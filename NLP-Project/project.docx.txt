השוואת העברית המודרנית ללשון המקרא וללשון המשנה
מיני-פרויקט, סמסטר א 2026


במאמרה האחרון, טענה עדית דורון ז"ל טענה מפתיעה: תחביר העברית המודרנית קרוב יותר לתחביר לשון במקרא מאשר לתחביר לשון המשנה (מקובל לחשוב בדיוק ההפך), ומביא שלל מבנים תחביריים מסוגים שונים בעברית המודרנית התואמים יותר ללשון המקרא.
בפרויקט זה נבחן טענה זו מבחינה חישובית, תוך שימוש בכלי ניתוח אוטומטיים על מאגרי טקסטים שונים: מלשון המקרא, מלשון המשנה, מלשון ההשכלה, ומז'אנרים שונים בעברית המודרנית. במחקר נשלב גם שיפוט אנושי של דוברים מסוגים שונים.
1. רקע
* מורפולוגיה ותחביר
   * חזרו על הנאמר בהרצאת הפתיחה
* לשון המקרא
   * קראו על לשון המקרא ועל מאפייניה, המורפולוגיים והתחביריים.
   * ניתן לבחור כל חומר רקע שתראו לנכון, ובלבד שהוא מקיף ו'מחקרי'. יש לציין במדויק את המקורות בהם השתמשתם.
* לשון חכמים
   * קראו על לשון חכמים ועל מאפייניה, המורפולוגיים והתחביריים.
   * ניתן לבחור כל חומר רקע שתראו לנכון, ובלבד שהוא מקיף ו'מחקרי'. יש לציין במדויק את המקורות בהם השתמשתם.
* העברית המודרנית
   * קראו על לשון חכמים ועל מאפייניה, המורפולוגיים והתחביריים.
   * ניתן לבחור כל חומר רקע שתראו לנכון, ובלבד שהוא מקיף ו'מחקרי'. יש לציין במדויק את המקורות בהם השתמשתם.
* קראו על מסווגים (classifiers)
* קראו על מדדי סיווג: Precision, Recall, F-Measure, Accuracy


2. מאגרי הטקסט
* מקרא
   * התנ"ך, בפורמט XML (אתם יכולים לקחת אותו גם מכל מאגר זמין אחר, ויקיטקסט ועוד)
* חז"ל (חכמים)
   * שישה סדרי משנה
   * משנה תורה לרמב"ם
* עברית מודרנית
   * ידיעות חדשותיות
   * ספרות (מקור ומתורגמת)
   * פורום תפוז
   * בלוגים
   * טקסטים רפואיים
ניתן להוריד את המאגרים מכאן.


3. ניתוח מאגרי הטקסט השונים
   * הריצו את המנתח של דיקטה (הדגמה) על כל אחד מהפסוקים/משפטים במאגרים השונים
   * המנתח מספק את המידע הבא:
      * מורפולוגיה – עבור כל מילה:
         * Lemma – הערך המילוני / הצורה הבסיסית של המילה
         * קטגוריה לקסיקאלית / חלק דיבר (part of speech): שם עצם, פועל, תואר השם, תואר הפועל, מילת יחס, מילת חיסור...
         * מאפייני הטיה: זכר/נקבה, יחיד/רבים, גוף, זמן, נפרד/נסמך...
         * תחיליות: מ ש ה ו כ ל ב, סופיות: שייכות (ספרי, ספרך), מושא (מצאתיו, מצאתיך)
      * תחביר – עבור כל משפט
         * עץ התלויות של המשפט: הצלע בין כל שתי מילים תלויות-תחבירית עם ציון סוג הקשר ביניהן (נושא, מושא...)


4. נתונים סטטיסטיים של המאגרים השונים (מקרא, חז"ל, מודרנית) ושל תתי המאגרים (תנ"ך, משנה, רמב"ם, ספרות, תפוז, בלוגים, רפואי, חדשות)
* המילים/הלמות ושכיחותן
* שכיחות המילים המופיעות בטבלה בעמוד 4 במאמר של עדית דורון
* שכיחות מילים/מיליות השעבוד (מופיעות בדוגמאות 5-20 במאמר של עדית דורון): ש, אשר, כי, כאשר, מאשר, אם, פן.
* אורכי המשפטים  
* מספר המילים השונות במשפט
* עומקי המשפטים, על פי העץ התחבירי (נסו לחשוב מה משמעותו, ביחס למה שקראתם על תחביר לשון המקרא ותחביר לשון חכמים)
* המאפיינים הצורניים
   * קטגוריות המילים (שם עצם, פעל,...)
   * מאפייני ההטיה
* מבנים תחביריים
   * סוג הקשרים התחביריים (נושא, נשוא,...)
   * המופיעים במאמר של עדית דורון
      * מבני V1 ומבני V2, כמתואר בסעיף 3.2 במאמר של עדית דורון
      * מבני gerund ומבני infinitive (מוסבר בסעיף 3.6 במאמר של עדית דורון – ראו הסבר פשוט יותר בנספח 2 למטה)
      * מבני Prepositional possessives ומבני  construct-state possessiveכמודגם בדוגמא 47 בעמוד 19 במאמר של עדית דורון.
* כל סטטיסטיקה נוספת שקשורה לתכונות בהן פגשתם בקריאת החומר על לשון המקרא ולשון חז"ל.
* כל סטטיסטיקה נוספת שעולה בדעתכם.


5. בדיקת מידת הקרבה של העברית המודרנית ללשון המקרא וללשון חז"ל
* על פי דברים העולים באופן מובהק מהסטטיסטיקות בסעיף הקודם
* על פי המרחק בין התפלגויות כל אחת מהסטטיסטיקות בסעיף הקודם (נוסחאות 9-16 כאן לדוגמא, מודדות, כל אחת בדרך שונה, את המרחק בין שני ווקטורים כאלה), עבור כל מאגר.
* על פי מסווג
   * אימון מסווג המבחין בין לשון המקרא ללשון חכמים, והפעלתו משפטים בעברית מודרנית (יש לבדוק בנפרד על חדשות, ספרות, רפואה, בלוגים...)
   * מאפייני המסווג:
      * רק לקסיקאליים (במקום כל מילה ה-lemma שלה)
      * רק צורניים (במקום כל מילה מחרוזת מאפייני ההטיה שלה)
      * רק תחביריים (במקום כל מילה מספר הצלע היוצא ממנה וסוג הקשר)
      * המבנה התחבירי של המשפט, ברמות הפשטה שונות (ראו בנספח 1 למטה)
      * עומק העץ
      * ...
   * כלי: חבילת WEKA (אפשר לשחק עם האלגוריתמים ועם סוג הפונקציות שיש שם), או scikit-learn
   * הרצת המסווג ב-10 fold cross validation
   * מדדים: precision, recall, f-measure, accuracy
   * הרצת המסווג על משפטים בעברית מודרנית
* על פי שיפוט אנושי
   * בחרו לפחות 100 משפטים מהמקרא ו-100 מהמשנה
   * בחרו נסיינים מסביבתכם, בני משפחה וחברים, בגילאים שונים (ילדים, צעירים, מבוגרים, 'זקנים')
   * תנו לכל אחד זוגות של משפטים, אחד מהמקרא ואחד מהמשנה, ובקשו מהם לציין:
      * איזה מהם מובן להם יותר
      * האם הבעיה במילים לא מובנות/מוכרות, בצורה של המילה (לכשתצאנה, יעזרוכם) או במבנה המשפט.
   * נסו להגיע לתובנות מניתוח תוצאות הניסוי
* כל דרך נוספת שעולה בדעתכם לבחון את מידת ההתאמה של העברית המודרנית ללשון המקרא או ללשון חז"ל.


6. ניתן ואף מומלץ לשלב במחקר את מודלי ה-LLM של דיקטה או את ה-chat שלהם, בכל דרך שתבחרו.


7. דו"ח סיכום
* תאור שאלת המחקר
* סקירת ספרות (כל חומר/מאמר שקראתם במסגרת הפרויקט)
* תאור קצר של הדאטה (מאגרי הטקסט בהם עשיתם שימוש במחקר)
* הצגת הניתונים הסטטיסטיים וניתוחם, כמפורט בסעיף 4.
* הצגת תוצאות ההשוואה בין המאגרים, כמפורט בסעיף 5.
* מסקנות


8. הגשת הפרוייקט
* דו"ח סיכום
* נתונים רלבנטיים
* קוד רלבנטי


9. יוזמה אישית
בבדיקת הפרוייקט יינתן משקל ליוזמה אישית מעבר למה שתואר. מטרת הפרויקט היא התנסות בתהליך מחקרי, מטבע הדברים לא ניתן לצפות מראש מה בדיוק יקרה. במקרים רבים, תוצאה מוקדמת מוליכה לבדיקת כיוונים שונים, לעתים חדשים.
 
נספחים:
1. ייצוג המבנה התחבירי של המשפט כמאפיין
נתון משפט המנותח תחבירית. הניתוח מגדיר עבור כל מילה את הקטגוריה הלקסיקאלית שלה ('חלק הדיבר POS' – שם עצם, פועל, תואר, מילת יחס...), את הצלעות היוצאות ממנה למילים אחרות עם אפיונה התחבירי (נושא, מושא...)
לדוגמא, עבור המשפט 'דני אכל תפוח':
אכלV        


דני N                          תפוח  N
ניתן לייצג את המבנה התחבירי של המשפט כמחרוזת הכוללת את קטגוריות המילים ואת הקשרים התחביריים ביניהן: N-obj🡨V🡪subj-N
באופן זה הייצוג משמר את השלד התחבירי אך הוא עדיין מופשט - לא כולל את המילים עצמן, רק את הקטגוריות שלהן.
ניתן אף לחשוב על ייצוג מופשט יותר שאינו כולל את קטגוריות המילים: N-obj🡨V🡪subj-N
ניתן אולי לחשוב על ייצוגים נוספים.



2. Gerund vs. Infinitive


* gerund, או שם הפועל: לְצֵאת, בְּצֵאת, מִצֵּאת
   * מסווג כשם
   * יש לו תמיד נושא. הנושא יכול להיות מילה אחרת (לְצֵאת בני ישראל), או סופית חבורה (לְצֵאתו)
   * הוא מתאר בדרך כלל פועל, בפרט מתי הוא התרחש
   * בְּצֵאת בני ישראל ממצרים, לְצֵאת בני ישראל מארץ מצרים, בְּצֵאתֵנוּ לדרך
* infinitive, או מקור נטוי: לָצֵאת
   * מסווג כפועל
   * אין לו הטיות מין-כמות-גוף
   * אין לו נושא
   * הוא משלים פועל אחר
   * הוא אמר לָצֵאת
* זיהוי gerund ו-infinitive בפלט המנתח
   * Infinitive: פועל ללא מאפייני הטיה, שלא נכנסת אליו צלע של נושא.
   * Gerund:
      * המנתח לא מבחין לצערנו כיום בין שם פועל לבין שם עצם.
      * אם המילה (ללא ניקוד) מופיעה ברשימת שמות פועל (הרשימה לא הכי מדוייקת אך זה מספיק לנו), באופן הבא:
         * אם המילה (ללא ניקוד) מופיעה ברשימת שמות הפועל ללא סופית, ונכנסת אליה צלע ממילה אחרת (לא מהתחילית) של נושא (nsubj, או בלי כלום עקב באג בניתוח) - בְּצֵאת בני ישראל.
         * אם המילה (ללא ניקוד) מופיעה ברשימת שמות הפועל עם סופית – בְּצֵאתו.
      * נוסף, פועל ללא מאפייני הטיה שנכנסת אליו צלע של נושא ייחשב שם פועל (למקרה שהמנתח המורפולוגי טועה, כפי שקורה עם 'לצאת').