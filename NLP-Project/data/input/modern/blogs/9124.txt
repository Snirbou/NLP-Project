לחתוך האישון לחתוך הלשון ולישון לישון לישון לישון לישון יצורים דוחים נפשעים בוגדניים מה מה אני צריך לחשוב להיות מוטרד להיות מעורב במין זן כזה של ניוון האם אני משתמש במילה הנכונה ? 
רגע , האם אני משתמש במילה הנכונה ? 
רגע , האם אני משתמש במילה הנכונה ? 
רגע , לא , זה לא נכון למילה הזאת יש משמעות לגמרי שונה משמעות לגמרי שונה ממה שמישהו בקפריסין יכול להבין ומה זה משנה לי מה המילה הזו בשבילי ומה זה משנה מה המילה הזו בשבילו מה הפונקציה שלה במארג החברתי לכל אחד יש מילים גם לפועלי ניקיון , לפועלי בניין ואפילו לערבים והם מסתדרים הרבה יותר טוב עם מילים הם יודעים להגיד מילים נחשבים , מתאימים מילים שכל מי ששומע יודע " זה מילים מושלמים ! 
" בכביש , ברחוב , במגרש הטניס , בצעקה הנכונה , באינטונציה המדוייקת ולי ? 
מה יש לי ? 
גמגומים , רק גמגומים והמילה שאני משתמש בה יש לה משמעויות סותרות הפוכות מנוגדות ואם יש לה משמעות האם אני משתמש במילה הנכונה ? 
ואם המילה הזאת צריכה לבטא מה שמישהו מרגיש מה יש לי לבטא מה שמישהו מרגיש ומי בכלל יכול לקבוע אם אני משתמש במילה הנכונה כשאין לי מילה נכונה , אפילו בשבילי צריך להפסיק עם השטות הזאת נמאס לי מהשטות הזאת טוב , עוד פוסט עייף ( השתבשו לי לגמרי השעות שינה לאחרונה ) , אבל אני מרגיש שאני מוכרח . 
ראיתי את הסרט הזה , על פי הספר שדפדפתי בו כל כך הרבה עד שאפשר לומר שקראתי את רובו , לדעתי זה סרט מקסים . 
הגיבור נראה בדיוק , אבל בדיוק , כמו הנשוי הזה שעשה איתי משמרת שלשום וגם הייתה לו מין ארשת אריסטוקרטית מדוכדכת דומה . 
רק ששלי היה גבוה יותר ונשוי , כאמור . 
עד לפני כמה שנים הייתי כמו החבר של הגיבור , כלומר , בלי הקטע של להתחיל עם נשים . 
זה לעולם לא הייתי מסוגל . 
וכנראה שגם לא אהיה . 
והדברים האלה הטרידו אותי הרבה יותר . 
לא אהבתי שבסוף הסרט הגיע לקלישאה " מי שמאושפז הוא מי שאין לו אהבה " . 
גם אם זה נכון , זה בטח לא מדוייק . 
וגם אם זה מדוייק , לא הייתי רוצה שזה יהיה נכון . 
אבל לגבי סקס הוא ממש קלע למטרה . 
בייחוד הנקודה שלצד תחום המאבק הכלכלי מתקיים תחום המאבק המיני , שאתה יכול להצליח באחד ולהכשל בשני ולהיפך , או להצליח בשניהם , או להכשל בשניהם . 
רק שהשני משפיע על הנפש יותר , מפני שהוא איננו תלוי מעמדות - אתה לא מזיין פשוט מפני שבאופן אבסולוטי אתה בלתי - מוצלח כזיווג למין השני , בלי קשר לזמן ולמקום . 
או שלא . 
זה לא ממש מעניין אותי כיום . 
כאילו , אולי אני מכוער ואולי אני לא נורמלי ואולי זה היה מוצדק לגמרי שכמו שנאמר בסרט - את שנות הנעורים העברתי ללא מין וזה חור בנשמה שגם מיליון זיונים לא יכולים למחות - אבל עדיין , בסופו של דבר זיינתי . 
אז אפשר להגיד שזיינתי את אלה שלא איכפת להן להזדיין עם מכוערים לא - נורמלים בגלל שהן מזדיינות עם כל אחד או שתפסתי אותן ברגעים של חולשת - דעת עזה או שהיה לי מזל נוראי , אבל עדיין , אני לא יכול לומר שבאופן אבסולוטי מכל אוכלוסית העולם אף אחת לא מצאה אותי ראוי לזיווג . 
אבל , כאמור , בימים אלה זה מטריד אותי מעט . 
ונכון שמדובר במאבק ונכון שהן המאבק הזה והן המאבק השני הם פשטניים להחריד , לפעמים אפילו המאבקים של בעלי - חיים נראים מורכבים יותר . 
וכן , הדברים שיכולה לקלוט את הנפש מבחוץ בעולם המודרני הם מאוד לא מספקים , בלשון המעטה . 
ואולי פשוט צריך להגיד שלא צריך לצפות מהעולם המודרני להציע משהו לנפש לקלוט ? 
אולי צריך להמציא קוד חדש , אופן חדש לפענח את מה שנתפס כלא - כלום ואולי צריך להאשים את מה שתופס את הלא - כלום בלא - כלום , שלא לומר שהוא מקור הלא - כלום ? 
כן , אני נוטה לפילוסופיה של מתבגרים הערב . 
אבל מה רע בלהיות מתבגר ? 
גיתה היה מתבגר עד יומו האחרון ולא התבייש בכך ואף שלל את הניסיון מכל וכל . 
אשרי המהוססים , אשרי שאין בליבם דבר מלבד סימן שאלה ונפשם רעועה תדיר . 
