הוא לא מוכן לשנות את הציון בהתנהגות . 
בשום פנים ואופן . 
" זה לא חוקי " , חזר וטען מולי במין מנטרה בלתי נגמרת , על כל הדברים , סיבות , טיעונים , תחנונים ( כן , גם התחננתי ) שהעלאתי בפניו ובפני מרכזת השכבה . 
וזה היה לאחר שבוקר שלם העבירו אותי ממזכירה למזכירה כדי שאקבע שוב פגישה עם מנהל החטיבה של א . 
הצעיר , עד שנמאס לי והגעתי לבית הספר על דעת עצמי ואז הוא כבר קיבל אותי מיד ... 
.. 
. 
" זה לא חוקי " , המשיך להתעקש למרות שאמרתי שזה סוגר בפני א . 
דלתות ובדיני נפשות עסקינן ... 
.. 
. 
זה לא חוקי . 
התבצר בעמדתו הנחרצת ושלח אותי לנסות ולשנות בכל מקום אחר , רק לא אצלו ... 
.. 
. 
ואני , אני לא רוצה שיעשה דבר לא חוקי ( וגם זה לא ממש מדוייק , לפי בדיקות שעשיתי ) , אני רק רוצה , מבקשת , שיסתכל לרגע קט מעבר לחוברת הנהלים והחוקים של משרד החינוך , על האדם שניצב מולו ... 
.. 
. 
זה הכל ... 
.. 
. 
כל כך עצובה וכועסת שאפילו לא מצליחה לכתוב באופן בהיר ומובן ... 
.. 
. 
מחר על הבוקר אנחנו בעיריה ... המשך המלחמה ... 
.. 
. 
אתם הורים פָדחנים , אמר א . 
הצעיר בצהריים . 
וואלה , אתם באמת פָדחנים , אמר ג . 
הבכור בטלפון , בערב , לפני היציאה לשמירה במחסום באמצע פיזדילוך . 
וכל זאת כי הלכנו להופעה של " היהודים " אנפלאגד בהיכל התרבות ... 
.. 
. 
היתה חוויה . 
שכנראה היתה יכולה להיות גדולה וחזקה יותר אם גם היינו מצליחים לשמוע ולהבין את המילים , ממרומי השורה ה 31 בהיכל התרבות , בולטים עד מאוד בגיל ( מעל 20 גג ) ובצבעוניות הבגדים ( חולצת טורקיז במקום השחור / גותי הטרנדי והאביזרים המתאימים הנלווים : צמידי ושרשראות עם ניטים , ולק שחור ) בתוך המוני הצעירים ובמיוחד הצעירות שלהם לא הפריעה העובדה שהסאונד דפק את האפשרות לשמוע את המילים , כי הם ידעו אותן על בוריים ... 
.. 
. 
הלהקה היתה נרגשת מהמקום , מההופעה , מעוצמת החום ששפע אליה מהקהל , והאווירה היתה מחשמלת ברגעים ומהנה ברגעים אחרים , וכאשר בשירים השקטים , אלו שמחברים את כולם , אנשים פתחו טלפונים סלולריים כדי להצטרף לשיר במקום המציתים של פעם , הבנתי שבאמת דברים משתנים עם הזמן ... 
.. 
. 
והעובדה שיצאנו קצת לפני הסוף נתנה את האישור הסופי , שאכן , אנחנו הורים פדחנים שחבל על הזמן ... 
.. 
. 
עומדת במרפסת . 
תחת אור הירח המלא . 
ופתאום התחושה הזאת , שהוא נמצא לידי וכאילו אין אותם עשרות קילומטרים המפרידים ביננו ... 
.. 
. 
מחוברים בחוטי הכסף של אור הירח ... 
.. 
. 
והמילים האלה שרות בראשי בלי הפסקה ... 
.. 
. 
מחלוני וגם מחלונךאותו הגן נשקף , אותו הנוף , ויום תמים מותר לי לאהובאת הדברים אשר ליטפה עינך . 
ואני בוכה ... 
.. 
. 
( לאה גולדברג , אהבתה של תרזה דימון ) כמו אדמה שלא הושקתה זמן רב כך הרגשתי את הסדקים ניבקעים בתוכי , על עורי ובבשרי ... 
.. 
. 
שבוע של קשר כמעט ולא קיים , עם שיחות של שניות ספורות במשך היום וקצת יותר בערב , כשהוא בדרכו הביתה , שומעת את קולו סדוק מרוב עייפות וכמיהה להגיע למקום בו יוכל לשים את ראשו , לעצום את עיניו , לרפות את שריריו וללגום מלא הריאות מהשקט , מהשלווה , מהרגיעה ומהכוחות שאמורים להיות במקום שקוראים לו בית ... 
.. 
. 
וגם את זה אין ... 
.. 
. 
ובכל הימים הללו , אני נמצאת איתו , בליבי , במחשבתי , בנשמתי , עוברת אותם לעיתים במהירות הבזק , ולעיתים הדקות פשוט עומדות במקומן ... 
.. 
. 
והיום בבוקר הצלחנו לחטוף דקות ספורות ולרוות אחד מהשני כדי שלא נלך לסוף השבוע עם העור הסדוק , וכמו המים שעוברים במהירות הבזק בתוך אדמה יבשה שבעציץ , נקווים בצלחת שבחתיתה ומשם חוזרים ועולים לשורשי הצמח ומשקים אותו כפי צרכו , במשך כמה ימים , כך הרגשתי אותי מלאה ורוויה לעוד ימים מספר ... 
.. 
. 
עד לפעם הבאה ... 
.. 
. 
וכל הקטע הזה , בא כנראה כי שוב הייתי היום במשתלה , השלמת קניות והפעם גם שתילה עצמית של פטוניות , גרניום וגם גֵרבֶרות ( הפרח האהוב עלי ) ... יום שהכל התחיל בו מוקדם , ונעשה מתוך שקט ורגיעה של הלבד שהייתי בו , והתגעגעתי אליו כל כך ... 
.. 
. 
שבת שלום חברים יקרים , עם לב מלא בתודה ואהבה על המילים הנוגעות והמחממות שכתבתם לי בפוסט על אבא שלי ... 
.. 
. 
* * * * * * * * * * * * * * * * * * * * * * * * * * * * עדכון 16.00 . 
ג . 
הבכור הודיע לנו עכשיו כי הוא יוצא לקורס מכי"ם מוקדם , בעוד 10 ימים . 
יש ! 
! 
כוחו המרפא של הזמן ... 
.. 
. 
האם הוא באמת קיים ? 
האם הכאב נעלם ? 
הגעגוע נמוג ? 
הזכרון מתפוגג ? 
יש מין אמונה שהזמן מרפא ... 
.. 
. 
אני מצאתי שהזמן בעיקר מקהה את הכאב , משקיט אותו במידה כזאת שאפשר יהיה להמשיך ולתפקד ולא להתמוטט לגמרי ... 
.. 
. 
לאט לאט , ככל שחולפים הימים ועוברות השנים , הכאב כבר אינו חודר כמו סכין מלובנת דרך הבשר וחורך את הלב ... 
.. 
. 
לאט לאט מתחילים לנשום , מסתכלים על הדברים שמסביב , ומצליחים להבין איך זה שהשמש ממשיכה לזרוח בכל בוקר , ואיך הירח ממשיך להאיר בכל לילה ... 
.. 
. 
ופתאום מוצאים את עצמנו צוחקים מדבר מה , וגם תחושת ההנאה מהדברים שאוהבים לעשות חוזרת אלינו טיפין טיפין , והשיגרה עוטפת אותנו כמו שמיכה רכה ומלטפת שדווקא היא זאת שהכי נחוצה לנו ברגעים הללו , שדווקא היא נותנת את תחושת הביטחון שכל כך זקוקים לה כדי למצוא את הכוחות ולהמשיך הלאה ... 
.. 
. 
הזכרון של האהובים שאינם עוד , נשמר בתוכנו , עמוק בפנים , דולק באור נמוך ושקט כל הזמן , ורק לפעמים , כשטריגר מסויים מעלה אותו למעלה , חוזרת ועולה תחושת הכאב המלובן והגוף כמעט כורע תחת עוצמת הכאב הפתאומי שאופף אותנו בבת אחת ומזכיר לנו עד כמה הם חסרים ... 
.. 
. 
והקטע הזה בפוסט , מוקדש לזאת שהיום מתוך הכאב העמוק והטרי שלה , כנראה , לא תוכל להאמין לאף מילה שכתובה בו ... 
.. 
. 
* * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * הטריגר לפתיחת הפוסט היה אצל איש אחד ... 
.. 
. 
הוא כתב על המילואים כסוג של קייטנה לגדולים ( לגברים בלבד ) , ועבר בי הזכרון הזה , מימי הילדות שלי , כשהוא היה יוצא למילואים ... 
.. 
. 
היתה לו מזוודה קטנה מקרטון בצבע חום , מהמזוודות הללו שרואים היום רק בסרטים , שהיתה מיועדת רק למילואים , הוא היה מכניס לשם , בסדר מסויים וקבוע מראש , את כלי הרחצה והגילוח ( משחת גילוח ומברשת שערות כדי להקציף את המשחה ולמרוח אותה על הפנים ) , מגבת מקופלת , כמה ספרים , כנראה שהיו גם בגדים להחלפה לשעות שבהם לא היה צריך להיות על מדים , וכנראה גם מדים , כי אני לא ראיתי אותו מעולם , למעט כשחזר ממלחמת ששת הימים , במדים . 
וכך היה מארגן לעצמו בשקט ובשלווה את היציאה מהחיים הרגילים שלו לשבועות הקרובים . 
ותמיד היתה לי התחושה שהוא נהנה מכך , מהשינוי הדראסי והמוחלט שעומד להגיע אליו . 
ופעם שאלתי אותו , והוא הודה שכן , שהוא מחכה באופן מסויים לתקופה הזאת בשנה , שהוא פוגש שם אנשים אחרים , חברים שלו רק לזמן ולמקום ההוא , עוסק בדברים שונים , מנקה את הראש , נהנה . 
אני לא בטוחה שהבנתי אותו אז . 
אני יודעת שהיום אני מבינה ... 
.. 
. 
אבא שלי . 
העוגן הבטוח של חיי . 
המקום , האיש , שידעתי שלא שופט אותי . 
לא מבקר אותי , לא מנסה לשנות אותי . 
שאוהב אותי , נטו . 
אי של שלווה , בטחון ורוגע , בבית רוגש של שלוש נשים ( אימי , אחותי ואני ) סוערות ואימפולסיביות , ודווקא הוא , הגי'נגי' , היה זה שמיישר את ההדורים , משקיט את הסערות , מתווך בין הניצים ( הניצות ) ושומר שהדברים לא יגלשו למקומות שקשה יהיה לחזור מהם ... 
.. 
. 
ממנו קיבלתי את האהבה והעניין הרב במה שקורה בסביבי , בארץ ובעולם , את הכיוון הפוליטי שלי , בשעות של שיחות על מהותם של הדברים , סוציאליסט בהכרתו ובנשמתו , עם עבר של תנועת נוער ברומניה ( כשאחותי הולכת בעקבותיו , בקן " השומר הצעיר " המיתולוגי של חולון ובנח " ל ) . 
אוטודידאקט , שלמד , לאחר שעלינו לארץ , בעצמו ולבד את השפה העברית מקריאת עיתונים וספרים , ללא תקופת לימודים באולפן עקב הצורך לצאת לעבודה , והגיע ליכולת כתיבה ברורה ונכונה ללא שגיאות כתיב ותחביר כאילו זאת היתה שפת אימו ( בניגוד לאמא שלי , שלמרות תקופת לימודים באולפן , התמחתה בכתיבת המילה " נח " בשבע שגיאות [ שהיו מביאים אותנו לצחוק עד דמעות והפכו , עם השנים , למיתוסים ... ] ) . יום לפני , הייתי במקרה בבית הורי . 
באתי כדי לצאת איתו לתל אביב ולחפש ארון לבית החדש שלי ושל ג . 
שאליו עמדנו לעבור כחודשיים לאחר מכן . 
אני זוכרת שהסתובנו ברח ' בוגרשוב , קנינו ואחר כך חזרנו הביתה ... 
.. 
. 
לא ישבנו בשום מקום , כי זה לא היה נהוג אז , לא היה נהוג ביננו . 
וגם לא ידעתי שזאת תהייה הפעם האחרונה ... 
.. 
. 
ובבוקר מוקדם אמא שלי העירה אותי ... 
.. 
. 
דום לב . 
כך פתאום , ללא שום סימן אזהרה ... 
.. 
. 
לאדם שהיה בריא ושמר על עצמו לפי כל הכללים ... 
.. 
. 
ודווקא הוא , האתאיסט מתוך הכרה , נקבר בבית קברות רגיל ובטקס דתי למהדרין . 
ומאז אני בעיקר מתגעגעת ... 
.. 
. 
אבא שלי מת היום לפני 18 שנים . 
