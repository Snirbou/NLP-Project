אף אחד לא יודע מה קרה שם , ואולי טוב שכך . 
נזכור אתכם לעד בדיוק כפי שהיתם . 
" ... ומאחר שהמציאות אינה קיימת עבור יותר מאדם אחד בו זמנית , כל הכותבים מסכימים שהויכוח בסוגיית העינויים הוא בטל מעיקרו " , סיים הפרופסור והביט בשעונו היקר . 
הוא חקר בעיניו את הכיתה עוד שניות נוספות , ועמד לסכם את השיעור . 
לא היו שאלות , כצפוי . 
אין זה חומר בר הבנה על ידי מוחות כה צעירים , בתוך שיעור אחד . 
ואולם , בכל זאת , נשמע קול רם וצלול ממרכז הכיתה : " ומה עם כותבים שאינם תומכים בתאוריה של דרידה או של פוקו ? 
" " כיום כבר לא ניתן למצוא באקדמיה חוקרים כאלו , למזלנו הרב , " קבע המרצה , ורק אז נפנה להתבונן בשואל . 
הסטודנט היה גבוה , למרות - ואולי בגלל - שישב בכסאו . 
הוא לבש חולצת טי שירט עם כיתוב לא - ברור באנגלית - הפרופסור ראה רק את המלה GOVERNMENT באותיות אדומות וגדולות , מעל לטקסט נוסף - ומכנסי ג'ינס צרים , שהלמו אותו . 
שיערו היה קצר מאוד . 
עיניו היו ממוקדות בפרופסור , משל ציפה לתשובה נוספת על זו שקיבל . 
הפרופסור השפיל מבטו לרגע , כאילו ימצא בשולחן את מחשבותיו שהתבדרו . 
" אשמח אם תוכל להביא לשיעור הבא מאמר שמדגים עמדה אחרת " , פלט לבסוף , בקול חלש . 
עיניו של הסטודנט המשיכו להיות נעוצות בו , והרפו רק לאחר תשובה מניחת - דעת , באורח יחסי , זו . 
הפרופסור סיכם את דרישותיו מהסטודנטים לקראת המפגש הבא - נא לקרוא את מאמר הפרשנות על דרידה , " דקונסטרוקציה ברכבת התחתית " , והו , אל תשכחו את החומר על הדיאלקטיקה בתקופה הפרהיסטורית - ומיהר לצאת מהכיתה , לקול טריקת מחברותיהם של עשרות סטודנטים אשר מיהרו לרכוש קרואסון בן יומיים במחיר מופקע . 
אמיר לא מיהר . 
לגימת פחיות פפסי במימון ההורים לא היתה אחד מעיסוקיו המרכזיים בקמפוס . 
הכיתה התרוקנה אט - אט והוא היה אחד משני האחרונים לצאת . 
" אני מכירה מאמר שתוכל להביא לשיעור הבא , " שמע קול נשי . 
עכשיו היה תורו להיות מופתע , ממש כמו המרצה לפני שעה קלה . 
הוא לא זכר איך קוראים לה . 
מעולם לא דיברו - מה שלא היה מפתיע , בהתחשב בעובדה שעברו רק חודשיים מאז תחילת שנת הלימודים - אבל בכל זאת , היא היתה הסטודנטית הכי יפה בכיתה והוא היה מופתע מעצמו על שלא נתן דעתו עליה עד עכשיו . 
היא שמה לב לחיוך על פניו ומיהרה לענות במקומו . 
" למרות שאתה לא מתכוון להביא לו שום מאמר . 
" " הוא טמבל ואני הולך להוציא מאה עגול במבחן של הקורס המגוחך הזה . 
" " גם אני . 
מה אתה מתכנן ? 
" " לכתוב הררים של טקסט בלתי - קריא באופן אבסורדי , שיכללו כמה שיותר סתירות פנימיות . 
" " פוסטמודרניסט רואה כזה דבר ומקבל אורגזמה על המקום , " הסכימה . 
הצוואר החלק והלבן שלה , מעל כתפיות הספגטי של גופייתה החומה , נעו באטיות כאשר בחנה אותו , ופיה נפער קלות , כאילו עמדה לנסח דבר שנמצא מחוץ להשגתם . 
" גם אני לא יודע איך קוראים לך , מיס ... 
.. 
. 
" " מיכל . 
" " אמיר , " סחט את ידה . 
" אם אתה רוצה , נוכל לעשות דבר עוד יותר מצחיק . 
" " ומה זה עשוי להיות ? 
" , חכך בזיפיו . 
" לכתוב מאמר בעצמנו , " אמרה וכיווצה את עיניה . 
" הו , כן . 
זה בדיוק מה שחשבתי לעשות . 
באמצע שישה קורסים בסמסטר אחד , לשבת ולנסח את התשובה הניצחת למאה שלמה של שטויות במיץ עגבניות . 
תודה אבל לא תודה . 
" היא צחקה מכל הלב . 
" לא התכוונתי שנגיש אותו למרצה הזה . 
או שנשלים אותו מתישהו בקרוב . 
אבל נראה כאילו אנחנו שני היחידים בסביבה שמסוגלים לכתוב טקסט קוהרנטי על איזשהו נושא בכלל . 
" " מאיפה בדיוק את יודעת עד כמה הטקסטים שלי קוהרנטיים ? 
" " הם לא . 
הם כתובים חרא . 
רואים שכתבת אותם באמצע סערת רגשות . 
כל כך לא הולם לגבר . 
" " את יודעת , גם השאלה שלך באמצע השיעור , האם הגופה של פוקו עברה דקונסטרוקציה בקבר , לא היתה בדיוק התגלמות הנשיות . 
" " אה - אה , אבל היא לפחות לא זועקת לעזרה בניסוח כמו הכתבים שלך . 
" שיערה השחור והארוך הבריק , יחד עם מלותיה , כמו סכין . 
" על אילו טקסטים בדיוק את מדברת ? 
" , הוא נע קרוב יותר אליה . 
כעת חש את הריח המרענן של נשימתה , שיצאה מבין שפתיה האדומות כדם . 
" טוב , לפני איזה עשרים שנה מישהו המציא דבר שנקרא 'מנוע חיפוש' ... " " בסדר , בסדר , " קטע אותה . 
היא הכירה אותו יותר טוב מכפי שהיה נדמה לו בתחילה . 
" ואיזה מין טקסט את יודעת לכתוב , מיכל ? 
" הוא נענע את ראשו בהתגרות . 
" אתה עוד תגלה , " החזירה לו מנה אחת אפיים , דחפה אותו קלות והחלה לצאת מהכיתה . 
" אצלי בבית בשבע . 
" היא הסתובבה לאחור לרגע בודד , וחייכה לאות הן . 
אפרת גוש חייכה אליי היום . 
לא כל כך קשה להוציא חיוך מאפרת גוש . 
כל שנדרש הוא לעמוד בשורה הראשונה - ליתר דיוק , לעמוד על הגדר - ולשאוג את המלים לכל השירים . 
מאז גיליתי כמה דברים חדשים על אמריקה - את מרביתם למדתי בעצמי , גם , ובעיקר , על המשמעות הפילוסופית של המקום ההוא , של מה שהיה פעם ושל הדבר שהפך אליו כיום . 
לפני שנה אחת כתבתי טקסט פסימי על עתידה של ארצות הברית . 
אני חושב שישנה עדיין תקווה מסוימת , אך זו תקווה שבירה . 
השינוי כבר לא יגיע מהממשלה של אותה ארץ , אלא רק מהעם . 
Grass roots הם לא רק מה שיש להרבה אנשים באדנית החלון . 
בעוד מספר שעות עומדים Sonic Youth להופיע בבאטרי פארק , ממש למרגלות מגדלי התאומים . 
גם הם התבגרו זה מכבר , יחד עם הארץ היחידה שבה יכלה לקום להקה כמותם . 
הם התבגרו , אך אין הדבר מונע מהם להמשיך ולנוע על ה - Riot Trail . 
ובכן , ארצות הברית כולה היתה Riot אחד גדול , נגד כל מה שהיה קיים בעולם עד אותה עת . 
היא היתה ניסוי חד פעמי בדברי הימים . 
ניסוי בהקמת ממשלה המבוססת על העקרון הצודק היחיד שקיים . 
באופן צפוי , הניסוי נכשל . 
אך כמו כל ניסוי מדעי , גם מזה נצבר מידע רב , מידע המתעד , יום אחר יום , את העליה והנפילה . 
מידע אשר ישמש אותנו , אנשי מחתרת החופש , כאשר נבצע את הנסיון הבא . 
