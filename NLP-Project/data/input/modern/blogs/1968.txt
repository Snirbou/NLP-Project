השאלון הראשון שלי ! 
כמה נחמד ( : האם את/ה מכיר/ה להקות שאחרים לא מכירים ? 
הממ . 
הכרתי כל מיני להקות מערוץ 24 , אבל אח"כ הן התפרסמו , אז לא נראה לי . 
האם קרה לך פעם שנכנסת לחנות דיסקים , שאלת על דיסק ואף אחד חוץ ממך לא ידע על מה את/ה מדבר/ת ? 
לא . 
לצערי אני לא קונה הרבה דיסקים , רוב שמיעת המוזיקה שלי היא ברדיו / טלוויזיה / דיסקים של מישהו אחר . 
האם יש לך חלומות בקשר למוזיקה ? 
אני כמעט בטוחה שהיו לי חלומות שפגשתי בהם איזה זמר ( יובל בנאי ? 
) , והרבה פעמים יש מוזיקה ברקע בחלום . 
יש לך בחדר פוסטרים של אמנים שאת/ה מעריץ/ה ? 
לא . 
אין לי פוסטרים ואין לי מקום . 
כשאת/ה שומע/ת שירים , את/ה שר/ה או מקשיב/ה ? 
תמיד שרה . 
מה הכיף אם לא שרים ? 
האם את/ה מתאמץ/ת להשיג מילים לשיר שלא הבנת בו משהו ? 
כן , אני מכורה לשירונט ( : את/ה אוהב/ת אמנים שאחרים לא ממש מעריכים ? 
לא יודעת , לכל אמנים יש מעריכים ולא - מעריכים . 
ההעדפות שלך במוזיקה מושפעות מהסביבה ? 
לא . 
הרבה פעמים , אם חברות שלי אוהבות איזו להקה ומשמיעות לי אותה הרבה , אני מתחילה לאהוב אותה , אבל לא מעבר לזה . 
ולסיום , האם את/ת אוהב/ת שירים עם משמעות אפלה או מוזרה מאוד ? 
הממ ... 
.. 
. 
תלוי בשיר . 
זהו . 
איילת . 
" גשם בוא , רד עלי , בוא כסה אותי עכשיו , אותי ואת ימי . 
רד לאט , רד ושא אותי איי שם אל נא אל תחדל לרדת לעולם , אל תחדל . 
" עוד קצת על עצמי : אני גרה רק עם אמא שלי , אין לי מושג איך אבא שלי נראה . 
למען האמת , לא ממש אכפת לי . 
היה לי פעם כלב . 
לפני שנתיים אמא שלי שברה את הרגל , וזה הוביל לכך שלא הייתה לנו אפשרות להוציא אותו או בכלל לטפל בו , ולכן מסרנו אותו לדודים שלי . 
לפני חודשיים המכלאה העירונית לקחה אותו אליה , בטענה שהוא היה בחוץ בלי רצועה . 
דוד שלי אומר שכשהוא יצא לעבודה השער היה סגור והכלב היה בתוך החצר . 
בכל מקרה , אחרי מספר ימים המכלאה עמדה להחזיר אותו אלינו , אבל הוא ברח להם ומאז אנחנו לא מוצאים אותו . 
הוא השתחרר מהקולר ולכן יש סיכוי גדול שמישהו לקח אותו אליו הביתה . 
יש לי שתי דודות , אחת מהן חזרה בתשובה ועברה לירושלים . 
אנחנו לא בקשר טוב כל כך איתה . 
אצל הדודה השנייה שלי , לעומת זאת , אני נמצאת פעמיים בשבוע . 
יש לה שלושה ילדים , שני בנים שגדולים ממני ובת שקטנה ממני , ואני חברה טובה מאוד של שלושתם . 
במידה מסויימת , הם קרובים אליי וכיף לי איתם יותר מעם הרבה מחבריי . 
הם היו כמעט האנשים היחידים שבחברתם הייתי אני , בתקופה שבה בקושי היו לי חברים . 
כמעט תמיד היו לי שניים - שלושה חברים טובים , וזהו . 
שנה שעברה , בלי ששמתי לב אפילו , התחילה להתגבש מן " חבורה " מהשכבה , ואני הייתי בתוכה . 
זה מוזר לי , אבל זאת התחושה הכי טובה בעולם . 
לא עם כולם אני מדברת בטלפון , או נפגשת הרבה אחרי הלימודים , אבל זה לא כל כך משנה . 
אני כל כך אוהבת להיות חלק ממשהו . 
יש לי שני חוגים : חוגי סיור ( חו"ס ) וגיטרה . 
חוגי סיור זה דבר טוב . 
אני ממליצה לכל מי שקורה את זה , להירשם . 
לא רק שמטיילים בכל הארץ ולומדים להכיר אותה , גם מתגבשים מאוד עם הקבוצה . 
לא במקרה , כל החברים שלי הם הקבוצה שלי בחו"ס . 
אני אוהבת מוזיקה ישראלית . 
בעיקר רוק משנות השמונים - תשעים , כמו משינה , ושירים שיש ברצועת " רוגעלך " בערוץ 24 , כל יום שישי בארבע . 
אני שומעת את זה עכשיו , וזה גורם לי להרגיש מצוין . 
בשנה שעברה אני והחברה הכי טובה שלי היינו ממש מכורות לערוץ 24 . 
כבר כמה זמן השתלטו על הערוץ שירים שאני לא אוהבת , מן מזרחית - פופ , ולכן כמעט הפסקתי לראות . 
כמה טוב שיש " רוגעלך " . 
טוב , די כתבתי מספיק לפוסט אחד . 
בקצב הזה אני אכתוב את כל מה שהיה לי בראש , ולא ישאר לי מה לכתוב ( : " רד עכשיו , רד עלי , שא אותי ואת ימי , אל תוך הנעלם . 
" בברכת " גשםגשםגשם ! 
" , איילת . 
יש דבר אחד שאני צריכה להבהיר לעצמי , לפני שאני כותבת משהו למי שקורא את זה ( אם יהיו כאלה ) : למה פתחתי בלוג ? 
למען האמת , אני לא יודעת . 
יכול להיות שהעניין הפתאומי של הרבה מאוד אנשים ביומן הרשת הזה גרמה לי לחשוב שאולי יש בזה משהו , בחשיפת המחשבות והרגשות לכל מי שרוצה לקרוא . 
ויכול להיות שמזג האוויר החורפי הזה , הראשון בשנה , האהוב עליי כל כך , גרם לי לרצות לפתוח דף חדש בחיים . 
ויכול מאוד להיות שאני פשוט מחפשת מקום להיפתח בו . 
בלי קשר לאף אחד או שום דבר אחר . 
להוציא החוצה את כל מה שסגרתי בפנים במשך כל השנים , לפני שאני מתפוצצת . 
כן , זו הסיבה . 
אף פעם לא באמת דיברתי עם מישהו . 
כלומר , כן , ברור שדיברתי . 
וזה לא שאין לי חברים קרובים או משפחה קרובה . 
אף פעם לא דיברתי על הפחדים והחששות שלי . 
אף פעם לא דיברתי על הרצונות האמיתיים שלי . 
אז אני מניחה שהגיע הזמן להתחיל , לא ? 
( : אני לא מבטיחה שכל מה שאני אכתוב כאן הוא אמיתי . 
העובדות והסיפורים יהיו אמיתיים , כן , אבל התוספות שלי , המחשבות שלי ... 
.. 
. 
אני לא בטוחה . 
אני מבטיחה להשתדל , אבל קשה לי לא לשקר לעצמי . 
ובנוסף , זה בכל זאת בלוג , באינטרנט . 
יש דברים שצריכים להישאר בפנים . 
טוב , אז מי אני ? 
איילת . 
ילדה / נערה ( אני בעצמי לא ממש בטוחה ) בת 14 . 
תלמידה טובה , אבל משקיעה פחות מדי בלימודים , ואני בטוחה שזה יפגע בי בשנים הבאות . 
שקטה , ביישנית , חסרת בטחון עצמי , אך פחות מבעבר . 
נפגעת בקלות מאוד , ולא מסוגלת לסבול את המחשבה שמישהו כועס עליי או לא אוהב אותי . 
זאת הסיבה , לדעתי , שבגללה הפכתי לסגורה כל כך - אני מפחדת להתבלט בצורה כזאת שתפגע במישהו אחר , ותגרום לו לשנוא אותי או לכעוס עליי . 
אוהבת חורף . 
מאוד . 
מאוד מאוד . 
אני לא מצליחה לחשוב על הרבה דברים שמשמחים אותי יותר מחורף טוב , רוחות , קור , שמיים אפורים וגשם חזק . 
מתמכרת בקלות מאוד לדברים " שטחיים " כמו תכניות טלוויזיה , אבל אני לא רואה את זה כשטחי . 
זה עוזר לי מאוד , לחשוב על משהו בצורה אובססיבית ולהתעסק בו הרבה . 
אני אכתוב איזה פוסט על ההתמכרויות האלו . 
אני לא יכולה לכתוב את כל הצדדים באישיות שלי בבת אחת , וגם ככה כתבתי הרבה . 
כל החיים שלי " כתבתי " יומן בראש , את כל המחשבות שלי אני חושבת בלשון " אתם " ומפנה לקהל וירטואלי . 
באמת הגיע הזמן לכתוב את כל מה שתכננתי במשך השנים האלה . 
אני מקווה שהבלוג הזה לא היה טעות נוראית . 
אשמח לתגובות , איילת . 
