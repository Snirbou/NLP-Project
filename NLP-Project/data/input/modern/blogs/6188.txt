היום היה יום פורה ומפרה במשרד . 
עשיתי בערך כלום , עם קצת שומדבר בצד והרבה חריף . 
היות והיה איזשהוא אירוע גדול , כולם נסעו , כולל המזכירה אותה אני אוהבת אהבת נפש , ואני נשארתי למלא את מקומה . 
כששואלים אותי - למה לא נסעת ? 
התשובה החביבה עלי היא שאני בעונש . 
משום מה זה לא מצחיק אף אחד . 
גם אותי לא . 
חוץ מטלפונים לא עשיתי כלום כדי שלא אגרום נזק גדול מידי , ובשלב מסויים השעמום גבר עלי והתחלתי לגרוס . 
מכונת גריסה היא אחד הדברים המוצלחים שהאנושות הפיקה . 
אני אוהבת לראות איך היא טוחנת ברעש כל מה שנותנים לה ולא מתלוננת , ממש כמו החיילות הדבות בחדר אוכל של הצבא , רק שהיא מידי פעם נחנקת קלות על איזו סיכת שדכן . 
להן זה לא מזיז . 
כרגיל , גנבו לי את החלקים המעניינים בעיתון , אז נשארתי עם הכותרת וגיליתי שאיזה אנס פדופיל הורשע על פי צבע הזין שלו . 
הילדה המסכנה העידה שהצבע של הזין כהה יותר מהצבע של שאר הגוף אצל הבחור , וכדי לאמת את הטענה השופטים הציצו בבולבול וקבעו כי אכן , " צבעו כהה יותר מצבע הגוף " . 
אני יודעת שכל מילה שאוסיף תהיה מיותרת , אבל בכל זאת . 
חבר'ה. חסכו . 
חסכו מאיתנו . 
לא שיש לי משהו נגד העובדה שהפשיטו אותו , להיפך , אני מאמינה שיש להפשיט אותו ולהוביל אותו קשור ברחובות העיר , שנוכל כולנו לסקול אותו כדת וכדין , בכלל , אין כמו עונש תנ " כי , אבל אני לא רוצה לשמוע על הזין של היצור הזה , לא על הצבע , לא על הגודל ולא על הטקסטורה . 
שיכתבו דברים יפים , פואטים , כמו איך הרביצו לאנס הילדות בכלא . 
היום הסתפרתי . 
אני נראית כמו קוקר ספניאל , אבל הוא אמר שזה נראה ממש מעולה , עם המבט בעיניים והכל . 
לי נראה שהוא סתם חרמן . 
אחת השיחות המעניינות ביותר היתה לי היום עם האחיינית שלו . 
היא בת שבע ( אם אני זוכרת נכון , אבל אני בדרך כלל לא . 
ג'יזס , אולי היא בכלל בת עשרים ? 
) והתקשרה אלי כשהייתי בדרך הביתה . 
ריכלנו קשות על החברה החדשה של אחיו . 
סיכמנו שהיא נחמדה לאללה . 
היא שאלה אותי אם התחברתי איתה ( בלי דגש ב - ב') , והגעתי למסקנה שזו השאלה הכי מדוייקת שאפשר לשאול כשזה נוגע לאנשים . 
אז אמרתי וואלה , דווקא התחברנו יופי , ושאלתי איך היה איתה בטיול שהם עשו , ואם הן השתוללו איתה או שהתביישו . 
היא אמרה לי שלא היה משו מיוחד . 
" את יודעת איך זה , שאני ואחותי מציקות אחת לשניה כל הזמן ? 
אז זה מה שעשינו " . 
אין עליה . 
חתולי הצ'כונה החליטו לתפוס חזק את הקטע של הייחום . 
כל הלילה מזדיינים או הולכים מכות , ממש כמו מסיבה ב - TLV , ואנחנו הזקנים העצבניים מהבית ממול שתיכף מזמינים משטרה . 
לאיש היה רעיון לקנות פצפצים כאילה של פורים ולהבהיל אותם כל פעם שהם מתחילים להתחרפן , כמו פיזור הפגנות של המג"ב . 
רעיון משונה ובלתי ישים בעליל , היות ואמבולנס יכול להיות מעורב בעיניין . 
לא בגלל החתולים , אלא בגלל הקשישונים מלמטה שעלולים לקחת קשה פיצוצים בחמש בבוקר . 
כבר נגמר " חברים " ? 
אינעל ראבאק 
