חושבת עליך , אני רוצה לחייך , ולא מצליחה . 
לא מצליחה וכל פעם שאני שומעת את מארינה ברדיו אני בוכה אותנו או רק נותנת לעיניים לשרוף , לא נותנת לדמעות לזלוג . 
אסור , אני יודעת . 
אתה פה , אבל לא אראה אותך . 
הכעס בוער , אחרי [ כל המדבר הזה ] שנים שלא זכרתי כמה כואב , כמה צורב הכעס שלנו . 
אלוהים , אין לי איך לבלוע את זה . 
עריכה : כבר תכף עשר , ועוד לא התקשרת . 
ואני יודעת גם שלא תתקשר . 
.. מחזיקה אותי חזק וקרוב - להיות כמה שיותר שמחה , כמה שיותר . 
להיות לגמריי כנה . 
בכל מחיר . 
משמחים אותי עכשיו : - הקליפ של מותק את אצלי בראש , - אחרי חודשים של התאפקות , ראיתי היום קליפ מהופעה של מרינה , ממש לא מזמן , ולא התאפקתי והתקשרתי אליה . 
והיא כל כך חיבקה אותי בקול העצוב שלה [ בדיוק למטה הפרסומת של בזק שהיא שרה בה ] , ואמרה שבאמת לאחרונה הפלאפון שלי מחיר לה אסמסים על הופעות והיא רשמה את המספר החדש שלי , והתנצלה שאולי לא יהיו הופעות בקרוב , שיקח עוד זמן . 
אני כל כך אוהבת אותך , ומתגעגעת לקול שלה , שפשוט לא נשמע אותו הדבר דרך המחשב והטלויזיה , שלא לדבר על החיבוק שלה . 
והפנים שמתעוותות כמעט בכאב כשהיא שרה , והלחישות , היא כזה מלאך . 
זה הכי קרוב . 
[ יש שם ביצועים חמודים שלה ושל הראל סקעת לשירים שביצעה בכוכב נולד ] . 
- [ למייפַּל : ] אתמול הזמנתי פיצה וקיבלתי חשבונית לכבוד " אסבנה אור " , זה בהחלט חוצה את כל הגבולות שהיו עד היום ( : - יונצ' יוצא מחר ואתאפק חזק חזק לא למלמל לו את האזרח האחד , ואדאג שיהיו לנו שתיקות טובות , ודיבורים טובים - וד"ש ממרינה , הרי ( : כמו פעם . 
- אפגוש היום סוף סוף את החבר ה - כברלאכלכך - חדש של העלמה - תמאו ברקע , גם כשלא פיזית , אני חושבת עליה ומתמלאה אור [ חום נכון ] - הפסיכולוגית שלי הודיעה לי רשמית שזה בסדר לא לסיים את עיין ערך אהבה של גרוסמן , ואפילו הוא לא סיימה אותו , ואפשר להרשות לעצמי לעבור לחיוך הגדי . 
- אשכרה יש לי עט של אגי משעול , זה עדיין לא נקלט .. 
. 
- כושר הקריאה שלי חזר אליי , ובגדול ( : כיף ( : - הבראתי , אחריי יומיים של מנוחה בבית אני חוזרץ בכוחות משופרים לעמול , ובכלל סופ"ש . 
ותומר [ המחנך ] הגניב לי שהמורֶה לציור אמר עליי מלא דברים טובים , שלא אפרט פה , בשם צניעותי . 
- מסתבר שאני לא סתם מקטרת על האף שלי - הרופא המומחה אמר היום בפירוש שהאף שלי לא בסדר . 
[ מחביאה מעצמי את זה שצריך ניתוח , זה לא דחוף עכשיו ] - במֶרְץ אתחיל , סוףסוף , ללמוד שירה שוב - הפעם אצל אהובתי . 
- בחודש הבא אמא לא תהיה לחוצה יותר על כסף . 
- אני מתחילה לחפש , באופן רציני , מקום לשרת בו בשנה הבאה , ועושה תוך כך שינוי בתפיסה של המנהל שלי , שכל מבוהל [ עדיין ] מזה שאחוז ההתגייסות בתיכון לאמנויות היה פעם נמוך שהוא נלחם על גיוס של כל תלמיד ותלמיד . 
[ עד שהשכבה שלי הגיעה . 
שירוט לעומי שולתת ! 
1 ] - התערוכה מתקרבת , מה שלא יהיה , יהיה טוב , כי עכשיו טוב . 
- על הבחל"ש אני עוד חולמת , אבל מתעוררת שמחה ועם געגוע נעים , וכמיהה לעתיד לבוא . 
עריכה : - יום אחד , שלכולכם יהיה הדיסק של מרינה מקסימיליאן בלומין בדיסקיה , ותאהבו כל כך את " מזל שבאה הרוח " , אולי תזכרו ביאלי אחת , שאת כל הפוסטים הממש שמחים שלה היתה שמה תחת קטגוריה של השיר הזה ( : כשבאו החיילים לדבר עליך , לשאול שאלות ולספר לנו פחות או יותר מה תעשה , פתאום כאב לי הרבה יותר . 
המפקד שלך נראה בחור טוב , אבל הרעל בעיניים שלו , והמבט הישיר כל כך - השאירו אצלי פחד עמוק ממה שהולך להיות . 
פתאום אמרו ג'נין שכם והעיניים של אמא שלך נדלקו ונכבו בבת אחת . 
הרגשתי כאילו הגוף שלי רזה בארבעה קילו , אבל הנפש שלי סוחבת אותם במקום , והגוף לא יכול להכיל . 
אמא שלך שאלה על לבנון , וכשההוא , המפקד שלך סיפר פתאום הרגשתי משהו מוזר בפה - נשברה לי שן . 
ככה . 
משום מקום . 
אולי אכלתי משהו קשה מידיי היום , אולי חרקתי את השיניים לאורך כל השיחה , בלי לשים לב . 
הפעם הגוף שלי הגיב כל כך חזק למה שהנפש שלי קטנה מלהכיל . 
ואז התקשרת . 
בדיוק שאלו המפקדים , והמשקית ת"ש על המצב בבית , ואם היו ריבים אי פעם או משהו כזה , והטלפון מצלצל והקסם שלי בצד השני של הטלפון . 
" אני תכף יוצא לשמירה " , שואף את הסיגריה ונושף . 
ואני מחביאה ממך את קולי , כמו שהיטבתי כל כך לעשות בשבועות האחרונים . 
" זו התערוכה , אני בלחץ " , אני משקרת . 
תחזור הביתה , אהובי . 
תלחם מהצד הנכון .. 
. 
אני כל כך חושקת בך וכל כך מפחדת ממך . 
בימים אני מתעסקת ומתעסקת - רק בדברים אחרים . 
הולכת תמיד כאילו רודפים אחרי , כמעט בריצה , רק בחדר המדרגות , בסוף היום - יודעת שהחתולים שמתחממים ליד הדלת מפחדים ממני יותר משאני מן העולם , לכן הולכת על קצות האצבעות [ הלב כבר מתכונן ] בלילות אני עוד חושבת אותך , ונרדמת . 
