מתוך כתבה של וואלה על מקדונלדס : יש בזה משהו פילוסופי עמוק . 
תודו . 
לפני שעה קלה נפרדתי בצער לא - רב וביגון לא - ממש - קודר ( כי הזמן את העצב ליד המתים קובר ? 
) מ - 2 שיני בינה נוספות . 
הפעם אחת מהעקירות הייתה עקירה כירורגית , שכללה גירודי רקמת דלקת . 
יאם . 
מה שאומר , שבפעם הראשונה בחיים שלי , עשו לי תפרים . 
חבל רק שלא רואים אותם . 
Scar Face , Here I come ! 
חצי פה שלי רדום עכשיו , והחצי השני רוצה וויסקי , אבל אי אפשר עכשיו . 
מה גם , שנראה לי שהשילוב של מוקסיפן , אופטלגין וג'וני ווקר אדום לא ילך כל כך טוב ביחד . 
מה שכן , קניתי לי שוב מאגרי גלידה , שיהיה . 
מצאתי אפילו גלידה של רום עם צימוקים . 
זה אמנם לא שוקולד - רום - צימוקים , אבל Beggars can't be choosers . 
אני לא יודעת אם זו רק אני , אבל נראה לי שמאז סדרת " מונקו " המהוללת של שטראוס , שוק הגלידות פה הדרדר לרמות נמוכות מאד . 
ואל תגידו לי האגן - דאז . 
זה לא עושה לי את זה . 
מה שכן יעשה לי הרבה עצבים בימים הקרובים , זו העובדה שאחותי הקטנה מגיעה לפה לסוף שבוע ארוך במיוחד לרגל החג המשוקץ פורים , ותשהה פה עד יום שני . 
שאלוהים יעזור לי . 
רק היא הייתה חסרה לי פה עכשיו . 
אבא שלי רוצה שאני אקח אותה ל"בית חלומותי " בגבעת ברנר . 
אני תוהה אם בגלגול הקודם שלי הייתי רוצחת סדרתית , רופאת שיניים או פוליטיקאית , שמגיעים לי כל העונשים האלה . 
למה ! 
? 
! ? ! ? ! ? ? ! ! אני הולכת לבהות בטלוויזיה . 
כשההרדמה תתפוגג , אשקול את צעדי הבאים . 
יש בערוץ 8 תכנית שנקראת " בחזרה לתחתית " , בה מנהל ברשת או בחברה גדולה עובד במשך שבוע כעובד פשוט , נמוך ועלוב . 
זה לא ממש תחקיר עיתונאי סודי , כי העובדים מסביבו יודעים מיהו , לכן התנאים שהוא עובד בהם הם לא ב - 100 % כמו במציאות היומיומית . 
היום התכנית הייתה על ברגר קינג . 
אני לא מתה על המבורגרים ברשתות מזון מהיר , ונמנעת מהם ככל האפשר . 
אם כבר המבורגר , אז שיהיה מבשר אמיתי ולא מקרטון . 
ניצול העובדים וההתנהגות הכללית של רשתות ההמבורגרים ידועים לשימצה בכל העולם . 
יחד עם זאת , בתחילת התכנית , התרשמתי מהיעילות והחוקים הברורים והמסודרים של הרשת . 
למשל - לקוח צריך לקבל שירות תוך 2.5 דקות . 
כל מיני כאלה . 
המנהל הנבוך , שלא ממש עמד בקצב העבודה הרצחני שם , טען כי למרות שכולם יודעים מי הוא , הוא לומד דברים חשובים לשיפור ברגע שיחזור לכסא העור הנוח שלו , במשרד הממוזג . 
בערך רבע שעה לתוך התכנית , כמעט זינקתי מהמקום מרוב עצבים . 
מי שלא יודע - לברגר קינג יש חוק פשוט : אם האוכל שהוכן לא נמכר תוך 10 דקות , הוא מושלך לפח . 
וכך , עשרות מוצרי מזון טריים לחלוטין , מוצאים את עצמם בפח האשפה בכל יום . 
פשוט התקשיתי להאמין למראה עיני . 
המבורגרים מוכנים , שלמים , בקופסא - לפח , ללא גינונים מיותרים . 
ובסוף המשמרת , שימו לב טוב , יושב עובד וסופר ומקטלג ( ! ) את כל מוצרי המזון שהושלכו , כדי שהחברה תדע כמה זה עלה לה . 
ויושב המנהל , וסופר המבורגרים בפח האשפה , ואומר שחבל , אבל רוצים שהמוצר יהיה איכותי ומוצלח ככל האפשר . 
ולא עולה בדעתו אפילו לשניה , שאולי היה אפשר לתת את האוכל הזה לאנשים שידם אינה משגת לא רק לשלם 7 פאונד על ארוחת וופר , אלא אפילו סתם לחם קשה להם לקנות . 
מעניין מה קורה בארץ בנושא הזה , והאם ברגר קינג הישראלית נוהגת באותו אופן . 
האסוציאציה המיידית שזה עשה לי , הייתה לעבודות מטבח בצבא . 
אני לא אשכח את זה כל החיים ( ולא בגלל שהיינו צריכות לקרצף צלחות של בה"ד שלם ללא עזרת הצוללת ) - קונטיינרים שלמים של מזון , כולל שוקי עוף בקילוגרמים , סלט ירקות , תפוחי אדמה ועוד , הושלכו אחר כבוד לפחי הזבל של בה"ד 12 , בלי בושה , בלי חרטה , בלי מחשבה שניה . 
לא באתי ממשפחה שאין בה אוכל , מעולם לא חסר לי דבר . 
אבל אפילו לי , בת למשפחה מבוססת , שבה לא מכריחים לגמור מהצלחת וזורקים אוכל מהמקרר ( כי קונים שטויות שאף אחד לא אוכל ) , היה קשה לעמוד ולראות עשרות קילוגרמים של אוכל טוב , טרי ומזין , נזרקים לפחי האשפה , שנסגרים ככה שאפילו החתולים לא היו יכולים ליהנות מהשאריות . 
הרי היה אפשר להאכיל עוד עשרות אנשים באוכל הזה . 
אנשים שלא כל כך משנה להם מה יתנו להם לאכול - העיקר לאכול . 
ואולי האוכל שמבשלים בצבא הוא לא מציאה קולינרית , אבל היו שם קונטיינרים מלאים באוכל בסיסי , סביר ומעלה , שאנשים רגילים יכולים לאכול אותו , בלי להתבייש . 
אבל במקום זה , האוכל הזה הלך לחירייה . 
הבזבוז הזה מזעזע . 
זה בדיוק מה שאנחנו עושים עם חומרי הגלם שלנו - משתמשים , זורקים ולא טורחים למחזר או לבדוק מה עוד אפשר לעשות עם השאריות שאנחנו לא רוצים . 
נכון שבתקופה האחרונה , בעקבות דו " חות העוני המזעזעים , ישנה התעוררות בנושא , אבל לזרוק כמויות כאלה של אוכל מדי יום ביומו ( בשם הטריות ובריאות החיילים , כמובן ) , זה פשע שאין כדוגמתו . 
ואם בבה"ד 12 , בסיס יחיד , נזרק כל כך הרבה אוכל , מה קורה בבסיסים אחרים ? 
על איזו כמות אוכל כוללת אנחנו מדברים פה ? 
מסתבר שיש אוכל בישראל . 
רק חבל שהוא בפחי הזבל . 
העולם כולו כמרקחה - מצאו חיים על המאדים ! 
טוב , לא חיים ממש . 
סימנים . 
טוב , לא סימנים ממש . 
מים . 
טוב , לא מים ממש . 
שאריות של מים . 
טוב , גם לא ממש שאריות של מים . 
רק סימנים שכנראה , אולי , היו שם מים פעם . 
בטח איזה חייזר שעבר שם דפק וואחד מוחטה על רכב החלל , וזה כל הסיפור בעצם . 
ולאנשים האלה נותנים להטיס חלליות לחלל . 
עם אנשים בפנים . 
שערוריה שאין כדוגמתה ! 
לפני זמן לא רב , ראיתי בבלוגו של עופרניקוס המהולל את כפתור ה " אני ? 
מודהאג ? 
" . 
למעשה , זה היה בדיוק ב - 24 לפברואר . 
לאחר מכן , מר לא - אמין ציטט את המילה ונתן לה פירוש מילוני מלא . 
וכעת , " רייטינג " , ללא שמץ של בושה , חומסים את ההמצאה , ומשתמשים בה למטרות מסחריות . 
אני מקווה שאתה מקבל תמלוגים , עופרניקוס ! 
עד שסוף סוף מצאתי תחליף ראוי , חינמי וללא Spyware לתוכנה המשוקצת RealPlayer , משהו באוזניות או במחשב החליט לשבות , ועכשיו שומעים רק בצד ימין . 
ממש רטרו לימי המונו העליזים . 
בלתי אפשרי להקשיב ככה למוזיקה , במיוחד כשמדובר באזניות ובכותבי מוזיקה מתחכמים שממש משתמשים בסטריאו . 
אה , בטח , יש לי עוד זוג אזניות . 
אבל הן שייכות למערכת , ואין לי כוח להזיז אותן לאורך החדר ( כי זה נורא רחוק ) , ובכלל אין לי כוח להתכופף מאחורי המחשב ולהתחיל להזיז דברים . 
היד כואבת לי מרוב כתיבה באנגלית . 
וחוץ מזה , יש לי שיעור תופים עוד מעט . 
כדאי שאזיז את עצמי לכיוון התארגנות כללית בנושא . 
גם כוס תה לא תזיק לי . 
והערת אגב לוירוס החדש , שמתקרא Netsky.D ( מה זה השמות האלה , בכלל ? 
מה קרה ל - Firday the th 13 ו - PingPong ? 
! 
) - חלאס עם זה ! 
הבנו את הקטע . 
אף אחד כבר לא פותח אימיילים שכותרתם " Hi " או " Re : Your website " , שמכילים שורה אחת של טקסט מפגר ( you are a bad person . 
נשבעת לכם ) . 
רדו מזה . 
זה כבר משעמם . 
לפחות תעשו וירוס שמוחק את ההארד - דיסק . 
אז נדבר . 
השעמום יכול לגרום לאנשים לעשות דברים מאד מוזרים . 
אחד מהם זה לנקות . 
ואני לא מדברת על ניקיון קטן והזזת כמה חפצים בחדר , אלא על 3 שקיות זבל מפלצתיות , ניקוי הכיריים ( ! ) , סידור מדף התבלינים ( קינמון מ - 1990 זה טוב ? 
) ועוד אי - אלו דברים שעושים רק כל פסח שמתרחש בירח מלא וכחול . 
אז ככה : לנקות זה מעייף . 
מאד . 
זה גם עושה כואב בכתפיים ( או שאולי זה מהחזייה ) . 
כמה קלוריות שורפים בשעת ניקיון מאסיבי ? 
צריך לשלם משכורות לעקרות בית . 
אני עדיין שונאת לגהץ , ולכן לא הטרחתי את עצמי . 
כביסה שנשארת יותר מדי זמן במכונה כשהיא רטובה , עלולה לגרום לתופעות לוואי בלתי נעימות . 
גלגל"צ זו חרא של תחנה , אבל בינה לבין רשת ב' ... בחרתי בלילך ברנע ונעמי רביע , ושאלוהים יעזור לי ולשכמותי . 
אחרי כל השנים , אני עדיין לא מסוגלת לשמוע את הקול הלחששני , העלק - סקסי - נעים של ברנע בלי לחטוף עוויתות הקאה . 
דיאט קולה חמה זה לא טעים . 
גם כשהיא קרה היא לא משהו . 
למדונה יש חרא של שירים . 
כבר כשחשבתי שלא נוכל להדרדר נמוך יותר , מגיע השיר עם ה " נענעי ת'תחת " או משהו כזה ( מלים כה מבריקות עד שמוחי המנוון לא מסוגל לקלוט אותן ) וגורם לי לרצות עוד יותר להגר מפה ולא לחזור . 
ערימות כביסה זה דבר שגדל כמו עובש על לחם ארז , ואי אפשר אף פעם להשתלט עליהן לחלוטין . 
לא משנה כמה אני אסדר את החדר שלי , הוא תמיד ייראה הפוך בגלל כמות הספרים והחפצים שאין להם מקום בו . 
תופים צוברים הרבה אבק . 
המקום : סופרמרקט . 
הזמן : צהריים מוקדמים . 
באמתחתי : עיתון , פרגית ושאר ירקות . 
