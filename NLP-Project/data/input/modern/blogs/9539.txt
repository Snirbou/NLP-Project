אפשר לאבד מצב רוח טוב בעליל . 
ובגלל שטויות קטנות כל כך . 
כמו למשל , לאבד את המפתחות בסופרמרקט . 
המפתחות עם המתקן לעגלות שעקב העובדה שעשיתי משלוח , לא הייתי צריכה לקחת אותה איתי למכונית ורק לאחר שיצאתי מהסופר , חמש דקות בדיוק לאחר שעזבתי את העגלה היתומה שם , שמתי לב שהם לא איתי . 
אבל גם העגלה כבר לא היתה ליד הקופה והיא נבלעה בתוך הבועה הענקית , הממוגת ואפופת אורות הנאון . 
ועכשיו לכי תמצאי אותה . 
זה לא היה כל כך עניין המפתחות ( 2 מפתחות בסה " כ ) . 
וגם לא רק עניין מחזיק המפתחות שיש לו ערך רגשי עבורי ( דמות של חתול , שג . 
הבןזוג הביא לי מפאריס ) . 
זאת התחושה הטפשית שאיתה אנחנו נשארים אחר כך ומלקים את עצמנו איך לא שמנו לב , איך בקלות כזאת אפשר להסיח את דעתנו . 
כך הלכתי למכונית , עצבנית וכועסת על עצמי כמובן , לאחר שהשארתי את פרטי בסופר ונתתי לתחושות להיות בתוכי עד שהגעתי הביתה , ושם החלטתי להתעמק במשהו נחמד הרבה יותר . 
שעון הדופק , המתנה שנתתי לעצמי הבוקר , לאחר 4 שנים של פעילות אינטנסיבית ומתמידה בחדר הכושר . 
בצבע אדום , מישהו חשב אחרת ... 
.. 
. 
? 
* * * * * * * * * * * * * * * * * * * * * * * * * * * * * * * * * * * עדכון 15.50 : התקשרו מהסופר , מצאו את המפתחות . 
הכל טוב . 
ובפרספקטיבה אני יודעת שימים כמו אתמול הם יחסית נדירים אצלנו , במשפחה . 
יום שבו יש סוג של " קלאש " , כמו התנגשות עולמות , גם בין ג . 
הבןזוג וביני וגם ביננו לבין הבנים , שניהם או אחד מהם . 
וישנם את הרגעים ההלו , בתוך הכאוס כשמרגישים שהכל נסגר והכל חשוך ואין שום נקודת אור שממנה אפשר ללכת לכיוון כזה או אחר . 
אבל אני יודעת שלא כך הדבר אצלנו . 
למזלי , ולאחר תוכניות טלווזיה לא מעטות שראית בזמן האחרוןי תחת הכותרת " ילדים / יחסים מהגהינום " ( וישנם דברים שקשה לנו אפילו לתאר אותם ) אנחנו ( כל הארבעה שבמשפחה ) , מצליחים לא להגיע למקומות שבהם הכלים נשברים בצילצול מחריש אוזניים ואפילו שהטונים עולים לעיתים , לגבהים בלתי יאומנו והאדמה כמו רועדת מתחת לרגלנו , הגשרים לא נשרפים וערוצי התקשורת נשמרים פתוחים . 
וכל עוד זה כך , הכל פתוח והכל אפשרי . 
וזה , בסופו של דבר , מה שחשוב , לא כן ? 
היתה שבת נהדרת , למעט העובדה שג . 
הבכור , מתוך רצונו להדליק נר רומנטי לו ולחברתו , כמעט שרף עלינו את ביתנו , אבל למה להתקטנן , הרי בזאת בעצם , דיינו ... 
.. 
. 
והתפאורה הנכונה עוטפת אותו מסביב : שמים כחולים , ענני כבשים בשמים משחקים מחבואים עם שמש צהובה מחממת לרגעים . 
ההרים במזרח שטופים ורחוצים ועל שטיח הים הכחול במערב רואים נצנוצים של נקודות אור . 
יום שישי , רחוץ ומוכן לקראת שבת . 
כל זה שם , בחוץ . 
רק אצלי , בפנים , קצת פחות . 
יום שמתחילתו כנראה היה מסומן עליו שהוא יום של כעסים ומריבות משפחתיות בווליום גבוה ואפילו שהדברים נאמרו , דוברו ולובנו והרוחות קצת נרגעו ( וגם כמה דמעות ירדו . 
כן , אני . 
וגם לג . 
הבכור ירדה דמעה בחשאי - וזה תמיד נותן לי מכה בלב ) , משהו השאיר אותי , שם , עצובה . 
שבת שלום חברים יקרים . 
יהיה בסדר , בוודאי . 
ישנן תמונות שפשוט אי אפשר לעמוד למולן . 
גרומינג ( טיפוח , פינוק ) , כך קוראים לזה . 
לפעמים , כנראה באמת כדאי להיות , חתול ... 
.. 
. 
ואם רוצים , אפשר אפילו לראות כאן בוגדנות מסויימת . 
מה קרה ? 
חודשיים של פרידה וכאילו לא הכרנו מעולם ? 
חודשיים ואני צריכה להתחיל הכל מהתחלה , לאט לאט ובהדרגה , בלי למהר ובלי להלחיץ אף אחד שמא מישהו יבהל ואולי אף יכריז על שביתה . 
כל ההכרות העמוקה והיחסים הקרובים שפיתחנו לפני כן נעלמו כאילו לא היו מעולם . 
כאילו אף פעם לא הרגשתי את כאבם כשכאב להם וידעתי ללטף ולומר מילים טובות , ואילו הם לא ידעו מתי אני זקוקה להרגיש אותם יותר ונתנו לי בפעמים ההן את כל מה שהיה להם . 
כל זה , נגוז , נמוג ואיננו כאילו מעולם לא היה והיום בבוקר הייתי צריכה להתחיל את הכל מההתחלה . 
השרירים שלי . 
חודשיים של הפסקה / מנוחה / פרידה והם הפכו להיות רכים ורופסים כמו חמאה . 
עכשיו לכי תתחילי הכל , מהתחלה ... 
.. 
. 
( ועכשיו בלי דרמה , אכן , לשרירים יש זיכרון קצר מאוד ולאחר שבוע הם כבר לא זוכרים מה היה לפני שלא לדבר על חודשיים , אבל הם לא יודעים עם מי יש להם עסק ורודפת האנדורפינים הזאת תזכיר להם , חזק מהר ובאופן אלגנטי מי הבוס כאן ועד כמה כדאי להם , בפעם הבאה , לזכור טוב טוב באיזה צד של הפרוסה מרוחה החמאה שלהם ... 
.. 
. 
) אז ככה : קמתי . 
התרחצתי . 
טוב , די ... 
.. 
. 
חדר כושר , בדיקת המכשירים החדשים לאחר הפסקה של כמעט חודשיים וחצי שעה על ההליכון ( הגעתי כמעט למהירות 6.0 ושיפוע 2.5 . 
אין ספק , אני עולה על עצמי מלפני הניתוח ) . 
אחר כך , נסיעה לתל אביב וארוחת בוקר עם פרח בר ( שנותנת את חלקה בסטטיסטיקת המחלות של החורף הנוכחי ) בנמל למול ים שוצף וגלי תחרה סוערים ( אחחח , כה רומנטי מראה הגלים והגשם המתלכדים יחד ... 
.. 
. 
) . אחר כך , הסתובבתי בהום סנטר ושיפצרתי לעצמי כמה דברים למטבח ( אם בשבת בצהריים עמדתי והכנתי פונדנט , AKA עוגת שוקולד חמה אישית , לכל אחד מבעלי הבית - מגיע לי לשפצר לי את המטבח ) . 
אחר כך , הביתה בידיים עמוסות דקות ספורות אחרי שנפתחו ארובות השמיים והפכו את הכבישים והחצרות לנהרות מים לבנים שוצפים . 
אחר כך , לסופרפארם לקנות תרופות לא . 
הצעיר שהצטרף לסטטיסטיקה והוא מצונן / מקורר / משופע . 
אחר כך , בבית , התעצבנתי ורבתי עם א . 
הצעיר . 
אחר כך , דיברנו והשלמנו . 
עכשיו , עייפה ומרוצה אני הולכת להתקלח ולישון . 
הספק יפה ליום אחד , לא כן ? 
תותי שדה . 
ענקיים . 
אדומים . 
נוצצים . 
מבריקים . 
מפתים . 
ולמרבה ההפתעה , גם טעימים . 
לאחר שנים שבהם תותי שדה היו כמו נרות חנוכה : לראותם בלבד כי הטעם פשוט נורא ובמסגרת החזרה לטבע , התותים חוזרים לטבעם מימים ימימה , דהיינו יפים וגם טעימים להפליא ואפשר לנגוס בתות שדה ענק ולהרגיש את המתיקות מתפרצת בבת אחת לתוך הפה ומחכה אלפית שניה עד שנמזגת לתוכה חמיצות קלילה שמגרדת בחיך ומבקשת להרגע עם תות נוסף . 
וכך שוב ושוב וחוזר חלילה , עד שמגלים שמקופסא שלמה שעלתה לא מעט שקלקלים נשאר תות אחד , לפליטה ... 
.. 
. 
דוגמית משדות התות של הוד השרון שנראים כאילו פסי שלג לבנים / כסופים מכסים את הקרקע בתוך הבוץ החום שהגשם הזלעפות הופך לביצה סמיכה . 
וכל זה , בתוך סערת החורף שחזרה אלינו נראה כמו תמונה שהוזמנה במיוחד ... 
.. 
. 
( רק המלצה קטנה , לא להשאיר תותים בתוך מכונית סגורה . 
התהליכים הכימיים בתוכם לא מפסיקים לעבוד ואז אין ברירה וחייבים לנסוע בגשם עם חלונות פתוחים . 
או למות מחנק ... 
.. 
. 
) . שבת שלום חברים יקרים , שבת קלאסית של להיות חבוקים ומכורבלים עם אהובים ואוהבים ... 
.. 
. 
כן , כן גו'יה, אליך אני מדברת ! 
) , רודפים אחרי כל זבוב / ציפור / עלה נידף ברוח , דורשים שנעמוד לידכם כשאתם אוכלים ( מזל שאנחנו לא צריכים להצטרף לארוחה ) , ולבסוף כשאתם הולכים לישון ( שוב ! 
! 
) , אתם תופסים לי את המקום ! 
תודה באמת , שאתם מרשים לי , לנשום ... 
.. 
. 
( חתולים זה שמחה , אני סתם מייללת ... 
.. 
. 
) * Praise the Lord ! 
I ' m cured ! 
אתמול יצאתי למסע קניות עם א . 
הצעיר , ארוע שכשלעצמו נדיר כמציאת יהלום מלוטש של 30 קראט ( נניח , נו ... 
.. 
. 
) והסתכם לצערו בקניית 3 פריטים בלבד ( מעיל , חולצה וג'ינס ) , שגם כך עברו מאוד את התקציב המאוד לא הגיוני ( 700 ש"ח גג ! 
) שהקצבתי לעניין ( אני מבינה אולי בבגדים , לא במחירים שלהם ... 
.. 
. 
) . היה נעים וכיפי ואפילו הוא אמר שישמח לעוד פגישות כאלה בלי מטרה ספציפית מסויימת . 
אבל זה לא העניין ( שלכשעצמו הוא משמח ולא מובן מאליו ) , שלשמו התכנסנו כאן , הפעם . 
תוך כדי שאני מחכה לו שימדוד בגד זה או אחר , הרגשתי פתאום את שריר " חשק הקניות " מתחיל להתעורר לו ולהביט סביבו כמו מישהו שישן שנת חורף ארוכה ( חודש וחצי זה די ארוך , לא ? 
) ובודק את העולם שנגלה אליו מחדש . 
לא הייתי צריכה לקנות משהו כדי לאשש את התחושה הזאת , הספיק לי לראות דברים ולרצות אותם ופתאם להסתובב בקניון לא היה דבר מעיק ולא הרגשתי שצעקה עומדת בתוכי וכמעט יוצאת החוצה בלי שליטה . 
חודש וחצי לאחר הניתוח , חזרתי לחדר כושר , אני פחות ופחות עייפה , מרגישה את החיים חוזרים ועוטפים אותי ומרגישה שאני מוכנה . 
( * הודו לאל , כי נרפאתי ) . 
