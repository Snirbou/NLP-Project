כמה שלא תסביר , יש דברים שכנראה לעולם לא ייקלטו . 
אפילו אריק שרון הבין בערוב ימיו שישראל לא יכולה וגם לא כדאי לה לשלוט בשטחים . 
אבל לשים את כל המכותבים בשורת ה - Bcc ? 
זה לא . 
זה כנראה משהו גנטי , אולי מהפרה - היסטוריה שלנו , שמונע מאיתנו ( כן , גם לי זה קרה ) לזכור את העניין הזה . 
איפהשהו בין העלייה מהמים לירידה מהעצים , היה כנראה יתרון השרדותי לחשיפת הכתובות של כל חבריך , מכריך ואנשים שסתם כרית את הכתובות שלהם לכל העולם ואשתו . 
זה והעניין הפעוט הזה של לשלוח את אותה הודעה שש פעמים , פעמיים לכל כתובת אימייל שיש לך של הבנאדם . 
זה קורה כשאנשים בלי לחשוב פעמיים שולחים דוא"ל לכל רשימת הדיוור שלהם , שכוללת כמובן לפחות שלוש כתובות שלי . 
לא משנה כמה ביקשתי והתחננתי , הם לא יסלקו משם אפילו כתובת אחת . 
אני אחזור בפעם המיליארד : זה לא מנומס לחשוף לכלל מכותביך את כתובות הדוא"ל אחד של השני . 
זה קורה כששמים את כולם בשורת ה - To . 
לכן מעכשיו זיכרו : בשורת ה - To שמים רק , אני חוזר , רק , את הכתובת שלך עצמך , שאותה יראו כולם . 
אם את או אתה רוצים לשלוח דוא"ל ליותר ממכותב אחד , שימו את כתובותיהם השונות בשורת ה - BCc . 
אני יודע שלפעמים אנשים לא מרוכזים , לא שמים לב , זה קורה לטובים ביותר , אז אני אחזור שנית כדי שזה יהיה יותר ברור : אם את או אתה רוצים לשלוח דוא"ל ליותר ממכותב אחד , שימו את כתובותיהם השונות בשורת ה - BCc . 
עוד הסבר למתקשים במיוחד : הנה צילום מסך של יאהו מייל : 
