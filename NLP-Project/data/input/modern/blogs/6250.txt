היום ספרתי לפסיכולוגית על ההערצה המטורפת שיש לי לרקדנים . 
אמרתי לה שאני מניחה שזה לא מפתיע במיוחד בהתחשב בעובדה שאני לא מעריצה אובייקטים שאינם רקדנים . 
היא שאלה אם יש רקדן שאני מעריצה במיוחד . 
עניתי שבעיקר כל מיני , או כל מי שרוקד בלהקה מקצועית , או כל מי שהוא מדהים ומהמם , שזה בערך כל מי שרוקד בלהקה מקצועית ( ... נגה ) . 
היא שאלה אם אני לא מעריצה נניח את נינט . 
אותה שאלה תמימה הצחיקה אותי עד מאוד . 
הסיבה היא שהיום למעשה פגשתי בנינט . 
בדרכנו החוצה מבית הקפה החליטה גליה כי היא רוצה לעצור בשירותים . 
אני ניצלתי את הזמן בכדי לבהות באישה בחולצת זברה מצויה , שהייתה עסוקה בנבירה בתוך חביתה . 
היא אכלה קודם כל את הבפנים של החביתה ורק אחר - כך התקדמה לשוליים , מה שהיה ניראה לי מוזר . 
היא דיברה על לאסוף משהו ממישהו , ופנתה לאישה המבוגרת יותר שישבה לצידה , ואמרה לה " נו באמת , תהיי בחורה " ( על משקל 'תהיה גבר') . גליה התעכבה בשירותים כחמש דקות וכשיצאה אמרה לי משהו על זה שהיא ראתה את נינט זה עתה . 
אמרתי לי " מה נינט ? 
איפה ? 
" , והיא מצידה ציינה שהייתי עסוקה בנעיצת עיניים ממוקדת בזמרת בכל הדקות האחרונות ואיך לא שמתי לב . 
הייתי בהלם שאותה האישה עם ארוחת הבוקר והקפה ההפוך הגדול ( ונעלי הזמש התכולות עם היהלומים המזוייפים ) הייתה למעשה נינט . 
כניראה שאני לא אהיה צלמת פאפרצי מוצלחת במיוחד . 
אולי בעצם כן , אם אני אועיל בטובי לזהות את הסלבס ... 
.. 
. 
זה כמוה רק עם החור בלב , וזאת אני עם כל הזוויות הרעות האלה , שתופסות אותי וצובטות חזק . 
שוב לא מתאווה לפנות אליה או להביט , צריכה אולי רק את מה שהיא ייצגה , אז חולמת על טירוף ועל חיים אמיתיים מאוד . 
כבר לא בטוחה מה שכחתי הפעם , או מה בדיוק יאפשר לי להזכר . 
זה מעניין שעניתי לה שאני לא יודעת כשהיא שאלה אותי למה נהייתי ככה . 
זה מעניין מאוד , משום שכבר הרבה מאוד זמן אני יודעת בדיוק למה זה כך , ובכל זאת נאלמתי דום . 
אמרתי שזאת שאלה נהדרת ולא הוספתי דבר . 
ואז רגע אחד אחרי שנכנסתי למכונית של אבא , ידעתי שאני רוצה לחזור , או אולי לשלוח סמס אם רק אפשר . 
אבל אי אפשר . 
חשבתי לכתוב על דף , כי מחשבות דוהות במשך הזמן , ואלו אינן מחשבות יוצאות מן הכלל על אף שהן חשובות . 
היא הציעה שאבוא פעמיים , שוב . 
הסכמנו שאני בעיקר שם משום שאני מעייפת את עצמי , אבל פעמיים זאת לא אופציה . 
היא אמרה לי שאני מאוד מורכבת ומאוד אינטנסיבית . 
היא אמרה שאינטנסיבית זאת מחמאה , אבל בהחלט לא תכונה קלה להתמודד איתה . 
ואני תהיתי אם קלה בשביל או קלה בשבילי . 
ואולי בשביל שתינו . 
החיים שלי מרגישים תמיד כמו שתי רכבות אקספרס שיוצאות משתי נקודות מנוגדות באותו הזמן , ולא עוצרות עד שהן מתנגשות באמצע המסלול . 
אחרי התאונה הפסים מסתדרים מחדש רק בכדי ששתי הרכבות ישעטו שוב אחת אל עבר השנייה . 
אני לא יודעת לנוח בזמן . 
לא יודעת איך לעצור . 
יוצא לי לדבר ולחשוב יותר מדי על מושלמות בזמן האחרון . 
דומה שהדבר היחיד שהייתי רוצה יותר משכולם יחשבו שאני מושלמת , הוא שאף אחד לא יצפה ממני להיות מושלמת , ומעל לכל אני . 
" Perfect by natureIcons of self-indulgenceJust what we all needMore lies about a world thatNever was and never will be " ( אולי בפעם הראשונה בקשר לעצמי . 
) 
