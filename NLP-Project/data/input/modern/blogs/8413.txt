ואתמול , הסתכלתי עלייך ועברה בי תחושה מוזרה . 
נשארתי במקום , יושבת , לא ניגשתי אלייך , לא צעקתי אלייך , אפילו לא עשיתי לך שלום עם היד , כי איכשהו הצלחת לדכא בי את הרצון הענק שתמיד היה לי , לרוץ ולחבק אותך חזק . 
גם כשהרגשתי שאת כל כך מרוחקת , גם כשנתת הרגשה שאת כבר לא אוהבת אותי , גם כשהסתובבת עם פרצוף חמוץ , ולמרות ששידרת לי שהכל שונה עכשיו , המשכתי לרוץ אלייך , לקפוץ עלייך ולחבק אותך . 
אבל הרצון הזה כנראה , כמעט ונגמר . 
אני מבינה שכבר לא תחזרי . 
שמי שקיימת עכשיו היא אחרת . 
יש לה אותו שם כמו שלך , אותם הורים , אותו רקע , אבל היא לא את . 
וקשה לי להבין איך נשאר אותו שם , אותו מספר זהות לאדם כל כך שונה . 
ולפעמים , יש סדקים בדמות החדשה שיצרת לעצמך . 
ואם מסתכלים טוב ומקרוב , אפשר לראות חלקים קטנים ממך שאליהם התגעגעתי נורא , צצים החוצה . 
משלים אותי שאת חזרת ואז מכאיבים קצת יותר . 
אני לא יכולה לשפוט אותך . 
אני גם לא מנסה או רוצה לשפוט אותך.מי אני שתגיד לך איך להתנהג או מי להיות . 
רק רציתי שתדעי שאני מתגעגעת אליך , שאני אוהבת אותך . 
אם רק תגידי שטוב לך עכשיו , אני אהיה מאושרת בשבילך . 
אולי הצער שלי על מי שהלכה , קצת יקטן . 
ורציתי להגיד שאני יודעת שכבר אין מה לעשות ואת קצת אחרת , לכן אני מוכנה להיות ניזונה מהסדקים הקטנים האלה שמדי ופעם ופעם , מספקים לי אותך . 
מזל טוב ! 
זה הכתב הכי גדול בישרא . 
בושה . 
אני אוהבת אותך . 
אלוהים , כמה שאני אוהבת אותך . 
אני לא חושבת שיש אהבה חזקה מזו . 
לפעמים אתה מגעיל אליי , לא מעריך שום דבר שאני עושה בשבילך ופוגע בי . 
פוגע בי נורא . 
לפעמים אתה מתוק אליי ומחייך אליי ומחבק אותי . 
ולא משנה מה , אני עדיין אוהבת אותך . 
אלוהים , כמה שאני אוהבת אותך . 
כשאתה בוכה , אני אוטמת את האזניים , כי אם אני אשמע את הבכי שלך הלב שלי יישבר . 
לפעמים הידיים לא מכסות טוב את האוזן ושומעים , מה לעשות שאתה בוכה חזק . 
ואז אני בוכה בעצמי ומרגישה שמשהו קצת נקרע לי בפנים . 
וכשאתה מחייך , אני לא יכולה שלא לרוץ ולחבק אותך . 
ולנשק אותך כל כך הרבה , אפילו שאתה שונא נשיקות . 
וכמה אני צועקת עלייך . 
יואו.כל הזמן אני צועקת עלייך . 
אבל אתה קטן , ואתה לא מבין שזה בגלל שאכפת לי ממך כל כך . 
קשה לי להשלים עם זה שגם לך יקרו דברים רעים . 
חבל שאי אפשר להגן עליך מהכל . 
ואתה כל כך מפונק ומעצבן ולפעמים אני פשוט לא סובלת אותך . 
ואנחנו מקללים והולכים מכות וכבר הגעתי למיון בגללך . 
וקצת קשה לי להבין איך אני עוד בסדר איתך אחרי הכל . 
ורציתי אחות . 
אני יודעת.זה אתה שלא יודע כמה בכיתי כשנולדת.כל כך רציתי אחות . 
אבל איך הייתי יכולה לחיות בלעדיך ? 
! אני לא יכולה לחשוב על זה בכלל . 
היום הבנתי שאני אלך הכי רחוק בשבילך , אם רק תצטרך . 
אני אוהבת אותך , כל כך . 
ואי אפשר לעשות עם הידיים עד כמה.או לנסות להסביר . 
אני חושבת שאין דבר יפה יותר בעולם כולו שאפשר לאחל למישהו , כמו לאחל שיאהבו אותך כזאת אהבה . 
הלוואי ומישהו היה אוהב אותי , ככה . 
