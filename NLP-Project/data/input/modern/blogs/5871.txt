- מעריב פרומו , 10.03.2006 אמת , מתחילת השנה הנוכחית , הנושא הפילוסופי העיקרי שאני חושב עליו הוא : סובייקטים ( כולל קונספטים ) , אובייקטים והיחס ביניהם ; מה שכולל שאלות כגון : מה הופך סיכה על חזהו של חייל מסתם חתיכת מתכת למשהו שהינו מקור לגאוות - אמת ? 
מה הופך את המחמאות הניתנות על ידי בן אדם מסוים לבאמת מחמיאות , מאדירות ? 
מה הוא הערך שיש למחשבות הקיימות בתוך מוחו של אדם כל עוד הוא לא עושה פעולות התואמות את המחשבות הללו ? 
ברמת ההוצאות הנוכחית שלי ( כלומר : קרוב לכלום ) , יש לי את כמעט כל מה שאני צריך , בעולם האובייקטים , כדי להיות מאושר , כדי לקיים כהלכה את רוחי בעולם הסובייקטים . 
ואם תגדלנה ההכנסות שלי פי עשר , לכל הפחות - כפי שיקרה ברגע שאשוחרר מצה"ל , אז מה אני צריך יותר מזה ? 
הדבר היחיד שאני אצטרך באותו יום , הוא לזכור שכל מה שכדאי לי להשיג הוא טלסקופ ( כדי לצפות בלוויינים וכוכבים ) , כמה ספרים ודיסקים מעולים ( כדי להביא את הכוכבים אל תוך מוחי - שלי ) , ומקום מגורים שקט , נקי ומריח טוב , הרחק מהאנשים האירציונליים המקיפים אותי כיום . 
כי רוחי - שלי תמשיך להתקיים , בכל תנאים חומריים ( פרט למוות , כמובן ) , והרוח שלי היא כל מה שיש לי . 
במלים אחרות , אני אוכל להמשיך לנסוע באוטובוסים , ללבוש חולצות טריקו ולאכול , אצל ג'ינג'י מול כיכר רבין , שתי קציצות ענקיות , פירה וסלט ב - 27 שקל ( אחת הארוחות - בחוץ הטעימות והזולות ביותר שיצא לי להיתקל בהן ) - ואני עדיין אהיה מאושר , גם בלי להיכנס למירוץ העכברים של הוצאת כמויות עתק של כסף על דברים חומריים שבהם נדמה לכל כך הרבה אנשים שהבאת - האושר תלויה . 
אני מקווה שעבורי , לפחות בחמש השנים הקרובות , הדבר הזה , מביא - האושר הזה , יהיה לחיות בדירת שני חדרים , ושתהיה לי בסלון ספריה עצומה עם ספרי פילוסופיה ופיזיקה ומדע , ורק למצוא את המישהי לחבק אותה שם ולשמוע Coldplay ו - R.E.M . 
במערכת וזה הכל ... 
.. 
. 
היום , בטיסת 35 הדקות הקצרמרה שלי בססנה 152 ( מטוס דו מושבי , צפוף עד מאוד אבל נפלא כמו כל ססנה ) , אחרי שמשכתי בהגה לאחור במשך מספיק זמן כדי שאני , ידידי הטייס במושב השמאלי והמטוס יגיעו מ - 500 ל - 2000 רגל מעל פני הים , ושינויי לחצי האוויר המהירים חוללו בי בלגן תוך - בטני , לפתע היתה לי בחילה . 
עכשיו , אני לא בנאדם שיש לו בחילות בטיסות , כמעט בכלל . 
אבל לפתע פתאום היתה לי בחילה . 
לא מצב שאני יודע במיוחד איך להתמודד איתו , פשוט כי אני באמת לא נתקל בו . 
ובדיוק אז ידידי הטייס מצא לנכון להראות לי תרגול הזדקרות . 
שניים ברציפות . 
כן , אין כמו ליפול מטה באמצע השמיים , ללא עילוי , ב - 0 g ( וזה בדיוק מה שקורה בזמן ההיחלצות מההזדקרות ) , כשיש לך בחילה . 
כשהוא הציע להראות לי נטיה של 60 מעלות ( מה שאומר שהיתי שוקל כמו שמנדוז שהמאסה שלו היא 160 קילו ) , I skipped . 
ואני רק חושב , שעם כל הדברים שקורים לי בחיים לאחרונה , לא היה מזיק לי איזה פעם אחת להקיא . 
לא בגלל שאלו כולם דברים רעים , אלא מכיוון שזו ערבוביה של דברים רעים וטובים , של פחדים ותשובות , של כל מה שאני סוחב אחריי מהעבר כמו שלשלאות על הרגליים - ושל כל מה שיכול להיות שלי בעתיד ( ע"ע lofty position ) , וכי הרעים מעיקים על הטובים ומונעים מהם להתממש כפי שהם יכולים וראויים להתממש . 
אבל לא יִצא לי פשוט " להקיא " את הרעים . 
חיסולם הולך להיות משימה הרבה יותר קשה מכך . 
ביום רביעי , כאשר היתי בביקור עבודה ( ע"ע ג'ובניק ) בעיר היחידה בישראל בה אדם יכול לזנק מאלמוניות גמורה אל שמי היהלומים , שעה קלה לפני שישבתי מול אדם שמבוגר ממני ב - 20 או 25 שנים והבטתי בגורדי השחקים הלבנים שניצבו מעבר לראשו המדבר , זימזמתי שני משפטים לסירוגין , " אנה חשבה שמותר לה לבחור , וכך מן הסתם נשארה מאחור " ו - " שם אולי , בחלומות , האשליות היפות מתגשמות " . 
וכשהבטתי בפרצופיהם של האנשים המהלכים ברחובות , הכרחתי את עצמי לחשוב משפט אחד : " זה שייך לתחום האתיקה ולא לתחום הפוליטיקה ! 
" כפי שכבר כתבתי פה בעבר , אני פשוט מתקשה לפעול כמי שמבין כמה מזל יש לו בחיים . 
