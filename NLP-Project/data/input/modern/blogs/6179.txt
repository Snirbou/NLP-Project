אני לא יכולה ככה . 
מחשב זר , חדר זר . 
אני בבית של אמאבא . 
בכל פעם שנוסעים הביתה הזכרונות המרים ואותן חוויות מתקנות שכל אחד נאבק לשכוח צפים ועולים , וצריך להתמודד , וצריך לכתוב , אבל אני לא יכולה . 
צריכה לחזור הביתה , לשבת מול המחשב עם סיגריה , לסדר את המחשבות . 
להתרחק עוד פעם . 
רק ככה אפשר לחשוב . 
ואחר כך הם שואלים , איך זה שאני לא באה לגור כאן . 
ובאמת איך , הכל פסטורלי , שקט , שדות פתוחים , פריחה . 
אבל אני חייבת להתרחק , להגן על עצמי מפני המקום הזה וכל מה שהוא מסמל בעיני , ומפניכם . 
שוחחתי עם השרינקית היום , היה נחמד וטיפולי מאוד , תודה . 
בין השאר , סיפרתי לה על הספר שקניתי לסבתי לחג . 
היא סחה : גם לי קנו את אותו הספר לחג ! 
סיכמנו שאנחנו לא אוהבות את הסופרת , ומשם גלשנו לשיחה קלה על ספרים , ועל סיני , ועל ספרים שכולם קוראים בסיני , ואני סיפרתי על הספר המזוויע של הסופרת העילגת שירי צוק " קודם כול תירגעי " ( כך במקור ! 
אל תבואו בטענות ) שהתאים בול לשירותי הבול - קליעה בסיני , אבל לא מעבר לזה . 
[ וכאן אני חייבת לציין שהספר כה קומם אותי , ופשוט תהיתי איך הסכימו לכרוך כזה גבב של שטויות מופרכות , למשל , זכור לי הקטע בו הגיבורה מתארת איך החתולה שלה חירבנה באמצע הסלון מרוב פאניקה . 
חתולים לא עושים את זה , דארלינג , אלא אם הם סובלים משבר באגן או זוועה כגון זו ] . 
בכל מקרה , חזרנו לקטע הטיפולי וסיפרתי לה על הערב אצל הבורגנים . 
סיפרתי איך הדבר הכי טוב שיצא מהערב הוא הצפייה ב " סיקס פיט " , ואז דיברנו על " סיקס פיט " , שאלתי אם היא אוהבת , והיא אמרה שכן ושהיא מצרה על שהיא מפספסת מידי פעם . 
ואז אמרתי : " בחיים אחרים , יכולנו להיות חברות ממש טובות " . 
זה נכון שתפקידה להקשיב לי , אבל אנחנו אוהבות את אותם ספרים וסרטים , גם היא ממש אוהבת את סדרת המופת " המפצח " מסיבות זהות לשלי , היא צוחקת מההומור שלי ( פסיכולוגים אחרים היו יכולים להנהן , או להמהם , או שניהם , או אף אחד ) ולפעמים פשוט בא לי לשים את הטיפול בצד ולקשקש איתה על סתם . 
היא אומרת דברים שנונים ומצחיקים , יש לה גישה ממש קולית לחיים , ואני מחבבת אותה כבן אדם . 
פשוט ככה . 
כמובן שניתחנו את זה , אלא מה . 
סיכמנו שאני מקבלת ממנה כנראה סוג של אישור , שהמחשבות שלי והרעיונות שלי וכל שאר האנקדוטות שמתרוצצות במוחי הקודח הן כן מוצלחות ומצחיקות ומעניינות . 
והיא אמרה שיש הרבה אנשים שהיו מתרשמים בצורה כזו ממני , ולאו דווקא רק היא . 
השאלה היא , למה אני לא חברה של האנשים האלו . 
איפה ישנם עוד אנשים כאלו ? 
אשר היו כערבות הבוכיות ? 
צאו מתחת למיטה , חברה . 
אני פה ! 
אז יש את נמלה ופוקית , חברותיי מהצבא . 
הן אחלה בחורות , אבל תמיד הייתי הצלע האקסצנטרית בשלישייה , ותמיד הן טענו שאני קצת משוגעת . 
לא שרית חדד , אבל בכל זאת . 
ויש את טלילה , שותפתי לשעבר וחברתי בהווה . 
היא ממש זורמת עם מחשבותיי וחולת טלוויזיה כמוני , אבל תמיד היתה יותר בוגרת ואחראית . 
גם בחשיבה . 
המבאסת היא לפעמים ... נו , מבאסת . 
ומדכאה אותי קצת . 
וזהו . 
אף פעם לא היתה לי חברה שהבינה אותי לחלוטין , שהצליחה להצחיק אותי עד דמעות , שדיברה איתי בלהט על קולנוע וספרים וטלוויזיה . 
קלינט הוא כזה , מצחיק ומשוגע ודביל חינני , אבל הוא בחור . 
והוא לא אוהב קולנוע . 
חוץ מסרטי פעולה . 
מה עלי לעשות ? 
האם לפרסם מודעת דרושים ? 
האם זה יותר מידי לבקש ? 
p.s : לכל אלו ששואלים , אז כן , זו אני ששכבתי עם בקהאם . 
בעוד קלינט מכלה את שארית כדורי הבשר הגאוניים שהכנו אתמול ( לפעמים יוצא לי אוכל מגניב . 
לא רק פירה אפונה ) התכנסתי בחברת ה אל.אמ לייטס שלי לספר על החוויות המתקנות שחלפו עלי אתמול . 
אתמול הסתפרתי . 
יצא יפה . 
וצבעתי לבד , בסיועו המסור של קלינט שהקפיד להכניס לי המון מים לעיניים . 
יצא יפה . 
עד כאן הכל טוב . 
מאוחר יותר בערב איי הד א ניר דת' אקספיריינס . 
אם אפשר לקרוא ככה לרצון עז להשליך את עצמך ממרפסת קומה חמישית רק כדי להרים את הערב . 
חבר של קלינט מהתקופה בה לבש מדים חזר לארץ אחרי שהייה ממושכת בחו"ל . 
לרגל המאורע אירגנו החברים לנשק מפגש שהתרחש בדירתם החדשה של אחד מהם וזוגתו . 
הנוכחים היו : כמה אנשי צוות וזוגותיהם , האיש שלכבודו אורגן האירוע ובושש לבוא , כלב אחד מכוער ומעצבן עד אימה , ואנחנו , ג'ירפה ואריה . 
הדירה היתה מקסימה ויפה ואורגנה בטוב טעם , המארחים היו נחמדים וחביבים , הכלב התנפל על כל מי שהעז לעשות תנועה מהירה מידי . 
והיה משעמם . 
כל כך משעמם שהתחשק לי ... 
.. 
. 
נו , אמרתי כבר . 
מדובר בחבורה של אנשים ש ... 
.. 
. 
איך לומר ? 
הסתדרו בחיים . 
יש להם דירה ומשכנתא ורהיטים חדשים ויפים , והשיחות נסבו - מצד הנשים - סביב האריחים החדשים שהם קנו לאמבטיה ופינת האוכל שהם מצפים לרכוש , או מצד הגברים - בפלאי הטכנולוגיה , כשכל אחד שולף את פלאפונו ומדגים את מבחר הפונקציות והאייקונים . 
אני וקלינט עדיין לא ממש הסתדרנו בחיים . 
אנחנו גרים בשכירות , מחפשים את עצמנו , ואין לנו כלב או רהיטים חדשים ויפים . 
אנחנו שונים . 
קלינט מחבב את חבריו מהצבא ומצא עימם שפה משותפת . 
אני השתדלתי לתרום את תרומתי לשיחה בהערות הנוגעות לשידורי ערוץ 2 שהוקרנו ברקע , ואף אחד לא ממש התייחס אלי ו/או למה שאמרתי . 
הכלב המאיים התרוצץ כה וכה , נהם ונבח ונטפל לכל אחד בתורות . 
האווירה היתה קפואה . 
הדירה מסודרת בצורה כל כך מדוייקת וחסרת חמימות , המארחת הקפידה לסדר ולנקות אחרינו בכל רגע ואני הסקתי שלבקש מאפרה יהיה כמו לבקש להשליך את הכלב מהחלון . 
את שניהם רציתי לעשות כמעט באותה מידה , והתגברתי . 
ככל שעבר הזמן והאיש שלכבודו אורגן האירוע בושש לבוא , התחוור לי שאאלץ לבלות את כל הערב בחברת האנשים האלו , שאין מפלט . 
איש לא יבוא לעזרי , לא אוכל לקום ולהימלט אל חברותיי ואל בתיהן החמימים והמבולגנים , לא אוכל לחזור הביתה אל הרהיטים המכוערים ולטריינינג , וגם החברים הטובים יותר של קלינט , אלו שאני אוהבת כאילו היו חבריי ושהעברתי איתם שעות רבות של דיונים פילוסופיים הזויים ותהיות קיומיות , גם אלו לא יבואו . 
ונותרתי בבדידותי , כשרק אהבתי העזה לקלינט מונעת ממני לקום וללכת / לבעוט בכלב / לנחור בבוז אחת לחמש דקות . 
למה כל כך סבלתי ? 
אולי אני מקנאה בהם , בחיים המסודרים שלהם ? 
התהייה הזו הצליחה למלא לי את הזמן שבו ישבתי ובהיתי בחלל , מנסה להראות שמץ התעניינות בנעשה מסביבי . 
בנוסף תהיתי האם להמשיך ולנסות להשתלב , או לזרוק זין ולהתעמק ב " סיקס פיט אנדר " , כמו שאני באמת רוצה . 
לא . 
אני לא מקנאה בהם . 
הם נראים כל כך משעממים . 
הם אפילו לא בני שלושים , וכבר כל החיים שלהם סובבים סביב נכסים , ותארים , והישגים . 
זה נורא בעיני . 
אולי הם סימלו את כל מה שאני שונאת . 
בורגנות קפואה כזו , הקיבעון הזה , המטרות המוגדרות מראש : טיול , לימודים , חתונה , דירה , ילדים . 
לפי הספר . 
יאמר הקורא הנבון : אולי זה לא בשבילך , אבל הם מאושרים ככה . 
אולי . 
מאושרים הם לא נראו . 
לא היתה שמחה באוויר . 
לבסוף הגיע האיש . 
הוא היה קצת יותר מרענן . 
סיפר סיפורי חו"ל , והיו קצת צחוקים . 
אני כבר חישבתי את קיצי לאחור . 
זה היה כיף ומהנה כמו לוויה הודית . 
אולי זו אני ? 
