" למה לשבת בבית לבד ? 
החצוצרה קוראת ! 
כל החיים הם קברט , בואו לקברט ! 
" כבר שכחתי עד כמה אני אוהבת ללכת למחזות זמר של בית צבי . 
והנה , שכבת יא ' יצאה לראות את המחזמר " קברט " , ואני החלטתי להצטרף אליהם . 
אישרו לי להביא איתי את כל הבנות של הריקוד שלי , אבל רק איה הסכימה לבוא ולהפסיד יום לימודים וחזרות . 
המקומות המקוריים שלנו באולם היו עלובים למדיי , אך העיניים של איה קלטו זוג כיסאות פנויים במקום מושלם : שורה שלישית באמצע . 
האושר הציף אותי עוד לפני שהכל התחיל . 
ואז זה התחיל . 
היה מדהים ... 
.. 
. 
פשוט ככה . 
את השירים אני כבר מכירה ככה שעשה לי טוב לצפות בזה שוב ולקבל השראה . 
להבדיל מכמה אנשים אחרים - אותי המיניות הקיצונית והאלימות לא הרתיעו . 
זה חלק מהתיאטרון שצריך להכיר . 
אני לא אגיד " ככה אני לא עולה על הבמה " או " את זה אני לא עושה " כי זה חלק מההצגה ומהעבודה כשחקן . 
מה שהיה שונה הפעם זה הקאסט . 
עידו רוזנברג בתפקיד המנחה כבש אותי , היפנט אותי , גרם לי להריע לו , לשאוף להיות כמוהו . 
הדמות שלו היא זו שמחזיקה את ההצגה ונותנת לה את רוח התקופה ההיא . 
כל שיר שלו תענוג / צמרמורת , פשוט מדהים וכולי תקווה שיום אחד הוא יזכה בהכרה הראוייה למוכשר כמוהו . 
כל השאר היה מוצלח כתמיד , הזמן עבר לי מהר מידי כמו שקורה בד"כ כשנהנים . 
בדקות אלו אני לא חושבת על mein herr שמתנגן בבגרות שלי במחול , או על money שיהיה במסיבת סיום , אלא דווקא על שיר אחר שמשך אותי . 
" יום המחר שלי " , הימנון נאצי אשר בוצע בהתלהבות פנאטית מפחידה , אותו שיר שצימרר אותי . 
מה ששיר אחד יכול לעשות ... 
.. 
. 
הוא גרם לי להבין היכן בדיוק היה טמון כוחם של הנאצים ואת ההתלהבות העממית שהובילה אותם לשילטון . 
חזק , מצמרר , חובה לראות . 
