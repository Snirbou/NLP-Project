יש משהו מאד מספק בהשלכת אריזת מזון ריקה לפח , אחרי שהוצאתי ממנה את כל מה שצריך ואפשר . 
אני שונאת לזרוק אוכל , אפילו מלפפון או עגבניה . 
זה עושה לי נקיפות מצפון איומות . 
כשגרתי עם אבא שלי , היתה לי נטייה לעשות קניות מסיביות ולמלא את המקרר כל פעם מחדש . 
וכל פעם מחדש זרקנו כמויות מטורפות של אוכל . 
ועכשיו , כשאני גרה לבד , אני קונה מעט . 
אני מבקרת יותר בסופר , אבל קונה כל פעם קצת . 
קופסת שימורים אחת כזו , חזה עוף אחד , חבילת אורז אחת , קמח אחד . 
קצת בכל פעם , ולא קונה חדש עד שנגמר . 
ואז את האריזות אני זורקת לפח כשהן ריקות . 
ניצול מרבי . 
זה נחמד . 
מרגיע את העצבים , עושה נעים בגוף , וגם רעש מגניב . 
וזה לא סקס . 
היה נפט ? 
בדרך כלל אני נמנעת מהשוק בימי שישי . 
הרבה יותר נוח להגיע לשם באמצע השבוע , מוקדם מאד בבוקר , בלי כל ההמולה . 
אבל השבוע לא התאפשר לי , ומפלס הירקות בבית הלך והידלדל , וכך כיתתי רגלי השוקה ביום שישי , על הבוקר . 
כמובן שמקהלת הבאסטיונרים גרמה לי לחייך כרגיל . 
אפילו המחירים של העגבניות והמלפפונים ירדו ( 3.5 - 4 שקלים לקילו ) , ורק הגמבה נשארה ב - 6 - 7 שקלים , מעניין למה . 
בעודי בוחרת עגבניות חביבות ( עכשיו יש רק עגבניות חממה , אז הן לא יותר מאשר " חביבות " ) , ונותנת לבעל הבית לשקול , שמעתי צעקות עצבניות , משהו בסגנון " תפוס 'תה, תפוס אותה ! 
! 
! 
" . 
מאחר ולא היה זכור לי שהחלטתי להשתתף במשחק תופסת , הסתכלתי מסביבי וראיתי את אחד המוכרים תופס נערה צעירה ( אולי בת 18 , אולי פחות ) וצורח עליה . 
קהל הקונים בשוק , הידוע באדישותו המופגנת לצעקות הרוכלים הרגילות , גילה לפתע עניין רב במתרחש ונוצרה התקהלות קטנה . 
אני , לתומי , חשבתי שהיא גנבה איזו בננה או משהו בסגנון , אבל בעל הבית שממנו רכשתי את העגבניות , טען באוזניי שהנערה הזו מכייסת אנשים על בסיס קבוע בשוק . 
לא הייתי מודאגת במיוחד , מכיוון שכשאני הולכת לשוק אני לא לוקחת איתי ארנק , אלא רק קצת כסף מזומן , בכמות שמספיקה לי למלא את העגלה בכל טוב . 
בכל זאת בדקתי את כל הכיסים כדי לוודא שלא נעלמו מפתחות הרכב והסלולרי ( בדיוק שידרגתי , למען השם ! 
) . 
הסתכלתי על הבחורה מרחוק , תוהה אם יעשו לה לינץ ' . אחד הבאסטיונרים התקרב לדבר איתה , אבל מעבר לטונים מאיימים הוא אפילו לא נגע בה , למרות שבחור צעיר אחר החזיק בה ולא נתן לה להימלט בזמן שמתקשרים למשטרה . 
תוך דקות ספורות רוב הרוכלים חזרו לדוכנים שלהם , כשהם מחליפים ביניהם קריאות וסיפורים על הכייסת המהוללת . 
הבטתי עליה שוב . 
סתם בחורה , קטנה , נמוכה , נראית קצת מבוהלת , אבל בעיקר מתכננת את שביל הבריחה שלה , שום דבר מיוחד . 
הקהבל הסקרן התחיל להתפזר , וגם אני התחלתי לגרור את העגלה לכיוון דוכן של עשבי תיבול . 
והבאסטיונר ? 
הוא חזר לשיר : " הכל בגלל השכנה , השכנה מרעננה שהתחלקה על בננה " . 
אולי הוא ילך לקדם אירוויזיון . 
ואני ? 
קניתי גם זיתים . 
ועוד מעט אלך לישון צהריים . 
זירת הפשע עייפה אותי . 
יש אנשים שכל החיים מסתובבים בלי לדעת מה הזהות האמיתית שלהם . 
וכמו תמיד , יש מישהו באינטרנט שמוכן לעזור . 
אז איפה אתם בסקאלת ההומואיות ? 
כן , אני חולה ומעוצבנת בגלל אלף סיבות , אבל גם בימים כאלה אפשר להצחיק אותי , אפילו מאד , ובמיוחד לאור העובדה שבכלל לא התכוונו , ככל הנראה , להצחיק אותי . 
ככה זה עובד , שימו לב : ילד קטן ודביל עשה חיפוש בגוגל . 
מדובר באחד החיפושים הנפוצים לאורך כל השנה , אבל לקראת חודש מרץ , כמות החיפושים הזו עולה אקספוננטלית . 
ולמה הכוונה ? 
כמובן : " נפצים לפורים " . 
מי שעושה את החיפוש הזה , יכול להגיע גם אליי , למרות שאני לא מופיעה בתוצאות הראשונות . 
וסביר להניח שאם יש לאותו מישהו מינימום שכל , הוא יגיע לפוסט הספציפי הזה , שמספר על נפלאות חג הפורים מנקודת ראות קצת שונה , כהרגלי . 
ושוב כהרגלי , לא חסכתי שם תשבוחות ועצות ידידותיות עבור אותם אלה , ילדים דבילים כמובן , שמטרידים את שלוותנו עם נפצים ושאר מיני חומרי תבערה בחג הפורים . 
וכך , למרות שזה פוסט ישן , פתחתי לא מזמן את המייל שלי וגיליתי שמישהו כתב שם תגובה מאד מושקעת . 
למישהו הזה אין שם , כידוע , כמו כל חסרי הזין שאין להם שם וכותבים נאצות בבלוגים , בפורומים ועל קירות של בתי אבות . 
אבל מה שכן , יש לו מה להגיד . 
ואלה הם דבריו , ככתבם וכלשונם . 
לא נגענו : " תמותי אמן יא כלבה .... 
... 
.. 
. 
אני שם זין על מי שיגיד לא . 
חלאה אימא של מי שעשה אותך יא אהבלהה ... 
.. 
. 
אני מפוצץ נפצים ואת זבת חוטם וחלאה וכול החרא הזה יא אהבלה אם הייתי פה הייתי דוחף לך אחד לפנים ... 
.. 
. 
וההורים שלי פי אלף עלייך ועל מי שעשה אותך יא שרמוטה אז אל תזייני לי במוח לפני שאני מוריד לך אחת לפנים ... 
.. 
. 
שרמטוה מי את בכלל יא זבל ... 
.. 
. 
סעמק ערססס .... 
... 
.. 
. 
ולאימא שלי אכפת ממני וגם לאבא שלי אז אל תדברי על מה שאת לא יודעת אינעל רבאקקקק ... 
.. 
. 
תמותי אמןן " . אגב , עכשיו כשהסתכלתי בחלון התגובות בפוסט הזה , ראיתי שגם התגובה הקודמת , שהיא בכלל מאוגוסט 2004 , נכתבה ברוח דומה . 
אפשר ללכת ולהסתכל . 
אולי כמה נציגים של האגודה למען הנפצ ( ע)ים התרגזו ממה שכתבתי . 
אין לדעת . 
אני לא יודעת מה איתכם , אבל אותי זה מאד הצחיק . 
אני גם נורא מפחדת . 
נורא . 
