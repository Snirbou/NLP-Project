שנת הלימודים התחילה ואני בבית , הגיוס שלי רחוק , אי שם באפריל . 
כל מי שאני מספרת לו על זה , מייעץ לי שאקדים , ומתפלא במיוחד לשמוע שאין לי עבודה לחופש , ואני בכלל רוצה לאחר . 
כולם בטוחים שאני משתגעת בבית , מטפסת על הקירות , אבל בקושי ללמוד מהספר נהיגה לתיאוריה אני מצליחה . 
בניתי לעצמי מסגרת של ריקודים ושיעורי נהיגה בצורה שבקושי מאפשרת לי להתראות עם החברים שלי , וכל הזמן אני רק מחפשת עוד איזה קורסים אני יכולה לקחת , ואיך אפשר לדחוף עוד דברים לסדר היום . 
מה שבטוח , לא משעמם לי כלל וכלל . 
האמת היא שאני ברת מזל , ההורים שלי מאוד תומכים בי ומפרנסים את כל השגעונות שלי . 
הם גם חושבים שאני צריכה לנצל את הזמן הזה עד תומו , כי זאת תהיה התקופה הכי חסרת דאגות שתהיה לי בחיים . 
בשנה שעברה חשבתי על כל הדברים שאני עומדת לעשות השנה , ואני חושבת שבסך הכל הציפיות שלי מתממשות . 
אני מחדשת קשרים מהעבר , וגם קצת יוצרת חדשים . 
הבעיה היחידה היא שאני צריכה יותר שעות ביממה אם בא לי להנות עם האנשים שאני אוהבת . 
והנה , דנה שלי נסעה , ומחר גם אני נוסעת לשבוע . 
זה יוצא עיתוי באמת גרוע , רק חזרתי ובקושי נכנסתי לשיגרה , וכבר אני שוברת אותה שוב . 
מצד שני אולי ככה הגעגועים לדנה ידחו בשבוע , ובכלל , אני בטוחה שיהיה לי כיף . 
אפילו הנסיעה הזאת כבר מאורגנת כולה ואני יודעת מה אני עומדת לעשות בכל יום ויום . 
אני ואימא לבד בחדר מלון ועם הרבה תוכניות . 
וקצת עצוב לי שבדיוק כשהייתה לי הזדמנות להשתלב עוד קצת ויוצא שאני לא פה , אבל לא נורא . 
גם ככה כל יום מנפחים לי את האגו עוד קצת , ואולי החופשה הזאת תגרום לי להתאפס לרגע וחזור בפחות טירוף . 
כן , זאת הולכת להיות תקופה טובה ... 
.. 
. 
אולי אפילו טובה מאוד . 
להתראות בעוד שבוע . 
נסו , נסו אתם לשחק עם שני זאטוטים במשך חצי שעה , בואו ניראה אותכם . 
שני זאטוטים בעלי חזות של מלאכים צהובי ראש , כשבעצם כל אחד לכשעצמו הוא ילד קשה . 
האחד בן ארבע , והמילים האהובות בלקסיקון שלו הן " אני כועס " ו " אני אכזרי " או לפעמים כשהוא בקטע של גיוון " אני אבשל אותכם בסיר גדול ואוכל אותכם " . 
השניה בת כשנה וחצי , נוטה למלמל הברות תלושות ובלתי ברורות , ונכנסת להתקף צווחות היסטרי כשאף אחד לא מבין מה היא רוצה . 
השניים הם במקרה האחיינים הקטנים שלי , ובמקרה גם לא מסתדרים זה עם זו במיוחד . 
היום בעודי מנסה להניע את הקטנה מלרסק את הקריסטלים של אימא שלי , את הפאזל של אחיה או את הראש שלה על הריצפה , הגדול מחליט שהוא צמא " מאוד צמא ! 
" , והוא מודיע שהוא רוצה מים " עכשיו ! 
! 
! 
" . 
אני מוזגת מים לכוס זכוכית ונותנת לו שישתה . 
הוא צועק שרק בכוס של מיקי מאוס הוא רוצה , וכשאני מנסה להסביר שהכוס מלוכלכת זה לא עוזר . 
בינתיים אני מוצאת את הפעוטה הורסת פיסת פאזל שתלשה באכזריות . 
אני לוקחת את החתיכה מידיה ומקבלת בתמורה מטר של צווחות מצידה . 
קריאות " מים ! 
עכשיו ! 
" מחכות לי בצד השני , " כן , כן , מים , עוד שניה מתוק שלי " . 
" קחי את הנעליים שלך " אני אומרת לקטנה , ותוקעת לה ביד סנדליים ורודים עם פרחים שבאופן תיאורתי היא אמורה לנעול על הרגליים , אבל מה שהיא עושה במקום זה נועלת אותם על הידיים . 
זה מותיר אותה המומה ומרוצה לחמש שניות ובינתיים אני מנקה את כוס המיקי ומוזגת לגדול מים . 
הוא כמובן שופך את המים על כל הריצפה כי " איכס , אני שונא מים ! 
שונא ! 
שונא ! 
אני רוצה משהו אחר " . 
הקטנה מחליקה על המים ונופלת על החיתול המרופד . 
הגדול צוחק עליה ורק אז היא קולטת שכואב לה ומתחילה לצרוח . 
אחותי מגיעה בבהלה למשמע הצווחות של בתה ומביאה מגבת לנגב בה את הריצפה . 
אני אומרת לה שתיקח נייר , וכשהיא מנסה , היא מפילה בקבוק יין על כוס הזכוכית שהגשתי קודם לכן לבנה . 
הכוס מתנפצת לרסיסים והקטנה מגבירה את הצרחות . 
אחותי אומרת ש"אם לא הולך אז לא הולך כלום " . 
אני מבקשת שתיקח את הקטנה כי יש זכוכיות בכל מקום ומנגבת ואוספת את הכל , ואחותי מסתלקת מהמטבח בפאניקה ובטעות שוכחת את הקטנה איתי . 
הגדול לשניה צוחק עלי שאני עושה ספונג'ה ומיד שם את פעמיו לכיוון אחותו . 
הוא גוער בה שהיא בוכה והיא מרביצה לו . 
הוא מרביץ לה בחזרה והיא ממשיכה לצרוח . 
אני עדיין מבררת שלא נשארו זכוכיות על הריצפה . 
" די ! 
" אני צועקת ומושכת משם את הקטנה . 
הגדול מסתכל עלי , המום לשניה , כי אני אף פעם לא צועקת ובטח לא עליו . 
זה משתיק אותו בדיוק לרגע , ואז הוא רוטן שוב שהוא צמא , כי בעצם מכל הבלאגן הוא לא שתה . 
אני מניחה את הקטנה על הריצפה והיא חוזרת לזמום . 
" מה אתה רוצה לשתות ? 
" אני שואלת בסבלנות , " אני לא יודע " . 
אחרי חצי שעה אני מצליחה לשכנע אותו שהכי בא לו קולה , שממילא זה הדבר היחידי שיש לנו חוץ ממים . 
אחרי שאני מגישה לו את הקולה בכוס המיקי שניקיתי שוב , אני מתיישבת על ריצפת המטבח והקטנה רצה אלי . 
אני תופסת אותה ומחבקת אותה . 
כמובן שהגדול קצת מקנא , אז אני קוראת לו לשבת לידי ומחבקת אותה עם היד החופשיה שלי . 
הוא מספר לי איזה סיפור על אריה והיא מצחקקת , הכל סוף סוף רגוע . 
" יאללה ! 
זזים ! 
" אחותי קוראת לילדים שלה . 
" הולכים ? 
" הוא שואל אותי , " כן , אתם הולכים . 
" ואת לא באה ? 
" " לא , אני לא באה " . 
והוא מיד נעמד על הרגליים . 
הקטנה כבר מושיטה ידיים לאבא שלה , שבמשך חצי שעה ישב ודיבר עם אבא שלי בחדר הסמוך , ולא שם לב שהילדה שלו צורחת . 
" ביי ביי " הוא אומר לי צוהל , כבר מסובב את המפתח בחור המנעול . 
וכל זה פחות משתי דקות אחרי שהצלחתי להרגיע אותם . 
מה הטעם בלרדוף כל - כך הרבה אחרי ילדים של מישהו אחר כשבסוף אי אפשר אפילו להנות קצת מהשקט ? 
אני אומרת לכם ... 
.. 
. 
לא קל להיות דודה , ועוד יותר קשה , מן הסתם , לגדל את הילדים האלה באופן קבוע . 
אני באמת מעריצה את אחותי וגיסי , מגיע להם צל"ש ! 
כדף בתוך אחד הספרים ששוליו הלכו והצהיבו במרוצת השנים . 
והנוצה הצחורה , הטובלת בקסת ואוכלת מן הדיו השחור , לא תשתוקק לנשקו כשם שמשתוקק העש לאוכלו . 
והוא נשרף מגעגועים לינקותו , כמהה למגע המוכר והמלטף שפעם שפך עליו את תוכנו . 
כניראה שככל שגדלים , מגלים שלחיות זה כמו לנסות לטפס על צוקים משוננים כשמצוידים רק בכפכפי אצבע מגומי . 
ואולי לעיתים , במזל , מצליחים לצעוד צעד אחד קדימה , אך לרוב נשרטים או מדרדרים לאחור . 
ואני לא עצובה , אפילו להפך . 
אולי רק מתבגרת , ומבינה שאי אפשר תמיד שהכל יהיה איך שרוצים . 
