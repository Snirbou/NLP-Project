פני העתיד משתקפים בנהרות העבר , החול בשעון נופל אט אט ומקים לעצמו מדבר , הקמטים משתקעים בעור המתוק והרך , והניצוץ בעיניים דוהה והופך לחוכמה . 
עוד לא עבר זמניינו ולעולם לא יעבור , הזמן הוא נצחי וכמו כן גם אנחנו ורק האשליה שאין עוד חדש תחת השמש מביאה בנו תחושה שאנחנו כבר לא מה שהיינו פעם . 
ישנם דברים קטנים המעלים בך חיוך במחשבה שעדיין לא עבר זמנך , משחק שטותי של ילדים , ריקוד קטן באמצעו של יום , נערה צעירה שמחייכת אלייך חיוך , לילה רועש במועדון . 
לעיתים אתה מוצא את עצמך יושב אל מול שולחן , מדמיין את אור הנרות ואת הקלף הישן ואת הנוצה והדיו , מעמיד פנים שנשארת בעבר כזקן שקרב יומו לבוא , אתה משרטט את אותיות החוכמה שזולגות בין קצות האצבעות בשורות שורות . 
אתה כבר לא צעיר , אבל גם לא קשיש , אתה מלא חוכמה , אבל עוד מוצא הנאה בקונדס הטיפשי , בין לבין , גם וגם , חולף עם הרוח ונושב לבאות . 
.. 
. 
הנה העתיד כבר כאן . 
השורות בורחות מבעד לחריצים קטנים , סדקים מיואשים בצידי הפה , לא שמים לב לזה כששמחים , לא שמים לב שלאט לאט אתה מאבד את מי שאתה . 
ישנה אמונה שאומרת שבשביל לכתוב , אבל באמת לכתוב , לכתוב כמו שצריך , כמו שכותבים האנשים שעכשיו הם חיים רק בין מילים למשפטים ובשעורי ספרות משעממים , בשביל לכתוב בצורה כזו צריך להיות עצובים , צריך לבכות , או לפחות לטעום את טעם החיים המרירים או שאולי בכלל הממורמרים ומי שחושב שזה אותו הדבר כנראה בחיים לא היה בצד שבו גדל הכסף על העצים אבל נופל על אדמה חרוכה של מלחמות אחים . 
אני מוצא את עצמי שוב ושוב מביט בעולם הזה ואוטם את האוזניים במוסיקה חרישית , כמעיין יוצר פס קול , שזה למען האמת בדיוק מה שעושים רוב חסידי המוסיקה בכל רגע נתון בחיים , אבל כשאתה מסתכל לתוך עצמך אתה תמיד רואה דברים אחרים גם אם הם לא תמיד שונים , וכך אני מביט בעצמי ולרוב דווקא בכל מה שהולך סביבי , מנסה למצוא את המילים לתאר , מנסה למצוא את המשפטים ולחבר ללחן שיר , או שעלי לומר לחן לשיר ? 
אני כבר לא באמת יודע היות ולאחרונה אין לי לא לחן ולא שיר ולא בילבולי שכל אחרים לומר על מה שאני עובר או על מה שעובר על אחרים , ובכל זאת דווקא עכשיו באמצע כל הקישקושים שמסביב אני מוצא לי את הזמן לפתוח דף חדש מאותר בלחצנים מקושרים ולפטפט ולברבר על מה שאני מרגיש , או מה שאני חושב ? 
ואולי אני בכלל אני אדיש ? 
אני כבר לא מוצא יותר מדי תשובות לאחרונה וזה לא כל כך מפליא ! 
אני לא יודע עם זו שמחת היום יום שאני משלה את עצמי בה או חוסר הבטלה הזה שלא נותן לי לשקוע אל מעמקי נשמתי , אבל מסיבה מסוימת בורחות לי המילים ונתקעים לי משפטים וכשאני מוציא איזה צליל הוא רעוע ושברירי . 
המוח שלי כבר לא משדר בגלים גבוהים של מלודיות חדשניות אלא מזייף בבסים שקורעים לי את עור התוף וגורמים לי להרגיש לא טוב . 
עבר הרבה זמן מאז שהוצאתי מילה בדף הכתוב , ועל אף שפה דווקא פלטתי איזה נסיון כושל להתפלסף על מצבי העגום ... 
.. 
. 
אני עדיין חש כאב ומרגיש מהורהר , מעורער וחסום . 
