בגדים לא עושים את הבנאדם . 
הבנאדם עושה את הבגדים . 
זה משפט ששמעתי כבר אינספור פעמים . 
אז אם כך , אני תוהה , מדוע כשאני לובשת מדים חוסר הבטחון והביישנות נעלמים ? 
סוג של יהירות ? 
אולי גם גאוות הצבא השפיעה עלי גם . 
להיות גאה יותר מידי בעצמך ובמסגרת כלשהי זה לא טוב , זה רק מביא להסתגרות בבועה ולהפתעות לא רצויות . 
.. בזמנים האחרונים אני מתרכזת רק בדבר אחד - לשפר את עצמי ובו זמנית לחזור למוסר העבודה שהיה לי קודם . 
לפעמים אני מרגישה שהזדקנתי . 
עייפתי , וכבר אין לי כוח ומצב רוח לעשות את אותם הפעולות שאני כל כך גאה שעשיתי בעבר . 
אני חוזרת על עצמי . 
זה כמו אותה ה " אני " שלי החטיבה לעומת היחס שלי לגביי אותה ה " אני " של אז - היום . 
פעם הייתי קמה כל בוקר בסביבות 4 - 5 ללא שעון . 
מתקלחת , רואה קצת טלויזיה ולומדת למבחנים או לחלופין עושה שיעורי בית של אותו היום . 
זו היתה ה " אני " של אז . 
ה " אני " של היום כל כך גאה ב " אני " של אז , למרות שהיום כבר אין לי כוח לעשות זאת . 
אני תמיד מתגאה ש " אני טיפוס של בוקר " , למרות שהיום אני לא פועלת אותו הדבר . 
אז כפי שאמרתי , בזמנים האחרונים אני מתרכזת רק בלשפר את עצמי ולחזור לתכונות וההתנהגויות שהיו שלי פעם , אבל עכשיו הם כבר לא . 
לא יודעת , תמיד האמנתי ששאם יש בנאדם אחד שמנצח תמיד יש מישהו בצד שיפסיד . 
זהו מאזן החיים . 
אם אני הפסדתי את המעשים האלו , מישהו הרוויח את המעשים שלי , כפי שאם מישהו מפסיד במשחק מסויים , מישהו אחד יגנוב לו את הניצחון של אותו המשחק . 
.. ואם כל זאת , לאחרונה אני מרגישה שאני נפתחת לשינויים גדולים מידי . 
אם פעם כתבתי פה שאני שכיף לי להיות סגורה בין 4 קירות כל הזמן , היום קשה לי . 
אני עדיין עושה זאת , אבל לא כבר לא מרוויחה את אותה ההנאה שהייתה לי אז . 
זה הכל בגלל המדים , אני מניחה . 
לפעמים אני מאבדת את הפוקוס שלי . 
פתאום הכל נעשה מטושטש וקשה לי להתמקד בנקודה מסויימת . 
אני מנסה לא להבליט זאת ומאלצת את עיני להביט על אותה הנקודה , מבלי שישימו לב שאיני רואה , עד כדי כך שהעיניים כואבות ואני מרגישה פוזלת . 
'זה סתם נראה לך',אני מנסה לשכנע את עצמי , 'הם לא רואים שקשה לך ' . אם הם לא רואים , אז למה המבט שלהם משתנה ? 
זה פסיכולוגי ? 
.. המחשבות שלי פשוט צצות בראשי . 
הם תמיד נלחשות ע"י מישהו בקול מוכר , בשפה לא שפה . 
פעם , בתקופה ההיא של החצי - שנה , מידי פעם הייתי שומעת מילה או משפטים שלמים באנגלית . 
התקופה הזו הפסיקה כשהתגייסתי . 
כעת אני שומעת קול מדבר ביפנית . 
זורק מילה פה , מילה שם , ומאחר ואני עדיין לא יודעת איך להשלים את המשפטים , המשך המשפט באנגלית . 
אני מניחה שגם זה יעבור בסופו של דבר . 
