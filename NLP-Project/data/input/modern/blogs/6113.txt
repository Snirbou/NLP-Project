( אני מצטערת , באמת , קשה לעדכן ביד אחת . 
אם למישהו יש בעיה עם זה , שיבוא לעשות בייביסיטר ) שעה אחת ביום , זה מה שאני מבקשת , שעה אחת לעצמי . 
אני אספיק הרבה בשעה , סמוך עלי . 
ללכת לשירותים ולהתקלח ואם כבר אנחנו כאן , אני אשמח גם לעשות סקס מידי פעם , אם לא אכפת לך . 
ואולי גם להרהר כמה דקות על משהו אחר חוץ מכמה אכלת , למה אתה בוכה , כמה זמן עבר מאז שהחלפתי לך ומה הקטע עם כל מקרי המוות בעריסה האלה , ישמור אדושם . 
הוא צמוד אלי כמו גור קופים . 
לפעמים הוא נרדם , ואז אני מעבירה אותו לעריסה שלו , רק כדי לקום אליו אחרי 30 שניות בדיוק , יען כי הוא צווח כמו שיעי על הגדר . 
סליחה , סליחה באמת . 
השארתי אותך על קצה קרחון באלסקה והלכתי לעשות שופינג . 
אני פה ! 
שני מטר ! 
תן לפחות לשחרר את השרירים ביד ! 
לפחות עכשיו אני מבינה משהו . 
כמעט כל מי שאני מכירה הכיר מקרוב את החוויה המפוקפקת , כשבגיל 16 ( או 15 , או 14 , מה אני מבינה ) ההורים שלו הפריעו לו להחביא את הנקניקייה עם החברה הראשונה . 
מדובר בנקמה . 
אחרי שהתכנסנו לרגל העניין לא פחות משלוש פעמים והפסקנו באמצע , הבטחתי לגור המצווח שבגיל 16 אני אחזיר לו . 
רחמנות על קלינט : כאבי ביצים בגיל 30 זה ממש לא לעניין . 
אבל עזבו אתכם מקיטורים ... 
.. 
. 
כפרה ! 
בהתחשב בעובדה שכבר הצלחתי לבשל ולהקפיא אותו באמבטיה לסירוגין , לדפוק לו את הראש בכמה הזדמנויות ולהאכיל אותו בפיח המגעיל של רמת גן , הילד מגלה כישורי הישרדות נדירים . 
מבחינתי זה נס שהגיענו עד הלום , אי לכך ובהתאם לזאת אני אכן מתכוונת להחזיק אותו על הידיים כמה שהוא ירצה , או עד שאני אקבל קילא . 
מה שיבוא קודם . 
איש מעצבן מהמשפחה : הוא יתרגל להירדם עליך ככה , זה לא טוב . 
סטואי : זה לא לכל החיים . 
בגיל 16 אני אשלח אותו לשכב על מישהי אחרת . 
* * לאור התלונות הרבות על המצעים הערביים שלי , הלכתי ורכשתי ( במבצע ! 
) זוג סטים חדשים בורדינון , ואני מצפה להתייחסות . 
למרות שאני הרבה בבית , את הזמן הפנוי שלי אני מנסה לנצל לשינה , קיפול כביסה , החזרת הבית למראה הטרום - פיגוע ושאר ירקות , שמרקיבים ברגעים אלו במקרר . 
בשבוע שעבר הייתי אצל ההורים ואני רק מייחלת לרגע שבו אסגור את ענייני מול הביטוח הלאומי ימח שמם כדי שיעבירו לי כבר את הכסף , הקמצנים , ואוכל לחזור לשם . 
היה כה כיף , כירכרו סביבי , בישלו לי , הכינו לי וקנו לי עד שכבר לא היה נעים . 
טוב , בעצם היה ממש נעים וכבר התרגלתי לשלוח אנשים להביא לי מים ואת השלט של הטלוויזיה ולהדליק לי ולעשות בשבילי מפה ועד קטמנדו . 
איתי כפרע למד לינוק כמו עכברוש גדול , ואני כבר נוטפת כמו פרה הולנדית . 
בזמן האחרון צריך מאוד להיזהר כשהציץ יוצא לו בטעות מהפה באמצע האוכל , כי זה משפריץ לכל הכיוונים , אני לא צוחקת . 
עם זאת , בעסה חדשה נכנסה לחיינו : הגזים . 
הילד מתקשה להפליץ ולחרבן , וכואבת לו הבטן , ואז לנו כואבות האוזניים . 
בהתחלה התפעלתי כמה הוא ישן ולא מקטר . 
איזה ילד טוב , לא בכיין בכלל , סחתי לכולם . 
מה ידעתי . 
לפני שבוע הוא פתח כזו שועה , השמים נפלו . 
צורח כמו שיעי על הגדרות , המסכן , וחובט בעצמו בתסכול . 
החיים קשים . 
אתמול יצאנו בערב לזוג חברים , לפוש ולאכול ארוחת ערב , אבל לאיתי היו תוכניות אחרות . 
לא נח לרגע , לא משנה מה עשינו . 
שלפתי ציץ , ניענעתי , חיבקתי , שומדבר . 
בוכה בוכה . 
תיכנס כבר לאוטו וניסע , ראבאק . 
קלינט מצדו , אוהב להשוויץ באיתי , אבל את העבודה המלוכלכת אני עושה . 
בבית הוא לא תמיד שומע אותו בוכה , איכשהוא התדר לא ממש מסונכרן אצלו , סעמק . 
וגם זוג החברים האלו עלו לי על העצבים . 
הבחור טען שהוא רזה מידי ( הוא אכן קצת רזה לגילו , אבל אם בטיפת חלב אומרים שהכל בסדר , אז הכל בסדר ) והבחורה רצתה להחזיק אותו , שזה טוב ויפה , אבל הוא כמובן בכה , והיא ניסתה לסתום אותו במוצץ . 
שלא תבינו לא נכון , אנחנו אוהבים מוצץ , מוצץ הוא חברנו הטוב וכו ' , אבל אם הילד לא רוצה מוצץ , לנסות לדחוף לו ולהחזיק את המוצץ בפה שלו בכוח , זה מתכון להעיף לאמא שלו את הפיוז . 
אני אוהבת את הבחורה הזו , אבל באותו הרגע התחשק לי לזרוק אותה מהמרפסת ( כמובן אחרי שאקח את העולל בחזרה ) . 
וכצפוי , איך שהגענו הביתה , הוא נרגע ונרדם . 
אוף . 
מתי יהיו לי חיים ? 
אתה אוהב את אמא ? 
נכון שאתה אוהב את אמא ? 
תגיד שאתה אוהב את אמא ! 
קלינט : איך שהוא לומד לדבר הוא יגיד לך " אוהב , אוהב , קרציה " 
