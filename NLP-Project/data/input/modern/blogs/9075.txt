אתמול בלילה , אמש אפילו , היה קשה לי להרדם חשבתי כל העניין הזה של " רחמים עצמיים " זה דבר שאף פעם לא הבנתי כמו העניין הזה עם " עצלות " זה גם משהו שלא הבנתי , אף פעם ותמיד היו מדביקים את זה אלי אני עצלן ? 
לא , אם אני רוצה לעשות משהו אני עושה אותו באדיקות , עד הסוף , בחריצות מה לי ולעצלות ? 
טוב , לעיתים נדירות אני מוצא שמשהו ראוי לעשותו אבל זה לא קשור לעצלות פאסיביות , אם כבר אז אני כמעט לא יוצא מהבית , או מהרוטינות שלי בתוך הבית זה לא אומר שאני עצלן אבל לך תסביר לאנשים מדביקים לך סטיגמה ואתה מרגיש רע בגלל זה כל החיים העניין של " רחמים עצמיים " זה די חדש אני לא טיפוס שהולך לספר לאנשים כמה הוא אומלל אבל לאחרונה הייתי בקשר עם מישהי ומה לעשות , אני רוצה שהכל יהיה מושלם שלא יהיו תקלות . 
הברז מטפטף ? 
אני לא אפסיק לדבר על זה הרגל כואבת ? 
אני לא אפסיק לדבר על זה לא בגלל שאני רוצה להגיד " אני כזה מסכן " פשוט בגלל שאני מוטרד מזה שיש משהו לא מושלם בעולמי וזה לא מרפה ממני . 
בכלל , העניין הזה של רחמים כלפי עצמך אני לא חושב שזה קיים . 
כלומר , כשמישהו מרחם על מישהו והוא אומר לו " אני מרחם עליך " זה כמעט תמיד נאמר בלגלוג כי איך בדיוק אדם יכול לרחם ? 
כשאדם מצטער על מישהו הוא יכול להזיל דמעה בסדר , אז אתה מרחם עלי ? 
מה זה אומר ? 
תקנה לי גלידה ? 
האם באמת אי - פים חשבתי שלא אחיה בגפי כל ימי חיי ? 
טוב , אז לפני כמה שנים קרה שדיברתי עם 3 - 4 בחורות באינטרנט ומה שלא חשבתי שיקרה שאני אכן אזיין אכן קרה . 
טוב , מה זה אומר ? 
זה אומר שפתאום אני צריך לשנות את העמדה שלי כלפי העולם מאבד ששואף כמה שיותר להתכנס בעצמו לאדם שיש לו זהות חיצונית שאפשר להכיר בו כבן - זוג גם אם לכמה דקות ? 
גם פראנק , בלאק , אוהב את המכה הזאת והוא מכה אותה כבר שנים פעם עם הרבה דיסטורשן וגרוב מהיר היום הרבה יותר לייד - בק , קורטוב רוק - אנ - רול ביצפר ישן , קורטוב בלוז אבל עדיין בקול שלו אפשר לשמוע בקול שלו כל כך הרבה דברים באוקטובות הגבוהות ובאוקטובות הנמוכות תמיד יש משמעות לאופן שהוא מגלגל את המילים בלשון ולאופן שהוא לוחש , או צועק , בכל רגע נתון . 
אני זוכר שהייתי ילד שמעתי פיקסיז כל הזמן רק פיקסיז אך ורק פיקסיז רק פיקסיז כל הזמן והגעתי לדרגה כזאת של הפנמת הכתיבה הפראנק - בלאקית שהייתי ממציא לעצמי שירים הייתי יכול להלחין את המנגינות הפיקסזאיות המתוקות ביותר . 
כי ככה זה . 
כשיש לך משהו טהור ויסודי , אתה לא צריך לשחק עם זה יותר מידי . 
וזה לא משנה שהמבקרים שוב יתנו לו 70 - 80 כי הם מעדיפים .. מה הם מעדיפים ? 
כל מיני דברים לא מעניינים בלי רגש , בלי נשמה דברים שלא צריך לשמוע כמה פעמים כדי לתפוס שרק על פני השטח הם שונים ומיוחדים לא מסוגלים לשמוע שפראנק מוסיקלי יותר מכל אמן אחר כיום רק שהוא מטמיע את זה בשירים ולא כותב כל שיר בסגנון אחר הוא אוהב מוסיקה מכל התקופות , אפילו מוסיקה קלאסית רק צריך לדעת להקשיב נכון לשירים ולא למהר לשפוט . 
עשיתי לי ל"ג בעומ"ר שמח במיוחד . 
אולי זה בגלל שאני כל כך לא איכפת לי מכלום כבר היו אמורים להגיע כמה אנשים למדורה בינהם זה שפעם כמעט הרג אותי ודרדרתי אותו מהמדרגות והוא הגיש נגדי תלונה ואני הגשתי נגדו . 
טוב , הוא לא הגיע . 
גם החבר של עמרי , הפינג - פונג - באדי , לא הגיע . 
אז היינו רק אני ועמרי . 
ועמרי התעקש לא להבין את ההסברים הבסיסיים שסיפקתי לו בנוגע לתנאים להדלקת אש בינהם שעם " עצים חיים " זה לא יעבוד הוא המשיך לנוע אנה ואנה בחוסר תכלית לא ידע שיש לו עסק עם פירומן שהדליק את עמק המצבה , בו היינו , כמה פעמים בילדותו .. 
. 
טוב , אבל בלי קרשים זה באמת לא הולך . 
משפחה מזרחית , בערך 20 מטר מאיתנו , הבחינה שאנחנו די אובדי עצות ונציגה שלהם , הבת , הגיעה אלינו והפליאה לספר בשבח המדורה שלהם וסיפרה שהם עוזבים . 
אחלה . 
אנחנו שם . 
אלא שהם לא הלכו . 
ואני הייתי צריך לעשות את עצמי מתעכב כדי לא להתפדח ראשון בקבלת הפנים . 
לכן עשיתי את עצמי אוכל את תפוחי האדמה של המדורה הקודמת עליה ניסינו להשית את מדורתינו . 
אכן אכלתי את תפוחי האדמה . 
והם היו טעימים . 
טוב , הם התחילו להלחיץ . 
נראה שהם לא מתכוונים לעזוב את המדורה מבלי שנגיע . 
צעקתי בקולי הדקיק " אנחנו מיד באים " . 
באנו . 
אם המשפחה הסבירה שמדובר במדורה עם עוף , חומוס ופיטתות . 
והיא חזרה שוב על החומוס והפיטתות . 
למרות שמבחינתי זה היה הפרט התפל בכל החבילה . 
חומוס ופיטתות זה נחמד , אבל לא בשביל זה עושים מדורה . 
אבל , שמתי לב לנקניקיות ולמרשמלו שהם השאירו . 
זה טוב . 
אמרתי להם " תודה רבה לכם . 
" לפני שהם עזבו , קצת באיחור , כי לא העזתי לומר מתי שעמרי הלך . 
ואז גם אם המשפחה אמרה " תודה רבה לכם . 
" אבל בטון הרבה יותר שפוי ממני , למישהי אחרת . 
כנראה היו שם שתי משפחות . 
אחרי כמה דקות מישהי חזרה ולקחה את המשקפיים שלה , שבכלל לא הבחנו בהם . 
התקשרתי לבחור שהבריז דרך הבלאפון של עמרי , כביכול כדי שלא יזהה את המספר שלי ויטריד אותי , למעשה כדי לחסוך לעצמי שיחה . 
הוא נשמע זועם ועצבני . 
אמרתי לו שהוא לא עושה טובה לאף אחד אם הוא בא . 
כדי שלא ירגיש שהוא הורס לנו . 
הוא אמר שאני אגיד לעמרי שהוא מנתק איתו את הקשר , בלה בלה בלה . 
אני מכיר את הפסיכי הזה די טוב , ידעתי שאין מה להתעצבן ממנו , צריך להיות רגוע איתו , אז הוא יתעצבן יותר . 
והוא התעצבן כהוגן . 
אמרתי לו שאני לא מעביר מסרים ושאלתי אם הוא רוצה לדבר עם עמרי . 
הוא אמר שלא . 
טוב , ניתקתי . 
הייתה מדורה בסדר . 
זללתי יותר מידי . 
לא הייתה שתיה . 
די התייבשתי . 
והתחילה לכאוב לי הרגל . 
בדרך חזקה דידתי לצד בני נוער עליזים במיוחד . 
הרגשתי קרוב מאוד לאנרגיות המוחצנות שלהם . 
היה לי מוזר להיות בקרבת בני - נוער ולא לחוש בעתה או שאט - נפש . 
אולי בכל זאת משהו בי השתנה , מאז התיכון . 
על הגשר , המחבר בין קמפוס גבעת ( גברת ) רם ובית הכרם הבחנתי בשתי מדורות ממש צמודות לכיסויים מונעי הראש מכביש בגין . 
מוסיקה אלקטרונית מאוד חזקה ונעימה התנגנה והתפרשה על פני כל העמק . 
התיישבתי כי כאבה לי הרגל . 
ואז קמתי ונזכרתי בקיפוד שראיתי פוסע בגינה ליד מוזיאון המדע וחשבתי כמה זה נעים להיות קיפוד בטח , אילו חיי לילה שלווים הוא חי . 
בטח יש לו אוייבים . 
רעשן קטנטן שכזה . 
מיד עליתי עליו . 
מצאתי את עצמי מניע את שרירי האגן , באותו אופן שעשיתי בצהריים , כשהחלטתי שזו דרך טובה לפרוק את העצמות . 
הרגשתי ממש נוח עם נענועי האגן . 
אולי בכל זאת מישהו ירש את אובססיית הרקדנות של אמי . 
