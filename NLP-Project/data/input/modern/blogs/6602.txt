כשאני אמות , האם יהיו אנשים שיבכו עליי באמת , או שיבכו עליי , רק כי הם הכירו אותי , ופתאום אני לא נמצאת ? 
הפינה של הקיר הימיני , נראת לי כל כך בודדה . 
לפינה השמאלית , יש חבר , יש לה את החור שממנו יוצא המזגן . 
ואילו לימינית - אין כלום , חוץ מכמה מדרגות שנמצאות מתחתה . 
אין לה מישהו קבוע שנשאר איתה . 
היא כל הזמן רואה אנשים הולכים וחוזרים , והיא לבד , עצובה . 
~ ~ אני לא מצפה שמישהו יבין למה התכוונתי בעניין עם הפינות . 
אני רק יכולה לומר שזה קשור לבית של אלמונד . 
אתמול עשיתי משהו לא נחמד לאלמונדי שלי . 
פשוט לא היה לי חשק , אני חושבת . 
זה לא היה משהו אישי נגדו , פשוט לא רציתי , לא הייתי במצב הרוח המתאים . 
ואם כבר אני מזכירה את אלמונד , זה מזכיר לי נושא אחר - אנשים . 
לאנשים יש תגובות מוזרות לכשהם שומעים שאנחנו חברים . 
[ " תתביישו לכם " - אחד מן התגובות של איש ברחוב , כשראה אותנו הולכים מחובקים . 
] כלומר , הם חשים נבוכים , חוקרים , ואני בטוחה שמרכלים . 
ביום שישי , לי שאלה אותי אם אנחנו חברים , אמרתי לה שכן , ואז היא המשיכה עם החקירות : - " איך היכרתם ? 
" - " בגן " - " וכמה אתם אתם חברים ? 
" - " ביום שלישי הקרוב חודש " - " וואו , חשבתי שאתם חברים רק כמה ימים .. 
. 
למה לא סיפרת לנו ? 
" - חשבתי : ולמה אני כן צריכה לספר , זה לא שאת היית מספרת לי .. 
. 
אחר כך התחיל השיעור , ודניאל צעק לי : - " כמה זמן אתם חברים ? 
" - " ביום שלישי חודש . 
" דניאל - הינהן בראשו . 
ומה גם מוזר , שאנשים בכיתתי שאף פעם לא דיברתי איתם , כמו טל , מתחילים פתאום לדבר איתי , ולקרוא לי ניריתו'ש, וכו ' . וכל זאת למה ? 
כי יש לי חבר . 
לפעמים אני חושבת שהם מתחילים להתעניין מכמה סיבות , אולי הם חושביםפ שבגלל שיש לי חבר , אז אני יותר מעניינת ממה שהם חשבן , כי יש מישהו שמוצא בי משהו , והם מעונינים לדעת מה הוא מוצא , ואלי הם סתם מחפשים רכילות . 
המסקנה שלי מכל העסק - החיים קשים . 
מה שאתה שונא מכל , זה מה שיעשו לך . 
וגם זה אחת הסיבות שהפרנאידה שלי , שאנשים ידברו עלי ו/או יסתכלו עלי , חוזרת . 
והייתי אני כמו פרח בר מוגן , כלואה סביב השרשראות של עצמי , מסתכלת שמאלה , מסתכלת ימינה ורק בתוכי קרירי . 
אשליות של חום , אשליות של אהבה , הששראות מכרו לי אלו היו רק אותם השקרים , השקרים של השרשראות שלי . 
ושוב תקופה עברה , ואני כבר לא ילדה קטנה , הצלחתי לברוח מן הקשרים , אל בין העצים . 
ועכשיו בעולם אני משוטטת , בוחרת בדרכים לא סלולות , כמו מי שהייתי באמת רוצה להיות . 
מוזר כמה אפשר להעריך את החיים , כאשר את שומעת שמישהו שאת הכרת בעקיפין , התאבד . 
אני רואה את התגובה של ידידים רחוקים שלו , זה כל כך עצוב . 
לחשוב שמישהו לא ראה כמה אוהבים אותו , וכמה אכפת לאנשים ממנו . 
זה רק מוכיח לי כמה אנשים עיוורים הם אנשים , שלא רואים את מה שמונח להם , ממש מתחת לאף . 
בזמן האחרון , התחלתי לשים לב , לכמה אנשים שאוהבים אותי מאוד . 
אף פעם לא ראיתי את זה . 
תמיד חשבתי שאין אף אחד בעולם הזה , אף אחד שיבכה עליי , כשאני לא אהיה כאן . 
אבל מסתבר שטעיתי . 
גם אני עיוורת , אני מודה . 
~ ~ ~ אני מרגישה שמשהו קורה ביני לבין אל ' . משהו שלא היה קודם , או שאולי לא ראיתי את זה . 
אני כל כך אוהבת אותו , וצר לי שאני לא אומרת לו את זה מספיק , כמו שהוא נזכר לומר לי את זה כמעט בכל פעם שאנחנו רואים אחד את השני . 
אני סוג של בנאדם כזה , שלא אומר את רגשותיו בפומבי . 
ולפעמים נדמה לי שהוא ניפגע מזה . 
אני כל כך רוצה לדבר איתו על זה , אבל אני לא מוצאת את העיתוי המתאים , או איך לשלב את זה בשיחה . 
~ ~ ~ כבר מאז כיתה ט ' , אני הרגשתי שאני רוצה להיות מישהו בעולם . 
לא להיות כמו רוב האנשים , אלא אני רוצה להתבלט משהו , שגם לאחר מותי , יזכרו את מה שאני עשיתי , כמו המלחינים למינהם , או המדענים . 
אני גם תמיד רציתי להיות עמוקה . 
אפשר לומר שאני מקנאת בנטלי על כך שהיא כל כך עמוקה . 
חבל שאני לא יכולה לראות את העולם בעיניים שלה . 
היא גם כותבת שירים כל כך יפים , ממש כמו השירים שאנחנו קוראים בשיעורי סיפרות , אותם שירים , שכאשר קוראים אותם , ישר מזדהים . 
אולי איפשהו בתוכי אני רוצה גם להזכר כמשוררת . 
אבל על מי אני עובדת , זה לא יקרה . 
אלו סתם חלומות טיפשיים של ילדה זקנה בת שש עשרה ושלושה חודשים . 
אני צריכה פשוט לקבל את העובדה שאני שום דבר , כלום בעולם הזה . 
אף אחד לא יזכור אותי , ואני בטח לא אתרום כלום לעולם הזה . 
הכל סתם אשליות של ילדה חולמנית . 
