ואני מתחילה כל בוקר בהבטחה לעצמי ש " הנה באה הדיאטה הגדולה " . 
כל יום אני נשברת בשעה מאוחרת יותר . 
אולי בסוף זה יצליח . 
הקרירות באוויר גורמת לי לחשק למרק . 
עדיין לא מספיק קר , רק בבוקר כשאני יוצאת מהבית יש רוח נעימה כזאת , לא כמו שיש בברצלונה , אבל מספיק טובה בשבילי ... 
.. 
. 
בא לי להכין מרק כתום - גזר , בטטות ודלעת - שילוב מנצח וטעים . 
אני רק מחכה שיהיה קריר יותר . 
כנראה משינויי מזג האויר יש לי כאבי גב . 
הם יותר מציקים מכואבים . 
אני מעדיפה כאב מהצקה . 
יותר קל להתמודד עם משהו נקודתי ממשהו מעורפל . 
ואם מדברים על כאבים , אני צריכה לזכור להתקשר לרופא שיניים שלי . 
נראה לי שיש לי חור . 
מה שמרתיע אותי זה שהטיפול אצלו אף פעם לא נגמר בסתימה , תמיד הוא מוצא עוד דברים לתקן בשיניים שלי . 
מעצבן ... חורף ... 
.. 
. 
רוצה להתכרבל עם מישהו מתחת לשמיכות . 
ההרגשה הזו " נחתה " עלי היום בעבודה , כשהייתי באמצע שיחת טלפון , לא היה חסר הרבה והייתי בוכה , אבל עצרתי את עצמי . 
עצבות כזו . 
אני חוזרת הביתה ומסתגרת . 
לא מתקשרת לאף אחד , לא נפגשת עם אנשים , מתחמקת . 
השותפה החדשה עברה לכאן ואני בקושי מתייחסת אליה , בקושי יש לי כח להתייחס לעצמי . 
לא יודעת למה היא היתה רגילה קודם , אני אפילו לא יודעת אם היא גרה עם שותפים קודם . 
יש מטרה לכך שהיא הגיעה לכאן , לדירה שלי . 
אולי ייקח קצת זמן אבל לבסוף אני אגלה אותה . 
כאילו שהיקום רצה להראות לי איפה יכלתי להיות היום . 
זה מוזר שמישהי שלמדה ב - 4 שנים האחרונות את מה שאני רציתי עכשיו גרה איתי , טוענת שהלימודים אכזבו אותה ורוצה שאני אסדר לה עבודה במקום שבו אני עובדת . 
אבסורדי משהו . 
זה קצת כמו הסרט " דלתות מסתובבות " ואולי כל אחד צריך לעבור דרך נקודות מסויימות בחיים , לא משנה איזה בחירות הוא עשה בין אותן נקודות . 
הסתכלתי היום בכמה תמונות שלי , מלפני כמעט 3 שנים . 
כל מיני אנשים ומקומות רחוקים . 
לפעמים אני תוהה מה היה קורה אם לא היו לי את התמונות האלה , האם הזכרונות האלה היו נעלמים ? 
מדהים איך אני יכולה לשחזר בצורה מדוייקת יום בחיים שלי משנת 2000 ומעניין אותי לדעת אם אני אצליח לעשות את אותו הדבר גם בעוד 10 שנים ... 
.. 
. 
אבל קודם נעבור את החורף ... 
.. 
. 
שיהיה חורף בריא וגשום ! 
" אז תקנה מהעיתון " . 
1991 , תשובתו של משה , מוכר סרטי בידוד לאזרח תמים שנשלח אליו ע"י דוד.את עיתון סוף השבוע אני מתחילה מהאסטרולוגיה . 
אח"כ עוברת למוסף הסאטירי , לכותרת ולשאר הטורים והמאמרים שמעניינים אותי . 
לפעמים זה לוקח 10 דקות ולפעמים שעתיים , תלוי במצב רוח שיש לי באותו יום ואם הכתבות מעניינות אותי או לא . 
ללילך בן סימון טוב מאז שהיא חזרה בתשובה . 
היא מספרת שקארין דונסקי גילתה אותה , בקניון נידח . 
9 שנים עברו , היא עדיין נותנת לה את הקרדיט . 
אצל אילנה , הספרית של דונסקי יש תמונות משותפות של דונסקי עם כל מיני סלברטיז . 
ספרית מאוד נחמדה , היא סיפרה לי שהיא מטפלת בשיער שלה חינם , תמורת הלקוחות שהיא שולחת לה . 
זו היתה הפעם הראשונה והאחרונה שהייתי אצלה . 
אני לא אוהבת לממן תספורות של אנשים אחרים . 
ואני זוכרת יום אחד , קארין ישבה ליידי עם החצאית המנומרת היפהפיה שלה וליטפה לי את השיער , אמרה לי ולכתבת שראיינה אותי כמה שהוא יפה . 
אני חושבת על זה שיחד עם זה שהחיים שלי כיום משעממים עשיתי כמה דברים מאוד לא שגרתיים בעבר . 
ואני תוהה אם זהו ? 
האם הזמנים האלה מאחורי וכל מה שנשאר מהם זה תיעוד של ניסיונות ? 
ניסיונות להוכיח שאני יפה , ניסיונות להוכיח שאני חכמה , ניסיונות להיות אשת העולם הגדול , ניסיונות להשאיר חותם אחרי . 
בכלל , מה כל הקטע של להשאיר חותם אחרי ? 
? דודי גולדמן כותב על הוובלוגים והתכנים שלהם . 
כל כך נכון . 
הטכנולוגיה הביאה איתה הרבה ניכור ובדידות . 
במקום שאני אעמיק קשרים אני הרבה פעמים יושבת כאן , מול המחשב ומספרת סיפורים . 
כל מה שאני כותבת כאן אמת , אבל כשכותבים לחבורת אנשים זרים יותר קל להשמיט פרטים מסויימים , להיות מסתורית יותר , מעניינת יותר . 
חברות מהשנה האחרונה היו מופתעות כשסיפרתי על מעללים שלי מהעבר . 
ואני מתגעגעת , לאופטימיות שהיתה ונעלמה , ליחסים חסרי הגבולות ולאמת המוחלטת . 
מה יהיה איתי ? 
אני יכולה לעשות כ"כ הרבה דברים שאני לא עושה - מחוסר כח , מחוסר משאבים או סתם מעצלות . 
חבל . 
הימים נוזלים לי מבין הידיים ולפעמים נראה שאני מסתפקת במה שהשגתי עד היום ולא מנסה להשיג יותר . 
החורף בפתח ואיתו העצמה של הרגשת הבדידות . 
מאה שנות בדידות נמצא על המדף , מחכה להיקרא על ידי . 
ואני חושבת שיכלתי לכתוב על 26 שנות בדידות . 
אולי זה היה טוב , אולי זה היה רע , עד שאני לא אעשה את זה אני לא אדע . 
הפתעה ! 
! 
גיליתי שלמצלמה היקרה שלי יש טיימר . 
ידעתי שיש לה כל מיני פונקציות שאני לא משתמשת בהן , אבל רק היום חשבתי שאולי יש טיימר והשתמשתי בו . 
אז עשיתי כמה פוזות , כאלה שסביר להניח שלא הייתי עושה אם מישהו שאני מכירה היה עומד מאחורי המצלמה ואם התמונות ייצאו כמו שרציתי אולי תזכו לראות אותן ( או חלק מהן ... 
.. 
. 
) אני חובבת מצלמות ... 
.. 
. 
מכל סוג ... 
.. 
. 
אוהבת להיות לפניהן ולפעמים גם מאחוריהן ... צחקתי עד דמעות . 
עשיתי לדנה מתנה לכבוד הנסיעה שלה . 
כשיש לי השראה אני מעדיפה ליצור מתנות ולא לקנות , כשטל נסעה לחו"ל כתבתי לה סיפור קצר ואיירתי אותו ועכשיו לדנה אספתי כל מיני דברים נחמדים ( סיפורים קצרים , תשבצים , מאמרים , " יצירות " שונות ומשונות שלי ועוד ) וכרכתי הכל יחד , מעין ספר שיצא בעותק אחד בלבד , רק בשבילה . 
ככה אני אהיה איתה בנסיעה . 
בעמוד האחרון לקחתי כל מיני גזרי עיתונים ועשיתי כמו מודעת פרסום משעשעת במיוחד , כדי לשכנע אותה לחזור לארץ ( או כפי שמופיעה שם " מדינת הבליינים " ) , אחרי כל מיני הבטחות מופרכות סיימתי עם " פרס ענק מחכה לך " ואז שמתי תמונה של נמר , מעליה רשמתי את השם שלי והדבקתי כיתוב " כשאופי ויופי נפגשים " ... 
.. 
. 
עד עכשיו זה מצחיק אותי ... 
.. 
. 
אני תמיד אומרת שאם הייתי חיה הייתי נמר ויצא לי פעם או פעמיים לשיר לדנה את השיר הידוע " אני נמר מר מר " . 
מילים ולחן - יו"ר האגודה למען הנמר . 
להגנתי ( ? ! ) יש לומר שאני שרה את השיר הנ"ל כשאני לבושה בפריט/ים מנומר/ים ... 
.. 
. 
אם לא הייתי מכירה את עצמי טוב יותר הייתי אומרת שיש לי מניה דיפרסיה . 
אבל אני כבר פרנואידית עם פיצול אישויות , אז זה מספיק מחלות לבנאדם אחד ... 
.. 
. 
מאז שאני לומדת פסיכולוגיה אני לא מפסיקה לנסות לאבחן את עצמי , אבל עדיין לא הגדירו את ההפרעות שיש לי ... 
.. 
. 
או שאולי אין לי הפרעות ואני סתם בחורה משועממת ? 
? 
שעמום זו הפרעה ? 
אני צריכה לחפש ב DSM ... התקשרו אלי מהבנק . 
רצו להודיע לי שאם אני אמשוך כסף הם יבלעו לי את הכרטיס ... 
.. 
. 
חייבו אותי בסוכנות נסיעות חודש קודם וזה עשה קצת בלאגן בעו"ש . 
2 טלפונים ביום ראשון והמינוס יכוסה עוד השבוע . 
פתאום באה לי מחשבה שהמון זמן לא יצאתי עם מישהו ובזמן האחרון חזרתי להתבודד . 
אני תוהה אם זה האופי שלי ואני צריכה להפסיק להיאבק בו , או שאני סתם מתעצלת לעשות מאמצים כלשהם ובגלל זה אני לבד . 
אולי אני בכלל לא מסוגלת ? 
או לא מוכנה כרגע ? 
הלנצח אהיה מאותגרת זוגית ? 
