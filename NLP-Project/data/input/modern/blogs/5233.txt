כיוונתי את השעון ל 06:10 בבוקר . 
אני אוהבת שיש לי זמן להתארגן לאט - לאט בבוקר . 
לשתות קפה , תוך כדי שאני בוחרת מה ללבוש . 
לעמוד מול המראה , להתאפר ולהסתדר ולצאת נינוחה לעבודה . 
הוא צלצל , אני התעלמתי ובסוף קמתי 10 דקות לפני שהייתי אמורה להיות בעבודה . 
לבשתי את הדבר הראשון שראיתי , צחצחתי שיניים ורצתי למטה לתפוס מונית . 
איחרתי לעבודה בפחות מ - 10 דקות . 
סוג של הישג ... כשמתחילים את הבוקר ככה , גם שאר היום לא מזהיר . 
בצהרים התחיל לי כאב בטן זוועתי . 
קורה בערך פעם בחצי שנה . 
התקופה הזו של החודש ... 
.. 
. 
לא יכלתי לסבול את זה והלכתי הביתה מוקדם . 
הצלצול של האינטרקום בשילוב עם צלצול הטלפון העיר אותי משנת צהרים של 3 שעות . 
הייתי כל כך חלשה שאם לא הייתי יודעת שזאת עופית בדלת , לא הייתי קמה . 
אין לי תיאבון . 
הסתובבתי לי בסופרמרקט בין המדפים ושום דבר לא פיתה אותי . 
לא מתחשק לי עוגיות וגם לא שוקולד . 
נזכרתי שפעם קרה לי שאכלתי שוקולד והוא היה לא טעים . 
הטעם שלו לא השתנה , רק שלי . 
הדיאטה מתחילה להשפיע עלי . 
כמעט חודש וחצי שאני שומרת על המשקל והיה לי רק יום אחד שהתחשק לי לאכול יותר ממה שאני אמורה . 
הלוואי שזה ימשיך ככה . 
יש לי עוד דרך ארוכה לעבור כדי להגיע למשקל שאני רוצה . 
הרבה זמן רציתי לראות את להציל את איש המערות והיום גיליתי שהוא לא מה שציפיתי . 
קצת מצחיק , אבל לא מעבר לזה . 
אולי בגלל שאני לא בתוך קשר זוגי והדברים שנאמרים שם לא רלוונטיים בשבילי . 
העובדה שהאולם נראה כמו איזה תיבת נח לא עזרה במיוחד להרגשה הכללית ... סופשבוע . 
אין לי תוכניות . 
לא יאומן ... 
.. 
. 
10:30 בבוקר הטלפון מצלצל . 
טוב שיש שיחה מזוהה . 
מזהה שזה המספר של ההוא מאתמול . 
" מוזר " אני מהרהרת ביני לבין עצמי . 
מעניין מה הוא רוצה ממני על הבוקר ? 
התשובה מגיעה כשאני מרימה את השפופרת . 
" רציתי להודות לך על אתמול , ממש נהניתי , אבל אני מרגיש שלא היה בינינו קליק " . 
" כן " , אני עונה , " זה היה נטול מתח , כמו פגישה עם ידיד ותיק " . 
הוא שמח ששנינו מרגישים אותו הדבר . 
המשכנו לדבר עוד כמה דקות ואז הוא אמר שהוא ישמח אם נשמור על קשר . 
" איזה חמוד " , אני חושבת לעצמי אחרי שהשיחה מסתיימת . 
במקום ללמוד למבחן אני מחפשת עיסוקים אחרים . 
הלכתי לטל ומשם המשכתי לדירה הקודמת שלי . 
מוזר . 
זה כאילו שיש לי 3 בתים . 
אחד שאני גרה בו , שני אצל ההורים והשלישי בדירה הקודמת . 
השם שלי מופיע בתיבות דואר של שלושת הבתים ועל השלט שעל דלת הדירה הנוכחית והקודמת . 
כבר אין לי שם הרגשה של " הבית שלי " . 
עדיין יש דברים שלי שם , שהשארתי לשותפה עד שהיא תתארגן , אבל היא לוקחת את הזמן ואני לא יותר מדי מתעקשת . 
עוד מעט יולי נגמר ואני חושבת על כל הדברים שהבטחתי לעשות ואני לא עושה . 
הספרים שמחכים לי על המדף , הציור שעל כן הציור והסקיצות , שמונחות על המדף ומחכות רק שאני אעביר אותם לבד . 
אני רוצה לעשות חלק מהדברים לפני שאוגוסט מגיע . 
אני מנסה לחשוב קצת על העתיד . 
מה אני רוצה ללמוד בהמשך , איפה אני רוצה לעבוד ובאיזה תחום ויש לי כל כך הרבה דברים שאני רוצה , שאני לא יודעת מה טוב יותר ומה עדיף על מה . 
לבינתיים יש שני תארים שניים שאני רוצה לעשות , לאחד מהם יש לי סיכוי טוב להתקבל ולשני אני בספק , כי הביקוש גדול ואני לא ממש מצטיינת דיקאן ... 
.. 
. 
אני רוצה טיול לדרום אמריקה ולגור שנה בניו יורק ולעבוד בכל מיני מקומות . 
אי אפשר לעשות הכל ואני יודעת שאם אני לוקחת שנה הפסקה בין התואר הראשון והשני , כדי לחסוך קצת כסף , סביר להניח שאני אתפתה לנסוע לטייל . 
בתירוץ שהתואר השני יכול לחכות . 
העברתי קורות חיים לעבודה ממשלתית שבה אני אוכל לשלב עבודה עם מגורים בחו"ל ואז אני אשיג 2 רצונות בו זמנית ואוכל לדחות " רק " את לימודי ההמשך . 
המבחני כניסה אליהם מאוד קשים והם מעדיפים לא לקחת סטודנטים , אלא אנשים שסיימו את התואר הראשון . 
למרות זאת אני עדיין מקווה שמי שיראה את הקורות חיים יגיד " זה מה שאנחנו צריכים " ויעביר אותי את סדרת הראיונות + מבחנים + בדיקה בפוליגרף , כדי להתקבל לעבודה . 
כשהייתי בת 17 קיבלתי זימון אליהם , כדי לעשות אצלם את השירות הצבאי . 
עברתי את המבחנים ובשלב הראיונות קצת דיברתי שטויות אז לא זכיתי להגיע לפוליגרף ... 
.. 
. 
בעשר שנים אנשים משתנים . 
אני מקווה שהתוצאות הפעם יהיו שונות . 
עייפות . 
רצוי שאני אלך קצת לישון . 
