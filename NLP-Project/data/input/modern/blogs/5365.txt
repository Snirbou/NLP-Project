חזרתי עכשיו מציריך . 
לא ממזמן . 
ביום הראשון הייתה לי תקרית מזעזעת ברכבת . 
בוא נגיד שהבאתי לכרטיסן את האישור על התשלום בויזה ולא את הכרטיס ולא אני ולא הוא ידענו את זה . 
הוא אמר שהכרטיס הזה לא תקף . 
ואני הייתי בהלם טוטאלי כי קניתי את הכרטיס הזה במיוחד לפני יומיים . 
בקיצר הוא רצה שאשלם את הכרטיס ואני התעקשתי שאני לא משלמת כי קניתי כרטיס במלוא הכסף . 
התחלתי לבכות , כי אני מאד רגישה במצבים כאלה וגם ככה הייתי במצב לא טוב כמובן . 
הכרטיסן הלך ובירר אבל חזר עם אותה התשובה . 
הוא היה מאד קר והבכי שלי לא הרשים אותו . 
מזעזע . 
אחת מהתכונות היותר גרועות של אירופאים . 
אמרתי לו שאני לא משלמת ולא משלמת והתעקשתי ובסוף הוא רשם לי חשבון גדול פי כמעט שלוש מהתשלום המקורי , יענו קנס וכד' . 
הרגשתי ממש רע ובכיתי קצת עד לציריך . 
ניסיתי להרגע . 
בתחנה בציריך אני והישראלי הלכנו לברר , ואז הסתבר לי שזה פשוט לא היה הכרטיס אלא קבלה על התשלום . 
בכל מקרה אני אלך מחר פה לתחנת רכבת השווצרית ונראה מה אפשר לעשות . 
תראו , בוא נגיד שהיום הראשון הרגשתי לא טוב , לא נסבל כזה , וזה התגבר לקראת הערב . 
הרגשה של בדידות והדחף הזה ליצור קשר עם מקסי היה כמעט בלתי נסבל . 
הישראלי היה אחלה , בישלנו במעונות ( איפה שהוא גר ) הכרתי את השותפים שלו קצת , ואז הלכנו לפאב עם עוד כמה . 
היה נחמד בזה שהאנשים היו גדולים יחסית . 
בגיל שלי בערך , בכלל ציריך היא עיר אמיתית בקטע הזה שיש שם אנשים בכל הגילאים ולא כמו בקונסטנץ שזה המון בני 22 ובני 72 וגם יש שם הרבה שחיים שם גם בלי ללמוד שם . 
ממש עובדים שם . 
בקונסטנץ זה יותר עיר סטיודנטיאלית . 
אני חושבת שלפני שנסענו לפאב הרגשתי ממש רע ורציתי לשלוח למקסי ' הודעה ( כועסת או עצובה ) אבל ניסיתי להחזיק את עצמי . 
ואכן הצלחתי , עם ההסחות דעת בפאב והאנשים שהיו נחמדים שם זה עבד . 
לא יכולה לומר לכם שנהניתי , אבל היי מתי אני נהנית ? 
בעצם מה שאני רוצה בחיים זה חבר קבוע ולשבת בבית לקרוא ספר ביחד אחרי מקלחת משותפת או משהו כזה . 
תאמינו לי מיציתי את התקופת פאבים מועדונים בחיים שלי ממזמן . 
אבל אין מה לעשות , הגורל או אלוהים החליט שלא יהיה לי עכשיו דבר כזה . 
אני יודעת שלעשות דברים ולהכיר אנשים חדשים זה מה שקצת עוזר לי בתקופות משבר ולכן אני עושה את זה . 
וזה עזר . 
אני מרגישה רע , אבל יותר נסבל . 
ביום השני ישנו עד מאוחר וטיילנו הרבה עם אופניים שאפשר להשכיר אותם חינם ( ! ) , בתוך העיר . 
אין מה להגיד ציריך היא עיר יפה , הוא עשה את העבודה שלו כמו שצריך הראה לי את הסביבה והיה בגדול אחלה . 
זו אני שהייתי מדוכדכת בגלל כל הקטע עם מקסי . 
לקראת הערב מקסי ' צלצל ואני הייתי כל כך מאושרת . 
עניתי לו והוא שאל אותי איפה אני , אמרתי לו לא רחוק ממך .. 
. 
בקיצר הוא אמר לי שהוא רצה להגיד שמה שהוא עשה ביום שבת , שהוא לקח תדברים שלו ונסע הביתה זה לא היה בסדר . 
כמובן שלא יכולתי לדבר ליד הישראלי ולכן אמרתי לו שנדבר מאוחר יותר . 
הוא אמר או קי . 
לא היה לי פרטיות ושלחתי לו הודעה שנדבר ביום למחורת בערב או נפגש איפשהו . 
הוא אמר שהוא לא רוצה להפגש אחרי מה שקרה ושאת מה שהיה לו להגיד הוא אמר ועכשיו תורי . 
משהו כזה . 
הבנתי מההודעות שלו שהוא עדיין מאד מאד כועס עלי , חושב שאני הלא בסדר , ובגדול הכי הרבה שהוא מוכן " לתת " זה זה שהוא חזר הביתה זה לא היה בסדר . 
אבל הוא אמר את זה כבר באותו היום . 
וזה ממש ממש לא מספיק לי . 
זה רחוק מלהספיק לי . 
קודם כל הדבר הכי חשוב שהוא לא קולט שהוא לא בסדר בו , או לא מתנצל עליו זה שהוא נתן לי לבכות והיה קר ומגעיל אלי . 
זה דבר מספר אחד שמפריע לי במערכת יחסים שלנו ושאני לא רוצה לחוות שוב ואחד הסיבות הגדולות למה אני רוצה להפרד ממנו . 
אז בהתחלה כל כך שמחתי שהוא התקשר וחשבתי אפילו אוטומטית בראש ואיי אנחנו חוזרים להיות ביחד איזה כיף שהוא התקשר . 
עד שקלטתי ראציונלית שמה שהוא הודה בו זה היה כלום . 
זה לא עוזר לי בכלל . 
זה שהוא נסע בלילה זה באמת היה רע , אבל היו עוד המון דברים אחרים שהיו רעים בהתנהגות שלו , שהוא לא מודה . 
הוא עדיין במוד של " את לא בסדר " ואני רק קצת לא בסדר , ומוד כללי של אגו ושל הצטדקות עצמית ואת זה אני לא מוכנה לקבל . 
אז מה אני כן מוכנה לקבל ? 
משהו שלא סביר שיקרה . 
אלף , שממש ישמע מה יש לי להגיד בלי לתקוף . 
שיקשיב לכאבים שלי , למה שמפריע לי למה שאני זקוקה לו . 
בית אני צריכה שיבין כמה זה חמור שהוא קר ומנוכר אלי כשאני נפגעת ממשהו . 
זו תהיה התחלה טובה . 
שאני אראה שיש לו נכונות . 
כרגע אין לו שום נכונות . 
הוא מתחפר בעמדה שלו ובאגו שלו וכועס עלי . 
הוא מוכן להתנצל על דבר אחד מסוים אבל זה ממש לא מה שאני צריכה . 
אני יודעת שאם אני אחזור אליו עכשיו , מה שקרה בעבר , זה יחזור על עצמו . 
בראש ובראשונה בגלל שהוא לא חושב שהוא עשה משהו לא בסדר . 
אני לא רוצה להרגיש שוב את מה שהרגשתי אז . 
כל פעם שאני עוברת ליד הבית קפה הזה ליד הבית שלי אני זוכרת איך ישבתי שם רועדת ובוכיה ומרגישה זוועה והוא שתה את הקפה שלו בשלווה . 
אני לא רוצה להרגיש ככה יותר בחיים . 
יש לי הרבה זכרונות מזעזעים שחרוטים לי בראש איתו . 
וכל אלה עוזרים לי להיות חזקה ולא ליצור איתו קשר . 
אני רוצה לעבור את זה , אני רוצה לעבור דרך הזוועה הזו של אחרי הפרידה ולהתחזק ולהרגיש נורמלי . 
אחרת זה לא ייגמר . 
עדיין יש לי את הפנטזיה שאחרי כמה זמן הוא יקלוט כמה אני חשובה לו ואת הטעויות שלו ויהיה מוכן ממש לדבר . 
אבל קשה לי להאמין שזה יקרה . 
אני גם חושבת על " איך לא להתמוטט " ואני רואה את הלימודים שלי ורוצה להיות קצת יותר שפויה שהם מתחילים . 
אולי לבד אני מרגישה זוועה והכל , אבל אני חושבת שהיכולת שלי לעבור את התואר הזה בשלום לבד תהיה יותר גבוהה מאשר במערכת יחסים שפוגעת בי כל כך כמו המערכת יחסים שהייתה לי עם מקסי ' . זה קשה , זה קשה גם בגלל מה שאמרתי קודם שהדבר הכי חשוב לי זה זוגיות ואני רואה את עצמי כרגע בעצם במצב אידאלי עם חבר קבוע שאנחנו מדברים על חתונה ועל עתיד . 
למען האמת בגילי הייתי רוצה לגור כבר עם מישהו , כלומר לא סתם מישהו . 
בעלי לעתיד . 
ואני במצב בדיוק הכי נגדי , אני בדירה עם שותפים ורווקה ולכאורה , רק לכאורה היה לי הכל , היה לי בן זוג קבוע ורציני מאד שרצה חתונה וילדים והכל וגם לדעתי היה עושה את זה איתי אם לא הייתי נפרדת ממנו , כי אני חושבת שלמקסי ' הכי חשוב בחיים זה יציבות , ולהפרד ממני זה חוסר יציבות . 
כנראה שלי יש דברים יותר חשובים מיציבות , למשל להרגיש שהבן זוג שלי לא אדיש לגמרי לצרכים שלי . 
אני לא יודעת אם עוד לא אשבר , אבל עברתי את ההתחלה ואולי היא הכי קשה ? 
אני יודעת שככל שהזמן עובר ההחלטה שאנחנו חייבים להפרד מתגבשת יותר ויותר וזה טוב . 
מחר אני עובדת וגם מחרותיים , יש לי תרגומים שהתחייבתי לתרגם עד סוף סוף השבוע , ואני רוצה ללכת לאוני ' גם לעשות משהו בקשר לעבודה , וגם כדי לראות אם יש הצעות עבודה או דירות מעניינות . 
אני שורדת . 
