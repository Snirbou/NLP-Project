אז זהו . 
מצאתי עבודה . 
חצי משרה , אבל לפחות משהו בתחום . 
אני יכולה לעבוד מהבית , שזה נראה כרגע כיתרון , אבל נראה מה אחר כך . 
אני לא מפוקסת על המחשבות שלי , אז כרגע מה שיש לי לתת זה השאלון . 
שאלון לא רע הפעם . 
את מצליחה לזכור את החלומות שלך במלואם ? 
בהתחשב בזה שאנחנו חולמים חלום חדש כל כמה דקות , או אפילו שניות , אז את חלקם כן . 
לפחות את החשובים , כאלו שבהם אני ממליטה חתול ג'ינג'י , או מלפפון חמוץ , או מתגפפת עמוקות עם יאיר אורבך מהאקדמיה לצחוק , או שמישהו שאני אוהבת מת . 
יש לך תחושת זמן בחלומות שלך ? 
החלומות שלי הם הסצנות ב " ממנטו " שנשארו על רצפת חדר העריכה . 
היו לך פעם חלומות ששלטת בהם והיית מודעת לכך שזהו חלום ? 
הצלחתי פעם להיחלץ מחלום בלהה שחזר על עצמו באמצעות מאבק בין המודע לתת מודע . 
נשמע פסיכי , ואכן זה היה פסיכי . 
אבל אחרי שחולצתי לא חלמתי אותו שוב.יש היגיון בחלומות שלך ? 
אני יכולה להיות חברה במחתרת האירית ולהסתובב בנשפים מהמאה ה - 18 כשאני לובשת קרינולינה עם מחוך , לראיין את בוש בעירום מלא ולהיות רוצחת שכירה בשירות המאפיה . 
והכל יראה לי הגיוני.את מנסה לפרש את החלומות שלך וללמוד מהם ? 
תמיד . 
יש חלום שאת זוכרת במיוחד ? 
למה ? 
הזכור ביותר הוא אותו חלום שנחלצתי ממנו . 
חלמתי שוב ושוב שהאיש שלי מת , ובאותו חלום ספציפי אני הייתי אשמה במותו . 
עמדתי באולם כנסים כשאני לובשת שמלה מקטיפה כחולה , וזה בעצם מה שהקפיץ את המודע לפעולה . 
חשבתי : " אין לי שמלה כזו . 
לא יכול להיות שזו מציאות " . 
היה לך פעם חלום של נפילה מתמשכת ? 
בסוף פגשתי את הרצפה.אם היית יכולה לחלום על אירוע מסוים , מה הוא היה ? 
הייתי רוצה לחלום את מה שהודחק . 
מזעזע ככל שיהיה , אני חייבת לדעת.מה את מרגישה כשמעירים אותך באמצע חלום ? 
בהתחלה קשה להפריד , אחר כך זה כמו לנסות לתפוס ציפור קטנה . 
מתפוגג . 
דניאל וקס , או בשמו הפחות אטרקטיבי - המחשב , חזר חדש ומנצנץ מטיפולי הטכנאי . 
אחרי שבוע של בצורת אינטרנטית אני שוב חזק ברשת . 
טוב , לא ממש . 
מאז שהוא חזר הספקתי לכתוב פוסט קצר ומעפן , ללכת לרכוש לעצמי כמה חולצות קצרות , לריב עם קלינט ולהשלים אתו , וכל אלו לא בהכרח בסדר הזה . 
אני נפעמת ונרגשת מהמפגש המחודש עם ישרא , וגם יש לי המון מה לומר . 
ככה שאני לא בטוחה מה קודם . 
תשמור את המחמאות שלך לעצמך יום ראשון היה סוג של יום שישי , כזכור . 
חג ראשון , חג שני , מה זה החרא הזה . 
לא מתאים לי כל החגים וחופש לא מפתה אותי . 
אני במילא לא עושה כלום . 
באופן ספונטני החלטתי להפיק פשטידה . 
מפאת העובדה שהיה סוג של יום שישי נאלצתי לקנות את מרכיבי הפשטידה בסופר של הסנטר בת"א רבתי , סופר יקר אך מלא בגברים שמשוטטים סולו , חומוס מסבחה בסלם ורדארים בעיניהם . 
בעודי בוהה כעגלה במדפי החלב ושות' , תוהה איפה לעזאזל מחביאים את הקרם - פרש , נעצר איזה איש לידי וסח לי ברגש : " אהבתי את המתק המתפנק שלך " . 
" עה ? 
" תהיתי לכיוונו בתדהמה , והוא חזר על המשפט המצמרר . 
" אהמ " , ניסיתי לחשוב על תשובה הולמת , " לא התכוונתי . 
יצא לי בטעות " . 
רציתי לומר לו , סליחה , אני רק שאלה : אתה לא יכול להגיד לבחורה משהו שלא יגרום לה להרגיש כאילו מאשימים אותה בהתעללות מינית בילדי הפעוטון בשכונה ? 
משהו שלא ישמע כמו קיא ברוטב בקלאווה ? 
במקום זה , הקשבתי לו כשאמר שמישהו אחר היה יכול להיעלב מהקרירות שלי , אבל לא נראה שאני סנובית , אז אולי זה משהו אחר . 
אמרתי שזה פשוט קצת מביך אותי , זה הכל . 
אחרי כמה משפטים הוא הבין שאני מחותנת ועזבני לנפשי . 
מה לעזאזל גרם לו לחשוד שיש בי מתיקות ? 
אז לבשתי חולצה עם פרחים על השרוולים , אבל אל תטעה בי : איי אם נו אנג'ל . 
אין בי מתיקות ואני לא מתפנקת . 
אני בחורה עייפה ועצבנית עם התחלה של מיגרנה ברקה הימנית . 
חוצמיזה , אם מישהי מוצאת חן בעיניך , לדעתי יש לדבוק בפשטות . 
מה שווה מחמאה אם אי אפשר לספר אותה לחבר'ה? למה להגיד משהו שמנסה להתחכם וגורם לך להרגיש מזוהמת ? 
בימ מי אפ פרום פתח תקווה גיליתי היכן אני יכולה לבקש מסקוטי , a.k.a אלוהים , לשגרר אותי כה וכה . 
במהלך ארוחת המוחורת - ליל - סדר שמתי לב שלסבתי היקרה יש מנורת הלוגן שנראית כמו צלחת חלל , בקוטר של חצי מטר בערך , וכשעומדים מתחתיה אפשר ממש לדמיין שאת בסטאר - טרק . 
סקוטי , למה לא ציינת נ.צ . 
? 
פריסבי עד שאמות שיעמם לנו בחג השני . 
מה זה שיעמם , כל הקירות בבית מלאים בסימנים של נעליים . 
לפתע נצנצה במוחי הברקה : למה שלא נלך לרכוש פריסבי ( הידועה גם בכינוי העממי והטפשי " צלחת מעופפת " ) ניסע לפארק ונפרסב כאילו אין מחר ? 
ראוי לציין , כי הפריסבי הקודם שנרכש בקיץ והעביר שעות רבות בריחוף מעל גלי הים ובגרימת חרדה לאימהות , נגנב יחד עם הרכב אותו קיבל קלינט מהעבודה . 
לא בטוח על מה הצטערנו יותר . 
נסענו כה וכה , הכל היה סגור כי חג , אינעל ראבאק , בסוף מצאנו בגעש חנות שמכרה לנו אחד כזה , חשנו לפארק הירקון ושם פירסבנו את חיינו . 
את כל אחר הצהריים ביליתי כשאני מקפצת , רודפת , תופסת , נופלת , מקללת את עצמי על ההחלטה האומללה ללבוש ג'ינס , מזיעה כחזיר ומתנשפת כגמל עם התקף אסטמה . 
למחרת חרקתי כמו רובוט יפני מוכה חלודה . 
מה זה הכותרת ? 
סתם , אני רואה יותר מידי " האקדמיה לצחוק " . 
המחשב , a.k.a דניאל וקס , שבק חיים לכל חי אור ליום ו' האחרון . 
לצורך החייאתו ו/או החלפתו בדגם משופר ( או לפחות אחד שעובד ) הפקדנוהו אצל טכנאי מוכשר , אך אויה , עקב חג המצות והמופלטות התיקון נמשך שבוע ימים ! 
הניתוק מישרא היה קשה מנשוא . 
וגם בלי מייל דיי בעסה . 
אבל שבתי . 
בקרוב יהיה פוסט . 
יש לי הרבה מה לומר . 
