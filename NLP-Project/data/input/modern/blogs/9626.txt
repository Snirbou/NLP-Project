הפעם השניה היתה שנתיים לאחר מכן . 
קיץ 1969 , ימי תקופת שלטונו של צ'אושסקו בימיו הטובים יחסית , השנים שבהן הטירוף עדיין לא שלט , כשעוד נחשב יקיר המערב בגלל מדיניותו העצמאית יחסית מול הקרמלין ובהשוואה למדינות אחרות בגוש הקומוניסטי . 
הפעם נסענו לבד . 
אחותי , בת 5 + ואני בת 9 + . הורי ( שנסעו לטיול הגדול שלהם באירופה ) הפקידו אותנו בידי דיילת של אל על , ומה שאני זוכרת מהטיסה הם במיוחד כיסי האוויר שטילטלו את המטוס לכל עבר , ואותי מרגישה שקיצי קרב אבל חוש האחריות מול אחותי הקטנה עוצר בעדי מלהתפלל לסוף קרוב מהיר ואלגנטי ... 
.. 
. 
זה היה קיץ נהדר שאת חלק מחוויותיו כתבתי כאן . 
הפעם זה היה אחרת . 
הייתי גדולה יותר , וכשאימי רחוקה ממני , גם יותר אסרטיבית ומניפולטיבית כשאני מנצלת את טוב ליבם ואת חוסר יכולתם של סבי וסבתי להתמודד עם ילדה ישראלית בעלת מאפיינים צבריים שחשה את החופש במלוא עוזו . 
וכך עשיתי שם , פחות או יותר , ובניגוד מוחלט למה שיכולתי לעשות בבית שלי , כל מה שרציתי ... 
.. 
. 
למשל ללכת לקולנוע שבשכונה כל יום . 
ולא משנה שראיתי את הסרט יום קודם . 
אני רציתי לראות אותו שוב . 
וכך הרפטואר שלי כלל ז'אנרים שונים החל מסירטי אלביס פרסלי דרך סרטים ממיטב התוצרת של המדינות השכנות וכלה כמובן בפאר היצירה הקולנועית הרומנית . 
או למשל , פרצי יצירתיות במטבח , שלאחריהן המקום נראה כמו שעברה בו סופה או שנעשה בו פוגרום , להבדיל . 
או לגלות את הטלווזיה ולרבוץ שעות רבות מולה , כשלא משנה מה מקרינים בה , אם זה נאומים בלתי נגמרים של צ'אושסקו בועידה עממית זאת או אחרת , או מיטב סדרות המערב של סוף שנות השישים ( מישהו זוכר את " האסיר " המיתולוגי ? 
ואת " המלאך " ? 
) כשהם מדובבים כמובן לרומנית מדוברת . 
העוזרת של סבתא שלי ( נמוכה , מכוערת , עצבנית , ונוצריה ) לא אהבה אותי . 
ואני מצד שני , שנאתי אותה . 
בין מילמולי התפילות שנשאה בין ניגוב האבק לשטיפת הרצפה , היא היתה עוקצת אותי ( בשקט , בלי שסבתא שלי תרגיש ) במילים ומשפטים ברומנית ואני הייתי מחזירה לה בחדווה בשלל הקללות הערביות שידעתי ושאסור היה לי , באופן מוחלט , להשתמש בהן כמובן בבית ... 
.. 
. 
את שליטתי המוחלטת בילדי השכונה קניתי בזכות מאגר בלתי נדלה של מסטיקי בזוקה ו " עלמה " הפושטיים יותר ושם אפילו חוויתי התאהבות ראשונה ( כן , זה התחיל אצלי כבר אז ) בנער מקומה 9 וגם את הכאב שמתלווה לסיומה ... 
.. 
. 
גם הפעם היה טיול להרים , אלא שהוא היה קצר יותר , ימים ספורים בלבד וללא שום מפגש טראומטי זה או אחר עם חיות יער . 
שלוש תמונות במיוחד זכורות לי במיוחד מהביקור ההוא ברומניה . 
האחת , הצפייה בנחיתת אפולו 11 על הירח , כשאני לא חושבת שהצלחתי אז , להבין את משמעות וגודל העניין . 
השניה , ביקורו של ניקסון , נשיא ארה"ב בבוקרשט . 
הרחובות המצוחצים , הדגלים המתנפנפים בהרחובות , ההתרגשות , שהוכוונה כמובן מלמעלה , עלתה וגאתה ככל שהביקור הלך והתקרב , המוני האנשים ברחובות מריעים לשיירת המכוניות שעוברת ביעף . 
היתה תחושה שהם חלק מהעולם , שבניגוד לארצות אחרות שמעבר למסך הברזל , הם לא מצורעים וכל זאת כמובן , תודות לאבינו האהוב , צ'אושסקו ירום הודו . 
והשלישית היא הסיטואציה שהתפתחה כששאלתי את אמא שלי , באמצע היום בנסיעה בחשמלית , בקול רם , ברור וברומנית שוטפת מה זה קומוניזם . 
ואמא שלי , שגון עור פניה היה שחום מטבעו , החווירה בבת אחת , וסיננה לי בשקט ובעברית , תוך כדי שהיא זורקת מבטים לכל עבר : תשתקי , אני אסביר לך בארץ . 
ובאותו הרגע הבנתי מה זה קומוניזם . 
זאת היתה הפעם האחרונה שנסענו לשם כמשפחה . 
גדלתי בבית שלא היתה בו התרפקות על ארץ המולדת ההיא . 
הורי שהצליחו לעלות לארץ לאחר מאבק של מספר שנים על זכותם לעלות לארץ , תוך כדי רדיפה מלמעלה בדרכים שהיו מקובלות על המשטרים הדיקטטורים של שיא תקופת המלחמה הקרה לא הרגישו שום רגשות געגוע וערגה לארץ בה נולדו . 
למעט סוגי מאכלים מסויימים , היו מעט מאוד סממנים מזהים בבית והקשר עם רומניה נשמר כל עוד היתה לנו שם משפחה , וכללו ביקורים קצרים ומזדמנים פה ושם , ובעיקר משלוח חבילות מזון , ביגוד וקוסמטיקה ( מפאר תוצרת שוק הכרמל ) שע"י מכירתם הם יכלו להתקיים בכבוד רב יותר מהפנסיות שקיבלו עם פרישתם מעבודתם . 
כשסבי וסבתי נפטרו ואחות אבי עלתה באמצע שנות ה 80 לארץ , כאילו ירד המסך מבחינתם על המקום ההוא וגם נפילתו של צ'אושסקו לא העיר באימי ( אבי כבר נפטר ) שום רצון וזיקה לחזור , לבקר , להזכר . 
הם לא התכחשו לעברם , ומצד שני , לא ניתלו בנוסטלגיות מזוייפות מסוג זה או אחר . 
וכך גם אני . 
אבל הזכרונות נשארו בתוכי תמיד . 
הרגשתי שעברתי חוויות שהיו לי מיוחדות ותמיד ידעתי שיבוא יום , ואני אחזור לשם . 
לשכונה של הסבים , לרחוב ( שאת שמו אני זוכרת בדיוק מוחלט עד היום ) ואולי גם להרים ... 
.. 
. 
ופתאום ניתנה לי ההזדמנות . 
ולא רק הנסיעה עצמה אלא בתקופה מיוחדת , לחוויה מיוחדת . 
ראש השנה האזרחית במלון קטן ומשפחתי בלב הרי הקרפטים המושלגים , . ומכיוון שמסיבות הקשורות בעבודתו , ג . 
לא יכול לבוא , אני מצטרפת , לבדי , לפוסיקט , שמאלנצ'יק וג'וניור . 
ולפי סיפוריהם , הבנתי שזאת הולכת להיות חוויה שתזכר להרבה זמן . 
נוסעת היום בערב , חוזרת ביום שני , ובין לבין , אכתוב חוויות שישארו איתי לפחות לאותו הזמן שנשארו החוויות והזכרונות הקודמים ... 
.. 
. 
והפעם יהיו גם תמונות . 
סוף שבוע טוב חברים יקרים , נתראה בצידה השני של תחילת השנה האזרחית החדשה שינוי מתבטא לעיתים בדברים קטנים אבל כל כך משמעותיים ... 
.. 
. 
אחרי יותר מ 20 שנה ויותר משנתיים לאחר לאחר הירידה הגדולה במשקל ( מינוס 23 ק"ג ) ורק עכשיו עלה על דעתי שאני יכולה ללכת עם חולצה בתוך המכנסיים . 
ולקנות חגורה . 
חגורת עור שחורה , רחבה , עם חורים וטבעות כסף ואבזם כסוף , מרובע וגדול יחסית . 
ואני מסתכלת בדמותי הנשקפת בחלונות הראווה ועדיין לא מאמינה ... 
.. 
. 
זה היה כנראה ביום האחרון או היום הלפני אחרון של הטיול בהרים . 
לאורך כל היום שמענו קולות ירי ופיצוצים . 
היינו כבר בירידה , כנראה לא רחוק יחסית מברשוב . 
אני זוכרת הולכים במהירות די ממוצעת , הגברים קדימה , הנשים אחורה ואני בינהם . 
ופתאם הם נעצרו , ואנחנו אחריהם . 
מולנו , על השביל עמדה משפחת דובים חומים . 
אבא דוב . 
אמא דובה . 
גור דובון אחד . 
גור דובון שניים . 
שקט . 
רק רחש רוח בין העצים . 
אנחנו קפואים . 
מסתכלים עליהם . 
הם , קפואים ( למזלנו ) . 
מסתכלים עלינו . 
זה נראה כמו נצח . 
גם היום . 
ואז אמא שלי והחברה שלה עשו את הדבר ההגיוני ביותר שאפשר היה לעשותו בסיטואציה הזאת . 
הן פרצו בצרחות . 
כשאני , כאישה בפוטנציה מצטרפת מיד למקהלה . 
אני לא יודעת מי נבהל יותר אבל לאחר כמה שניות של האזנה לקקפונית הצרחות הדובים הסתובבו וברחו . 
הדבר הבא שאני זוכרת הוא הליכה מהירה מאוד , כמעט ריצה בשביל אל מקום הישוב הקרוב וסיומו המיידי של הטיול בהרים . 
כשסיפרנו את המקרה התברר שקולות הירי ששמענו לאורך כל אותו היום היו תמרונים שעשה הצבא הרומני ( שהיה אז חבר נכבד ב " ברית ורשה " המיתולוגית [ ? ! ] ) ומשפחת הדובים פשוט נבהלה מקולות הרעש וברחה ממקומה הרגיל . 
וזה כנראה גם היה המזל שלנו , כי דובים יחד עם גוריהם ידועים בסכנה שהם מהווים לאנשים שנקלעים בדרכם ... 
.. 
. 
מה שמביא אותי לתהייה , מה היה יותר טראומטי עבורם , קולות הנפץ של מיטב הנשק הצבאי הרומני או צרחותהן של 3 בנות אנוש מפוחדות ... 
.. 
. 
( עוד מעט מסיימים , המשך מגיע ... 
.. 
. 
) תמונות נוספות עולות . 
הבתים נראו לי ענקיים . 
גבוהים וראשם בשמים , ארוכים ומתחילתם אין רואים את סופם . 
פאר הבניה הקומוניסטית . 
ובאמצע השכונה , שאין בה כמעט ירק ומתקני שעשועים לילדים , עומד לו מתקן אפור ומכוער לשאיבה מים . 
וזהו . 
הזכרון כאילו נגמר לו כאן . 
ואני רק זוכרת עוד את סבא , סבתא ודודה שלי . 
והורי שהיו שם איתנו ואחר כך עזבו אותנו לזמן מה בעוד הם נוסעים , בפעם הראשונה שלהם , לארצות נוספות , להונגריה וגם ליוגוסלביה , שתי מדינות שבהן משטר הברזל של הקומוניזם היה , יחסית , ליברלי יותר ופתוח במידה מסויימת למערב . 
ומהטיול הזה שלהם , שאת סיפוריהם עליו שמעתי בשקיקה , שוב ושוב ( ושם כנראה עלתה בי בפעם הראשונה אהבת המסעות והטיולים שלי ) אני זוכרת שם של מקום אחד , עיירת גבול בין יוגוסלביה להונגריה כנראה שהשם שלה היה מביא אותי לפרצי צחוק בלתי ניתנים להפסקה בכל פעם שהייתי שומעת את שמה : טופצִי'דֶר ( כן , וגם עכשיו ... 
.. 
. 
) . 
והטיול להרים כמובן . 
הורי , אני וזוג חברים שלהם . 
כנראה שבועיים ימים שנראו ארוכים כשַנים לילדה בת 7 + . טיול של הליכה בהרי הקרפטים , לאורך שבילים מסומנים בסימונים הלבנים ובינהם צבע זה או אחר שמסמנים שביל זה או אחר . 
נדמה לי שהתחלנו בסינַיַה וסיימנו בברשוֹב . 
אני זוכרת מקלות הליכה מגולפים . 
ואת העובדה שבגלל גילי הצעיר לא יכולתי לעלות על הרכבל וציפיתי בעיניים כלות על אימי וחבריה מנופפים לי מלמעלה בעוד אני ואבי משתרכים למטה בשבילי ההרים . 
אני זוכרת יערות עבותים יותר מכל מה שהכרתי . 
אני זוכרת שיחי פטל ופירות יער אחרים , אדומים , כחולים , מתוקים ושונים מכל פרי שהכרתי עד כה . 
אני זוכרת ביקתות ובהן אולמות שינה גדולים , עם מיטות עץ דו קומתיות ומזרונים רכים ששוקעים בהם ושמיכת פוך חמה ולבנה שעוטפת אותך כמו תכריכים ואת נמצאת בהם ללא יכולת להזיז איבר . 
ואני זוכרת את האגם בקצה ההר , שזהר בצבע הכסף לאור הירח . 
ואני זוכרת את הפסגה הגבוהה ביותר באיזור אליה הגענו . 
ואני זוכרת את הדובים . 
( המשך יבוא , בהחלט ... ) ימים משונים מעט עוברים עלי . 
אני יכולה למצוא את עצמי עוסקת בדברים בשלווה פנימית , להסתכל על העולם בחיוך ויחד עם זאת להרגיש שיש משהו שחופר בתוכי . 
ואני יכולה , פתאום ובבת אחת , לעבור לסערת נפש סוחטת , שקשורה לקיומו או לחוסרו של משהו מסויים , לעיתים מאוד ברור , לעיתים אפילו בשבילי הוא קצת עלום . 
ולאחר שסערת הנפש מתפוגגת לה בדרך זאת או אחרת , כשאני כותבת , או מדברת , או כמובן בוכה בכי מטלטל גוף , אני מוצאת את עצמי שוב ברגעים הללו של שלווה ואופטימיות ומישהו אומר לי שאפשר אפילו לשמוע בקול שלי גוונים של שמחה ... 
.. 
. 
מרגישה כמו בחדר המתנה . 
מעלעלת בחוברות עם התמונות הצבעוניות שכל אחת מהן מהווה עולם קסום של פנטזיות לחלום אותן , ויודעת שיש משהו בצבעוניות הזאת שאינו אמיתי ונכון עבורי , אבל עדין לא מסוגלת להחליט מה הדבר , ועדיין לא מסוגלת לקום ולצאת החוצה או להכנס לתוך החדר עצמו ... 
.. 
. 
בפעם הראשונה נסעתי , או אם לדייק , חזרתי לשם חודשיים לאחר מלחמת ששת הימים . 
הארץ היתה שטופה באופוריה , אנשים נסעו לטייל בגדה המערבית , ואנחנו , הורי , אני ואחותי עלינו על ה " דן " , אוניית הנוסעים המפוארת של " צים " והפלגנו לאורך הים התיכון בואכה יוון . 
הזכרונות מהנסיעה הזאת שמורות בתוכי כתמונות שבכל פעם עולות מחדש : השיט באוניה , עולם בזעיר אנפין שמוקם בים כחול כחול , ומדרגות . 
הרבה מדרגות ואני עולה על כולן , מסתכלת ובוחנת כל מקום וכל דבר . 
אתונה . 
הכיכר המרכזית . 
חיילים כמו חיילי צעצוע , בחצאיות קצרות מעל גרבי טייטס לבנים ( שונים לגמרי מהחיילים שאני רואה ברחובות בארץ ) . 
יונים . 
על כל הכיכר . 
ממש כמו בתמונות מוונציה . 
קונים זרעונים ומאכילים אותן מכף היד . 
נפעמת . 
הנסיעה ברכבת דרך בולגריה . 
שעות של נסיעה אין סופית . 
הריח המיוחד של הרכבת , של הדיזל שמניע את גלגליה . 
הרים , יערות , אגמים , מנהרות ארוכות ושחורות . 
הכל כך כך אחר . 
הכל כל כך שונה ... 
.. 
. 
כאן החלה האהבה שלי לרכבות . 
וגם הפחד . 
לילה . 
סופיה בירת בולגריה . 
החלפת רכבות לכיוון רומניה . 
כנראה שהגענו באיחור והיה לנו זמן קצר מאוד להגיע לרכבת לפני שתצא מהתחנה ואז החלה הריצה המטורפת הזאת . 
עם המזוודות , עם שתי בנות קטנות ומבוהלות . 
חושך , המוני אנשים , רעש והמולה , רצים על הפסים , רכבות עוברות מצד אחד ושני ... 
.. 
. 
פחד אלוהים . 
ואז הגענו לרכבת שלנו . 
מלאה וצפופה באנשים . 
יושבים בכל מקום , על המושבים , על הרצפה . 
נדמה לי שאני זוכרת גם קרקור תרנגולות פה ושם . 
המושבים שלנו בקרונות שבסוף הרכבת . 
עוברים מעל האנשים . 
אבא שלי מקדימה עם המזוודות . 
אמא שלי אוחזת בידינו בחוזקה פן נישמט ממנה ונעלם בין המוני האנשים ... 
.. 
. 
ואני זוכרת המולה מטושטשת , פנים , צעקות , ריחות . 
וכל זה הביא גם לתחושה של פחד וחוסר בטחון ... 
.. 
. 
ופתאום השתרר לו שקט . 
הקרון שלנו , המקום שלנו . 
ובתוך ההתארגנות והרגיעה שלאחר הדחיפוּת וההמולה , שמתי את ראשי על ברכי אימי ונרדמתי . 
וכשהתעוררתי היה כבר בוקר , ושמים אפורים קידמו את פני . 
בוקר טוב . 
בוקרשט . 
( המשך יבוא ... 
.. 
. 
) שקניון אַרֶנה נתן לי תחושה חזקה של חו"ל , לא רק בגלל המחירים הבלתי אפשריים של חלק מהדברים שנמכרים בו , אלא בגלל האפרוריות ונוף תרַני הסירות שבמרינה הנשקפים מכל חלון . 
שהמרידיאנים שלי חסומים כפי שאמר לי ערן המסג'יסט , שבידיו האמונות והחזקות פרק אחד לאחד את כל נקודות הלחץ והמתח שבגופי , ועלי לעבוד על היכולת שלי לקבל ולא רק לתת ... 
.. 
. 
שאפשר להכנס ביום שישי בערב לחדר אוכל הומה אנשים במלון , לגלות שבבת אחת הפכנו ( החילוניים ) למיעוט ולדעת שהאבחנה המיידית בין דתיים לחילוניים היא לאו דווקא בכיסוי הראש אלא באופן הלבוש : החילוניים - קאז'ואל עד מרושל ואילו הדתיים ( ובמיוחד הנשים ) בחליפות ( כולל הילדים ) ובמחלצות פאר מוקפדות . 
שנעים לראות את ההתנהלות השלווה , הרגועה והמסודרת של משפחות גדולות ומרובות ילדים . 
שדי מהנה לאכול ארוחת ערב יחד עם דברי תורה ושירי שבת שנשמעים מהשולחות שמסביב . 
שלמרות שחדר האוכל היה מלא מפה לפה אי אפשר לומר שהיה רועש ומפריע . 
שאני יכולה להסתכל על מצב שונה ובלתי צפוי בחיוך מסויים ובמוכנוּת ללמוד ולהינות ממנו בלי לומר לעצמי מיד : אוי , כמה דוסים ... 
.. 
. 
ולמרות החוויה הזאת , אין סיכוי שאחזור בתשובה ... 
.. 
. 
ששוב נוכחתי לדעת שאנשים זה " דבר " מעניין ... 
.. 
. 
והכי שימחה אותי בסוף השבוע התעודה שהביא א . 
הצעיר . 
לא בגלל הציונים עצמם , שבהתנהגות הוא א' וחוץ משלילי אחד ( בלשון . 
קטן עליו ) כל התעודה היא בממוצע 64 , אלא שדרך הציונים הללו , הוא מוכיח לעצמו את שידענו כל הזמן , שיש בו כל כך הרבה ורק הדרך היתה חסומה בגושי סלעים גדולים ... 
.. 
. 
ומכאן השמיים הם הגבול ... 
.. 
. 
שבוע טוב חברים יקרים , שבוע שתחילתו לפחות , עמוסה ולחוצה והמשכו מבטיח להיות שונה , מרגש ובכל קנה מידה , כנראה מאוד מרתק ... 
.. 
. 
