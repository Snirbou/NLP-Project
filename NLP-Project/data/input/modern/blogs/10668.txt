as perfectly right . 
בכלל , אנגלית נוחה לי יותר בזמן האחרון . 
חבל שאני לא יודע לחבר שני משפטים רצוף . 
לפני כמה זמן קראתי אחורה בבלוג , והגעתי לנובמבר 2005 כמדומני , אז כתבתי על " שיר אחרון " של דודי לוי . 
מסתבר שכתבתי אותו ככזה בבלוג , בספטמבר , לפני שנהיינו ביחד , אחרי שנהיינו לבד . 
והוא מתאים לי גם קצת עכשיו . 
( ובעוד כמה שנים , את לפתע תזכרי בי ילדים סביבך , צוחקים . 
ותהיי שמחה , הו , כל כך שמחה ) . 
באמת שאשמח אם תהיי שמחה . 
קראתי קצת שיחות אייסיקיו ישנות שלנו , וזה כל כך כואב . 
( זה כמעט כאילו אפשר להושיט את היד ולגעת ) . 
" צריך למצוא לה עכשיו מישהו , אי אפשר להישאר לבד אחרי פרידות " . 
הלוואי שמשהו , כל משהו , היה מרגיש נכון באותה הצורה . 
( לא הייתי נוסע . 
) . 
ובנושא אחר . 
טוב לי בצבא . 
אמנם נוח להרגיש את זה ביום חמישי , אבל זה כבר כמעט מתבקש . 
אפילו הרס"ר אמר לנו לשבת היום על הדשא , ממש כדי להעצים את האפקט . 
ואני מתחיל להציג עצמי כביל שוב , לאלו שמכירים כגל . 
אפילו שאני כבר גָל מזה זמן ( אני עם השם הזה כבר די הרבה זמן לדעתי . 
שנה , שנתיים , מי יודע . 
) . 
אבל זה קצת לפתוח עצמי יותר . 
לא נתתי לאף אחד בצבא להתקרב באמת , לא הצגתי את עצמי האמיתי , למעשה , צמצמתי את עצמי ככל שניתן . 
למעשה , זה לא המקום היחיד בו עשיתי את זה . 
אני לא בטוח למה , אבל מאז שהתגייסתי כאילו ויתרתי על הכל . 
דיברתי על זה עם מוריה השבוע , שבקשר שלנו ויתרתי כבר על כל כך הרבה דברים , והפסקתי לדרוש כל דבר , עד שכבר לא הייתי בו יותר . 
גם את הפרידה עיכלתי בדיעבד , ואני עדיין לא מפסיק לעכל . 
אני לא חושב שיש עניין של אשמים בפרידות , וגם לו היו , אני בהחלט לא חושב שהאשמה היא רק בי . 
ובכל זאת , לא שמרתי על מי שהיתה הכי חשובה לי בחיים . 
עזבו לא שמרתי , איבדתי . 
אני לא יודע למה אני צריך לענות את עצמי , ( הו , מזוכיזם רגשי , כמה זמן שלא חשבתי את הביטוי הזה ) . 
אוף . 
ואני לא יכול להשתחרר מההרגשה , שזה אף פעם לא יהיה אותו דבר . 
שאני אף פעם לא אהיה כל כך שלם , כמו אז . 
ב 30 ליוני 2005 התחלתי לראות עם אמא את תעלת בלאומילך , וקמתי באמצע כדי לקרוא אימייל . 
עוד לא סיימתי לראות . 
( לא טוב לבכות כל כך לפני שהולכים לישון , אחרי זה כל היום יכאב הראש ) . 
אני כל כך נהנה לשחק כדורסל . 
אני פשוט צריך לעשות הרבה יותר ספורט . 
( הו , אני זוכר את הפעם הראשונה שהלכתי כש . 
ממש פחדת עליי . 
) . 
ממש כואב לי הראש . 
אה כן . 
אז בזמן האחרון נחמד לי בצבא , המעבר משרד הזה מתגלה כדבר מעולה בינתיים . 
העבודה עצמה לא פחות פקידותית ביסודה , אבל היא נוגעת לנושאים הרבה יותר מעניינים , וזה נחמד . 
שנתיים זה הרבה זמן , ובכל זאת , הרבה יותר קל להיות חיובי . 
והיום , היום היה לי טוב . 
לא סביר , לא יותר טוב מבסופ"שים גרועים . 
היה לי כיף . 
דיברתי עם אנשים על מוזיקה , ואפילו שהם שרו בלי לזכור את המילים ( ולעתים זה יכול להטריף , נהיה חייבים להודות , ולהודות נהיה חייבים ) , הרגשתי מגניב . 
כנראה בפעם הראשונה בצבא . 
בטירונות הרגשתי חכם , דבר שלא הרגשתי כמעט במשך כל השירות שלי , אבל אין לי ספק שבמשרד החדש ההערכה תגיע . 
נורא פיתה אותי לזרוק איזה משהו כשהחבר ' ה התרשמו מאיזה ממוצע 107 של איזו קצינה . 
אבל התאפקתי , זה באמת לא היה יאה . 
אני עוד אהיה מאושר . 
זה נחמד כשאני באמת מצליח להוציא פסקאות . 
פעם זה היה כל כך טריוויאלי , והיום זה כל כך לא קל . 
אני חושב שזה הכל עניין של לילה . 
הכתיבה של היום שלי , לא דומה כלל לכתיבה של הלילה . 
ואני אפילו לא בטוח שזה בגלל שרק בלילה אני לבד , כמו שיש בו משהו בחושך הזה , שעוזר לי להוציא . 
( את יודעת , לעתים אני עדיין קם בבוקר ו(ממש)מקווה למצוא סמס ממך קטן כזה , של בוקר טוב אני אוהבת אותך , שגורם להרגיש הכי טוב בעולם . 
) נורא קל להיות מריר ונרגן למעשה , גם כשזה לא בדיוק מה שאתה מרגיש . 
ואני לא יודע להסביר את המשפט הזה . 
ועכשיו אני בוכה ומחייך , וזה כנראה הסוף הכי טוב שהערב הזה יכול לקבל ( ותמיד רציתי להגיד לך את זה שבכית , אבל יותר רציתי שתפסיקי לבכות . 
את נורא יפה כשאת בוכה ) . 
