קמתי מהמיטה כי לא הצלחתי להירדם והתמלאתי לא טובות . 
אז נכנסתי לאימייל , מה שהוביל לאחת משיחות הטלפון העצובות בחיי . 
( אני אוהב אותך ילדתי , וצר לי שאיני יכול לעזור בדבר ) . 
אתה רואה דור , למרות ההיגיון , אלמלא הרחבת המבצע , שיחת הטלפון הזו כנראה לא היתה מתקיימת לעולם . 
אם המלחמה הזו באמת תיגמר ביום שני , אני חושב שאת הזמן שנשאר לי עד הלימודים אקדיש לעזרה בשיקום הצפון . 
נחמד לי . 
טוב לי לחזור בבוקר , טוב לי להעביר שעתיים של כלום מול המחשב וללכת לישון מותש . 
אני מקווה עוד לעשות דברים היום , לפגוש את דוגי , ואני מקווה שגם את אוהד יצא לי . 
אני צריך למצוא דברים לעשות בחופש הזה , עדיין אין לי שום מושג מה אעשה . 
יש לי עוד בלוג , שמעטים מכם מכירים , ואין סיבה שתכירו , כי אני כמעט ולא כותב בו כלום , ואם כבר אז לרוב אני מעביר את זה לכאן . 
בכל אופן זה נכתב ב 1 באוגוסט : " מתחילות לגדול לי שערות לבנות רבות , בעיקר בצידי הראש . 
בתחילה , הייתי נלחם באלו עד חורמה . 
לכשהייתי רואה אחת , הייתי ממהר לתולשה , ועובר מיד לחיפוש אחר האחרת . 
לאחר מכן , גדל שערי , והן די הוסתרו . 
לפני כחודש וחצי הסתפרתי לאחר כמעט שלוש שנים של צמיחה . 
אז התברר לי שמספר הלבנות גדל למדי . 
בתחילה זה הפריע לי מאוד , ומכיוון שראיתי שהן רבות מכדי שאוכל לתולשן החלטתי להטמין את הראש בחול , ולהתעלם מכך . 
עד אתמול . 
יש שינויים שאתה לא רואה אליהם סיבה מוחשית , ובכל זאת , אתמול עת התהלכתי לי במוזיאון דורסיי המקסים , הבנתי לפתע שגם אם ילבינו רבות משערותיי בגיל צעיר , וכעת אלו אשר לבנות עדיין רחוקות מלהוות אפילו מיעוט ממשי , לא יהיה זה דבר רע בהכרח , כי אם יוסיף לי יחודייות מסויימת . 
אין לדברים פואנטה , פשוט חשבתי על זה , שהרבה יותר נחמד לקבל את הדברים בחיוך . 
" לילה טוב חברים . 
אילת ( : 
