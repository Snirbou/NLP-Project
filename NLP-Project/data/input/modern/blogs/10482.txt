כולם מכירים את הרגע של אדם או חוה בינם לבין עצמם " פתאום הבנתי ש ... 
.. 
. 
" . 
זה קורה לכולם , בכל מיני מצבים , בדיעבד בדר"כ אבל גם לפני ארועים גדולים וחשובים . 
זה קורה שאתה לבד עם עצמך באוטו בנהיגה , בשירותים בבית הריק שלך , במקלחת ארוכה אחרי כמה ימים מחוץ לבית , במיטה לפני השינה . 
אתמול הייתי בחתונה של חברה . 
הייתי נורא שמחה בשבילה , אני נורא אוהבת חתונות למרות שלא נכחתי בכאלה יותר מידיי . 
פשוט כי זו בחורה שאפשר להגיד שבאמת מגיע לה . 
מגיע לה להכריז בפני העולם שהיא מאושרת ושהיא אוהבת ונאהבת . 
מגיע להיות הכי יפה ולחייך עד שיכאב לה ( זה הצחיק אותי שזה היה נכון . 
) . 
מגיע לה לשמוח עם האנשים שמקיפים אותה , שיהיה לה ארוע גדול ומרשים , לעמוד מתחת לחופה ולהיות מקודשת . 
ואז הגיע בנהיגה חזרה הרגע - " פתאום הבנתי ש " הזה . 
הבנתי שלא ראיתי אותה המון זמן אבל התרגשתי כ"כ איתה אתמול כמו שלא התרגשתי הרבה זמן . 
הבנתי שהיא היתה חסרה לי , כי חסרות לי חברות , וכי היא עצמה בחורה מדהימה שהיה כיף לשמוח איתה . 
הבנתי שבעצם יש הרבה אנשים נחמדים ששוה לשמור איתם על קשר כי הם מעניינים ויש להם מה לספר - למשל ליע"ם . 
( בלי קשר לחתונה , חסרה לי חברתו לאחרונה ) הבנתי שאני בעצם אוהבת מצלמות שהן בידיים של אנשים שיודעים מה הם עושים - למשל אופל . 
( ע"ע התמונות שהיא מעלה לפייסבוק . 
) הבנתי אבל בזמן שהורדתי איפור והתארגנתי לישון גם דברים אחרים . 
למשל שאני כן , יותר מידי בדיעבד , מנתחת מצבים שמזמן לא ברי תיקון . 
הבנתי שחשוב לשמור על אנשים גם אם הצחוק של שירה לא עושה לי את זה , הפירסינגים של שלומי דוחים , הצורת חיים של ראם לא תואמת את שלי והסיגריות של גיורא ממש צורבות לי בעניים . 
כי אלה הם האנשים שמכירים אותי וטוב להם לידי והם החברים שלי , הם אלה שזוכרים את היום הולדת שלי פעם בשנה , הם אלה שרוצים להפגש איתי ומתגעגעים לחברתי . 
הם אלה שתומכים בי שאני אלך להישרדות , בזמן שהמשפחה שלי חושבת שאני ילדה מפונקת . 
- בצדק אבל עדיין . 
החוויה הזו תהיה חשובה לי . 
ולצערי אין לי שום השפעה על להגיע בכלל לאודישנים . 
אני לא רעבה . 
לא יודעת למה . 
אתמול לא ישנתי בכלל . 
התקשתי להרדם עד רבע ל - 1 . 
ועוד יותר לא הצלחתי לישון כי כאבה לי הבטן . 
אכלתי אצל סבתא יותר מידיי , כי אצל סבא וסבתא אין כזה דבר לא לאכול . 
לא אכלתי צהריים אתמול , וסבתא נבהלה והוציאה מייד ארוחה ענקית משום מקום והתיישבה לאכול בעצמה סלט כדיש אני לא אוכל לבד . 
היום הייתי אמורה לאפר בקניון איילון עם החברה החדשה . 
, ופשוט פשוט הרגשתי זוועה , וממש לא יכולתי לנהוג ככה . 
הבעיה היתה שדפקתי את השכבנה שלי שהיתה צריכה להגיע איתי ולא הודעתי לה בזמן - במשך יום שלם היא ניסתה להתקשר אליי , ואני פשוט הייתי מרוחה על המיטה , כולי נוטפת זיעה , עייפה ועדיין לא הצלחתי לישון יותר משעה . 
כואב לי כל הגוף . 
רגע לפני פורים , הרשו לי להתמרמר . 
, הרי בדיוק בשביל זה יש לי בלוג . 
זה הולך להיות אחד הפורימים היותר עצובים שאי פעם היו לי . 
א - יש לי פחות עבודות איפור מהשנתיים הקודמות . 
ב - ההורים שלי נוסעים לאילת , כך שאפילו לא תהיה לי אמא לבכות לה . 
ג - אין כמו לגלות שחברים שלך הולכים ומוזמנים למגוון מסיבות פורים , ולך אין אף לא ארוע צבעוני אחד באופק למשך שלושת ימי החג . 
ד - אין כמו להשקיע בתחפושת ומחשבה ואחרי שסיימת אותה להתחיל לחשוב על העובדה שבעצם אין לך לאן ללכת איתה - ע"י סעיף ג' . 
" איך הולך עם ההישרדות thingi ? 
" יש לי 21 הצבעות באפליקציה בפייסבוק . 
שזה עצוב כי יש לי 125 חברים ברשימה , מתוכם שאלו אותי כ 40 איך הולך ובכלל לא הצביעו או צופים בהישרדות . 
גם שמוקים וגם חסך תרבותי של פיור - ריאלטי של אנשי היום יום של החברה הישראלית . 
לאחרונה יצרה איתי קשר מי שהיתה פעם המורה לריקוד שלי - ביסודי ובי"א . 
יש כאן אפילו פוסטים זועמים על הפוסטמה . 
הבלונדה הפסיקה לרקוד כדי להביא ילדים ( שכרגע היא מתקשה בתהליך היצירה וזקוקה לטיפולים . 
- השטן שבי אומר - הא ! 
מגיע לה . 
) והחליטה אחרי סיבוב בארה"ב אצל החברות ( מלאות הילדים והמצליחות ) להביא חברת איפור חדשה , על בסיס הנטורל , הכל מוצרים טיבעים , קלים , לא דביקים , לא מזיקים ומעל הכל גם לא יקרים . 
כל הכבוד לה על החשיבה להביא את העיניין וגם להביא משהו לא יקר . 
היכן המירמור ? 
האבלה קבעה עימי פגישה , בסטודיו לריקוד של אמא שלה , באמצע פ"ת , ( אוי ויי פ"ת ) ולא הביאה איתה כלום . 
לא מוצרים להראות לי להתנסות , לא ניירות או קטלוגים שמסבירים או מראים את האיפור , וממה הוא עשוי , לא קטלוג מחירים , לא שם של אתר , לא פלאייר , רק את עצמה , חברה מאפרת , ואוסף דיבורים . 
באוסף הדיבורים , היא לא ידעה להסביר לי על המוצרים , לא הזכירה את שם החברה בכלל , היא בעיקר דיברה איתי על השיווק - שיטת חבר מביא חבר ועל החבר של החבר אתה מקבל כסף . 
( לקוראיי הצעירים והמזדמינים - זוהי שיטה מטופשת והיא סוג של רמאות . 
) היא דיברה איתי על דברים אישים ולא רלוונטים , חוץ מניסיוני באיפור . 
ואחת ל - 3 משפטים הציעה לי עוגיה , כי זה הדבר היחידי כמעט שהיא הביאה איתה - קופסאת עוגיות . 
היא הביאה איתה גם דף שהיו אמורים להיות כתובים בו הסברים הגיונים על החברה , אבל הביבורים והצעה העוגיות ( שסרבתי להן בתוקף ) קטעו את ניסיונות הקריאה . 
היא ביזבזה לי זמן מחיי . 
איזה זילזול באינטילגנציה שלי ובי כבעלת מקצוע - ככה באים לפגישת עבודה ? 
היא עוד רוצה להמשיך לעבוד איתי . 
אם לא הייתי אוהבת את המוצר - אותו פגשתי רק בשישי האחרון אגב , הייתי פשוט אומרת לה שהיא מוזמנת להמשיך להזדיין ולא להתרבות . 
נתתי לזה הזדמנות , החלטתי להיות חלק מדוכני האיפור שיהיו בשישי הפורימי הקרוב בבוקר , ומזל שבתדריך ההכנה היא זכרה להביא חומרים . 
החלק העצוב היה שהתדריך שוב התקיים בסטודיו לריקוד , בפינת ההלבשה הקטנה , המצומצמת וכל כך לא נוחה , שזה פ"ת בשישי אח"צ , שזה עיקב אותי ביציאה בכיוון אופל , ושהיא לא מצאה בכלל מאפרות מתוך 10 בנות היא מצאה 2 מאפרות . 
עלוב . 
חג לא משהו . 
עד המירמור והבכי הבא . 
