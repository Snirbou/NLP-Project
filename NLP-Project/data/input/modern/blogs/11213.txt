עוברים עלי כמה ימים מאד מוזרים , מעייפים ולא - פשוטים . 
כמאמר המשפט הידוע , נראה לי שכל מה שחסר זה שפסנתר ייפול לי על הראש . 
והצרות , קטנות כגדולות , ממשיכות לזרום בקצב מסחרר . 
החלטתי לעשות רשימה , לא כולל הדברים הממש איומים דוגמת הפוסט הקודם . 
אולי זה יגרום לי להיפטר מהקרמה הרעה : ביום רביעי דפקתי את ברך שמאל בשולחן בסלון ב - 6 בבוקר . 
זה כאב בצורות מטורפות . 
היום בבוקר נשרפה לי הנורה בחדר , וכשעליתי על המיטה כדי להחליף אותה , סובבתי את הנורה , ונשארתי רק עם חלק הזכוכית שלה ביד . 
ניסיתי להוציא עם קאטר את שארית המתכת , אבל כנראה שלא החליפו שם נורה 20 שנה וזה פשוט התחמם ונדבק . 
תוך כדי התהליך , נורת הזכוכית נפלה ונשברה לרסיסים קטנים על כל רצפת החדר שלי . 
רק היה חסר שאתחשמל . 
כשירדתי מהמיטה החלקתי ודפקתי את ברך ימין על הרצפה . 
אתמול הבנק לא הסכים שאפקיד צ'ק כלשהו בגלל בעיה טכנית מטומטמת . 
כשיצאתי מחניון אתמול בערב , החלקתי על רשת מתכת רטובה וכמעט נפלתי . 
שלשום הייתי באירוע של העבודה , שהיה דווקא נחמד , אבל בדיוק לפניו קיבלתי את בשורות האיוב על העסק המשפחתי . 
יצאתי מהאירוע לא כל כך מרוכזת , לקחתי פנייה נגד כיוון התנועה והתחלתי לנסוע . 
ואיזה רכב בא מולי , למרות שכבר הסתובבתי וחזרתי לכיוון הנכון ? 
אכן - ניידת משטרה סמויה . 
בסוף הם ויתרו לי ולא קיבלתי דו"ח . 
קמתי היום בבוקר עם כאבי גב . 
טוב , נראה לי מספיק בינתיים . 
לא ? 
נקווה לטוב . 
גם בימים עגמומיים כמו אלה שעוברים עלי לאחרונה , אחד הדברים שיכול לשמח אותי זה לקבל משלוח מחו"ל של ספרים שהזמנתי . 
הפעם מדובר בסדרת ה - His Dark Materials של פיליפ פולמן . 
אני מקווה שזה יהיה טוב . 
הרבה זמן לא העזתי וחדרתי אל מחוזותיהם של סופרי פנטזיה שאינני מכירה , למרות שמאד התחשק לי לקרוא משהו חדש . 
בגלל אכזבות רבות , העדפתי להישאר במחוזות המוכרים של Dune , שר הטבעות , מדריך הטרמפיסט ו - Amber . 
גם הארי פוטר , כמובן ... 
.. 
. 
את שר הטבעות ואמבר עדיין לא סיימתי , כך שיש עוד עבודה לעשות . 
עכשיו תסלחו לי , אני הולכת לשלוף את החבילה מהדואר . 
זה עלול לקחת זמן מה . 
יש להן זמן , לפקידות הדואר האלה . 
הרבה זמן . 
באופן סופי ומוחלט הושק מנוע החיפוש החדש של מיקרוסופט . 
בחצי פה ובחוסר רצון מוחלט , אני נאלצת להודות שהוא לא רע בכלל , עובד טוב גם בעברית ומוצא תוצאות שגוגל , ירום הודו , לא מצא . 
לא עשיתי השוואה מדעית בין השניים , אבל מושגים שאני נוהגת לחפש באופן קבוע , הניבו תוצאות חדשות ומרעננות שגוגל כבר מזמן לא נתן . 
מפחיד לחשוב שאולי מיקרוסופט יכולה להשתלט גם על התחום הזה . 
