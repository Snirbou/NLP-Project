אבי הזכיר בדיוק משהו שאני ממש מפנטז שיקרה : " השמדת כל הנוכחות של חיזבאללה בלבנון " תוך שעה אחת על ידי חיל האוויר הישראלי . 
הפנטזיה המסוימת שלי , אגב , כוללת גם השמדת כשליש ממערך ההגנה האווירית הסורי באותו יום ( ויפה שעה אחת קודם - כלומר , לפני שיהיה לנו איתם הסכם שלום , הם יעברו לקבל נשק מארצות הברית ואנו נצפה , ללא יכולת תגובה , בהתחמשות מאסיבית שלהם , ע"ח משלם המסים האמריקני וה'אמפתיה למדינות אחרות' האלטרואיסטית הניאוקונית ) . 
בימים האחרונים היכה בי חשק פתאומי להיות קצין בחיל בו אני משרת . 
הסיבה לכך היא , שחיל זה עוסק בנושאים הקרובים ביותר לנושאי הידע והעניין הכללי שלי , ואם אהיה קצין - יפתח בפניי עולם שלם של אפשרויות למעבר בין תפקידים , שבהם אני אהיה ממש האדם שעוסק בדברים המסעירים , שעליהם כתובות באינטרנט ובספרים מילים מעטות , מעטות מדי . 
ללא ספק , מדובר בפיתוי גדול . 
נתעלם לרגע מן העובדה שציוניי הסוציומטריים לא יתאימו לקצונה ( וזה לא מכיוון שאני אדם גרוע - אני לא - אלא מכיוון שבעיני עמיתיי החיילים , תכונותיי לא בדיוק משתבצות אל האידיאה " קצין " הקבועה במוחם ) . 
נניח שיציעו לי לצאת לקצונה , שאני מסוגל לעבור את הגיבוש הנערך לקצונה בחיל זה , את הראיונות והועדות וכ ו' וכ ו' - מדוע לא ארצה להיות קצין ? 
העליה בסולם הדרגות , לרמת הקצינים , כמוה כחציית גדר . 
מצדה האחד - המשועבדים , מן הצד האחר - המשעבדים . 
המשועבדים הם : א . 
מגויסי החובה ; ב . 
משלמי המסים . 
המשעבדים הם הקצינים , חותמי הקבע מרצונם החופשי , ש : א . 
מפקדים על מגויסי החובה ; ב . 
מקבלים את שכרם , ואת תקציבי פעולתם , מכספי משלם המסים . 
איש קבע הוא אחד ש " סידר את עצמו " . 
הוא נכנס ללב המערכת . 
הממסד הינו חמים ונעים כלפיו . 
הוא יכול להיות אחד מהשמנמנים השמחים האלה ( ולו רק ברמת הדימוי ) . 
הוא מסודר מכל כיוון : החברה מסתכלת עליו בהערצה ( " הוא מקדיש את עצמו למדינה ! 
" ) , הוא מקבל משכורת עתק , הוא עושה דברים שבאזרחות הוא לא היה יכול לעשות , יש לו נשק אישי בחינם , והוא יפרוש בגיל 38 , הישר לחיקה החמים של המשך קריירה , בדרך כלל בחברה גדולה זו או אחרת . 
קצינים , לפחות ביחידה בה אני משרת , הם , ברובם , אנשים נהדרים . 
במילה זו אני מתכוון ל " מקצועניים והוגנים " . 
טוב שכך : צה"ל בכל זאת צריך שיהיה לו עמוד שדרה כלשהו , ועדיף שעמוד שדרה זה יהיה טוב מאשר שיהיה גרוע . 
אך היותם נהדרים לא משנה את העובדה שהממסד , החמים ונעים כלפיהם , פירושו ממשלה המפעילה כוח שרירותי ( טיראנית ) . 
לא זו הדרך בה אני עושה דברים כיום . 
לא זו הדרך בה אני רוצה לעשות דברים בעתיד . 
כפיה ושוד הם חלק ממה שכל קצין עושה בצה"ל ( גם אם רק בעקיפין ) . 
אני לא רוצה להיות קצין , משום שאם וכאשר ההיסטוריה תשפוט אותי , היא תבחין שלא היתה לי ברירה אלא להיות חוגר בצבאה של ממשלה טיראנית - אבל לא כך לגבי היות קצין בה . 
http://www.nrg.co.il/online/1/ART/930/894.html אני יכול להגיד על פריצקי רק את מה שאני יודע ממקור ראשון : הוא בא להרצות בבית הספר שלי לפני כשנה , כשהיה שר התשתיות . 
הוא עשה עליי רושם של מקצוען שבקיא בתחום בו הוא אמור לעסוק , של מישהו שמתעניין בתשתיות ולא רק פוליטיקאי קטן . 
כמחצית מההרצאה הוא דיבר על נושאים כגון תוכניותיו ( הרציונליות והטובות ) לגבי משקי המים והחשמל בישראל . 
וגם אם יוסי פריצקי לא הולך לעשות משהו גדול במיוחד עם המפלגה החדשה שלו * , הוא לפחות מפיח בי את התקווה , שאדם יחיד יכול ללכת ולהקים מפלגה שתתמוך ברעיונות נון קונפורמיסטיים ( שוק חופשי וכד') , ולמעשה לפעול כדי לשנות את מידת הכפיה שהמדינה מפעילה על תושביה . 
אני זקוק במיוחד לתקווה המסוימת הזו . 
* זה לא כאילו שיש לו את הבסיס הפילוסופי הנכון לתמיכה בחירות ובשוק חופשי . 
חחח , מה פתאום , מת עליהן . 
ודווקא השבוע כן התחלתי להסתדר קצת יותר עם החבר ' ה בצבא . 
התוכנית שלי פחות או יותר עובדת . 
