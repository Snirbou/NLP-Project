" רק התחיל היום וכבר הייתי עייפה . 
צונחת בכיסא כשם היה ספה מרווחת . 
יכולתי לשמוע את דפיקות מחוגי השעון מצטלבות עם דפיקות הלב שלך תוך כדי פיהוק גדול מדי . 
ואתה רק רצית להסביר לי דברים חסרי משמעות.כל הזמן הייתי מהנהנת בלי להקשיב , צוחקת בלי להבין , מסתכלת לשנייה ומפנה את המבט , כדי לא לתת לעיניים שלך לחדור לי ללב , אני יודעת שהן יכולות . 
אני התרכזתי בשיעור ואתה התרכז בלא להתרכז בו , כמו בחיים גם על הדף , אתה מקשקש קווים ונקודות באנרגטיות של ילד . 
לפעמים הייתי מקנאה , לפעמים מהרהרת , לפעמים מתאהבת . 
אמרו לגזור משולש מדויק ואתה גזרת עיגול , לפעמים נדמה לי שכואב לך אפילו שלא נראה.אז גזרתי שניים , אחד לי אחד לך , נותנת לך עוד הזדמנויות לשבור לי את הלב . 
המורה הסבירה שאם מציירים גבהים [ או תיכונים , בדיוק בקטע הזה קצת נרדמתי ] ממש מדויקים , אז בנקודה שהם שלושתם נחתכים , זו נקודת מרכז הכבידה של המשולש ואם ניגע בו רק בנקודה הזו , ישר , גבוה ומרומם , הוא יעמוד . 
אני התלהבתי וניסתי שוב ושוב עד שהצלחתי ואתה , לא ניסית בכלל . 
כשהמשולש עמד לי יפה וישר על קצה חוד העיפרון השחור הזזת לי את היד והפלת . 
ואז כן הסתכלתי לך בעיניים , ורציתי לבכות . 
ואיך אתה מסתכל על נקודות מתוקות כמקום הכי טוב לתת בעיטה לבטן , להכאיב עד דם , לו ולי . 
" מתחת לאור נורה אדומה בוהקת אתה ממצמץ בחוזקה עם קפיצות האמבולנס על הכביש . 
הוילות המפוארות נראות כל כך קטנות מבעד לזכוכית ואתה פתאום נראה לי כל כך גדול . 
שרוע על המיטה כמו ילד אתה קורץ לי או שבכלל אתה כבר לא בהכרה ואני בוחרת לבחור את הבחירה הנכונה . 
עכשיו יש לנו הזדמנות להיות יחד בכל אותם המקומות שרצינ ( \ ת ) ו\י רק שאתה לא נושם בעצמך ושיש דלתות פלדה שמפרידות בינינו לבין ריח של מאפיות . 
מצביעה מבפנים החוצה על שלט עם שגיאות כתיב וכלב מכוער וצוחקת , אתה ממלמל עם הריסים משפטים מטופשים שרק אני יכולה להבין והמבט שלי מקשיב לך בסבלנות . 
תמיד חשבתי שלא הערכת אותה מספיק . 
מדברים בעילמות וקשה להתאפק לא לנשק אותך , אם זה היה תלוי בי המכשירים היו מנותקים , לא היה לך חמצן אבל לי לא היה מחסום . 
מתמכרת לאורות פנסי הרחוב בשביל רצוף של לילה ואתה מכניס לי לבטן מרפק שמכאיב.יד מושטת ואני עונה בהתאם וסוגרת פערים.לא מבין מאיפה האומץ וממתי , אתה צריך פתאום להקיא את הכל מוקדם יותר . 
אז אתה עובר למצב ישיבה ולא בגלל פס האטה . 
אתה צריך להקיא לתוך דלי כל כך הרבה שטויות שאספת לך ותמיד רציתי לשרוף.אז אני בועטת . 
בתוכי , בתוכך , גם כלפי חוץ , כמו אגרוף משוגע . 
