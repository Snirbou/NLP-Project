המחשב שלי * ככה * קרוב ללשבוק חיים . 
ואפשר להגיד שהוא די חדש , נקנה לפני שנתיים , לבתמצווה שלי . 
הווינדוז 95 המזורגג החזיק הרבה יותר , והמחשב הזה , אחרי שנתיים בלבד , בשלבי גסיסה מתקדמים למדי . 
נהדר . 
ואפילו לא חשבתי על זה , עד שאבא שלי היה חייב להזמין אתמול כרטיסים , ונכנס ליוזר שלו , והמחשב עשה לעצמו ריסטארט [ או ריסט . 
באמת שאין לי מושג מה ההבדל בינהם ] , כי בכל פעם שעושים סוויץ ' יוזר המחשב עושה את זה . 
ומכיוון שהרבה זמן לא עשו למחשב הזה סוויץ ' יוזר , שכחתי מזה לגמרי . 
ואח"כ אבא שלי נכנס ליוזר שלו , במקום לשלי , והוא העיר על זה שהמחשב נורא איטי , ואחרי שהוא הזמין כרטיסים [ " מדריך הטרמפיסט לגלקסיה " ( : ] , הוא התחיל למחוק כל מיני דברים מהמחשב , ואנ'לא יודעת מה הוא עשה . 
אמנם , כשניסיתי לחזור ליוזר שלי הוא לא עשה לעצמו ריסטארט , אבל לא יכולתי להכנס ליוזר שלי מסיבה כזו או אחרת . 
בקיצור - בלאגן שלם . 
ובנוסף לכל זה , הדפדפן העילג שלי נהנה לסגור את עצמו מרצונו החופשי מדי פעם . 
אני שונאת ימי שישי - שבת . 
עוד יותר מכל יום לימודים רגיל . 
ואני יודעת שכל תלמיד נורמלי שמכבד את עצמו מנשק את האדמה עליה הוא דורך כאשר הוא חוזר מבית הספר ביום שישי ויש לו עוד יום וחצי פנוי לעשות ככל העולה על רוחו , אבל מי אמר שאני מכבדת את עצמי ? 
בעצם , מי אמר שאני נורמלית ? 
בכל מקרה , סופי שבוע אצלי הם סיוט אחד מתמשך , מהסיבה הפשוטה שלצערי הרב גם בשביל ההורים שלי זהו יום חופש . 
יומיים , בעצם ( lucky bastards ) . 
ולצערי הרב עוד יותר , אני לא מסתדרת עם ההורים שלי , נקודה . 
לא , זה לא יעבור ; ולא , זה לא קורה כי אני נמצאת בגיל ההתבגרות ; ולא , זה לא כל חרא דומה שמישהו יכול לחשוב עליו . 
מעולם לא הסתדרתי עם ההורים שלי , וכנראה שאני לעולם לא אסתדר , וזהו . 
קודם כל , רק העובדה שהם בסביבה מעצבנת . 
הם נודניקים שמעולם לא שמעו על דבר כזה שנקרא " פרטיות " , וזה רע . 
כל פעם שמישהו מתקרב לחדר שלי אני מיד מצמצמת את כל החלונות הפתוחים אצלי [ המחשב שלי - והחדר בכלל - נמצאים בערך במקום הכי לא אסטרטגי שקיים ] . 
רפלקס , לכו תבינו . 
וזה לא שמה שאני עושה על המחשב זה משהו כ"כ סודי וחשאי , אבל אין לי שום רצון לתת להורים שלי עוד סיבה ללגלג עלי , שלא לדבר על זה שהם מיד מתחילים לתחקר אותי , לשאול שאלות מעצבנות ולנסות למצוא תחומי עניין משותפים . 
זה מספיק מביך שכל פעם שעולה עניין המוסיקה , או שמוזכר שם של להקה שאבא שלי אוהב , הוא מיד שואל אותי האם אני מכירה את הלהקה והאם אני מקשיבה לככה וככה , והאם אני אוהבת את זה והאם אני רוצה לשמוע . 
חוץ מזה , ההורים שלי הם עצלנים כרונים . 
את הכל אני חייבת לעשות , והם לא יכולים להזיז ת'תחת שלהם מכורסאת הטלויזיה . 
והייתי מבינה את זה אם זו היתה הכורסא הנפלאה של צ'נדלר וג'ואי ואם היה משהו טוב לראות בטלויזיה , אבל זו לא , ובטלויזיה משדרים רק חרא לכל סוגיו ( חוץ מסיינפלד וחברים , ואולי עוד כל מיני תוכניות פה ושם , אבל זה הכל , וזה במילא לא בשעות שבהן ההורים שלי צופים בטלויזיה ) . 
הם לא מרוצים מכל דבר שאני עושה [ בד"כ מה שהם אומרים לי לעשות , כפויי טובה שכמותם ] , צועקים על כל מה שיוצא לי מהפה , מותחים ביקורת על כל צעד ושעל . 
טוב , אז זה יום שישי שלי , ברוכים הבאים למציאות המרה . 
עד כמה שאני שונאת מטלות בית , אין לי ממש ברירה , ואני מניחה שזה לא כ"כ נורא . 
הקטע הכי מעצבן זה שהם תמיד מצליחים להפריע לי באמצע משהו , ואפילו שהם לא באמת צריכים שהדבר ייעשה מיד , הם לא יכולים לתת לי 5 דקות לסיים את מה שאני עושה . 
מה שבאמת צרה , זה אח שלי . 
כשהוא בבית בסופ"שים באמת אין לי זמן לעצמי בכלל , ואני תלויה בין מרותם של ההורים לבין אח שלי . 
בזמן האחרון הוא ממש בלתי נסבל , וזאת עוד שבמצב נורמלי הוא גם לא ידידותי במיוחד . 
הוא עוד יותר נורא ממני , וזה כמעט בלתי אפשרי . 
אפילו לא יכול להגיד לי לאן הוא הולך , או לענות על שאלות פשוטות . 
הוא חייב תמיד לעשות מזה עניין גדול ולהתחיל לצעוק ולצרוח . 
אני לא רוצה להכנס לחדר שלו , זה מפחיד ומסוכן מדי , ואם במקרה ההורים שלי בסלון - אין לי ברירה אלא להתקע בחדר שלי , והחדר שלי לא מעניין במיוחד . 
הדבר היחיד שיש פה זה מחשב וספר , וכשאין מה לעשות על המחשב , או אין מה לקרוא - זה סתם חדר קטן וורדרד . 
כשאח שלי נשאר בבסיס , זה נהדר . 
חצי מהמטלות השבתיות שלי נמחקות אוטומטית מהרשימה , אין אח בבית , והכי חשוב - אין הורים . 
בבוקר אבא שלי יוצא לרכב על אופניים ואמא שלי נוסעת לבריכה , מה שנותן לי זמן פנוי עד 12 בערך [ למרות שאני מתעוררת בין 10 ל 11 , יותר קרוב ל 11 , אז זה לא מעודד במיוחד ] , אח"כ הם מתארגנים קצת ולרוב אני מצליחה להתחמק מלעזור להם , ואז מסתלקים מהבית עד 5 בערך , לפעמים אפילו יותר . 
וכשהם חוזרים , זה לא כ"כ נורא , זה כמו יום חול רגיל , רק בלי הלימודים בהתחלה , ככה שאין לי הרבה על מה להתלונן . 
הבעיה היא , שבערך מפסח הוא לא נשאר אף סופ"ש בבסיס ! 
הם בתקופה חסרת - טירונים , ובמקום זה יש להם כל מיני פעילויות שנשמעות הרבה יותר מהנות מחבורת בנות שמתלוננות על הציפורן השבורה שלהן או על המדים בגזרה גבוהה מדי ( אף-על-פי שאחרי שהן מסיימות את הטירונות והוא כבר לא המפקד שלהן הוא יוצא עם כל אחת מהן בערך ) . 
והשבוע הוא נוסע לאילת , המניאק ! 
לאילת ! 
! 
אין לי מושג מה הוא יעשה שם , אבל ... אילת ! 
ובתחילת יולי יש לו רגילה , זה בכלל נורא ואיום . 
אתמול , אין לי מושג מה קרה לו , אבל הוא החליט לסדר את הארון . 
אח שלי הוא בעל החדר הכי גדול בבית , ויש לו ארון שמשתרע לכל אורך אחד הקירות בחדר . 
ואין לו הרבה מה לשים בו , אז חלק די נכבד מהארון מכיל דברים שעבר זמנם , כגון בגדים ומשחקים ישנים , שחלקם הם משחקים שלי שאין מקום בשבילם בחדר הקטנטן והעלוב שלי . 
עוד משחקים יש על אחד המדפים בחדר שלו , שאמנם עבר גם זמנם שלהם , אבל לפני פחות זמן , ולכן הם על המדף ולא בארון . 
הוא החליט שגם הם צריכים להכנס לארון , ולפיכך צריך לפנות בשבילם מקום שם . 
ואיך בדיוק ? 
בהוצאת כל הדברים שלי ! 
אז חלק מהם באמת חסרי ערך שנזרקו , אבל את אלו שחבל לזרוק הוא החליט שחייבים להחזיר אלי . 
עכשיו , הסיבה שמלכתחילה הם היו אצלו היא שאצלי פשוט אין מקום . 
לא על השולחן , לא על המדפים , לא על הארונית ולא בתוך הארון . 
אין מקום אפילו בשבילי והרפה - מוחין הזה רוצה להעביר אלי עוד דברים ? 
אין לי מושג מה הבעיות שלו . 
אצלו יש מקום , מה לעזאזל אכפת לו ? 
! 
אתמול היתה הפעם הראשונה מזה שנים רבות שהוא בכלל פתח את הארון הזה ! 
הוא לא רואה את זה שם , הוא לא מרגיש שזה שם , הוא לא יודע שזה שם , מה הבעיות שלו ? 
! 
לעשות לי דווקא ? 
זה מה שהוא רוצה ? 
אני לא רוצה את הדברים האלו בחדר שלי , אני לא צריכה את הדברים האלו בחדר שלי , אין מקום לדברים האלו בחדר שלי . 
ירדנו לשפל המדרגה . 
אנחנו כמו בסרטים האלה , כמו יויו מחזירים את זה אחד לשני . 
אני שמה את זה אצלו , הוא שם אצלי . 
עד שהחלטתי שנמאס לי ועכשיו הם פשוט יושבים להם שם באמצע המסדרון . 
אמא שלי הציעה לי ללכת לקורס מדריכים בקייטנת האוניברסיטה , ואני צריכה לחשוב על זה טוב טוב ואח"כ לתת לה תשובה עם נימוקים מספקים . 
> . < " ראינו אתמול את 'מדריך הטרמפיסט לגלקסיה ' . אכן סרט נהדר ומשעשע למדי , עכשיו אני צריכה לקרוא את הספר . 
[ אני מניחה שזה כבר די נדוש ומטופש לסיים את הפוסט עם So long , and thanks for all the fish , אז אני פשוט אשאיר אותו בלי סיומת מוגדרת . 
] ידעתי ששכחתי משהו . 
( אז מה אם נזכרתי בזה די מהר ואף אחד עוד לא קרא את הפוסט ויכולתי להכניס את זה איפשהו באמצע ? 
) היה לי חלום . 
מוזר למדי . 
טוב , מוזר מאוד . 
בעיקרון , זה היה היום , והלכתי לסטימצקי . 
להפתעתי זה גם היה פתוח . 
חשבתי שהיום זה ה 16 ביולי , היום שבו HBP יוצא , אז הלכתי לקנות . 
נכנסתי לאגף של ה"פ , וראיתי המון ספרים עם כותרת " הארי פוטר ה 6 " עליהם , ואף לא אחד מהם היה באנגלית , והבנתי שזו איזשהי מתיחה . 
כמובן שהיו שם עוד כמה בנות שחשבו שהיום זה התאריך המיוחל , ובקלות דעת פשוט לקחו ספר מהמדף בלי להבין שזה בכלל לא נושא את השם HBP , ולכל ספר היה שם שונה , הם היו בעובי שונה וצבע הכריכה היה שונה . 
גם אני לקחתי אחד , סתם בשביל הקטע . 
זה עלה 2.40 . 
היתה שם גם פינת קריאה , והתיישבתי עם כל שאר הבנות לקרוא את זה . 
מיותר לציין שזה היה מטופש לגמרי . 
אח"כ כל הבנות הלכו , עדיין אין להן מושג שזה לא זה , ואני נשארתי לפטפט עם המוכר - בעל - החנות על המתיחה , ובאותו זמן גם שאלתי מה פתאום הספרים לא פה אם זה ה 16 ביולי . 
הוא אמר שזה לא ה 16 ביולי , אלא שבוע הבא [ שגם זה פרט לא מדוייק במיוחד , אבל שיהיה ] , ורשם לי על מפית את השעה המדוייקת ( 18:18 ) שבה הספרים יגיעו , ואמר לי לבוא 3 דקות מוקדם יותר כדי להיות הראשונה . 
וברור שיש עוד משהו ששכחתי . 
בלע , אמא שלי הטעתה אותי . 
היא אמרה שיום ראשון הקרוב זה שבועות , כשבעצם זה יום ראשון הבא . 
ואני דווקא ממש בניתי על עוד כמה ימים חופש . 
ארג . 
אני ממש ממש ממש צריכה חופש . 
אין לי כוח ללימודים האלה . 
אין לי סבלנות . 
אין לי חשק . 
אין לי חשק לקום כל יום ב 6 וחצי . 
אין לי חשק לגרור את עצמי כל יום עד בית הספר וחזרה . 
אין לי חשק לראות את אותם פרצופים שמחכים לי שם . 
אין לי חשק לשבת בכיתה במשך יום שלם . 
אין לי חשק לפתוח מחברת ולכתוב . 
אין לי חשק לעשות שיעורים . 
אין לי חשק לקבל תעודה . 
אין לי חשק לחכות עוד שבועיים כדי לעשות מה שבאמת מתחשק לי - כלום . 
אני רוצה לישון כמו בנאדם נורמלי , אני רוצה לאכול כמו בנאדם נורמלי , אני רוצה לנוח , ובעיקר - אני רוצה שיעזבו אותי בשקט . 
10 חודשים ניסיתי לעשות מעל ומעבר . 
10 חודשים שלא הועילו לי בכלום , 10 חודשים שירדו לטמיון . 
וכולם חושבים שיש עוד 10 חודשים לפנינו . 
ובכן , אין . 
אז די . 
תניחו לי לנפשי , אין לי כוח בשבילכם ואין לי כוח בשביל אף אחד . 
אין לי כוח אפילו בשביל עצמי . 
תראו לאן דרדרתם אותי . 
