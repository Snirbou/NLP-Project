אז מה אם אף פעם לא ניסינו לעשן ביחד ? 
אז מה אם אף פעם לא יצאנו לאיזה דאבל דייט ? 
אז מה אם לא התפרענו ? 
היא החברה הכי טובה שלי . 
אני אוהבת אותה כל כך . 
כשהיא שמחה , גם אני שמחה . 
כשרע לה , רע גם לי , יחד איתה . 
עצמי , תפסיקי כבר לחפש אצלה חסרונות . 
הטעות הגדולה יותר בחיי הייתה לא לבחור לעצמי תחביב . 
מגיל צעיר " נשלחתי " על ידי ההורים שלי לחוגים , בעיקר חוגי אומנות ומחול , אבל כשסיימתי את לימודיי בבית ספר יסודי , פשוט פרשתי מהכל והחלטתי שאני לא מעוניינת בשום חוג . 
לא רוצה ללמוד לנגן על כלי נגינה , לא להצטרף לתנועת נוער , לא להמשיך לרקוד . 
פשוט כלום . 
וזה נורא התאים לי באותה תקופה . 
לא חסר לי תחביב או תעסוקה . 
עכשיו , כשאני כבר גדולה [ בת 16 ובשנתי השנייה בתיכון ] אני מבינה עד כמה טעיתי . 
כמעט לכל הסובבים אותי יש תחביב , יש משהו . 
חלק מנגנים , חלק מציירים , חלק רוקדים , חלק בתנועות נוער . 
ואני ? 
כלום . 
בעיקרון , זה לא שה " כשרונות הרבים " שלי התבזבזו . 
אין לי סבלנות ללמוד לנגן ואין לי שום חוש מוסיקלי או קוארדינציה . 
שום ספורט לא מתאים לי , והיחס שלי אל תנועות נוער הוא שלילי . 
אבל , אתם יודעים , עכשיו ממש חסר לי התחביב , הכישרון , התעסוקה . 
מאז ומעולם הייתי מוכשרת בכתיבה , נהניתי לקרוא ולכתוב וליצור מעצמי . 
אבל לא פיתחתי את זה , לא ניסיתי תחומים אחרים . 
וזה כל כך מציק לי עכשיו . 
כל כך חבל לי עכשיו על זה שוויתרתי מהר , בלי לנסות להמשיך במשהו . 
אנשים יוצאים לטיולים , משקיעים בחזרות , מתאמנים ויוצרים , ולי כל כך חסר הקטע הזה . 
הידיעה שאני מעצמי יכולה לעשות . 
עכשיו חבל . 
אז אני כותבת לעצמי , קוראת לי בכיף ומנסה לעשות את מה שקל לי ואהוב עליי , אבל החיסרון בתחום ספציפי וחומרי יותר , פיסי יותר , מורגש . 
אני חושבת על מה שהייתי יכולה להרוויח . 
הייתי " מרוויחה " יכולת , הייתי מרחיבה את מעגל החברים שלי , הייתי מכשירה את עצמי , הייתי נחשפת לעולמות אחרים . 
אבל לא עשיתי את זה . 
ומבחינתי , זו הייתה הטעות הגדולה ביותר בחיי . 
שלכם בכנות , בבושקה . 
