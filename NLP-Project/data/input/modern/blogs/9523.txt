כך כתבתי לפני כמעט שנה : עץ דרקון מול גן סאקר בירושלים , ניצב לו עץ גבוה גדוע ענפים והוא נראה כמו דרקון רושף אש לכיוון השמש השוקעת ... 
.. 
. 
והוא כאן , עדיין יורק אש לא נראית לתוך השמש השוקעת של הסתיו : שבת שלום חברים יקרים , כל אחד עם הדרקון ( הטוב ) שלו ... 
.. 
. 
לג . 
הבכור מביאים אותי למחוזות משונים , לעיתים . 
כמו החייל החף מפשע עם הכומתה בירוק זוהר שבא לקנות ספר לחג והתנפלתי עליו בשאלה מאיזו חטיבה הוא ואם הוא מכיר את ג . 
הבכור ( לא ) . 
או החיילת , העוד יותר חפה מפשע , שישבה לתומה ברכבת ושצבע הכומתה שלה היה שונה לחלוטין על השם שעל חגורת ה M 16 תאם את שם הגדוד של ג . 
הבכור ורק אחרי שהעברתי אותה תחקיר ברמת שב"כ הבנו שאנחנו מדברות על חיילות שונים ועזבתי אותה לנפשה כשאני רוצה שהאדמה , או פסי הרכבת , יפערו את פיהם ויבלעו אותי כאן ומיד ורק הגרון נהייה פתאום צורב משהו והיה לי קשה לבלוע . 
ג . 
הבכור סוגר שבת שניה וחג . 
וזה לא שני צריכה שהוא יהיה לידי ויחזיק לי את היד כשהוא בבית . 
ממש לא . 
לפעמים אני לא רואה אותו סוף שבוע שלם כשהוא עם החברים והחברה שלו . 
מספיק לי לדעת שהוא לא שם . 
מספיק לי לדעת . 
ובעצם , אם לא יהיה שום שינוי בתוכנית , בעוד חודשיים הוא יהיה כאן , לתמיד . 
ובעוד שבועיים יתחיל אותו הסיפור עם א . 
הצעיר ... 
.. 
. 
אבל היום חג , ושיהיה חג שמח חברים יקרים , כי פשוט נעים שם בחוץ , ובפנים ... 
.. 
. 
שהכל חוזר לקדמותו והמכוניות חוזרות לשלוט על הכבישים , כך נראתה אתמול האוטוסטרדה הסואנת בכל 364 ימי השנה , למעט יום כיפור , כשאור החשמל לבדו שולט על הכבישים . 
היום עבר , גם השבת , שבוע טוב וחג , אוטוטו , סוכות שמח , חברים יקרים ... 
.. 
. 
צהרי יום כיפור . 
זה הזמן שבו לרוב , השיר הזה מושמע . 
הפעם היחידה בשנה . 
אני מחכה לו ובכל פעם מחדש המילים והלחן של יאיר רוזנבלום מצמררים אותי מחדש , ולאו דווקא מהמקום הדתי של המילים , אלא מתוך היחד שהמילים הללו מחברים אותנו אחד לשני , ואפילו אנחנו אפיקורסים גמורים וצמים רק בין הארוחות ( כמוני , למשל ) . 
הרוח מכה בפעמוני הרוח שבמרפסת ובענפי עץ הלימון החדש שזה מקרוב ניטע . 
השקט מתחיל לעטוף את הבתים בשכונה והמכוניות לאט לאט מפסיקות לנוע . 
עוד מעט רגעי הדממה לפני שכולם ירדו בבת אחת לרחוב והמולה מסוג אחר תשטוף את הרחובות . 
יום כיפור שהוא גם יום שבת חברים יקרים , וכל אחד לוקח אותו למקום שהוא נכון לו ומתחבר אליו ... 
.. 
. 
* ( קדושת היום ) . 
אחד מהדברים שאני אוהבת בעבודה שלי זה המפגש עם האנשים שבאים לקנות ספרים . 
או כל דבר אחר שסטימצקי מוכרים . 
והם מוכרים , למרבה הפלא , לא מעט דברים שהם לאו דווקא ספרים . 
אבל זה לא העניין . 
אנשים . 
כל מיני . 
ובגלל שאני עובדת בעיר שבה אני גרה ולא רחוק מהשכונה שבה אני גרה אז מתרחשים להם כל מיני מפגשים שונים ומרגשים כמו : השכנים שלי . 
אנשים מחדר כושר . 
השכנים מהבית הקודם שלי . 
הבייבי סיטר של הבנים ( שהיום יש לה ילדים משל עצמה ) . 
מישהי שעבדתי איתה לפני יותר מ 10 שנים . 
מישהי שלמדה איתי בתיכון ( היא , למרבה הפתעתי , זיהתה אותי ותאמינו לי שאני ממש לא נראית כמו בגיל 17 ) . 
מישהי שעברתי אצלה קורס לפני כמה שנים . 
חבר של ג . 
הבןזוג שלא ראה אותו כמה שנים . 
והדובדבן שבקצה הקצפת של העוגה ( עד כה לפחות ) : סגן מנהל התיכון שלי שלא ראיתי אותו יותר מ 30 שנה . 
זהיתי אותו מיד . 
יש דברים שכנראה לעולם לא שוכחים ( " פמה תגידי , את בטוחה שהצבע הזה הוא כחול והחולצה הזאת היא בכלל תיקנית ? 
טוסי הביתה ואל תחזרי בלי תלבושת חוקית ... 
.. 
. 
" ) . 
אבי געזונט , הלכתי לישון . 
אז זהו , שכמו בבדיחה הידועה על הגהינום הישראלי , לעץ הרימון אין ריח ובמקרה הזה , זה לא עץ אלא שיח , אבל , הוא גדל אצלי במרפסת בצילו של עץ ( שיח ) זית ויש לו רימוני נוי קטנטנים ופריחה כתומה שאין כמותם לעטר את פוסט החג והשנה טובה שעולה באופן מסורתי , עכשיו . 
במבט לאחור , זאת היתה אחת השנים הטובות של חיי . 
אני חושבת שנהנתי מכל יום ויום ב 365 הימים שבה ואני רוצה לקוות ולאחל לעצמי , וגם לכם חברים יקרים מאוד , שכך יהיו הימים שלכם , עם כל מה ומי שאתם אוהבים ורוצים להיות מוקפים . 
בטוב . 
( * בין ים המלח ליריחו ) . 
נעולות בתוך זוג נעלי בירקנשטוק עם פרחי היביסקוס אדומים גדולים הן שלי . 
וזאת כנראה סוג של הוכחה שהמשיח ממש מעבר לפינה או לחילופין , שסוף העולם מגיע , כי אחרת אי אפשר להבין איך הגעתי עד לכאן במסע החיפושים שלי אחר הנעל האולטימטיבית איתה אוכל לעמוד 6 שעות על הרגליים ולא לחשב את קיצי לאחור . 
מצד שני , אחרי שבע וחצי שעות על הרגליים עם הנעליים האלה כל מה שרציתי היום היה לקפוץ מהקומה ה 12 ופשוט להרגיש שכבר לא כואב לי . 
( אבל המוכר החביב בחנות אמר לי שכך זה עם בירקי - שם חיבה - צריך ללכת איתם לפחות 4 ימים רצוף כדי שהרגליים ישתחררו . 
או שאני אשתחרר קודם . 
לתמיד . 
אחד מהשניים ... 
.. 
. 
) . כבר רוכבות במרום שיירות עננים , וכוכב אחרון שם נחבא אל כליו - סתיו ... סתיו ... סתיו ... 
.. 
. 
" ואם המילים לא מספיקות , אז התמונה הנשקפה הבוקר ובבקרים האחרונים מהמרפסת שלי , ברורה אולי יותר מ 1000 מילים : ורק החום המעיק והלחות של מישור החוף מסרבים , בעיקשות , לקבל את המציאות הנוצרת ... 
.. 
. 
שבת שלום חברים יקרים , שבת אחרונה של שנה שאט אט מסתיימת ... 
.. 
. 
( ביצוע : אסתר עופרים מילים : שמשון חלפי לחן : משה וילנסקי ) אני עושה את זה כנראה עבורי כי לאורך כל חמש השנים שבהם אני נמצאת במקום " ההוא " , בכל פעם שאני מרימה את שפורפרת הטלפון , שומעת את האדם בצד השני , לעיתים גם מדברת , ואחר מניחה אותה שוב במקומה , אני לומדת משהו נוסף , על עצמי ... 
.. 
. 
( פוסט קצת לא ברור . 
אני יודעת . 
וישנן חברות שזה גם מעצבן אותן - סליחה קוקסטה - אבל לפעמים , ישנם דברים , שכך צריך שיכתבו ... 
.. 
. 
) . 
