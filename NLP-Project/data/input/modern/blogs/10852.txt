אין מה לעשות , זו הדרך בה אני פועלת . 
לפעמים זה יוצא טוב ולפעמים אני נדפקת . 
ככה זה , לא ? 
לכל מטבע יש שתי פנים ואי אפשר תמיד להצליח . 
אז זאת אני - אני לוקחת צ'אנסים , אני לא מסתפקת במצב הקיים ואני מאתגרת אותו ומתגרה בו . 
הרבה פעמים זה שיחק לטובתי כי גיליתי שאני יכולה לתת קרדיט לאנשים . 
אבל לפעמים הם גם מאכזבים . 
כרגע זה נראה כמעט כמו סוף העולם , או לפחות סוף כלשהו , אבל עד יום שישי ( בתקווה שזה לא יתאחר ) אני לא אוכל באמת לדעת מה הן ההשלכות של המעשים שלי . 
יש אינסוף תסריטים אפשריים ואני אפילו לא יודעת מה הסביר ביותר , אני רק יודעת שאני לחלוטין לא יכולה לצפות את המהלכים הבאים . 
אני מקווה שאני מוציאה את זה מפרופורציות ושבסופו של דבר הכל יסתדר . 
הבעיה היא שבאמת אי אפשר לדעת , כי דברים יכולים להסתדר ודברים יכולים לההרס לחלוטין . 
אני צריכה לזכור שהיינו שתיים בתוך הסיפור הזה , והיא עשתה לא פחות ( ואולי אפילו יותר ) טעויות ממני , ההבדל הוא שלי היה יותר להפסיד , לכל אורך הדרך . 
אני מקווה שבאיזשהו מקום הסיפור הזה הדליק אצלה אור אדום , שהיא הבינה שמדי פעם היא עלולה לשלם מחיר על חוסר הזהירות שלה . 
אי אפשר לדעת , פשוט אי אפשר לדעת , ואני מקווה שביומיים האלה אני לא אטביע את עצמי בספקולציות , כי זה מתיש . 
בבוקר , כשקמתי , אחד הדברים הראשונים שעלו לי בראש היו שזה לא היה סיוט אחרי הכל , שזה באמת קרה . 
זה מפחיד , אבל אני מקווה שבכל מקרה אני אצא מחוזקת מהסיפור . 
ובינתיים ? 
עשיתי הבוקר תאוריה ( ועברתי , תודה לאל . 
) אז אני קרועה מעייפות . 
אני חוזרת לישון ואחר כך אני אשתדל לסדר את החדר ולהכניס לי לראש דברים אחרים , שלא קשורים אליה . 
לפעמים צריך להסתכל על הקמטים הקטנים שאומרים שהשלמות לעולם לא היתה ולא תהיה ולדעת שגם הם חלק מהנצח . 
לפעמים צריך להסתכל על הכל , כולל פצע קטן על האף ואיפור יומיומי ולדעת שהחיים זה כאן ועכשיו , פצועים מקומטים ודוהים - כשנשפכים עליהם נהרות של מים . 
גם הדברים הטובים ביותר פגומים ואי אפשר להוריד מסך של אור שיסנוור אותנו רק כדי שלא נראה את כל הצדדים של האמת . 
זו חכמה גדולה לראות הכל באור טבעי , מבלי להחשיך או להאיר , בלי להצל על המכוער ולהבליט את היפה . 
זו חכמה גדולה להסתכל לחיים בעיניים . 
נקודה . 
אין כאן תשובות קלות ואין כאן בחנים אמריקאיים , אבל מגיע רגע בו את מבינה שהזמן קצוב והפרקים לא חוזרים על עצמם , אם נשארת מתלבטת יותר מדי זמן את תמשיכי הלאה ויישאר מאחור ריק שאי אפשר לחזור ולמלא ברגע שנופל אסימון על מה שהיה צריך להיות , על מה שצריך היה להעשות . 
נסעתי בבוקר לסטודיו , עשיתי שיעור מודרני חביב ואחריו הלכתי ללירון . 
נסענו יחד לנווה צדק , אכלנו שם ארוחת צהריים , הסתובבנו וראינו כל מני רקדנים . 
כשחזרנו הביתה ירדנו ברחוב שלה והתיישבנו על ספסל . 
עלו דיבורים בסגנון " משמעות החיים " - מציאת קשר ואהבה , ניצול הזמן והקלות הבלתי נסבלת של הקיום . 
האוטובוס שלי הגיע ממש כשהגעתי לתחנה . 
באמצע הנסיעה הפלייליסט שלי בMP 3 הגיע ל - Don ' t Stop Me Now וחשבתי על דנה , מן הסתם . 
התחלתי לבכות ולצחוק ביחד והרגשתי עד כמה היא נכנסה לי ללב . 
אחרי שירדתי מהאוטובוס והתחלתי לצעוד הביתה אמרתי לעצמי שאני אעבור להגיד שלום ליעל . 
החלפנו כמה ומילים וחיבוק . 
עצוב לי שהיא צריכה לעבור את מה שהיא עוברת עכשיו אבל למרות הפולניות שלי אני לא דואגת לה כי אני מכירה אותה מספיק טוב בשביל לדעת עד כמה היא חזקה ועד כמה היא יודעת לצאת מחוזקת מתוך הקשיים . 
עכשיו אני בבית , מוצפת לחלוטין . 
דברים טובים ורעים כאחד , שום דבר עוד לא לגמרי מסודר , אבל אני יודעת שהיום חייתי . 
זה לא אומר שהיה מושלם , זה לא אומר שהייתי באיזשהו שלב בהיי היסטרי , או בכלל , אבל צחקתי ובכיתי והסתכלתי לדברים בעיניים . 
החיים הם כאן , אסור לשכוח את זה . 
אנחנו הטוב הרע והמכוער , וצריך למצוא את היופי שטמון שם בקרקעית של הדברים , במקום בו הארעיות והנצח נפגשים ומחייכים אחד לשני . 
קמתי היום עם הרגשה מגעילה נורא . 
חוסר כוח ורצון לעשות כלום . 
את השעון כיוונתי ל 9 . ב 9 גיליתי שאין לי כוח לקום אז נתתי לעצמי לנמנם עוד . 
ב 10 שוב הסתכלתי על השעון ונתתי לעצמי עוד חצי שעה . 
ב 10 וחצי קמתי והרגשתי כאילו מישהו שם לי שק של מאה טון על הגב . 
עדיין יותר בא לי להתכרבל במיטה ולבכות מאשר לעשות משהו , אבל אנחנו יודעים לאן זה יוביל . 
תתפללו שהבטרייה של האמפי לא תגמר לי באמצע ההליכה . 
זה יתסכל אותי מאוד . 
