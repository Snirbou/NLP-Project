השריר בירך הימנית תפוס לגמרי והירכיים כואבות . 
אני מרוצה . 
זה מדד לכך שבאמת עבדתי קשה השבוע . 
ביליתי 5 שעות בחדר כושר , אני מרגישה ורואה את התוצאות ומקוה שהשינוי ימשיך למצוא חן בעיני . 
חיי השותפות באורח פלא היחסים שלי עם מר טקט השתנו . 
כשהתחלתי להתאמן התייעצתי איתו לגבי כמה דברים - מה מומלץ לאכול לפני ואחרי אימון וכו ' . הוא מאמן כושר מזה שנים רבות ושמח לענות על השאלות שלי וש " סופסוף הקשבתי לו והתחלתי להתאמן " . 
ניסיתי להסביר לו שאין קשר בין ההחלטה הזאת לדעה שהוא הביע לפני זמן רב , אבל הוא עדיין חושב שהוא זה שהשפיע עלי . 
מאז אנחנו מדברים , צוחקים ואפילו התחלנו להתיידד . 
הוא בחור נחמד , קצת מוזר , אבל בסדר . 
נושנוש כנראה עוזב את הדירה . 
הוא יחליט מחר באופן סופי . 
אני מקוה שדעתו תשתנה , אבל הסיכויים לכך קלושים . 
חבל , עד שחיי השותפות הפכו לנעימים כל כך ... 
.. 
. 
עוד סופשבוע עבר כל כך הרבה תוכניות שלא התממשו . 
הייתי במסעדה אחת , פאב אחד , שני בתי קפה ועוד מעט אני הולכת לסרט . 
שוב לא הספקתי לעשות סדר יסודי ולסיים לכתוב את העבודות האחרונות לתואר שאני צריכה להגיש בחודש הקרוב . 
חשבתי שהפעם אני לא אחכה לרגע האחרון , אבל מחשבות לחוד ומעשים לחוד ... 
.. 
. 
שיהיה שבוע טוב ! 
על סף דמעות . 
מביטה על השעון - עוד 20 דקות ונגמר ... 
.. 
. 
תחזיקי מעמד , תנשמי עמוק ותנסי להתנהג בטבעיות . 
שלוה לקבל מה שאין באפשרותי לשנותבדרך הביתה אני מרשה לדמעות לצאת . 
חושבת על היום המגעיל שעבר עלי ועל השבוע החולף . 
הבחור לא רוצה אותי . 
רק היום קיבלתי את זה באופן סופי . 
לא מובן לי למה - אם זה משהו אצלי או אצלו וזה גם לא כל כך משנה . 
לרגע התחרטתי שעשיתי את הצעד והתחלתי איתו , אבל חצי דקה אחרי הבנתי שזה היה דבר טוב , כי אם לא הייתי מנסה לא הייתי יודעת שהוא לא מעוניין . 
בפעם הראשונה שראיתי אותו השבוע הסמקתי והייתי מאוד נבוכה . 
בפעמים שאחרי חזרתי להתנהג בטבעיות . 
אף אחד מאיתנו לא הזכיר את השיחה מהשבוע שעבר . 
כאילו שכלום לא קרה . 
" אלי , תן לי את השלוה לקבל מה שאין ביכולתי לשנות , את הכח לשנות מה שבאפשרותי ואת החכמה להבדיל בין שניהם " . 
כמעט בלי להרגיש סוף השבוע עבר . 
מדי פעם הסתכלתי על צג הסלולרי , לראות אם אולי פספסתי שיחה . 
רק בערב הבנתי סופית שזה לא יקרה . 
שלילי עברו כמעט 4 חודשים מאז הפעם האחרונה שעשיתי סקס ( לא עם עצמי ) ולמרות הידיעה שאין סיכוי ש " הפשלה " שהיתה גרמה לי להידבק , החלטתי שאני צריכה להיות שקטה לחלוטין ולעשות בדיקת איידס . 
לקחו שבועיים עד שהתשובות , הידועות מראש , הגיעו . 
לא שהייתי לחוצה או מודאגת , אבל לראות Negative כתוב שחור על גבי לבן עשה לי טוב . 
סרט וחצי , 2 בתי קפה ומסעדה הספק לא רק לסופשבוע אחד . 
פעם ראשונה שיצאתי מסרט באמצע . 
התחלתי להשתעל וכשראיתי שזה יימשך כמה דקות יצאתי החוצה בלית ברירה . 
אני אצטרך להשכיר אותו בוידאו כדי לדעת מה הסוף ... 
.. 
. 
בבית קפה הראשון הייתי עם שלי ובשני לבד . 
יושבת ומהרהרת בענייני חופשה - מה כדאי לי לעשות . 
גילי לא יכולה לנסוע בתאריך שקבענו , אלא שבועיים אחרי ואני מתלבטת אם אולי כדאי בכלל לבטל את החופשה איתה , לחסוך כסף ולחגוג את השנה האזרחית החדשה בניו יורק . 
מזיעה שכחתי עד כמה ספורט מעייף בהתחלה . 
התחלתי להתאמן בחדר כושר . 
החשק להתאמן הופיע לפני שבועיים וכשראיתי שהוא לא נעלם החלטתי שזה הזמן להירשם ולהיכנס לכושר . 
חזרתי הביתה אחרי שעה של אימון מותשת , דביקה ומאוד מרוצה . 
המקום עצמו מאוד נחמד ואם אני אצליח להתמיד וללכת לשם 3 - 4 פעמים בשבוע התוצאות יגיעו ובגדול . 
מה יהיה ? 
קצת חוששת מההליכה לעבודה מחר . 
אין לי מושג איך שיחת הטלפון של יום חמישי תשפיע על האינטראקציה ביני לבין הבחור ואיך אני ארגיש כשאראה אותו . 
אני אלך לישון , אקום , אגיע לעבודה ואז נראה מה יהיה ... 
.. 
. 
