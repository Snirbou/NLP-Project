יופי , אז הרחיבו לי את המשרה . 
הכל טוף ויפה , כלומר , בכלל לא , כי לא התווסף המון ממון וגם שעות העבודה דיי מטורפות , דורשים ממני שאני אכין בעצם את כל הכתבות לכל העיתון , דרישה דיי תמוהה לכל הדעות . 
כלומר , לא אומרים לי במפגיע - סטואי , את עכשיו עושה את כל העיתון , אלא בסופו של דבר מתברר שזה מה שקורה בפועל . 
אבל מי אנו כי נלין ? 
אף אחד אנו . 
אבל אולי בכל זאת , תלונה אחת . 
אין לי פינת עבודה . 
אין לי פינה משלי עם מחשב וטלפון . 
צרכיו הבסיסיים של כל כתב / עורך / מפיק נשללו ממני . 
אז אני עובדת על המחשב של העורכת עד שהיא מגיעה ומעיפה אותי . 
ואז אני עובדת על המחשב של המפיקה עד שהיא נזקקת לו ומעיפה אותי . 
ואז אני יושבת בגרפיקה עד שמישהו בא ואומר - זה המקום שלי , או זה הכיסא שלי , או שהמחשב לא עובד ואין מי שיסדר אותו . 
וכך הלאה . 
כל היום אני מסתובבת עם התיק והרשימות ביד כמו איזו הומלסית . 
זה מעיק ומעצבן עד אובדן חושים . 
אין דבר יותר מטריד מלהיות ה " אישיו " , זה שתקוע כמו עצם בגרון , זה שיושב לך במקום , שתופס לך את המחשב , זה שצריך לארגן לו פינה . 
ואני אומרת - ראבאק , אתם רציתם שאני אעבוד כאן במשרה מלאה , תארגנו משהו , קיבינימט ! 
והכי הרבה שמצליחים לארגן עבורי זה לפטופ נכה עם קישור מוגבל לאינטרנט שקורס ברגע שפותחים שני קבצים בו זמנית . 
גם הלפטופ הזה , אגב , הוא בבחינת " כל הקודם זוכה " ואם מגיעה הכתבת השניה - בחורה מקסימה , אבל יש לה עוד שמונה עבודות בערך , כך שאין אפשרות לקבל ממנה עזרה - היא נוטלת את המחשב אליה , יען כי היא צריכה לסיים מהר וללכת . 
כן , אני רואה את הגבות מתרוממות באוויר . 
" למה הם לא מסדרים לך משהו ? 
" סח אבי בתמיהה . 
ובכן , הסיבה העיקרית בגללה עבדתי מהבית עד עכשיו היא חוסר היכולת שלהם לספק לי , ובכן , נו , פינת עבודה סבירה . 
אבל עכשיו אני חייבת להיות שם . 
ועדיין אין פינת עבודה סבירה . 
ואני עדיין הומלס . 
זה לא עומד להשתנות בקרוב כי אין תקציב , אין מקום , אין ערבים , אין פיגועים . 
חוצמיזה , גם אין לי מייל משלי במערכת . 
וכאן מגיע האישיו של המייל . 
יש מייל כללי ובו אני משתמשת . 
כמו כולם . 
בזמן שישבתי מול המחשב של המפיקה נזקקתי , כחלק מהעבודה , לשירותיו של המייל . 
אז פתחתיו , שלחתי קבצים ושאלות , קיבלתי קבצים , תגובות ותמונות . 
יופי חי . 
אחרי שעתיים הגיעה העורכת . 
ראתה את המייל והזדעזעה : " אוי ואבוי ! 
למה פתחת כאן ? 
! 
? 
עכשיו כל החומר שהגיע לכאן בכלל לא עבר אלי ! 
! 
צריך לפתוח רק מהמחשב שלי ! 
! 
! 
אחרת זה נתקע במחשב אחר ולא מגיע ! 
! 
בלה בלה בלה עשית טעות בלה למה עשית את זה בכלל ? 
! ? ! " ואני : " אבל אני צריכה לעבוד ! 
! 
מה את מצפה שאני אעשה ? 
? ! ! וחוצמיזה , אף אחד לא אמר לי שאסור ! 
! 
! 
! 
! 
" " תפתחי רק מהמחשב שלי ! 
! 
" כן , כמובן . 
להתרוצץ בין החדר שלה לחדר של המפיקה , כשבכל פעם אני נדרשת להקים מישהו אחר , לקחת את הרשימות מחדר אחד לחדר השני ולנסות לא לאבד משהו בדרך . 
חוסר הארגון הזה עובר כחוט השני בכל המערכת . 
השולחן של העורכת נראה כמו סיוט חיי - ערימות על ערימות של דפים , אם משהו מתערבב שם - עדיף כבר לחפש אותו בין ההריסות של ה " קולומביה " . 
הכל בשיטת כיבוי שריפות , דפים ישנים לא נזרקים , הכל נערם , ואי אפשר למצוא את הידיים ואת הרגליים . 
אני מתחילה להתחרט , ובגדול , שנעניתי להצעה שלהם . 
שיחה שהיתה באמת , אחרי סכס סטואי : אני חושבת שהאינטרנט הוא ההמצאה המשמעותית ביותר של המאה ה - 20 , וזה הולך להיות גדול יותר אפילו מהמדיום הטלוויזיוני . 
אנשים כבר מיצו את הקטע של מדורת השבט , זה לא תופס . 
היום יש יותר בדלנות , אנשים סוגרים את עצמם בפני עולם האמיתי ומארגנים דרך האינטרנט קהילה וירטואלית שמספקת להם כמעט את כל הצרכים . 
אנשים כבר שכחו איך לתקשר האחד עם השני בצורה בלתי אמצעית . 
מצד שני , יש את כל אלו שמשתמשים ביכולת לתקשר דרך האינטרנט כדי ליצור קשרים אמיתיים , להיפגש וכל זה . 
אני לא בטוחה לגבי זה , בכל זאת , יש באינטרנט את האלמנט של האנונימיות שיכול להיות מאוד נוח . 
אתה בעצם יכול להיות כל אחד ואף אחד . 
מצד שני , למה לא לפגוש עוד אנשים . 
קלינט : הממ . 
_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ סטואי : את כפרתי , את כפרתי , א - ת כ - פ - ר - ת - י - - ! 
חתולה : ? 
וואו , הבאתי אותה בזיון שכל רציני הפעם . 
השקעתי . 
טוב , מדובר בנושא שרצוי וראוי להתפלסף עליו . 
בכל מקרה , החיים הם שיר , בלה בלה בלה . 
מהו השיר האהוב עלייך ? 
אני מתקשה לפתח מונוגמיות לשירים . 
בכל פעם מתאהבת בשיר אחר וזונחת אותו אחרי שנטחן בגלגל"צ עד דק . 
גם הטעם דיי משתנה . 
פרל ג'אם בהחלט עושים לי את זה , " In your eyes " של פיטר גבריאל מפעים אותי בכל פעם מחדש , " Do for love " של pac 2 אף פעם לא יימאס עלי , וממש אתמול הזכירה לי הפרסומת של אורנג' את " Slave to love " של רוקסי מיוזיק ובראיין פרי . 
שיכול דיי בקלות לשאת בתואר . 
האם אי פעם כתבו בשבילך שיר ? 
בגיל 14 כתב לי ידיד מאוהב עשרות שירים , שהיו דווקא דיי טובים . 
אם את אוהבת סגנון דיוויד ברוזאי משו ( ואני , בעוונותי , דיי אוהבת ) . 
זה לא עזר לו הרבה . 
האקס כתב לי שיר מטופש ביום שנפגשנו , הרבה לפני ששאב ממני את החשק לחיות . 
האם אי פעם כתבת או הקלטת שיר ? 
לפני כמה שבועות מצאתי את מחברת השירים שלי מהתיכון . 
למרבה ההפתעה גיליתי שהם דווקא לא רעים , קצת פתטיים , אבל אחרי הכל מדובר בגיל הכי פתטי שיש , להוציא את שלב הגריאטריה . 
אם לחיים שלך היה פסקול , מה היה שיר הנושא שלו ? 
תחילת גיל ההתבגרות היתה מלאה בדיוויד ברוזה , אייר סופליי וגלאם רוק . 
אתם יכולים לרדת עלי חופשי . 
כשהתפכחתי הפסקול השתנה לגראנג' לסוגיו , רד הוט צ'ילי פפרז וכאלו . 
בצבא - טורי איימוס והאלבומים הראשונים של אביב גפן . 
היתה תקופה קשה . 
אחרי גיל 20 נראיתי ונשמעתי כמו תחנת רדיו של רוק אמריקאי , matchbox 20 , wallflowers , שוב פרל ג'אם . 
אני חושבת שפסקול הסרט " סינגלס " או " מציאות נושכת " הוא במובנים רבים הפסקול שלי . 
