נקודת המפגש השטנית בין ההמון שכוח האל לאמן שכוח האל בין ההמון הרלטיביסט לאמן הרלטיביסט בין המון האיך לאמן האיך היא בסמלים , בדימויים . 
כשהצורה והצבע תופסים את התודעה במקום המהות ואין אמת אחת ויחידה היטלר ובודלייר יכולים להיות חברים טובים . 
הזוית , שבין המסגרת של המשקפיים למצח , דרכה לא ראיתי למרחק , דרכה יכול הייתי להסתתר , מכל אותה המולת בשר שוצפת של הקמפוס ; היא היום הזווית שממיטה עלי חרפה , כשאני רואה דרכה למרחק , את כל אותם פרצופים הזועמים על עצם קיומי , כשאני מתמלא בהלה . 
ההמתנה לרכבת , לצד היהודונים , ריח חריף של פיח ועשן שריפת עצם עולה בנחירי , אני ממתין לצד היהודונים , שהגויים גרמו להם לראות בי אחיהם , בניגוד מוחלט לרצונם , אני מת להשתין . 
אבל אני לא מוצא שירותים . 
וכשאני רואה סימן של שירותים אני שוכח שרציתי להשתין ובמקום זאת אני תוהה כיצד אחרי שהיהודונים גמרו להוציא זה לזה את המעיים הגויים יוציאו להם את המעיים , מילולית כל מי שסלד מהיהודים הפך להיות מרטיר מישו הנוצרי ועד הפלשתינים אבל אנחנו , אנחנו כעם לעולם לא נהיה מרטירים המקסימום זה לבחור מישהו מאיתנו שיהיה מרטיר אני ממלמל , הם יכולים לשמוע אותי ממלמל בדיבורי אני ממלמל , הם בכתיבתם ממלמלים האין , הוא לא בא מבפנים - הוא בא מבחוץ . 
מהדלתות הדוממות , מהבקבוקים הדוממים , מהכוסות הדוממות , מהמתגים הדוממים , מהטלויזיה הדוממת , מהשולחנות הדוממים , מהקירות הדוממים , מהמסך מחשב הדומם , מהמגבר הדומם , משולחן הטלויזיה הדומם , מהממיר הדיגיטלי , הדומם , מחורהתחת הדומם , מההסקה הדוממת , מתיק הטניס הדומם , מהרמקולים הדוממים , מהבגדים המטונפים הדוממים על גבי הכיסא , מהמתגים שנשארים על ON יותר מידי זמן , עד שהאור , מסרב להיות בלתי - נסבל . 
האין , הוא לא בא מבפנים , הוא מבחוץ בא . 
מבחוץ . 
היופי לא קיים . 
אולי רק בשרטוטים של לאונרדו דה - וינצ'י או בשלימות של באך . 
אבל זה לא יופי . 
זה מתמטיקה גבוהה . 
זה נכון ולא נכון , באך והלאונרדו זה " אין לזה שום קשר לתחושות . 
" , ואילו זה " לא יופי , זה לא יופי , רק שלא יהיה יופי ! 
" התחושה שהיא מעוררת היא של מישהי שאני יכול לבהות בה כל יום ואני רוצה גם שהיא תהיה צמודה לידי במיטה כל היום כדי שאני אוכל לבהות בה כמה שיותר מקרוב מובן שהייתי רוצה לגעת גם , להרגיש כמה שיותר אבל לא מהגוף , מהתחושה . 
" מה יש לדעת ? 
" אני שואל אנשים והם חוז'רים אחרי " מה יש לדעת ? 
" לא'דע האם מוטב מוות בעודך בחיים או חיים בעודך במוות ? 
לא'דע האם מוטב חיים של שקר יפה או חיים של אמת כעורה ? 
לא'דע האם מוטב להיות כבול לאישה בלתי - מסעירה או להיות נסער לאישה כבולה ? 
לא'דע האם מוטב לחיות חיי בדידות בקרב נוכרים או לחיות חיי בדידות ללא אף - איש ? 
לא'דע האם מוטב מוות בעודך בחיים או חיים בעודך במוות ? 
לא'דע האם מוטב להשתעבד לחומריות כי אין בילתה או לשאוף לרוחניות שאין לי כלום ממנה ? 
לא'דע האם עלי לבוז לכל מי שבוחר בדרך עקלקלה או עלי לחוש רחמים כלפיו או להצטרף אליו ? 
לא'דע האם עלי לראות כנאמני מי שהולך בדרך חתחתים או עלי לדבוק רק בהללו שבמילותי בוררים ? 
לא'דע האם עלי לשאוף לנצחונות קטנוניים בשדה הקרב של דמדומי הביצה בכדי שיישותי תחוש שיש לה מקום על פני כוכב לכת שומם זה או עלי להקדיש את כל אוני המוגבל למאבקים לשם שמיים תוך קיפוח כל מאמץ לזכות ביחס של כבוד מינימלי כבן - אנוש ? 
לא'דע האם עלי לכתוב את אשר ברגעים נדירים של הכרות עם עצמי אני מרגיש שיש ללפות בגרון הארה שרק בכוח שעבוד מוחלט לתחושה לובשת צורה של מילה או עלי לכתוב מילים , לשחק בהן , להרכיב משמעויות שקיימות רק בהן ולא בי , לחשוב , איך יוכל להבין את המילים הללו מישהו בעל רקע מאוד מסויים , משכיל , על אף שאישיותו זרה לי , לחשוב , לחשוב , כיצד המילים משחקות בי , לחשוב ? 
אני שואל אנשים והם אחרי חוז'רים " אין מה לדעת . 
" 
