בגלל העובדה המצערת שאני לא יודעת לצייר אפילו קו ישר אחד , שמורה בלבי הערצה שאינה משתמעת לשתי פנים לאנשים שיודעים לעשות משהו משמעותי עם כלי ציור וצבע . 
האיש הזה , מסתבר , יודע לעשות את זה עם גיר ומדרכה , שזה כבר מעניין . 
תמיד היתה לי חיבה סוטה לגירים ולוחות , ובהפסקות בבית הספר הייתי מקשקשת הרבה על הלוח , וגומרת את הגירים למורה . 
אבל בין ציור פרחים עקומים לבין מה שהאיש הזה עושה עם גיר על מדרכות , יש מרחק של שמים וארץ , או שמים ומדרכה : ואיך נראים החברים שלכם ? 
זה הזמן לעמוד מול האמת המרה . 
כל מי שעוסק בכתיבה , מכל סוג שהוא , כתחביב או כמקצוע , יודע כמה קשה לפעמים לכתוב . 
אפילו פוסט קשה להוציא לפעמים מתחת לידיים , שלא לדבר על החלום של כל אדם שני בעולם - להוציא ספר . 
באינטרנט יש אתרי " סופרים " ו " כתיבה " כמו זבל , אבל זה בדיוק מה שרובם - זבל . 
בכל מקרה , רובם לא יגרמו לאף אחד לכתוב שום דבר , עם כל השיטות המתוחכמות והמסודרות שלהם . 
אם זה היה כל כך קל , כולם היו כותבים כבר את הארי פוטר הבא , או את מלחמה ושלום הבא . 
ודווקא היום יצא לי להיתקל במאמר החמוד הזה - Writing Hacks - שנותן כמה כיוונים מעניינים , מחשבות חביבות ויוצא מחוץ לקופסא ( ואפילו די בהומור ) לגבי הנושא של כתיבה . 
נהניתי לקרוא ורציתי ללכת לחפש מחברת לכתוב בה . 
אבל מכיוון שאין לי כוח וחשק לכלום , כתבתי פוסט במקום . 
זה גם משהו . 
אגדת ספורט תישאר תמיד אגדה - גם כשהיא עוזבת את המגרש . 
חולה וכאובה גררתי את עצמי ביום שישי האחרון למסיבת הרווקות של הבלונדה . 
כן , הבלונדה , אחרי 9 שנות זוגיות יציבה , מתחתנת בשעה טובה , כמו רבות מבנות ובני ישראל בזמן האחרון . 
כשהתחיל לגרד לי הגרון ביום שישי אחה"צ , עוד חשבתי לבטל לה ולהתנחם בעובדה שעוד 9 חברות אחרות שלה נמצאות בסביבה כדי ללטף לה את האגו . 
אבל אז נזכרתי שהיא נורא נפגעה מזה שחלק מהבנות הבריזו ברגע האחרון , והחלטתי להתגבר על אופיי האגואיסטי וללכת למקום שמעולם לא הייתי בו קודם - ה - Diva . 
חמושה בדקסמולים רבים שהציפו את מחזור הדם שלי ובשיעול יבש , ראשוני , הצבתי את מכוניתי במקום בו הייתי בטוחה שיהיה מנוחתה עדן והפעם האחרונה שנתראה , וניסיתי להיכנס למועדון היוקרתי . 
ניסיתי , כי המארחת בכניסה והשומר הרוסי הקשוח התחילו לתחקר אותי על שם מי ההזמנה , מי אני ומה אני רוצה . 
בשלב זה חככתי להשתעל עליהם ולגרום להם למוות בייסורים , אבל לבסוף מצאתי את עצמי בפנים , אחרי בדיקה בטחונית שלא היתה מביישת את הבודקים בנתב"ג ביום של פיגוע . 
על פי כמות הצ'רצ'וחים שהמתינו בחוץ , שלא לדבר על הנרקומנים במעגל החיצוני , אולי היתה לבדיקה הצדקה . 
לאחר שנגזלו ממני 80 שקל טבין ותקילין ( הבלונדה רצה להביא לי מזומן , כי הם לא מקבלים אשראי , אבל בסוף התברר שבמפתיע יש לי כסף ) , נכנסתי אל המקום האפל והשכונתי , ורק באותו רגע התחוור לי כי מדובר במועדון דראג למופת . 
בתוכנייה היה כתוב שיש שם מופעי צ'יפנדיילס , אבל לא בימי שישי , והבנתי שאת ערב יום השישי המסומם שלי אני הולכת לבלות בחברת הבלונדה , החברות הצומיות שלה והרבה גברים עם בולבול ושמלה . 
הסדר הצבאי שהשליטו עלינו מלצרי המקום הקשוחים ( " תשבו בכיסא הזה , צריכים להגיע עוד אנשים ... 
.. 
. 
אתן חייבות לזוז ! 
" ) לא עורר בי תאבון רב או חשק להמשיך את הערב , אבל השתעלתי לי בשקט , ספגתי את הרוח העזה והקפואה מהמזגן וחיכיתי שהסיוט ייגמר . 
אם הייתם אומרים לי שאהנה מהערב הזה , לפני שחוויתי אותו , הייתי צוחקת לכם בפנים ומפזרת עליכם חיידקים מזוהמים המשתכנים כעת בגופי . 
ואכן , ההתחלה לא היתה מבטיחה . 
מוזיקה ספרדית פרחית ודראג קווין שעושה עם השפתיים כאילו היא שרה , גרמו לי להתקפל בכיסא בייאוש . 
2 - 3 פוסטמות ( או שמא עליי לומר פוסטמים ? 
) שבאו אחריה לא שיפרו את הרגשתי כאילו מדובר ב - 80 שקל שמוטב היה לו היו הולכים לקרן האופניים שלי . 
אלכוהול לא העזתי לשתות , שכן השילוב של טקילה ודקסמול נראה לי קצת מסוכן לבריאות . 
בטח עדיף הירואין , או משהו . 
אבל אז עלתה על הבמה ציונה פטריוט . 
רק אחרי ההופעה ובדיקה סקרנית באינטרנט הבנתי שמדובר בסוג של סלב בעולם האומואים , אבל למרות כמה בדיחות שחוקות להחריד על שמנים , מין ועדות , יש לבחור(ה ) הרבה ארס בגוף ובפה , והאלתורים שלה עם הקהל הלכו לא רע . 
אין כמו קצת גסות רוח כדי להצחיק אותי , והפה המלוכלך של הגברת הקווינית והחברה שלה , יהלומה , גרמו לי אף למחוא כפיים מדי פעם . 
הופעה מרשימה נרשמה גם על ידי בל אגם , סוג של סלב גם כן ( מסתבר , אני לא ממש רואה טלוויזיה , בטח לא את התוכניות האלה ) ואם לא היתה גבר , הייתי אומרת שמדובר בכוסית שחבל על הזמן . 
מסתבר שהמקום הוא אכסניה להמון מסיבות רווקות וימי הולדת , ולמרות שרוב הקהל היה מורכב מנקבות ( לא כולל הדמי - נקבות שעל הבמה ) , היו שם גם כמה גברים אמיצים , שלא ברור אם הגיעו כי נגררו לשם , מתוך סקרנות חולנית או סתם כי הם הומואים בארון . 
אחד השטיקים של הדראג - קווינס הוא לתפוס שולחן - שולחן ולעשות את המוות לכלה המיועדת או לבעל שמחת היומולדת . 
בדיחות על הומואים , פרחות ( את השולחן שלנו כינו שולחן של צ'חלות ) וערסים עפו כמו טוסטי הגבינה הצהובה מהמטבח . 
כל כלה נשאלה על מוצא הבעל המיועד שלה , על זמן ההיכרות שלהם ועל מקום החתונה , וזכתה לשלל עלבונות ועקיצות ( הכל בהומור , כמו שהם אוהבות לומר , הקווינס ) . 
" בעלך רוסי ? 
יעני זין עם קרינה את מקבלת " ; " מתחתנת עם פולני ? 
למה לא תתאבדי , יותר טוב ! 
" ; " כמה זמן אתם ביחד ? 
10 חודשים ? 
וטוב לך ? 
זה יעבור , ממי " - וכך בלי סוף . 
רוב הבדיחות והירידות , באופן לא מפתיע , כללו את המילה זין . 
אני אשאיר את הניתוח ( הא הא ) בעניין הזה לפסיכולוגים שבינינו . 
בסך הכל היה ערב משעשע למדי , אם כי קצת ארוך ומעבר לכוחותי החולניים . 
התוגה המסוימת ששרתה עליי בתחילתו התחלפה במסטוליות - דקסמולית אופיינית וקצת חום וכאבים הוסיפו לקוקטייל ההנאה הרב . 
בין לבין היו גם ריקודים , אם היה קצת קשה לזוז שם עקב צפיפות יתר וערסונים מקפצים . 
בסך הכל היה נחמד . 
לדעתי לפחות 30 איש יצאו משם חולים , בזכותי . 
דידיתי לאוטו שלי בערך ב - 2 וחצי לפנות בוקר , שעה הזויה לחלוטין בשבילי , ציפור הבוקר והעבודה . 
במפתיע , לא היה אפילו חלון שבור אחד והנרקומנים בטח הלכו לישון או לחפש מנה . 
השיעולים שלי בטח הפחידו אותם . 
איך הגעתי הביתה זה לא ממש ברור , אבל כרגיל נסעתי בהתחלה בדרך הלא - נכונה . 
עוד שני דקסמול - לילה ורודים ויפים , ונרדמתי על הספר שאני מנסה לקרוא מדי לילה . 
בחלומותי לא הופיע שום גבר בשמלה , תודה לאל , אבל במוחי הידהד ווסלי סנייפס שמסביר לצ'יצ'י רודריגז מה זה דראג קווין ( ומה זה לא ) : אין לי טלוויזיה , אין לי זמן ואני לא רואה כלום מה - US Open שמתרחשת עכשיו ממש . 
זה הטורניר האחרון של אנדרה אגאסי , וכל משחק שלו יכול להיות האחרון בקריירה . 
הוא כבר גמור , עייף , כאוב , בלי דיסק בגב . 
אבל הוא ממשיך לנצח צעירים וחזקים ממנו , והלילה הוא ניצח את בגדטיס , הקפריסאי העולה , ב - 5 מערכות שוודאי היו מדהימות . 
אמנם לא ראיתי , אבל ב " ניו יורק טיימס " מספרים על זה באהבה , ונהניתי לקרוא כל מילה . 
אני לא יודעת כמה רחוק הוא יילך בטורניר הזה , אבל אני מקווה בשבילו שכל רגע יהיה מתוק ויפה כמו הניצחון אתמול . 
מעט מאוד אגדות ספורט אמיתיות יש בעולם הזה . 
אנדרה אגאסי הוא אחד המקסימות והנהדרות שבהן . 
