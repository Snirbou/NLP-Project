( אזהרה : בפוסט זה ישנן תמונות שעלולות להעכיר את ליבם ורוחם של אנשים רגישים ו/או צמחוניים ) . 
את העוגות על מקל הזכירה פוסיקט באחד מרגעי הערות בנסיעה הלילית והסוראליסטית משהו אל המלון . 
יש להן טעם אלוהי , סיפרה ונאנחה בערגה . 
עשויות מבצק עוגה די בסיסי ודק , משופדות על מקל גדול , טבולות בחמאה ובסוכר ומגולגלות מעל אש פתוחה שאופה אותן במהירות ונותנת להן מראה זהוב / קראמלי . 
אחר כך , כשהן עוד לוהטות , טובלים אותן בקוקוס , או קקאו , או אגוזים גרוסים , מורידים מהמקל וטורפים . 
כמה שיותר חם יותר טוב . 
מאותו הרגע , תשוקה עזה אחזה בי לעוגות הללו . 
ואני בכלל אישה של מלוחים ... 
.. 
. 
יומיים לאחר מכן , בטיול קצר במדרחוב ובכיכר העתיקה והפורסמת של ברַשוֹב גילינו את הדוכן הראשון והתנפלנו עליו כאילו לא ראינו אוכל בשעתיים האחרונות ( דבר , שדרך אגב , היה די מדוייק ) . 
העוגות לא היו ממש לוהטות אלא יצאו מהאש לפני כ 10 דקות והיו פושרות למדי אבל בכל זאת , כל אחד טרף את עוגתו ולא נודע כי באו אל קירבנו . 
אכן , היה טעים מאוד אבל בהתחלה לא משהו שחשבתי שיש לכתוב עליו הביתה ... 
.. 
. 
רק לאחר שעות , כאילו הזמן שהיה צריך הטעם להתיישב בתוכי ולהגיע למעמקי גבשושיות הטעם שלי , עברה בי ההכרה , עד כמה טעים זה היה ... 
.. 
. 
ועד כמה אני חייבת לאכול מזה שוב ... 
.. 
. 
ויפה שעה אחת קודם ... 
.. 
. 
וביום ראשון אחר הצהריים , בדרכנו חזרה לבוקרשט , פנינו במיוחד לכיוון טירת בראן ( אעלק מקום מושבו של דראקולה , חובב הדם בעל השיניים הבולטות ) כי ידעתנו שיש שם דוכן שמוכר את טעם גן עדן הזה , ובעוד פוסיקט ואני בוחנות בעניין את המזכרות שקיטשיות שנמכרות במחירים מופקעים לאללה ( כן , קניתי חולצה לא . 
הצעיר , ושתי כוסות עם תמונות דרקולה עליהן ואחת עם מתכון להכנת קוקטייל דם , מישהו מעוניין ? 
) עמד שמאלנצי ' ק ( שיחיה ) יותר מחצי שעה בקור ובשלג , כדי לחזור למכונית עם 3 עוגות גדולות שזה עתה יצאו מהמקל וחלקן עם אגוזים גרוסים ואחת עם אבקת קקאו . 
התנפלנו עליהן כאילו לא ראינו אוכל בשלוש השעות האחרונות ( דבר שדרך אגב היה נכון ) ורק רגע לפני שכולנו הקאנו הפסקנו את הזלילה הגדולה . 
זמנית בלבד , כמובן . 
והיום ברור לי , שאם אני אחזור לאיזור ההוא ברומניה , ואני אחזור , טעמן המתוק והקרמלי של העוגות על המקל ( שנשגב מיכולתי לנסות ולזכור אפילו את שמן ההונגרי המסובך ) הוא זה שיטיס אותי לשם ... 
.. 
. 
יש מסורת במלון , שבכל 1 בינואר בצהריים , מעלים אל המתקן המיוחד שעל הגבעה מאחורי המלון , עגל שלם , שטבל יום קודם באמבט מרינדה , שומים תחובים לו בין צלעותיו , והוא משופד על שיפוד גדול , מסתובב לו בנחת יום שלם מעל לגחלים לוחשות . 
ובשעות הערב המוקדמות של יום ה 1 בינואר , נאספים מסביבו וליד מדורה גדולה ( אך ללא דמותו של היטלר או כל צורר עם ישראל אחר בקציה ) שמפיגה באופן זמני לגמרי את הקור המקפיא שיש באיזור , כל אורחי המלון , מקבלים בדוכן שבצד כוס יין חם , מתובל וריחני ונוגסים מפרוסות שנפרסו מאותו עגל משופד שממשיך להסתובב לו מעל הגחלים הלוהטות עד עד שאחרון האורחים בא על סיפוקו הקולינרי והלך לחדרו כדי להתכונן ל ... 
.. 
. 
ארוחת הערב כמובן ... 
.. 
. 
מכאן אפשר להבין , שמכל מגוון התחושות שעברו עלינו ברומניה , רעב , לא היה אחד מהן ... 
.. 
. 
( ולא סיפרתי על הארוחות במלון , שחלקן היו רומניות מסורתיות עם ממליגה וסָרמָלֶה [ כרוב חמוץ ממולא בבשר - יאמי ] , וחלקן היו בינלאומיות לגמרי כמו קוקטייל שרימפס , סלמון בגריל , סטייק רוסיני טורנדוט [ סטייק ועליו חתיכת כבד אווז ] , טירמיסו ּ ממכר ועוד כהנה וכהנה וכולם עשויים מהמרכיבים הטובים ביותר ובהקפדה הגדולה ביותר , וכמובן לא סיפרתי על קינוח האגס בשוקולד שאת הבמה , התענוג , העונג וההנאה לספר ולהראות אותו , אני משאירה , בנדיבות ובלב חפץ , לפוסיקט ... 
.. 
. 
) היה בו משהו עוטף , בבניין החשוך והמואר מעט ובמעורפל מאורות עצי האשוח ( האמיתיים , מהיער שמקיף אותו ) שעמדו בפינת הכניסה האחורית בה נכנסנו אליו . 
הגענו בשעת לפנות בוקר מוקדמת , לאחר 4 שעות נסיעה איטית וסוראליסטית לעיתים , מבוקרשט לתוך הרי מרכז רומניה . 
נסיעה שהחלה בגשם שוטף , והמשיכה כשמכונית הטרנזיט עולה במעלה ההרים שהופכים אט אט ללבנים כסופים עם השלג היורד ומכסה אותם . 
ואנחנו , פוסיקט , ג'וניור ואני נופלים לתוך שינה שמטולטלת מפעם לפעם בסיבובי הדרך , לפעמים מתעוררים לדקות ארוכות של ערנות מוחלטת , מנסים להסתכל בנוף החולף , הלא מוכר עד כדי חוסר ממשות המואר באורות המכונית הצהובים המוחזרים דרך השלג הצחור . 
חולפים בין כפרים ועיירות שקועים בשינה עמוקה של אמצע הלילה , בין בקתות עץ או אבן משופעות רעפים אדומים , שמוארות מבפנים באורות צבועניים של חג שלא שייך לנו . 
ולאחר אותן דקות של ערות מוחלטת , ושיחה קלה על עניין זה או אחר , שוב נופלים לשינה עמוקה בלי שום קשר לאי הנוחות הפיזית שיש בישיבה על הכסאות המרופדים וטלטולי הדרך . 
( שמאלנצ'יק הקפיד להשאר ער לאורך כל שעות הנסיעה , ולארח לחברה [ ? ] לנהג שמעת לעת העדיף לשוחח בטלפון הנייד - ללא דיבורית - תוך כדי ביצוע תימרונים מסובכים עם המכונית כדי לא להחליק בכביש הקפוא ) . 
וכך , כשאנחנו on & amp ; of , הגענו בשעה 4.30 למלון ונכנסתי לחדר שלי . 
והוא היה חמים ונעים . 
והחום בא לא רק מהרדיאטור שבפינת החדר אלא מתוך החדר עצמו , מתוך הריהוט הישן יחסית , כמו בבית של סבתא אמרה לי פוסיקט כשסיפרה לי על מקום , מתוך הנקיון שהוא הקרין , מסדיני הכותנה הלבנים והמעומלנים כמו בימי ילדותנו , מתוך התחושה של מקום מטופח ומתוחזק באהבה ובאכפתיות . 
בניגוד לתחושות שלי בחדרי מלון המעוצבים והיוקרתיים ביותר , שלוקח לי זמן רב להתרגל אליהם ולהפסיק להסתובב בהם כמו סביבון עצבני , הרגשתי שם מיד בבית . 
ובמקום ההוא , עם האווירה המשפחתית והקשובה שהצוות הצעיר בשנים אך הוותיק במקום נותן לאורחים ( שחלקם מקפידים לחזור כל שנה מחדש ) , ועם השרות המצויין שניתן לכולם , ולא רק לאלו שמקורבים להנהלה ובאו עם הבעלים חוויתי חוויות של מקום מבודד בלב הרים ויערות אך מלא חיים . 
שם חוויתי ארוחות שנמשכות שעות ארוכות לתוך הלילה , עם אוכל מצויין , מעוצב ומוקפד וטעים להפליא , עם מוסיקה , שירים וריקודים עם להקת הבית והופעות אורח עם בחירי זמרי רומניה שהובאו לשם במיוחד ( הזמרת הפופולרית ביותר בתחום שירי העם והזמן האהוד ביותר בסגנון שירה כמו שלמה ארצי - כך הסבירו לי ) . 
שם ישבנו , בלובי הקטן , שעות ארוכות ועצלות תוך שתיית קפה ( מצויין ) או משקה שוקולד ( עם צנובר ונגיעה של לימון - פוסיקט מכורה לזה ) , בהייה אל העולם הלבן / כסוף שניבט מעבר לחלון , ופטפוטים קלילים על דא ועל הא באווירה של חופש שנראה שימשך לעד ... 
.. 
. 
שם חוויתי את חווית ערב השנה החדשה , כשכולם , בלי יוצא מן הכלל , ירדו למטה לבושים בבגדי הערב המרהיבים ביותר ( גברים בחליפות , נשים בשמלות ערב . 
כן , גם אני [ ותודה להדס שהכריחה אותי לקחת את השימלה השחורה שלה ] ... 
.. 
. 
) , אוכלים ארוחת ערב שנמשכה לאורך שעות , רוקדים , שרים , מתנשקים ורצים החוצה , מכוסים במעילים בשעה 12 בלילה לראות את זיקוקי הדינור שעפים לכל עבר , חלקם באירגון המלון וחלקם באופן פרטי על ידי כל אחד מאורחים ( שגעון רומני מעניין שיורחב עליו בהמשך ) . 
שם ישבתי גם בשעות של שקט ומנוחה , קריאה בחדר מול החלון שנשקף ממנו הנוף הלא יאמן והכל כך אהוב עלי , של הרים גבוהים ויער אמיתי , סבוך עצים ומנוקד בלבן של שלג צחור . 
ושם , בערב הראשון , גם איבדתי את ההכרה . 
לא משהו מאוד דרמטי עם נפילה נשית ורכה לרצפה , או לזרועותיו החזקות ( המסוקסות ? 
! 
) של אחד האורחים השרמנטיים . 
איבוד הכרה קצר תוך כדי ישיבה , כשאני ממלמלת לפוסיקט " אני לא מרגישה טוב " ומחזיקה בידה בחוזקה . 
ואז באו התחושות המוכרות אך לא חביבות מהניתוח בקיץ האחרון , של איבוד תחושה מסויים בגוף , של חום וזיעה קרה שוטפת את הגוף , של בחילה , של נקודות שחורות בעיניים ושל התרחקות הקולות ושמיעתם מרחוק ... 
.. 
. 
" רק אל תפלי " התחננתי לעצמי בשארית פיסות ההכרה שהיו בי והדבר הבא שזכרתי היה את פוסיקט עומדת לצידי ומנגבת את מצחי במטלית רטובה . 
מכאן , ההתאוששות היתה דווקא מהירה מאוד , שהייה קצרה בחדר האחות ( עם ריהוט שכבר לא מוצאים היום , בחיי ! 
) שהשכיבה אותי , הרימה את רגלי , מדדה לחץ דם ( היה כבר בסדר ) ורצתה מאוד לסיים את הערב בזריקה מהירה בישבני ... 
.. 
. 
הבטחתי לה שמצבי משתפר והולך , וכוס קפה חזק במיוחד שהובא אלי לשם עזר מאוד . 
וכך , רועדת מעט וכאילו הולכת על ביצים מחשש לעשות תנועות מיותרות , שעונה על פוסיקט מצד אחד , ושמאלנצ'יק מצד שני ( שלא הבינו למה הם צריכים את זה כשכל מה שהם רצו זה פשוט להינות מהחוויה של ראש השנה האזרחית בארץ אחרת ) חזרתי כמו גדולה לחדר אוכל להמשך ארוחת הערב הבלתי נגמרת ... 
.. 
. 
ומנקודה זאת , הכל כמובן היה יכול רק ולהשתפר ... 
.. 
. 
המזוודה מלאה יותר בדרך חזרה . 
ולא בדברים שקניתי , כי אפעס , רק בגלל הבעייתיות שלי עם המתמטיקה והצורך לחלק כל סכום הרשום על כל פריט , ב 30,000 כדי לדעת כמה זה בדולרים ואחר כך כמובן להכפיל ב 4.5 כדי להבין כמה זה בשקלים , הוציא לי את כל החשק לקנות משהו במקום בו עדיין מדברים בעשרות , מאות , אלפי ומליוני לַיי . 
המזוודה מלאה יותר , רגשית ומנטלית , בגלל החזרה לשגרה . 
ולא שיש לי משהו נגד השגרה , אבל כל תהליך פרוק המזוודות , הופך עבורי למין עבודה סיזיפית וכל מזוודה הופכת עבורי לתיק של מרי פופינס שככל שאני מרוקנת אותה , היא מתמלאת שוב ושוב ולעולם כאילו לא מתרוקנת באמת ... 
.. 
. 
וכך אני מתנהלת לי בכבדות , בבלבול מסויים , מזיזה דברים מפה לשם , מעלה ומורידה אותם שוב , וכל דבר לוקח לי כפול זמן , וכל פעולה לוקחת לי דקות ארוכות ... 
.. 
. 
ובין לבין שיחות עם אנשים וסיפור החוויות , כל פעם מחדש נותן להן מקום וממשות מציאותית יותר , מוצא להן מקום בתוך הרגשות שעדיין מבולבלים ... 
.. 
. 
לא אוהבת את " היום שאחרי " . 
לא אוהבת . 
והוא כבר נגמר ... 
.. 
. 
וחוץ מזה גיליתי שמכונת הכביסה התקלקלה , האינטרנט נגוז לו בפתאומיות ( וחזר לאחר עבודה מאומצת של א . 
הצעיר ) ובזמן שאני נחתי , התרגשתי אספתי חוויות ורשמתי אותן במוחי ( טוב , גם בפנקס קטן שלקחתי איתי ) , אתם לעומת זאת , הייתם מאוד מאוד חרוצים ומאות המיילים על עדכונים שחיכו לי בתיבת הדוא"ל הם הוכחה חיה וחותכת לכך . 
אז תכינו קפה , בלי עוגה או עוגיות ( ממחר אני עוברת לגור בחדר כושר ) ולאט לאט , אגיע לכולם . 
ומחר , המשך החוויות מ " שם " . 
חשבתי שלאחר 35 שנים הוא יתגמד , אבל הוא נשאר אותו בניין גדול , ארוך , גבוה , רק יותר מכוער והרבה יותר עלוב משהיה אז . 
זכרתי אותו מיד . 
זכרתי את האיזור . 
וכאילו לא הרגשתי שם שום דבר ... 
.. 
. 
נהג המונית החביב שכל כך רוצה להראות לי את רומניה היפה , המפותחת , האחרת ( ושמספר לי בין לבין , עד כמה היהודים תרמו ותורמים להתפתחותה של רומניה , אבל המילים שלו מעוררות בי אי נוחות שחדשה לי ) , מצא את הרחוב שזכרתי בראשי לאורך כל השנים מאז , והמתין לי בסבלנות מחוץ למונית , מדשדש בבוץ שהתהווה בגשם שירד בשעות האחרונות . 
ואני , יצאתי החוצה מתעלמת מהגשם השוטף , מאמצת את עייני לחבר את ההווה עם העבר שבזכרון , מביטה על מרפסות הבית ומנסה לשחזר את המרפסת ההיא , מאז . 
מצלמת כמה צילומים בצד האחד של הבניין , ואחר כך , עוברת בשביל בוצי ומלא מים לצד השני , קליק , קליק , מצלמת כמה תמונות משם . 
וזהו . 
לא יכולתי יותר . 
כאילו לא היה נעים לי מנהג המונית , אבל בעצם ידעתי שאני צריכה ללכת משם , כדי להבין מה בדיוק עשיתי ומה בדיוק ראיתי . 
ומה אני מרגישה . 
ורק כשנסענו בהמשך הרחוב הסואן המוקף מצדדיו בבתי השכונה הגבוהים , ופתאום עברנו ליד הבנין שהיה בית הקולנוע ההוא , שהלכתי לראות שם כמעט כל יום סרט והפארק שלידו , ידעתי בברור שאחזור לשם שוב . 
באדיבותה הרבה של חברת אל על , שביטלה את טיסת החזרה המקורית שלנו הביתה ( עובדה שהתבררה לנו , כשעמדנו לא מאמינים מול לוח הטיסות יוצאות בנמל התעופה הבינלאומי של בוקרשט , וליד הטיסה של אל על היתה כתובה המילה cancalled ) ודחתה אותה לשעות הבוקר המוקדמות של יום המחרת , קיבלנו עוד יום בבוקרשט ( כולל מלון על חשבונם ) . 
ואז ידעתי שכאילו מלמעלה , מישהו ( הורי ? 
) סידר שאוכל לבקר ברחוב , בשכונה של סבא וסבתא שלי , ששם ביליתי שני קסומים בהוויה של ילדה , לפני הרבה מאוד שנים . 
וכך , לאחרסיור קצר ברכב ברחובות בוקרשט , ולאחר שחרשנו את הקניון המקומי הבהחלט שווה ( ופוסיקאט גם רכשה אי אלו פריטים במחיר , ששמאלנצי ' ק אמר שעלה לו כמו כל הימים האחרים כולם ) נפרדו דרכנו ולקחתי מונית לרחוב של סבא וסבתא שלי . 
וזה היה בעצם חיבור , התחלה וסוף של התחושה שאפפה אותי לאורך כל הימים בביקור ברומניה , החיבור שלי עם המשפחה מאז , המשפחה שאינה , והמשפחה של היום ... 
.. 
. 
זאת רק ההתחלה של הסיפור , יהיו עוד המשכים . 
עכשיו אלך לישון . 
בוקר טוב חברים יקרים , היה נהדר לנסוע , טוב לחזור הביתה 
