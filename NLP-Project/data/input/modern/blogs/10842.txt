פתאום היא נורא אוהבת אותי , שני שיעורים ברצף עם צומי בכמויות מסחריות . 
אתמול , רק מגיעה וכבר מודיעה ממרחק שהיא ידעה שאבוא , שהיתה לה הרגשה . 
בסטודיו שוב היא סוקרת את כולנו , מסתכלת עליי וצוחקת על תחושת הבטן הנכונה שהיתה לה . 
לאורך כל החימום היא באיזור , מתקנת אין ספור פעמים - לפעמים רצינית , לפעמים גם מסתלבטת עליי בדרך , והכל בחיבה וחמימות נפלאות . 
בבית , מכיוון שלא יצא לי להפרד ולאחל לה הצלחה אני משאירה לה הודעה בתא הקולי . 
היא חוזרת אליי בהודעה כתובה שמסתיימת בשאלה ( היא לא רוצה לצאת ידי חובה , היא משאירה פתח לתשובה שלי ... 
.. 
. 
למה ? 
) בהודעה שאחרי היא מוסיפה , בלי שום קשר לכלום , שהיה טוב לראות אותי ואיך מצחיק שהיא ידעה שאבוא ... 
.. 
. 
אני תוהה למה כל כך חשוב לה להדגיש את זה ולחזור על זה ומחייכת כי כך הדבר . 
היא מתוקה ואנושית ומפעם לפעם אני מצליחה יותר להסתכל לה בעיניים , להתייחס אליה כאל בנאדם , לגמרי בנאדם . 
יקירתי תכולת העיניים , מזל שאת לא יודעת כמה את משמחת אותי . 
ולנושא אחר - קב"נית מטומטמת אחת שלא מבינה מהחיים שלה הרסה לי את היום . 
אני מקווה שבעוד שבועיים היא תתקן את הרושם האדיוטי שעשתה ותעשה את הדבר הנכון . 
כמו נוצה שמדגדגת לי את פנים הלב , נוצה שמטאטאת את שכבות האבק ומגלה מחדש את היופי . 
העדינות בה את מזיזה את הרגש מצד לצד , כמו מסדרת מחדש חפצים שמונחים בארון . 
בשקט מתגנבת ומפזרת את אבקת הקסמים , לא עוזבת פיה באמצע התהליך , בטרם הצליחה שוב לעוף , מסתכלת לה לתוך הכנפיים ומניעה אותן יחד איתה . 
כשהיא ניגשה אליי רציתי לחבק אותה חזק , על הדברים שאמרה , על זה שלכל אורך הזמן הסתכלה לי בעיניים , על זה שבאמת ראתה , שבאמת שמה לב והיה לה אכפת . 
אח"כ היא זרקה הערה טובה וחשבתי שבזה ייגמר העניין , אבל בסופו של דבר , בפעם האחרונה , היא מיהרה לרוץ ולהעמד מולי , להסתכל לי בעיניים ולהגיד את מה שאמרה . 
אחרי זה , לבוא ולחבק אותה בסוף היה בכלל לא בעיה בשבילי , והיא חיבקה אותי כל כך באמת . 
בפעם הראשונה היא פשוט ... 
.. 
. 
פשוט חיבקה . 
ובפעם הראשונה אני הרשיתי לעצמי להשאר שם עוד רגע , הרשיתי לעצמי להרגיש שהיא שם . 
אני לא חושבת שאני מאוהבת בה , אני פשוט אוהבת אותה ... 
.. 
. 
כל כך אוהבת אותה . 
( הנה אני . 
) אמנם אני חולה , אמנם יומיים הייתי במצב מגעיל למדי , אבל הנה התאוששתי קצת , והבית החזיר אותי קצת לעצמי . 
פתאום המוזה קפצה לבקר . 
התווסף לי עוד חלק לפאזל , וצצה השאלה של איך הכל בעצם מתחבר והאם זה אפשרי , ואיתה התסכול , הייאוש , ואז הפתרון וההתלהבות שמתלווה אליו . 
כאילו כל העולם פתאום נראה כפי שהוא אמור להראות . 
והאושר הזה הקטן על המשהו שהוא שלי , שמתרקם במוח המעוות שלי . 
על התנועות שיוצאות ממני , על הסיפור שהן מספרות ועל איך שרקדניות אחרות לוקחות את התנועות האלה אליהן וביחד עם הרגשות האישיים שלהן הופכות אותן למשהו כל כך מקסים . 
אני יודעת מההיכרות שלי עם עצמי ועם תהליכי היצירה שלי ששום דבר לא מוחלט עד שהוא לא עולה על הבמה שלם וגמור , אבל כל פתרון , אפילו אם בקרוב אני אשנא אותו , מעורר איזושהי התלהבות והתרגשות שאין שניה לה . 
