לא לגמרי ברור מה הסיבה . 
ונדמה ששום דבר לא משתנה למעט השמיים שמשנים את עצמם - לפעמים חלקים , יש ימים שאדמדמים ולעתים מפתיעים ומתמלאים בענני כבשים . 
סימני נוירוטיות התחילו להופיע גם בעבודה ובימים האחרונים יש לי הרגשה לא טובה . 
האינטואיציה שלי אומרת שמשהו רע עומד לקרות . 
למרות שההגיון אומר שאין לי סיבה לפחד , יש לי הרגשה רעה שעומדים לפטר אותי . 
מניסיון העבר אני יודעת שלרוב האינטואיציה שלי צודקת ועכשיו אני טרודה בשאלה " מה אם ? 
" ... מה יקרה אם בחודש הבא יקראו לי לשיחה ויגידו לי שאני מפוטרת ? 
מה אני אעשה הלאה - באיזה תחום אני אבחר הפעם ? 
יכול להיות שזו סתם פרנויה בעקבות כך שפיטרו את הבחור מהעבודה . 
ללא התראה מוקדמת קראו לו לשיחה ואמרו לו שבשבוע הבא תגיע המחליפה שלו . 
למה ? 
אני אמורה להיות שמחה ומרוצה , אבל אני לא . 
בשעה טובה סגרתי 10 קילו של הדיאטה . 
יש כאלה שאומרים לי שעכשיו אני רזה ולא צריכה לרזות יותר ויש כאלה שאומרים " גג עוד 4 קילו ואת נראית פצצה " . 
אני רוצה יותר . 
רואה את ההבדל על הבגדים , אבל עדיין לא מרוצה כשאני מסתכלת בראי . 
לא מובן לי איך הלכתי עם עוד 10 קילו עלי . 
אם לא היתה לי את התמונה " המפחידה " לא בטוח שהייתי זוכרת איך הייתי קודם . 
שילמתי את התשלום האחרון של ההלוואה . 
סיימתי להחזיר 14,000 ש"ח לבנק וחשבון הבנק שלי נראה טוב כפי שלא נראה הרבה מאוד זמן . 
פליטת פה אמרתי ליעל דברים שלא הייתי צריכה לומר . 
הייתי כל כך טרודה במחשבות והיא התעניינה ושאלה מה עובר לי בראש . 
סיפרתי לה הכל ורק רגע אחרי הבנתי שאמרתי יותר מדי ושהיה חכם יותר לצנזר את החלקים שנוגעים לה . 
נראה לי שהיא נפגעה , לא נעים לגלות שאנשים מדברים עליך מאחורי הגב , במיוחד כשמדובר בנושאים פרטיים . 
כנראה שהיא לא הבינה עד לאותה שיחה ששלי לא רק מדברת עלי מאחורי הגב , אלא עושה את אותו הדבר גם במקרה שלה . 
רוצה שלווה היה יום השבוע שחשבתי שאולי הליכה מהעבודה הביתה תגרום לי להרגע קצת . 
אבל 30 דקות מרמת גן לתל אביב לא שינו את ההרגשה . 
אני רזה יותר , בריאה , במצב כלכלי טוב וכל החיים שלי בשליטה . 
אז איפה מתחבאים השלווה והאושר ? 
מתי הם יבואו ? 
