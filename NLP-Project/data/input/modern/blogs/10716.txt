כשהייתי קטן יום כיפור היה היום האהוב עליי בשנה , ולא בכלל הכפרות , כמובן . 
פשוט כל כך נהנתי לנסוע . 
( ניסיתי , ואני לא מצליח לכמת במילים את ההרגשה . 
אבל זה פשוט היה נפלא ) כשהיה מתחיל להחשיך ביום הכיפורים עצמו , אני זוכר שהייתי כל כך מצטער וכבר מחכה לזה של שנה הבאה . 
אני חושב שבגלל שכל כך אהבתי את היום הזה , עדיין קשה לי לצום . 
זאת אומרת , להחליט שאני צם . 
אני פשוט לא רוצה לוותר לגמרי על " רוח החג " האמיתית מבחינתי , הנסיעה על אופניים . 
( גם השנה ) הייתי רוצה לנסוע עד 1 בלילה ( מאוחר ) , ולקום ב 8 ( לא כל כך מוקדם ) , ולנסוע לעזריאלי / איילון / אלוף שדה ( כל כך רחוק ) באמת שאהבתי את היום הזה . 
אין לכל זה משמעות רבה כמובן , זה אפילו לא באמת עצוב לי . 
קשה לי אפילו להגדיר את ההרגשה . 
אולי זה כן עצוב לי . 
השנה כבר אין הרבה ייחוד בזה שאני יכול לנסוע על הכביש , יש לי אפילו רישיון . 
אבל זה כל כך לא אותו דבר . 
מסתבר שאין לי הרבה מה לכתוב על זה . 
חודש טוב , חודש טוב . 
אז כן , אני כמעט מושלם עכשיו . 
נושאי המגבעת חוזרים להתנגן לי בראש , ובכלל , אני חוזר לשיר לעצמי שירים כל הזמן . 
אני גדל . 
