כפי שהתרעתי כאן , לפני 19 חודשים ארוכים , על שעומד להתרחש ללא ספק - גם ל " רפובליקה " האיסלמית של אירן יש לוויין VISINT במסלול ארץ נמוך . 
מצד אחד , ברור שיכולותיו הטכנולוגיות של " שׂינאה 1 " בן 200 הקילוגרמים אינן מן המזהירות , ושזה לא כאילו שכל סודות הבסיסים החשאיים של ישראל יחשפו ויעובדו על ידי האירנים מעכשיו . 
מדובר בלוויין נסיוני בעיקרו , מהדור הראשון שהאירנים מפיקים , עם מצלמה או שתיים ועוד מערכת ממסור נתונים / תקשורת פרימיטיווית למדי . 
לאירנים אין , ולא הולכת להיות בעשור הקרוב , לפחות , נוכחות חללית המשתווה לזו של ישראל ( בנוסף , ישראל מקבלת מידע גם מלוויינים אמריקניים , כגון לווייני ה - DSP הגיאוסטציוניים ויורשיהם מדגם ה - SBIRS , המשמשים להתרעת זמן אמת על אירועי אינפרה אדום ) . 
מטען יעודי בחלל החיצון , המופעל על ידי ממשלת התיאוקרטיה האירנית , אינו דבר טוב . 
מה שהופך את עצם קיומו של המטען הזה למצער במיוחד , הוא העובדה שממשלת ארצות הברית היתה יכולה להשמיד , בקלות יחסית , את תעשיית החלל האירנית , במפעליה ובמעבדותיה שעל הקרקע , בשבע השנים שחלפו מאז הצהיר שר ההגנה האירני , עלי שמחאני , בפומפוזיות האופיינית לו , שלאירן הולך להיות לוויין . 
כוח של מטוסי סופר הורנט מנושאות מטוסים , עם ליווי ל"א הולם , היה מבצע המשימה היטב . 
אלא שהניאוקונים הניאוקיינסיאניים אינם טובים בהרבה משליטי אירן , ויש להם סיבות משלהם ( לדוגמה , מתן עוד כספים ליצרני הנשק , שיפתחו עוד מערכות בומבסטיות ויקרות לירוט טילים בשלל גבהים , שלבים ותנוחות ) שלא לעשות את מה שצודק ונכון . 
זו היא בושתו של המערב : שמטוסי התקיפה יותר טובים מהפוליטיקאים שהיו יכולים להחליט על הפעלתם . 
בני העם הברזילאי הצביעו במשאל עם , ברוב של % , 64 נגד הצעה ממשלתית לאסור על מכירת כלי נשק חם . 
הנשיא השמאלני " לולה " אמר : " הצבעתי בעד ההצעה כי לדעתי אנשים רגילים עם אקדחים לא יביאו בטחון " . 
נראה שלפחות כמה , מבין אותם עשרות מיליונים שבחרו בפתק ה " נגד " , הבינו שתי עובדות מציאות ופעלו על פיהן : 1 . 
כלי נשק הם בסך הכל חתיכות מתכת - הם לא טובים או רעים כשלעצמם . 
לכן , אין לאף אחד זכות להגביל את העברתם בין ידיהם של בני אדם שונים . 
אם , במקרה , מישהו משתמש בחתיכות המתכת הללו כדי לפגוע בזכויותיו של אדם אחר , אז יש להעניש את אותו פוגע . 
2 . 
תפקידה של הממשלה הוא להגן על זכויותיו של כל יחיד ; ממשלת ברזיל כושלת בכך כשלון קולוסאלי ; פירושו של צירוף זה הוא שהיחיד צריך לסמוך בעיקר על עצמו בקשר להגנה על זכויותיו . 
http://news.walla.co.il/?w = / / 795278 ניתן להזכיר , כמו כן , עוד שני פרויקטים מיותרים להחריד : טיל החץ ומאה ושניים ( ! ) מטוסי ה - F - 16I ; שניהם , כמו המרכבה 4 וה-AH - 64 D , הם " פתרונות " לבעיות שאינן קיימות עוד ( דהיינו , סוריה ועירק ) . 
אמנם אירן ומצרים הן אופרה אחרת לגמרי , אבל הפתרון לטילים האירניים הוא השמדתם בעודם על הקרקע ( במלים אחרות : היום ) והשמדת המפעלים בהם הם מיוצרים ; והפתרון לסוגיה המצרית הוא ההבנה שהסיכוי הזעיר ש " האחים המוסלמים " יעלו לשלטון במצרים לא קרוב להצדיק את הבזבוזים העצומים על פרויקטי נשק גרנדיוזיים בישראל . 
* בטחון במרכאות , כי כשהדרג המדיני הוא פוסטמודרני בכל איבריו , כל כלי הנשק בעולם לא יקנו בטחון לתושבי ישראל . 
עדכון 28.10.2005 שעה 1823 : היצור המכונה רע"ן משטר ומשמעת בצה"ל , הודיע שלחיילים בדרגת סמ"ר יהיה אסור יותר בכלל לנוע עם " פלאפל " ממתכת הנעוץ בדרגות שרוולם . 
אין מה להגיד : רב - משמעות עד מאוד הוא החסכון הלזה , ההימנעות הזו מרכישת פיסות מתכת שעלותן 5 ש"ח לחתיכה , במיוחד כשמוציאים 5,000,000,000 ש"ח על פרויקט ה " חץ " ( האמת היא , שאחת משתי ההוצאות הללו הינה מיותרת כליל ) . 
