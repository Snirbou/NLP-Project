אני לא מרגישה טוב . 
קודם כל אני מצטערת על זה שהפוסטים שלי גורמים לכם להרגיש רע .. 
. 
אבל לצערי ולדעתי הולכים להיות פוסטים מאד עצובים עוד הרבה . 
מי שקורה פה הרבה זמן יודע שאני בדיכאון ורע לי כבר במשך כשבע שנים , שהחיים שלי לא היו קלים ושאני רגישה ולכן כל הטון של הבלוג הזה הוא בגדול לא טוב . 
מצד שני אני רוצה להודות לכם אין לכם משג כמה שהתגובות שלכם עוזרות לי , ורק זה שקוראים אותי וברור שלאנשים פה אכפת ממני . 
הדבר שהכי הכי עוזר לי ומחזיק אותי זה הבלוג שיש מקום אחד שאני יכולה לשפוך את הרגשות שלי בו ולקבל תמיכה והבנה . 
אני יודעת שזה לא טוב להסתמך רק על בלוג ולכן אני באמת אלך לטיפול דרך האוניברסיטה . 
מחר אני אדבר עם הפסיכולוגית ומקווה שזה יצא לפועל . 
אני מאד זקוקה לתמיכה . 
אתמול בלילה היה קשה הרגשתי בדידות וגעגועים למקסי ' ( אלוהים יודע למה ) , והיום גם כן . 
כמובן שקמתי שוב למשמע השותפה . 
המשפחה שלה הגיעה לפה והם אכלו בבוקר ארוחת בוקר ועשו רעש וקמתי מזה . 
אבל אני חושבת שהיא חזרה הביתה לקיץ או משהו דומה , כי זה היה נראה כאילו המשפחה שלה באה לעזור לה לקחת דברים , ראיתי שהם לוקחים דברים לאוטו ... 
.. 
. 
אז יש מצב שהיא לא פה , וזה יכול מאד מאד להקל עלי . 
עכשיו אוכל לצאת החוצה ולאכול יותר טוב . 
אחר כך הייתי צריכה לסוע לאוניברסיטה להפגש עם עוזר מחקר אחר , נחמד , שנוסע לסמסטר של חילופי סטודנטים ולכן הוא הסביר לי מה אני צריכה לעשות . 
יש מחקר שמתחיל בתחילת הסמסטר ואני צריכה להעביר אותו עם עוד עוזר/ת מחקר , שעוד לא קיימת , אבל יש מודעות דרושים . 
האמת שאני די מרוצה , בגלל שזה כיף לעבוד עם מישהו חדש כמוני , ובכלל הרעיון שיש לי מחקר שהוא באחריות שלי ( ושל עוד מישהי ) זו עבודה עצמאית כזו ואני אוהבת את זה . 
אני לא צריכה לשאול את האחראי כל פעם מה אני צריכה לעשות יהיה לי ברור מה עלי לעשות . 
ובכלל זה נשמע לי מעניין לקבל נחקרים , לתת להם את השאלונים , לבחון אותם וכו ' . אני עדיין קצת לחוצה מן השפה , אני עכשיו בעמדה של מישהי שצריכה להסביר וכ ו' אבל אני בטוחה שאסתדר . 
יש באוניברסיטה תחושה כזו שזה בסדר להיות זר , יש הרבה זרים והרבה שלא יודעים גרמנית מלידה . 
בכלל אני חושבת שבגרמניה יש את התחושה הזו , כי יש די הרבה זרים פה . 
למרות שלעומת ערים אחרות ( ברלין ) יש מעט . 
אני חושבת שאת המחקר הזה היינו צריכים לעשות בקיץ ורק בסופו של דבר הם החליטו שזה לא יעיל והחליטו לעשות את זה בסמסטר . 
והם לקחו אותי בקיץ ובעצם עכשיו אין להם מה לעשות איתי ... 
.. 
. 
כבר שאלתי את האחראי מה לעשות והוא לא עונה לי או אומר לי שה ע' מחקר השני יגיד לי , אבל אין אין מה לעשות והם משלמים לי ואני לא עובדת . 
ואני לא יודעת אם עלי להציק לו שיתן לי עבודה עוד ועוד או לעזוב את זה . 
אני ממש מרגישה שאני מציקה לו כבר ואולי הוא עשה פאשלה ובעצם אין לו עבודה כרגע בשבילי והוא רומז לי בעדינות שלא אעבוד ? 
? 
אין לי משג . 
בקיצר , אני מרגישה ממש רע . 
נפשית . 
כל הזמן על סף בכי וחלשה ופשוט רע לי . 
כל העניין עושה לי בחילה ואני נעה בין געגוע למקסי לבין מחשבות בראש שלא הייתה לי בררה ושעשיתי את הדבר הנכון . 
אני מתגעגעת אליו אל הקשר שלנו , אבל בעצם כשאני חושבת על שהייתי איתו סבלתי כל הזמן כמעט . 
ואני לא רוצה לחזור לזה . 
אני מעדיפה לסבול עכשיו תקופה מסוימת אבל שזה יעבור ולא להתקע כל החיים במערכת יחסים שגורמת לי סבל איום . 
אחד מהדברים ש " מעודדים " אותי זה שאני רואה את " עד החתונה " ומראים שם את הזוגיות של ההורים , זוגיות שחוקה שאין בה אהבה , שיש בה המון טינה וכעסים ושנאה ובכלל זוגיות חולה . 
ואני לא רוצה להגיע לזה . 
ואני חייבת חייבת לעצמי לעשות משהו ולנסות לא להגיע לשם . 
וזה די סביר שאם הייתי נשארת עם מקסי ' ככה החיים שלי היו נראים . 
כמה שרע לי עכשיו להיות עם מקסי ' בזוגיות עם ילדים ובית והכל נראה לי הרבה יותר גרוע . 
יש לי טבע כזה שאני חושבת שהחיים שלי והסבל שלי הוא הכי נוראי בעולם , אני כל הזמן רואה את האנשים שטוב להם ממני , את כל הזוגות המאושרים . 
אבל את הצד השני אני לא רואה . 
ואם חושבים על זה אובייקטיבית כן יש הרבה זוגות שרע להם הרבה יותר ממני . 
מה עם אנשים שמתחתנים מן הסיבות הלא נכונות ? 
מה עם אנשים שבוגדים בקשר ? 
אתמול בעוונותיו ראיתי תוכנית של " הפוליגרף " ושאלו את הבחור ( נשוי ) אם לא יצטרפו יותר נשים חדשות לרשימת ה"עם מי שכבתי " שלו , והוא אמר בהסוס " אני מקווה " בעיני להיות עם בן זוג כזה זה הרבה יותר גרוע . 
יש לי ידיד שאני מקווה שהוא לא קורא פה כרגע .. 
. 
אבל יש לו בעיה של משיכה לבנות אחרות הוא לא יכול להסתפק במישהי אחת וחברה שלו משעממת אותו , והוא מחפש לשכב עם אחרות ולא נהנה מלשכב איתה , ואני חושבת על זה וזה בעיני להיות במקומה פי אלף יותר גרוע מהמצב שלי . 
לפחות יש לי עוד תקווה , שכן תהיה לי זוגיות טובה ובריאה . 
ובשביל התקווה הזו פרקתי הכל . 
בשביל התקווה הזו ובשביל הלימודים שלי שאני חושבת שלא אעמוד בהם אם אשאר עם מקסי ' ואם לא אעמוד בלימודים שלי אתם יכולים כבר להגיד עלי קדיש מעכשיו . 
אני עובדת היום בחמש אחה"צ כלומר עוד כשלוש שעות . 
עד לסגירה . 
שאני לא בטוחה מתי זה . 
אולי גם אכתוב שאחזור . 
וגם על זה אני מתנצלת בפני המנויים שלי , שאני כותבת כל כך הרבה . 
אני במצב מאד קשה , ולכתוב פה עוזר לי . 
אין לי חברים . 
ועולות גם המחשבות האלה שאני דפקתי הכל . 
למה אני צריכה להיות כל כך רגישה ? 
למה אני צריכה להיות כל כך קשה למה אני לא יכולה להיות קלילה ? 
אבל אני לא יכולה , אני לא מסוגלת . 
אני ניסיתי וזה אני . 
ואין טעם לחשוב " למה " זה פשוט ככה , ואני חייבת למצוא מישהו שיאהב אותי כמו שאני . 
עם האובר רגישות שלי . 
שאגב באופן פרדוקסלי תעלם לאט לאט ברגע שהבחור איתי יאהב אותי ויהיה רגיש אלי .. 
. 
מה שמעודד אותי כרגע זה המחשבה על האתר הכרויות ההוא .. 
. 
כרגע לא , אני רוצה להרוויח כסף וקצת להרגע .. 
. 
אבל בקרוב . 
זהו , צריך להמשיך לשרוד .. 
. 
חזרתי עכשיו מהעבודה . 
אני מרגישה יותר טוב . 
בבוקר שוב קמתי למשמע השותפה . 
זה מאד מאד מאד קשה . 
פתחתי כלפיה תיעוב ברמות מאד מאד רציניות . 
והיא גרה איתי . 
והיא פה הרבה בגלל שיש לה חופש . 
וכשהיא פה זה עושה לי כל כך רע שאני יוצאת החוצה מהחדר רק אם אני באמת באמת חייבת . 
כרגע היא לא פה , או סגורה בחדר שלה ( נדיר ) אז אני מרגישה הקלה . 
אני מחפשת כל הזמן דירות ומקווה למצוא משהו בקרוב . 
הייתי במרכז הפסיכיאטרי . 
אני תמיד לא יודעת איך לקרוא לזה , זה בעצם בית חולים פסיכיאטרי אבל יש שם בניין אחד ששייך לאוניברסיטה ונערכים שם מחקרים , כך שלא מרגישים שאתה בבית חולים פסיכיאטרי . 
הבניינים מרוחקים אחד מהשני והכל ירוק . 
בעצם זה קצת דומה לגהה ממה שהספקתי לראות . 
אז היום ערכנו ניסוי על " הבוס " איזה דר צעיר ונחמד אחד שם . 
היה נחמד , הייתי פעם ראשונה בלי דריה כי היא נסעה לחבר שלה לחופש והיה דווקא נחמד להיות בלעדיה , להיות בלי מיס פרפקט כל הזמן לידי : ) לא הייתי שם הרבה זמן . 
ביום חמישי אני מגיעה לשם כדי להתחיל ללמוד את הניסוי השני שאנחנו מעבירים , שזה גם קשור לטיפול בטיניטוס , אבל לא באמצעות תהודה מגנטית אלא באמצעות ביו - פידבק . 
תכלס טיניטוס ממש לא מעניין אותי ואני לא רוצה להמשיך בתחום הזה , אבל הכלים שאנחנו משתמשים בהם MEG ו ביו פידבק הם כלים מאד מעניינים לדעתי ואני מאד שמחה ללמוד עליהם . 
זה די מדהים כי משלמים לי אבל בעצם אני לומדת שם . 
כך שזו עבודה שאני באמת מרוצה ממנה .. 
. 
מחר אני הולכת לעבוד במסעדה מקווה שלא אשפוך שום שוקו : ) , חשבתי על זה כדי לעודד את עצמי בקשר לעבודה הזו , ויוצא שאני מקבלת חמישים שקל לשעה כמעט ( ! ) אם אתם חושבים שיש הבדל ממש גדול בין המחיה בגרמניה לישראל אז אתם טועים . 
אין הבדל כזה גדול וזה גם בעיקר תלוי בבן אדם , איפה אתה קונה וכ ו' אבל אני חושבת שאפשר לחיות כאן באותו כסף כמו בארץ . 
מרוב ייאוש התחלתי לשלוח הצעת חברות לבחורים שמצאו חן בעיני דרך הפייסבוק הזה של הסטודנטים בגרמניה . 
אני חושבת ששלחתי לשלושה , אחד עם חברה אחד מהם קיבל את הצעת החברות שלי והחזיר לי תשובה . 
מצחיק . 
אנחנו בכלל לא מכירים . 
אני בהחלט זקוקה קצת להעלת אגו ... 
.. 
. 
חוץ מזה אני מתחילה לחשוב ברצינות עוד חודש חודשיים להרשם לאתר הכרויות . 
יש אתר הכרויות מאד ברמה ( כך התרשמתי ) באתר של השפיגל ( עיתון מאד מפורסם בגרמניה ) משהו יותר ברמה מכל דבר שראיתי בארץ , יש שם מבחני אישיות והתאמה , קיצר הבעיה היא שזה נורא יקר ... 
.. 
. 
זה עולה 25 יורו לחודש אם אני עושה לשישה חודשים . 
אבל .. 
. 
המטרה מקדשת . 
אני באמת חושבת שזה אתר רציני , ואולי שווה לנסות . 
אחרי הכל אני בטח צודקת , יהיה לי קשה למצוא מישהו בקונסטנץ והסיכויים להגיע למישהו כלבבי ממקומות אחרים שיש שם יותר בחורים שווים , קטן . 
האתר הזה יכול לעשות את הכל בצורה יותר יעילה . 
אני חושבת שבגלל שזה עולה הרבה כסף גם יש שם אנשים רציניים , בכל מקרה זה הרושם שקיבלתי . 
נראה . 
נגיד נרשמתי בחינם , אבל אז הם עושים לך התאמה עם בחורים אבל אתה לא יכול לתקשר איתם או לראות את התמונה . 
ככה שזה לא עוזר , אז פנה אלי מישהו , ממש מוזר . 
כלומר .. הוא כותב שהוא נראה טוב , רופא משוויץ , נשמע יותר מידי טוב : ) אבל ההתאמה ביננו היא נמוכה יחסית ( 45 אחוז ) והם גם מפרטים לך בדיוק למה . 
הסתכלתי ובאופי שלנו אנחנו שונים הוא מאד פתוח ומחפש קשר עם אנשים ואני סגורה יותר . 
והם צודקים זה באמת לא שילוב כל כך טוב . 
כל האתר הזה מבוסס על מחקרים פסיכולוגיים של איזה פרופסור שעורך אותם כמה שנים : ) אני מתכוונת לדבר היום עם מקסי ' לא יודעת למה . 
אני רוצה לדבר איתו . 
לא כדי שנחזור להיות ביחד , אלא כדי לדבר על המצב באופן רגוע . 
זה מאד מאד מאד קשה , כל העסק מאד מאד קשה , אני יודעת שאנחנו חייבים להפרד אבל זה קורע לי את הלב . 
אני מאד מתקשה לנתק איתו קשר , ולמעשה אני חייבת . 
כי אם לא אנתק איתו קשר אתפתה לחזור אליו אני יודעת , ואם אשמע שיש לו מישהי זה יהרוג אותי . 
אני ממש לא יודעת איך אתמודד עם הפרידה הזו , אבל אני חושבת שאין לי בררה אחרת . 
אני לא מרגישה מוכנה נפשית להכיר בחורים אחרים למרות שזה היה יכול מאד לעזור לי ... 
.. 
. 
אני לא רוצה לפגוע במישהו אחר . 
וגם בגלל זה אני לא נרשמת לאתר הכרויות עכשיו . 
קניתי B 12 ! , וביררתי לגבי אומגה 3 צמחית , ולא היה להם . 
אבל זה היה בית מרחקת קטן , אני צריכה ללכת לבית מרחקת גדול יותר ולשאול . 
אני אשתדל לקחת את הויטמין B 12 כל יום . 
טוב שנפרדתי ממקסי עכשיו . 
כי אני רק חושבת על זה שהייתי צריכה ללמוד עכשיו ... 
.. 
. 
זה היה בלתי אפשרי זה היה סיוט . 
אני צריכה להפרד ממנו וחודשיים איכשהו לחזור לעצמי במובן שאוכל לתפקד וללמוד . 
אני צריכה את זה . 
אז היום אני עוד אעבור על התרגום באופן סופי .. 
. 
מחר יש לי פגישת עבודה באוני ' ( לגבי העבודה שלי באוני ' , עוזרת מחקר במחקר המוטיבציה ) אחה"צ אני הולכת לעבוד במסעדה . 
ביום רביעי יש לי צ'אט עם הפסיכולוגית ואגיד לה שאני רוצה להתחיל טיפול באוני ' . ביום חמישי ... 
.. 
. 
אני הולכת שוב לבי"ח הפסיכיאטרי .. 
. 
יום שישי כלום ושבת עובדת במסעדה . 
אולי אחרי הפגישה מחר באוני ' יהיה לי יותר עבודה באוני ' , נראה . 
אני מרגישה שאני בתקופה כזו שאני רוצה להיות הכי פחות שמודעת למה שקורה לי כי זה פשוט כואב מידי ואיכשהו לעבור את התקופה הזו . 
זה טוב שמצאתי את העבודה כי זה עוזר להסיח את הדעת . 
זהו חוץ מזה אין הרבה מה לספר . 
