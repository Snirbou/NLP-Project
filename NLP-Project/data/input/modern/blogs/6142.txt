" תיבת הדואר שלך חרגה מגבולות גודל אחד או יותר שהוגדרו על ידי המנהל שלך . 
גודל תיבת הדואר שלך הוא 379477 KB . 
מגבלות גודל תיבת הדואר : תקבל אזהרה כאשר תיבת הדואר שלך תגיע ל - 250000 KB . 
ייתכן שלא תוכל לשלוח או לקבל דואר חדש , עד שתקטין את תיבת הדואר שלך . 
( . pst)לפינוי מקום , מחק פריטים כלשהם שאינך משתמש בהם עוד או העבר אותם אל התיקייה האישית שלך . 
פריטים הנמצאים בתיקיות תיבת הדואר שלך , לרבות תיקיות של פריטים שנמחקו ושל פריטים שנשלחו , עומדים בניגוד למגבלת הגודל עליך לרוקן את תיקיית הפריטים שנמחקו לאחר מחיקת הפריטים , ולא , לא יתפנה מקום . 
למידע נוסף , ראה עזרה ללקוח " איזו דאגה ומסירות ! 
אני נפעמת . 
מצד שני , אולי האיש הזה , שמזדהה בשם הקוד 'מנהל המערכת' , חושק בי או משהו , יען כי בזמן האחרון הוא שולח לי את המייל כמה פעמים ביום . 
מוזר ! 
אין כמו רכיבת בוקר . 
אחרי שהלכתי לישון מעושנת ומבואסת , בידיעה שמחר עלי להתעורר מוקדם ולעבור יום מסריח מכל זווית אפשרית , התעוררתי , עננים עדיין מרחפים בין אונותיי , וכולי אנחות וקללות וקרעכצן . 
עליתי על האופניים , וחיש קל שמתי לב למזג האוויר הצונן והמבורך ולעובדה שרוב בני ישראל נוחרים להם אל עבר החוהמ"פ ואני כמעט לבדי בכביש . 
אחרי שהתפתלתי בעליות , הגעתי אל השלב בו אני מורידה הילוך ודופקת רייס מטורף אל עבר האופק . 
התמלאתי שמחה , הרוח על פני וכל זה , והתחלתי לשיר ( בשקט , שלא יאשפזו ) " וו - הו ! 
אני טייס קרב ! 
" ( מילים ולחן : עממי . 
בקושי סיים תיכון ) . 
וכך עופף לו הטייס האמיץ ס' במורדות גבעתיים בואכה תל אביב , כשלפתע התנגשה בו בעוצמה רבה דבורה אימתנית ! 
טייסנו האמיץ נבהל קמעא , פילבל באופניו והשמיע צווחה שהבהילה כמה ציפורים וחתולה שעברה אורח . 
אחרי מישוש של האזור שספג את הפגיעה ( עצם לחי שמאל ) שמח טייסנו לגלות כי הדבורה לא פגעה בו בצד העוקץ כי אם בצד הפרוותי , ולכן אין נפגעים ולא נגרם נזק , והמשיך בדרכו אל עמל היום , שתאם את הציפיות והיה מבאס עד אימה . 
איי הייט מאנדייז . 
אז מה , איך היה בסדר ? 
היה בסדר . 
הבדיחה הזו יבשה ועבשה כמו נאד של מצה . 
לי היה ממש בסדר , בהתחשב בעובדה שעבר על כולנו סופשבוע של חגיגות יציאת וגו ' . סיידר הגליל נסענו דרומה . 
עקב התקפת אורחים על ישראל לא היה לנו מקום לישון , לכן הצטופפנו בקראוון של אחותי והחבר והיה דווקא חם ומגניב . 
את הסדר עשינו אצל משפחה שאמא של קלינט , כולל שתי אחיותיו והילדים , התארחו אצלה . 
לט מי אקספליין .... 
... 
.. 
. 
נו ! 
לט מי סם אפ : היה משעמם טיכו , האוכל היה ממש לא טעים , וכל הסיפור לקח הרבה יותר מידי זמן , מה שהיה מוזר , כי את ההגדה דווקא תקתקנו . 
הצדדים החיוביים : נדרשה רק צעקה אחת קצרה מצידי כדי לגרום לאחייניות של קלינט לא לגעת לי בשיער , והן באופן כללי לא הטרידו אותי יותר מידי . 
וגם היה יופי לדיאטה . 
סדר לילה כהלכתו חזרנו לקראוון , עלינו על מדי ב ', הדלקנו ג'וינט וניסינו לראות את הסרט החדש של ביל מאריי , משהו מתחת למים וכל זה . 
דווקא התחיל ממש מבטיח , ואז החבר של אחותי , כפרה עליו , החליט שהבאסים גבוהים מידי ועצר את הסרט כדי לסדר , והתברר כי מכיוון ומדובר בדיסק צרוב , לא ניתן להריץ קדימה , ונאלצנו לראות את הכל מההתחלה . 
בשביל הגיוון העברנו לערוץ 2 , לתוכנית של חמי רודנר שבו הוא מציק לכל מיני זמרים ומנגן איתם בין הרים ובין סלעים , אני ניקרתי קשות ובסוף נרדמתי לגמרי . 
למרות זאת , היה כאמור חם ומגניב . 
הם אנשים מאוד מוצלחים , אחותי והחבר שלה . 
בוקר של סדר למחרת בבוקר התחבאנו בקראוון כדי לא לפגוש את כל החמולה שבינתיים שרצה בבית ההורים . 
כשכבר היה צהריים , יצאנו מהכוך , עשינו על האש , וכל הצד של קלינט גם הגיע . 
היה שמייח , מלא ילדים , האחייניות של קלינט פיצו על יום האתמול ונתלו לי על הוורידים עד שפרחה נשמתי , אחת מהן אף הגדילה עשות והלכה אחרי לכל מקום עד שהיה נדמה לי שפיתחתי צל נוסף . 
תשמעו לי , אל תעשו שלושה ילדים , ובמיוחד לא שלושה מאותו סוג . 
אחרי שאכלנו נמרחנו על הדשא , וקלינט שיחק עם הכלבה החדשה של ההורים שלי , יצור חמוד מאוד וטיפש עד אימה עם עיניים חרוזי - דובי והמון מרץ . 
הם שיחקו ונהנו , ואני חשתי צורך להתערבב בשמחה והשפרצתי עליה קצת מים , יען כי כלבים אוהבים מים וכל זה , לא ? 
אז זהו , שלא , היא מאוד נבהלה , התעטשה והתעשתה לרגע , ואני התבאסתי שביאסתי להם את המשחק , ואז חלפה שנייה והיא כבר נגסה למישהו עוגה מהצלחת והכל שב על מקומו בשלום . 
סדר שיהיה פה למרות הכל , סיכמנו שביולי אנחנו מתחילים לפרות ולרבות כדת משה וישראל . 
אמן ! 
