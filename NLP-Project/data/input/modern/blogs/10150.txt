ויתרתי על אפשרות לסיים כהוגן את הקורס בסטטיסטיקה . 
מתוך 5 עבודות היה חובה להגיש 3 , ואני הגשתי רק אחת , וגם עליה קיבלתי ציון נמוך שבנמוכים . 
עשיתי כמה טעויות בדרך : 1 . 
לא הקדשתי מספיק זמן לתירגול . 
2 . 
די נמנמתי בשיעורים . 
3 . 
גלשתי יותר מדי באינטרנט לא למטרות לימודיות . 
4 . 
התמקדתי יותר בקורס השני שלקחתי : אמצעי התקשורת . 
כי הוא מעניין באמת . 
5 . 
עבדתי ועובדת המון שעות , שזה בכלל בלתי אנושי . 
והכל בגלל שחסרים עובדים בחנות . 
טוב . 
אז ויתרתי בינתיים . 
בטח אחזור לעשות את הקורס הזה במועד מאוחר יותר . 
הייתי רוצה לא ללמוד אותו בכלל , אבל אין ברירה : זה קורס חובה . 
בינתיים אתמקד באמצעי התקשורת . 
פה אני חייבת להוציא 90 כרגיל . 
להצחיק אנשים - זה יפה , זו ברכה מהשמיים . 
הרי ידוע שהצחוק מעלה את המורל ואף מבריא אנשים ממחלתם . 
לא בכל מקרה ומקרה לצערי , אבל יש מצב . 
ישנם אנשים טובי לב שבמיוחד לומדים ליצנות רפואית לשם כך . 
יש בעלי חוש הומור משובח או משובח פחות שנוהגים להצחיק את הסובבים אותם פשוט כי בא להם . 
הם אוהבים לעשות טוב , וזה גם משתלב יופי עם קצת תהילה וצומי . 
ומה רע בזה שהאינטרס והתועלת הם לשני הצדדים בו - זמנית ? 
גם אני כזאת . 
אוהבת להתבדח . 
לפעמים אומרת בכוונה שטויות שמצחיקות את האנשים שמסביב . 
או מספרת בדיחות שיש לי הרבה מהן בזיכרון . 
באחד ממקומות העבודה הקודמים שלי אפילו קיבלתי כינוי " בדיחומט " . 
אז גם בתשובה לזה התבתדתי : אם אני בדיחומט , אז תנו לי שקל על כל בדיחה שאני מספרת . 
ואללה , אילו באמת נתנו לי כסף , מזמן הייתי מיליונרית . 
אבל מילא , גם בלי מיליונים החיים הם סבבה . 
ואת כל זה אני מספרת בגלל שתמיד הוחמאתי מהמילה " מצחיקה " כאשר כינו אותי בה . 
הייתי גאה בתכונה הזאת שלי . 
שמחתי מעל ומעבר על יכולתי להצחיק . 
עד היום . 
אך בגללו בגלל הדיבור שלו דעתי השתנתה . 
שוב ראיתי כיצד אותה מילה יכולה ממחמאה יפה ותומכת להפוך לכינוי מזלזל ומעליב . 
גם הוא אומר שאני מצחיקה . 
מצחיקה אותו . 
אך זה קורה דווקא במקרים הנדירים יחסית בחיי , שבהם אין לי שום כוונה להצחיק ולהתבדח . 
דווקא ברגעים בהם אני הכי רצינית שבעולם . 
דווקא אז הוא טוען שאני מצחיקה אותו . 
והמילה היפה שיוצאת מפיו מכילה בתוכה כמות זלזול בלתי סבירה . 
ברור שאפשר ומותר לא להסכים איתי ועם דעותיי . 
בשביל זה אנחנו בני אדם : שונים ומשונים , בעלי השקפות עולם שונות , בעלי דעות מגוונות , בעלי מנטליות שונה לחלוטין . 
אני יכולה להסכים עם זה ולחלוק על ההיא , לאהוב את דבריה של זאת ולחוש בחילה מדיבורו של ההוא . 
הכל לגיטימי ומקובל . 
אבל לזלזל כל - כך בגלוי בבן אדם שיש לו דעה ו/או השקפת עולם אחרת משלך , ללעוג לו בשל כך - זה לא נראה לי מקובל , מצטערת . 
