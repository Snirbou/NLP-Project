רחובות תל - אביב דוהים בשמש קיצית חצופה . 
הציפורים מצייצות בבוקר . 
אני בגופיה וסנדלים , חולמת על הים הכחול שכמו קורא לי לבוא להשתכשך במימיו . 
הרשו לי לספר לכם שאין דבר אחד שאני יכולה לספר לכם היום . 
פשוט כלום . 
זה כאילו איבדתי את כל הכשרון לשפוך מילים על גבי דפים מקוונים ( או אמיתיים לצורך העניין ) . 
אני מקשיבה ליהודים שצורחים לי באוזן , וכמעט מכריחה את עצמי לכתוב , כי נורא בא לי , אבל אין על מה . 
זה לא שחלילה חדלתי להתקיים או משהו , אני פשוט לא מצליחה לתרגם מעשים למילים , וניראה לי מיותר לספר מה בדיוק עובר עלי , כשכל מה שעובר עלי ישמע אידיוטי למדי בכתיבה . 
משום כך , לצערינו , אני מוצאת את עצמי כותבת ארס - פואטיקה , כי ארס - פואטיקה זה מקום מצויין להתחיל ממנו . 
ביאליק פאקינג חרש על הנושא , וכמוהו גם רחל . 
אם להם מותר אז למה לא לי ? 
הו רגע , אולי כדאי שאספר לכם כיצד קרה שהתחרפנתי ... 
.. 
. 
נו זה יכול להיות מעניין . 
טוב , אז הנה . 
נידמה לי שתמיד ידעתי שאני שונה . 
מאז שנולדתי הייתה ילדה מלאת ניגודים . 
מצד אחד התעקשתי ללבוש שמלות נסיכה תפוחות , ומצד שני התעקשתי לטפס על עצים ולהתגלש על מעקה של מדרגות הסופרמרקט ולשפשף את הברכיים באופן שיטתי . 
לפעמים הייתי פתוחה ופטפטנית הרבה יותר מדי ולפעמים הייתי כל - כך ביישנית שלא הייתי מתחבאת מאחוריה השמלה של אימא שלי אלא בתוכה . 
כמובן שמצבי הרוח שלי אף פעם לא התאימו לסיטואציה . 
הייתי הילדה שמשכה את כל החברים שלה להתחרפן . 
זאת שהיה לה הכי הרבה אומץ לתעלולים , ואחר - כך גם את הפרצוף הכי מלאכי ותמים שתמיד הוציא אותי מכל הצרות . 
חוץ מכשהחלטתי שיש לנו בבית נמלים , ובכדי להלחם בתופעה מרחתי דבק יוהו סגול על כל החלון שלי . 
אימא שלי רתחה ... 
.. 
. 
בהזדמנות אחרת החלטתי שמטריות הן למעשה קרוסלות ביתיות . 
הושבתי את החבר שלי על המטריה הגדולה והאהובה של אימא שלי והתחלתי למשוך . 
הוא הסתובב נהדר עד שהמטריה השמיע קול פיצוח והתפרקה לשניים . 
אימא שלי , כמובן , זעמה . 
שוב ... 
.. 
. 
ביסודי הייתי פחות או יותר נורמלית , קצת היפראקטיבית יותר משאר החברות שלי , אבל זה רק משום ש ... 
.. 
. 
ובכן , אני היפראקטיבית על באמת . 
בחטיבה אומנם היו לי פרצי צחוק בלתי נשלטים ולא היה איכפת לי מה אנשים ברחוב חשבו עלי כשדלגתי או שרתי לעצמי , אבל בסך הכל הייתי מוקפת בחבורה של גיקים סימפטיים שהיו חבריי הטובים ביותר . 
אומנם הרגשתי שאני עומדת להתפוצץ , כי הם היו ברובם כבדים ומשעממים , אבל חייתי עם זה . 
הדברים התחילו להשתנות כשהכרתי את פולינה , שהייתה אז קופצנית והיפראקטיבית כמעט כמוני . 
הפכנו לחברות הכי טובות וגם לזוג ההרפתקאניות הצווחניות הגדול ביותר בכל האיזור . 
אחר - כך פולינה הפכה לביצ'ית גותית או משהו כזה , ומשם היחסים רק המשיכו להדרדר . 
אבל בהתחלה פולינה הייתה המלאכית הקטנה שלי . 
כל היום היינו דבוקות אחת לתחת של השניה , משגעות זו את זו . 
ביחד היינו כמו תאונת רכבת , כאילו כל הטמטום בעולם התרכז אצל שתינו . 
מה שקרה בסוף היה שכל שאר החברות שהיו לי באותה תקופה לא עמדו בקצב והתנתקו ממני . 
זה היה בכיתה י ' . בין כיתה י' לי"א הכרתי את דנה . 
זה היה השלב השני של הירידה שלי מהפסים . 
תקופת האוטופיה שלי ושל פולינה התנפצה , מפני שאז נעשיתי כה מאוהבת בדנה שלא הייתי זקוקה יותר לכלום . 
הבהרתי לפולינה שלא איכפת לי ממנה , ושבעצם כל מה שאני צריכה בחיים זה דנה וריקוד . 
ואולי קצת חברים בסטודיו , רק ששם אף אחד לא היה מודע לקיומי . 
פולינה לקחה את זה יפה מאוד . 
היא התנצלה על זה שהיא לא מעניינת יותר בכדי שאוכל להיות מאוהבת גם בה , והתחילה להתאמץ בשבילי עוד יותר . 
כמובן שאת האפקט על החברות שלנו לטווח הרחוק לא יכולתי לצפות אז . 
הרשו לי לומר שהוא היה הרסני . 
תוך חצי שנה נשארתי כמעט לבד . 
את כל השכבה שלי שנאתי שנאת מוות . 
אם עד כיתה י"א הייתי צופיפניקית צפונית ( בפוטנציה , משום שמלבד בכיתה ו' לא הייתי בצופים כלל ) , אחר - כך פיתחתי שנאה לכל הבנות שהיו עדיין קטנות ותמימות . 
רציתי להיות שונה ומוזרה . 
אבל הבורג בראש שלי הסתובב באמת כשמחנכת שלי אמרה שאני בוהמיינית ונון - קונפורמיסטית . 
מהרגע שיצאו המילים האלה מהפה שלה המטרה שלי בחיים נהייתה לעמוד בתארים ה"הו כה מגניבים " הללו . 
זה היה נשמע כמו משהו שאני אמורה להיות בתור רקדנית . 
זה היה נשמע ממש מבטיח . 
התוצאה היא כמובן שכיום אני צריכה לזחול על ארבע בשביל שהחברים הישנים שלי יסתכלו עלי בכלל . 
זה היה אידיוטי וזה גרם לי להפוך לבריה מבודדת למדי . 
אחרי ניתוח הברך הידוע לשימצה שלי החלטתי שכל זה ממש מוכרח להשתנות . 
עכשיו אני מחדשת קשרים ישנים ומוצאת חדשים . 
האהבה לדנה בצורה הרומנטית והמחרפנת שלה מתה . 
סוף - סוף אני גם באמת יוצרת קשרים עם האנשים מהסטודיו , שמקום רק לשבת בצד ולהתקיים על פיסות מידע שתועות לכיווני . 
כן , נידמה שאני במסלול הנכון ... 
.. 
. 
ואמן שרק ימשיך ויתפתח . 
לא שזה אומר שהיום אני שגרתית או קונפורמיסטית במיוחד . 
זה פשוט אומר שאני קצת יותר בוגרת . 
אני מודעת לעובדה שבני האדם הם יצורים סוציאלים , ואני עם כל הכבוד להכל עדיין בת אדם ... 
.. 
. 
המזכירה שואלת אותי בת כמה , אני עונה ש - 19 . 
היא אומרת " את בטוחה ? 
" , אני עונה לה " עוד מעט 19 , כן " . 
היא שואלת " את ערה כבר שלוש שעות ? 
" אכן , למרות שמעולם לא נשאלתי על מידת עירנותי כשהגעתי לבדיקת דם . 
" בצום ? 
" " כן " . 
" את בטוחה ? 
" " כן " . 
" את בהריון ? 
" " לא " . 
" אז את משוכענת שאת לא בהריון ? 
! 
" " משוכנעת " . 
לא , פשוט אני מריה הבתולה נאמבר 2 והתעברתי מרוח הקודש . 
" ואת צורכת אלכוהול או סמים ? 
" " לא " . 
" את בטוחה ? 
" " כן " . 
" ממש בטוחה ? 
! 
" " כן , ממש בטוחה ! 
" . 
" אז אני לא אמצא לך כלום בדם ? 
" " לא , לא תמצאי כלום בדם " . 
" אני אבדוק . 
שלא יהיו בעיות , כן ? 
אני לא רוצה לגלות אחר - כך בעיות , עדיף שתגידי עכשיו " " תקשיבי , גיברת , שום בעיות , אני לא צורכת שום דבר , בסדר ? 
מצדי תבדקי עד מחר " , " לא , כי ניראה לי שיכולות להיות בעיות " , " אהה " אז ניראה לך , חבל מאוד באמת . 
בסוף גברת חביבה מסכימה להפנות אותי למעבדה . 
ואני תמימה כולי , לא מבינה למה היא חושבת שאני נרקומנית . 
בן - דוד שלי בניסיון להסביר את התופעה מציע שאני נראית מאוד נרקומנית בגלל העיניים השחורות . 
כשאני לא מבינה מה הקשר הוא מסביר לא רואים את האישונים , אז אני נראית מסוממת . 
שירן לעומתו טוענת שאני נראית מסוממת כמו שהיא נראית בריאה , מה שאומר אפילו לא קצת . 
אבל לכו תדעו , אולי החולצה המפוספסת בורוד / סגול בשילוב עם הנעליים הסגולות שלבשתי עשו את הרושם שאני מסטולית הארד קורית לחלוטין ... 
.. 
. 
באופן מפתיע במיוחד האחות שמקבלת את פני בחיוך היא רוסיה בלונדינית . 
אני פושטת את היד והיא תוקעת לי מחט , אלא שבמקום לפגוע בוריד , שהוא בשלב הזה כחול ונפוח כל - כך שנידמה לי שעוד שניה ינשור , היא פוגעת במשהו אחר . 
אני חושבת 'סעמק אבל , עכשיו יהיה לי כזה סימן כחול ענקי ' . כמובן שכבר שלושה ימים אני מסתובבת עם יד בצבעי דיסקוטקט שכואבת לי כמו החיים . 
מראה לכולם מה הייתי צריכה לסבול בשביל שיגלו סוף - סוף מה לא בסדר עם המחזור שלי . 
ושירן אומרת " זה דווקא די נחמד לקבל מחזור לעיתים כל - כך נדירות . 
לי הגניקולוג אמר שאני פורייה כמו ארנבת מרוב שאני הרבה במחזור " . 
אחר - כך היא גם אומרת " למה לא בדקת את זה עד עכשיו ? 
" ואני מסבירה שכל פעם היו סיבות אחרות , ועד גיל 18 עוד החליקו ואמרו שזה בסדר , רק עכשיו פיתאום כולם נהיו מודאגים . 
אבל היא אין לה בכלל זכות לדבר על דחיית דברים , כי כבר חודשים שהיא לא מועילה בטובה לשבת איתי על קפה או על קולה . 
בטעם העיר אני מסתובבת עם אנשים שלא פגשתי בחיים . 
בן - דוד שלי יוצא עם אחת אולי שבועיים וכבר הם ניראים כמו זוג נשוי , אז לא נעים לי להדחף להם באמצע ולזרז את תהליך הגירושין , שלפיו מתקרב בצעדי ענק . 
אני נדבקת לבת - דודה שמגיל חמש אני לא בקשר איתה , ולכל החברות שלה שהן ברובן לא אינטילגנטיות במיוחד או כיפיות , ולא לגמרי ברור לי מה היא עושה איתן , אבל בסדר . 
שני אנשים אומרים לי " יש לך מבטא אמריקאי " , אני אומרת " אהה , טוב לדעת " . 
השומר בכניסה אומר " יש לך איזה מבטא זר שאני לא מזהה , הוא לא רוסי " . 
אני אומרת לשומר " אתה רשע , אתה לא מוכן להכניס אותי פנימה וגם אומר שיש לי מבטא מוזר אז עכשיו מחובתך לבדר אותי עד שבן - דוד שלי יצא ויקח אותי הביתה " . 
הוא אומר לי " אמרתי מבטא זר , לא מוזר , וזאת לא אשמתי שהאירוע כבר נסגר ואסור לי להכניס אף אחד " , אני עונה " כן , הוראה מגבוה ... 
.. 
. 
תירוצים תירוצים " . 
באמצע כל הבלאגן מישהו שעומד בתור למיץ ואני לא חושבת שקשור אלי בשום צורה , למרות שאולי כן , מפני שלא לגמרי ברור לי עם מי הגעתי ועם מי לא , אומר " את מדברת כל - כך רהוט שזה נשמע כאילו יש לך מבטא של משהו " . 
אני שואלת " אני ? 
רהוט ? 
השתגעת ? 
אני לא מסוגלת להוציא משפט אחד נורמלי מהפה " . 
ודווקא המילים פיתאום קולחות והוא אומר " מבטא אמריקאי " , ואני אומרת " אהה " ... 
.. 
. 
דנה חוזרת מחו"ל . 
דנה , המטר וחצי שלה ומופע הסטנדאפ . 
לא צריכה להוציא מילה מהפה , רק התנועות שלה וכבר כולנו מתפקעים . 
היא יורדת על עצמה ועלינו . 
יושבים בקפה על סלט טונה , שוב , ורק גלוריות אין , אז הכל בסדר . 
זה לא ברור אם כל הטיפוסים המיוחדים בעולם מוצאים את דרכם אליה , או שמא היא מוצאת אותם . 
מכל מקום מה שכן ברור זה שכולם בארה"ב אידיוטים שלא מבינים כלום , או דיוות שחורות וענקיות ממין זכר . 
אצלה לכולם יש עיניים נוצצות ולחיים סמוקות באופן טבעי , לובשים באגי קלואוס , מציעים לה לעשות סרטי פורנו וקונים לה דברים בחינם . 
כולם מתוקים ובובים ומקסימים , חוץ מאלה שהם ממש לא בסדר , ומה נסגר איתם בכלל ? 
! 
כמו הזאתי עם השפם שהייתה מטר תשעים ונראית כמו גבר , שמיששה לה את הציצי בבדיקה ביטחונית . 
או כמו כל האמריקקים המטומטמים שלא עזרו לה כשהיא איחרה את הטיסה לניו - יורק וכבר נסגר השער . 
או אלה שלא הבינו את האנגלית שלהם עד שהם לא התאמצו במיוחד לדבר במבטא אמריקקי ולשבור שיניים . 
חוץ מזה ממש קטעים , וכל דבר שקורה בעולם הוא מצחיק . 
באמצע אני מחליטה לקום , כי כואבת לי הברך או כואב לי הגב . 
היא קמה לאות הזדהות . 
או שאני סתם מרחרחת לה את החולצה כי יש לה ריח כאילו הרגע יצאה כולה ממכונת כביסה . 
מורני שואלת אותי למה רזיתי שוב , ואני מסבירה לה ששוב הייתי חולה ושוב הקאתי , ושהגוף שלי בכלל קורס . 
היא אומרת " הייתי אומרת לך שהגוף שלך מתפרק ככה כי נפשית רע לך , אבל את דווקא נראית קורנת " . 
אני עונה לה שתודה , ושבאמת מאוד טוב לי בכמה הימים האחרונים . 
שתינו לא מבינות מה בדיוק קורה . 
אחר כך חוקרת על מה זה עשה לי לראות את דנה . 
היא שואלת אם היו לי פרפרים בבטן , אני עונה לה שלא . 
אני אומרת לה שברור שהתגעגעתי ושמחתי לראות אותה אחרי חודש , אבל בסך הכל אחרי חמש דקות זה היה כאילו שמעולם לא עזבה את הארץ . 
וכשהיא אומרת לי ש " מתוקה " זאת מילה שלא מתחילה אפילו לתאר את דנה , אני אומרת שנכון , שיש תכונות בדנה שאני לעולם אעריץ , אבל זה לא כמו להיות מאוהבת בה ממש , ומתיקות זאת תכונה בולטת שלה , אבל לא במובן הרגיל . 
מורן מסכימה . 
היא גם מספרת לי שהאינדיקציה שלה לזה שהכל השתנה היא שכבר הצליחה להתאהב במישהו אחר . 
מישהו ממין זכר אפילו . 
בדרך לבית הקפה אני מקבלת SMS שאומר לי שכמה כיף להפגש , אפילו אם זה קצר . 
וכל - כך תודה שבאתי למרות שלא יכולתי לעשות את השיעור . 
אז אני יודעת שיש עוד מישהי שבאמת אוהבת אותי , וזה פשוט מרגיש טוב . 
האופק צבוע סגול של ברקים אופטימי והשמיים מעל ראשה רכי מתאר הם , כחולים אווריריים . 
התנין מזיל דמעותיו לאגמים קפואים וברוח מתעופפים פתיתי קלקר כשלג . 
כבר אינה מציירת פיות ושדוני יער קסומים על הדפים , והם מתמלאים ברישומים ללא צבע ודיו . 
בשעה שהייתי עסוקה בתהליכי ניוון מתקמים מול הטלוויזים צלצול מעיק הפריע את מנוחתי . 
הרמתי את השפורפרת . 
לא היה לי מושג קלוש מי האישה שהזדהתה בפני מעברו השני של הקו , אך הייתי משוכנעת בכך שהתקשרתי אליה בשלב מוקדם יותר של היום במסגרת חיפושי אחר חיים . 
אימצתי את גלגלי מוחי בכדי להתאים את שמה לאחת מהמודעות הרבות שהתעניינתי בהן . 
שאלתי אותה אם במקרה היא מעבירה סדנאות לאומנות , היא ענתה שכן והסבירה לי על כל מיני דברים שהיא מלמדת לעשות . 
לאחר שמנתה באוזני פעילויות שנשמעו פשוטות ונפלאות מאין כמותן אמרתי לה שאני מעוניינת , ותוך רגע התחייבתי להצטרף לאחת הקבוצות הסמי - אישיות שלה . 
ביום שלישי הקרוב אמצא את עצמי בחדר עם עוד שתיים או שלוש נשים , לשה עיסות נייר ומרכיבה מוביילים וורודים קיטשים שמצלצלים בפרפית . 
עיצוב פלסטי , רבותי ... 
.. 
. 
אללי , האושר ! 
