יש את הימים האלה , כשההגה קשה כל - כך , את בכלל לא יכולה לסובב אותו . 
חותכת שמאלה וימינה רגע לפני שאת מתנגשת במראה של הרכב שחונה בצד . 
עולה על המדרכה בסיבוב , גולשת לנתיב הימני ומתפללת שאלוהים יעשה שלא תעשי תאונה . 
את מכבה את הרדיו לכבוד החדשות , שהן תמיד אותו הדבר ותמיד עושות לך אלרגיה . 
שומעת את חיכוך הגלגלים על הכביש ואת הרוח כנגד המתכת . 
בתוך האוטו הלב הפועם והשקט היחודי שנפער בחלל קטן וסגור , קצת כמו ים מתוך קונכייה , אבל אחרת . 
רואה את האור שמתחלף ברמזור ואת מד המהירות שזז מעשרים לארבעים למאה . 
חושבת כמה החיים האלה שבריריים , אם רק לרגע אחד תאבדי ריכוז , תסטי חמישה סנטימטרים ו ... 
.. 
. 
אתמול כשישבתי על הכיסא הגבוה ותחבתי עוד עלה ירוק לפה , הרגשתי את השפתיים שלי נצבעות בלבן , אז ליקקתי ומחיתי אותן עם היד . 
לגמתי מהקש והמים פשטו בגופי קרירים . 
התבוננתי בלימון . 
ניסיתי להגיד לעצמי שהכל בסדר ובעצם אני בכלל לא חולה במחלה סופנית , אבל מבפנים לא הצלחתי להפסיק לרעוד . 
רציתי ללחוץ על מתג שיגרום לדמעות לפרוץ ולכל הפחד להשטף החוצה . 
העיניים שלי נשארו פעורות ויבשות . 
אחר - כך בדרך הביתה דפקתי את היד בתחנה של האוטובוס והייתי בטוחה שיהיה לי סימן כחול - כחול . 
היום נוכחתי לגלות שאין שם כלום . 
גל שחור שחור שוטף אותי אני כבדה כמו לא יכולה לקום , מרגישה לבנה כשלג קר ומנותקת ורחוקה מרחק שנות אור . 
מבפנים אני שחורה . 
חושבת על רוצה . 
יושבת מול המחשב , כותבת על הומנזים , על רומנטיקה . 
על אדון פרוייד שעשה קוק כמו שעושה רפאל וכמעט מתעלף לי על המקלדת , ואבא שלי מגיע . 
הירוק בעיניים של רפאל אדום , שלא נדבר על הלבן ואבא שלי אומר שהוא מוזר . 
הוא מצחיק אותי , אני צוחקת . 
הוא עומד לפול , אני מחבקת אותו . 
הוא מראה לי תמונות . 
אני לא רוצה יותר לעבוד שם בכלל . 
מרגישה איך לא אכפת לי מהלקוחות , שיחנקו . 
יושבת ובוכה חצי שעה בקבלה , חושבת שמזל שאף אחד לא שם . 
בוכה ביום שלישי על הכורסה שלה , נחלים שקטים של דמעות . 
גליה מציירת לי אותם עם האצבעות . 
בוכה אתמול כשהגל השחור הזה שוטף אותי , ולא יודעת למה . 
כל הזמן אני לא יודעת , והבדידות ממשיכה לשטוף . 
אני אומרת לה שהרלם נמצאת אחרי רמת - גן . 
כלומר , אפילו אני יודעת שזה לא הגיוני ונכון . 
אפילו בחלום . 
זה בעיקר רמת - גן - blank - הרלם . 
העיקר הוא שאי אפשר לנסוע לשם ברכב , חייבים לעלות על מטוס ויש עננים , וזאת שקיעה שמתבררת כזריחה , וכל הזמן יש ערפל . 
ולאמא שלי יש בעיה , פיגור שכלי או סכיזופרניה , אני לא בטוחה . 
אני מאחרת לעבודה בגלל הגחמות שלה . 
אני לא נמצאת בעבודה ב - 6:08 , וביום שבת כשאני פותחת מאחר לי אורן ב - 10 והלקוחות בתעצבנים ממש , אבל זה כבר קורה במציאות . 
והיא אומרת לי שהרלם , אולי הר כמו ר"ג , או תל - אביב . 
רמה כמו ההפך , או אולי אותו הדבר , כמו שאני לומדת על פרוייד והחלומות שלו ועל תגובות היפוך למיניהן . 
יש לי הרבה מאוד אוסציאציות חופשיות וחורים בתודעה , ואני לא זוכרת כלום , מה שמפחיד אותי נורא . 
השיער שלי מטונף וקלוע בצמה , מפני שזה הדבר השפוי היחיד שניתן לעשות איתו במצבו . 
אני נמנעת מלחפוף אותו כי כואב לי הגרון והאוזן ובאופן עקרוני השתלטה עלי מחלה תמוהה . 
אני לובשת חולצה בירוק בקבוק שהרבה יותר יפה ממני , למרות שהרגליים שלי די ארוכות היום . 
אמא שלי קנתה אותה במרקס אנד ספנסר כשהיינו בלונדון לפני שנתיים . 
אלוהים יודע איך עברו שנתיים מאז אפיזודת אודי ומאז שלבשתי את השרשרת הסגולה והיה לי לק סגול וקניתי את נעלי הבובה השטוחות הראשונות שלי , והרגשתי מאוד אנגליה ( כמו הארץ , לא כמו הלאום ) . 
אלוהים יודע כיצד הספיקו לחלוף יותר משנתיים וחצי מאז הברך , ואיך אני עדיין תקועה שם , ב - 18 באוקטובר 2005 . 
הייתי בדיוק בת 18 ושלושה ימים , ואין זמן מלבד זה אליו הייתי מוכנה לחזור . 
אלא אין לי שום שליטה על דברים . 
מזמן איבדתי את המצפן הפנימי שלי . 
אני לא יודעת להעריך את המעשים שלי . 
אין לי שום אומדן לגבי האם הצלחתי או נכשלתי , ובהרבה מאוד תחומים אני כבר לגמרי לא סומכת על עצמי . 
אבא שלי לא מבין איך זה שאני לא יודעת כלום , ונדמה לי שהוא עומד להתפרץ ממש בקרוב . 
בעיקר כי כבר כמה ימים הוא מדבר בטון שקט ומבין כזה , שאני לא מכירה אצלו בכלל , אבל מלחיץ אותי מאוד . 
אמא שלי טוענת שהוא פשוט משתנה . 
אני צריכה עכשיו : ללבוש את הג'ינס ולנעול נעליים . 
לרדת לאוטו ולקחת את האיזי פארק לטעינה בקיוסק . 
ללכת עם אמא שלי שניים וחצי רחובות בכדי להגיע לבית קפה . 
לאכול , כי יש לי בחילה . 
