הוא לא היה שבוע בבסיס , וזה היה אחד השבועות הגרועים בחיי . 
מזמן לא בכיתי ככה . 
ואני בעצמי לא יודעת למה . 
חשבתי עליו כל הזמן , הרגשתי הכי מכוערת בעולם . 
ערבובייה של גועל . 
מאז הוא הספיק לראות אותי ביום ראשון בבוקר , לבושה בבגדי ב' שגדולים עליי באיזה 6 מידות , והוא עדיין בא עד אליי , נתן לי נשיקה וחיבוק וחייך אליי . 
בכלל , הוא כל הזמן מחייך כשהוא רואה אותי . 
באיזו נסיעה שהייתה לנו פעם , סיפרתי לו על * * * והכל , אפילו על הקטע במסיבה . 
יכול להיות שזה היה די מיותר . 
אבל נורא רציתי להיראות נחשקת בעיניו , כי משום מה , לא נראה לי שאני מושכת אותו במיוחד כשאני לבושה במדים האלה ועוד מזיעה בהם . 
האמת שהוא ממש התעניין בי , שאל שאלות , אפילו הסתכל עליי במין מבט כזה שקשה לי להסביר . 
אני צריכה את הטלפון שלו . 
אני צריכה להיות יוזמת , אגרסיבית יותר . 
אין לי מושג מה מבחינתו , אם אני מעניינת אותו בכלל . 
מה שבטוח , עם המדים האלה הוא לא יראה אותי ממטר מהבחינה שאני רוצה שהוא יראה אותי . 
יום שלישי היה יום טוב . 
לפחות פרק זמן של כשעתיים ממנו . 
בין השעות 15:00 17:00 ככה , למעשה . 
כאילו מישהו מלמעלה סידר לי את הקצת זמן שהייתי צריכה איתו . 
חיכיתי לאוטובוס לבדי , אחרי שנשארתי עוד חצי שעה כדי שנועם ואני ניראה ילדות טובות . 
האמת , שכבר בשתיים וחצי רציתי ללכת , אבל הסכמתי להישאר עוד חצי שעה . 
בחירה טובה , מסתבר . 
חיכיתי בשיא החום לאוטובוס , כשראיתי אותם מתקרבים מרחוק . 
מיד קפץ בי משהו מחייך בפנים . 
הנוכחות שלה אולי הייתה קצת מיותרת לטעמי , אבל אין מה לעשות , היא הייתה שם קודם וממילא היא נעלמת אוטוטו . 
היא גם בסדר , בסה"כ . 
בדיוק מעיין צלצלה לקטר . 
דווקא התאים לי התזמון שלה . 
עלינו על האוטובוס ואני נעמדתי והמשכתי לדבר עם מעיין בחיוך ודי בקול רם . 
ואז ניתקתי , הסתכלתי לכיוונו ונפנפתי קלות להגיד היי . 
הוא חייך וסימן לי לבוא . 
( ^ ^ ) הלכתי לעמוד לידו , אמרתי שלום ומה נשמע שכאלה , ובזווית העין בדקתי אם יש מקום פנוי לידו . 
מובן שלא היה . 
אז הלכתי לשבת מאחורה . 
התפרסתי במושב האחרון של האוטובוס ופיזרתי את השיער . 
אני יודעת שאני נראית טוב ככה . 
האוטובוס עצר בתחנה המרכזית , וירדו כמה אנשים מהאוטובוס , דבר שפינה ספסל מולי . 
שניהם עברו לשבת שם , ואני עוד הייתי פרוסה מאחור . 
גאון מי שהמציא את משקפי השמש , כך יכולתי לשחק אותה מסתכלת לצדדים ובעצם להתמקד בו . 
בשלב בו אני נמצאת , כל צעד או רמיזה קלה שבקלות מהצד שלו , יכולה להיות העולם מבחינתי . 
והעובדה שמדי פעם הוא העיף מבט לאחור לבדוק מה איתי , והשתהה איזה 2 שניות כשקלט אותי עם שיער פזור - הייתה מה שהייתי צריכה . 
אחרי כמה דקות נסיעה הגענו לתחנת הרכבת של לוד , ובריצה ירדנו מהאוטובוס , ושעטנו לתוך התחנה . 
הם לא חיכו לי או תיאמו איתי ירידה והליכה . 
בסדר נו , לא נעלבתי . 
רצתי כמה מטרים מאחוריהם , נכנסנו לתחנה , שם חברתי אליו , ובמהירות שיא לקחנו כרטיסים והמשכנו לרוץ לרציף . 
הוא רץ לפניי ( אני לא נעלבת שהוא לא חיכה לי או משהו , רצנו לרכבת ! 
! 
) ואני מאחורה . 
כשהגעתי לרציף ראיתי את הרכבת מתחילה לנסוע . 
" כוא אמ אמ אמ אמק ! 
" . 
יופי , עכשיו אני אחכה פה איזה חצי שעה לרכבת הבאה ואתבאס על החיים של עצמי . 
אבל ברגע שהסטתי מבט , ראיתי אותו עומד בצד , מתנשף ומדבר בטלפון . 
כל כך רווח לי . 
ניגשתי אליו בתבוסה מחוייכת שכזו והוא דיבר איתה בטלפון , מתמרמר על זה שהיא כן הספיקה לתפוס את הרכבת ואנחנו לא P : לא זוכרת מה בדיוק אמרתי , אבל זה היה איזה משפט מרמור על פספוס הרכבת , והא חייך ואמר גם איזה משפט רלוונטי . 
החלטנו שנחכה לרכבת הבאה וכולי הייתי מאושרת שיש לי איתו עכשיו איזה שעה וחצי טהורות . 
הלכנו לשבת ולקנות קולה , התמרמרתי שזה יקר לאללה , והחמוד הציע לי לחלוק איתו את הבקבוק . 
עוד לפני שהוא פתח אותו , והא הגיש אותו לי . 
מנומס ( : וככה התהלכנו בתחנת הרכבת , מחפשים פינות מוצלות וספסלים מוצלים , עדיף , חולקים בקבוק קולה קרה וצוחקים . 
ואז שמענו שמגיעה רכבת בתל אביב והלכנו לרציף שלה לחכות . 
נסענו יחד לתל איב , וממש הצחקתי אותו בנסיעה ( " את מצחיקה אותי " ) ואז ירדנו בתל אביב , ולרגע איבדנו זה את זו , אבל מיד הרגשתי יד מחזיקה לי בתיק וראיתי שזה הוא . 
גם הנסיעה לכפ"ס הייתה טובה . 
ישבנו וצחקנו והיה כיף . 
דיברנו על הצבא , גיליתי שהוא מספיק אשכנזי P : ואפילו בדרך הכי טובה שיכולתי לבקש . 
הגענו לכפ"ס , ירדנו מהרכבת , יצאנו מהתחנה , והלכנו יחד . 
כשראיתי את נקודת הפרידה מתקרבת , הבנתי כמה בא לי להציע לו שנמשיך מכאן לקניון או משהו , אבל הרגשתי שאני לא מסוגלת לעשות את זה ואולי זה בכלל קצת מוקדם בשביל זה . 
עמדנו כמה שניות בנקודת הפרידה , מלמלנו " טוב , נתראה מחר " , בלי חיבוק או נשיקה ( גם בזה נצטרך לטפל ) וכל אחד המשיך לדרכו . 
חזרתי מאושרת הבייתה , לא יודעת למי להודות . 
וכמובן שברביעי - חמישי לא נסענו יחד וראיתי אותו רק בחדר אוכל ביום רביעי מרחוק . 
כל השבוע הקרוב הוא לא יהיה בכלל , ואני לא יודעת מה אני אעשה . 
מה שכן , הייתה פה איזו התקדמות , אבל משהו אומר לי שהזמן הרב שיעבור עד הפעם הבאה שניפגש , ימחוק את השעתיים האלה . 
אני אצטרך להיות קצת יותר אגרסיבית . 
איזה חמוד הוא . 
איזה מקסים הוא . 
איזה יפה הוא . 
אני ממש רוצה . 
מאז שנפרדנו , ובקלות די בלתי נסבלת אני יכולה לומר בביטחון שאני כלכךכלכךכלכך לעזאזל התגברתי . 
זה אפילו די מעליב בשבילך , לטעמי . 
אחרי הכל , היינו ביחד שנה וחצי . 
הסופ"ש אחרי הפרידה , כלומר החל מארבע וחצי בצהריים של יום שישי , היה סופ"ש די חזק . 
הייתי מאוד עסוקה , נפגשתי עם חברים שונים , הייתי בים , עישנתי , אכלתי טוב , צחקתי כמו משוגעת , הייתי במופע סטנד אפ מעולה . 
ובהמשך השבוע לא נתתי לעובדה שנפרדנו להפריע לי יותר מדי בחיים . 
כן , היית לי בראש , כן , הייתה לי מועקה , אבל זה לא הפריע לי לבחון את כל החיילים והבחורים שבאיזור , לבלות בכיף ולהמשיך את חיי כרגיל . 
לא בכיתי עליך אפילו דמעה אחת , לא העברתי שעות במחשבות מייסרות . 
אדרבה . 
היה לי ממש כיף אפילו . 
בסבבה שלי הכרתי ~ מישהו ~ שמצא חן בעיניי מיד . 
וביום שישי במסיבה ... 
.. 
. 
אין מה לדבר בכלל . 
רקדתי , קלטתי את החתיך ההוא , קצת נצמדתי , קצת חייכתי , ובסוף רקדנו צמוד , התנשקנו קצת , טיפונת נגענו והתלטפנו וזייהו . 
לא משהו רציני , אבל מבחינתי , אין דרך יותר ברורה וסופית להוכיח לעצמי שאתה מעניין אותי כקליפת השום . 
אתמול כשהיינו בביה"ח וצלצלת , לא היה לי אכפת לי . 
אני חושבת על אותו ~ מישהו ~ שממש ממש מוצא חן בעיניי , ואם זה יעבוד , זה יכול להיות די מעולה . 
לא נכנסת לזה יותר מדי . 
אבל הוא קיים . 
ואני מקווה שאני אצליח להיות חכמה . 
וגם סתם אצליח . 
הוא דווקא חמוד לאללה ויבוא לי בטוב לחיים . 
בקיצור , אתה נשכחת בקלות לא מובנת , וזה רק מוכיח לי עד כמה הפרידה הזו הייתה נכונה וחיונית . 
אז אני ממש בסדר , טיפונת השמנתי אבל לא רציני . 
היה לי קטע במסיבה , מוזר היה לטעום שפתיים חדשות , אבל מוזר בצורה מרעננת . 
אני פוגשת את החברים בכיף . 
אפילו התחלתי להנות בצבא . 
ואתה ? 
שיהיה לך כל טוב . 
