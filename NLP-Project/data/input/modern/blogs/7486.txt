אילו גרנו באיגלו הייתי קורא לך לחמם את גופי באפך המנומש לפעמים מתחשק לי שיהיו לי נמשים . 
ולפעמים לא . 
כשהייתי קטנה רציתי שיהיו לי המון המון נמשים . 
כמו של הג'ינג'ים . 
היום הייתי מסתפקת בכמה קטנים על האף . 
אבל אין לי נמשים בכלל . 
טוב נו , אני חמודה גם ככה . 
יחסית לזמן שלא כתבתי , ניתן היה לצפות לקצת יותר תגובות של " טלי תחזרי " , " טלי אנחנו מתגעגעים " , " טלי אם את לא חוזרת לכתוב אני קופץ מהגג " .. 
. 
במקום זה רק איימו עלי בשיחות טלפון . 
לא בסדר , לא בסדר , תשתפרו עד הפעם הבאה . 
בהנחה שהרכזת שלי לא נוהגת לבלות בבלוגים של תלמידים , אני מניחה שיהיה בטוח לספר כאן שאת יום שני האחרון ביליתי בקניון הזהב בראשון לציון עם גיל , בזמן שאבא שלו עבר ניתוח בעין במדיקל סנטר ( זה נשמע מרושע , אבל זה לא כל כך , באמת ) . 
כדי להתחמק מלימודים ( יום לפני מבחן , לא סתם ) אמרתי לרכזת שלי שאני צריכה לנסוע עם המשפחה לבר מצווה בירושלים . 
בר מצווה , קניון , ירושלים , רשל"צ , בסופו של דבר הכל דומה . 
כך השגתי אישור להעדר מהלימודים . 
בכל מקרה , הגורל בחר להעניש אותי בכך שהתעוררתי יום שני חולה . 
בהתחלה רק קצת סניף סניף באף ויובש בגרון , אבל מהר מאוד זה הפך לשפעת שהדביקה אותי למיטה ב - 9 בערב . 
( אני חוזרת : 9 בערב . 
ת - ש - ע בערב . 
בקושי הספקתי לראות טלנובלה בע"מ ועפתי לישון ) . 
ביום שלישי גררתי את עצמי לבצפר לעשות מבחן במתמטיקה . 
אלוהים יודע איך אחרי 5 שעות של תרגולים במשוואות טריגונומטריות , עדיין הצלחתי לכתוב שסינוס איקס שווה למספר . 
אני מאשימה בכל את הסינוסים שלי ( משחק מילים , איזו שנינות רצה פה ) שעשו לי כאב ראש רציני וגרמו לי להגיש את המבחן חצי שעה לפני הסוף . 
לפחות המורה למתמטיקה ראתה כמה שאני חולה ומסכנה , אז אולי היא תרחם עלי ותזרוק לי עצם ( מבחן חוזר , משהו ) . 
אני חושבת שעלה לי המספר של המשקפיים . 
אני בקושי רואה מה שאני כותבת , וזה לא טוב . 
כרגע השתעלתי . 
אז בקיצור , איפה הייתי ? 
אה כן , בזה שאני חולה . 
אחרי המבחן גררתי את עצמי הביתה והלכתי לישון . 
יותר מאוחר גיל ( המאמי שלי ) ( לא , מאמי זה לא ביטוי של ערסים ) ( זה חמוד ) הביא לנו הביתה אוכל מבורגראנץ ' ואכלנו ביחד . 
כלומר , אני חושבת שזה היה אוכל של בורגראנץ ' . בכל מקרה , זה נראה כמו ההמבורגר והצ'יפס שלהם , אבל אני חושבת שגם אם היה לזה טעם של תרד מצופה בשוקולד לא הייתי שמה לב . 
חוש הטעם שלי הלך בעקבות חוש הריח ויצא לחופשה קצרה בקריביים . 
אבל הגוף דרש אוכל כלשהו , ומי אני שאתווכח איתו . 
אז הייתי חולה כל היום וגם היום אני חולה אז נשארתי בבית . 
וגם מחר אני אשאר בבית אבל זה לא משנה אם אני חולה או לא כי מחר הכיתה שלי נוסעת לבית לווינשטיין . 
( איך קוראים לרופא בבית לווינשטיין ? 
גנן .. 
. 
) בכל מקרה , הנסיעה הזאת מיועדת להראות לכולנו כמה שצריך להיות זהירים בדרכים כי אחרת זה המקום שנגור בו . 
הסיבות שאני לא רוצה / צריכה ללכת לשם : א . 
אני לא נוהגת . 
ב . 
אני מפחדת מהכביש = אני נוהגת בזהירות . 
( בתיאוריה כמובן , כי במציאות אני לא נוהגת . 
) ג . 
אני מושפעת בקלות מאסונות , וסביר להניח שצפייה באנשים שעברו תאונת דרכים תעשה לי סיוטים לחודשים הקרובים . 
לכן , אני לא הולכת לשם . 
אז יהיה לי עוד יום חופש . 
איזה כיף לי . 
מרוב שעמום היום החלטתי לסדר את המדף של החולצות הקצרות בארון שלי . 
שמתי לב לתופעה מאוד מוזרה . 
כל קיץ ( או כל חורף , אבל כרגע אני מדברת על הקיץ ) אני קונה המון חולצות וגופיות , ובכל קיץ מחדש אני מוצאת את עצמי בלי משהו ללבוש . 
וגרוע מזה - אני תוהה מה גרם לי לקנות את החולצות והגופיות שקניתי בשנה שעברה . 
האם הטעם שלי הפכפך עד כדי כך ? 
או שהכל קונספירציה ? 
אני לא יודעת מה הקשר , אבל נראה לי מגניב להשתמש במילה קונספירציה בדיוק עכשיו . 
ואני ידועה כאדם שאין לו הסבר לדברים שהוא עושה . 
מסתובב לי הראש . 
מעניין אם זה קשור לעובדה שכל מה שאכלתי מהבוקר זה 2 פרוסות לחם עם במבה וקצת סלט פירות שאמא שלי הכינה לי . 
( כמה מילים לגבי לחם עם במבה : זה טעים ) טוב , נראה לי שהפוסט הזה כבר נהיה ארוך מדי , אז אני אסיים כאן . 
בכל מקרה , אין לי עוד מה לכתוב . 
אל תכעסו אם כתבתי שטויות , כמו שאמרתי קודם , אני רואה מטושטש מה שאני כותבת , אז אני לא רואה כמה טיפשי זה נראה באמת . 
תהיו בריאים . 
