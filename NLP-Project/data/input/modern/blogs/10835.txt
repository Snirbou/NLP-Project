כשאני נכנסת הג'ינג'ית מסתובבת אליי מחייכת חיוך עצוב בלי מילים אני מהנהנת בהסכמה " זה לא פייר " היא אומרת . 
נכון , זה באמת לא פייר . 
( את לא אשמה , רק תהיי פה כבר , טוב ? 
הלב שלי מתפוצץ . 
) אתמול חצר שמחה ושער חצי פתוח מזמינים אותנו להכנס ואישה קצוצת שיער מחייכת לנו את הדרך למעלה . 
חדר שינה של זרים , שמיכת חורף פרחונית בגוונים רכים מכסה מיטה גדולה , מעליה מדף עם כמה ספרים , " זה של ההוא שכתב את באדולינה " , " כן , שמתי לב " . 
יש כיסא קטן אדום ושולחן איפור , המון שרשראות שנראות כאילו נקנו ב " קסטרו " . 
שירותים ומקלחת , " אז תרגישו חופשי " . 
מצחקקות נבוכות , לחוצות , " תנעלי את הדלת . 
" פעם ראשונה בלי שיער , פעם ראשונה בלעדייך , גם לזה שמת לב ? 
אני מדברת על השומנים שלי ואת לא מתייחסת בכלל , לא מוחה ולא מתנגדת . 
בהשמע האות אנחנו יורדות במדרגות ומחפשות את המקום שלנו , האנשים מסביב , כלת השמחה מולינו והרצפה מחליקה . 
כשהמוסיקה מתחילה הכל נהיה מוכר , המעמד , התחושה , היא , אני ומה שעובר בין העיניים שלנו כשאנחנו רוקדות , אפילו אם היא לא חושבת עליי אף פעם . 
מתבלבלות וחוזרת לצעד הנכון , מותחות את עצמינו עד סוף השיר , היא לוחשת לי באוזן מה כדאי לעשות עכשיו , וגם בלי מילים אנחנו מתאימות עצמינו אחת לשניה , ולמרות שהיא שונאת לאלתר היא עושה את זה יופי . 
המוסיקה נגמרת ומחיאות הכפיים אומרות שהצלחנו , שעשינו את זה . 
מנשקים אותנו ומתלהבים , " איזה יופי , איזה כיף , אתן רוקדות נורא יפה , איזה צמד מקסים אתן ... 
.. 
. 
" צמד מקסים , אה ? 
מסתבר שעל הבמה זה עדיין עובד . 
מתארגנות והולכות , לא לפני שהיא מציינת איזה מגניב לגור באיזור הזה ו " בואי נגור כאן " . 
נגור ? 
מי ? 
ממתי את מתייחסת אלינו שוב כאל יחידה אחת ? 
את לא , זה סתם יצא ככה . 
ואז אמא שלה מתקשרת ודואגת , " אמא שלי אף פעם לא דואגת ולא מתחקרת בתקופה הזו " היא אומרת . 
ברור , יש לה חוש , יש לה רדאר , היא קולטת מתי הבת שלה לא באמת הלכה לעשות בייביסיטר . 
ונורא מסוכן לה להיות איתי , היא עוד עלולה להפוך ללסבית , נכון ? 
הדרך ברגל נמשכת עד שאנחנו מבינות שאי אפשר באמת להגיע הביתה ברגל , עולות על מונית ונוסעות הביתה . 
היא בקושי מדברת איתי , כל הזמן עושה טלפונים , ובכל זאת לרגע אני קולטת שנכנסתי שוב לבועה הקטנה שהיתה לנו פעם , על אף חוסר הרלוונטיות שלה עכשיו . 
כשאנחנו נפרדות , בלי שום חיבוק , שום מגע , היא אומרת " אל תאנסי בדרך " כאילו להראות שבאיזשהו מקום היא עוד יכולה לדאוג , היא עוד יכולה שיהיה לה אכפת . 
אבל זה סתם שטויות , אני מוציאה דברים מהקשרם , זו סתם תוצאה ממנת יתר של פרקי " בטיפול " . 
לוקחים כל הזמן צעדים קטנים , לפעמים גם כאלה גדולים . 
יוצרים קשרים ומנסים לא לפרק אותם תוך יומיים . 
עושים כיף , מגשימים חלומות קטנים , אוהבים וזורמים ו ... חיים . 
נכון ? 
אבל איך , מאיפה מתחילים ואיך יודעים באיזה כיוון לבחור ? 
איך יודעים עם איזה אנשים שווה להשקיע ומתי בדיוק ? 
וכוסעמק , למה אין הוראות הפעלה פשוטות ונוחות למשתמש ? 
ואיך יש אנשים שיודעים לעשות את זה ויש אנשים שנתקעים כמו מחשב שכל המערכות שלו נדפקו ? 
כשלירון ואני נמצאות באותו צד בשיחות " איך החיים " אני מתחילה להרגיש שהעניין הזה גדול עליי . 
אם שתינו שואלות את השאלות ולאף אחת מאתנו אין תשובה בשביל השניה , אפילו תשובה בנאלית וטיפשית , אפילו תשובה של " קל להגיד קשה לעשות " , אז באמת נשארות רק השאלות , בלי נחמות חלקיות אפילו , בלי סיום נעים לשיחה . 
רק הקלות הבלתי נסבלת של הקיום , והכבדות הבלתי נסבלת של להתקע במקום . 
ודנה , דנה יודעת לחיות . 
זה מה שעולה לי בראש . 
וזה מצחיק , זה מצחיק כי מה זה קשור עכשיו שהיא חוזרת ? 
זה לא ... 
.. 
. 
זה סתם האסוציאציות האלה . 
עשינו לה אידאליזציה ? 
אולי . 
הדגשנו את מה שהיה כיף לראות ? 
את מה שנתן השראה לעשות דברים ? 
אולי . 
סביר להניח . 
ולא , לא מושלם אצלה . 
בכלל לא . 
מדי פעם אני נזכרת איך היא אמרה שיש את הימים האלה שפשוט קמים בבוקר ורק רוצים לבכות כל היום , איך היא הפכה את עצמה פתאום לבנאדם אמיתי שנמצא מעבר לקו . 
דנה כבר לא מושלמת , דנה לא מייצגת את האושר חסר הפגמים , אבל היא מייצגת איזושהי יכולת בסיסית לחיות את החיים ולהסתכל עליהם בצורה בריאה ; על העליות והמורדות , על הקל והקשה , על כל צעד וצעד במסע . 
דנה מדברת על " מסע " . 
ברגעים האופטימיים נפלא לי עם עצמי , באלו הפסימיים אני מוכנה לקבור את עצמי וזהו , בין לבין אני בעיקר מתנדנדת . 
