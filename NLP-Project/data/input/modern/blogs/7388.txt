והנה אתם יודעים שלכל חבר בקיבוץ יש פיסת דשא ליד הבית . 
אתם וודאי מכירים גם את הפתגם , הדשא של השכן ירוק יותר . 
אני הייתי מקפיד על זה . 
שהדשא של השכן שלי , תמיד יהיה ירוק יותר . 
שלא ידמה לי שאני שואף למשהו שיש לשכן שלי שאני נורא רוצה . 
לא . 
הדשא של השכן שלי ירוק יותר , נקודה . 
מה הייתי עושה ? 
הייתי מצהיב את הדשא שלי , ליתר ביטחון . 
איך הייתי משיג את האפקט המדהים ? 
הייתי מצמיא את הדשא שלי . 
והדשא שלי היה נהיה ירקרק ושרוע . 
והדשא של השכן שלי , מה זה , ירוק ? 
שחור ! 
היה משקה אותו היה מדשן אותו , היה עושה לו את הציפורניים . 
כל עשב היה עומד אצלו דום מתוח שפיץ דוקר את הכחלחלה . 
ואצלי גירסא רפויה , ירקרק ושרוע . 
אבל מה , אני הייתי יוצא לעת ערב מסתכל על הדשא שלי , מסתכל על הדשא של השכן שלי - הייתי מבסוט . 
הדשא שלא השכן שלי ירוק יותר . 
אני בסדר , לפחות כלל אחד אני מחזיק אחד לאחד . 
כך עוברים עלי יומיים - שלושה של הרגשת בסדר , בינתיים הדשא שלי זוחל מירקרק לצהבהב מצהבהב לצהוב ומצהוב לחום . 
וזה מתחיל לעצבן את השכן , בני , חבר מסור מהשורה . 
שאם יש ספק מי פה חקלאי יותר טוב , אז אין ספק - בני חקלאי יותר טוב . 
הדשא שלו ירוק יותר . 
אבל דשא חום זה כבר באמת פצע על הלחיים של הקיבוץ . 
וכך בא אלי יום אחד בני ואומר לי - 'מאיר, תראה איך הדשא שלך נראה . 
לא צבע , לא צורה . 
זרוק עליו טיפה מים גרגר דשנקין ותראה איך שהוא תופס צבע' הוא אומר לי כשהוא תופס לי את הלחיים . 
אני מעיף לו את הידיים מהלחיים שלי ואומר לו 'לא בני , אני עושה את זה בכוונה ' . 'מה, אתה רוצה להגיד לי שאתה חוסך במים ? 
' ואני אומר לו 'בני, מה , אני חוסך במים ? 
אני מזל דגים , אני לא נרדם בלי קלטת עם פכפוך מים חיים ונוזלים מלבנון , לא , אני רק מקפיד שהדשא של השכן שלי יהיה ירוק יותר ' . ואז אני רואה את הבערות השחורות של הזעם באישונים שלו מתפרצות החוצה , שוטפות אותי בשתיקה אבל בזעם . 
אני יודע למה הוא כעס עלי , למה אני הייתי בכלל הזה אחד לאחד . 
הדשא של השכן שלי ירוק יותר . 
אבל את בני , חבר מסור מהשורה העפתי מהכלל הזה . 
כי הדשא של השכן שלי בני תמיד צהוב יותר עד חום . 
וכך הוא מוצא את עצמו , בני , חבר מסור מהשורה , מחוץ לכלל . 
לא משנה , כלל כלשהוא , והוא עוד מתעב חריגים . 
'תשקה את הדשא ! 
' אני אומר לו 'לא' והוא אמר לי 'תגיד אתה נורמאלי ? 
' ואני אומר לו 'לא. תגיד מה אתה חושב , שאני לא נורמאלי להיות נורמאלי ? 
אני לא נורמאלי ! 
' ואני מבסוט מההברקה שלי , אבל בני בכלל לא מבסוט . 
... אז ראיתי שהם עשו סימן , השניים בלבן ותוך אולי שנייה שניותיים שקעתי בערפל ענוג צמרירי ורך ורדרד נטול הכרה נטול עשתונות נטול מחשבות נטול נטולות - והתעוררתי , במוסד לשיקום . 
אני צריך להגיד לכם , לא היו לי ימים טובים מן הימים שעשיתי במוסד לשיקום . 
כל פיפס שלי היו רושמים , כל תנועה שלי היו מתייחסים . 
אני רק הייתי עושה 'אה' היו רצים אלי שניים . 
בשפיות , הייתי יכול לצעוק שעות 'תסתכלו עלי ! 
' ואף אחד לא היה מה , כלום . 
במוסד לשיקום כל פיפס שלי היו רושמים . 
אפשר להגיד עשיתי חיים משוגעים . 
כל כך טוב שחשקה נפשי לצאת החוצה לראות אם זה באמת זה לפני שאני חותם קבע . 
אז עשיתי את עצמי שפוי , לא פרויקט מי יודע איזה . 
הלכתי למבדקי שפיות . 
שאלו אותי בין היתר 'כמה זה ' . חשבו שתפסו פראייר , אבל אני קצת משהו בפיזיקה עוד זוכר . 
התחלתי להתרטט עם זה , לתפוס עם זה יציבות . 
וזה שיקשק לי קצת את האפורים הלבנבנים שלי ואיבדתי קצת את הריכוז אז זרקתי ניחוש ' 3.7 ! ' הם מסתכלים ואומרים - 'קרוב, כל הכבוד . 
כל הכבוד , קרוב ' . 
