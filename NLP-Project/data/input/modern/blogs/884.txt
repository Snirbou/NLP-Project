הסופ"ש האחרון היה כל מה שלא היה במשך שנה . 
ואני כמובן מתכוון לשנה אקדמאית . 
לרקוד על 2 חתונות : " החגיגות " נפתחו כשילנה חגגה 19 ביום חמישי בערב - מזל טוב ! 
! 
! 
וכמו שיקרה עוד הרבה פגשתי אנשים שלא יצא לי לראות בשנה החולפת . 
הכרתי גם כמה אנשים חדשים , הכרות שטחית , כי היה צריך להספיק לעוד מסיבה באותו הערב . 
מחוף הים , עליתי לכיוון סבתא שלי . 
כיוון שמהמסיבה יצאתי די רעב , נידבתי את סבתא להכין לי טוסטים ( למרות שבעיקרון אמרתי לה שאכין לבד , והיא התעקשה .... 
... 
.. 
. 
) . 
מבגדים של חוף הים , החלפתי לבגדים של יציאה.די מהר יש לומר . 
ומשם , באדיבותו של " דוד האנורקס " אספנו את ה " פאטמה " ויצאנו אל תל אביב . 
בהנחייתו המופלאה של ה - GPS . 
מכשיר די מגניב . 
ומתנת יום הולדת ראויה . 
דרום תל אביב , או יותר נכון " פלורנטין " אינם מקום סימפטי במיוחד . 
זה נדמה כאילו מרגע היווסדו המקום היה מוזנח ונראה כמו מאורת סמים אחת גדולה . 
המקום : " המקום " . 
הסיבה : מסיבת שחרור של הסטפני . 
ונדמה כמו רק אתמול כולם התחילו לשרת בצבא . 
.... היו אלה השעתיים המייגעות בחיי . 
אבל הניסיון היה שווה את זה - כי זה טוב לשבור שגרה . 
המקום עצמו קטן משהו . 
רחבת ריקודים ובר משקאות די צנוע . 
קיבלנו הוראות להזמין אלכוהול ולא קולה . 
זה הסתכם ב - " אני שותה בירה " לף " וטועם שיבה ( ? ) " ( המחירים אגב , היו מופקעים בהתאם לתל אביב ) . 
האשדודים התנהגו כיאה לאשדודים פריפריאלים . 
ישבנו בצד . 
אפילו בשקט . 
המוזיקה מחרישת האוזניים ( במלוא מובן המילה ) לא איפשרה לנהל שיחה תרבותית . 
5 אשדודים ( 2 בחורים ו - 3 בנות ) שבוהים ברחבת הריקודים . 
מידי פעם אחד מאיתנו אזר אומץ ויצא לרחבה . 
אפילו אני נתתי את ה - 5 דקות ריקוד שלי . 
5 דקות בהן הבנתי שאני נטול חוש קצב . 
אז המשכתי לשבת . 
הסטפני כמובן ניסתה לגרור אותנו אל רחבת הריקודים המאיימת .... 
... 
.. 
. 
הבהייה הייתה שווה . 
מידי פעם הגיחו דמויות מיסתוריות לרחבת הריקודים והפגינו יכולות ריקוד שלא היו מביישות את היכולות שלי . 
ההבדל הוא הבטחון העצמי . 
והאהבה למקצוע . 
אני לרקוד לא אוהב = \ שילוב של גורמים כמו מוזיקה , אלכוהול ועשן הסיגריות הבריחו אותי ואת האשדודים די מהר . 
שעתיים במקום הספיקו . 
הספיקו לתקופה של 5 שנים . 
ואולי אפילו יותר ? 
את מה שנשאר מהלילה החלטתי להעביר באשדוד . 
ובשישי בבוקר ( 11:00 ) , כבר הייתי מוכן ומזומן לחזור לגן יבנה היפה . 
כשאני מנדב את עצמי לסבב קניות עד 16:00 בערך בלי ארוחת בוקר , או צהריים . 
עוד ערב עם ילנה התוכנית המקורית הייתה שנצא לבלות את הערב היום . 
כלומר במוצ"ש . 
ובשל אילוצים שונים , זה הפך לשישי . 
אין בעיה עם זה . 
החלטנו ללכת על משהו אקזוטי . 
אז הבחירה הטובה ביותר הייתה ה - נודלס בר הקרוב . 
בתפקיד הנהג - אני . 
אספנו את ילנה ועוד ידיד אחד , ויטלי . 
הארוחה הייתה מוצלחת ביותר . 
קינחנו בסושי די מוזר . 
ואני מתחיל להעריך את הסושי שלי . 
אז נכון הוא רחוק ממושלם , אבל הוא אכיל . 
באופן ספונטני כל כך , אמצע הלילה , ואנחנו המשכנו לאיזור חוף הקשתות . 
שוב פעם , כאמש פגשתי אנשים שלא ראיתי הרבה זמן . 
פגשתי חדשים . 
היה איזה בחור אחד , שהוא מ"כ . 
אולי אפילו יהיה המ"כ שלי . 
ושם על הדשא , מול אנדרטה לספינה " סטרומה " , הבנתי עד כמה החיים לוקחים אותנו למקומות אחרים . 
עד כמה אני טועה בקשר למירוץ הזה של החיים . 
היה שם זוג אנשים שניגן על גיטרות . 
די נדחפנו להם . 
הם מצידם לא הפגינו אכפתיות יתרה למצב . 
כולנו , כל האנשים - קשורים אחד לשני , ובכל זאת מנותקים . 
כל אחד הלך בנתיב שלו . 
דיברנו על הכל . 
חלקם היו בשנת שירות , גרעין נחל , מכינה , חלקם היו בצבא ( ילנה והמ " כ ) . 
דיברנו על השירות העתידי , על הטירונות . 
ופתאום , משום מקום , זה התחיל להיות כל כך רלוונטי : ואני קונה ציוד , ואני מפחד , ואני מתכונן , ואני שואל , ואני מתעניין , ומה יהיה ואיך יהיה . 
ואני קצת מתבכיין , ואני קצת חושש , ואני קצת מתמלא בטחון , וקצת יודע שיהיה בסדר . 
אני לא לבד , אני גם לא הראשון ולא האחרון שעובר את זה . 
כל ההישגיות הזו , ומי יעשה ראשון ובציון יותר גבוה - אז נכון היא חלק מאיתנו , אבל היא לא השלם . 
באותה מידה שאני בעתודה יכלתי לנתב את עצמי למכינה או פשוט ללכת לצבא . 
והכל טוב , הכל מועיל , הכל מעניין . 
והפשטות הזו של לעשות תואר ולגמור את זה היא הרבה יותר מורכבת . 
ובעצם , מה זה תואר ? 
עוד מסמך שמעיד על הכשרה מסויימת . 
אבל דברים גדולים אפשר לעשות לא רק על ידי לימודים . 
תמיד ידעתי את זה אני חושב . 
אבל אני נפעם לראות את זה רוקם עור וגידים . 
אני שמח על הרב - גווניות הזו של העולם . 
הפנמתי , שבעוד זוג הגיטרות מנגן , אנחנו כולנו , שרים את בלדת שנות העשרה . 
והופכים ל - 20 + , אנשים צעירים , שכמו סלעים , הרוח והמים עיצבו אותם והפכו אותם למה שהם . 
אנשים צעירים שכל העולם לפניהם , אבל הם כבר מה שהם . 
מחומר ביד היוצר , אנחנו הופכים ליוצר ויוצרים מחדש וחוזר חלילה .... 
... 
.. 
. 
שמתם לב שכבר סוף הקיץ ? 
זה אומר שמחר בבוקר כולם כבר יחזרו לשגרה ולדברים הרגילים שלהם . 
גם אחרי שנתיים אני סופר את ה " שנים " לפי תאריכי הלימוד . 
מוזר שכבר עברו שנתיים . 
והנה אח שלי מתחיל את השנה האחרונה בבית ספר . 
וגם ריטה . 
ופתאום , אנשים שאני זוכר מהגן הם הגדולים . 
זה סוף הקיץ , יש בזה משהו קצת עצוב . 
ומצד שני , אני מחכה לגשם שישטוף את הכל , ויכניס בהכל רוחות חדשות . 
שמתם לב כמה יפים השמים אחרי הגשם ? 
שתהייה לכולכם , הגדולים והקטנים ( י"ב ) , שנה טובה ומוצלחת ! 
יאללה , עלו והצליחו ! 
