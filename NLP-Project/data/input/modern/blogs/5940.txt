בשלושים השעות האחרונות ה - ICQ מקולקל , לא קיבלתי שום מכתבי דואר אלקטרוני , באתרי אינטרנט מעניינים ( כולל פורומים ובלוגים ) לא התווסף כל תוכן משמעותי חדש , אינני הולך לאף מקום עם אמיגוסיי ( היום יום דל " ת ) , ואין לי תירוץ לביצועה של אף שיחת שח - רחוק . 
התוצאה הסופית : האווירה היא כמו בשעה 21:00 ביום שבת במהלך שנת לימודים . 
אך מדוע כל זה כל כך טוב ? 
מכיוון שהחל מבעוד אחד עשר שבועות , עת שירות בצה"ל יתרגש עליי , האווירה הזו היא כל שתהיה לי , 24 שעות ביממה , 7 ימים בשבוע . 
מומלץ , אם כן , להתרגל ולהתמודד עם מצב זה . 
אין כזה דבר " דעות " ; יש רק רמות שונות של ידיעת האמת . 
כמובן , שהמשפט הזה נכון בשל קיומן של אקסיומות מסוימות : הראשונה היא , שאנחנו עצמנו שואפים לטוב ולא לרע . 
דוגמה לאקסיומה נוספת , היא שאנחנו רוצים שבני האדם יהנו מהחיים ולא יסבלו מהם , או במילים אחרות , שסבל הוא רע והנאה היא טובה . 
דווקא היום הבנתי סופית והחלטית את האמת הגמורה הזו : אדם צריך לחיות את החיים שלו בשביל עצמו , ואך ורק בשביל עצמו . 
( כמובן , שאין אפילו צורך לציין שאותם אנשים שהכי חיו בשביל עצמם והלכו בדרכם שלהם - מאלברט איינשטיין , דרך ריצ'רד פיינמן ועד ברט רוטאן , לשלוש דוגמאות - הם אלו שתרמו הכי הרבה גם לבני אדם אחרים ) So busy out there And all you wanted was somebody who cares החזק בכל רגע נתון בקבוק של מים קרים מאוד במקרר ( או במקפיא ) . 
הסיבות לכך לא מסתכמות רק בכך שמים קרים מאוד הם הרבה יותר טעימים ממים שאינם קרים מאוד ; יש סיבה נוספת , לא פחות חשובה : נניח ושמעת / קראת זה עתה , או לפני כמה עשרות דקות , דבר מבאס במידה קיצונית , וכרגע אתה מדוכא מאוד בגללו , וממש מרגיש פיזית את הרגשת הדכאון מכווצת ומכאיבה לך בכל האיזור של הלב וכלוב הצלעות . 
יש לכך פתרון נפלא : המים הקרים מאוד , בזרימתם במורד הושט , " מקררים את הצנרת " ומצננים משמעותית את איזור הלב - ריאה , תוך שהם מפחיתים כמעט כליל את הרגשת הלחץ , או ה " אבן על הלב " , הנוראה . 
כמובן שזהו רק חצי פתרון : הדבר מספיק רק בשביל להפחית את הרגשת הדכאון לרמה כזו , שתאפשר לך , האדם , הגיבור , להקים את עצמך מהכסא / מיטה/כל תנוחת כיווץ אחרת בה אתה מצוי , להישיר מבט , לנשום עמוק ולהתחיל לעשות פעולות המיועדות לשנות את אותו דבר שגרם לדכאון מלכתחילה . 
