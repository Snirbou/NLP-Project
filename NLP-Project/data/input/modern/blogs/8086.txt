קר בחוץ . 
קר , אני אומרת לכם . 
מסוג הקור שגורם לך לומר לעצמך , " אם כל כך קר פה , כמו באירופה , אז לפחות שיהיה אירופה ! 
" . 
מי יוצא לשחק טניס במזג אוויר כזה ? 
רק משוגעים . 
אין ממש רוח , אבל הכפור דוקר את הלחיים ומקשה על הנשימה . 
ושוב שכחתי לקחת אתי טישיו , וכך יצא שזרמי נזלת קלים עד מתונים התחילו לדלוף מאפי האדמדם כאפו של ליצן בוגדני . 
וכמאמר הפתגם - אם אין טישיו לי , שרוולי לי . 
וכמאמר אדי מרפי , צריך רק להיזהר שזה לא יקפא וישרוט אותי אחר כך . 
והעייפות ? 
מה נאמר עליה ? 
נאמר כי מסיבות שאינן ברורות לי ( אולי שנת הלילה הגרועה ) התעייפתי מאד כבר בתחילת השיעור , והמכות שלי היו הרבה יותר חלשות והרבה פחות מדוייקות מהרגיל . 
לקראת סוף השיעור כבר בקושי הרמתי את היד . 
כבר הרבה זמן לא הייתי בסיטואציה כזו בשיעורי טניס . 
האם עקירת השן גרמה להידלדלות מאגרי האנרגיה שלי ? 
מסופקתני . 
על כל פנים , אי אפשר לומר שהיה זה אחד מאימוני הטניס הדגולים שלי . 
את הכסף בסוף , שילמתי כמו גדולה , על כל מקרה . 
בדרך חזרה עוד הספקתי להחזיר טלפון לדודי היקר , איש מחשבים מדופלם ובדרן בחסד , שהתקשר קודם לכן . 
השיחה נפתחה במצבור " אהההה ? 
! 
" ( יעני , " מה נשמע ? 
" ) הדדי , והמשיכה בחילופי " אההה ? 
! 
" ערסיים יותר , כשניסיתי להבין למה הוא מתקשר ולא משאיר לי הודעה , ירום הודו . 
בכל מקרה , התברר שהוא רצה לדעת את משמעות המילה reference באנגלית , ולמרות שיש לו אינטרנט מהיר והוא מומחה מחשבים , היה נראה לו יותר הגיוני להתקשר אלי ולא לפתוח , נניח , אתר כמו Dictionary . 
com ( ואל תגידו לי Babylon , שאני לא אירק עליכם בטעות . 
יובטפויומט התוכנה הזו והריגול התת - קרקעי שהיא עושה ) . 
בינתיים . 
מדהים מה אפשר למצוא כשזורקים מילות חיפוש כלליות וכוללניות לגוגל . 
דברים כמו " דרושים " , " עבודה " ו - " משרות " , הניבו שליחה פרטנית של עוד 4 קורות חיים , והרשמה לעוד 3 מאגרי משרות . 
כן , אני יורה לכל הכיוונים . 
קצת מטריד אותי שעוד לא התקשרו אפילו פעם אחת , ממקום כלשהו . 
זה באמת לוקח כל כך הרבה זמן בעידן החדש ? 
האמת , עם תגובות ה - Out of Office האוויליות שקיבלתי בחלק מהמקרים , אני אתפלא אם הם בכלל יודעים לקרוא קובץ WORD . 
אבל צריך לשמור על התקווה , לא ? 
איזו תקווה . 
או . 
שאלה טובה . 
בינתיים , גם עניין ה - HSMP ( אישורי עבודה באנגליה ) נחקר בצורה מעמיקה . 
לפי הנתונים , יש לי סיכוי טוב לקבל אשרת עבודה לשנה לפחות , זאת בתנאי שיהיה לי במה לעבוד שם . 
אם היו שואלים אותי לפני כמה שנים אם נראה לי ללכת לעבוד בחו"ל , הייתי מגחכת ואומרת " מה רע לי בארץ ? 
" . 
קצינה קרבית פטריוטית שכמותי . 
היום , יש לי הרבה תשובות לשאלה " מה רע בארץ " , וכל אחת מהן יותר חמורה מהשניה . 
מה שהכי חמור בעיני , זה שהמצב הנוכחי בארץ גרם למורעלת כמוני לחשוב ברצינות לעזוב ולא לחזור . 
את מי אפשר להאשים ? 
הרבה גורמים . 
השלטון , החינוך , האלימות , הזלזול בתרבות ובאמנות , הישגי הספורט הדלוחים , תרבות הסמוך , החפיפיות , ערך הכסף העלוב , זה שאין עבודה ואין פרנסה גם לאנשים חרוצים שנורא רוצים , שהחינוך הגבוה יקר פה בטירוף , שבשביל לקנות בית צריך לעבוד 50 שנה , העוני , המדינה שלא דואגת בגרוש לאזרחים שלה כבר מזמן , הדם , הטרור , המלחמות , העייפות והתשישות מהמצב הבלתי נגמר הזה , העובדה שבקושי אפשר לפתוח פה עסק מצליח ( אפילו קטן ) ... עייפתי . 
זו האמת . 
אני רוצה לפרוח ולהתקדם , לעשות כסף וגם קצת ליהנות מהחיים , אבל פה אין צ'אנס . 
כל הזמן דורכים לנו על הראש , ואנחנו מקבלים את זה ואומרים תודה . 
חסר משהו אחד עיקרי , משהו שאבד לפני כמעט 10 שנים , כששרץ מסוים רצח את ראש הממשלה ז"ל , יצחק רבין . 
מאז , לאט אבל בטוח , היא דעכה , עד שלאחרונה הרמתי את הראש וחיפשתי אותה ולא מצאתי - התקווה . 
נעלמה . 
נגוזה . 
התפוגגה . 
אני מסתכלת קדימה ולא רואה שום דבר חיובי , נכון או בריא . 
פשוט כלום . 
וזו לא סתם פסימיות שנובעת מחוסר העבודה הנוכחי , אלא מצב שהלך והתפתח עד לשיא של התקופה האחרונה . 
אם המדינה הזו תמשיך ללכת בדרך בה היא הולכת כעת , לא יישאר פה דבר מלבד עיי חורבות וכבשים של אריק שרון . 
אנחנו כבר מדינת עולם שלישי . 
עכשיו נשאר לנו רק לרדת לתהומות הנשייה . 
אז מדינתי היקרה , שלא תתפלאי אם אני אלך לכמה שנים , או אולי לצמיתות . 
נתתי לך מה שהיה לי לתת , תרמתי את שלי לצבא , לתמ"ג , לתל"ג , לכלכלה , לחינוך . 
ומה קיבלתי ממך בתמורה ? 
קנסות חניה , ביטוח לאומי ומלחמות . 
אין לי כוח לזה יותר . 
כשתרצי להתנהג כמו שצריך לאזרחייך הנאמנים , שלחי לי אימייל . 
באינטרנט אני בטח אגלוש גם עוד 10 שנים . 
ולא בגלל ריקודים . 
זה מעצבים . 
ככה זה . 
לא ישנה טוב , חולמת חלומות מעצבנים , מתעוררת 20 פעם . 
מזל שאני לא צריכה לקום לעבודה , חלילה . 
חלמתי שאני רבה בצעקות עם החבר הכי טוב שלי , שהוא לא רוצה לדבר איתי , שמישהו השתלט לי על הבלוג והוסיף קטעים משלו , שפגשתי את הבוסית לשעבר הפסיכית שלי , ונראה לי שגם היה משהו שקשור לשר הטבעות , אבל אני לא זוכרת מה . 
לילה מגעיל למדי , אין מה לדבר . 
נקווה שהיום יהיה שקט ורגוע . 
מגיעה לי קצת שלווה , לא ? 
תראו , תשמעו ... 
.. 
. 
דיסקים מזוייפים , באמת . 
עבירה על החוק וכאלה . 
אבל הם זולים ונמכרים היטב , מה שעושה את העניין לעסק משתלם . 
שמענו לא מזמן על תפיסה של בית חרושת שכזה , להעתקת דיסקים , משחקי מחשב וכו ' . זה היה ברמאללה . 
והנה , עכשיו זה קורה שוב , הפעם ברוסיה . 
ולא סתם ברוסיה - בכלא נובוסיבירסק . 
בית החרושת הנ"ל היה קיים 3 שנים ( ! ) , בשיתוף פעולה מלא של הסוהרים , שטענו כי לא ידעו שזה לא חוקי . 
האסירים עבדו בבית החרושת במשמרות . 
במקום נמצאו 170,000 דיסקים מזוייפים וציוד משוכלל . 
החוקרים חושבים כי הזייפנים החליטו להקים את בית החרושת הזה בכלא , כדי להתחמק מהעין הבוחנת של הרשויות ... 
.. 
. 
שאלות והערות טורדניות : 3 שנים ואף אחד לא שם לב ? 
מה אמרו האסירים - אני רק צורב דיסקים לבן שלי ? 
אף אחד לא חשד , נניח , כשהכלא קיבל משלוחים תכופים של מאות אלפי דיסקים ? 
! 
מה הם חשבו , שזה לטפטים ? 
עינה הבוחנת של המשטרה כנראה זקוקה לניקוי דחוף . 
כמה סוהרים יש שם ? 
איך התחלקו הרווחים ? 
איך שמרו שכולם יהיו בשקט 3 שנים ? 
זה ממש ראוי להערצה . 
אולי צריך שמישהו יעשה איזו בדיקה קטנה גם אצלנו , בבתי הכלא . 
במיוחד בתא של יגאל עמיר . 
אי אפשר לדעת מה החרא הקטן עושה שם לבד כל היום . 
The fun never ends . 
נחמד לדעת שהחיפושים בגוגל רק הופכים להיות אינטיליגנטיים יותר . 
הפעם הצחיק אותי במיוחד חיפוש " מוצץ זרגים " שנערך אך לא מזמן . 
זה יפה , זרגים . 
שימוש נאות במילים עבריות חביבות . 
כמה טוב לשמר את השפה . 
וכמובן , מלבד זאת , יש כל מיני אנשים משונים שמחפשים " משחקים לפיקניק " , " ברטולין " , וכמובן " פמלה אנדרסון " - החיפוש הבלתי מעורער . 
מה יש לכם ממנה , תגידו ? 
לא נמאס לכם ? 
האישה מגדירה מחדש את המונח " פאסה " ! 
מחר , אם יהיה לי כוח , פוסט על אנגליה , HSMP , פטריוטיות ורבין ז"ל . 
כבד . 
ככה זה , כשאוכלים כמויות בלתי הגיוניות בעליל של בשר , פיתות וחריף . 
חרף העקירה , הצלחתי ללעוס בשלווה יחסית . 
אבל ככה נראים בסוף . 
מותשים . 
הלכנו לשחק באולינג עם אחותי הקטנה . 
How ' s 80 is that ? 
! 
כדי להרגיש ממש במסע בזמן , כל מה שהיה חסר זה שנשב שם ונאכל צ'יפס , ואחר כך נלך לראות את קראטה קיד 2 בקולנוע . 
באמת הרגשתי כאילו חזרנו אחורה בזמן . 
הכדורים עדיין בצבעים הביזאריים שלהם , עדיין שמנוניים , הנעליים עדיין חלקלקות מהמשתמש האחרון , אני עדיין גרועה . 
כלום לא השתנה . 
אפילו האוכלוסיה לא השתנתה - עשרות ילדים צווחים ומאושרים . 
רק הפעם יש להם מצלמות דיגיטליות וטלפונים סלולריים ממש קטנים . 
אחר כך חזרנו לשנות ה - 2000 עם סושי ביאקימונו , מזון רך כזה , שאוכל ללעוס ולהראות כמו זקנה בת 80 . 
מחר אנחנו עושים פיקניק עם חצי משפחה מטורפת . 
גם Green תבוא , ככל הנראה . 
אני מסירה אחריות באופן רשמי לגבי מה שילך שם . 
ומלבד זאת , תודה למתעניינים במצב שיני - הכל סבבה . 
תודה ששאלתם . 
לא נרשמו כאבים מיוחדים , מלבד פעימות חשודות פה ושם . 
לכל מנבאי השחורות - אני לא יודעת לאיזה רופאי שינים אתם הולכים , אבל אולי כדאי להחליף ... 
.. 
. 
חדש ! 
! 
! 
חדש ! 
! 
! 
חדש ! 
! 
! 
מחשב טנדי מעולה במבצע חסר תקדים ! 
מעבד 386 20 MHZ ! 
2 MB זכרון ! 
לא כולל מסך ועכבר ! 
תואם DOS ! 
מחיר חד פעמי של 8499 דולר ! 
! 
! 
