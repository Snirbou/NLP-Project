אכלתי היום שתי פחיות של דיאט קולה . 
זה היה נורא טעים ואני נורא רוצה לשקול 45 קילו וזה בטח יקרה מחר . 
איזה יופי , האמת היא שאני סתם מרגישה רע ואין לי תאבון אמא טרחה אתמול להביע את פליאתה למראה הצלוליטיס שביצבץ מחוץ לתחתונים , זה היה אירוע מאוד מאוד משמח . 
אני חיה בבלאגן , ככה אני מרגישה , לא רואים את החדר שלי , בכל מקום שאני מסתכלת יש ערימות של בגדים וחפצים מיותרים שצריך היה לזרוק כבר מזמן , עיתונים , שטויות וכל כך הרבה ספרים שאני רוצה לקרוא אבל לא יהיה לי זמן כי אני כל כך עסוקה ומבולגנת . 
יש לי הרגשה של חופש , שזה טוב , אבל אני מרגישה רע כשאני מסתכלת על עצמי , שזה רע . 
אני חייבת לעשות סדר . 
על זה שאני שמחה אני שמחה כי ניתנה לי ההזדמנות להעיר אותך היום בבוקר בלי שתכעס עלי , אלא רק תשמח לראות אותי כמו שאני שמחתי לראות אותך . 
אני כל כך אוהבת אותך . 
אני שמחה שהתזת עלי את הבושם שלך . 
אני שמחה שהריח שלך מלווה אותי כל היום , ולא אכפת לי להודות שבכל נשימה שאני לוקחת אני מרגישה שאתה נמצא פה לידי . 
אלוהים , אני דביקה מדי . 
ועוד לא התחלתי להתפלסף על הנשיקות שלך . 
אני אוהבת אותך או משהו . 
ככה הרגשתי כשהתעוררתי היום בערב , אחרי שביליתי שעתיים - שלוש בשינה , יום לפני בגרות . 
לא טרחתי ללמוד היום , למה לא , אוף . 
הרי אני אצטער על זה אחר כך . 
הרי כבר הצטערתי על זה בעבר . 
אמרתי לעצמי שאני אשב ואעשה את זה , אז למה לא . 
אין לי כוח להתקשר לאף אחד , אין לי כוח לדבר עם האנשים שאני יודעת שישפרו את ההרגשה . 
אין לי כוח אפילו להתלונן יותר . 
די . 
אני פשוט אלך לראות אבודים , בידיעה שהעיניים שלי ייעצמו מעצמן אי שם באמצע , ואני בכלל לא אהנה מזה , אני בטח אצטער על זה אחר כך . 
פוש אחרון ? 
ספר בינוני סיימתי אותו , והתחלתי חדש אני כל כך עייפה וישנה כל הזמן מסתתרת בתוך השמיכה , מתנחמת מול הטלויזיה אני עייפה . 
אתמול לא נהניתי זאת היתה הפעם הראשונה שלי באמת סבלתי , באמת הרגשתי רע , באמת כמעט היו דמעות באמת מוזר שלא היו אולי הייתי צריכה לתת להן לצאת החוצה הייתי מאפשרת לכולם לתהות עוד יותר מה לעזאזל קרה אבל אני לא אגיד להם אני גם לא אגיד לי 
