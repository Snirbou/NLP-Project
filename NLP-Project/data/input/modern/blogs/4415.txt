עכשיו יש זמן להכל , יותר מידי זמן . 
לפעמים הימים מבוזבזים ואני יודעת שאני אכעס על עצמי עוד חודש , כשכל דקה תהיה יקרה מפז . 
אבל זמן פנוי בשפע גורם לי לשקוע בהירהורים , מחשבות על העבר והעתיד , דברים שעברתי וכאלה שארצה לעבור . 
פתאום אני מתעמקת היטב בחלומות שלי , השאיפות הגדולות שלי לחיים וגם שאיפות פחות גדולות אבל חשובות לי לא פחות . 
זה הזמן - כשלהיות אדם מבוגר הופך להווה וטבעי לעשות חשבון נפש לגבי 18 וחצי השנים שאני פה . 
אז אכתוב כאן כמה מחלומותיי הגדולים . 
כמה מצונזרים כמובן מפאת העובדה שלכל אחד יש גישה לכאן ומהידיעה שעיניים מוכרות מביטות כעת על מילים אלו . 
שלום - אולי אני חולמנית , אולי חייה בסרט , אולי עדיין תמימה . 
אבל עכשיו יותר מתמיד אני מייחלת לשלום שיביא איתו שקט נפשי . 
כל חמש דקות קולות של מטוסי קרב נשמע באוויר כאן ואנשים יקרים לי נמצאים בחזית . 
אפשר לסבול את זה לעת עתה , עם חזק והכל , אבל לחשוב על מציאות כזאת עבור הילדים שלי ? 
או עבור התינוקות של היום ? 
כואב הלב לדעת שהם ילכו להלחם . 
אז מי ייתן ונזכה בסופו של דבר לנשום לרווחה , לטייל בכל מקום בישראל ומחוץ לה ולהרגיש שלווה כמו הרבה עמים מסביב לעולם . 
מחזמר - כל יום זה מתגבר , ככל שעובר הזמן אני רוצה את זה יותר . 
אני רואה יותר , קוראת יותר , יוצרת יותר , מבינה עד כמה באמת אני רוצה את זה ובאמת חולמת על זה בלילות . 
אני רוצה להופיע במחזמר אמיתי . 
הבמה האהובה שלי תהיה מושלמת אם אשלב בה כל מה שאני אוהבת לעשות - לשחק , לרקוד ולשיר . 
זה מה שמכוון אותי בחיים , גורם לי להתאהב באנשים בעלי שאיפות דומות או כאלה שמכירים ברצון הזה שלי . 
את זה אני אנסה להשיג כמה שאפשר בכל הכוח . 
בית צבי - קישרתי את זה למחזמר . 
מבחינתי זה בא ביחד . 
זה לא כל כך חלום , יותר עובדה קיימת שאחרי שנתיים צבא אני אלך ללמוד שם . 
הכסף קיים , הרצון קיים , רק צריך לחכות לזמן . 
אהבה לחיים - אני מאמינה שלכל אדם בעולם יש את החצי השני שלו . 
הרבה לא מוצאים את החצי ההוא ומתפשרים בחיים עם בן אדם נחמד ואוהב . 
אני שואפת למצוא את אותו אחד שישלים אותי , יתאים לי , יאהב אותי , שאיתו אני אהיה לנצח . 
השקפה מאוד רומנטי ומאוד ... 
.. 
. 
מאוד אני . 
כי מה אני בלי רומנטיקה ? 
הוא - זה החלום הכי קל להגשמה אבל הכי קשה מבחינת קושי נפשי . 
ילד מקסים שכמותו חייב לדעת מה אני מרגישה לפחות . 
הכל הופך הרבה יותר קשה כשנפגשים פעם בחודש , אבל גם בפעם הזאת המילים לא יוצאות , רק מבטים וצחקוקים . 
כמה אני יכולה לנשק מישהו אחר ולחשוב על הילדון הזה ? 
הרי אני צריכה גם להיות נאמנה לתחושות שלי בשלב מסויים . 
מכאן והלאה הכל מצונזר : ) יש עוד הרבה חלומות לילדה חולמנית שכמוני אבל אלו מלווים אותי כל יום מחדש . 
באווירה חולמנית זו אני פורשת ואומרת לילה טוב ! 
מחר בבוקר אחת החברות הכי טובות שלי , דבי , מתגייסת לצבא . 
בעצם היא אולי החברה הכי טובה שלי כיום . 
מוזר שאני כותבת על זה בכלל , הרי עברתי כבר את ימי הגיוס של הרבה מהחברים והמכרים שלי . 
תמיד היה קשה טיפה , בלתי נתפס ומלא דאגות , אבל מעטים הפעמים שהקדשתי לזה תשומת לב רבה כל כך . 
אולי כי הפעם לראשונה מתגייסת מישהי מהמחזור שלי , השכבה שלי , הכיתה שלי , המגמה שלי , מישהי שחלקתי איתה שולחן במשך כל שנות התיכון , שסבלה את השטויות שלי ואני את השטויות שלה , שפצחה איתי בשירים מסרטים ישנים ועזובים . 
זו שמכירה בי כל קימור בגוף וכל צליל בקול . 
היא האדם היחיד כמעט מהכיתה שאני בטוחה ב - 100 % שתשאר חברתי לאורך השירות הצבאי וגם אחריו . 
פשוט כי אנחנו כל כך קשורות לשנייה . 
כאן למעשה מתחילה סוג של תקופה חדשה . 
הגיוס של הדברונת שלי הוא הראשון מבין גיוסי כל המחזור שלי ( חוץ מפרחי טייס מבריקים שהתגייסו היום ) ופותח את השנה הקרובה בה ילידי 88 ' יחלו בשירותם הצבאי . 
אני לא רחוקה , ממש עוד מעט ... 
.. 
. 
והאמת ? 
הימים שעוברים על עם ישראל מרעילים אותי יותר ויותר להתחיל עם זה כבר . 
קשה לעמוד מנגד כשאנשים בגילי נלחמים באוויר , בים וביבשה , או לחלופין מאיישים עמדות מודיעין בכירות , כמו זו שמחכה לי . 
מי ייתן וליקירה שלי יהיה רק טוב . 
אני מכירה אותה , היא חזקה . 
בכל מקרה אנחנו נשאר ביחד גם ממרחקים , כי חברות כזאת אי אפשר לזרוק . 
ולכל מחזור המתגייסים הקרוב - בהצלחה , נעבור את זה ונוציא את המיטב מעצמנו . 
אנחנו חזקים , עכשיו יותר מתמיד " בזמן האחרון את כל כך חמודה " , ככה אמרה אימא כשחלקתי איתה סוכריות בטעמי פירות , כמו כל ערב כשהיא במחשב . 
אבא גם סינן אתמול : " איך זה שאת קשורה אלינו כל כך בזמן האחרון ? 
" תוך כדי שצפינו יחד בתוכניות מצחיקות ב - VOD . 
ובאמת , מה גורם לי לרצות פתאום בקרבה הזאת להורים שלי ? 
למה אני דואגת להם כל כך ? 
מרעיפה עליהם חיבוקים ונשיקות , שואלת בלי סוף מתי הם יחזרו כשהם יוצאים . 
נראה הגיוני למדיי שבת תקשר מאוד להורייה ותדאג להם אבל אצלי הרצון הזה להתקרב אליהם התפתח רק בתקופה האחרונה בצורה משמעותית . 
עם ההתבגרות הגעתי להבנה שהכל זמני . 
יצא לי לראות את אבי מתאבל על אביו ואת אימו שוקעת בבדידות , ברחמים עצמיים ויחד עם זאת מעניקה לי אהבה יתרה . 
המצב שהשתנה פתאום היכה בי . 
בנוסף , אבא לקה בהתקף לב קל לפני שנה ( בגללי ועוד ... 
.. 
. 
) , ועל אימא עוברת עדיין תקופה לא קלה מבחינה בריאותית . 
ייסורי המצפון שטפו אותי , הכנסתי לעצמי טוב טוב לראש שאני אשמה במצב והחלטתי שהשנה , כל עוד יש לי זמן לפני הצבא , אני נעשית שוב הילדה הקטנה והאהובה שלהם . 
אני מרגישה שזה גם עוזר לי להתמודד עם התקופה הזאת של השוני בחיים . 
אני נהנת מהילדות עוד טיפה , ממש רגע לפני שאני יוצאת מהבית . 
ככה טוב יותר ... 
.. 
. 
אין ריבים , רק תמיכה הדדית , בגרות נפשית שעוזרת לי להבין איזה מזל נפל בחלקי , לכמה טוב זכיתי . 
אילו רק הייתי מגיעה למסקנה הזאת בלי להרוס אותם נפשית ופיזית , אילו רק הם לא היו צריכים לסבול את גיל ההתבגרות הארור שלי . 
כואב לי שהכאבתי להם . 
אז עכשיו אני מפצה על הכל , ולהם לא פחות כיף לקבל ממני את היחס הזה כמו שלי כיף לתת אותו . 
כי אין לי הורים אחרים 
