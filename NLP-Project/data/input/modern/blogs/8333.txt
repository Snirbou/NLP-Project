איך אוכל להסביר לך שאני צריכה אותך הרבה יותר משאתה מתאר לעצמך , מבלי לגרום לך לברוח ? 
איך אוכל להסביר לך שאני לא ממציאה רגשות , תחושות , שבועטות לי בבטן כל יום וכל שאני יכולה לעשות הוא לבעוט בהן בחזרה . 
איך אוכל להסביר לך שאני מיואשת מחיפושים ללא תוצאות , ושכל סימני הקריאה היו רק עוד סימני שאלה בתחפושת . 
איך אוכל להסביר לך , במילים שתצליח להבין ? 
לספר לך שאני חולמת בלילה שאונסים אותי ? 
לספר לך שהייתי רוצה להיות מסוגלת להיעלם מהתודעה של אנשים בכדי למות בשקט מבלי שיזכרו אותי ? 
לספר לך שאין לי תקווה לשום דבר ? 
לך יש ? 
כן , אני מרשה לעצמי לפנות אליך ישירות . 
גם ככה אתה היחיד שמכיר אותי וקורא את הזבל שאני כותבת פה . 
התעוררתי בתל אביב . 
להשתין , לצחצח שיניים , לשטוף פנים , לעלות על מדים , לתפוס איזו ארוחת בוקר שהיא ההפך הגמור מכל מה שמתקשר לתזונה בריאה / קלוריות מופחתות . 
לחשוב לעצמי שאין לי הרבה ברירות ו/או אופציות לבחירה , אבל להיזכר שככה או ככה נטשתי את הדיאטה המזדיינת כי פשוט כבר אין לי כוח , והסבירות היא שאני אעלה את כל ה - 3 קילו המסכנים שהורדתי בשלושה חודשים האחרונים . 
דווקא השקעתי . 
לתת נשיקה חפוזה לחדש - ישן ולרדת מהבניין . 
שקט . 
ללכת עוד 20 מטר ולהיכנס לאחד הרחובות הסואנים של העיר . 
לשמוע את השאון , להרגיש את ההמולה , להריח את העשן , הפיח , לנשום את הזיהום , הגועל . 
להשתכר מהאוויר , מהאווירה . 
לחיות לחלקיק שנייה . 
פתאום להרגיש טוב . 
הרגשה רחוקה , אף הזויה במעט . 
למה העיר הזאת גורמת לי להתרגש ? 
רוב האנשים מתרחקים מפה כמו מצרעת . 
לעיר הזאת לא חסרים אנשים מצורעים . 
ואני , נמשכת . 
מצורעים זה אנחנו . 
אחרי סיכום שעות שינה שמתקרב ל - 8 ב - 48 שעות האחרונות , הכל נראה מאוד פואטי . 
מהרגע שהעיר הכתה בי והשמש ירתה עלי קרניים חמות , כל מה שיכולתי לחשוב עליו זה איך לתאר את ההרגשה . 
אולי אפשר להשוות את זה לסוג של אורגזמה נעימה שמקפיצה את הלב ומרגיעה את הגוף , לפרפרים בבטן לפני פגישה עם מישהו אהוב , לסיפוק שבסיגרייה עם הקפה של הבוקר . 
הליכה קצרה לתחנת האוטובוס , סיגריה ( קפה כבר שתינו ) . 
קולטת ממול שלט שכתוב עליו " Be realistic . 
Dream " . 
Oh . 
The ironic . 
Oh funny , funny . 
Not . 
השמש מתחילה להעיק מתחת לבד הדקרון הירוק שמכסה אותי , ובכל זאת . 
שיגיע כבר קיץ . 
שיגיע . 
העיר מסריחה יותר בקיץ . 
מצויין . 
משעשע שהחלום הברור היחידי שלי הוא לגור כאן , לחיות כאן , לנשום את הגועל נפש הזה , להתמסטל ממנו כל בוקר מחדש ולהיות מאושרת . 
עוד מעט נגיע לקרייה , מעוז הג'ובניקים הארצי , נדפוק שלשול עצבני ונחזור לנורמליזציה . 
אנחנו ריאלים . 
