לקראת סוף היום המטורף שעבר עלינו היום , שמתי לב שעבר החודש הראשון לעבודתי במקום ההוא , וכשדאגתי לציין עובדה חשובה / משמחת זאת לאוויר המשרד , המשכתי והוספתי שאני מרגישה כאילו אני כבר שנה כאן . 
לא הגזמתי . 
כבר לאחר שבוע הרגשתי כאילו אני כאן מאז ומתמיד , והתחושה הזאת הלכה וגברה ככל שהזמן עבר . 
הגלישה החלקה שלי לתוך החומר שהמשרד הזה עובד איתו , ההכרות עם הלקוחות והתחומים של כל אחד היה צפוי שיקרה רק בעוד שבועות רבים , אבל אני מרגישה שהם כבר זורמים בדמי . 
שלא לדבר על התחושה הטובה , האנרגיות הטובות שזורמות בין האנשים שבמקום . 
ואם אני מרגישה כמו שעובדת כבר כאן שנה , שקלתי , במחשבה שניה , לדרוש מהדוקטור את דמי ההבראה המגיעים לפי החוק לאחר שנת עבודה ... 
.. 
. 
בראיונות העבודה שעברתי בתקופת החיפוש הלא ממש רצינית שלי , דאגתי לציין תמיד שאני מתפקדת טוב ואפילו טוב מאוד תחת ובמצבי לחץ . 
לא תארתי לעצמי שאני פשוט פורחת בהם ... 
.. 
. 
יומיים מטורפים עברו עלינו ומחר לא נראה שיהיה אחרת . 
ובפראפראזה על המשפט מהשיר הפופולארי של ימי המשבר הגדול של שנת 1929 בארה"ב : Mister , can you spare an hour ? 
אלך לצופף לי את היום בעוד פגישה . 
( פמה שיממה בת 24 שעות אינה מספיקה לכל מה שהיא רוצה לעשות ... 
.. 
. 
) תפס אותי , בהפתעה גמורה , הקול הגברי העמוק והסקסי שענה לטלפון שעשיתי לחלק מתלמידיו של הדוקטור שרצו לערער על ציוני עבודת הגמר ( כן , הדוקטור מלמד משהו במוסד אקדמי עלום שם ) . 
לאחר כמה שניות של שתיקה מתוך הבלתי צפוי עניתי : " אכן מותק , אבל לא שלך " . 
" עשית לי את היום " , אמרתי לאחר שהתאוששנו מהמבוכה ההדדית , ופרצנו בצחוק , " ובגלל זה , אני אדאג שהדוקטור יעלה לך את הציון אפילו בלי לערער עליו . 
" אלא שהתברר , שבעל הקול המלטף הוא גם חכם וציונו בעבודת הגמר הוא 99 והוא כלל לא רוצה לערער ( על מה יש לערער בציון 99 ... ? ) וכל העניין , בטעות של האקדמיה יסודו . 
אבל אני , אני את הליטוף שלי , הרווחתי . 
הבוקר קידם אותי באור אפלולי במקצת , שניסה לחדור מבעד למסכת העננים הלבנים שכיסו את השמים . 
בלי להריח את הריח האופייני של הסתיו , ריח של מים אצורים בתוך עננים לבנים וכבדים , עלתה בי תחושה של הסתיו המנסה לפרוץ בתחילת חודש אוגוסט הלוהט , ולהזכיר את קיומו ממש מעבר לפינה . 
אחר כך האוויר התחמם לו במקצת , אבל התחושה הסתווית נשארה בי לאורך היום , כשאני מעבירה מבט דרך חלונות המשרד הגדולים , הנשקפים לצד צפון ומערב . 
וכשדיברו בתחזית על גשם אפשרי מחר בבוקר , קיבלתי את האישור שלא נזקקתי לו , לתחושה . 
אם הייתי עדיין מקבלת את המחזור שלי , דהיינו הייתי אמורה להיות היום בסוג של PMS שלא בא לידי ביטוי בחוסר סבלנות כלפי כל הסובבים אותי אלא במין חוסר שקט פנימי שבגללו בדקתי בערך כל שעה את מצב השעון ( שסרב לזוז כהוא זה ) ובחשק עמום וחופר בתוכי לאכול משהו . 
רק שה " משהו " הזה אצלי הפעם יכול להיות אפילו דגנים דיאטטיים ... 
.. 
. 
( כן , אני פאטתית , אני יודעת ... 
.. 
. 
) . 
שעתיים כמעט רצופות של דיבור באנגלית הערב מקדמים אותי במרץ ובנחישות לקראת התאריך שזומנתי למבחן / ראיון ההוא באנגלית , שבועיים וקצת מהיום , ב 24.8.05 . 
שהוא גם יום השנה ה 25 לנישואי . 
והמתח מתחיל לעלות בתוכי ... 
.. 
. 
( עוד אין צורך להחזיק אצבעות . 
התראה מתאימה תשלח בזמן . 
) לילה טוב חברים יקרים , לילה של התכרבלות באמצע ימים לוהטים וכשנסעתי ברכבת , בשעה הזאת לעת ערב , כשהאור והחושך עוד משחקים בינהם משחקים של כוח ושליטה , עברה בי פתאום תחושה שהכל בא על מקומו הנכון , כמו קוביות דומינו המתחברות אחת אל השניה ומתפתלות כנחש ארוך , ורעד מתרגש זרם בי . 
בכמה התחבטויות ויסורי מצפון אפשר להתחבט כשמחליטים פעם לוותר על השעה הקדושה של חדר הכושר ביום שישי בבוקר ( להווי ידוע : אימון בבוקר יום שישי - תענוג ) כדי לנסוע ולקחת את הבכור מרכבת מרכז , במקום הבעל שהרוס מעייפות וגם לתת הזדמנות נוספת לבן יקיר לי לנהוג במכונית בשעות הספורות בהן הוא נמצא בסוף השבוע ? 
די הרבה , מסתבר . 
שלא לדבר על התחושה המוחשית כמעט כאילו מיד התלבשו עלי 10 ק"ג נוספים , באותו הרגע בו וויתרתי , מתוך הקרבה עילאית , על חדר הכושר למען המטרה הטובה ( ורק למען הסדר הטוב , ירשם נא שכבר הייתי לבושה למשעי בבגדי הספורטה הדוקיםה ואופנתיים ) . 
ורק חסרה הזקנה שאעביר אותה בכוח את הכביש כדי למלא את מכסת הדברים הטובים היומיים שלי ... 
.. 
. 
אבל בסופו של דבר , נזפתי בעצמי כראוי , נסעתי בשעות הבוקר הנעימות ( שהן השעות הטובות ביותר של יום שישי , כפי שציינה הקריינית בגלגל"צ והאיצה בנו להעיר את כל החברינו הישנים כדי שישתתפו איתנו בתענוג - ואני , כמעט וצלצלתי לחתולה כי חשבתי שעקב הצורך לברוח מצפורניה השלופות כבר אעשה את ריצת הבוקר שלי , אבל טלפון עצבני מהבכור שכבר חיכה לי ברכבת שינה את תוכניותי וויתרתי ) בכבישים הריקים , אספתי את הבכור , ועוד זכיתי לארוחת בוקר איתו וגם לשיחה נעימה ומעמיקה בעינייני אקטואליה ודיומא ( הוא היה במצב רוח טוב , לשם שינוי , וגם איבד את המפתח אז לא היתה לו ברירה ... 
.. 
. 
) . 
וכדי להרגיש שבכל זאת ניצלתי כראוי ובאופן מועיל את שעות הבוקר של יום שישי , ביליתי זמן כפול בשיעורי האנגלית וגם השתלטתי באגרסיביות מה על השיחה בשיעור שדן ( באנגלית ! 
) על הדברים שיש לדעתנו לשפר במדינתנו הקטנה והמוקפת . 
כך כיפרתי על יסורי המצפון של ביטול חדר הכושר והרווחתי ביושר את זכות השינה של שישי אחר הצהריים . 
ורק לפני סיום , לאחר שלונקקתי אתמול בידי בכירות אושיות ישרא ( הפוסט הרלוונטי נמחק אבל עד אז , עשה את שלו ) , שהעלו לי את הסטטיסטיקה היומית למספרים שכבר מזמן שכחתי איך הם נראים , חשבתי להמשיך במסורת שנפתחה ולהעלות סוגיה של " זה מול זה " : קליף מול אלביס ( אלוהים ! 
זה מצביע באופן ברור על גילי המופלג ! 
) . 
ירדנה מול עופרה ( גם זה לא יותר טוב ) . 
ובסוף החלטתי : הלו קיטי ( חתולה יפאנית מתוקה ) מול בנות הפאוורפאף ( בובות אמריקאיות וורודות שמצילות את העולם בכל פעם מחדש ) . 
זהו . 
תנו לי חברים , תביאו לי אותה במאות תגובות לפוסט אחד . 
שבת שלום חברים יקרים , גם השעות האחרות של יום שישי מתוקות הן ... 
.. 
. 
איך זה שאת מוצאת את עצמך בוכה על אדם שמעולם לא הכרת ורק שמעת סיפורים עליו ועל המקום שהיה לו בחייה של מישהי שקרובה אליך ? 
איך זה שכל היום את מרגישה מין עצב שָקט וחוסר מנוחה ויכולת להתרכז בדברים אחרים סביבך ? 
איך זה שאת עוברת את היום הזה לכאורה כרגיל , אבל את יודעת שאפילו בלי להכיר אותו , משהו בתוכך היום עצוב . 
" עצוב למות באמצע התמוז " , הזכיר לי עופרניקוס היום . 
וזכרתי את ימי סיוון ותמוז שלי . 
עצוב למות בהם . 
עצוב למות בכל יום . 
( * נעמי שמר ) לא רק באוכל שהמקום ההוא ( דיקסי ) מנפיק באותה הרמה המצויינת כבר שנים רבות כל כך ( במושגים תל אביביים לפחות ) אלא בקירבה של האנשים שאיתם ישבתי לאורך הערב ורק הידיעה שהרכבת האחרונה עומדת לצאת אוטוטו מהתחנה הכריחה אותי לצאת לפני שרוויתי מהמפגש . 
מפליא אותי בכל פעם מחדש לראות עד כמה אנשים מוכנים להתאמץ , לנסוע מרחקים בסוף יום עבודה מתיש , כדי לפגוש אנשים אחרים שיש להם חיבור איתם . 
ולא משנה הדבר אם הם מכירים מפגישות פנים אל פנים או רק מתוך קריאה אחד בכתביו של האחר . 
הערב הזה קרה בגלל התערבות שהיתה ביני לבין צמח בר . 
אני כבר לא זוכרת בדיוק על מה ( משהו עם מייל וזמן תגובה אליו ) וגם לא זוכרת איך , אבל יצא שניצחתי . 
והפרס היה אמור להיות ארוחה בדיקסי , או לייתר דיוק " פמה אוכלת סופלה שוקולד ומשמיעה קולות שמקומם אינו במסעדה מכובדת " . 
מן הון להון ובשמחה הכללית הצטרפו עוד אנשים , מקרוב ומרחוק , וכאלה שגם מרחוק מאוד , מעבר לימים ויבשות . 
האוכל זרם , השתיה ( מים ) נמזגה שוב ושוב , והשיחה קלחה למחוזות שהמלצר שעמד מעלינו לא ישכח אותם כנראה עוד זמן רב . 
ובתוך כל הצחוק והשיחה התפספסה הסיבה המקורית שבה התכנסנו כולנו , ולא כי הסופלה לא היה טעים חלילה , אלא כי פשוט , לכי תוציאי קולות בזמן שכולם פוערים עיניים ומסתכלים בציפיה לתוך פיך ... 
.. 
. 
אבל לא נורא , בשביל זה המציאו את ה " ביקור החוזר " במסעדה ... 
.. 
. 
ועם כל השמחה והצהלה , מישהי היתה חסרה . 
מאוד . 
ודווקא היא היתה שם מההתחלה . 
צמח בר נאלצה לוותר על המפגש ולהיות ליד אביה על ערש דווי , אולי בשעות האחרונות של חייו , כפי שאמרה לי תוך כדי כתיבת הפוסט הזה . 
תתחילי עם הטלפונים , אמרה מזכירה לי את בקשתה שאתקשר לאנשים ליידע אותם . 
עוד מעט אמרתי , עוד מעט . 
כאילו על ידי כך , מותחת את שארית חייו . 
עצב ושמחה , מלאות וריקנות , מלא וחסר , שלם וחצוי . 
לפעמים , ההינתקות הפנימית היא קשה מנשוא , אפילו כשחיצונית היא כבר שרירה וקיימת , והגיונית היא הדבר הנכון לעשותו , אבלן האי - גיון צבוע כולו בצבע כתום ... 
.. 
. 
אמרה לי ח . 
כשנפלתי בבוקר , בבת אחת , לתוך משרד שהיה נתון בקלחת ובהמולה שבאה מתוך מעבר של אנשים אליו ולתוכו וחוסר סדר מערכתי שמאפיין מעבר כזה . 
חלקי שולחנות מגובבים המחכים לנגר שיבוא להרכיב אותם , קופסאות שהוצאו מהחדרים בהם שכנו בשלווה ועכשיו צריך למצוא להם מקום אחר במשרד שגם כך הוא קטן ומתחיל להיות די צפוף . 
הארכיון גדל לפתע עת לא מעט תיקים חזרו למשרד מהמקום בו היו בחודשים האחרונים , טלפונים בלי הפסקה , אישה אחת ( לא אני ) על סף התמוטטות עצבים , האחרים מנסים לעבוד איכשהו . 
אחרי הצהריים הצטרפו שני ילדים מלאי מרץ של גיל ילדות ותחילת התבגרות שאמנם עזרו ככל שהטלנו עליהם משימות אבל לאחר שהללו הסתיימו , הם עברו להתגוששות נערים סטייל סגנון יווני / רומי מלווות בצעקות בסגנון אינדיאני , וילדה אחת קטנה שרצתה להאכיל את כולם בדוגמיות אוכל מפלסטיק צבעוני . 
ובתוך הרעש וההמולה , הצעקות , הטלפונים , הפגישות , הדיבורים , העבודה , אני נשארת בתוך השלווה הבלתי מופרעת שלי שלא נתתי לאף אחד ולשום דבר להפריע ולסדוק אותה במשך היום . 
עם כאב ראש , אבל שלווה ... 
.. 
. 
חסרת לנו , אמרה לי ח . 
, ורק לקראת סופו של היום הזה קלטתי פתאום שזאת הפעם הראשונה שמשפט כזה נאמר לי במקום עבודה כלשהו ... 
.. 
. 
אולי כדאי לקחת עוד כמה ימי חופש ... 
.. 
. 
