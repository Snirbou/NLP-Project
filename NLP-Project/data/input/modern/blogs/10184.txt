לפני כמה ימים הפרקליט שלח לי תמונה גדולה של משפחתו . 
הראיתי אותה לאמא שלי . 
היא הביטה באנשים שבתמונה , שיבחה את כולם , אמרה שהפרקליט דווקא נראה חמוד יותר מאחיו ( טוב , שניהם יצאו לא משהו , אבל הפרקליט אכן יותר חמוד ) , שאלה אותי בני כמה ההורים שלו . 
וכשקיבלה את תשובתי שהם כבר מעל 70 , אמרה בעצב : " חבל שאין להם בכלל נכדים " . 
הרי אני הפכתי אותה לסבתא מאושרת כבר בגיל 56 . 
אז אמרתי לה : - אין דבר . 
אולי בקרוב יהוי להם נכדים . 
האמת שהתכוונתי אך ורק לאחותו הנשואה של הפרקליט . 
אבל אמי הבינה זאת אחרת . 
היא הסתכלה עליי במבט זוהר , חייכה חיוך מאושר ואמרה : - אז קדימה ! 
... אמא שלי כל - כך אוהבת תינוקות . 
היא בכלל אוהבת את כל הקטנים : גם תינוקות , גם גורי חיות , גם גוזלי ציפורים - הכל . 
וכנראה , מהסיבה הזאת התחילה כבר לאבד עניין אל רונן , הרי הוא כבר גדול , תלמיד כיתה ד' בן 9 . 
לכן בא לה איזה תינוק חדש בבית . 
ומדי פעם היא מביעה את הרצון הזה בפניי . 
אבל אני כבר שנים על הגלולות . 
אין לי בטחון כלכלי לתת לילד נוסף . 
אם אני עוד איכשהו מסתדרת עם פרנסת רונני , עם בוא ילד נוסף כל התקציב שלי יתנפץ לרסיסים . 
לכן אין לי מצב לעוד לידה . 
אלא אם אסיים את הלימודים ואתחיל לעבוד תמורת שכר הולם ו/או תהיה בקשה מצד האבא הפוטנציאלי . 
אבל עד אז - נאדה . 
רונן ואני ארזנו היום חפצים לילקוט בית ספר החדש שלו . 
בכלל , השנה אני יוצאת ממש ביוקר מכל הסיפור הזה . 
כל הדברים שקניתי לו עד עכשיו ( תיק , קלמר , ספרים , מחברות , חוצות בית ספר , אביזרים ) עלו לי כ - 500 ש"ח . 
וזה עוד לא הכל . 
אצטרך לשלם עוד דמי שכלול לבית הספר . 
וגם רוב המכנסיים שיש לרונן נעשו קטנים עליו , אז צריך לקנות חדשים . 
הוא גם גדל בהרבה , וגם הוא ילד מעט שמנמנן . 
אמא שלי מדי פעם מבלבלת לו ולי במוח בגלל זה . 
אבל מה היא לעזאזל רוצה ? 
לפני שהיא קוראת למישהו שמן , שתסתכל קודם על עצמה . 
גם לאלכס , אבא של רונני , יש נטייה להשמנה . 
זה מבנה גוף כזה , אין מה לעשות עם זה הרבה . 
ורונן הוא ילד די ספורטיבי . 
הוא זז הרבה , רוכב על אופניים , מטפס על מתקנים - עושה הכל . 
אז עודף משקל מסוים אינו מפריע לו באמת . 
הרי הוא לא כמו אורי מהכיתה שלו שנראה ממש כמו כדור שלג . 
אז היום התעסקנו עם חפצי בית הספר שלו . 
רונן בחר מדבקות למחברות וספרים , ואני כתבתי עליהן את שמו ואת מספר הכיתה שלו והדבקתי . 
אחר כל מיקמנו הכל בילקוטו החדש והחדיש מבית Outdoor ושלום על ישראל . 
רונן דווקא מתרגש מתחילת הלימודים . 
מצד אחד , מקבל באסה בגלל השכמה בבוקר ולימודים משעממים , אבל מאידך בא לו כבר לפגוש את החברים לכיתה . 
שיהיה לו בהצלחה מחר ! 
