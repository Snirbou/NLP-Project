ואני משער שהוא נכון גם לתקופות מסוימות בחיים שלי בשנים קודמות : זה לא שאני עצוב מלכתחילה , פשוט משעמם לי ; אלא שאצלי , השעמום גורם לעצבות . 
היו לבלוג זה עד כה . 
509 קטעים ( 531 קטעים ) , לממוצע של 11.299 כניסות לקטע . 
" השמת לב שהסיכלים ביותר - מחייכים תמיד ? 
" אבל רק למה פחות מחודש לפני הגיוס לצבא ? 
לא רצוי ביותר לבוא לדכאון עם דכאון נוסף . 
מה עוד , שדווקא עכשיו , פחות מחודש לפני הגיוס לצבא , הנושא ההוא החליט לחזור לקדמת מחשבותיי , אחרי שבכ - 4 החודשים האחרונים הצלחתי להשאיר אותו ברקע , ו - 4 אלו היו מהחודשים הטובים ביותר בתולדות המוח שלי . 
כמובן שהנושא ההוא גם הוא לא דבר שמחזק לחשוב עליו בעת תקופה כגון טירונות בצבא . 
את צבי פז , שנהרג היום בגיל ארבעים ותשע , לא זכיתי להכיר פנים אל פנים . 
לפי דברים שקראתי שנכתבו על ידו , הוא היה כנראה אדם אוהב מאוד . 
הוא היה גם טייס מסוקים ( דבר קשה ביותר , דרך אגב ) וכמובן , העיסוק שבדיעבד הרג אותו - מדריך טיס . 
עם נמרוד גרשוני , שנהרג היום בגיל עשרים ושתיים , לאחר שהיה עסוק בללמוד כיצד להסב את רשיונו האמריקני לרשיון ישראלי , יצא לי לדבר פעם . 
היה זה באוטובוס שלקח אותנו , ועוד עשרות אנשים טובים , מנמה"ת ראש פינה לסיור בפיקוד - צפון של הבקרה האווירית הישראלית . 
הוא ישב שורה אחת לפניי , ואני , וידידי הטייס , ונועם , ו - ErezS , ונמרוד , דיברנו ודיברנו על כלי טיס וסימולטורים וצילום תעופתי ומה שלא יהיה . 
ואני זוכר שהיה קטע אחד שדיברנו על כך שיש בן נוער אחד שעדיין לומד בתיכון , אך שכבר לוקח שיעורי טיס בהרצליה , ומגיע לשיעורי הטיס מוקדם בבוקר , עוד לפני שבית הספר ה " רגיל " מתחיל , ואז התבדחנו " מה הוא אומר למורה בתיכון אם הוא מאחר לשיעור בבוקר ? 
- 'המורה, הפקח שלח אותי סביב'" ... [ חיוך עצוב ] ואני זוכר שהוא אמר שהוא למד לטוס בארה"ב , ואז שאלתי אותו איפה , והוא אמר שב - Washington Flying Club , וכבר תכננתי שבפעם הבאה שיצא לי לפגוש אותו , אני אשאל הרבה שאלות על איך הם ואיך חוויית הלמידה אצלם , אבל זה כבר לא יקרה לעולם ... 
.. 
. 
/ - : ועם כל זאת ( ואפילו בלי קשר לקלישאה הנכונה " התעופה היא צורת התחבורה הבטוחה ביותר " ) , אני אמשיך לטוס . 
אני אמשיך לטוס לי בססנות חד מנועיות ולנהגן . 
אני אטוס בבוכנתיים דו מנועיים , אני אטוס במטוסים קלים שונים ומגוונים . 
ברגע שזה רק יהיה זמין לציבור הרחב , אני רוצה לקחת טיסה תת מסלולית במהירות היפר קולית . 
אני מתכנן גם להוציא רשיון צניחה חופשית , ולטעום קצת מתחומי התעופה האולטרה קלה ( טרייקים , אולטראלייטים מכונפים ) . 
אני אוציא כמה רשיונות טיס - והטווח הוא גדול , כשהפרטי חד המנועי הוא רק ההתחלה - שהישגיי הפיננסיים , שהכישורים שלי ושגבולות העניין שלי יאפשרו לי להוציא . 
אני אוהב לטוס , ושום מנוע ארור אחד ששבק חיים על פייפר אצטק והרג שלושה בני אדם לא ישנה זאת . 
מוח האדם למד כיצד להביס את הכבידה - ורצוי להפיק מכך חדווה . 
יהי זכרם ברוך . 
