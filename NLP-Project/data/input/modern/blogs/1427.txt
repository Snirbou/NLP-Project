מתה . 
אין דרך לגרום לה להרגיש יותר מתה , מאשר הדרך בה בחרה בשביל עצמה . 
לא היה לה ספק , אשר בכדי להיות מתה , דרושים כוחות ההבנה בלבד . 
כוחות ההתגברות על מה שטרם הגיע זמנה להבין . 
העיקר להיות עירנית , חשבה לעצמה , בדרכה החדשה . 
עצרה ותהתה , מה רב עוצמה היה עליה המוות . 
המחט ננעצה בזרועה השמאלית . 
אך את הכאב לא הרגישה . 
היא נהנתה מהמחזה , בעוד המחט מסתובבת מתחת לעורה , מחפשת את מקומה בתוך הוריד . 
" מעט שמאלה " , היא שומעת קול שכנראה הורה לאיש הצעיר להתנועע עוד עם המחט . 
אך היא הייתה שקועה בעולמה . 
נאה היה לה הרגע : להיות תחת חסותו של מישהו שאינו היא עצמה . 
כל הסרת אחריות הייתה עליה כברכה . 
וכל כאב פיזי , היה למנוחה . 
לבסוף הרגישה כי אין בכוחה להתגבר על אשר לבה בחר , מבלי להוועץ עמה . 
היא עצמה את עיניה ונתנה לעצמה להירגע בתוך הרגע . 
שקט אפף את המקום , היא זוכרת . 
היא זוכרת עוד ששמעה את שמה מספר פעמים , אך הניחה שאין זה הגיוני , מאחר ונמצאה לבדה . 
היא לבדה , והמחט הנעוצה בעורה . 
כעבור זמן מה , די היה לה בכאב , ועל כן שלחה את ידה הימנית על מנת להסירה . 
" עוד לא סיימנו , מה את עושה ? 
? 
" התרגז עליה קול נשי שנבח עליה מתוך דמיונה , כך הסיקה . 
שבילי דם זרמו מפצעה , כיוון שהוציאה את המחט בדרך לא מבוקרת . 
אולם את הכאב לא הרגישה . 
סחרחורת הקשתה עליה להתרומם ממושבה , ומעידה קלה עכבה אותה בדרך ליציאה מהחדר . 
" הלו , את לא יכולה לקום באמצע עירוי , תחזרי לכאן " . 
ציווה עליה הקול . 
והאיש ניגש והוסיף , " את בסדר ? 
" . 
לא היה לה מושג . 
היא שלחה בו מבט , והייתה בטוחה שגם הוא בדמיונה . 
היא החלה לקלל את אלוקיה על שלא נותן לה מנוח מן הדמויות האנושיות שכה שנאה . 
מעולם לא הסבו לה נחת . 
לפתע הרגישה שהקירות סביבה סוגרים עליה , ובעוד דקה ילחצו עליה למוות . 
היא החלה להלחץ , אך לא השמיעה קול . 
הסחרחורת גברה והציבה אותה בפני מבחן חדש , אך חייה היו תלויים בכוחותיה . 
יצר ההשרדות גבר עליה , אולם הפחד עמעם את ההתמודדות שסגלה לעצמה . 
" אני מבקשת ממך שתחזרי לכאן " , פקדה האישה . 
הקול הגברי היה רך וסלחני יותר , אך גם הוא היה נוקשה . 
" זו הבריאות שלך . 
לפחות תגידי מה הבעיה ונעזור לך " . 
היא לא הצליחה להבין מה מתרחש . 
האם להקשיב לקול המפוקפק , או להמשיך בדעתה . 
היא התקרבה לחלון החדר , בקומה הגבוהה בה שהו , ונתנה לקולה להשתחרר : " אין נפש חיה מבלי שיחול עליה המוות קודם " . 
וניתרה ממקומה . 
מותה לא נקבע מעולם , אלא בנפשה . 
זה המקום בו מילותיי דוברות בשם עצמן : יהא זה האור , ויהא זה החושך תחתם יבורא כל עולמנו במצולות החשכה , נמצא תשובותנו ואל האור יגיחו מלוא תשוקותנו בר נבוא , הבא למאורה כל אשר בך , תפילה ודרך חיים לא תחמוק מבין בינותיך יחבור אל זה שבחר לבך לעשות . 
לא זכור לי יום אחד בלי הבלבול המוכר . 
אבל עם הזמן , הוא הולך והופך לחיובי יותר ויותר . 
אני שמחה על מה שקיבלתי . 
על האפשרות הנדירה להיות מי שאני , ולפעול לפי בחירותיי . 
אני מסתכלת לאחור כמעט בכל הזדמנות . 
כדי לא לשכוח . 
כדי לדעת לייעץ , ובראש - כדי להכיר ביכולותיי האנושיות ולהעריך כל בחירה שעשיתי עד עכשיו . 
בין אם תוצאותיה היו טובות או שליליות . 
הרי בסופו של דבר , הגעתי למקום בו אני נמצאת היום . 
תמיד יש לאן לעלות , ותמיד יש לאן לשאוף , ותמיד יש במה להשתפר . 
אבל החשוב הוא לדעת להעריך . 
אם לא הייתי בוחרת בקשיים ( בהתמודדות , למעשה ) , כנראה שלא הייתי כאן היום . 
או שהייתי כאן תלויה באויר . 
למרות כל הקשיים שהיו לי , נלחמתי על כל מנת אויר לנשימה . 
המאבק היה מלווה בהרבה משברים והתמוטטויות , ודווקא אלה הדברים שהופכים את אותו מאבק ארוך לערכי כל כך . 
וכמובן , הדרך היא זאת שלא נותנת לי להפסיק לחפש ולמצוא את הריגושים . 
אם לא הם , החיים שלי היו משעממים עד מוות . 
בנאליים . 
ריגושים הם לאו דווקא בקפיצת באנג'י , או בנסיעה לחו"ל . 
העוצמה שלהם גדולה יותר כאשר הם קורים בפתאומיות , באופן לא מתוכנן . 
בדברים הקטנים , שגורמים לך להרגיש כאילו אתה דמות בסרט . 
ולפי הסיטואציה , משתנה קטגוריית הסרט . 
המשמעות היא לא לחכות ל " רגע הנכון " , אלא להפוך את העכשיו , לרגע הנכון . 
למעשה , אין רגע טוב יותר מאשר עכשיו . 
מחר כבר תרצה דבר אחר . 
גם אותו תדחה ? 
היום אני בקורס מ " כים . 
זה לא משהו שצריך להשתומם ממנו , כמעט כל אחד בצבא יכול לעבור אותו , אם הוא באמת רוצה . 
אז כנראה שבאמת רציתי , כי לפני כן רצו להוציא אותי מהצבא , ואחר כך התכוונו להוציא אותי מהתפקיד . 
ולא רק שהחזקתי את עצמי במקום שהייתי , גם הצלחתי לטפס מעלה . 
והיום אני מחזיקה את עצמי להשאר שם , ומעודדת את הבנות שאיתי , כשאני יכולה . 
אף אחת מהבנות לא מכירה את הקשיים שלי . 
והתחושה שאני היא זאת שמניעה , במקום להתלות , היא אדירה . 
כל יום , ובכל פעם שקורה משהו טוב , אני מוצאת את עצמי מודה לאלוהים : על היכולות שניתנו לי בתור בת אדם על כך שעל הקשיים שלי ניתן להתגבר על החברים הטובים שיש לי , ועל בחירה נבונה על הרכוש שיש לי , ועל ההנאה שאני מפיקה מהשימוש בו על ההבנה , והמודעות על שניתנה לי ההזדמנות להתקדם ולהתפתח , במקום ליפול ועל יכולת העברת המסרים . 
ובדרך ... 
.. 
. 
גם תודה קטנה לעצמי . 
שנה טובה ! 
היו ברוכים . 
