בשקט בשקט נגמרה לה עוד שנת לימודים בבתי הספר ... לא שמישהו הרגיש . 
בכל מקרה , לאנשים הרלוונטים , שתהייה לכם חופשה נעימה ומהנה , תנצלו את הזמן לנוח , לבלות , ללכת לים , לנסוע , לטייל , וסתם להתבטל ולא לעשות שום דבר כי באמת זה הכי כיף . 
אני מזכיר לעצמי שגם אצלי עוד מעט נגמר - זה כמעט הסוף . 
ה - 29 ליוני ! 
ומה שמחכה אחרי זה ? 
לא חושבים על זה . 
או לפחות נמנעים . 
כן , הכחשה היא דבר נפלא . 
בקרוב אצלכם . 
ולא רק שנת הלימודים נגמרה היום . 
רשמית סיימנו עם הקורס של " מבוא לגיאופיזיקה " שמבחינתי היה קורס איום ונורא , וזהו נגמר - המרצה נוסע לחו"ל בשבוע הבא . 
יאמר לזכותו שהוא מאוד בעד התלמידים , מאוד גמיש בכל מה שקשור להגשות תרגילים ומבחנים . 
צריך גם אנשים כאלה . 
וחוץ מזה , מסתבר שאנחנו לא נהייה זכאים לחונך בשנה הבאה , ושכל המטרה שלו הייתה להקל עלינו בשנה א ' . הייתה לנו פגישת סיכום , מתוך 9 נכחו 4 , אחד מהם זה אני . 
דיברתי די הרבה , אני מרגיש די נוח בשיחות עם מעט אנשים . 
האמת שגם דיברתי די הרבה שטויות , תוצאה מהעייפות של השבוע והעובדה שלמדתי מ - 8:00 ועד 20:00 כמעט רצוף . 
אני מניח שזה לא חכם לנסות לדחוף בדיחות פרטיות במקום שלא צריך , אנשים נוטים לא להבין את זה ... 
.. 
. 
בשני , הייתה תצפית אסטרונומית של מעבר ונוס על הירח . 
כאחד שלומד מדעים פלנטרים הרשתי לעצמי ללכת ולראות את האירוע מה גם שהובטחה הרצאה בנושא . 
מבחינה מעשית אני כבר לא בתול אסטרונומיה - בכל זאת צפיתי בעין מזויינת ... 
.. 
. 
( אוי , השנינות ? 
) . 
האובייקט הראשון שראיתי היה השמש , כדור גדול ולבן . 
לא נצפו כתמי שמש , אבל הם השתדלו לחפש . 
אחר כך ראיתי די בבירור את המכתשים על הירח , עד שענן מסויים החליט שהוא מסתיר לי את התצפית . 
וקינחתי בונוס , שנראית כמו כדור לבן וקטן ( ולמי שתוהה התצפית הייתה ב - 17:30 - 18:00 וזה מה שרואים בשעות האלה ) . 
יש משהו מרגש בתצפיות האלה , באמת . 
אני חושב שהייתי רוצה ללכת לעוד אחת - בהזדמנות . 
שוב , כמידי שבוע עולה ההתלבטות של איזה " התמחות " אעשה שנה הבאה . 
ברגע שאני ננעל על משהו אז פתאום אני מוצא עוד צד שלא חשבתי עליו , ומשנה את דעתי . 
בסה"כ ההתלבטות היא בין לימודי עננים לבין לימודים על פלנטות . 
בין סמי - פרקטי ללא פרקטי בעליל . 
ולא שזה צריך להיות השיקול שלי . 
אחרי הכל , יש צבא עוד 3 שנים . 
ובכלל , תנו לי לעבור את שנה א' קודם , המצב לא כזה מבטיח כרגע ... 
.. 
. 
אתם יודעים , יש בגיאופיזיקה אנשים שכל החיים שלהם זה עננים - כל ענן קובע , וכל ענן שווה שיחה . 
השמועה אומרת שהם מאוננים על עננים ( השנינות 2 ? 
) . 
ואתם יודעים מה ? 
אני מהאנשים האלה שאחרי הרבה זמן יקשרו רגשית לענן ! 
לילה טוב לכם . 
בתוקף סמכותו לפי סעיף 38 לחוק שירות ביטחון ( נוסח משולב ) , התשמ"ו - 1986 , ציווה הפוקד לקרוא לך להתייצב לשרותמתאריך : 9.9.07 בשעה : 8:30 עד תאריך : 11.10.07 ועד בכללבמקום : מחנה תל - השומר , מדור עתודה אקדמיתלמטרה : טירונות 2 . צו זה : אינו מבטל את צו הקריאה הנמצא ברשותך לתאריך כלשהו 3 . התייצבותך במדים : חובה 4 . עליך להביא איתך : ציוד צבאי מלאבלהבלהבלהבלהבלהבלהבלהבלהבלה 8 . הערות : חובה לאשר צו בדואר ! 
! 
הגעה בזמן חובה ! 
! 
- - - - - - הגונב מגנב פטור , כן ? 
וחבל שלא הייתה לי כותרת מקורית יותר , אבל גם ככה כל הפוסט הזה לא מקורי ... הוא גנוב מאורן ( קבל לינק : http://israblog.nana 10 . co.il/blogread.asp?blog=128785 ) . 
בכל מקרה , משהו חייב לזוז . 
ואני לא מדבר עליי . 
זאת אומרת דווקא כן . 
החלטתי באופן מיידי להתחיל להתאמן . 
גיליתי שאני מצליח לרוץ דקה וחצי בדיוק בלי להרגיש את הכאב הכי מעיק שיכול להיות ברגליים הלא שריריות והלא מסוקסות שלי . 
אוי נו , שמישהו יתנדב להתאמן איתי ובניגוד אלי יוכל להתמיד בזה כדי שגם אני אתמיד בזה . 
( מתי אפנים שהחיים הם לא סרט נינג'ות ) . 
הדבר השני שחייב לזוז זה התאריך . 
זאת אומרת הכל טוב ויפה , אולם במקרה במקביל יש לי סיור בגיאופיזיקה - שהוא חלק מהתוכנית שאני חייב אליה . 
זה יותר כמו טיול שנתי וקורס אקדמאי שהחליטו להתמזג ביחד . 
וזה אמור לפצות על הטיול השנתי לאילת שלא היה לי - ואני ממש , אבל ממש לא רוצה להתייסר שלא הלכתי רק כי ה - 3 ימים האחרונים של הטירונות הם גם האלה של הסיור . 
אוף ! 
בעיקרון אפשר לקחת ת'סיור שנה הבאה , אבל אני כבר כל כך רגיל לאנשים שלי , והם בערך כמו הכיתה שלי . 
מי היה רוצה להתקע בטיול השנתי של כיתה י"א כשהוא בי"ב ? 
אה ? 
אה , והיינו גם ב " שירות המטאורולוגי של ישראל " , הרבה לא יצא מזה . 
זאת אומרת בחיים שלי לא ראיתי כזה ריכוז גדול של שלטים לאשדוד , מה שיכול רק להסגיר על טיב המקום . 
במקום השני היו שלטים לרמלה , ירושלים ויהוד . 
המטרה של הסיור הייתה בכלל לראות איך מפריחים את הרדיוסונדות , אותם מכשירים סמי מתוחכמים , גם ראינו . 
טוב אז בניגוד לסביבת ההייטק שחשבתי שזה , מקום עם חזאים שחרשנו במגמה לגיאופיזיקה , מקום שבו משווים בין המודלים החמים ביותר באירופה ( תנסו זה כיף ) , כל 5 דקות נפלט הגרף הכי עדכני מהמחשב ... 
.. 
. 
המקום התברר כעיר רפאים במסווה של בניין מתפורר שכל קשר בינו לבין המאה ה - 21 הסתיים בשנות ה - 90 המוקדמות . 
אז בהתחלה הייתה תצוגה של הכלים המאוד מתקדמים שלהם : תרמומטרים למינהם , סוכה לבנה שפונה צפונה , מד לחות וכו' ... ואז הגענו למד הגשם שהתברר כלא יותר ולא פחות מבקבוק קוקה קולה נטוש ששתו פועלים רומנים באתר בניה כלשהו . 
גם הכלים הדיגיטלים לא היו בדיוק שיא הטכנולוגיה ונראו יותר כמו פרוייקט של בית ספר יסודי - כיתה ד' . 
הגענו לרגע השיא של הפרחת הבלון ( רדיוסונדה ) . 
טוב נו , קיבלנו המון הסברים , ואמרו לנו שמי שמוצא את הבלון ( הוא מתפוצץ ) ובעיקר את אותו חיישן רדיוסונדה עליו מקבל החזר של 50 ש"ח טובין ותקילין . 
רק חבל שרוב הבלונים מתפוצצים בירדן . 
בכל אופן למרות ההסבר הנלהב משהו , ההפרחה הייתה עניין של 30 שניות על ידי עובד מתוסכל כלשהו שכל מה שרצה היה ללכת הביתה . 
אחר כך הגיע קטע עיוני של מצגות שהסבירו לנו למה חשוב לקבל תחזית . 
ואז סרט הזוי על חזאים שליהק קטעים נבחרים מ'שבשבת' עם טובי החזאים ( אני אומר לכם , היו שם מלא בדיחות אייטיז , ואני לא הבנתי אחת ) . 
והסרט קוריין על ידי דני רופ - שדיבר על עצמו במהלך הסרט בגוף שלישי . 
מדהים . 
סיימנו את הסיור בחדר חזאים שהתברר כעוד משרד לא מעניין ואפרורי , בבניין המתפורר , אנשים מתלהבים לא היו שם , הם נראים נורא עממים , כאילו לקחו אותם מאיזשהו סרט של אבי ביטר . 
המקום עצמו דורש צילום , ז"א זה מה שעושים במוזיאונים , לא ? 
מה שכן , הקולגות שלי חשפו אותי ליצור הזה שנקרא מר - קו . 
שהיא אגב סדרת סבנטיז מהערוץ הראשון . 
הוא באמת חמוד . 
והייתי רוצה ממנו איזה ילד או שניים ... 
.. 
. 
את הצו לטירונות עוד לא קיבלתי . 
אחרים כן , ואני מניח שאני אהיה בין האחרונים שיקבלו אותו . 
בלי ספק זה היה שבוע שוחק . 
בהתחלה עוד הייתה לי מוטיבציה , ואחרי השבוע אני די בטוח שכל המנוחה שזכיתי לה " בשביתה " התפוגגה . 
מין חוק שימור אנרגיה שכזה , רק קצת יותר ... מעוות . 
האמת היא שהייתה לי סוג של מטרה לקחת את עצמי עד הקצה . 
וגם עכשיו אני עושה את זה . 
אני יכול לקבל עוד כמה דקות שינה שזה מאוד חשוב לי . 
בעצם , אני לא יודע למה שינה נהייתה דבר כזה חשוב . 
אבל אני מניח שאני מתגעגע להרגשה הזו של להרגיש מפוקס , ולא להתנצל כל רגע : " כן אני קצת עייף ... 
.. 
. 
" בערבים כאלה , אני מעיין לפעמים בבלוג של עצמי . 
בודק מי הייתי . 
מה השתנה מאז . 
אני חייב לציין שאני שומר על מגמה יציבה - משנה לשנה אני יותר מודע לעצמי ולשגיאות שלי . 
לכל המכלול הזה שנקרא 'יניב' . 
משהו בי פחות רגיש , פחות מתלהם . 
ואולי גם פחות אישי . 
או שאולי זה הפוך . 
נהייתי יותר אישי . 
אנחנו שבוע לפני הסוף של השנה בתיכונים . 
שבועיים לפני הסוף באוניברסיטה . 
זה לא מרגיש כמו הסוף . 
אולי זו השחיקה הזו שאני מדבר אליה . 
מין רצף כזה . 
הרי כמה דברים אפשר לעשות במקום צבא , או עתודה ? 
העולם הזה , עם כל הרע והטוב שבו , שווה את זה . 
יש גם אנשים ששווים את זה - בעולם הזה . 
ואולי , פה בדיוק הבעיה . 
מהפוסטים שקראתי נוצר לי הרושם שקצת פספסתי איזה משהו בגיל הזה של ה - 16 - 17 . 
משהו שהיה כל כך שקוע בלימודים , ולא שיש בזה דבר רע . 
יוצא לי לחשוב בזמן האחרון על " לא טוב היות האדם לבדו " , אבל בגן העדן שלי , אני לבד . 
למה לבד ? 
כי יש מושגים שקשה לי איתם , קשה לי להתחבר אליהם . 
מין שילוב מוזר של פרפקציוניזם וחינוך - שהופך אותי למה שאני , לקור ולחום שבי , ליכולת ההבעה שבי . 
מצד אחד , יהיו שיגידו שאני מציאותי , אחראי , כזה שאפשר לסמוך עליו . 
מצד שני , יגידו שאני קצת חי בסרטים , נסחף אחרי הפנטזיות של עצמו . 
אני חושב שאני מתעצבן משניהם . 
קשה לי לבחור בין שניהם ואני נהנה משניהם ואני המכלול הזה . 
אני שם לב שאני מקבל איזשהו ריחוק מהכל - ריחוק שהוא מאוד אופייני לי . 
אני שם לב שאפילו המשפחה שלי לא יודעת איך לאכול אותי או את הדעות שלי - כי לפעמים אני מנסה להעביר רעיון וקצת לא תופסים אותו . 
זה קורה הרבה . 
תמוה בעיניי כמה משתנה בזמן כל כך קצר . 
תלמידי בית ספר שהופכים לחיילים , סטודנטים , אזרחים אפילו . 
כמו שאמרתי אני נהייה יותר מודע , ושנה או שנתיים לא נראים פרק זמן ארוך כל כך . 
השינוי הזה הוא דווקא לטובה . 
אני חושב שכל המעברים האלה וההתחלות מוסיפים סוג של אנרגיה , ועובדה היא שכשנכנסים לשגרה - אז מתחילות התלונות , והעבודה הקשה . 
ואין לי מושג אם אני נהנה מזה או לא . 
זאת אומרת , קשה לי לחשוב על עולם שבו דברים הולכים חלק . 
תמיד צץ מאיזשהו מקום מישהו או משהו , תכונה מרגיזה שכזו . 
בטח קשה להתחבר לזה , אבל כן זה קורה הרבה - בעיקר לי . 
הכל התחיל בכלל מהבלוג הזה . 
שמתי לב שפעם היו קוראים בו אנשים מהכיתה , וגם לא מהכיתה . 
היה להם מה להגיד . 
תגובה שתפסה את עיני הייתה : " שקוף שתקבל 100 בבגרות בחיבור " זו הייתה אינה . 
אז את ה - 100 לא קיבלתי , אבל אהבתי לכתוב . 
אני אוהב את המלאכה הזו . 
יחד עם זאת , זו לא מלאכה פשוטה , וצריך הרבה אמירה כדי להעלות משהו על כתב . 
אחרת מגיעים לדברים בנאליים . 
עכשיו אנחנו בזמנים שונים , רואים את זה לפי הכתיבה שלי ולפי מספר התגובות פה . 
וזה לא ניסיון למשוך תשומת לב , אלא יותר ניסיון להבין מה בעצם הולך פה , האם זו תקופת שפל או שהגיע הזמן להכין את הקרקע למשהו חדש . 
מעניין מה חסר לי בדיוק ? 
דינמיקה עם אנשים בני גילי , אהבה , פחות לחץ בלימודים , אולי איזה סוג של הבנה , הכרה , קשה לי להגיד הערכה , כי זה נשמע מוגזם לדרוש ( למרות שזה אחד הדברים שהכי עושים לי את זה ) . 
ואולי כל אלה ? 
זה בדיוק הזמן להרהר על זה במיטה ... 
.. 
. 
אני חושב שאני חוזר על עצמי בפוסטים , מחודש לחודש . 
זו פשוט העייפות המצטברת . 
אמרתי שאני מתלונן על זה הרבה , לא ? 
