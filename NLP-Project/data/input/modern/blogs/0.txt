בתכלס - אני די שמח שלא הגעתי לאולימפיאדה השנה . 
יש לי שיתוק מלא באופן חלקי רק מלדמיין את כותרות העיתונים ביום שאחרי : 'בושה', 'ביזיון', 'היפ. עלה למזרן ללא רעב בעיניים ' , והנוראית מכל - 'בגד הגוף חשף את ערוותו ברבים ' . עם חלק מהביקורות אני די מסכים . 
באמת נראתי מגוחך בבגד הגוף . 
אבל זו לא היתה אשמתי . 
בחנות לא היה טייץ במידה שלי ונאלצתי להלוות אחד מאחותי . 
והוא היה וורוד , קטן ובעיקר לוחץ . 
עוד בחימום המקדים , כשהתכופפתי להרים את החישוק , שמעתי את התפרים נפרמים . 
במתיחה הראשונה נקרעה הכתפייה הימנית . 
כשקפצתי עם החישוק , נקרעה גם השמאלית . 
ובכלל , בגד גוף בלי ריץ ' רץ ' זו טעות גדולה . 
3 כוסות הקפה מאתמול עשו את שלהן , והלחץ בשלפוחית היה גדול . 
כשהבנתי שהריץ ' רץ ' איננו - זה כבר היה מאוחר מידי . 
ועליתי למזרן עם נעליים רטובות . 
ובכלל , התעמלות אומנותית לא היתה האופציה הראשונה שלי . 
גם נבחרת הקליעה שמה עין עלי . 
אלא ששם באמת כבר לא היה לי רעב בעיניים . 
אותו רעב שפעם הביא אותי לשיא , נעלם כלא היה . 
לקליעה הגעתי אחרי קריירה קצרה בטניס , כדורגל וסטנגה . 
ומחניים ופינג פונג גם . 
הייתי ילד מלא כעס . 
כעסתי על כל העולם . 
ואת כל העולם דמיינתי מול המטרה . 
דמיינתי את צחי - שן - זהב שלקח לי את שירלי המלכה של הכיתה . 
דמיינתי - ופגעתי בול . 
ראיתי גם את יורם מכיתה ו ' 2 שדחף אותי על הקקטוס . 
ראיתי - ופגעתי לו בול בפוני . 
גם עמוס הפוזל ושי הכועס עברו לי מול המטרה . 
גם שרית שלא נתנה לי , והמורה להיסטורה שדווקא כן נתנה לי , אבל זה היה 'נכשל'. היו שם עוד הרבה אחרים שהכעיסו אותי כשהייתי ילד . 
רונן הקצר ודינה הארוכה . 
טלי א ' , טלי ב' וטלי ג' . 
גם חיים הצולע ואריק - שביל - בצד . 
ובכולם פגעתי בול באמצע . 
ומסביב סימנו אותי כהבטחה הגדולה של עולם הקליעה . 
המדליה הבאה . 
בינתיים התגייסתי לצבא . 
בצבא הייתי צלף . 
אלא מה . 
פגעתי בול במטרה . 
כעסתי על הסמל הבן זונה שריתק אותי שבת . 
כעסתי גם על אבישי - אל - תדאג שאיחר לי לשמירה . 
ועל שרגא - רגל - מעץ , ועל עופר - רק - שניה . 
על פסטרנק שגנב לי כדורים מהמחסנית ועל אלון ששתה לי את המימיה . 
על כולם כעסתי , ואת כולם דמיינתי שם מול המטרה . 
ופגעתי בול באמצע . 
כשהשתחררתי כבר לא כעסתי . 
סמל ראשון במילואים היפ היה עייף מלכעוס . 
והוא התחיל לאהוב . 
הוא אהב את חברה שלו , והוא אהב את החתול שלהם . 
הוא אהב לשמוע את הציפורים בבוקר והוא אהב ללמוד , הוא אהב את הסטודנטיות בלימודים . 
וגם את אלה על הדשא . 
ובעיקר הוא הפסיק לפגוע בול באמצע . 
