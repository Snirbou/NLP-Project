נעשו פה כל כך הרבה שגיאות , עד כי כל דמיון למקור הוא מקרי בהחלט . 
אבל לפחות ניתן לומר שאיכשהו לעצמו , זה יצא נורמלי . 
איפה אלכס כשצריך אותו ? 
הצבא שלח לי מכתב . 
ולא סתם מכתב , אלא הזמנה לכנס , הכולל בסופו מיונים . 
זימנו אותי למיונים , אותי ! 
קראתי את המכתב שלוש פעמים . 
בפעם הראשונה בכדי לקבל רושם כללי . 
בפעם השניה כדי לוודא שקראתי נכון , ואכן המכתב מיועד אלי . 
ובפעם השלישית כדי להיות בטוחה במאה אחוזים , שהבנתי הכל . 
הצבא לא שכח אותי . 
גם אני קיבלתי זימון לאנשהו . 
אני כל כך שמחה מכך , עד כי אני בחרתי להתעלם מהעובדה שאין לי את הדרישות המתאימות וסימנתי שאני לא מעוניינת בזה במנילה . 
כנראה שבצו הראשון הלך לי יותר טוב ממה שחשבתי , אם הצבא מעוניין שאלך לעתודה , לא ? 
הם אפילו צירפו כרטיס לנסיעה באוטובוס , כדי שאגיע למקום הכנס . 
וגם אם לא אתקבל , או שזה מסלול שרק נשמע טוב , לא אכפת לי . 
קיבלתי מכתב שאומר לי ללכת , ולא סתם מכתב שמתריע על תאריך גיוס . 
איזה יום יפה היום ! 
