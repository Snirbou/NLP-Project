אני מתכוונת לחברי החמוד . 
אמנם , לא נפגשנו הרבה כי שנינו אנשים עסוקים : הוא בעבודתו , אני גם כן בעבודה , בלימודים , עם הילד ... 
.. 
. 
יש מלא דברים לעשות . 
אבל כאשר בכל זאת כן נפגשנו , זה היה דבר מקסים לגמרי . 
פגישה א ' . ביום ג' 16.05.06 , הייתי בחופשה מהעבודה . 
לכן כבר על הבוקר נסעתי תל - אביבה . 
כך שקיבלתי את הפרקליט במשרה מלאה . 
בילינו ממש , אבל ממש יפה ! 
בין היתר טיילנו על - יד הים , בשפך הירקון . 
היה חם , אבל מאד נעים שם . 
זה תיכף הזכיר לי את הביקורים שלי אצל אבא ז"ל שהתגורר בעיר סוצ'י - עיר נופש על חוף הים השחור . 
גם שם נהגתי ללכת לים , להסתובב על החוף או בנמל , לצפות בגלים המתנפצים , לתת לרוח לשרוק על פניי , להריח את הניחוח המלוח של הים ... 
.. 
. 
רק אותו יום זה היה יפה כפליים כי הייתי עם האדם שרציתי להיות . 
אכלנו במסעדת " בויה " היוקרתית והיקרה מאד . 
מה שאהבתי בה הכי הרבה , זה השירותים . 
ואללק , המקום הזה , מגיע לו להיות מתואר בנפרד ! 
! 
! 
כשנכנסים לשם , קודם כל נדהמים מהחושך . 
אחרי זה קולטים שהאור בשירותים קיים , אבל הוא מעומעם בצורה מאד יפה ורומנטית . 
בכל אחד מהתאים יש מנורה קטנה שמנצאת בתוך התקרה . 
אורה של מנורה כזאת אינו מאיר את חלל התא ואת הקירות , אלא רק את האסלה הלבנה . 
כך שבעצם , נוצרת אשלייה שהאור בוקע ישירות מהאסלה ! 
גם המקום של הכיורים היה מואר באור רומנטי ביותר . 
היה שם גם אגרטל יפהיפה של פרחים מדהימים . 
וניחוח מעולה בכל מקום ! 
פשוט נגנבתי ! 
! 
! 
מומלץ ! 
אבל השמש התל - אביבית גם נתנה בי סימנים . 
צבע השיזוף נתפס אצלי מהר , הלא עורי בהיר יחסית . 
בערב של אותו יום , הלכנו לאכול במסעדת " אוונגרד " הידועה במאכליה המיוחדים . 
למזלי הרע , בגלל התחממות - יתר בשמש , לא הייתי במיטבי ולא הרגשתי ממש טוב , לכן גם לא בדיוק אכלתי את המנה שבחרתי - נשברתי על ההתחלה . 
אפילו המלצר נדהם שכל - כך מהר ביקשתי חשבון . 
הלא הם רגילים שאצלם יושבים הרבה זמן ונהנים . 
היה שם גם קטע שהצחיק אותי עד טירוף . 
העניין הוא שהפרקליט היה במסעדה הזאת שבוע לפני כן עם איזו ידידה . 
אחד המלצרים זיהה אותו מהפעם הקודמת , רק שהפעם במקום הבחורה ההיא אני הייתי . 
המלצר ההוא דיבר עם הפרקליט , צחק איתו . 
ואני מצדי צחקתי עוד יותר . 
כי זה נראה כך שחברי המלומד הוא מין הדון - ז'ואן שכזה : פעם בא למסעדה עם אחת , כעבור שבוע - עם אחרת ... 
.. 
. 
שיט ! 
אפילו שמץ של קנאה קטנטנה עבר בי למרות הצחוק . 
באותה הזדמנות ראינו בטלוויזיה את הזיקוקים היפים שהיו באותו ערב על החוף . 
אחרי זה הסתבר שלא רק אני הייתי במצב פיזי מעורער . 
גם לפרקליט קרה משהו . 
משום - מה הוא נהג במכוניתו בצורה מוזרה ביותר . 
כל רגע בלם בפתאומיות , והטלטלות הללו ממש לא תרמו לבחילות המתרחשות אצלי בפנים . 
אני אפילו קראתי לנסיעה הזאת " מסטול על הכביש " . 
למרות שלא שתינו , נשבעת ! 
! 
! 
הבילוי המופלא הגיע אל קיצו . 
הפרקליט לקח אותי לתחנת האוטובוסים . 
אך הסתבר שההרפתקאות שלי לאותו ערב עוד לא הסתיימו ! 
ככל הנראה , כל הירושלמים ביקרו באותו ערב בת"א כדי לצפות בזיקוקים ההם ב - LIVE . 
ארבעה אוטובוסים של קו 480 , מלאים עד אפס מקום , יצאו מהתחנה מהרגע שבאתי לשם , ובכל זאת נשארו עוד המון אנשים ! 
רק אל האוטובוס החמישי הצלחתי לעלות , איזה קטע ! 
לירושלים הגעתי בערך בחצות . 
מזל שכמעט לא חיכיתי לאוטובוס שייקח אותי הביתה - הוא בא מהר . 
וכאשר עוד נסעתי הקו 480 , הפרקליט התקשר אליי לסלקום ועשה מין שיחה מסכמת . 
שנינו היינו שפוכים מעייפות , זה נכון . 
אבל אהובי תיאר את המצב במילים הנכונות ביותר : " עייפים , אך מרוצים " . 
וזה היה באמת נכון ! 
פגישה ב '. זו הייתה השבוע , גם כן ביום שלישי . 
לעומת הקודמת , הרבה פחות רומנטית ומעניינת , אבל גם יפה מאד . 
אין מה להגיד . 
אהבתי אותה מאד . 
אבל למען האמת , אין זה משנה , היכן וכיצד לבלות . 
מה שחשוב - זה עם מי לעשות זאת . 
זה היה החלום הכי מוזר שחלמתי בחיים . 
הוא בעצם היחידי שאני זוכרת את כל הפרטים ממנו . 
אפילו שחלמתי אותו לפני שנים . 
זה היה חלום בתוך חלום . 
הזוי לחלוטין , אך משקיף , ככל הנראה , את האופי המעאפן שלי במלואו ... 
.. 
. 
אז החלום הלך ככה . 
כאילו אני נוסעת באוטובוס לעבודה . 
את רונני בן השנתיים וחצי שמתי אצל נינה המטפלת ( כמו שתמיד היה גם במציאות ) ונסעתי לעבודה . 
בדרך כביכול נרדמתי , ואז החל חלום בתוך חלום . 
ובתוך החלום הפנימי הזה ראיתי את הדבר הבא : כאילו אני בהודו לומדת יוגה , לומדת לשלוט בגוף ובנפש , נהנית מכל רגע שם . 
וכך כאילו חולפות 15 שנה , ואני בהודו , באיזה מנזר נידח , עוסקת לי ביוגה ולא נזכרת כלל בבית , בילד , בבעל ( שעדיין היה לי אז ) . 
וזה ממש כיף אמיתי ! 
אפילו דרך החלום הרגשתי את הכיף הזה . 
וגם החבר ' ה האחרים שבקבוצה מרגישים אותו הדבר . 
והנה , חולפות 15 שנה , תקופת לימודי היוגה הסתיימה , צריך לשוב לישראל . 
סוף החלום . 
אני מתעוררת באוטובוס ( שזה החלום הראשוני , " החיצוני " ) וחושבת לי : " איזה חלום יפה ומוזר ! 
" . 
ככל הנראה , האוטובוס מסיע אותי כבר הביתה , כאילו כבר לאחר יום העבודה . 
די חשוך בחוץ , לא רואים כל - כך את הרחובות . 
ולמרות זאת אני חשה באיזה שינוי שמתרחש בעיר . 
לכאורה , אותה ירושלים , אבל אווירה שונה משהו . 
" טוב " , - צחקתי לעצמי - " אחרי 15 שנה בהודו בטח מרגישים שינוי " . 
בקרית היובל אני יורדת מהאוטובוס ורצה לבית של המטפלת , לקחת את הילד . 
השעה קצת מאוחרת , ואני חוששת שנינה תכעס עליי על האיחור הזה , לכן ממהרת מאד . 
אני באה לצלצל בדלת ולא מספיקה לעשות זאת כי נינה פותחת לי . 
משום - מה היא נראית לי מבוגרת מדי , לא כמו שנראתה בתחילת היום . 
ובראי שבסלון אני רואה את השתקפותי , ואני אותה אחת , בת 24 , לא השתניתי כלל . 
רק השיזוף מעיד על השנים בהודו ( וזה למה ? 
- הלא שום הודו לא הייתה במציאות , רק חלמתי על זה ! 
! 
! 
) - מה עם רונן ? 
- אני שואלת . 
ואז נינה צועקת לכיוון חדר השינה : - בוא , רונן , תראה מי כאן ! 
תמיד אמרתי לך שהיא לא עזבה אותך , שהיא תחזור ! 
ואז לסלון יוצא בחור מגודל , גברתן כבן - 18 , 17 נראה בול אלכס בעלי , רק יותר צעיר ועיניו חומות , כמו שלי . 
ופתאום , לתדהמתי , אני מבינה שזה רונן ! 
! 
! 
שבאמת נעדרתי מהבית 15 שנה , והילד שלי הספיק לגדול ולהיות בן 17 ! 
ואני לא זזתי מגיל 24 , נותרתי כמו שהייתי . 
והנה , אנחנו עומדים אחד מול השני , מביטים זה בזו , שנינו לא מבינים כיצד קרו הדברים . 
רונן לא מאמין ( ובצדק ! 
) שאני אמו . 
ואני מבינה בראש שזה הבן שלי , אבל לא חשה צורך או רצון לחבק אותו ! 
כי זה כבר לא הילד הקטן שלי שעזבתי , זה אשכרה אלכס שאני מזמן כבר לא אוהבת וכבר פתחתי נגדו הליכי גירושין ! 
בתוכי סערת רגשות : שנאה עצמית , רגשות אשמה לפני הילד הנטוש , שביעות רצון מכך שעדיין נשארתי צעירה , אכזבה בשל עזיבת הודו ... 
.. 
. 
הכל התערבב בתוכי לחלוטין ... 
.. 
. 
ומתוך הלחץ הנפשי הזה התעוררתי סופית , כבר במציאות . 
אכן , אני בת 24 , רונני הקטן שלי בן שנתיים - הכל בסדר . 
וגם אלכס , בעלי המאוס , עוד איתי , למרות שהליכי הגירושין שלנו יצאו לפועל . 
אבל עד היום אינני מבינה , למה , לעזאזל , חלמתי כזה דבר ? 
מוזר ביותר ... 
.. 
. 
החתולה המתוקה שלי הבריאה , זה ממש משמח . 
גם השריטות שקיבלתי ממנה בגלל מתן התרופות , כמעט עברו והגלידו . 
החיים חזרו למסלולם . 
לחיי חתולינו ! 
