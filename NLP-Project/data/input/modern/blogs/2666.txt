אפשר להעביר ש - עות עם זה . 
" באמא שלי " הוא אומר לי מצדו השני של השולחן , בינינו מפריד בקבוק קולה משפחתי ושמונה מאות גרם אוסו בוקו " באמא שלי , נדפקה לי הקופסא " . 
אני לועס , סופר את הלעיסות . 
לשקט , במינון ובתזמון , יש יתרון רב . 
מה שלמדתי בשיעורי המיקוח עם ר ' , והתורה שהרביץ בנו י' במילואים בנושאי חקירה מוכיחים את עצמם . 
" היא לא עוזבת אותי " הוא משחק עם הבשר בצלחת שלו " ירדתי הבוקר , ובחניה על האוטו שלי היה כתוב באבק 'תנקה אותי - אבל טוב ' " " היית צריך לחנות בחוץ , כל האבק היה יורד " " יופי , אדיוט " אני שותק שוב " וזה הכתב שלה , והיא יודעת שאני ישר אשחק עם זה , תנקה אותי , תנקנק אותי , וזה לא יצא לי מהראש " " אתה יודע " אני אומר " הבוקר , כשנרדמת אצלי על הספה , היא היתה בחוץ " " אתה רציני ? 
" נדלק אצלו משהו " אני חושב שזו היא , הכובע המטופש הזה שקנית לה " באחת נעלמת לו הבעה אחת ומופיעה אחרת " דה גיים איז א פוט ! 
" הוא צוהל ויוצא בריצה מהמסעדה " האלו ! 
" אני צועק אחריו " אל תשכח " " מה ? 
" הוא מסתובב אלי " לשלם ? 
" " לא " אני פוטר אותו מזה " אל תשכח קלוז'ור " בשלוש לפנות בוקר הוא העיר אותי בדפיקות על הדלת ובזמזום רטט הטלפון . 
רטוב וגורר רגליים הוא סחב את עצמו אל המטבח , מוריד מעיל צמר ספוג ומניח על כסא בצד , עוד אני מרתיח מים . 
" שוב ? 
" אני שואל ובלוריתו מטפטפת לי שלולית על משטח העץ , מבטו חופר את כפות רגליו . 
הדפוקה הזו ? 
גם כשהייתם יחד היא סובבה לך את הראש " . 
הוא שותק , כוס התה שבידיו הופכת למעניינת במיוחד , ואני ממשיך " היא חולת נפש , וכמו שזה נראה , היא הדביקה אותך . 
כבר אז שכתבה את השם שלה בצד הפנימי של כל התחתונים שלך , אמרתי לך שהיא דפוקה . 
אתה התלהבת . 
'זה כל כך רומנטי ' " חיקיתי קול צפצני " שלא לדבר על כל שאר השטויות , האובססיה הזו שלה עם המראות , ואתה עומד מחוץ לחלון שלה ומביט , מה כבר יש לראות ? 
" - " אותה " - " וזה מספיק ? 
" - " היום זה הספיק , ותראה " - הוא שולף מכיסו תחתונים מגולגלים " הורדתי לה את זה מהכביסה , אני אכתוב בתוכם את השם שלי ואחזיר " - " אתה דפוק " אני נאנח , והולך לחלון הסלון " אתה פשוט דפוק " אני מביט החוצה , אל החושך , ושם למטה , ברחוב , מאחורי גזע עץ , בגשם , עומדת דמות במעיל דובון ובכובע צמר סרוג , עומדת ומביטה אל חלון הסלון שלי . 
