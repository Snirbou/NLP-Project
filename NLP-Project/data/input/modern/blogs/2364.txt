ההשלכות למעשים שאני עושה , בכדי לשנות , בכדי להיות מאושרת , גדולות מדי . 
כל זמן שאני חושבת על העתיד לבוא , כך אני מתוסכלת יותר . 
כאב פנימי . 
בלי יכולת לאתר את המכה . 
ובעלי הסמכות שפוגעים ללא התראה , זאת הכללה . 
גם אני . 
אני נכללת בתוך המון , קהל , בקושי יש לי שם . 
אני תמיד יהיה חלק מכיתה , מפלוגה , ממשרד , אני בקצה הסולם החברתי . 
אין כל צורך להתייחס לדמעותיי . 
בכיתי המון גם לפני , אבל לא בכדי שייחסו לזה חשיבות . 
עד שאתה לא בוכה דם , הם לא מנגבים לך את הפנים , כי דם הוא סמיך ומי דמעות סתם מלוחים , אז זה יורד בגרון בקלות . 
רק הם לא יודעים , שזה נשאר , שאתה נלחם להכניס אותן לקנה הנכון , אך הן יורדות בקנה הנשימה . 
וזה חונק , אז אתה בולע עוד כמות משמעותית של רוק בכדי לנתב את הדמעות . 
ואז זה נשאר . 
תקוע שם . 
ואין מקום בשבילך להוציא . 
המקומות תפוסים האנשים שסוף סוף הצליחו להכניס שתי אצבעות ובאמת להקיא , לפחות את הרוב . 
