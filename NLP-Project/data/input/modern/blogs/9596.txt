תחילה היתה delen . 
מנהיגתם האגדית של עם המינבארים , אותם יצורים שבאו מהחלל החיצון , חידתיים , שקטים בתוך אמונתם הדתית וחזקים ומאיימים מתוך אותה עוצמה פנימית . 
היא חכמה . 
שקטה ומלאת עוצמה . 
יפה . 
מנהיגה נערצת על ידי עמה ועל ידי כל מי שבא איתה במגע . 
והיא כמובן גם זוכה באהבתו של מנהיג כדור הארץ הנחשק , ויחד הם מביאים את השלום בין עמיהם ומובילים את שוכני הגלקסיה למחוזות עלומים ופלאיים . 
היא היתה הניק הראשון שלי . 
ובניק הזה , שברור לגמרי שלקחתי אותו לעצמי , מתוך התקווה / ציפייה / מחשבה שמשהו מתוך תכונותיה המופלאות / אליליות של הדמות הנשגבת הזאת , יגיעו גם אלי , אז בימים שבהם לא חשבתי שיש בי ולו קמצוץ מכל יכולת או תכונה מופלאה כזאת או אחרת , דלן שוטטה לה ברשת במקומות מהוגנים לחלוטין כמו פורומים לבישול וגננות , עוד שנים לפני שבכלל הכירה את ישרא , עוד לפני שיריב בכלל חלם על המקום ויצר אותו במקרה . 
אחר כך באה pema . 
מתוך צורך פתאומי ומיידי שנוצר לאחר חשיפה מסויימת של עצם כתיבתי באינטרנט , ללא חדירה לעומק המרחב הפרטי שיצרתי לי כאן , אבל מתוך הכרות עם הניק הזה על ידי כל הסובבים אותי , נזקקתי לניק חדש שאינו מוכר להם . 
ו pema דומה ומשלימה את delen לגמרי . 
היא באה מכדור הארץ . 
אבל במידה מסויימת קרובה לאותו חלל ( לא בדיוני ) כמו delen עצמה . 
מארץ ההרים הגבוהים של ההימלאיה , של טיבט . 
וגם היא , יפה , וחזקה , יודעת ואומרת את אשר על ליבה , נלחמת על אהובה ושורדת את הליכתו ממנה . 
אהובה ונערצת על סובביה ובמידה מסויימת היא המנהיגה האמיתית שלהם , במקום בו הגברים הם אלו האומרים ועושים את הדברים . 
שתיהן נוצרו בתוכי בזמנים בהן חלמתי שיהיה בי משהו , ולו הזעיר ביותר מהן . 
ושתיהן נשארו דווקא כי היום אני מרגישה , מתוך הקבלה שלי את עצמי , שיש בי לא מעט מהן ... 
.. 
. 
בתחילה היה פשוט " היומן שלי " . 
הגילוי של המקום הזה והצורך העמוק והדחוף בכתיבה שתוציא ותפרוק ממני את העוצמות הרגשיות של הדברים שהחלו לעבור בי אז , לא נתנו לי לחשוב זמן רב מדי על שם לבלוג , והשם ההגיוני ביותר עבורי היה פשוט " היומן שלי " ( ומזל שלא פניתי אליו גם ב " קיטי יקרה " ... 
.. 
. 
) וכשעלתה הסיבה שבגינה באה pema לעולם והיה צורך להעביר לזמן מה את הבלוג ההוא לפרטי ולפתוח חדש , נתתי לעצמי את הזמן ( של ההליכה היומית ברחובות עירי ושכונותיה ) להחליט הפעם על שם עם משמעות עבורי , כי המקום הזה היה כבר הרבה יותר מסתם מקום בו אני מעלה את הגיגי על דף העריכה הלבן ושולחת אותו לאוויר העולם . 
וכך באה " כזאת אנוכי " . 
כי פעם , לפני שלוש שנים והרבה שנים אחורה , הייתי באמת כזאת . 
שקטה כמימי אגם ( לא ראו למרות שהיה הרבה " ממני " וגם לא ממש שמעו אותי ) , אוהבת שלוות חולין ( הרבה שלווה אהבתי אז , כל כך הרבה שמרוב שלווה , כמעט ולא היו חיים בתוכי ) , עיני תינוקות ( נו באמת , מי לא אוהב עיני תינוקות ... 
.. 
. 
? 
) , ושיריו של פרנסיס ז'ם ( לא מדוייק , לא מכירה אותו , אבל עם רחל אני לא מתווכחת ) . 
ואחר כך , אחר כך נהייתי אחרת , ובכל זאת , וכל הזמן , " כזאת אנוכי " . 
כבר שלוש שנים כאן . 
בדיוק . 
מתקרבת במרץ לכיוון ה 80,000 ועם יותר מ 1300 פוסטים ( בשני הבלוגים ) . 
ועדיין . 
ת ו ד ה . 
( ולא יכולתי כמובן שלא לקחת חלק בפרוייקט הזה של יריב עדכון 15.12.06 : ובפרוייקט הזה של נביא בהכחשה ) . 
( זאת היתה השנה הראשונה . 
וזאת השניה ) . 
