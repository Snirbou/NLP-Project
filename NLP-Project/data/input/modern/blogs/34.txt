מאירועי השלושים ביוני : 1864 - אברהם לינקולן מכריז על 'יוסמיטי פארק ' כעל שמורת טבע . 
הייתי שם . 
במילה אחת - Wow . 
בשתי מילים - Wawa Wiwa . 
1936 - 'חלף עם הרוח ' של מרגרט מיטשל יוצא לאור . 
סקארלט או'הרה באה לעולם . 
היא נישאת שלוש פעמים . 
שלושתן מתוך בחירה שגויה - נקמה , כסף והנאה . 
מאוחר מידי היא מגלה שזה שאהבה באמת המשיך הלאה . 
מאוחר מידי . 
סיפור חיים . 
1966 - מייק טייסון נולד . 
אירוע ביזארי לחלוטין . 
השמועות אומרות שהוא התינוק הראשון בהיסטוריה שהרביץ לרופאיו . 
1981 - הליכוד , עם מנחם בגין הנואם בכיכרות והחוגג על הצ'חצ'חים של 'דודו הוגה הדעות' , זוכה בבחירות . 
שלושה שבועות קודם מופצץ הכור בעירק . 
מבצע של"ג מתחיל להתגלגל . 
שנה פחות חודש , והטנקים עולים צפונה . 
ילד בן 12 אומר שלום לאביו . 
2002 - ברזיל זוכה בגביע העולם בכדורגל . 
אח . 
סיבה לקרנבל . 
ועכשיו פורטוגל מובילה 1:0 על ההולנדים . 
אני הולך נגד הזרם - יש אלוהים . 
הסתיים לו עוד חודש . 
ההיפ . 
מסתכל מהחלון . 
יהיה טוב , יהיה טוב כן . 
לפעמים אני נשבר . 
הנה מגיע יום חדש . 
טוב , אני כנראה לא ממש אצליח להתחמק מזה . 
זו לא מסה , וזה לא מאמר , ועדיין זו לא רשימה רגילה . 
וזה לא יהיה קצר , וזה גם לא נכתב ברגע . 
זה לא יהיה ברור לכולם , וזה בסדר . 
וזה גם בטח ימחק מהר מאוד . 
שרות צבאי אינטנסיבי , ושחרור משמח . 
קונה אופנוע עם הכסף של הטיול המסורתי , ומתהפך איתו פעמיים . 
סופר צלקות ונוסע הלאה . 
קונה אוטו . 
שלוש תאונות . 
משלושתן יוצא על הרגליים . 
האוטו לא . 
שלוש מכוניות הולכות בדרך כל מכונית . 
יש כבר מי שסופר חמש נשמות שבוזבזו . 
עוד ארבע בבנק , כמו לחתול . 
עובד למימון הלימודים , ולומד למימון העתיד . 
תואר ראשון . 
תואר שני . 
תחום לא אטרקטיבי לרב האנשים . 
לי לא היו ספקות . 
זה מה שרציתי מאז ומתמיד . 
לחקור כל דבר עד רמת הפרט . 
לדעת למה השמים כחולים , ולמה העלה ירוק . 
להבין למה המים קופאים באפס מעלות , ולדעת מהם מים . 
נגמרים הלימודים , חייב חופש . 
לא ממשיך לתואר שלישי . 
מנהל הבנק מתחנן שאתחיל לעבוד . 
מוצא עבודה מהר . 
ימי הבועה . 
עבודה מצוינת . 
אפילו מעניינת . 
כבר כמעט חמש שנים שם . 
מתקדם . 
לפני שנה הייתי לפני התפטרות . 
לא הייתי מוכן להתגמש , גם הבוס לא . 
החלפתי בוס . 
קיבלתי פרויקט כושל . 
תוך פחות משנה קיבלתי עובד מצטיין . 
נוסע בעולם . 
היום כבר פחות . 
עם אותה האשה כבר חמש עשרה שנה . 
זה נצח . 
שלם עם עצמי . 
פוגש בחורה . 
רגע בחיים . 
זה לא יכול באמת להיות . 
שלם עם עצמי ? 
'מונוגמיות'. 'זוגיות'. 'חיים'. 'משפחה'. 'עתיד'. 'אהבה'. 'ילדה'. 'אשה'. 'בחורה'. שאלות . 
כבר חמש עשרה שנים ביחד . 
אותה אני אוהב . 
לא יודע לכתוב שירים , אבל יודע מה מרגיש . 
מאז שנפגשנו לא הייתי עם אחרת . 
מונוגמי . 
עיקרון . 
עיקרון ? 
קראתי מאמר על נברן הערבות האמריקאי . 
מכרסם קטן ונאמן . 
כן - אוכל עשב ומצטיין בחיי נישואין יציבים . 
חוקרים חקרו ומצאו - בהכל אשם הווזופרסין . 
מולקולה ארוכה בצורת טבעת . 
יופי של טבעת נישואין - היא נמצאת עמוק במוח . 
אי אפשר לשים ולהוריד מתי שבא . 
כשהזריקו את הווזופרסין למכרסמים אחרים גם הם נהפכו נאמנים . 
כשמנעו אותו מהנברן הנאמן , גם הוא החל להתנהג כמו רווק הולל . 
אז הכל זה כימיה ? 
לא . 
האדם חייב להיות יותר מורכב . 
לא יכול להיות שהכל זה כימיה . 
זה פשוט מידי . 
ולמה שנהיה מונוגמיים ? 
ולמה שלא נקפוץ משיח לשיח ? 
שלושה אחוזים מכלל היונקים מקיימים מערכות יחסים מונוגמיות . 
האדם נמנה עם המיעוט הזה . 
רוב הזמן . 
מותר האדם מן הבהמה . 
זה ברור . 
למה בעצם לא הייתי רוצה לחשוב שזו שרק איתי נמצאת גם איתי . 
מה אכפת לי אם תהיה עם אחר ? 
למה הקנאה הזו ? 
אולי זה חוסר ביטחון . 
אולי היא תראה שהאחר יותר טוב ותלך איתו . 
אז זו התשובה ? 
אני רוצה להיות היחיד כדי למנוע תחרות ? 
ואני מה ? 
למה אני עם אותה אחת כבר חמש עשרה שנה ? 
אהבה - כבר אמרתי . 
אני יודע שהיא האחת שחלמתי . 
היא באמת אחת ? 
ואם שם בחוץ יש עוד אחת ? 
ואם שם בחוץ יש אחת איתה החיים בחמש עשרה שנה הבאות יהיו עוד יותר יפים ? 
איך מבררים ? 
'מונוגמיות', 'תחרות', 'קנאה'. בעיה . 
ואולי אם נזריק את הווזופרסין יעלמו כל השאלות , ונחיה בחוסר מודעות מתוקה ? 
פשוט נהיה נאמנים כימית . 
ובמודעות השידוכים כבר יהיה טקסט אחר - פנוי , משכיל , עם רמת ווזופרסין של 5 מ"ג ליחידת נפח , מחפש אותך - נאה , נמוכה , שיער חום ארוך , עיניים חומות חודרניות , לקשר רציני . 
אז איך אפשר לדעת ? 
אולי פשוט אי אפשר . 
פשוט לא . 
לא פשוט בכלל . 
לכו לראות את זאטואיצ'י . 
אני אשאיר את כל הפרשנויות , ואת כל הדיונים על איכות הצילום , ואת כל הסיפורים על המטען התרבותי של הבמאי לכאלה שיודעים על מה הם מדברים . 
אני באתי , ראיתי , אהבתי . 
לכו . 
תגידו שההיפ . 
שלח אתכם . 
שווה . 
ולו רק בשביל שתי דקות הפסטיבל בסוף הסרט , אה - לה לורד אוף דה דנס . 
'העיוור חש את בני האדם טוב יותר ' פותחים את השבת . 
במערכת מסתובבת מרצדס סוסה . 
שוכבים על הספה הגדולה שבסלון , מעריב ביד . 
נוהל של שנים . 
במקום הדלקת נרות . 
עכשיו הזוגה בחו"ל , לשבוע . 
עבודה . 
הסבתות רבו על תפרחת החיתולים , והאסרטיווית נצחה . 
עכשיו זה רק אני שפותח את השבת . 
מרצדס סוסה עדיין מסתובבת . 
שוכב על הספה , בירה קרה על השולחן , ספר ביד - 'קליאופטרה', מומלץ . 
יותר מאוחר חברים , וקצת לצאת . 
בינתיים שקט בחוץ , קצת שקט בפנים . 
מצב רוח מינורי . 
זו המילה . 
- היי סבתא - הלו דב ... 
.. 
. 
צבי ... 
.. 
. 
אה - רגע מה קרה לי , אני מבולבלת היום - יעל , לא שניה - היפ . 
! 
היי היפ . 
, התגעגעתי אליך , - סבתא - היינו פה אתמול , - אה - נכון , שכחתי , אני לא יודעת מה קרה לי , אז מה נשמע היפ . 
? 
איך באוניברסיטה ? 
אני מספרת לכל החברות שלי שהיפ . 
הוא עשר . 
אני אומרת להן שאין נכד כמו היפ . 
שלי - : - ) תודה , סבתא , אני אומר לכולם שאין כמו סבתא שלי . 
את יודעת שכבר סיימתי את האוניברסיטה , סבתא , אני כבר עובד ארבע שנים . 
- ארבע שנים ? 
איך שהזמן רץ . 
אני זוכרת שסבא שלך ואני עוד קטפנו תפוזים בפרדס , והוא התחיל איתי . 
הוא היה בסדר , הסבא הזה שלך , אתה יודע . 
- בטח סבתא , אני יודע - אני זוכר . 
אני זוכר איך הוא הרים אותי על הכתפיים , שאהיה הכי גבוה . 
וכשרכבנו על הפרד בכל הכפר - זה היה כיף , סבתא . 
- : - ) אז מה אתה עושה היום , צבי ... 
.. 
. 
אה - היפ . 
? 
- אני עובד , סבתא . 
ומגדל את ההיפית הקטנה , את יודעת . 
- ומה שלומה של החמודה ? 
איזו יפה - היא בדיוק כמוך , היפ . 
אתה יודע . 
גם אתה היית בלונדיני כזה - אתה זוכר ? 
תרצה לשתות משהו ? 
אולי קפה ? 
הנה , תעזור לי לקום , יש לי שוקולד במטבח , אתה רוצה קפה ? 
- לא , זה בסדר סבתא , שבי , אני אעשה לי קפה . 
- טוב , היפ . 
אתה יודע - אני מספרת לכל החברות שלי איזה נכד מוצלח יש לי . 
היפ . 
ויש לו ילדה קטנה . 
והוא באוניברסיטה . 
אני מספרת להן שהוא הנכד הכי מוצלח שלי . 
אתה רוצה קפה ? 
- : - ) סבתא , שבי - אני אעשה לי קפה , את רוצה לשתות משהו ? 
אולי תה ? 
ואת יודעת , ההיפית הקטנה כבר אומרת 'אבא', ו 'סבתא' - תה , תודה . 
אוי , אני כל כך שמחה , היא כל כך יפה . 
אני אומרת לכולן כמה היא יפה . 
והיא בדיוק כמוך . 
מה אני יכולה לתת לה ? 
- סבתא , לא , לא צריך , שבי . 
לא - היא לא צריכה את האגרטל שלך , סבתא . 
שבי , אני אביא לך תה . 
לא - סבתא , אין לה מה לעשות עם הפסל הזה , תשמרי אותו - זה סבא הביא לך מאיטליה , כשהוא חזר מהמלחמה . 
לא , היא לא צריכה כסף - היא עוד קטנה , את יודעת . 
הנה , התה מוכן . 
סבתא ? 
נרדמת לרגע . 
זה בסדר , אני עוד פה . 
- מה נשמע , דב ... 
.. 
. 
צבי ... 
.. 
. 
אה - יעל ... 
.. 
. 
אויש - אני מבולבלת היום - היפ . 
מה שלומך ? 
אתה יודע שכל החברות שלי מקנאות בי , איזה נכד מוצלח יש לי , אני אומרת להן שעוד תהיה מישהו חשוב פעם - אני יודעת . 
גם סבא יודע . 
אולי בכל זאת תרצה קפה ? 
כמה זמניים אנחנו . 
וזאת הסבתא שגידלה אותי . 
זאת הסבתא שהחזיקה אותי על הידיים , שדחפה קדימה , שידעה מה להגיד , שעשתה הכל לבד . 
ומי אמר שתוחלת חיים גבוהה זה טוב ? 
ומה על איכות חיים ? 
ואולי טוב לה ככה , וזה רק אני שעצוב לי ? 
היא קמה כל בוקר , היא גרה לבד , ( טוב , לבד עם פיליפינית ) , יש לה חצר , וגינה , וחתולים - הרבה , והיא שמחה לראות אותי , והיא מנצחת את כל החברות שלה בברידג' , ויש לה משפחה אוהבת . 
והיא מתגעגעת לסבא שלי , והיא עצובה כשהיא שוכחת , והיא כבר לא רצה כל בוקר לאסוף את הביצים מהלול , וגם להתרחץ לבד זה קצת קשה . 
מתי אומרים די ? 
מתי זוכרים להגיד די ? 
שוב רצתי . 
הפעם גם טעיתי בדרך . 
טעות של חצי שעה , ( מאה חמישים מטר בערך , למי שחייב להיות בפרטים הקטנים ) . 
במקום לפנות בכיכר ימינה , המשכתי לבית הקברות . 
חשבתי שאני מת . 
כל כך שקט שם . 
בסוף מצאתי את הדרך הביתה . 
ועכשיו באמת שכל הגוף תפוס לי . 
חוץ מהשריר באצבע ביד ימין . 
נו - בדיוק כמו סטיבן הוקינג , אמרתי לכם . 
אז אם בזמן הקרוב תסבלו מעודף תגובות שלי אצלכם - זה רק בגלל שזו הפעילות הגופנית היחידה שאני עוד מסוגל לעשות . 
קבלו את זה בהבנה . 
תודה . 
כן . 
והאחת היא זו שהחזירה לי אותה . 
היא פשוט נעמדה ליד הדלת , מחזיקה את נעלי הריצה שקניתי פעם באופטימיות , ואמרה לי 'היפ. יקירי , צא לרוץ , אני חושבת שזה יעזור לך ' , ( שבעברית פולנית זה אומר - אם לא תצא לרוץ , אלוהים יעזור לך . 
( ואם היא היתה רואה את העכבישה עם הביצים שבנתה לה בית בנעליים , גם אלוהים לא היה עוזר לי ) ) . 
ניסיתי להתאושש מההלם בעזרת תירוץ קלוש כמו 'כן, תני לי רק לגמור לשטוף כלים ' , אבל הפעם אפילו זה לא עזר , כי היא מיד ענתה לי שלא אדאג - הם יהיו שם גם כשאחזור . 
אין לי מושג מתי בדיוק הפסקתי , ולמה , אבל פעם אהבתי לרוץ , ואפילו זכיתי במקום שלישי באליפות הבניין שלנו , או משהו כזה . 
כבר שנים שאני מתחמק מלזוז מהר מידי , ואני תמיד מצטט את האורים ותומים שלי - פרופ ' לייבוביץ שאמר 'אם אתה חולה - תעשה ספורט ותבריא , אבל אם אתה בריא - למה להתאמץ ? 
! ' , ואני נזכר במקרה הידוע של איזה אצן צ'כי שעשה ספורט כל החיים שלו , ויום אחד כשהפסיק עם הספורט - קיבל התקף לב ומת , ( כלומר - אם הוא מלכתחילה לא היה עושה ספורט , הוא לא היה צריך להפסיק , ואז הוא לא היה מקבל התקף לב והיום הוא היה בולס עוגות גבינה באושר . 
כן - אני מודע להגיון המוזר שלי , תתעלמו ) . 
אז יצאתי החוצה , תכננתי לשבת על הספסל בגן , להסתכל קצת על האנשים ולהקשיב לציפורים . 
רק שהפעם זה לא עבד - היא הסתכלה מהחלון , ( איפה האמון , איפה ? 
) . 
ויצאתי לפרדסים , והתחלתי לרוץ , ופתאום נזכרתי איך זה לא להפסיק לזוז גם כשהגוף צועק לעצור , והראש אומר קדימה . 
ופתאום שכחתי מהכל , והחודשיים האחרונים נעלמו להם כלא היו , וזה רק אני והריאות שמאיימות לקפוץ החוצה , וזה רק אני והמחשבות , וזה רק אני . 
ובכל צומת בדרך אני בוחר את הדרך הארוכה יותר , ולא מקצר , ולא מזייף . 
ופתאום אפשר לחשוב צלול , ולדעת שבחרתי נכון . 
ולהמשיך לרוץ . 
וחזרתי הביתה , והכלים היו שטופים , והאחת מחכה לי עם חיוך . 
גם היא יודעת . 
ורק שתי הערות : ( 1 ) שכחתי כמה מהר אפשר לרוץ כשכל הכלבים במושב רודפים אחריך , ו ( 2 ) צריך לעשות משהו עם כל הסבתות שיוצאות לטייל עם הנכד בעגלול - שלפחות יזהירו לפני שהן עוקפות ... 
.. 
. 
והשאלתי את זה מהכפכף הסורר , שקבלה את זה ממישהו אחר , וישבתי , וציירתי , ובהיתי , והתהפנטתי . 
והכל בשתיים בלילה . 
שדה חיטה מתנופף על ראש אישתי ועל ראשה של ביתי / כמה בנאלי כך לתאר את הבלונד / ובכל זאת / שם צומח הלחם / של חיי ( חיטה , רוני סומק ) ( הפעם אני בוחר לחסום את התגובות , וזה תקף לכולם , חוץ מל - Ro , שאף אחד לא יכול להגיד לה איפה ומתי להגיב ) . 
