בתקופה האחרונה אני מרגישה כאילו אני חיה מסוף שבוע אחד לשני , מחכה שראשון עד חמישי יעברו והחלק הטוב של השבוע יגיע . 
ענייני כספים בימים האחרונים אני מוצאת את עצמי מתעסקת בכסף . 
המחשבה על כך שאני מתקרבת לגיל 30 נטולת חסכונות או רכוש מתחילה להדאיג אותי . 
יש לי אופי בזבזני , תמיד היה , ולמרות שהיו תקופות שניסיתי להילחם בו , אף פעם לא לקחתי את זה יותר מדי ברצינות . 
אולי אני צריכה להגדיר לי מטרות ויעדים , כמו עם המשקל ולשנות את ההרגל המגונה לבזבז כספים שאין לי ... 
.. 
. 
בשבוע שעבר הבחור " נתקע " בלי כסף מאחר ופרודתו ביטלה את כרטיסי האשראי וביקש ממני הלוואה של 100 ש"ח . 
נתתי לו את הכסף ושמחתי שהוא מרגיש מספיק בנוח כדי לבקש עזרה . 
מאז לא רק שהוא לא החזיר את הכסף ( והיתה לו הזדמנות ) , הוא גם ביקש עוד 100 ש"ח . 
אתמול כשהוא אמר ששוב הוא נתקע בלי כסף זה ממש לא שימח אותי . 
אני לא מודאגת מכך שהוא לא יחזיר לי את הכסף , מה שמפריע לי זה חוסר האחריות שמשתמעת מההתנהגות שלו . 
חיי בתל אביב היום הוצאתי לראשונה את הלפ טופ מהבית לקפה השכונתי החביב עלי . 
אני אוהבת את האווירה כאן ומקווה שאכן אני אתמיד בניסיונות כתיבת הספר , ברגע שיתקינו לי את תוכנות ה - Office . 
החוזה של הדירה אמור להסתיים באוגוסט ואני תוהה אם אני אחדש אותו לשנה נוספת או שתהיה התפתחות ביחסים עם הבחור ואעזוב את העיר , כדי לגור איתו . 
בסוף השבוע , כשהיינו במושב בצפון הארץ , הופתעתי לגלות שיכול להיות שיתאים לי לעזוב את העיר ולגור קצת רחוק יותר ממרכז העניינים . 
29 שנים שאני רגילה לגור במרכז העיר ועד לאחרונה לא חשבתי על האפשרות לעזוב . 
בלי להרגיש אנחנו כמעט 4 חודשים ביחד . 
זה המון זמן בשבילי ... 
.. 
. 
פלסטלינה אני מתאימה את עצמי לסביבה , אולי יותר מדי . 
כשהיתה לי שותפה צמחונית במשך כשנה וחצי כמעט ולא אכלתי בשר . 
כשהיא עזבה את הדירה וחיפשנו שותפה שתיכנס במקומה היא תיארה אותי כ " נוחה " . 
איפה עובר הגבול בין להיות נוחה וגמישה ובין לאבד חלקים שלי ? 
אני מנסה לחשוב אם הרצון שלי לרצות את הסביבה גורם לי לעשות דברים שלא מועילים לי ויכולה לחשוב על כמה דוגמאות מהעבר שזה קרה . 
מעניין אותי אם גם עכשיו זה ממשיך לקרות . 
רכילות אני שונאת אנשים רכלנים . 
לאחרונה שמתי לב יותר לכך שרוב הבנות שעובדות איתי הן חבורה של רכלניות . 
למעט בחורה אחת שאני סומכת עליה , עם כל השאר אני נמנעת מלדבר על נושאים אישיים , כדי לא להפוך לשיחת היום בפינת העישון ... 
.. 
. 
ואם הן היו יודעות שאני יוצאת עם הבחור היה להן הרבה על מה לרכל ... 
.. 
. 
היום , כשחשבתי על כך שהבחור ואני ממעיטים לדבר וניסיתי למצוא פתרון להרחבת נושאי הדיבור בינינו שמתי לב לכך שאני לא מספרת לו על דברים שלא נוגעים לי אישית ואז עלתה לי המחשבה שיכול להיות שרכילות נועדה ( בין היתר ) כדי לשפר את התקשורת בין האנשים . 
הוא סיפר לי דברים אישיים על חבר שלו שאני מכירה והטריד אותי שבאותו אופן שהוא משתף אותי בעניינים של אותו בחור , כך הוא יכול לשתף אחרים בעניינים פרטיים שלי . 
אולי צריך להיות פחות אכפת לי מה אחרים חושבים עלי ? 
עייפות למרות שישנתי מעט מאוד בלילה , קמתי בבוקר מלאת אנרגיות . 
כשהוא הוריד אותי בעבודה הצעתי לו שיבוא לישון איתי גם הלילה , אחרי שהוא יחזיר את הילדים , התגובה שלו היתה פושרת למדי והוא אמר " נראה " . 
הוא שומר על איזשהו מרחק ומקפיד לא להגביר את תדירות המפגשים בינינו , כדי לא להפוך את זה לשגרה . 
הייתי שמחה להרדם ולקום בכל יום ליידו , לא מובן לי למה הוא תופס את זה בתור משהו שלילי ואם זה משהו שישתנה בעתיד הקרוב . 
העייפות הופיעה רק אחר הצהרים . 
התלבטתי אם לנמנם שעה - שעתיים ואז להמשיך את היום , אבל מניסיון העבר נמנום של שעתיים יכול להפוך לשינה של 12 שעות וזה ממש לא מה שאני רוצה . 
סדר החלטתי לעשות רה - אורגניזציה של החדר שלי . 
הגיע הזמן לזרוק דברים ולהתחדש בחפצים אחרים . 
ואולי באותה הזדמנות לנסות לעשות קצת סדר בחיים ... 
.. 
. 
מנסה לעצור לרגע את המסלול המהיר של החיים ולחשוב - לאן פניי מועדות ? 
כדורי בשר ברוטב קיטש בדרך חזרה מסוף השבוע המדהים שעבר עלינו הוא לקח את ערימת הדיסקים שלו ולאחר התלבטות קצרה שם במערכת את הדיסק של מיטלוף שנפתח בשיר הקיטש הידוע "I'll do anything for love " . 
קסום כל המרכיבים הנכונים של מיני - חופשה היו שם - שינה טובה , המון שעות התכרבלות , אוכל טוב , קצת טיולים , הרבה סקס משובח ( לא חשבתי שזה אפשרי , אבל הסקס נהיה אפילו יותר טוב ) וקצת התפדלאות . 
למרות שחששתי שאולי יהיה שלב כלשהו שנמאס אחד על השניה , ההיפך הגמור קרה - לא רצינו שסוף השבוע יסתיים והוא בא לישון איתי גם בשבת . 
במוצאי שבת , כשישבנו במסעדה האחרונה , הוא החזיק לי את היד , הביט בי באחד מהמבטים המאוהבים שלו , ליטף והמטיר עלי שלל מחמאות שהסתיימו בשאלה " בטוח שזו לא מלכודת דבש ? 
" עשיתי פרצוף של סימן שאלה והוא אמר " אפילו אחותי אמרה שאת יותר מדי מתאימה לי " . 
" לא יכול להיות שאנחנו פשוט מתאימים ? 
" שאלתי ואמרתי עם חיוך גדול " כן , זו מלכודת דבש , אני עובדת עליך ... 
.. 
. 
" עירום מצד אחד , ממש טוב לי איתו והוא אחד הבחורים הטובים יותר שהכרתי אי פעם . 
מצד שני , אני מרגישה בנוח להסתובב ליידו ערומה לחלוטין באור יום , אבל עדיין קשה לי להיפתח אליו לגמרי ו " להתפשט וורבלית " . 
הוא מאוד פתוח ומספר לי גם על התקופות הפחות יפות שלו בחיים , אבל אני לא מצליחה להביא את עצמי לדבר על תקופת החשוכות ועל האהבות והאכזבות שלי . 
אני מספרת לו רק את הדברים היותר משעשעים ולא לגמרי ברור לי למה עדיין אני לא מרגישה בנוח לדבר איתו על הכל . 
אני נזכרת בסרט המופת " שמש נצחית בראש צלול " כשהבחור והבחורה מנסים לברוח ממחיקת הזכרונות והוא לוקח אותה לזכרון מביך במיוחד ולא חושבת שאני מסוגלת לעשות את זה איתו . 
יום מזעזע טרקתי את הטלפון , קיללתי ויצאתי בסערה מהמשרד , לבכות ולהרגע . 
באתי רגועה ומאושרת לעבודה ואז התגלה לי שייקח לפחות עוד שבוע עד שתהיה תשובה אם מביאים מישהי שתתחלק איתי בעבודה , מה שקצת הרגיז אותי . 
בהמשך ראיתי את כמויות העבודה שהולכות ונערמות ונהייתי קצת יותר עצבנית , אחר כך באו כמה אנשים שאני לא מסמפטת ואז הגיעה שיחת טלפון שהקפיצה סופית את הפיוז ... 
.. 
. 
אני שונאת שצועקים עלי ומטילים עלי אחריות לדברים שלא לגמרי תלויים בי . 
כל זמן שהטלפון היה פתוח עניתי בצורה רגועה יחסית ובמקום לצעוק חזרה שאלתי את הבהמה מהצד השני מה היא מציעה שנעשה עכשיו , כדי למזער נזקים . 
אחרי כמה דקות , כש " חזרתי לעצמי " ניגשתי למי שאחראית עלי ואמרתי לה שאם המצב הזה ימשיך לא רחוק היום שאני אצא מהדלת ולא אחזור . 
מעז יצא מתוק והיא התחייבה שעד שיביאו מישהי שתעזור לי , היא תגבה אותי במשך חצי מהיום ותעשה את מה שאני הכי שונאת בעבודה במקומי ... 
.. 
. 
דמייני את העתיד היום כשהלכתי מהעבודה הביתה חשבתי על זה שעד לא מזמן הייתי מאותגרת זוגית ולא האמנתי לכל אלה שאמרו " הוא יגיע אליך ברגע שהכי פחות תצפי לו " . 
הוא הגיע , אבל מה שמפחיד זה שכמו שדברים התחילו בפתאומיות הם יכולים גם להסתיים באותה הצורה . 
אני מנסה לדמיין את העתיד שלי ולא לגמרי ברור לי אם הוא חלק ממנו . 
לנון אמר : " You won't get anything unless you have the vision to imagine it " ולא לגמרי ברור לי אם השקפת העולם הזו סותרת את השקפת העולם הקודמת . 
השעון הביולוגי החל לתקתק במוצאי שבת . 
חזרתי הביתה אחרי יום עמוס משהו , עם חשק לתינוק משלי . 
יש לי 5 שנים עד לסיום תקופת הפוריות . 
זה לא הרבה זמן ... 
.. 
. 
למה את יפה ? 
אחרי שיחת " יחסנו לאן " שהסתיימה בתוצאות טובות , הוא שאל אם אני רוצה להצטרף אליו למחרת לפגישה עם הילדים , עניתי בחיוב . 
נסענו איתם לפארק והעברנו יום נעים . 
הילדים שלו גם מקסימים וגם יפים להפליא ושניהם הראו סימני חיבה כלפי . 
בערב , אחרי שהוא קילח אותם , הילדה רצה אלי וביקשה שאני אלביש אותה ולאחר מכן התחילה לשאול סדרת שאלות . 
" איפה הילדים שלך ? 
" עניתי " אין לי ילדים " , מה שלא סיפק אותה אז היא שאלה " למה אין לך ילדים ? 
" , כאן החלטתי להתחבר לשורשיי היהודיים ולענות בשאלה " למה לך אין ילדים ? 
" ואז היא הפסיקה לשאול . 
כעבור מספר דקות היא ניגשה אלי שוב ושאלה " למה את יפה ? 
" ... מה שהשאיר אותי מחוייכת וללא מילים . 
לימונדה חמידות ! 
התחדשתי בלפ - טופ . 
ברגעים אלה אני כותבת מהמיטה . 
סופשבוע אחרי ימים עמוסים בעבודה , אני מאוד מרוצה שמחר זה יום העבודה האחרון לשבוע . 
מה שאני יותר מרוצה ממנו הוא שאנחנו נוסעים יחד לסופשבוע ... 
.. 
. 
ממחר בערב ועד שבת נהיה יחד אי שם בצפון הקרוב . 
יהיה נעים ... 
.. 
. 
