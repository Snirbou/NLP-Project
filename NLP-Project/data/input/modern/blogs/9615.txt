מליוני בועיות אוויר זורמות בדמי הופכות את אבריי לאווריירים וכאילו מרחפים בתוכי . 
כמו אותם אלפי רגעים שבהם התפרקתי שוב ושוב לפיסות זעירות , וחוברתי , יחד , מחדש ... 
.. 
. 
נדמה לי שבמהות , הכי טוב לי לחיות לבד . 
במקום משלי . 
מוקפת בדברים ובאנשים שאני אוהבת , באה והולכת כרצוני , אבל חוזרת לפינה שלי ושם , אני לבדי . 
ויש כאן פראדוקס במובן שלעיתים , אני הרי לא מסוגלת להיות לבד עם עצמי ובורחת למקומות וכיוונים שונים רק כדי לא להסתכל במראה ולראות את פני נשקפים ממנה ... 
.. 
. 
אין כאן הגיון שעליו בנויה התחושה הזאת . 
כי החופש שלי , החיצוני , לבוא וללכת לאן ומתי שאני רוצה , הוא כל כך גדול שיש כאלה שאינם מבינים איך הוא יכול להיות כזה יחד ובתוך מערכת זוגית ארוכה בשנים . 
ואולי זה החופש הפנימי , שמתעתע בי ? 
שנותן לי את התחושה שגם בתוכי אני מרגישה חופשיה , אבל בעצם מספיק לו דבר קטן כדי שיזכיר לי את התחושה של כבלים האוסרים את גופי ונשמתי כדי שאחזור , ולו לרגעים ספורים , לפנטזייה ההיא , שבה אני באמת נהנית מכל העולמות . 
הוא שאמרתי . 
פנטזיה . 
ולעיתים , טוב שתשאר כזאת ... 
.. 
. 
( פוסט קצת הזוי מדברים שלא ברורים לי ... 
.. 
. 
) אמר לי ע . 
בפגישה אתמול , כשסיפרתי לו איזו טלטלה עברה עלי מהשיחה האחרונה שלנו . 
והוא התכוון לנסיונות להוריד אותי לקרקע המציאות ובמיוחד לדברים שאמרה לי תלמה לפני שבוע . 
לא התכוונתי לספר לה על המסע הזה שיצאתי אליו , למצוא את הדבר שמעניין אותי , מרתק , מהנה וללמוד אותו מתוך כוונה לעסוק בו באופן מקצועי לגמרי . 
לא התכוונתי לספר לה , למרות שהיא החברה הוותיקה ביותר שלי , שמכירה אותי עוד מלפני תקופת הצבא , ואנחנו , יחד איתם , כרביעיה נמצאים בקשר הדוק כמעט כמו משפחה . 
ולמרות זאת , ידעתי שלא אשתף אותה בתהליך ובדרך עצמה כי בתוכי תארתי לעצמי את התגובה שלה . 
והיא היתה בדיוק , אבל בדיוק כפי שצפיתי . 
" היום הפתוח " של סמינר הקיבוצים בשבוע שעבר נפל בדיוק ביום שקבענו להפגש ובמקום לדחות את הפגישה איתה , הצעתי לה לבוא איתי לשם ( רציתי לבחון שם את לימודי הרפואה המשלימה והנחיית הקבוצות אצלם ) . 
היא הסכימה בשמחה ולאחר דקות מספר שאלה מה בדיוק אני מחפשת שם . 
לא היתה לי ברירה , סיפרתי לה . 
והיא , עברה את כל רעיונות הלימודים שהעלאתי בפניה , פרסה אותם בפני וחתכה בהם , אחד לאחד , באיבחה חדה ומדוייקת : " למה לך ללמוד משהו בשוק שהוא כבר עכשיו רווי עד לאפס מקום ? 
" ( על לימודי משפטים ) . 
" כנ"ל " ( על גישור ) . 
" כנ"ל " ( על רפואה משלימה ) . 
" את צריכה להביא בחשבון את הגיל שלך " ( על הלימודים באופן כללי ) . 
וה highlight , ללא ספק , היה : " איזה ערך מוסף את מביאה איתך , כי הרי שם את לומדת את הטכניקה בלבד " ( על לימודי הנחיית קבוצות ) . 
ואני , יושבת מולה , מקשיבה בשקט מוחלט , עונה עיניינית פה ושם , ורק מרגישה איך לאט לאט , באופן מוחשי ממש , אוזלים מתוכי , כל הכוחות והאנרגיות שפיעמו בי מאז הועלה בפני מחדש רעיון הלימודים שלי . 
שבוע עבר מאז . 
האנרגיות חזרו כולן , החיפוש ממשיך במלוא המרץ . 
סיפרתי את זה לכמה אנשים ורק אתמול , כשסיפרתי בפגישה עם ע . 
פתאום עלו בי הדמעות . 
אני יודעת שהיא אמרה את החששות שלה . 
אני יודעת שהיא נגעה בפחדים שלי . 
אני רוצה להאמין שאמרה את הדברים מתוך רצון כן ואמיתי להעמיד אותי בפני עובדות החיים והמציאות כפי שמשתקפת בעיניה . 
ויחד עם זאת , בדרך שהיא עשתה זאת היה משהו קשה . 
נוקשה . 
כואב . 
בעבר זה היה מוציא ממני את כל הרוח מהמפרשים . 
היום , זה רק מחזק אותי . 
" תהיי חזקה " אמר ע . 
" עוד יהיו מקרים כאלה . 
זה הזמן שלך לעשות את התהליך שלא עשית לפני שנים רבות . 
זה הזמן שלך לבדוק , להתהות , להתלבט , לנסות . 
להחליט " . 
וכך יהיה . 
אפילו לא קצה קציה של כזאת . 
( ואין כוונתי לקשרים שנוצרים בין האסירות , כי זה לא העניין כאן , ובכלל ) . 
אין רומנטיקה בתיאור החיים בתוך החומות . 
אין רומנטיקה בנסיון להבין על מה ולמה יושבת שם כל אחת ואחת מהן . 
את הנרקומניות שנשפטו למאסר לאחר אין ספור נסיונות להביא לשיקומן ולהוצאתן ממעגל הסמים , עוד לפני שהוכנסו לכלא . 
את אלו שביצעו פשעים חמורים , רצח , הריגה , פשעי צווארון לבן וכו ' . אין נסיון להבין כי זה לא העניין . 
הגישה הבסיסית של השב"ס ( שרות בתי הסוהר ) , ללא אבחנה בין אסירים לאסירות , ומכאן גם של קצינת החינוך שליוותה אותנו בביקור , וגם שלי כצופה במקום , היא חברתית / שיקומית . 
הענישה היא חלק מהעניין , בעצם הכנסתן לתוך החומות ואי היכולת שלהן להסתובב אפילו שם באופן חופשי . 
החופש הפרטי שלהם נשלל מהן באופן מוחלט ואין למעשה כמעט זמן שאין עין כזאת או אחרת צופיה בהן ומפקחת על מעשיהן והתנהלותן . 
אבל . 
וכאן בא ה " אבל " הגדול . 
המטרה היא לתת להן את הכלים שבעזרתם יוכלו לחיות חיים נורמטיביים / מלאים ומספקים , כשאשר ימלאו את חובתן לחברה ויצאו החוצה לאחר ריצוי תקופת עונשן , ולא יחזרו שוב ושוב לכלא , כמו שקורה לעיתים לא מעטות . 
ומכאן , שבעצם מהרגע שהן שם , לא שופטים אותן שוב על המעשה שבגינן הן נכנסו . 
אם זה גניבה פשוטה . 
שוד . 
הונאה גדולה או קטנה . 
הריגה . 
רצח . 
מקבלים אותן כמו שהן וההתייחסות היא שיקומית / טיפולית גרידא . 
כשהקשבתי לס . 
לא עניין אותי מדוע היא שם . 
מישהו שאל והיא ענתה בלי כחל ושרק . 
ובגלל שמבחינתי זה לא היה העניין המרכזי לא הוספתי את העובדה שהמעשה שהיא עשתה היה לאחר 17 שנים של התעללות פיסית וריגשית בלתי פוסקת , לאחר שברחה וחזרה אליו שוב ושוב ( כי התגעגעה אליו כך אמרה , כי כך הן מרגישות אפילו כשמפליאים בהן את המכות ) , ולקחה את חייו בידיה לאחר שהרגישה שחייה וחיי ילדיה בסכנה וסיבות נוספות , שעם כל ההבנה אליהן , לא מנעו את החלטת בית המשפט כפי שהיתה . 
אין שם רומנטיקה ואין נסיון לרחמים או לסלחנות בגלל היותן נשים . 
ישנה ההבנה , הידיעה שמאחורי כל אחת ואחת מהנשים ששם ישנו סיפור חיים שהביא אותה למקום בו היא יושבת היום , משלמת את המחיר ואולי תשלם אותו לאורך כל ימי חייה . 
והתהייה הפנימית , האם זה יכול לקרות לכל אחד ואחד מאתנו ... 
.. 
. 
* פוסט שנכתב כמענה לתגובות של שדות , קאשיו , טליק ואולי תחושות של קוראים נוספים , לפוסט של הבוקר . 
לפעמים , כדי לשרוד , כדי להצליח לעבור את היוםיום היא מנסה להסתכל אחרת על החיים . 
על החיים המאורגנים בקפידה במקום ( שלוש ארוחות מוקפדות ביום , ביקור וטיפול רפואי יומיומי , עבודה מסודרת , לימודים , חוגים , טיפול אישי , נפשי ) , על הספירה היומית ( " באיזה מקום היו בודקים שלוש פעמים ביום מה שלומי ואם אני בכלל חיה " ) . 
מודעת לגמרי לעובדה שזה סוג של אשליה שהיא מכניסה את עצמה בכוונה , כי לפעמים זה הדבר היחיד שנותן לה את הכוח להמשיך הלאה . 
יש בה חוכמה שבאה מהתנסות החיים שעברו עליה ורצון עז והחלטה להפיק את המיטב מהשהייה שנכפתה עליה במקום הזה לשנים רבות כל כך . 
ס . 
שפוטה למאסר עולם על רצח אבי ילדיה . 
" מתי התרגלת לחומות סביבך " שאלתי אותה , מהמקום בו אני מרגישה לעיתים שקירות הבית שלי סוגרים עלי . 
רק שלי יש את הפריבילגיה לקום לצאת משם לכמה שעות , להיות ולהתחזק בחברת אנשים שטוב לי איתם . 
והיא לא יכולה . 
" רק בתקופה האחרונה ממש " , ענתה . 
שמונה שנים לא יצאה מעבר לחומות ולגדרות שבמקום . 
שמונה שנים , ולפניה לפחות עוד 10 ( ועדיין לא קצבו את עונשה ) . 
בגלל התנסחותה הכל כך קלה ובהירה משתתפת בעיתון המקומי ומשמשת כמעין נציגה של יושבות המקום מול המבקרים מבחוץ . 
והיא דיברה איתנו בבהירות . 
באריכות . 
בגילוי לב . 
בפשטות . 
לא הססה לענות על שום שאלה שנשאלה . 
לא ניסתה ליפות את הקושי . 
את הכאב . 
ורק כשעמדה ליד הגדר וחיכתה לקצינת החינוך שתפתח לה את השער ותחזור לעבודה , פרצו פתאום הדמעות . 
אלו הילדים , אמרה . 
זה עולה בכל פעם מחדש כשאני מספרת את הסיפור שלי . 
כלא נווה תרצה . 
כלא הנשים היחיד בישראל . 
אגפים של משתמשות בסמים . 
אגף טיפולי ( בתהליך גמילה ) , אגף " נקיות " . 
מגוון רחב של עברות : עברות להשגת סמים ( גניבה , פריצה , שוד ) , הונאות , הריגה , רצח . 
טווח גילאים גדול החל מקטינות ועד למבוגרות מאוד . 
כלא . 
חומות בטון . 
גדרות ברזל ותלתליות תיל למעלה . 
פיסות קטנות של דשא ופרחים בנסיון לשוות נורמליות מסויימת לחיים במקום בו לעולם שתי דלתות אינן נפתחות בעת ובעונה אחת ... 
.. 
. 
171 כלואות . 
171 עולמות . 
ורק שעות אחר כך , כשאחזתי בידי עציץ azalea בפריחה לבנה , הבנתי שהצורך העז שלי לקנות אותו היום , היה קשור קשר הדוק לביקור שהיה מוקדם יותר . 
( ולא , את אתי אלון לא פגשנו ) . יכולתי רק להגשים את החלום של ילדה / נערה עם שמלה ארוכה עתירת בדים ותחרות . 
אבל בחרתי ללכת לכיוון אחר , גם חלומי ורומנטי וגם לתת לו את אותה הנגיעה שהופכת אותו מסתם חלום רומנטי מימים עברו לתחפושת ממש . 
את הפן המגחך על הלובש . 
את הצד ההפוך שבו . 
וכך חוללתי בחצאית שחורה עם נקודות לבנות עתירת תחתוניות טאפטה נוקשות חולצונת לורקס לבנה / כסופה מנצנצת בחוטי כסף חגורה רחבה בצבע כתום זוהר סטייל שנות ה 40 של המאה העשרים . 
וכל זה תקופתי / רומנטי ועכשיווי לעילא . 
ועל ראשי שמתי מסיכת שיער מגומי ( שנראתה כמו כובע רחצה ) בעיצוב כמו שיער בובה מתולתל חיצונית . 
וצריך היה לראות את השילוב המדהים של בגד תקופתי עם מסיכת גומי מוקצנת להפליא כדי לפרוץ בצחוק פראי ופורימי לגמרי ... 
.. 
. 
שנים רבות לאחר שסרבתי להתחפש בפורים , מסיבות שלא ברורות לי היום , אבל אז המרכזיות של התחפושת הפחידה אותי עד מוות , חזרתי להשתחל לתוך חלום עשוי מבד . 
וכמו שאמרה המוכרת במחסן התלבושות כשהודעתי לפוסיקאט שעכשיו צריכים להיות במסיבה גם שירי שנות ה 40 : את תוכלי לרקוד לצלילי כל מוסיקה שתהייה ... 
.. 
. 
וצדקה . 
וכדי להאמין שכך היה , יש לי גם עדים שבאו כל אחד בתחפושת שכנראה יש בה משהו מתוכם : החתולה המארחת החביאה , לערב אחד , את ציפורניה המחודדות והיתה לסקרלט או'הרה השברירית ( yeah , right ... 
.. 
. 
) אחוזה בזרועותיו החסונות של שמאלנצ'יק / רט בטלר , שסירב משום מה ללכת כל הערב בחליפת הפראק המפוספסת וכובע הצילינדר הגבוה ( מעניין באמת למה ... 
.. 
. 
) , דארלינג היתה מכשפה עטופה כולה בשחור ( כולל שן רקובה , שחורה כדבעי ) רכובה כיאות על מטאטא זרדים , אביה ואהוביק היו אפרוחים צהובי פלומה ונוצות צבעוניות , המוס היה סוג של היפי מעורב של שנות ה 60 מעורב עם אלמנטים מקרנבל בריו ושוט שחור בידיו , כנראה להדגשת הרצון לשלום כלל עולמי , ZU ( יחד עם גבר המחופש כווקינגי ) חוללה כשמסיכה סטייל רומנטי / ענתיק מעטרת את פניה ו morena ( AKA dona לשעבר ) התהדרה בלבוש אוטנטי של בת שבט אפריקאי ופאת אפרו שחורה סטייל של " הפנתרים השחורים " בשנות ה 60 ( אין ספק , הרטרו שולט בתחפושות השנה ... 
.. 
. 
) . 
החוגגים היו מחופשים ועליזים , השמפניה זרמה כמים ( טוב נו , הגזמתי קצת , אבל קוקטייל הבית של שמאלנצי ' ק דפק את הראש תוך שניות למי שטעם ממנו ) , החטיפים היו מעולים ( באמת , שרק זכרונות 23 הק"ג העודפים מהעבר ושרידי החינוך הרומני הטוב שלי , מנעו ממני להמשיך ולזלול את הנקניקיות העטופות בבצק טמפורה ואת כדורוני הבשר הקטנטנים כאילו אין מחר ) המוסיקה , אומרים היתה יכולה להיות טובה יותר , אבל לי היא לא הפריעה לרקוד כמעט כל הערב ( למעט הפסקות נדרשות לבליסת הנקנקיות והקציצות שלעיל ) וכל הזמן הציץ בי ירח מלא וכסוף שמישהו תלה בשמיים במיוחד בשבילי ... 
.. 
. 
ולמי שעדיין לא מאמין אז הנה , באדיבותו הרבה של המוס , פמה ( בחשיפה מלאה , כפי שהבטחתי ) בהומז' ( נניח ) לשנות ה 40 של המאה שהיתה : להתקשר ולהתנצל על הדרך בה הוא התבטא ופגע , הרגשתי מועקה מסויימת . 
ככל שעברו הימים ראיתי אותו מתכנס לתוך עצמו . 
נהייה שקט , מעט עצבני ואפילו מעט עצוב . 
ומאוד הבנתי אותו . 
כי זה גם התהליך שעובר , שהיה עובר עלי , במעבר ממקום אחד למשנהו , במעבר מצורת חיים אחת לשניה . 
ג . 
הבכור סיים היום את הרגילה שלו ומתחיל ( תוך שהוא הולך " לסגור " , 28 דהיינו , 28 יום ללא יציאות ) למעשה את השלב המכין של קורס קצינים , שהוא סוג של מבחן שבסיומו יוחלט סופית , מי ממשיך הלאה ומי חוזר ליחידת האם . 
והוא שותק . 
והוא מתכנס לתוך עצמו . 
והוא זעוף פנים . 
ואפילו כשהתקשרתי אליו היום בבוקר לאחל לו , שוב , בהצלחה , הוא בקושי דיבר איתי . 
ובערב , הוא התקשר לאבא שלו , נשמע הרבה יותר טוב , התנצל על הבוקר ואמר שהוא בסדר ושהכל יהיה בסדר . 
ודווקא בגלל שזה כל כך לא רגיל אצלו , הרגשתי סוג של מועקה צומחת לי בחזה ... כי משהו צלצל לי שם ... 
.. 
. 
וכשניסיתי להתקשר אליו , הגעתי כבר ישר לתא הקולי ... 
.. 
. 
ואולי , אולי אני סתם עייפה לאחר לילה של שינה טרופה ... 
.. 
. 
והסיפור של הבוקר ( שקשור לעזרה שאני נותנת למקום מסויים ) טופל ובעבודת צוות של פחות משעה , הודפסו וצולמו המכתבים החדשים עם כל הפרטים הנדרשים , הוכנסו למעטפות ונשלחו באיחור של שעות ספורות בלבד . 
ובא לציון גואל . 
והן , הן בכלל לא כעסו עלי . 
קורה , הן אמרו לי , כולנו רק בני אדם ... 
.. 
. 
צודקות ... 
.. 
. 
