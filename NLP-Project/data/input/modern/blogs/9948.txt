שאולי היו מוארות יותר אם הייתי מישהו אחר . 
אם למשל הייתי כותבת רומנים מלוכלכים כאלה - שנוטפים זולות ושלמות ריקה וגם קצת ריר של חיות רעבות . 
ושֵם כל הגיבורים בתוכו יהיו אמריקאיים , כי ככה יותר קל . 
הייתי קוראת להם מייקל וסטפאני . 
וזה היה מצלצל בחלל הריק , פוגע בקירות החשוכים וחוזר חזרה לתוכי . 
ואז הייתי נותנת להם לחיות לזמן מה - ככה , בטירוף המסחרר של החיים . 
הייתי נותנת להם להיוולד וליפול בפעם הראשונה וללמוד ולטעות ולאהוב ולשנוא ולכאוב . 
אבל כל זאת בעוד הם רק גיבורים ברומאן הזול שלי והשמות שלהם חורקים לי באוזן . 
ואז , אז הייתי הורגת אותם . 
וזה , היה נגמר . 
באותה מתיקות מזוייפת בה החל . 
הסוף של הרומאן המזוייף שלי יהיה מקושט בזרי פרחים רעננים וקרובי משפחה בוכיים שמנקזים את נשמתם לאדמה העייפה מרוב צער . 
מזג האוויר יהיה קודר ורציני - מלאכי גן עדן ישקו את העולם הקטן שלנו בדמעות כסופות . 
המצבות שלהם יהיו חצובות בטוב טעם , מספיק מיופיפות על מנת לשאת את שמותיהם הזולים של הגיבורים שלי . 
מלבד זאת ייכתב שם שהם היו אחים ובנים ודודים וחברים נאמנים . 
וכולם יוקסמו מהם ויעריצו אותם . 
אבל אני , לבדי , אדע שהם רק חלק עלוב מהרומאן שלי . 
מהרומאן המזוייף והזול שלי . 
לקום וזה ירגיש כמו ליפול על המדרכה ולא יותר . 
