לפני הכל יש לפתוח את הקטע בהבהרה - יום ההולדת הזה היה הכי פחות משמעותי בתור יום הולדת , כי קרו דברים כ"כ הרבה יותר חשובים , שכל ה " מזל - טוב " שקיבלתי נשמעו לי ריקים ממשמעות והיה לי נחמד יותר מתשומת הלב מאשר האיחולים עצמם . 
בלי להעליב אף אחד , כמובן . 
העסיק אותי בעיקר מעבר מסוים , ממקום אחד לאחר בצבא , בדיוק ביום הולדתי ה 20 יצאתי מהמקום ההוא , ביליתי חצי יום עם אמא שאספה אותי והורידה אותי בפלוגה בסופו של דבר , ולמחרת קיבלתי את השיבוץ החדש , בדיוק זה שרציתי . 
למרות שאנחנו חושבים שאנחנו מכירים את עצמנו ויודעים מה אנחנו רוצים , אני חייבת לציין שלאחר תום ההתרגשות הראשונית , יש משהו קצת מפחיד בלקבל את כל מה שרציתי . 
פתאום צצים ספקות , אולי אגלה שמשנה מקום אינו בהכרח משנה מזל , ואולי עדיין תישאר לי התחושה שבאופן בסיסי ביותר אני לא באמת יודעת מה אני עושה . 
אבל ככל שהמקום החדש דומה יותר למקום שהכרתי בתור חיילת , כנראה שיהיה לי יותר קל לתת את מה שאני קיבלתי מהמפקדות שלי ( אלו שסמכתי עליהן , כמובן ) . 
חובותיי מקטע קודם שכמעט נשכח מזכרוני : למען הסר כל ספק , לא היה לי שום קטע לא עם בחור ולא עם לוחמת , בנושאים שכאלה - אי אפשר לקרוא לזה נושא כאוב כיוון שהנושא לא קיים בכלל . 
בקשר לחלווה הצבאית ולקפה שחור עם הבוץ - נכון בהחלט כל מה שקשור לשינה נכון - והכל קרה באותו בסיס - יקיצה טבעית לאחר 6.5 שעות שינה , 16 שעות שינה , וסידור שינה של 24 - 4 וחזרה לסדר יום רגיל . 
והאחרונים גם כן נכונים חוץ מעניין המסרק , קשה לי עם עניין ההסתרקות היומיומית . 
דברים טובים שקרו מאז שעליתי על האוטובוס הבייתה : * גלידה חינם * מקלחת טובה * עוגיות שוקולד צ'יפס * בשר * בני היה כאן * ביקרנו את רומי * קניתי שני ספרים ( ביקשתי שיעטפו לי אותם , זה תמיד כיף לפתוח עטיפות ) * התארגנה פה איזה אסיפה עליזה לעת ערב לטובת הסרט של הסימפסונים דברים רעים שקרו : * אלברט אהובי משכבר הימים , הלפטופ החבוט ... 
.. 
. 
קשה לי עדיין לדבר על זה ... 
.. 
. 
ובכן , זה התחיל מביפ - ביפ מפחיד , המשיך לזה שהוא לא מצא את האינטרנט , ואז חיכיתי במשך יום שלם שהוא יכבה את עצמו . 
ובכן , 4 שנים לא הולכות ברגל ( הן נוסעות באוטו , וטסות במטוס , אולי כל הדפיקויות התחילו כשהוא עבר את ה metal detectors של שדות התעופה השונים ? 
) אח שלי אומר שמאז שהתגייסתי הפוסטים פחות משעשעים . 
אז מה שיש לי להגיד זה אותו דבר שאמרתי כששאלו אותי מה תהיה ברכה טובה להולדת תינוק - כל הזין . 
