כל בוקר הם עולים לאוטובוס . 
הקטע הקסום הוא , שלא משנה באיזו שעה אני תופס את האוטובוס , תמיד הם יהיו שם , ארבע תחנות אחריי , עולים בדיוק על אותו מרכב שעליו אני . 
ראשונה עולה הסבתא , מתנהלת בכבדות , שיערה צבוע , עיניה טובות , מזרימה הוראות ברוסית שוטפת . 
שני , כמעט בלתי נראה , עולה הנכד שלה . 
היצור החמוד הזה הוא אחד מבני האדם הכי אינטליגנטיים שיצא לי לראות הקיץ . 
אני חושב , למעשה , שהוא יותר חכם מכל בני האדם ה " בוגרים " שיושבים באוטובוס גם יחד , שהרי ידוע שככל שאתה יודע יותר , כך אתה חכם פחות . 
הוא בן 6 , לערך . 
אני משער כי ביום ראשון ( כמובן , כתלות במו"מ שקבוצות שונות של בוזזים מנהלות ביניהן ) הוא יחל את חוק לימודיו בכיתה א ' . מה שאומר , שהוא לא יסע יותר באוטובוס , כל בוקר , עם סבתו , אל העיר הסמוכה , לשם עיסוק כזה - או - אחר . 
וזה חבל מאוד , כי רק לראות את החיוך שלו ואת השובבות הנוצצת בעיניו , עושים לי את הבוקר , כל יום מחדש . 
השובבות הזו תשלוט יום אחד בעולם . 
היום , כשירד מהאוטובוס ביום חמישי האחרון שלפני תחילת שנת הלימודים , הוא הביט לאחור , בהולכו על המדרכה , הביט ישר אליי , דרך חלון האוטובוס , דרך משקפי השמש שלי ודרך האוטמיות הלבנות שבאוזניי , וחייך חיוך רחב . 
אם מישהו היה טווה תסריט שבו אסטרונאוטית של NASA – טייסת בדרגת אלוף - משנה בצי האמריקני , עם בעל וילדים – מנסה לרצוח קצינת הנדסה בחיל האוויר , על רקע משולש - אהבים , שהצלע השלישית בו היא אסטרונאוט נוסף , טייס של מעבורת חלל , שעזב את אישתו וילדיו לטובת האסטרונאוטית , ואז נטש את האסטרונאוטית למען אותה מהנדסת – אזי במקרה הטוב , היו נוחרים בבוז אל מול התסריט שלו ושולחים אותו לכתוב משהו פחות סיינס - פיקציונלי , ובמקרה הרע , מזמנים לחדר שני אחים עם מדים לבנים ומזרק אחד גדול . 
אלא ש , מעשה שטן , המציאות עולה על כל דמיון . 
ליסה נובאק , אסטרונאוטית שטסה לחלל ביולי 2006 , מואשמת בבית משפט בפלורידה בכך שניסתה לחטוף ולתקוף את קולין שיפמן , קצינת הנדסה בבסיס של פיקוד החלל של ח"א האמריקני . 
הרקע לסכסוך : שיפמן היתה מאהבתו של ויליאם אופֵלֵין , שהטיס את מעבורת החלל בדצמבר 2006 . 
בעבר , נובאק היתה המאהבת של אופלין , והקנאה , לפי החשדות , העבירה אותה על דעתה , וגרמה לה לעשות את המיוחס לה . 
הנאשמת היא קצינה בדרגת אלוף - משנה בצי האמריקני ; אופלין הוא סגן - אלוף באותו צי , ושניהם טייסים לשעבר בנושאות מטוסים . 
למעשה , אופלין הוא בוגר של " TOP GUN " , בית הספר המתקדם לטייסי קרב ימיים . 
שניהם היו נשואים ונפרדו מבני הזוג שלהם בעקבות הפרשיה . 
קריירת האסטרונאוטיקה של נובאק הגיעה לקצה חודש אחרי המעצר , ואופלין עשוי לאבד את הדרגות שלו . 
מעניין איזה סטודיו הוליוודי הולך לרכוש את הזכויות לסרט , או כמה עשרות מיליוני דולרים יעשו כל אחת מהאוטוביוגרפיות של שלושת המעורבים בפרשה . 
" כתב טכני , מהנדס , אדריכל ואיש QA נכנסים לבר " . 
נשמע כמו התחלה של בדיחה אכזרית במיוחד על עולם ההיי טק . 
הפעם הקודמת שהיתי בדיטה היתה מעט אחרי ינואר 2006 . 
היה זה זמן קצר לאחר שנתבשרתי כי אקבל את התפקיד הנחשק , אז הלכתי לדיטה עם כמה אנשים ואכלתי ושילמתי והיתי מאוד שמח להרים כוסית לרגל הדברים שהסתדרו לי כפי שרציתי . 
מעניין אם במקום שבו אני הולך ללמוד , תריסר חודשים מהיום , יש מין אנשים שכאלו . 
כי עד עכשיו , בכל שלוש התחנות שעברתי בהן בחיים ושנחשבות כ " יוקרתיות " באוזני הציבור הרחב , אכזבו אותי בגדול . 
מאז ומעולם הסתדרתי יותר טוב עם בני אדם מבוגרים ממני . 
ריצ'רד ניקסון היה אדם מאוד חזק . 
בין שאר המעשים שהנשיא ה " רפובליקני " * הזה הספיק לבצע בטרם עיתונאים חרוצים הדיחו אותו מעמדת הכוח המטלטל שלו , היה צו שראוי להתעמק בו , אם כי הוא היה רק חלק קטן , סמלי , מסיפור הרבה יותר ארוך , הנמשך זה אלפי שנים . 
ב - 15 לאוגוסט 1971 , כשילדים ברחבי העולם שיחקו כדורגל והפריחו עפיפונים בחופשת הקיץ שלהם , חתם כבוד הנשיא ניקסון על גזר דין מוות לחלק מהעתיד של אותם ילדים , של כל בני האדם בעולם שרצונם להתפרנס בכבוד ולחיות בשלום . 
הוא ניתק את הקשר האחרון שבין הזהב לבין הדולר האמריקני . 
ישאל השואל : מה לזהב ולדולר ? 
זהב הוא מתכת , דולר הוא חתיכות נייר . 
זהב לא נראה כיום בשום מקום , הדולר הוא מטבע בסיס - היִחוס של העולם * * . 
זהב שמור בכספות ודולרים מחליפים ידיים . 
ובכן , מסתבר שבמשך 195 שנים , הדולר האמריקני עצמו היה מאסה מסוימת של זהב . 
ממש כך : להגיד את המלה " דולר " היה שקול לאמירת המלים " 1.5 גרמים של זהב " . 
ראוי להתחיל מן ההתחלה : כאשר האבות המייסדים הקימו את ארצות הברית , הם ראו במו עיניהם מה קורה בבריטניה , הארץ השנואה ממנה שאפו לנתק את עצמם בכל מחיר . 
ארגון פרטי , ושמו Bank of England , קיבל מהמלך את הצ'רטר ליצור כסף . 
פשוט בל יאומן : חבורה של בני אדם יכלה להדפיס כסף יש מאין , ולחייב בכוח הזרוע בני אדם אחרים להשתמש בו . 
אם כך , מדוע שכותב שורות אלו לא ידפיס מיליארד שטרות מסוג " אסף - כסף " , ישיג אקדח ויחייב את המוכר במכולת השכונתית ( או ב - Apple Store הקרובה , לצורך העניין ) להשתמש דווקא בהם ? 
כמובן , הממשלה תעצור אותו , באשמת איומים וכפיה על בני אדם אחרים . 
אז למה שדווקא לממשלה עצמה יהיה הכוח לעשות זאת ? 
הממשלה , כל ממשלה , היא בסופו של דבר אוסף של יחידים , היכולים גם לטעות . 
אם שני אנשים רוצים להחליף ביניהם משהו שאינו חתיכות נייר ממשלתיות , הם לא פוגעים באף אדם אחר ; לכן , אין כל זכות לאלת השוטר לבוא ולחצוץ ביניהם * * * . 
יתרה מזאת : למה שדווקא אנשי הממשלה יהיו אלו שיחליטו כמה כסף להדפיס , במיוחד כאשר כל שטר כסף שמודפס , הוא רווח לממשלה ? 
פקידי המשטר אינם בעלי כוחות על - טבעיים ולא יודעים בדיוק מה תהיה רמת הפעילות הכלכלית במשק או בעולם כולו , לא בעוד שנה , לא בעוד חודש ולא בעוד שלוש דקות . 
אין שום יתרון לממשלה ביצור כסף , כשם שאין לה כל יתרון ביצור חטיפי בוטנים . 
בחזרה לאבות המייסדים : מאחר שרצו למנוע את הטיראניה הממשלתית הזו – את המחשבה שהפקידים ידעו יותר טוב מבני האדם עצמם מה טוב להם – הם קבעו בחוקה , שכל הכסף האמריקני יהיה עשוי מזהב ומכסף ( silver ) . 
מדוע ? 
מסיבה מאוד פשוטה : לא כי הן יפות ; לא מאחר וניתן להכין מהן תכשיטים ; וממש , ממש לא כי הן יקרות . 
אלא רק מסיבה אחת : שדרושה עבודה כדי להוציא את המתכות מהקרקע ( לכן , דרך אגב , אין כל בעיה מוסרית גם עם מערכת מוניטרית המבוססת על חיטה , על סויה או על נפט ; כל אלו דורשים עבודה כדי להפיקם , אלא שפחות קל להעבירם ולספור אותם , מאשר מתכות ) . 
כסף הוא , בעצם , מה שמשלמים עבור עבודה ( labor ) . 
כל דבר שניתן לקנות בכסף , החל מאפרסק ועד לגורד שחקים במנהטן , הוא תוצר של עבודה . 
האפרסק נקטף ; את גורד השחקים בנו בנאים ; וכן הלאה . 
לפיכך , אין כל סיבה ביקום , שהכסף עצמו לא יהיה תוצר של עבודה . 
הרי אם המטבע עשוי מלא - כלום ( נוצר יש מאין ) , אזי אנו נותנים ומקבלים משהו תמורת כלום . 
האם זה אכן מצב העניינים הרצוי והטוב ( במיוחד כשכוחות הכפיה הממשלתית מעורבים בו ) ? 
ההיסטוריה מוכיחה שמצב זה הוא מזיק מאין כמוהו לזכויות אדם , לקונספט הממשלה הקטנה , ולכל מה שמריח מחירות או מהזכות לקניין . 
למן המאה ה - 18 ועד לשנת 1913 , הדולר האמריקני הוגדר באופן פשוט מאוד : 20.67 דולרים היו אונקיית * * * * זהב אחת , ולהיפך . 
נכון , הממשלה אמנם קבעה שהמטבע יקרא " דולר " ומה תהיה תכולת המתכת שלו , אבל היא לא יכלה ליצור אותו יש מאין . 
כל שטר של 20 דולרים יכל להיות מומר , בכל עת , תמורת מטבע שהכיל מעט פחות מאונקיית זהב אחת . 
ראוי לציין , שבתוך מצב העניינים הזה ( ששרר גם בבריטניה , בגרמניה ובכמעט כל שאר העולם במאה ה - 19 ) , התרחשה כל המהפכה התעשייתית . 
So much for הטענה שעם מערכת מוניטרית מבוססת - labor , רק מיתון וחוסר - צמיחה יתאפשרו . 
בשנת 1913 , כשהגורמים ה " פרוגרסיוויים " ( מעולם לא הומצא ביטוי הרחוק יותר ממשמעותו האמיתית ) בארצות הברית צברו כוח פוליטי רב במיוחד , הוחלט להקים את המקבילה האמריקנית של ה - Bank of England . 
כלומר , ארגון שיוכל ליצור כסף - נייר יש מאין , ולכפות באיומים על בני אדם להשתמש בו . 
הארגון החדש הזה נקרא ה - Federal Reserve Bank . 
מאחורי הקלעים של הקמת ה - Fed בחשו גורמים אינטרסנטיים , מאוד , מאוד רבי - עוצמה , ביחוד מן הממסד הבנקאי של ניו יורק . 
הבנקאים רצו שיהיה להם - עצמם הכוח לשלוט בשני הנתונים החשובים ביותר בכלכלה : כמות הכסף במחזור ושער הריבית . 
בנק מרכזי , שיש לו את הצ'רטר הממשלתי ( כאמור , דרך אלימות וכפיה ) לקבוע את שני אלו , היה הצעצוע המדויק שהם נזקקו לו למטרותיהם : תאוות בצע , תאוות בצע ועוד תאוות בצע . 
כמובן שלצד הבנקאים , גם הנבחרים והפקידים הממשלתיים חיככו ידיהם בהנאה , שכן צעצוע - הבנק - המרכזי אפשר להם להשיג את מטרתם - הם : שררה , שררה ועוד שררה . 
מיותר לציין כי בין אותם בנקאים ובין המלה " קפיטליזם " אין ולו דבר , שהרי קפיטליזם פירושו היעדר התערבות ממשלתית בפעולתם של בני אדם כל עוד הם לא כופים מאומה על אחרים ; ואילו מה שהבנקאים עשו היה פעולה דרך מנגנוני הכפיה הממשלתית . 
ה - Fed הוקם , אך במשך 20 שנים נוספות , עד 1933 , עדיין היה הדולר שווה אחד חלקי 20.67 אונקיות זהב . 
ואז , יום בהיר אחד בשנת 1933 , עלו לשלטון בשתי ארצות שני בני אדם : הראשון , רודן משופם שיזכר , ובצדק , לדראון עולם ; השני , אחד הנשיאים המהוללים ביותר בתולדות ארה"ב . 
אך מהולל על ידי מי ? 
ואיך העולם נראה , העולם שבתוכו מהללים אותו ? 
שבועיים לאחר שהושבע למשרד , כבר היה FDR עמוק בתוך שוונג של החלטות , כמובן , " פרוגרסיוויות " . 
הוא הקיף את עצמו בחבורת בוגרי - קולג' צעירים שכונו " קרטל המוחות " . 
אלו יעצו לו כיצד " לסיים " את המיתון שהחל ב - 1929 ( אחת הדרכים : לשרוף מאות אלפי טונות של יבול חקלאי , וזאת בתקופה בה בני אדם רבים גוועו ברעב ) . 
הצעד המוניטרי , שננקט ממש עוד במרץ 1933 , היה צעד כפול : ראשית , הדולר פוּחת בשיעור של 41 % לעומת הזהב . 
בכוחו של צו ממשלתי , " עלתה " בין לילה אונקיית זהב מ - 20.67 דולר ל - 35 דולר בדיוק ( כמובן שהאונקיה לא " עלתה " ולו במקצת ; רק הדולר הוא שירד , בבת אחת , כי הממשלה , ולא העם , יכולה לשלוט בו ולשחק בו כאוות נפשה ) . 
שנית – ואת קריאת המשפט הבא מומלץ לבצע בישיבה – פורסם צו נשיאותי שאוסר לחלוטין , על כל אמריקני , להחזיק במטבעות ומטילי זהב מכל סוג ומין , ומחייב את כל האמריקנים למסור את זהבם לממשלה תמורת דולרים של נייר . 
פעולה זו כונתה החרמת הזהב ( The Confiscation ) . 
עד כמה שהדבר הזה בלתי נתפס , על כך שהוא התרחש בלבה של ארץ שהאבות המייסדים העניקו לה את התיקון החמישי לחוקה * * * * * , על זאת אין אפשרות להכביר במלים , פשוט כי אין מלים שיוכלו לתאר את הדבר , פרט לתיאור המספרי , היבש : התמוטטות מיליארד שנות עבודה של בני אדם . 
עתה נוצר מצב חדש לחלוטין , " פרוגרסיווי " בהחלט : לא היה שום זהב בידי האנשים , the people , העם . 
המטבע המבוסס על עבודה הוחלף , בכוחו של חוק אבסולוטי , ברצועות נייר המגוּבּוֹת על ידי לא - כלום , שהממשלה יכולה להדפיס כאוות נפשה . 
כל הזהב היה מרוכז בפורט נוקס או בכספת של ה - Federal Reserve Bank of New York , עמוק מתחת לרחובותיה הסואנים של מנהטן . 
שליטתו של הממשל הפדרלי , המרכזי , שלא לומר הצנטרליסטי , בחסכונות חייהם של בני האדם , נהיתה למושלמת . 
אך עדיין נותר סייג אחד . 
התמוטטותו של תקן הזהב , שהתרחשה בכל העולם בעקבות המיתון שלאחר מלחמת העולם הראשונה , השפיעה אמנם על האדם הרגיל , העובד , שהיה יכול בעבר להחליף את שטרותיו בכסף - labor , ועתה נותר רק עם שטרות בלבד . 
אך הממשלות עצמן עדיין המשיכו לסחור ביניהן בזהב , כלומר לנקות הגרעונות במאזן התשלומים באמצעות משלוחי זהב . 
המשמעות המעשית של הדבר : ממשלת ארצות הברית אפשרה , לממשלות בלבד , להמשיך ולהמיר דולרים לזהב ( ולהיפך ) בשער של 35 דולרים לאונקיה . 
מערכת זו כונתה " מערכת ברטון וודס " , על שם הועידה שנערכה בשנת 1944 ובה סוכמו הפרטים : כל מטבעות העולם בוּססו על הדולר ; הדולר בוסס על פורט נוקס ; פורט נוקס בוסס על זהב ; הזהב היה וימשיך להיות מבוסס על חוקי הטבע , שקובעים כי לא ניתן ליצור אותו יש מאין . 
בזמן מלחמת העולם השניה , כל העולם כולו רכש טובין ושירותים מארצות הברית , שהיוותה " נמל מבטחים " שהמלחמה לא הגיעה אליו פיזית , וכך היצוא – בעיקר של תעשיית המלחמה האדירה , שניצחה את המלחמה עבור בעלות הברית – הגיע לשיאים חדשים , והזהב זרם בהמוניו אל תוך כספות הממשל האמריקני . 
עם תום מלחמת העולם השניה , ממשלת ארצות הברית החזיקה ב - 90 אחוזים מכלל הזהב שאי פעם נכרה בתולדות האנושות . 
אלא שהגלגל התהפך בעקבות " רצונה הטוב " של ממשלת ארצות הברית . 
כאשר האמריקנים ביקשו להבטיח את השפעתם הפוליטית והכלכלית בעולם ההולך ונבנה מחדש , הם יזמו את " תוכנית מרשל " – הזרמה של מיליארדי דולרים אל אירופה , במסגרת תוכניות סיוע שמטרתן , מבחינת האמריקנים , היתה בעיקר בלימת ההשפעה הסובייטית . 
האירוניה היא , שבמשך עשרים ושבע שנות קיומה של מערכת ברטון וודס , האירופאים שלחו בחזרה לארה"ב את דולרי - הנייר שקיבלו , ובתמורה פשוט רוקנו את כספות הזהב של הממשל האמריקני . 
ב - 1971 , מצב עתודות הזהב בפורט נוקס היה בכי רע , וניקסון ידע זאת . 
חשוב מכך , מבחינתו : כדי לממן את המלחמה בויאטנם , היה עליו " להציף " את הדולר ( כלומר , לאפשר לו לצוף בחופשיות לעומת דבר בעל ערך ממשי – זהב , כדי שיהיה ניתן ליצור יותר דולרים יש מאין ) * * * * * * . לבסוף , הורה הנשיא לנתק את הקשר של 35 דולרים תמורת אונקיית זהב , ולהפסיק לתת לממשלות זרות את הזכות להמיר דולרים בזהב . 
מחיר הזהב עלה תוך שנה בכמה עשרות אחוזים , ותוך חמש שנים בכמה מאות אחוזים . 
כיום , האינפלציה הקבועה , אי - היציבות הפיננסית הנדמית כחוק טבע וכמובן , שליטתן של ממשלות - ענק ברוטליות בכל היבט של חיי האזרחים , מהווים מציאות יומיומית . 
ניתוק הקשר בין כסף לעבודה , בין מטבע לערך כלשהו , ניתוק שהתרחש וממשיך להתרחש עם כל דולר , שקל ויורו שנוצר יש מאין , הוא אחד הנושאים העיקריים שראוי לעסוק בהם בתוך כל הגיהנום הזה . 
הערות שוליים : * משמעותה האמיתית של המלה " רפובליקני " או " רפובליקניסטי " , בימיה הראשונים של ארצות הברית , היתה : מישהו התומך ברעיון שלכל אחת מהמדינות , החברות ב - union , צריכות להישמר סמכויות ריבוניות רחבות ; כל כוח שלא נמסר בפירוש לידי הממשל הפדרלי בוושינגטון , נשאר בידי כל מדינה ומדינה . 
בכך , התנגדו הרפובליקניסטים לרעיונותיהם של הפדרליסטים ( federalists ) , שתמכו בקונספט של כוח רב לממשלה מרכזית , בהענקת סמכויות נרחבת למשטר הפדרלי ובהקטנת כוחן של המדינות כארגונים פוליטיים , מחוקקים ואוכפים . 
אין ספק שאם מסתכלים על ארצות הברית כיום , הפדרליסטים ניצחו ובגדול , והרפובליקניסטים יכולים להתהפך בקברם . 
אין גם כל ספק שמתקופת ג'פרסון ועד תקופת ניקסון , או מתקופת ג'פרסון ועד תקופת בוש , השתנתה משמעות המלה " רפובליקני " עד לכדי היפוך . 
* * אם כי , בודאות כמעט גמורה , לא יצליח לשמור על עמדה זו לאורך זמן כעת . 
* * * שהרי תפקידה היחיד של ממשלה צודקת הוא להתערב רק במקרים שבהם מישהו נפגע או עלול להיפגע ( והעובדה החשובה היא , שרוב היחסים האנושיים לא מערבים שום פגיעה באף אחד ) . 
* * * * אונקיית טרוי = 31.103475 גרמים . 
* * * * * " אף אדם לא ישוּלל ... 
.. 
. 
חיים , חירות , או רכוש , ללא הליך נאות של חוק " . 
* * * * * * משום מה , הדברים " קצת " מזכירים את התקופה הנוכחית : ממשלת ארה"ב " מנהלת " בעיראק את מלחמת ויאטנם השניה , וה - Fed שמר על שערי ריבית נמוכים באופן מלאכותי ומדפיס מדי יום עשרות מיליארדי דולרים . 
