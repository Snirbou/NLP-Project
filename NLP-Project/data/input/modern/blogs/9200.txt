אני צריכה מישהו , משהו שישכיח את כל זה ממני אני מפחדת לצאת לחפש עבודה . 
זה אמור ללכת חלק ברגע שפשוט אצא ואעשה את זה אבל כל הפחדים האלה מלדבר ליד אנשים , לתקשר בצורה ברורה ובכלל להיראות בציבור יותר מידי אלו פחדים שנמצאים איפשהו בין העורף לצוואר ולא מניחים לי . 
אני הולכת בחורב הרבה פעמים ובתוך הראש הקרוע שלי אני יכולה לדמיין איך אני ניראת מהצד את הגוף במימדים של פעם והפנים שקועות וסדוקות ובאותם הרגעים אני ממשיכה ללכת ומנסה להחביא את המבט מכל בנאדם שעובר לידי וכל מבט מיותר נראה מבט של בוז מצד גברים . 
שונאת את זה . 
בין סוף הלימודים והיציאה מהצבא אני מתמודדת עם סיוטים וחיים שלא הייתי נותנת לאף אחד במתנה . 
אז אני לא ילדה של חלומות גדולים או פנטזיות מרגשות אני מניחה שהחלום שלי כרגע זה לעמוד על הרגליים , לחיות ובעיקר להפסיק לפחד אחרי זה אני מאמינה שיגיעו חלומות גדולים . 
עד אז .. " אז שהיה מסוגל לזכור את עצמו , מילדותו ועד שהיה לנער , תמיד מצא את עצמו אוהב אחרים יותר מאשר אהבו אותו , אסיר תודה על כל גילוי חיבה מצד ילד או מבוגר , ותמיד מתאכזב בסוף . 
והוא נעשה זהיר יותר ויותר , והאהבה השבויה בתוכו גדלה והלכה , עד שנרקבה ותססה בתוכו , והעדינות הטבעית שלו הפכה לעצב , שלא נתן לו לקפוץ או לצעוק או לשתות לשכרה , ועצר אותו תמיד לפני הנגיעה , בזהירות , לא להסתכן בבגידה , הרי בסוף תמיד תאהב יותר משיאהבו אותך . 
מיכל היתה זו שקיבלה את כל אהבתו הצועקת כמו חבילת נפץ עטופה בסרט , והוא אהב אותה כמו שלא אהב דבר בחייו , ולמרבית פליאתו היא היתה שלו . 
" 
