ערב חג אחרון לפני " אחרי החגים " . 
לפני משפטים שלא מסתיימים יותר במילים " חג שמח " . 
לפני הגשם המובטח למחר בלילה ( אפשר דחייה קלה ? 
שלא יטפטף עלינו בהופעה של משינה ופורטיסחרוף בבקשה ) . 
אחרי שכולם טיילו בימי חול המועד והשאירו לנו את היום הזה לטעימה אחרונה של תחושת חג . 
אני אוהבת לראות איך ביום שישי אחר הצהריים , בשעות שאני לרוב ישנה עמוקות , במקומות רחוקים מהמקום בו אני גרה , השמש מקבלת צבע כתום יותר , חגיגי יותר משאר ימי השבוע ושוקעת אולי לאט יותר כדי לתת את עוד נגיעה אחת של אור לפני שהסגול הופך לכחול כהה ואחר כך לשחור . 
שדות עמק יזרעאל מוכנים לקראת הגשם . 
רוב הכותנה נקטפה ובשדות שעדיין נשארו בהם שיחים לבנים עובדות הקטפות במלוא המרץ בלי להתייחס לעובדה שהיום ערב חג ויום שישי גם יחד . 
שאר השדות חרושים ואולי גם זרועים , עומדים שורות שורות כמו חיילים למסדר ומחכים לטיפות המים שילטפו אותם מלמעלה והצבע השולט בעמק הוא חום עד לשיאו של החורף והאביב שאז יהפוך העמק כולו לשטיח בצבעי ירוק / זהוב מלאי חיים . 
טיול אחרון של חג ( שכלל טעימות שיכר שהוא יין מכל דבר אפשרי שהוא לא ענבים - פטרוזיליה , למשל - וגם טעימות יין מענבים וגם ארוחה טובה במקום שמשקיף על העמק - עדכון : ואם הקאתי את נשמתי , מה זה אומר על האוכל שם ? 
) ורציתי לצלם תחושה של המתנה , אבל הגב תפוס וכואב וכנראה בגלל זה איבדתי קצת את הריכוז ויצאה לי התמונה כך : שבת שלום וחג שמח חברים יקרים , לפעמים אנחנו שמחים כי נגמר והשגרה חוזרת לה ... 
.. 
. 
( וברוח הימים הללו , כל המקומות שמוזכרים בפוסט , לא נתנו לי דבר במתנה . 
באסה , לא ? 
) פעם , בעבר הלא מאוד רחוק שלי , להסתובב בקניונים ובחנויות מזון ענקיות היה הבילוי הכי משמח עבורי . 
אחרי מסעדות כמובן . 
כל קניון חדש שנפתח וכל סופרמרקט ענק שבא יחד איתו או לבדו , קיבל ביקור ארוך זמן מצידי ואת תשומת ליבי המלאה , חנות אחר חנות . 
לא פיספסתי דבר . 
כשהיינו נוסעים לחו"ל , כולם כבר ידעו : פמה צריכה להכנס לפחות לסופרמרקט ענק אחד אחרת היא מקבלת וויברציות בידייים וחוסר שקט עמוק באופן כללי . 
זה היה פעם . 
והיום ? 
אני נכנסת לקניון כשיש לי מטרה ברורה לחלוטין , באה , קונה , הולכת . 
אם זה נופל על חגים והמקום הומה אדם אני נכנסת פשוט לדכאון . 
וקניות יומיומיות פשוטות ? 
כאן , בשכונה מתחת לבית ועוד מביאים לי הביתה ומדסקסים איתי מה חדש עם החתולים ובכלל . 
היום נכנסתי ל " טיב טעם " הגדול . 
הסיבה העיקרית היתה לקנות בשר לצהרי שבת וגם להצטייד בכלים חד פעמיים יפים להרמת הכוסית אצל ג . 
הבןזוג ביום א' ועל הדרך , כבר החלטתי לעשות את שאר הקניות . 
הייתי מאוד ממוקדת ולא הסתובבתי סתם . 
ידעתי בדיוק מה אני רוצה והיכן הם נמצאים ומהר יחסית מצאתי את עצמי בקופה . 
ושם , הרגשתי אותה עומדת לי בגרון וכמעט מתפוצצת בי . 
המועקה . 
כל מה שרציתי היה לאסוף את עצמי ופשוט לברוח משם . 
מישהו כבר עמד בתור מאחורי , הקופאית העבירה את הדברים במהירות והם נערמו אחד על השני והרגשתי אני פשוט מאבדת את עשתונותי . 
לאט לאט , אמרתי לעצמי . 
לאט לאט . 
הוא יחכה ואת תסדרי את הדברים בדרך ובאופן הנוחים לך . 
נשמתי עמוקות ולאט וכך עשיתי , אבל הצריחה שרציתי לצרוח עדיין נמצאת בגרוני וחונקת אותי מבפנים ... 
.. 
. 
( ולא , זאת לא קלאוסטרופוביה . 
אין לי שום בעיה עם מקומות סגורים , גדולים או קטנים ) . 
אצל הווטרינרית בשביל טיפול של חמש דקות ( ניקוי אוזניים וזריקה תת עורית לפיתרון בעיית טפילים ) . 
שעה וחצי . 
5 מנות חומר טישטוש ( בכמות היתה מרדימה מזמן כלב גדול לניתוח רציני ) וחתול שעדיין מצא כוח להשתולל , ליילל לחשוף שיניים וציפורניים באיום ( וגם לתקוע אותם ביד שלי עד זוב דם ) שעה וחצי . 
ווטרינרית ואמא של חתול מותשות . 
וחתול שעכשיו , בבית , נרדם כשחציו בתוך המנשא וחציו בחוץ . 
ואני , אני נשארתי עם כאב ראש חורך ... 
.. 
. 
( החתול הזה חייב להיות בריא , או שבפעם הבאה נרדים אותו עם חיצי הרדמה של נמרים ... 
.. 
. 
) . 
יש לי בית שלם משלי , אבל אין בו חדר משלי . 
שהוא רק שלי . 
שיהיה בנוי ועטוף בזכוכית ופונה להרים שבמזרח , מקום נהדר לראות בו זריחות ותחילתו של יום נפתח לפני . 
ויהיה בו שולחן ועליו מנורה כמו פעם , מחשב שהוא גם טלווזיה ומוסיקה שתמלא את החלל השקוף . 
ובפינה תהייה כורסא עם מסעד גבוה שאפשר יהיה להתכרבל בה והדום להניח עליו בנוחות את הרגליים , מנורה עם אהיל עגול ורך תפיץ אור צהבהב מחבק ועציצים פורחים וירוקים שירגישו כמו בחממה . 
וילונות שקפקפים יכסו אותי מפני העולם ויפתחו אותו לפני כשאבחר ואקיף את עצמי בדברים שאני אוהבת ומחייכים אותי . 
ואני אשב שם עם עצמי , לקרוא , לחשוב , לבהות , לחלום . 
ליצור . 
חדר משלי . 
יהיה . 
( רישום של חלום בצבעים חיים ) הפעם הקודמת שניסיתי לעשות את זה בעצמי היתה לפני 20 שנה בירושלים . 
המכונית היתה סוג של גרוטאה ( כזאת שמתנשפת ומתחממת בעליות מתונות מאוד ) ויצאתי ממכון הבדיקה עם רשימת תיקונים ארוכה כאורך הגלות . 
היא מצידה , באופן הפגנתי שבקה חיים ברגע שיצאנו מפתח המכון וכל מה שנותר היה למכור אותה כגרוטאה לפירוק לערבי מבית ג'אללה שגם דאג לגרור אותה למוסך שלו . 
זאת היתה הפעם האחרונה שהייתי מוכנה להתנסות בחוויה הזאת וחוץ מזה הייתי בטוחה שכל המוסכים והמכונים הללו מטרתם להתעלל בנו , הנשים , ואין מצב שמכונית שאני אביא , תעבור את הטסט בלי לטרטר אותי ואותה גם יחד , לכן ג . 
הבןזוג קיבל עליו את המטלה או שהיינו מכניסים את המכונית למוסך והם כבר היו עושים את כל הפרוצדורה ובא לציון גואל . 
שמחה , גאה וטובת לב שמתי פעמי אחר כך לפגוש חברה שעברה לגור לא מזמן בבית חדש בעיר שהיתה עיר ילדותי ונערותי המוקדמת ומצאתי את עצמי מסתובב ברחובות קטנים שלא הייתי שם כל כך הרבה שנים שכבר שכחתי כמה , שחלק מהם השתמר כמו השנים לא חלפו כלל וחלק אחר חידש וריענן את פניו בצורה שגרמה לי לפקוח עיניים נדהמות לחלוטין . 
והכי מוזר ( ובעצם , אול לא ) היה לגלות שכאילו שום דבר לא נשכח ממני וישנם דברים , דרכים שכמו צרובות בראשי ולעולם לא ישכחו ... 
.. 
. 
* ( רישוי שנתי . 
רשיון יש לי כבר 20 שנה תודה לאל ) . 
שאוטוטו אפתח בה לאחר שאחליט שמיציתי את המנוחה ועשיית הלא כלום , אני רוצה להביא חיוך ושמחה לאנשים . 
ואין מקום טוב יותר להתחיל בו מאשר בבית , במשפחה . 
לג . 
הבןזוג ימלאו 50 בשבוע הבא ומכיוון שהוא הבהיר לי בצורה שאינה משתמעת לשתי פנים ובלי שמץ של פולניות שהוא לא רוצה ארוע גדול / מסיבת הפתעה החלטתי לחגוג את הארוע בדרך שונה מהדרך בה אנו נוהגים לחגוג ימי הולדת ולפרוט את היום הזה לכמה שיותר רגעים מרגשים שיזכרו לתמיד ובכל זאת לשמור על אלמנט מסויים של הפתעה אבל בלי לעשות לו התקף לב ( שאחד הרי כבר היה לו לפני שנה וחצי ומיצינו ... 
.. 
. 
) . 
במשך שלושה שבועות ארגתי את את חוטי המתנות והיום סגרתי את הקצוות אחרונים . 
אז זה מה שמחכה לו בשבוע הבא : מסיבת הפתעה קטנה / הרמת כוסית במקום העבודה ( שמחבר את יום ההולדת עם סיום עובדתו במקום ההוא בעוד מספר חודשים ) , כשיחד עם חבריו לעבודה דאגתי שיבואו גם אנשים אחרים שהיו שם ושיש בינהם קישרי עבודה והערכה גדולים . 
אחת הפנטזיות של ג . 
לאחר שהתענג על ארוחה טובה במסעדה היא שתהייה לו אפשרות לגלוש לשינה מתוקה עוד במקום עצמו ( " הייתי מת לשק שינה עכשיו " כמו שהוא נוהג לומר ) , אז כדי למלא לו את הפנטזיה הזאת , יגיע אלינו ביום שישי הבא שף עד הבית ויבשל לנו ולזוג חברים קרובים ארוחת גורמה שלאחריה יוכל ג . 
לגלוש ישירות לתוך המיטה ולשינה עמוקה ומהנה . 
ביום ראשון שלאחר מכן , אנחנו נוסעים לשני לילות לאילת , וזאת לא הפתעה אלא משהו שכיף לחכות ולצפות לו . 
והכי הכי מבחינתי , הדובדבן שעל הציפוי שעל העוגה הם 5 שיעורים בתחום מסויים שהוא לומד עם מורה שכבר זמן רב ג . 
רוצה ללמוד אצלו ומסיבות של חוסר זמן של אותו מורה , הדבר לא יצא לפועל . 
לבקשה שלי , המורה לא יכול היה כנראה לסרב , והיום " קניתי " את המתנה . 
ועכשיו נותר רק לחכות ולראות את המבט על פניו בכל פעם שיתגלה לו עוד משהו מעטיפות מתנות יום ההולדת שלו ... 
.. 
. 
בשנה השלישית להיותי מורה , קיבלתי ללמד היסטוריה את יא ' 5 , מחשבים . 
אימת בית הספר . 
הכיתה שמורים חדשים ( וגם לא לגמרי חדשים ) היו יוצאים ממנה בבכי . 
הכיתה שהפכה למיתוס מהלך איימים עוד לפני שסיימה את שנת הלימודים הראשונה שלה בבית הספר , בכיתה ט' ( בעיר ההיא ובזמן ההוא , לא היו עדיין חטיבות ) . 
כל החופש הגדול הסתובבתי כשהבטן שלי מתהפכת בקירבי מחפשת דרכים להצליח להחזיק שם שיעור שלם ושלא יזרקו אותי מהכיתה ממררת בבכי ופונה ישירות למנהלת כדי להגיש את התפטרותי . 
בסופו של דבר , ה 1 בספטמבר הגיע וגם זמני להזרק לגוב האריות . 
הם ישבו בקומה השלישית ואני זוכרת את הברכיים שלי הופכות לחמאה ורועדות כשאני מטפסת במדרגות ונכנסת לכיתה , מתוחה כמו מיתר גיטרה לפני הופעה . 
יומן . 
בדיקת שמות . 
שקט . 
הכל שקט . 
השעור מתחיל . 
שקט . 
מתנהל כסידרו . 
אני שואלת , הם עונים . 
מתנהל דו שיח כמו בכל שיעור שלי . 
הדקות עוברות להן ופתאום , הצלצול . 
השיעור הסתיים . 
ולא קרה שום דבר . 
זה רק מקרה , אמרתי לעצמי כשירדתי , עדיין בברכיים רועדות לחדר המורים . 
הם בטח מכינים לי משהו לשיעור הבא . 
והגיע השעור הבא . 
והכל היה מצויין . 
וגם זה שלאחריו . 
והבא . 
ורק לאחר כשלושה שבועות מתחילת שנת הלימודים הבנתי שבעצם לא יקרה כאן שום דבר יוצא מגדר הרגיל בכיתת לימודים בבית ספר ישראלי במערכת החינוך הממלכתית . 
לפעמים הם יעצבנו אותי , לפעמים אצטרך להרים את הקול כדי להרגיע רוחות סוערות , מישהו ישלח להרשם , אבל בבסיס , הדברים יתנהלו כסידרם והשיעורים יועברו כפי שאני אחליט להעביר אותם . 
וכך היה , עד לסוף השנה , בה נפרדנו בצער הדדי כי לא המשכתי ללמד אותם בי"ב מסיבות פנים בית ספריות . 
ולמה אני מספרת את הסיפור ? 
חודש אני יושבת בבית . 
לא עושה כלום . 
שום כלום מהותי . 
קמה בבוקר והיום מתנהל לו בצורה שנוחה ומתאימה לי ואפילו מהנה אותי . 
הרבה . 
טוב לי ונעים עד כדי כך שעדיין לא הוצאתי לפועל את התוכנית שהיתה לי כשנפרדתי ממקום העבודה שלי לפני חודש . 
ובכל זאת , חיכיתי . 
כל יום חיכיתי שזה יבוא . 
המועקה . 
הפחד להיות עם עצמי והבריחה . 
הצורך לעשות משהו שיש בו תועלת ממשית , כזאת שמביאה משכורת . 
ולא קרה שום דבר מכל אלה . 
להפך . 
וכשאני מדמיינת את עצמי בתקופה הקרובה , של השבועות הקרובים , אני עדיין יכולה לראות את עצמי נחה ועושה הרבה מלא כלום ונהנית מזה עד קצות אוזני . 
שבוע טוב חברים יקרים ומועדים לשמחה . 
פני לעיר הגדולה ( ברכבת ) לראות אנשים וסרט . 
מביאות איתן ריח שבא מתוך הזכרונות שלי , של הימים הללו , לפני ארבע , שלוש שנים וגם לפני שנתיים . 
והן צובטות ומעלות בי תחושות שהיום אני נזקקת להן פחות , אבל בתוכי , עדיין , מתגעגעת ... 
.. 
. 
. 
