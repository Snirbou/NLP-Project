בכמה מן השנים המוצלחות ביותר בתולדותיו - 1911 - 1919 . 
הסקירה מתרכזת בעיקר בדרכים החלקלקות בהן הבנקאים סידרו את העברתם של חוקים מסוימים * , בעלי חשיבות עצומה לעתיד לבוא , על ידי ממשלות ( שהתחילו , באותן שנים , לגדול למימדיהן הברוטליים כיום ) כגון אלו שבארה"ב ובבריטניה . 
מדובר בחוקים שנועדו לאפשר לבנקאי ה - Establishment להשתמש , לאינטרסיהם - הם , בכוחן של הממשלות לכפות על אזרחים חפים מפשע , להפוך את הכל לציבורי ואת הפרטי ל " פשע " . 
שלוש דוגמאות עיקריות למה שכפיה זו כוללת הן כסף פיאט ( מטבע שאינו מגובה במתכות יקרות ) תחת מונופול הבנקאים - ממשלות , מסים קיצוניים שהולכים בחלקם הגדול להחזרי חובות - נושאי - ריבית לבנקאים , וחוקים דרקוניים שמיועדים הן לטמטם את ההמונים האירציונליים והן להפוך כל דבר שני לבלתי - חוקי , כך שלממשלה יהיה תירוץ להיות כל כך גדולה . 
הסקירה . 
* בין החוקים הללו שניים נחקקו ב - 1913 : ה - Federal Reserve Act , והתוספת ה - 16 לחוקת ארה"ב , שמאפשרת להטיל מס הכנסה . 
הם הסיבה שאני מציין את 1913 כ " שנה בה הפכה ארצות הברית לסוציאליסטית " . 
טוב , לא ממש לעין כל ; 10,894 כניסות , ל - 792 קטעים ( מתוכם 29 נמחקו ) , הן מעט מאוד ( ביחוד ביחס לחשיבות הקיצונית של הנושאים שבהם ניסיתי לגעת בכתיבתי כאן ) , והדבר מהווה הוכחה לכך שאנשים רבים , במובנים רבים , הם כן רציונליים ( בניגוד לבאותם מובנים שלגביהם אני נוהג להלעיז בבלוג זה את " רוב האנושות " וכו') . למה זו הוכחה לרציונליות של קוראי ישראבלוג ? 
כי מתוך אותם כמה מאות קטעים , הרוב המוחלט היו פשוט גרועים ; כמה עשרות היו בינוניים - פלוס ; ועוד כמה עשרות - טובים מאוד . 
בטובים מאוד אני רשאי להתגאות ; את הגרועים והבינוניים אני לא רוצה למחוק , ולא לשכוח , כי אם להסתכל עליהם בעוד שנה , שנתיים ושלוש , ולהשתעשע מרמתם של חלק מהדברים שכתבתי כשהיתי צ'ונג כתיבתי ; ולא סתם - אלא שכתבתי אותם בבלוג שלי , במיקרוקוסמוס המוחצן שלי , במקום שבו אני מבטא , לפני בני אנוש אחרים , הכי הרבה מדעותיי הפילוסופיות ה " קיצוניות " ... 
.. 
. 
וההשתעשעות הזו היא בהחלט דבר אפשרי , כי אני רק בתחילת חיי ( בכלל ) כאדם כותב ( בפרט ) . 
וכך , גם בלוג זה רק בתחילת דרכו . 
היום פורסמה ב " מעריב " כתבה שכותרתה " עוד יש סיכוי לראות בחינם את המונדיאל " ; מעליה הופיעה כותרת - המשנה " מחזיקים אצבעות " ; היא נוסחה באופן כה מגמתי עד שממש היה אפשר לראות דרכה את עיניה הנוצצות של מי שכתבה אותה . 
את מה שעומד מאחורי המגמה הרווחת בציבור ובתקשורת בנוגע לגורל שידורי מונדיאל 2006 אפשר להתחיל לסכם בשתי מלים : שנאת צ'רלטון . 
צ'רלטון הוא שם התאגיד שרכש , ב - 16 מיליון ירוקים מנכסיו - שלו , את זכויות השידור לאליפויות העולם בכדורגל ב - 2002 ו , כאמור , ב - 2006 . 
בהווה , תאגיד זה מתכנן למכור חבילת - תוכן , הכוללת את שידורי המונדיאל , לצופי טלוויזיה בישראל תמורת כאלף ש"ח . 
כמובן , אנשיו מתכננים לעשות זאת למטרה האנוכית , הפרטית , ה " למען - מחזיקי - המניות"ית של רווח . 
אין ספק שאלף ש"ח הם כסף רב , יחסית , עבור צופה הטלוויזיה הישראלי הממוצע ; אין ספק שהמונדיאל הוא אירוע מעניין במידה יוצאת מן הכלל , שלא זאת בלבד , אלא שמתרחש רק אחת לזמן רב , יחסית , של 4 שנים . 
בכתבה מוזכר גם ש " משחקי הפתיחה , הסיום ושני חצי הגמר מחויבים " - על ידי הממשלה , זו המסתכמת בסופו של דבר באלה בידו של שוטר - " בשידור ציבורי " . 
אבל מה עומד מאחורי מה שעומד מאחורי המגמה ? 
מה מוביל לאותה שנאה יוקדת לתאגיד ששמו " צ'רלטון " ולרצונו להרוויח רווח נקי , על ידי כך שבעקיפין , יגרום למניעת הצפיה בשידורי אירוע ספורט מעניין כלשהו , ממי שאינו מוכן לשלם אלף ש"ח תמורת הצפיה בהם ? 
התשובה היא , כמובן , שלרוב הישראלים נדמה , משום מה , שיש להם זכות לצפות בשידורי המונדיאל ! 
ללא כל קשר לכמה עולה לרוכשם מאותו ארגון בינלאומי ששיווקם לצ'רלטון , להעבירם לארץ , לממן שדרנים ופרשנים שיתמללו אותם וכיו"ב - חושבים יותר מדי ישראלים שמגיע להם לקבל את השידורים בחינם . 
וזאת על שום מה ? 
פשוט מכיוון שהם אוהבי כדורגל . 
הדבר מקנה להם , לכאורה , " זכות חיובית " לכפות על צ'רלטון לעשות כך וכך ולהפסיד כך וכך כסף - רק בגלל שהעיז , ברוב " חוצפתו " , לחשוב שניתן לסחור עם מאות אלפי ישראלים , שווה - בשווה ובהסכמה ( ומובן מאליו שהתאגיד לא מתכוון - וגם לא יכול או רשאי - לכפות על מישהו לשלם את אלף הש"ח ולקבל את חבילת - השידורים ) באפשרות לצפות באירוע ספורט פופולרי . 
ובכן , ראשית , " חינם " לא קיים ביקום . 
השידורים לא יהיו בחינם . 
הארגון הבינלאומי ( FIFA ) עדיין יקבל את תמלוגיו , השדרנים , הפרשנים והצלמים עדיין יקבלו את משכורותיהם , וכן הלאה . 
אלא שפשוט , אם השידורים ישודרו , למשל , בערוץ 1 הממלכתי , מי שיממן אותם הוא לא רק אותם ישראלים שבאמת רוצים ומעוניינים לצפות במונדיאל - אלא כל ישראלי משלם מסים , גם זה שאין לו ולו את העניין הקלוש ביותר בכדורגל ; וכשמוסיפים לכך את אי - היעילות האינהרנטית למגזר הציבורי , מקבלים שרשרת התרחשויות שפשוט מהווה אי צדק . 
שנית , יש לעמוד על משמעותה האמיתית של המלה " זכות " : יש לי את הזכות שלא להירצח , לא להיכלא ולא להישדד . 
אין לי " זכות " לצפות במונדיאל . 
הזכויות הנ"ל הן גם חובה : חובתו של תאגיד " צ'רלטון " שלא לכפות עליי לשלם לו משהו . 
ברגע שעשה זאת , חובתי לא לכפות עליו לתת לי לצפות בשידורים , בחינם או בכל דרך מוּנעת - שררה אחרת , שאלות המשטרה הן - הן הקובעות בסופו של דבר . 
וראשי הוזנק ממקומו באופן מידי , והוטה קדימה , הוטה לעבר הנקודה , חמישה מטרים ממני , בה ישב המילואימניק והמשיך לשוחח עם מישהו , לשוחח על אדריכל . 
והטלפון צלצל ואני עניתי ואין לי מושג איך דיברתי , או על מה , כי אני כל כך התרכזתי , ניסיתי להקשיב לקולו עם כל החושים , עם העיניים . 
כמה שעות אחר כך , כשהינו רק שנינו בחדר , ובתשובה לשאלה שאלתית מצדי , הוא אמר את מה שכבר לפני שנה וחצי ( כבר ? 
! 
) שמעתי מישהו אומר , ש " הסוציאליזם הוא אוטופיה , דבר שהלוואי שהיה יכול להתקיים " , שלחתי אותו לקרוא את " החברה הפתוחה ואויביה " ( ספר שאני עצמי עדיין לא קראתי , אבל הבנתי ממבואותיו שהוא טוען , ובצדק , שכל נסיון להגיע ל " אוטופיה " , על ידי קבוצת " פילוסופים " האמורה להוביל את החברה , מוביל בהכרח לדיקטטורה טוטאליטרית ) . 
זה תמיד ... 
.. 
. 
מעניין , כשהדברים הללו קורים לאחד ללא הקדמה , באמצע חיי היום - יום . 
