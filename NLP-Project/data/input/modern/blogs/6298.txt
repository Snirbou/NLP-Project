בכיתה ז' התוודעתי למונח סילבסטר בפעם הראשונה . 
כששאלו אותי מה אני עושה בסילבסטר עניתי שמחפשת את טוויטי . 
אם הייתי יודעת כמה טיפשית אני נשמעת בוודאי הייתי מתפדחת , אבל לא ידעתי . 
חוץ מזה שכולם חשבו שאני נורא שנונה , כי הם לא הבינו שאין לי מושג על מה הם מדברים . 
באותה שנה הזמין אותי מלך הכיתה , שבמקרה היה לי קראש רציני עליו , לצאת איתו וברוב טיפשותי סירבתי . 
באותה השנה הזמין אותי גם הידיד ההומו שלי לדייט . 
זה היה לפני שהוא היה הומו , אבל גם לזה סירבתי , כי מי יוצא לדייט עם החברה הכי טובה שלו ? 
בכיתה ח' כבר ידעתי מה זה סילבסטר . 
תכננתי תוכניות והתרגשתי . 
מלך הכיתה החליט להרוס לי את התוכניות כשהציע לי , שוב , לצאת איתו . 
שוב סירבתי . 
למרות שעדיין היה לי עליו קראש רציני . 
אחר - כך בכיתי על זה הרבה מאוד , אבל בסילבסטר עצמו נהניתי . 
עסקתי בהכנת סעודה בביתה של חברה שלי מהיסודי ביחד עם עוד שתי בנות שהיו בכיתה שלי גם ביסודי וגם בחטיבה . 
התפקיד שלי היה להכין סלט גזר מתוק . 
יצא טעים . 
בתפריט היו גם פסטה עם רוטב עגבניות , טוסטים ועוגיות . 
ה " יציאה " הסתיימה בדיוק שתי דקות אחרי חצות . 
מיותר לציין שלא התנשקנו עם אף אחד . 
בכיתה ט' ... אני לא בטוחה מה עשיתי בכיתה ט ' . נידמה לי שהתשובה היא שכלום כי היה לי מבחן למחרת , ובתור החנונית שהייתי , לא יכולתי לצאת לאנשהו יום לפני מבחן . 
והייתי חייבת 9 שעות שינה בלילה , כי בלי 9 שעות שינה איך אפשר לתפקד בבוקר ? 
ובלי שינה גם לא גדלים , ובכיתה ט' עוד היה לי חשוב לגבוהה . 
בכיתה י' יצאתי לקניון עזריאלי . 
זה בדיוק מה שעשיתי . 
מלווה בשתי חברות הלכתי לאכול ביוטבתה . 
שם פגשנו שניים מהשכבה שלנו שהלכו לסרט , ורצינו להצטרף אליהם , אבל החלטנו שלא , כי כבר היה מאוחר . 
אני בכלל רציתי לצאת למועדון , אבל אף אחד מהחברים החנונים שלי לא רצה לצאת איתי , ואבא שלי לא הרשה לי ללכת לבד . 
אחר - כך ישבתי במשך ימים ובהיתי בתמונות של מועדונים כשאני מבכה את ההפסד . 
" אולי אם הייתי במועדון הייתי מתנשקת עם מישהו " יבבתי . 
ובכן , בדיעבד יצא לי לצאת למועדונים , וגם להחליף נוזלים עם כל מיני יצורים שפגשתי שם בפעם הראשונה בחיים . 
הרשו לי לספר לכם שאם בכיתה י' הייתי יודעת כמה זה כיף , לא הייתי בוכה אפילו דקה אחת . 
אבל לא ידעתי . 
בכיתה י"א הייתי מרוצה . 
בכיתה י"א סירבתי למלך הכיתה עם סיבה מוצדקת - בכיתה י"א היה לי חבר . 
חבר שחצי מהבנות בבית הספר שלי רצו . 
חבר שכולן חשבו שהוא הדבר הכי יפה בעולם . 
חוץ ממני . 
אני הייתי מאוהבת בדנה עד עמקי נשמתי , למרות שהייתי סטרייטית . 
סטרייטית בדיוק כמו שהידיד ההומו שלי היה סטרייט בכיתה ז' , אבל סטרייטית . 
הוא מצידו היה מאוהב עד עמקי נשמתו באקסית שלו , שנפרד ממנה כמה חודשים קודם לכן . 
אותה האקסית ששלושה ימים לפני הסילבסטר הוא ברח איתה מהבית , והם ישנו ביחד באותה מיטה . 
הוא נשבע לי שהם לא עשו כלום , ואני שהייתי נורא נרגשת מהעובדה שבפעם הראשונה בחיים יש לי חבר , האמנתי לו . 
בעצם אפילו לא האמנתי , אבל זה לא היה לי איכפת , כי זה לא שהלב שלי היה שלו . 
אז קבענו שנצא , וכשצלצלתי אליו ב - 8 בערב הוא אמר לי שהוא נורא עייף והולך לישון . 
הוא אפילו לא התנצל . 
אני קיללתי אותו קצת ואחר - כך יצאתי לחפש בנים יחד עם שתי חברות שלי ועוד שרמוטה מצויה מהשכבה שאיכשהו הצטרפה אלינו . 
היה מאוד כיף , היה קר והיינו תשומיות . 
צרחנו הרבה , קפצנו וצחקנו . 
גם טיפסנו על גדר של גן שהיה נעול , והרגשנו הכי מגניבות בעולם . 
ב - 3 בלילה הן ליוו אותי הביתה והלכתי לישון . 
מיותר לציין שלמחרת לא היה לי שום חבר . 
יומיים אחרי זה גיליתי שהוא יצא עם חברים שלו ועם האקסית . 
מפתיע משהו ... 
.. 
. 
בכיתה י"ב הסילבסטר יצא ביום שישי . 
הלכתי לביתה של אחותי לארוחת ערב לכבוד יום ההולדת של אבי ( שחל ב - 1 בינואר ) . 
התכוונתי לבלות את הערב עם החברה הכי טובה שלי כשפיתאום קיבלתי טלפון מילד מהשכבה שלי , וזה הזמין אותי לצאת איתו . 
הוא היה חמוד וג'ינג'י , ועשה רושם של אחד לא טיפש בכלל . 
התמוגגתי מאושר והסכמתי . 
הוא הגיע לאסוף אותי כשהוא מחנה את המכונית באמצע הכביש . 
ואני ממש מתכוונת לזה שהוא דומם מנוע באמצע הכביש ויצא מהאוטו . 
הוא קלט את גודל טעותו רק כשטור עצבני של מכוניות התחיל לצפור לו . 
נכנסתי למכונית והדבר הראשון שאמר היה שהוא רוצה לספר לי קצת על עצמו . 
בואו רק נגיד שהסיפור כלל משפט בנוסח " אימא שלי מספרת שהייתי תינוק פעלתן והייתי מתרוצץ בחיתול בבית שלי ( שהיה באימא רוסיה ) , למרות שאני לא זוכר את זה " . 
הערב הדרדר מרגע לרגע ( בעיקר מהרגע שקלטתי שמשחת שיניים הקיפה את פיו ) . 
אימא שלי בתגובה " לפחות הוא ציחצח שניים " . 
אני בתגובה " לפחות בחצות היינו במכונית , אז לא היינו צריכים להתנשק " . 
הוא אכל קבב ופטרוזיליה נתקעה לו בין השיניים . 
הוא עשה קולות של עז ( בכוונה ) , וסיפר לי שפעם העור שלו התייבש עד שהפך להיות פריך כדף A 4 . זה היה רע . 
מאוד רע . 
ועוד נאלצתי לנפנף אותו , ולחכות בסבלנות שיפסיק לשלוח 10 הודעות ביום של " אני לא מפסיק לחשוב עליך , את כל - כך מיוחדת " . 
אה , אבל אתה לא . 
בסוף זה עבר . 
השנה אני לא מתכוונת לצאת . 
אין לי חבר . 
אין לי גם פוטנציאל לדייט . 
אין לי ברך שמתפקדת להליכה . 
אין לי היסטרית סילבסטר . 
יש לי פסיכומטרי מחר . 
אני חושבת שבאמת התבגרתי , אני אפילו מאושרת מאוד מזה שבמקום לצאת לכוך מלא עשן וריח של אורגיה ( או בשמו החלופי פאב ) , אתכרבל בפוך של ההורים שלי ואצפה איתם בנולד לרקוד . 
אחר - כך אאזין למוסיקה , אשחק שולה מוקשים ואקרא . 
לא מאוחר מדי אפרוש לי למיטה בכדי לצבור כוחות לקראת מחר . 
ובאמת שטוב לי עם זה . 
ובכלל טוב לי . 
כבר שבוע שלם שלא בכיתי ( וזה לא קרה אף פעם מאז שקרתה לי הברך ) . 
נותר לי רק לאחל לכולם שנה מוצלחת וסילבסטר שמח : ) ! בלילה מתכסה בנייר צלופן והולכת לישון . 
בבוקר יוצאת מהעטיפה , אוספת כוחות חדשים כשאת מסובבת את הקפיץ שלך . 
מקבעת מסכה על הפרצוף - שלא תזוז , תולה את עצמך על חוטים , ומדביקה כנפיים . 
את יוצאת לדרך עם חיוך מצוייר , נוסעת בכרכרה בצורת דלעת שרתומה לסוסים לקרקס בו את עובדת . 
שם את שולפת ארנבים מהכובע למחייתך , ומחלקת איברים מגופך בתוספת פרחים צבעוניים לקהל שבא להתרשם מן המופע . 
בסוף היום את חוזרת לקונכיה שלך . 
פושטת את הבגדים , מורידה את המסיכה , גוזרת את ההחוטים , את הכנפיים תולה ליבוש . 
בכדי להרגע נכנסת לרחוץ בגיגית של דבש . 
מביטה על שמיים סגולים דרך סדק קטנטן בקונכיה . 
יוצאת החוצה , מתעטפת בחלוק ענקי עשוי קורי עכביש צפופים שטווית בעצמך . 
מעשנת עלה כותרת מגולגל של רקפת אדומה כדם . 
אוכלת ענן שמלאך תלש לך מהשמיים לארוחת ערב . 
מדברת לתוך כוס תה , מבקשת לשלוף את התיון ונשרפת . 
מתייאשת , מחליקה לתוך המיטה שלך ומתכסה בצלופן . 
את זקוקה לסיבוב דחוף של הקפיץ . 
אולי יום אחד תתפקדי גם בלי הקפיץ . 
אולי תוכלי להפסיק לעבוד בקרקס , ואז לא תצטרכי עוד ללבוש את המסיכה המטופשת . 
אולי יבוא יום בו תוכלי להתכרבל לצידו של מישהו במיטה עם שמיכת פוך . 
אז תסתכלי על שמיים כחולים דרך חלון של בית , את הקונכיה תשכירי למישהו אחר , והחיים ההזויים האלה שלך יפסקו לתמיד . 
משהו שכתבתי בשנה שעברה ונתקלתי בו במקרה לפני כמה ימים כשקראתי דברים ישנים . 
שיפצתי קצת , הוצאתי אותו מהקשרו המקורי ( פחות או יותר ) ופירסמתי כאן . 
אני לא מתחברת אליו רגשית כמו אז , ובכל זאת אני חושבת שהוא יותר מדוייק עכשיו . 
כמובן שאם תשאלו אותי בעוד כמה חודשים מה אני חושבת , בטח יהיו לי הרבה טענות ואני אגיד שהוא גרוע , אבל לבינתיים אני מרוצה . 
פיתאום גיליתי עד כמה שהוא מזכיר לי חלקים מ"על הגשר הישן " של רמי קלינשטיין ... 
.. 
. 
אבקה סגלגלה מתפוררת לי במורד הלחי . 
הריסים דביקים - ארוכים , צבועים שחור . 
הלחיים סמוקות מקור , ובקצה האף אין תחושה . 
הולכת בתוך חתלתולים קטנים בצבע ירוק , ג'ינס וסוודר עם פסים . 
צוחקת צחוק מתגלגל בצבע אפרסק , ואוחזת בבטן שמרוב כאב אני מפחדת שתמס לשלולית של דם . 
אני לא בטוחה מה כל - כך מצחיק , הבובה הזאת על סמים וחצי מהאנשים שפונים אלי , אני לא מכירה . 
מי שאני מכירה עסוק בתורים ארוכים של התחייבויות קודמות , מחייך אלי בחצי פה , ואומר " מה נשמע " בלי סימן שאלה בסוף . 
השחור נמרח לי בקצוות העיניים מעייפות ושעמום , העדשות נדבקות לפנים של העפעפיים ובקושי מאפשרות לי למצמץ . 
" למה לא החזרת לי אימייל ? 
" ו " אנחנו חייבות להפגש ! 
" , " תבואי לבקר " . 
" תבואו אתם ! 
* קריצה * " . 
חיבוק - חיבוק - נשיקה - מאמי - מותק - מוואה . 
איזה יפה את , איזה יפה את . 
" יואו , איזה כיף לראות אותך ! 
מה שלומך ? 
" " נהדר , ושלומך ? 
" , אני מכירה אותו מהטלוויזיה , אבל הוא בחיים לא ראה אותי - לא ידעתי שכל - כך קל לבלבל אותי עם מישהו אחר . 
נהנית ? 
לא , אבל היה כיף . 
ורק בבוקר סמס של " לא הצלחתי לאמר לך שלום כמו שצריך מתוקה , מתה לראות אותך " , שמעלה חיוך גם על התוכן , וגם על הגירסה הפלצנית של המילה " לאמר " . 
נשיקות . 
