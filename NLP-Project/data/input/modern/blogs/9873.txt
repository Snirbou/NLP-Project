התעקשה שזה היה הגיל שלהם שגמר אותם . 
אתם מבינים , אוגרים סיבריים אף פעם לא מצליחים לחיות יותר מדיי זמן . 
אפילו לא המשובחים . 
אבל כולם מסביבה ידעו שזה היה בגלל החום . 
גלי חום תמיד מביאים איתם דברים כאלה . 
זה קרה בפתאומיות , וכולם פתאום נהיו נורא עצובים , אפילו שאלו היו רק אוגרים סיביריים פשוטים כאלה , שחירבנו יותר מכל שאר הדברים חסרי התועלת שהם עשו . 
אתם בטח שואלים את עצמכם מה פתאום מדברים על משהו כזה בכלל - על אוגרים , ועוד על אוגרים מתים . 
אבל אם הייתם רואים איך היא בכתה עליהם , הייתם חושבים אחרת . 
היא בכתה עליהם על אמת . 
וזה באמת היה נורא עצוב , לעמוד מולה ומול הדמעות השקופות - שקופות שלה ככה , עם הקופסת קרטון של נייקי בידיים [ זה הדבר היחיד שהצלחנו למצוא . 
באותה תקופה כולם לבשו רק נייקי ] , והאוגרים המתים בתוכה . 
היא ניסתה לחייך אליי איזה חיוך יפה כזה , כאילו שזה לא האוגרים שלה ששוכבים לה שם בקופסא אלא סתם איזה זוג נעליים ישנות ומסריחות שהיא הולכת לזרוק . 
רציתי להגיד לה את זה - שאוגרים הם כמו נעליים , ואני יכול לקנות לה חדשים , והם אפילו יהיו של נייקי הפעם אם היא רוצה [ אתם מבינים , היא בחורה של מטאפורות , וחשבתי שאולי היא תתלהב מזה ] . 
אבל אז החיוך שלה נשבר , וכבר לא רציתי להגיד לה כלום . 
והאמת שעדיף ככה . 
אנשים שמנסים לעצור בכי אף פעם לא נראים מי יודע מה . 
הסתכלתי לה על החזה . 
הוא היה אחד עלוב כזה , אבל בכל זאת , הסתכלתי עליו . 
אולי כי הוא נראה לי קצת עצוב - כאילו שגם לו מתו האוגרים , וגם הוא מנסה לחייך ולא מצליח . 
אתם בטח חושבים שאני בחור דיי ריקני - חושב על נעליים כל היום ובוהה בחזה של בחורה שכולה . 
אבל תראו - באתי לספר על האוגרים , לא על עצמי . 
היא החליטה לקבור אותם על יד עץ מכוער במרכז המסחרי של העיר . 
זה היה אחד העצים המרופטים האלה שאם הייתם עוברים לידם הייתם חושבים שזה עמוד שכבר מזמן לא צריך להיות שם . 
אבל היא , ידעה שזה עץ . 
היא גם התעקשה לחפור את הבור לבד . 
( בשבילה זה היה קבר . 
אבל רק בשבילה , כי בכל זאת - יש גבול , הם היו רק אוגרים סיביריים ) . 
אז היא חפרה במשך שעות את הבור המצ'וקמק הזה , ואני עמדתי עם הידיים בכיסים ובהיתי בה וחשבתי שהיא נראית כמו אלוהים . 
באמת . 
רק אלוהים דואג ככה למתים שלו . 
ואז דחפנו לשם את קופסת הנייקי , וזרקנו עליה אפר וחול והיא הסתכלה למטה ונתנה לאוגרים שלה מבט אלוהי אחרון ומלמלה משהו , ואני רק בהיתי במבט מרוקן באדמה וחשבתי לעצמי שיום אחד ייגמר לנו החול ואז נצטרך לקבור את המתים בשמיים . 
לא יודע למה חשבתי משהו מוזר כל כך , בחיי . 
עמדנו במקום עוד איזה שתי דקות ואז היא התחילה לצעוד משם , בצעדים דיי מהירים [ לפחות בשביל אחת שרק עכשיו קברה את שני האוגרים שלה ] . 
הלכתי אחריה , בשקט , אבל היא בכל זאת שמעה אותי . 
היא עצרה ועמדה מולי , קרוב קרוב . 
היא אמרה לי תודה על זה שבאתי , ושאלה אם אני חושב שהיא משוגעת . 
אמרתי לה שקצת . 
אבל גם אמרתי לה שאני חושב שהיא קצת כמו אלוהים , לפחות האלוהים שלי . 
היא חייכה . 
התכוונתי להציע לה לקנות אוגרים חדשים , אפילו רציתי שיהיו משהו קצת יותר מיוחד מסתם אוגרים סיביריים - לפחות שיהיו קצת יותר אסיאתיים הפעם , כי בכל זאת , היא קברה אותם כמו שקוברים זיכרונות - וזה אומר שהיא יכולה להתמודד עם כל דבר . 
אבל היא רק נישקה אותי ואמרה שהיא רוצה חתול . 
אז קניתי לה חתול , אחד שחור כזה כי היא באמת בחורה מטורללת , וצריך לתת לה איזו אמונה תפלה שהיא תוכל להיסחף אחריה בזרם של שיגעון . 
29/5/2006 22:11 - חיוכים ישנים כלום קרה . 
- מה אתה חושב שאתה עושה לי ? 
