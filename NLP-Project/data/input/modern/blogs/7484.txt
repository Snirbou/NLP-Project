עובדה מספר 1 : ערסים הם מכת מדינה . 
עובדה מספר 2 : ילדים ערסים הם עוד יותר מכת מדינה , כי הם הבסיס לדור חדש ורענן של ערסים . 
עובדה מספר 3 : הבניין של גיל וכל הסביבה שלו מלאה בערסים . 
כבר כשהגעתי למעלית בבית של גיל הרגשתי שמשהו לא טוב עומד לקרות . 
ליד המעלית עמדו שני ילדים ערסונים , אחד עם שיער שחור והשני כמיטב המסורת הערסית , עם שיער מחומצן עד לבן . 
שניהם נראו מרושעים ובעלי מנת משכל נמוכה . 
היות והם עמדו ממש ליד המעלית , תיארתי לעצמי שהם כבר הזמינו אותה . 
אז פשוט עמדתי לידם וחיכיתי . 
אחד מהם לחץ פתאום על הכפתור והזמין את המעלית . 
זה כבר היה חשוד , משתי סיבות : 1 . 
למה הם עמדו ליד המעלית אם הם לא הזמינו אותה ? 
2 . 
ממתי ערסים עושים מחוות של נחמדות כלפי ילדות קטנות ומוזרות כמוני ? 
בכל מקרה , עד שסיימתי להרהר בזה הם כבר הלכו לכיוון המדרגות , ואני בינתיים חיכיתי למעלית . 
אז הם התחילו לדבר בינהם . 
לא האזנתי לשיחתם ( אני לא מבינה בבונית ) אבל בין השאר שמעתי אותם אומרים " נתקע אותה " . 
תיארתי לעצמי שהם משלים את עצמם בדבר איזו כוסית מהשכבה שלהם , ונכנסתי למעלית . 
כעבור כמה שניות הבנתי שהם התכוונו לתקוע אותי . 
אבל לא במובן ההוא . 
במובן של לגרום למעלית להתקע , לכל האורות להיחבא , וכל זה בזמן שאני בתוכה . 
חשוב לציין שאני לא גיליתי כל סימני חשש ופשוט נעזרתי בטלפון הנייד שלי והתקשרתי לגיל . 
אמרתי לו : " היי גיל , אני תקועה במעלית ליד הבית שלך . 
" הוא אמר : " אה ? 
" אני אמרתי : " כן , אני חושבת שזה קשור לשני ילדים ערסים שהיו למטה . 
" והוא אמר : " חכי , אני כבר מגיע . 
" ואז הוא אמר שהוא לא יודע מה לעשות ושאבא שלו אמור לחזור בעוד כמה דקות , אז שנחכה . 
אני אמרתי - " טוב , הכי הרבה אני אשאר לגור כאן " , ושנינו צחקקנו . 
בשלב הזה קצת התחיל לשעמם לי , אבל שום דבר מעבר לזה . 
פתאום כעבור כמה דקות המעלית חזרה לתחיייה וירדה למטה . 
מצאתי את עצמי מול שכן חביב שראה שהמעלית תקועה אז הלך והרים את המפסק של החשמל כדי שהיא תעבוד . 
הוא התפלא לשמוע שהייתי תקועה במעלית . 
במיוחד כי סיפרתי לו על זה בחיוך מטופש שאימצתי מאז שחשבתי כמה מצחיק זה להיות תקוע במעלית . 
ואז סיפרתי את כל מה שקרה לגיל ואבא שלו והם קראו לועד בית וסיפרנו להם על הילדים המרושעים והם אמרו שהם יטפלו בהם . 
וקצת הרגשתי שאין לי אוויר לכמה זמן כי במעלית היה חנוק . 
ואם אני אראה את הילדים האלה עוד פעם .. 
. 
אני בהחלט לא אכנס שוב למעלית . 
השעמום מוביל אותי לדרגות חדשות של טירוף . 
הפעם חיברתי מעין שיר ממשפטים שלקחתי מכל מיני שירים אחרים . 
כל שורה - שיר אחר . 
מי שיצליח לזהות הכי הרבה שירים , יזכה בפרס ( וירטואלי , כן ? 
> אם לא היום אז מחר של יוני בלוך הערה : אני אדגיש כל שורה שכבר זיהו , כדי שתדעו לא לחזור על עצמכם . 
עוד הערה : תשתדלו לא לרמות ולחפש לפי מילים באיזה אתר , כי אז זה חסר טעם . 
המשחק נגמר , הנה הזוכים ( לירן , לא החשבתי את התשובות האחרונות שלך כי בסופו של דבר הן נלקחו משירונט .. 
. 
) במקום הראשון - בכל זאת לירן .. 
. 
( : עם 5 זיהויים ! 
הוא זוכה במכונית יגואר : אה רגע רגע , בדיוק נמסר לי שלאות הזדהות עם ילדי סומליה הוחלט לוותר על הפרס הגדול ללירן ובמקום זה תיתרם המכונית לילדי סומליה כדי שיוכלו לישון בה בלילות הקרים .. 
. 
לירן , אתה מקבל במקום זה גזרים : במקום השני - רותם , עם 4 זיהויים . 
היא זוכה בחד קרן ורוד שדהה לו הצבע : במקום השלישי שקד עם 3 זיהויים , היא זוכה בבחור ג'ינג'י , שמעתי שהיא אוספת כאלה : במקום הרביעי שייני מהבלוג " שניה , אז החיים זה לא כמו בטלוויזיה ? 
" הוא לא זוכה בכלום כי גם ככה הוא סלבריטי ומלא בנות שולחות לו תחתונים מבושמים בדואר . 
במקום החמישי האחרון חביב - עומר גולן , שזוכה בספר מצויין ואיכותי שיעזור לו ללמוד קצת יותר על עצמו ועל גופו : עד כאן הפרסים , נתראה במשחק הבא . 
" טוב , הם בסך הכל רוצים שנראה את השערים , אז הם דואגים שהם יהיו בצד שלנו .. 
. 
" ( אוהד , בהשלמה עם זה שהשער היחיד במשחק עד אותו רגע היה בשער הקרוב אלינו , כלומר לטובת אירלנד ) " מלי מחכה בשער ! 
" ( אוהד מעודד את שמעון גרשון ) " עומר גולן , לך תעשה חמוצים , לך " ( אוהד בברכה מקורית ) " נו , תורידו לו את הרגליים כבר " ( אוהדים מאפיונרים במיוחד , לגבי דאף ) " באים נשתה בדאבלין אחרי המשחק ? 
אם לא ניצחנו אותם , לפחות ניקח להם את הבירה .. 
. 
" ( העיקר לא לצאת פרייארים ) אתמול הייתי במשחק של נבחרת ישראל נגד אירלנד . 
כן כן , הייתי במשחק של ישראל - אירלנד . 
מכירים את המשחק הזה עם שתי הקבוצות והכדור שצריך להכניס לשער ? 
בזה הייתי . 
ואפילו לא מול הטלוויזיה . 
באיצטדיון עצמו . 
יציע 10 , אם מעניין אתכם . 
לפני שבועיים בערך התקשר אלי גיל בשמחה ואמר שאבא שלו קנה לנו כרטיסים למשחק . 
" לישראל צרפת ? 
" שאלתי בתקווה ( זוממת איך אתגנב למגרש אחרי גול של פירס המאמי ואחבק אותו ) . 
" לא , ישראל אירלנד " ענה גיל , " אני סמל תורן ביום של ישראל - צרפת " . 
כך נגוזה התקווה לראות את פירס ושאר הצרפתים הסקסיים מקרוב . 
אבל עדיין , גם לאירים יש מבטא נחמד . 
חוץ מזה שהם שותים הרבה . 
ויש להם אפילו שיר עידוד שהתמכרתי אליו עוד לפני שהגענו למגרש : COME ON YOU BOYS IN GREEN COME ON YOU BOYS IN GREEN עמוק , כפי שאתם רואים . 
אבל בטח שלא עמוק יותר משיר העידוד הרשמי של נבחרת ישראל : כחול עולה , כחול עולה כחול עולה , עולה כמו גל כחול עולה זה כדורגל כחול עולה למונדיאל השיר הזה הושמע בלופים אינסופיים כשהגענו למגרש בשבת . 
אבל אני מקדימה את המאוחר . 
אז יצאנו מהבית בשבת ב - 3 בצהריים . 
למה כל כך מוקדם ? 
לתפוס חניה , כמובן . 
אספנו את לירן מביתו ונסענו לכיוון רמת גן , נחושים בדעתנו לא להתבלבל בדרך הפעם . 
כמובן שהתבלבלנו בדרך . 
אבל עם קצת עזרה מעוברי אורח הסתדרנו . 
הגענו לחניה בסביבות 5 , כלומר , 3 שעות לפני המשחק . 
כמו כל עם ישראל החלטנו להעביר חלק מהזמן בקניון איילון . 
עכשיו , מה שמשעשע היה שהקניון היה אמנם פתוח , אבל חוץ ממקדונלדס ואיזו שיפודיה הכל היה סגור . 
ובכל זאת אלפי אנשים טיילו בקניון בין החנויות והסתכלו בחלונות הראווה . 
אחרי 10 דקות שגם אנחנו טיילנו בקניון הסגור התייאשנו והלכנו לחכות במגרש . 
עכשיו , כאן המקום לספר משהו על גיל : הוא קצת חנון . 
לא חנון מהסוג שיושב במעבדות ומתכנן להשתלט על העולם , אבל חנון במובן של " אני לא מתבלט ולא רוצה להראות מוזר בחברת אנשים " . 
כל הנסיונות שלי לשכנע אותו ללבוש משהו כחול למשחק ( עזבו להתאפר , ללבוש ) לא עזרו . 
הוא אפילו לא הסכים ללבוש את החולצה הכחולה שחילקו לכל מי שיש לו פלאפון ( ללירן היה , אז הוא השיג לנו שתיים ) . 
אני ולירן לעומת זאת לבשנו אותה , ואני שמחה לבשר שיש לי עכשיו שמלה של נבחרת ישראל ( XXL , בדיוק המידה שלי ) . 
אנשים אחרים שם לא הסתפקו בחולצה והרוב היו לבושים מכף רגל ועד ראש בכחול , עטופים בדגל ישראל , ומאופרים כדגל ישראל . 
כשצעדנו לכיוון התור להכנס ליציע ראיתי מלפניי גב של מישהו שלראשו משהו כמו סחבת ניקוי כחולה . 
כשהוא הסתובב ראיתי שזה קניג . 
גם עומר גולן , עידו טופז , אייל ( קיילה + רבינוביץ' ) היו שם , ויותר מאוחר ביציע ראיתי גם אייל אבירם . 
אני חושבת שראוי להקדיש למראה שלו פיסקה קטנה : אוקיי , הוא עשה קרחת . 
ולא סתם קרחת , הוא השאיר קבוצות קטנות של שיער וצבע אותן בכחול . 
הוא לבש חולצה כחולה שהגיעה לו עד החזה . 
ושם נגמרה . 
והוא לבש שרוולים מבריקים בצבע כחול . 
באופן כללי היה לו מראה של דראג - קווין . 
בסוף הצלחנו להשתחל פנימה . 
כולם ביציע היו לבושים בחולצה הכחולה שחילקו מפלאפון , מה שגרם לי לחשוב על סיטואציה משעשעת : בחורה בבליינד דייט , מדברת בפלאפון עם הדייט : " אני כאן , איפה אתה ? 
" הדייט שלה : " אני לובש חולצה כחולה , את רואה אותי ? 
" נשארו לנו עוד שעתיים בערך עד המשחק . 
העברנו אותן בדיבורים , צפייה באוהדים המוזרים ביותר ופיצוח גרעינים . 
כאן המקום לציין משהו : אני שונאת שאנשים זורקים זבל על הריצפה . 
אני שונאת שאנשים מלכלכלים . 
אם יש לי מסטיק בפה ואני רוצה לזרוק אותו , ואין פח , אני אתקע איתו שעות . 
ובכל זאת מצאתי את עצמי מפצחת גרעינים וזורקת את הקליפות על הריצפה כמו כולם . 
דבר שיעיק על מצפוני , סביר להניח , לשארית חיי ( לירן וגיל , לעומת זאת , לא נראו כאילו המצפון שלהם מעיק עליהם בעניין הזה ) . 
טוב , אז נעבור שעתיים קדימה למשחק . 
כמו שהיה כתוב בעיתון , לפני המשחק הביאו את שירי מיימון כדי שתשיר את ההמנון . 
אף אחד לא שמע אותה שרה כי כולם שרו בקול רם יחד איתה . 
גם יותר מאוחר כשהיא שרה את השיר " השקט שנשאר " ( בפלייבק ! 
) אף אחד לא שמע , כי בדיוק השחקנים של הנבחרת עלו למגרש , וכולם צעקו ועודדו אותם . 
בקיצור , מסקנה : שירי מיימון וכדורגל לא הולך ביחד . 
המשחק עצמו התחיל די גרוע כשכבר בדקה ה - 3 האירים הצליחו לכבוש . 
זה היה שער ממש מוזר ולא צפוי . 
לקח לאנשים זמן לקלוט שבכלל היה גול . 
היה מדהים פשוט לראות איך תוך שניה יצאה לכולם הרוח מהמפרשים . 
אבל די מהר האוהדים חזרו לעצמם ולצעקות ה " ישראל מלחמה " . 
( מה הקטע עם המלחמה ? 
אין לנו מספיק מלחמות במדינה הזאת ? 
) ( טוב נו , גם אני צעקתי קצת את זה ) . 
שאר המשחק לווה בהערות מצד האוהדים ( הטובות מצוטטות למעלה ) אבל בניגוד למה שחשבתי , אף אחד לא הלך מכות . 
אני לא יודעת למה , הייתי בטוחה שבמשחקי כדורגל חייבים ללכת מכות . 
אבל אנשים שם היו כמעט נחמדים . 
באמת . 
חוץ מהמוכר קסטות שהסתובב באמצע החיים וצעק בגסות " קסטה 5 שקל " והתעצבן על אנשים שלקח להם יותר מדי זמן להוציא כסף . 
פתאום , כשכבר חשבנו שהכל אבוד , בסביבות הדקה ה 90 , גול ! 
זה היה פשוט מדהים . 
אני אפילו הבנתי שזה גול לפני שכולם התחילו לצעוק " ישששששששששששששששש " אז אני די גאה בעצמי . 
המשחק נגמר בתיקו 1:1 , וזה מצויין , אחרי הכל , אף אחד לא באמת חשב שננצח . 
תיקו זה כמו ניצחון קטן . 
בשניה שהמשחק נגמר סימן לי גיל לעוף מהמגרש . 
אחרי כמה דקות הבנתי למה : התור ליציאה מהמגרש וגם מחוץ למגרש היה פשוט ענקי . 
לקח לנו בערך רבע שעה רק להגיע לאוטו . 
לצאת מהחניה לקח לנו בערך עוד רבע שעה . 
ולצאת מהפקקים של רמת גן עוד חצי שעה . 
בקיצור הגענו לאיילון רק אחרי שעה , וכעבור חצי שעה היינו בבית . 
אני רוצה ללכת לעוד משחק כדורגל . 
נ.ב החברים של עומר החזיקו שלט " לעומר גולן האשקלוני , מזל טוב , עד 120 " מה שהזכיר לי שהיום יש לעומר יום הולדת . 
מזל טוב ! 
