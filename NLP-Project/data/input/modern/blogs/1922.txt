אֶת דַּלְתוֹת לְבָבִי אֶנְעַל , הַמַּפְתֵּח ַ הַיָּמָּה אֶזְרֹק – פֶּן חָרוֹד יֶחֱרַד הַלֵּב לִקְרָאתְך ָ , לְקוֹלְך ָ מֵרָחוֹק . 
וְהָיו ּ בְּקָרַי אֲפֵלִים , וְהָיו ּ עֲרָבַי – אֲנָחוֹת , וּמִכָּל תַּנְחוּמַי אַך ְ אֶחָד : כִּי יָדִי עוֹלְלָה לִי זֹאת ... 
.. 
. 
אני לא מבינה איך כולם מצליחים לכתוב ככה , עם התחלה , אמצע וסוף , ורק לי יוצאים קטעי משפטים שלא מצליחים להתחבר . 
אין לי כישרון כתיבה . 
עזבו את הכישרון , אני פשוט לא יודעת לכתוב . 
קשה לי לתת למחשבות לטפטף לנייר , למקלדת , שיהיה . 
הקריאה שלי מאוד מרפרפת , בצורה כזו שמעבירה לי את הסיפור והאווירה , אבל לא את הביטויים הקטנים . 
לכן ניגשתי שוב אל קטעים של כותבות שמדהימות אותי כל פעם מחדש : רותמ , גל , נוף , קראתי אותם לעומק , וגיליתי מה מוסיף את הקסם והמשהו הנוסף הזה לסיפורים שלהן . 
הן לא פוחדות לשחק עם המילים , להרכיב אותן בדרך שעליה אף פעם לא הייתי חושבת . 
לפעמים אני מנסה לכתוב משהו , אפילו סתם , במסנג'ר , ומיד עולה לי לראש ביטוי שמתאים בדיוק למה שרציתי להגיד . 
הבעיה נוצרת כשרגע לאחר מכן אני מסתכלת שוב על הביטוי , ופתאום אני לא בטוחה שככה הוא אמור להיות , ואולי כן , ואולי לא , ואני מוחקת אותו והולכת על משפט בטוח . 
אני לא יודעת אם זו באמת הסיבה שבגללה אני לא מצליחה להעביר לכאן ( או לכל מקום אחר ) את מה שאני חושבת עליו , את מה שאני מרגישה . 
בטח רק אחת מתוך רבות . 
ואולי , אולי זו באמת הסיבה ההתחלתית , הבסיס שעליו כל זה יושב ? 
אולי אם אגש למקלדת באותו ביטחון שאליו אני ניגשת אל החומר בהסטוריה , ולא אפחד להשתמש באפשרויות שהשפה מציעה לי , גם במחיר טעות - אולי אז אצליח ? 
