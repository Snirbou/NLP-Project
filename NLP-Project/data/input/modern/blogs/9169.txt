הילכתי על פני יבשות וביצות ריחפתי על פני ימים ואוקיינוסים אך בכל מקום אליו פניתי תמיד היה שם מישהו שניסה להרוג אותי . 
כשהייתי הולך לישון פעימות הלב שלי היו מואצות כי ידעתי שהוא ישן יחד איתי וכשאני אינני משגיח - הוא משגיח . 
בבקרים הייתי מתמלא עצבות , כי רוחי הייתה נרפית ומחשבותי מקוטעות והיטב הייתי יודע שאז בנקל נשמתי יכולה להקטף . 
ולא משנה כמה הייתי חוזר ומשנן לעצמי " בין חי ובין מת , הינך ולא - כלום " לא הייתי יכול להרפות לרגע מהידיעה שהוא רודף אותי , שהוא מחשב לזנק ממאורתו , בכל רגע שאינני מרגיש . 
השאננות , הו השאננות , סם המוות היא השאננות . 
אילו רק הייתי יודע אם זה גרזן אם חרמש שהוא אוחז בידו הייתי יכול לפחד פחות . 
אילמלא לא הייתי יודע אם הוא אוויל , רשע מרושע , הטוב שבטובים , אור הנצחים , הייתי יכול לפחד פחות . 
אך , אינני יודע , אינני יודע דבר . 
כל חיי , ראיתי את האחרים נחותים , או עליונים לעולם לא שווים , לעולם לא שווים לעולם לא כאלה , שיכולים להבין אותי לעולם לא כאלה , שיכולים להבין אותי וזה תמיד הם , וזה תמיד הם והם , הם לא יתנו לי עבודה ראויה והם , הם לא יתנו לי הכרה ראויה והם , הם לא יתנו לי אישה ראויה כי הם זה הם ואני זה אני שני קווים מקבילים , שלעולם לא נפגשים אבל , אמש , התקשתי , לישון , וכשהתהפכתי , מצד , לצד , חשבתי , לעצמי , מה , אם , כל השנים הללו , בעצם היו טעות . 
מה אם , הם כמוני מה אם הם זה הוא , או היא , או את , או היא ? 
מה אם לא השכלתי לראות מבעד למסיכות ? 
מה אם במאמץ , לא קטן , אך גם לא גדול במיוחד הייתי יכול לראות בהם , בכם אחים , אחיות מה אם את כל חיי לשווא חייתי במניעה מתוך חרדה והמבוכה שבעצם החברותא לא הייתה אמורה להיות כ"כ כ"כ קשה ? 
לשווא , לשווא , לשווא , את שם ה' תמיד אשא לשווא . 
