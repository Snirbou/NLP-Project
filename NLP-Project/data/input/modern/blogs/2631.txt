שמורה פינה חמה בלבי לאושיי , הקאזינו הקטן בסטריפ שנמצא בין פלמינגו להאר'ס. אין לנכנסים בשעריו אספירציות , מה גם שהמילה " שערים " גדולה עליו . 
הקאזינו פתוח לרחוב , שולחן הרולטה שני צעדים מהמדרכה , אולם מה שקורץ בו בקאזינו הוא דווקא החלק של האוכל . 
באומה המסואבת והפרתית הזו , יש מונח , Food Court , שרק מראה סטייט טוף מיינד . 
אני וקובה משחקים פול בשולחן הביליארד . 
אני דואג זה ארבע שנים כבר לנצח משחק מולו ולהפסיד משחק מולו . 
את מומחיות הפול שלי קיבלתי בין כיתות ט ליב , אצל שניים מחברי לכיתה שהיה להם לא רק חדר משחק , אלא ממש פאב שלם בבית . 
האחד היה מרויח מזה כסף , השני כנראה יכנס לכלא , תלוי בתוצאות המשפט שלו . 
אני מנצח את קובה במשחק אחד , ונותן לו לנצח בשני . 
Keeping the ego in check קורא לזה ג'יורדאנו . 
בתור לסאבווי , עומדת לפני איזו בהמה במכנסי סטרץ ' וחולצת מוּמו ּ . 
אני נשבע , ככה קוראים לחולצות האלה . 
זו יריעת בד הגודל של אוהל סיירים , עם הדפסי באטיק . 
הבהמה הזו מג'דעג'עת מולי בתור , מנפנפת לשלום בהתלהבות לסגל הלטינו - מקסיקני ( מי כבר יעבוד כאן ? 
) ומתחילה בהזמנת הפוט - לונג , כאשר הפה שלה מתמלא ריר , I kid you not , ממש הדיבור שלה הופך בועתי לרגעים , והיא צריכה לעצור , לבלוע רוק , ולהסכים בהנהון לשאלה Would you like to cream the cheddar ? 
מעל הנקניקים , הגבינה , המיונז ושאר הזוועות . 
היא לוקחת לעצמה את הכוס של הליטר , ומתיישבת בצד מבט של אושר עילאי על פניה . 
הריר ממש נוטף לה על הסנטר , ובאותן שלוש שניות בהן היא פורמת את הנייר מהבאגט , לפני שהיא פורצת בחינגה של פיראנות , אני חוטף בחילה וכמעט מקיא את הטונה - ראפ שלי . 
קובה מגיע עם גביע גלידה " אתה לבן לגמרי " " יש לי בחילה " אני מצביע על המומו " שיואו " הוא בשוק לחצי שניה " איזו מסכנה " " גם אתה ? 
" " מה גם אני " " מה מסכנה ? 
מה ? 
היא לא יכולה לסתום את הפה ? 
" " אני לא חושב שזו אשמתה " " אז אשמת מי ? 
" קובה מניד ראשו ביאוש , וגם אל שולחן הרולטה , שם ישים מאתיים דולר על אדום ויחזור אלי עם ארבעמאות אחרי שתי דקות . 
המומו כבר מזמינה עוד פוט לונג . 
" בוא נלך " הוא אומר " לא נראה לי שמשהו טוב יקרה כאן " . 
השירותים כאן רחבים בחמישה סנטימטר בממוצע מהשירותים בארץ . 
אולי משהו טוב כן קורה . 
דווקא בלילה האחרון שלנו בווגאס , קובה הפסיד אלף מאתיים דולר ברולטה בהימור אחד , מעלה אבק זכה בכרטיס חינם למופע החשפנות המשמים ביותר בעולם ואני זכיתי בג'קפוט בסלוטס של הטרופיקנה , אבל בל נקדים את המאוחר . 
יש משהו משחרר בביקורים קבועים בווגאס . 
זו הפעם השישית שלי בשנתיים האחרונות , שעשו להערכתי העצמית באספקט ההימורים רכבת מה שהאקסקרים עשה לי בחמש דקות : הערכה עמוקה לאומץ שלי , הכולל צמרמורת אדירה לפני שזה התחיל ואכזבה עמוקה אחרי . 
שארבע הפעמים הראשונות יצאתי מורווח אגו וכסף , כשאני בטוח שאין עלי בבלאק ג'ק , ובפעם החמישית ביליתי מול דילר מופלא למדי שרוקן ממני 1600 דולר בעשר דקות . 
הפעם , קבעתי עם מעלה אבק שלא נעשה שום דבר יותא דופן . 
את הבלו - מן ראיתי כבר שלוש פעמים , אין לי ממש חשק לראות שום דבר של סירק דה סולי , נמאס לי מהבופה ואין לי שום תערוכה לפקוד . 
קבעתי לעצמי אימון בגולד'ס ג'ים בסהרה , המקום בו ג'יי קאטלר מתאמן , ופיספסתי אותו , כי לא היה לי חשק לקום בבוקר , וראינו את הסקונד סיטי וגם כמובן , הפעם השלישית בטרופ סטופ , מועדון הסטנד אפ הסליזי המוצלח ביותר ( בין השאר הופיע שם הכושי מסדרה 'המשרד', זה שאחראי על הקומה שלמטה , ששר בהנאה Take your panties off ) . 
בעוד מעלה אבק עסוק באירגונים של הדוקטורט , אני שיכללתי את השיטה שלי בבלאק ג'ק , ומיד כשחזר נסענו לקזינו נחמד של מקומיים , שם עשיתי משני דולר לעשרה , וממאתיים לאפס . 
אתמהה - השיטה שלי כנראה עובדת רק במספרים קטנים . 
מעלה אבק מתעקש שהתוחלת היא שלילית ובכל מקרה אני אפסיד , אבל אני משוכנע שהשיטה שלי תנצח . 
עובדה . 
היא עבדה מצוין עד שנגמר לי הכסף . 
בעשר השנים האחרונות ווגאס הפכה גריאטרית . 
בניה מתועשת של שכונות זולות מאפשרת לקנות בית שלושה חדרים או דירת שני חדרים בשמונים אלף דולר בערך . 
רוב האמריקאים מגיעים לגיל הפנסיה עם פחות ממאה אלף דולר , ועם ביטוח לאומי של בערך שמונה עשרה אלף דולר לשנה . 
בווגאס , זה מספיק . 
קמים בבוקר , סוגרים את הבית ועולים על אחד מהאוטובוסים לקזינואים הגדולים - חוסכים את עלויות החשמל של המיזוג . 
יושבים במיזוג ומשחקים יום שלם בחמישה דולר , או עשרה , במכונות הסלוטס של סנט אחד , ומקבלים שתיה חינם . 
באחוזי החזר של מעל תשעים , עשרה דולר יכולים להספיק להרבה זמן , ומכניסים באמצע שרימפ / סטייק לאנץ ' בשמונה תשעים , וככה מוציאים פחות מעשרים דולר ליום כולל ארוחה . 
לפעמים פחות . 
ויש הופעות חינם , כל הזמן . 
בערב , כשמתקרר חוזרים ורואים טלוויזיה . 
( ראיתי שם את הפרק האחרון של לוסט . 
כמו בארץ , בלתי אפשרי לראות את זה עם פרסומות . 
כנראה בגלל זה לא הבנתי כלום . 
או בגלל שזה באנגלית ) . 
בלילה האחרון , שכמעלה אבק הלך לפולי ברג'ר אחרי שזכה בכרטיס חינם , נשארתי עם דלי מלא מטבעות של רבע . 
נחוש לרוקן את הדלי כדי ללכת לישון , דחפתי מטבעות לכל מכונה אפשרית , וכשאחת מהן החלה לצלצל ללא הפסקה , ניגשה אלי איזו דיילת , הניפה דגל " ג'ק פוט " על המכונה , ועשתה את כל הטרררם כשהיא הולכת " To Get You Money , Sir " . 
היא לא הייתה מוכנה להגיד לי כמה זה 3500 קרדיטס , אבל כשחזרה ברוס טקס , ספרה לידי שלוש מאות עשרים וחמישה דולר . 
סתם בנו לי ציפיות . 
