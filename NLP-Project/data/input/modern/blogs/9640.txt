כשהייתי קטנה , ממש קטנה , היו לאמא שלי שתי חברות טובות . 
חברות טובות זה אנדרסטייטמנט . 
חברות נפש . 
האחת היתה עוד מהימים שבהם למדו יחד באוניברסיטה בארץ רחוקה . 
החברוּת היתה מקצועית ועם השנים התפתחה להרבה מעבר לכך וכללה גם את המשפחות . 
השניה היתה צעירה יותר וגם שם החלה החברוּת מהכיוון המקצועי ושוב , עברה לרבדים שונים כשהמשפחות הן חלק בלתי נפרד מהם . 
אפשר לומר , ששתי הדמויות הללו היו חלק בלתי נפרד מהילדות והנערות שלי . 
ויום אחד , בבת אחת ( בנקודת המבט שלי כילדה ) בזמנים שונים כמובן , ניתק באבחה אחת החוט שחיבר בין אמא שלי לחברות שלה . 
לגמרי . 
כאילו לא היה שום דבר ... 
.. 
. 
הראשונה , הוותיקה נעלמה לגמרי מחייה של אמא שלי , מחיינו . 
שמה גם לא הוזכר יותר בביתנו . 
השניה , נשארה ונראתה פה ושם , אבל החברות העמוקה כמובן לא היתה יותר . 
אני זוכרת ששאלתי את אמא שלי , בהלם מסויים , מה קרה ומדוע היא לא חברה שלהן יותר , והיא , אמא שלי סירבה בהחלטיות ובתוקף לדבר על הנושא , להסביר . 
ומכאן , במבט של שנים רבות אחורנית , אני חושבת שעלתה בי חרדת הנטישה שהיתה בת לוויתי כמו הנשימה , במשך שנים רבות כל כך , עד לשנה האחרונה ... 
.. 
. 
כי בחוויה של ילדה קטנה , הידיעה שאפשר לנתק כך חוט של קשר אוהב של שנים רבות עם אדם ולמחוק אותו לגמרי מחייך , היא ההבנה , בתת מודע , שכך אפשר גם לעשות לך ... 
.. 
. 
אני מוצאת שני דברים טובים בארועי הימים האחרונים : האחד , היכולת שלי היום , בפעם הראשונה בחיי , ולהבין משהו שלא יכולתי להבין כילדה , נערה , אשה ואפילו אישה בוגרת . 
היום אני מבינה שלפעמים אין . 
אין טעם . 
אין הסבר . 
פשוט אין ... 
.. 
. 
ומתוך ההבנה הזאת סוג של התחברות לאמא שלי , הרבה שנים לאחר המקרה , הרבה שנים לאחר מותה . 
והשני , הצורך שנוצר בתוכי , מתוך סוג של אתגר מתריס שהוטח בפני , לבחון שוב , ביני לבין עצמי ויחד עם חברותי מהי עבורי ( ועבורן ) משמעותה של חברוּת . 
ועל זה נאמר , בבחינת חצי הכוס המלאה ... 
.. 
. 
הייתי בטוחה שהפעם תהייה שבת שקטה . 
לא רק השבת עצמה , גם ובמיוחד מוצאיה , שבחודשים האחרונים היו קשים לי מאוד ... 
.. 
. 
ובאמת , היום החל כך . 
נסיעה לדרום , לג . 
שנשאר שבת . 
עצירה בב"ש , קפה , סנדביץ ' טונה , לאפה עם שווארמה מאווזי לחייל , שווארמה במגשית להורים של החייל , השלמת קניות בסופרפארם ובאופיס דיפו , הגעה לבסיס . 
היה נעים מאוד שם בדרום המדברי . 
רוח קלילה וקרירה של שילהי הקיץ מלטפת את הפנים המאובקות והשזופות של הבנים והוריהם , מסלקת כל זכרון של קיץ חם , מאובק ומעיק ( דירת נופש חורפית בירוחם / דימונה ? 
) . 
שיחה עם ג . 
החייל על דברים שבלב וחזרה הביתה . 
ובבית , שנינו , ג . 
הבעל ואני , נכנסנו למין צורך של סדר והתנפלנו על דברים שעמדו כבר זמן מה והיה צורך לנקות ולסדר אותם , בבחינת עשיית " פסח " בראש השנה . 
והרגשתי טוב . 
באמת . 
מין שלווה פנימית . 
רגיעה . 
אבל אז נכנסתי לישרא . 
וזהו . 
האמת , שאני כבר קצת עייפה ... 
.. 
. 
( פוסט חידתי במקצת . 
מצטערת ) מתמזג עם רעש זרימת המים העדין של המזרקה בגן הברון בראש פינה המשוחזרת . 
זה לא היה חלק מתוכנן מהטיול ... 
.. 
. 
את העוגה הראשונה ( עוגת שמרים שהזכירה לי את עוגת הקוזונָק הרומנית שאמא שלי היתה אופה ) חיסלנו עוד בדרך , אבל אל דאגה , בצד חיכו בנחת עוד ארבע עוגות לסיום הערב . 
בדרך הספקתי לעדכן את עופרה וחנה במה שעבר עלי בשנה האחרונה ( קחו את הבלוג וסכמו אותו תוך שעתיים ) , לדבר עם כל העולם ואישתו על כל נושא שבעולם שהופך למצחיק עד דמעות , וכן להרביץ חצי שעה של שינה מצומת גולני ועד הגיענו לראש פינה . 
שם חיכה לנו יואב המדריך . 
נצר ישיר לבני משפחת שוורץ , אחת משלוש המשפחות שהובאו מצפת כדי ליישב את הקרקעות שקיבל יוסף אפנדי מערביי ג'עוני , להם עזר ביחסיו הטובים והחמים ( AKA שוחד של הרבה מאוד מצלצלים ) עם השלטון התורכי של סוף המאה ה 19 ושחרר את בניהם שנלקחו לצבא התורכי במקום תשלום מיסים . 
וכך נפרסה למול עיננו , תוך שאנו הולכים בדרכי המושבה המשוחזרת , מערכת היחסים שנרקמת בין האנשים שמרכיבים את ראשוני המושבה , קישרי הנישואין בינהם , האהבות , השנאות ( עד היום הזה ) ותחושות השייכות והזרות שמרכיבים את מרקם החיים במקום קטן כמו ראש פינה . 
טלנובלה פר אקלנס ... 
.. 
. 
אחרי הסיפורים העסיסיים הגענו לחצר ביתו ושם חיכתה לנו ארוחה חלבית של סלטים , פסטות בעגבניות מיובשות ובירקות , מגוון גבינות לבנות וקשות ולחמניות טריות שהכינו זוג צעיר ממושב רמות , ועל השטיח והכריות הצבעוניות , בין עצי התאנה והפומלות הרמנו כוס לשנה החדשה , אכלנו , דיברנו , ברכנו , שתינו קפה ותה מצמחי תבלין , וטרפנו את שאר ארבע העוגות שהבאנו אותן איתנו . 
ובדרך חזרה שמעתי מתוך שנת הנימנום ששקעתי בתוכה , את כל שירי ארץ ישראל הישנה / שירי תנועות הנוער / שירי הילדים שעליהם גדלנו ( " עגלה עם סוסה " וכאלה ) שהם לא הפסיקו לשיר עד שהגענו למקום ממנו יצאנו ... 
.. 
. 
טיול עם אנשים שאיתם לעולם לא ארגיש לבד ... 
.. 
. 
שבת שלום חברים יקרים , שבת של אהבה עוטפת ... 
.. 
. 
קפה קר מול המחשב . 
שלושה בורקסים וביצה קשה ( פחמימות וחלבונים לפני האימון - התפרעתי , אני יודעת ... 
.. 
. 
) . 
שיחות טלפון בנחת , בלי לחץ . 
ישרא . 
אימון בחדר כושר . 
אותו המקום , זמן אחר , אנשים אחרים ( נשים , נשים , נשים ... ואחר כך צצו פתאום , לאחר שיעור עיצוב גם כמה גברים ) . אופרות סבון של בוקר מול ההליכון והאופניים ( ויקטור עדיין מתכן תככים ואשלי עדיין אוהבת מישהו שלא יכול להיות שלה ב " צעירים חסרי מנוח " ) . 
בחזרה הביתה דרך הפארק , עוברת דרך התגודדויות של מטפלות עם עגלות תינוקות , שומעת שברי שיחות על נושאים שונים , וגם חלק ממתכון ( לוקחת את הרסק עגבניות , מוסיפה לו מים ו ... 
.. 
. 
) . 
שוב , אותו המקום , זמן אחר , אנשים אחרים , עיניים אחרות ... 
.. 
. 
עוף ותפוחי אדמה בטרגון נצלים בתנור . 
מסדרת קצת את הבית , המטבח . 
" כתם " מסתכל עלי בפליאה מסויימת , מה את עושה כאן היום , שואלות עיניו ... 
.. 
. 
חופש . 
לקחתי יום חופש . 
דווקא בימים האלה שאני עוטפת את עצמי בעיסוקים ובפגישות הרגשתי צורך להיות גם לבד ... 
.. 
. 
חשבתי שיקח לי יותר זמן לחזור לעצמי . 
טעיתי ... 
.. 
. 
טעויות שטוב לטעות אותן ... 
.. 
. 
ובשעות הקטנות של הלילה טיול בראש פינה ... 
.. 
. 
עוד אחזור ... 
.. 
. 
לעבור סדנאות או מפגשים שמחברים אותך לעצמך ולמוּדעות שבך , יכול לפעמים להעיק ... 
.. 
. 
את כבר לא יכולה לקחת שום דבר כמובן מאליו או באופן התרחשותו הטבעי אלא חייבת מיד לבדוק איך זה נוגע בך , היכן ומדוע זה פגע בך ולמה זה הצית את התחושות שבוערות בעצמותייך ... 
.. 
. 
וכך מצאתי את עצמי לא יכולה להמנע מלחשוב מה הכעיס אותי , ואולי אף פגע בי , בסערות השבוע שעבר , שהחלו אצלי והתפרסו לבלוגים מארחים נוספים ... 
.. 
. 
למה אני לא יכולה סתם להיפגע ? 
להסתובב עטופה בשמיכת הפגיעה המחבקת והמנחמת ולדעת ש " הם " לא בסדר וזכותי להרגיש כך ? 
אי אפשר כבר לכעוס כעס בסיסי , טהור ופשוט בלי לחפש הסברים עמוקים ומנומקים על מהיכן , למה וכיצד ? 
כנראה שכבר לא ... 
.. 
. 
מתייחסים אלי כאל מ ט ו מ ט מ ת . 
דחליל קש ריק ממוח כמו הדחליל של דורותי ב " קוסם מארץ עוץ " . 
אדם חסר דיעה ומחשבות משל עצמו שמושפע במהלכיו ובמעשיו , באופן מוחלט כמעט , מתגובות האנשים שמסביבו ... 
.. 
. 
שלא ישב ולו לרגע אחד וחשב , תהה , התעמק , התחבט , התלבט עם ובתוך עצמו ... 
.. 
. 
מ ט ו מ ט מ ת . 
וברוח מפגשי המוּדעות והחיבור לעצמי אוסיף , שכנראה הכעס בא מתוך המקום הפנימי והעמוק ביותר , שבו יש קול קטן בתוכי שאומר לי שאולי באמת יש משהו בדבריהם ... 
.. 
. 
לו לפחות הייתי בלונדינית ... 
.. 
. 
( סתאאאאאאם ... 
.. 
. 
) אחרי טיפול רפלקסולוגיה הרגליים נשארות משומנות מעט . 
לרוב זה דווקא בסדר , השמן ריחני ויש לו תכונות מסויימות שחודרות לכף הרגל טוב יותר ככל שמשאירים אותו עליה , אבל אם חוזרים לעבודה לאחר הטיפול והנעליים הן סנדלים שהסוליה שלהן היא סוליית עץ חשופה , את מוצאת את עצמך מחליקה מתוך הסנדל ובאופן כללי מדדה בצליעה כשכל רגל הולכת לה , באופן עצמאי , לכיוון אחר ... 
.. 
. 
הפגישה החודשית שלי ושל כרמל הרפלקסולוגית היתה אמורה להיות ביום חמישי לאחר העבודה , אבל השבוע יש לי טיול לילה באותו היום והשבוע במיוחד , היה לי חשוב לא לפספס את הפגישה איתה . 
טלפון מהיר סידר את העיניינים , הבוס שלי , מבין כתמיד אישר לי לצאת לשעה וכך מצאתי את עצמי מדדה בחזרה לעבודה כאווזה עם פרקינסון מתקדם ... 
.. 
. 
היא חשה אותי דרך הרגליים ... 
.. 
. 
מעבר לראייה הפיסית של הרגל והמקבילה הגופנית שלה , היא מרגישה אותי גם דרך אנרגיות ורבדים אחרים שאינם תמיד מובנים לי , אבל לאורך השנתיים שאנחנו ביחד , היא נגעה במדוייק בתחושות ורגשות שלעיתים באותו הזמן , כלל לא הייתי מודעת אליהם ... 
.. 
. 
וכך גם בפגישה שלנו לפני חודש ... 
.. 
. 
דאגת לעצמך לסוג של הגנה , אמרה אז כשאינה מסוגלת להסביר לי במדוייק מה היא חשה , סוג של ריפוד שיספוג אותך אם תהייה נפילה , אבל לא כזה שחוסם את היכולת שלך להרגיש ולחוות דברים ... 
.. 
. 
הנהנתי בראשי בלי להבין בדיוק למה היא מתכוונת ... 
.. 
. 
לפני שבוע , הבנתי ... 
.. 
. 
אנחנו מדברים , יוני ואני . 
זאת לא פרידה של ניתוק מוחלט , אולי כי שנינו היום מודעים למקום הבלתי אפשרי אליו הגיע הקשר שלנו ושהעוצמה שלו היתה כל כך חזקה ושואבת שההנאה הפכה לכאב ... 
.. 
. 
אין לנו צורך בפרידה של ניתוק מוחלט כדי להחלים מהקשר כי הוא לא פצע אותנו , הוא רק לא איפשר לנו , בדרך בה התנהל , לחיות ... ( מחשבות מוקדמות שעולות מתוך הסתכלות של זמן ) פרחה במרצדס משנה את המקום שלה , בסדר החדש רואים את החיים , משקפיים על חצי פנים , או עם מושבי העור , בחום הזה של תל אביב . 
אין ספק . 
לנסוע , לנהוג בחתיכת פח בצבע אוף וויט שנראית כמו מרצדס 2004 ונוסעת כמו מרצדס 2004 יכולה בהחלט לשנות לך את הפרספקטיבה של החיים ... 
.. 
. 
החיים מתוך קופסת פח עם מושבי עור אמיתי , מגוון כפתורים ולחצנים דיגטליים ואחרים , שנוסעת בצורה כל כך בוטחת וחרישית המכירה בערך המוסף והמוחלט שלה ואין לה שום צורך בתוספת זוהרת ומנקרת עיניים זאת או אחרת , נראים קלים ופשוטים הרבה יותר , כמו באותה פעם בה טסנו במחלקת עסקים באל על ( היה מבצע שווה ביותר ) . 
טעימה של דברים , של חוויות , שאצל אנשים אחרים הם מובן מאליו ... 
.. 
. 
והנהיגה שלי בתוך קופסת החלומות הזאת ( חבר שעובד איתם קיבל את המכונית לסוף שבוע וכולם וויתרו למעני , ברוב טובם ונדיבותם על זמן נהיגה ארוך ) עם הלימוד של מה שהיא יכולה לתת לי כנהגת היה מרתק , מאלף , מפחיד לעיתים ( רוב הזמן נהגתי כשאני אוחזת בהגה בחוזקה עד הלבנת פירקי אצבעותי שמא המכונית תחליט לברוח ממני או משהו כזה ... 
.. 
. 
) , ומעל הכל , מרגש ... 
.. 
. 
בחודשים האחרונים גיליתי מחדש את חדוות הנהיגה . 
בעצם גיליתי אותה . 
נקודה . 
את תחושת הדם הזורם בעורקים מהשליטה בגוף מכני הנתון בידי ותחת אחריותי , ההסתכלות במרחב , הראיה למרחוק ולא רק מה שמונח מתחת לאף , בחינת סכנות עתידיות תוך שיקולים שונים , הידיעה שלא הכל קשור בך אלא שישנם פרמטרים נוספים שצריך לקחת אותם בחשבון וגם הרשות לעיתים ובאופן מבוקר וזהיר , לפרוק שליטה ( נכון , זאת סתירה אבל ... ). את הנסיעה למרחקים ארוכים , מוסיקה טובה ברדיו , שיחות ומחשבות שרצות בראש כשמכונית משייטת על פס האספלט השחור ... 
.. 
. 
זאת לא היתה רק המהירות שאפשר , תאורטית ומעשית , להגיע איתה אליה ( לא הרבה ולא רחוק בכבישי ובחוקי מדינת ישראל ) אלא גם התחושה שהמכונית לומדת את הנוהג בה , מתאימה את עצמה אליו , מתאימה את עצמה לצורת ואופן הנהיגה שלו ולכביש עצמו ... 
.. 
. 
רציתי ללמוד ולהכיר יותר מאשר את הנהיגה הטכנית עצמה , רציתי לראות אם אני מסוגלת לחוש את המכונית , את העוצמה שלה , את האינטליגנציה המלאכותית שבה , רציתי לראות איך אני ממצה את החוויה במלואה ולמחרת בבוקר נכנסת לאופל הטורקיזית שלי שנת 95 , שכבר גונחת ורועדת כשהמחוג עובר את ה 90 , ונוסעת איתה אל השקיעה ... 
.. 
. 
פרחה במרצדס נוסעת על כביש מהיר , פנסים כבויים ועוד אידיוט שמאותת בשביל להסתיר , אוי מה אתם רוצים , אנשים מסובכים וזה היה הדובדבן שבקצפת סוף השבוע הזה ... 
.. 
. 
הרבה מנוחה , שקט ושלווה ( ודקות ארוכות של פעיית כבשים בעת האכלה מצד שני ) , ים , נמנום בערסל אדום , קריאה מעמיקה במוספי סוף השבוע ( הידעתם , משה חיים , אקס פנינה , מצא את אהבת חייו ומאמין שהקריירה האמיתית של האישה היא הבית והמשפחה . 
הנה , סוף סוף מצאתי את ייעודי ... 
.. 
. 
) , אוכל מצויין ומפתיע במסעדה מקומית במושב ( אנטיפאסטי , קונפי אווז עם כרוב אדום מבושל ופירה כמו של רובושון בצרפת [ תגידי לי , מתי בדיוק אכלת אצל רובושון , שאלה אותי חברה שלי , מה יש ? 
אי אפשר לדמיין יותר ... 
.. 
. 
? 
] פאבלובה פירות יער ופרפה פרג מענג [ ואני , אני בכלל לא אוהבת פרג ... 
.. 
. 
] ) יין מעולה ( יקב זרעית ששייך לכרמל מזרחי ) שבגללו הלכתי בזיגזגים בחזרה לצימר ( ואיזה כיף היה להרגיש את הריחוף וחוסר השליטה שלי בגופי ... 
.. 
. 
) , וארוחת דגים מענגת בדרך הביתה ( מרק פירות ים בחלב קוקס , קדרות דגים עסיסיות ונימוחות בטעמים חדים ועוקצי חיך , פורל מעושן ודגי ברבוניה זערערים שנטבלים ברוטב ונבלעים בביס אחד , וצלחת קינוחים שמאפשרת לטעום את גן עדן בטעימות קטנות ומענגות ... 
.. 
. 
) . 
וכל זאת , שוכן בתוכי בדואליוּת מוכרת , יחד עם הגעגוע ליוני שצורב לעיתים בתוכי כמו מסרקות ברזל מלובן ולמרות זאת ואולי בגלל , אני מצליחה להגיע לסופו של סוף השבוע מלאת חוויות , רגועה ומפוייסת מצד אחד , ועייפה מאוד מצד שני ... 
.. 
. 
והיום בבוקר , נכנסתי אל האופל אסטרה הטורקיזית בת ה 10 שלי , ונסעתי בה כאילו מעולם לא נהגתי במכונית אחרת מלבדה ... * ( עיברי לידר , שרית חדד ) 
