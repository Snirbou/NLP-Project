חודשים קשים ויפים עברו על כוחותינו . 
בערך בשלושת החודשים האחרונים שכחתי מה זה שבת , מנוחה , שינה יותר משש שעות , שכחתי מה זה טלויזיה ומחשב ( לא צבאי ! 
) . 
כל שעות הפנאי שלי התרכזו במטרה אחת : הכנות וחזרות למופע " ליידיס אנד ג'נטלמן " . 
לא יאמן עד כמה זה העשיר את החיים שלי - התעסקתי במחול , תיאטרון ומוזיקה ואף יצא לי לתרום קצת לבימוי ולכראוגרפיה , דברים שלא העליתי בדעתי שיצא לי לעשות בזמן שירותי הצבאי . 
לבשתי דמויות שונות וכמו שנכתב באחד העיתונים - ידעתי לתמרן היטב בין מדי דקרון לתלבושות נוצצות . 
כמה אושר זה גרם לי , רציתי ואני עדיין רוצה לחבק את העולם ולהגיד לו תודה על ההזדמנות שניתנה לי . 
נראה לי שיותר מכולם אני מחוברת למופע הזה ... 
.. 
. 
אחרי הכל - מגיל חמש אני כבר מדקלמת את מחזות הזמר שחלקים מהם העלנו שם . 
כבר מביה"ס היסודי דמיינתי את עצמי במקום סנדי מ " גריז " וכבר ביום הולדת 15 , כשראיתי פעם ראשונה את " שיקגו " לא יכולתי להרגע וראיתי את הסרט הזה לפחות 200 פעם . 
אין לתאר את האושר שהחזרות גרמו לי , על אחת כמה וכמה הופעת הבכורה שהתקיימה ביום שני האחרון . 
הקהל נתן לנו כוח ובסופו של דבר , אחרי כל החזרות , המופע עבר בצורה מושלמת . 
בשביל הרגעים האלו בדיוק אני חייה , לרגעים האלו אני כמהה בכל אחת משעות היממה בהן אני לא על הבמה . 
עכשיו אני רק מחכה להופעות הבאות ... 
.. 
. 
" ליידיס אנד ג'נטלמן " לא רק נתן לי ניסיון בימתי והנאה ממה שאני עושה , אלא גם גרם לי לפתח קשרים מדהימים . 
התחברנו מאוד אחד לשני , הפכנו לצוות שלמרות הויכוחים ורגעי המשבר נשאר ביחד . 
קשר אחד שהתפתח בזכות המופע הוא עם האדם שהביא אותי לזה , מישהו שנטרתי לו טינה במשך שנתיים אך למדתי לסלוח ולהסתכל על העתיד במקום על העבר . 
מסתבר שלסלוח זה משתלם ... 
.. 
. 
עם " ליידיס אנד ג'נטלמן " נגמר סופית עידן הבדידות אותו חוויתי בשנה הראשונה לשירותי בצה"ל . 
הדיכאון שאפף אותי נעלם כלא היה והיום יש רק דמעות של אושר . 
מה שאומר שגם ברגעים הכי קשים צריך לזכור שלכל ירידה יש גם עלייה ועם קצת כוח רצון ועקשנות הכל ישתנה לטובה . 
זוהי רק ההתחלה - לפנינו הופעות נוספות והפקות נוספות שאולי אקח בהן חלק . 
לפניי גם לימודי המשחק שנמצאים ממש מרחק נגיעה ממני . 
מי יודע לאן החיים יקחו אותי ? 
זוהי רק ההתחלה .... 
... 
.. 
. 
