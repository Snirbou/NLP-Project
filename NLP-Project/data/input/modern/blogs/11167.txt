אין על המתרגמים בטלוויזיה . 
סטודיו למשחק עם רוברט רדפורד . 
המנחה שואל אותו איזה סוסים יש לו . 
רוברט עונה : I have two Quarter horses המתרגם , כמובן : " יש לי שני רבעי סוסים " . 
איך אפשר להקליד כזה דבר ולא להבין כמה שזה אידיוטי ? 
! 
תרשו לי מסר ספורטיבי קצר : יאללה בני יהודה ! 
! 
! 
באמת שכל הכבוד למכבי חיפה על ה - 8 מ - 8 שלהם עד עכשיו , אבל נראה לי שהגיע הזמן לשבור את המונופול . 
יאללה , שכונה , תביאו לנו כבוד . 
אבא שלי במקור משכונת התקווה . 
מותר לי ... 
.. 
. 
לי לא משעמם . 
אין רגע דל . 
אבל אם בכל זאת ... 
.. 
. 
זה אתר נהדר להשחתת זמן . 
אחרי כמה שיעורי טניס מקרטעים למדי , היום חזרנו לביצועים טובים מאד , כולל אס אחד במשחקון הלפני - אחרון , מכות פורהנד מדויקות , בקהאנד לווינרים וצרחות שלא היו מביישות את האחיות לבית וויליאמס . 
אפילו לא התעלפתי באמצע השיעור . 
בשלב מסוים אף הרהרתי ביני לבין עצמי , שאם סרינה וויליאמס , למשל ( הס מלהגיד שאראפובה . 
אנחנו לא אוהבים רוסיות כוסיות ובלונדיניות . 
תנו לנו אותן - ואותם - שחורות , גדולות וקולניות ) , היתה בצידו השני של המגרש , הייתי לוקחת ממנה לפחות ( ! ! ! ) נקודה אחת . 
באמת , היו כמה אימונים לאחרונה שבהם שאלתי את עצמי " בשביל מה לעזאזל את טורחת עם החרא הזה " ( שאלה טובה לחיים בכלל , במיוחד כשמעורב בסיטואציה חרא ) , ולא מצאתי תשובה הולמת . 
היה לי זיכרון עמום שבו אני אשכרה מצליחה לתת את הכדור כמו שצריך לחצי המגרש השני , אבל קול קטן ועקשני במוחי המהוה החליט שמדובר בפנטזיה שנמצאת רק בחלק מאד שאפתן אצלי בראש . 
היום הוכחתי לעצמי שהכל אמת . 
אני יודעת לשחק טניס . 
אני רק צריכה לעשות את זה יותר . 
ואם אנשים מסוימים , שאת שמם וכינויים לא נזכיר ( למרות שקיבלתי מהם אישור להשתמש בשמם המלא , דבר שכמובן לא יקרה ) , יזיזו את ישבנם ואת הרקטה שלהם ויבואו לשחק איתי , בכלל יהיה נחמד . 
* * * לא פלא שהיה לי הרבה מרץ ולא מעט אדרנלין בדם אחרי האימון , מה שהוביל לסיר ענק מלא מרק ומוזיקה ( Rage Against the Machine שולטים , כבר אמרתי ? 
) שמבעבע לו חרישית על האש , אחרי הרבה רעש וריקודים שעשיתי במטבח . 
הסלט מחכה לי כארוחת ערב מאוחרת . 
ובאמת כבר מאוחר , בקושי שמתי לב איך עבר הזמן . 
כי היום בעבודה , למשל , הוא עבר די לאט עקב כאב ראש קשה , עייפות ועומס רב . 
* * * לא , אין זמן לחופש עכשיו . 
יש כסף . 
אבל אין זמן . 
אני חושבת שכשיהיה זמן גם יהיה הרבה יותר כסף , ואז אני באמת מתכוונת לפנק את עצמי בצורות שערורייתיות . 
בינתיים הסתפקתי בקניית מכשיר DivX בשביל לראות פורנו ב - DVD בחדר ולא במחשב . 
הפינוקים הקטנים של החיים . 
יודה מתחרפן , R 2 D2 מאבד שליטה וקוואי - גון מפיל את ה - Light Sabre . 
כאן . 
אם , מאיזושהי סיבה עלומה וחסרת היגיון ( תירוצים לא מתקבלים פה ! 
) עדיין לא ראיתם את הטריילר המה - מם ( ! ! ! ) של הארי פוטר וגביע האש , קחו את עצמכם מייד , תעמדו בפינה , ואחרי זה עופו לאתר של WB ותלחצו על View Trailer . 
זה הולך להיות סרט מצוין , תשמעו מה שאני אומרת לכם . 
וכאן יש מלא תמונות מדהימות מהסרט ומהצילומים . 
אחת המגניבות ביותר בעיני , היא זו . 
אלן ריקמן צוחק ! 
זה בטח לא קורה כל יום . 
טיול קצר עשינו היום . 
קפיצה קטנה לגליל התחתון , גבעת מורה ועוד כמה מקומות . 
עדיין רק חצי ירוק , אין הרבה מים ( יותר בוץ מעורבב עם נוזלים בלתי מזוהים ) והציפורים מסרבות לשבת בשקט ולהצטלם . 
נתתי קצת יותר גז מהמקובל כאשר יש אזרחים בג'יפ וסיימנו די מהר מסלול של כ - 50 קילומטר בשבילים נוחים , בלי אתגרים מיוחדים , אם לא מחשיבים את עץ האורן שהחליט להתמוטט כנראה לפני כמה ימים , בדיוק בשביל שבו היינו אמורים לנסוע . 
הצעתי משור , חשבתי על להביור , ובסוף עשינו אחורה - פנה ומצאנו שביל אחר . 
החלטנו ללכת לאכול בנצרת . 
ובדיאנה , כמובן , למרות שאבא שלי לא הראה התלהבות יתר מהמקום המפורסם . 
בכלל , הוא טוען ( ואני מסכימה ) ערבים לא ממש יודעים לבשל . 
בדיאנה הודיעו לנו ( ולעמנואל רוזן שהגיע לשם עם הילדים , שהיו לבושים בחולצות " אולטראס הפועל " , למען השם ) שעד 16:30 אין מקום . 
אפילו למסעדה הכי יוקרתית בתל אביב אנחנו לא מחכים שעתיים וחצי , וכך שמנו פעמינו למסעדה אחרת , שנקראת באופן מקורי " אל טאבון " . 
הלכנו קצת ברגל , והיתה לי תחושה מוזרה שכל רגע אני אראה כרזה המפרסמת את " קראטה קיד " . 
כן , נצרת תקועה חזק באייטיז , אם מבחינת לבוש , אם מבחינת היצע קולינרי ואם מבחינת העובדה שאף אחד לא סיפר לחבר ' ה הצעירים עם הב.מ.וו שלנסוע עם הרמקולים פתוחים בפול ווליום ובדיסטורשן זה כל כך המאה שעברה . 
( אני מרגישה כמו טור ב " רייטינג " , השם ירחם . 
מייד אני מפסיקה עם זה ! 
) ובכן , סעדנו את ליבנו בבשר שנצלה יתר על המידה , בלימונדה בטעם אקונומיקה ובקפה חלוש . 
היינו רעבים אז לא התלוננו . 
אחר כך הלכנו לחפש משהו מתוק . 
וכאן , ידידי , טמונה העוצמה האמיתית של נצרת . 
כי מתוקים , עוגיות ודברים טובים - הם יודעים לעשות ובגדול . 
מגשים של בקלאווה וכנאפה טסים שם כמו צלחות מעופפות , ומרגע יציאתם מהמטבח עד שעדת הקונים מחסלת אותם , לא עוברות חמש דקות . 
הריחות נהדרים וסירופ סוכר נשפך כמים ועושה את כל העסק דביק אבל מתוק בצורה משכרת . 
אבל אני דווקא נשביתי בקסמן של העוגיות . 
כל מיני עוגיות שנראות סתמיות , עם אבקת סוכר מלמעלה , ממולאות בתמרים , באגוזים או בשילוב כלשהו של שניהם . 
משהו בעוגיות האלה עשה לי ממש טוב על הלב היום . 
משהו היה מאד נכון בעוגיות האלה . 
אולי העובדה שלא נדף מהן ריח או טעם של בית חרושת , אולי כי הן עשויות בטוב טעם מעודן , ולא בתוקפנות סוכרית לבנה . 
אולי , וכנראה , מפני שיש בהן משהו שמזכיר לי ילדות מהירה - קינמון , בצק , סולת , תמרים , תבלינים שאני לא יודעת לזהות בשם אבל האף מכיר . 
טעם ישן , שהספקתי לחוות פעם , מזמן , ורק לרגע . 
היה בהן משהו מנחם . 
הרבה יותר מחפיסת שוקולד סתמית . 
ישנתי שעה בג'יפ בחזרה הביתה . 
לא חשבתי על כלום . 
יש כמה דברים שהסתדרו לי בראש בסוף שבוע . 
ולפחות שטפתי וניקיתי את החדר , וגם את הראש . 
זה שפיירפוקס תופס נתח שוק של 10 % עדיין לא מספיק . 
Google תפס פוזיציה והחליט להילחם באקספלורר המשוקץ . 
מנוע החיפוש ישלם דולר אחד לכל מי שיעבור מהאקספלורר לפיירפוקס . 
לא סתם פיירפוקס , כמובן . 
פיירפוקס עם ה - Toolbar של גוגל . 
כמובן שיש כבר מי שמתכנן איך להתעשר מהעניין . 
כמה חבר ' ה הקימו אתר בשם Kill Bill ' s Browser כדי לעודד את המהלכים האלה . 
האתר מונה כל מיני סיבות טובות לעבור לפיירפוקס , אבל הטובה שביניהן היא ללא ספק : " כי זה נוראאאאאאאאאאאאא יעצבן את ביל " . 
מטרה קדושה . 
אתרים אחרים מציעים סקריפטים שיעזרו לכם לשכנע את חבריכם ולהרוויח כמה לירות . 
כל העניין הזה מצריך הרשמה לשירות AdSense של גוגל , כך שנראה שבכל מקרה מי שירוויח הכי הרבה מהמהלך זה לא מוזילה , אלא סרגיי ולארי . 
