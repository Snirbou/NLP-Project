אקדים ואומר קודם כל , לפני שאפתח בפירוט המסע , שלא השתזפתי , אפילו לא קצת , ואני חושבת שמגיע לי עונש חמור על זה . 
כאילו , לנסוע עד אילת ולא להשתזף ? 
זאת לא עבירה על החוק או משהו ? 
אז ככה יום חמישי התחיל מאוד מוקדם בבוקר . 
אני וגיל , שני אשכנזים יקים ( אחד אמיתי והשניה מזויפת .. 
. 
) הקדמנו והגענו לצומת קסטינה ( בעזרתו האדיבה של אבא של גיל ) בשעה 6 וחצי בבוקר , כשהאוטובוס היה אמור ( ואמור זה שם של דג ) להגיע בשעה 7 לצומת . 
כמו ילדים טובים עמדנו וחיכינו לו שיבוא עד בערך רבע ל 8 , רק אז הועיל בטובו להכנס לרציף . 
אך השמחה לא נמשכה זמן רב : הסתבר שיש לאותו קו מספר אוטובוסים ממוספרים , ומבט בכרטיס שלנו הראה לנו שהאוטובוס שלנו ( מספר 3 ) הוא לא האוטובוס המדובר . 
גם הבא אחריו לא היה האוטובוס הנכון . 
רק בשלישי עלינו סוף סוף , והתפנינו לחפש את המקום שלנו . 
חיפשנו וחיפשנו , והגענו למקום שהיה אמור להיות שלנו - 25 - 26 . 
הבעיה הייתה , שהוא היה תפוס . 
בחור ובחורה ישבו שם , ונראה שנוח להם . 
הבטנו ימינה ושמאלה במבוכה , ולבסוף אמרתי : " אני חושבת שזה המקום שלנו . 
" הבחור הביט בי באדישות וזרק " אין מקום פנוי אחר ? 
" , " לא " , ענינו , " שם אין ? 
" הצצתי למקום המדובר , " לא , יש שם מישהי .. 
. 
" ואז כבר התחלתי קצת להתעצבן , אחרי הכל מה אני מתווכחת איתו , זה המקום שלי וזהו - " אתם קניתם כרטיסים מראש בכלל ? 
" " בטח ! 
" ענתה הבחורה ושלפה כרטיס ורדרד , " כתוב פה .. 
. 
מס' .. אה ... 
.. 
. 
אה , 52 .. 
. 
" בהשלמה עם גורלם הם נאנחו , קמו ועברו לשבת במקום שלהם . 
אני וגיל החלפנו מבטים של " רק בישראל זה ככה " , והתיישבנו . 
הנסיעה עצמה נמשכה זמן רב ולוותה בהרבה עצירות ( השלפוחית של הנהג חלשה במיוחד ? 
) . 
כשסוף סוף הגענו לאילת , מחאו יושבי האוטובוס כפיים משל נחתנו בישראל אחרי שנתיים באמריקה . 
נו , טוב . 
מיהרנו למצוא מונית שהורידה אותנו בפתחו של המלון החביב והמוכר לי מלפני שנה - " מלון עדי " . 
בכניסה התבקשתי להראות תעודת זהות ( מזל שזכרתי לזרוק את החוגר לתיק לפני שיצאתי .. 
. 
) ואחרי זה גיהצו את הכרטיס שלי וגזלו ממנו 720 שקלים . 
( אל דאגה , גיל העביר לי חצי מהכסף שבוע קודם .. 
. 
) עלינו לחדר . 
" ממש קטן פה ! 
" אמר גיל באכזבה . 
הזכרתי לו שאנחנו הולכים לישון בחדר הזה , ולא לשחק כדורגל . 
התעכבנו שתי דקות בדיוק כדי להניח את הדברים ולהשתין , והלכנו לקניון לאכול צהריים . 
כאן עשיתי את הטעות הראשונה שלי לטיול הזה : כמו תמיד , הערכתי לא נכון את מידת הרעב שלי . 
מיהרתי להזמין שני משולשי פיצה ב " סברו " , ולא חשבתי שאולי בעצם חכם יותר יהיה לקנות משולש אחד ואז להחליט אם אני רעבה מספיק לעוד אחד . 
כמובן שאחרי הראשון שבעתי ובקושי נגסתי כמה ביסים מהשני לפני שזנחתי אותו לאנחות . 
גיל בינתיים , לאחר שהתלבט בין כל הדוכנים , הלך על המאכל המסורתי שלו ( שווארמה ) . 
אח"כ חזרנו לחדר והתלבטנו מה לעשות עכשיו . 
אני , מעצם היותי אישה ( למרות שלא תמיד זה ברור מאליו ) , רציתי לעשות שופינג בקניון . 
גיל , מעצם היותו גבר , התנגד לרעיון בכל תוקף . 
בסוף החלטנו שהוא יתן לי זמן לפרוק את כל תאוות הקניות שלי ובימים הבאים נעשה מה שהוא רוצה ( כן בטח ) . 
אז הלכנו לקניון . 
ולטיילת . 
ולמרות שממש רציתי , לא הצלחתי לקנות שום דבר . 
מושפלת ומובסת פסעתי לצדו של גיל לעבר המלון , ואז נזכרתי שבעצם לא קנינו אוכל לערב ( אנחנו יעילים : במקום לאכול בחוץ פעמיים ביום , החלטנו שנאכל רק צהריים בחוץ ונקנה לנו מצרכים להכנה של ארוחת ערב ביתית במלון לשני הלילות שנהיה שם ) . 
ואז גילינו את הטעות השניה לטיול הזה : לא הבאנו מהבית מראש דברים חשובים שבעייתי להשיג בחוץ , לדוגמא שמן , מלח , וכלים חד פעמיים . 
נאלצנו לקנות בקבוק שמן , מיכל מלח , וסט של 12 צלחות עוד לפני שהסתכלנו בכלל על אוכל . 
לפחות המוכרת הייתה נדיבה והביאה לנו בחינם 2 סכינים ו 2 מזלגות כדי שלא נצטרך להוציא 17 שקל על סט פיקניק איכותי הכולל 100 צלחות , 70 כוסות ו 250 מזלגות וסכינים ( פלוס מינוס ) . 
אפילו כמה כוסות הצלחנו לשנורר בחינם . 
ואז קנינו אוכל . 
מה שקנינו היה : כיכר לחם שחור פרוס - ב 14 שקלים חדשים . 
נקניק - 11 שקלים . 
2 מלפפונים , 2 עגבניות , בצל , לימון ושני תפוחים ירוקים . 
בקבוק קולה . 
בסך הכל יצאנו משם באיזה 40 שקל . 
לקחנו את כל זה והלכנו למלון , כדי לגלות שבעצם אין לנו שום דבר לעשות עכשיו . 
אז ראינו טלוויזיה עד מאוחר והלכנו לישון כמו שני זקנים . 
( : ביום שישי כבר היה לנו לו"ז יותר מתוכנן : בבוקר קמנו , הלכנו לאכול ארוחת בוקר עשירה בחדר אוכל ( אני לחם , גיל תה ) ויצאנו לים . 
יום קודם קנינו קרם הגנה בסופרפארם , ולפני שיצאנו מרחתי את עצמי ואת גיל ( למרות מחאותיו ) בכל פיסת גוף חשופה אפשרית . 
מאחורי האוזניים אפילו . 
בים עצמו גילינו שכיסא ים עולה 15 שקל , אז השכרנו אחד , גיל שכב עליו ואני נזרקתי לחול . 
כך ישבנו כשעה עד שלגיל נמאס והוא התחיל להתלונן שמשעמם לו . 
משכתי עוד קצת , נכנסתי קצת למים , יצאתי מהם , ובסוף התייאשנו והלכנו לאכול בקניון . 
כשחזרנו לחדר גילינו שלגיל יש המון כתמים אדומים מפחידים על העור אבל משום מה לא שורף לו בכלל . 
זה לא הפריע לו לעשות לו ייסורי מצפון על זה ש " שרפתי אותו " ( כי כמובן אני אחראית לזה שהוא כזה לבן שאפילו קרם הגנה 34 לא עוזר לו .. 
. 
) . 
כצפוי אני נשארתי בדיוק אותו דבר , ואפילו כתמים אדומים לא היו לי . 
אין מה לעשות : לשמש יש משהו נגדי . 
כשהיא עוברת לה בשמיים , היא מסתכלת למטה , משזפת כאן , משזפת שם , ואז מבחינה בי , עושה לי אצבע משולשת וממשיכה הלאה בדרכה . 
אני לא אשתזף לעולם . 
לעולם . 
חזרנו לחדר והתקלחנו . 
היה עוד מוקדם , אז החלטנו ללכת למצפה התת ימי . 
כן , מצפה תת ימי . 
עצרנו מונית ( 25 שקל לכל כיוון .. 
. 
) והגענו לאחד המקומות החמודים והמתאימים ביותר לשניים חובבי חיות ומטופשים כמונו - בדיוק כשהגענו הייתה האכלה של צבי ים ( שנינו התמוגגנו מהמראה שלהם ) , ואח"כ הלכנו וראינו גם צב יבשה , ובכל מיני אולמות מלא מלא מלא דגים מיוחדים וצבעוניים . 
נכנסנו גם לאושנריום , שזה מין חזיון אור קולי כזה ( ניחמתי את עצמי שזה פיצוי על כך שלא ביקרנו באיימקס הפעם .. 
. 
) . 
אח"כ קניתי מגנט של צפרדע לאמא שלי וחזרנו למלון . 
אחרי שהתקלחנו עוד פעם , ישבנו קצת לראות טלוויזיה , ואז החלטנו לעשות נסיון אמיץ ולצאת החוצה בערב - לראות אם לא נהפוך לאבן , או משהו . 
כצפוי , הלכנו לטיילת . 
טיילנו קצת על קו החוף , הסתובבנו בין הדוכנים , עברנו ליד המתקנים ( התאכזבנו שלא היה אף אחד במכוניות המתנגשות כי ממש רצינו להכנס לזה . 
. ) , קנינו בקבוק מים בסופרפארם וחזרנו . 
למרות שזה נשמע קצר , זה היה כיף , נשמנו אוויר ונהנינו . 
אח"כ הלכנו לישון די מוקדם . 
בבוקר שבת קמנו ומשכנו את הזמן כמה שיותר ( היינו צריכים לפנות את החדר עד ) , 12 כי ידענו שיש לנו עוד כמה שעות טובות לשרוף עד הנסיעה . 
הלכנו לאכול צהריים בקניון , שהיה אמור להיות פתוח גם בשבת , אבל חצי מהחנויות היו סגורות , או נפתחו פתאום באיזה 1 בצהריים . 
ביליתי כשעה בסטימצקי , נחושה בדעתי לקנות ספר , אבל פשוט לא מצאתי שום דבר . 
גיל התייאש די מהר והלך לחפש את עצמו במקומות אחרים . 
אח"כ גררתי אותו לשוטט בעוד כמה חנויות , אכלתי גלידה במקדונלדס , ובסוף התייאשנו וחזרנו למלון כדי לקחת מונית לתחנה מרכזית . 
בדרך חזרה אף אחד לא ישב במקום שלנו ( מזל ) והצלחתי אפילו לישון חצי דרך . 
בסוף אפילו ירדנו בדימונה במקום בקסטינה וחזרנו את שאר הדרך עם אמיר ולירון , שביקרו שם את ההורים של לירון . 
{ הערת ביניים : גם סבא וסבתא של תמר גרים בדימונה . 
פעם כשנסענו לעודד את לאוניד בחידון התנ"ך המחוזי , תמר רצתה ללכת לאכול אצלם צהריים . 
כי דימונה , זה בעצם רחוב אחד גדול . 
לא כל כך גדול , בעצם . 
} וזהו , חזרנו הביתה . 
עבר מהר מדי . 
היה באמת כיף ואני אוהבת את גולי שלי . 
( : ועכשיו אמא שלי מדברת על לתת לאבא שלי לקחת את הארנבים לחנות שלו ( " כי הם שמנים והכלוב שלהם קטן מדי בשבילם " . 
) אני לא רוצה . 
זה אולי מרושע , אבל אני רוצה אותם כאן לידי . 
אם אבא שלי יקח אותם , אני לא אראה אותם יותר . 
לא לעתים קרובות בכל אופן . 
כתבתי ממש הרבה ונראה לי שאף אחד לא יקרא את כל זה . 
אם מישהו באמת קרא אז כל הכבוד לו . 
באמת . 
אני אלך להתקלח עכשיו . 
מחר צבא . 
ביום שלישי נסענו , אני ולשכתי , לטיול היחידתי . 
טיול יחידתי הוא בעצם שם אחר לטיול שנתי של ביה"ס , וכצפוי הוא באמת היה כמו כל טיול שנתי אחר . 
לצורך הטיול פוצלנו ל - 3 אוטובוסים , וכרגיל , אף אחד לא חשב חלילה להפריד את החוליה ולפזר אותה בין האוטובוסים . 
כך יצא שהיו שני אוטובוסים של כל מיני מדורים ואוטובוס אחד שיועד אך ורק לחוליה ( בכל זאת , 30 ומשהו איש .. 
. 
) ועוד 5 מאבטחים ממדורים אחרים . 
קצת מבאס , כי בכל זאת את החוליה אני רואה כל יום ואת שאר הלשכה קצת פחות , אבל לומדים לחיות עם זה שאנחנו מנודים .. 
. 
( : יום 1 - בסימן השתנה אחרי שכולנו נאספנו מנקודות העצירה השונות ( אני עליתי בקסטינה ) התחלנו במסע לכיוון הצפון . 
לקראת העצירה הראשונה התחלתי לחוש בלחץ בשלפוחית השתן שלי ( take 1 ) . 
אך הוא לא נמשך זמן רב כי בדיוק עצרנו ב M הדרך והלכתי לשירותים . 
כמו כן קניתי צ'יפס במקדונלדס למרות שהשעה הייתה 10 וחצי בבוקר , וניצלתי את הזמן לראות את כל החבר ' ה שלא ראיתי כי הם היו באוטובוסים אחרים ( " יוני ! 
אתה כאן ! 
אתה לא .. 
. 
מרותק או משהו ? 
! " ) . כך המשכנו לנו לנסוע ולבסוף עצרנו באטרקציה הראשונה של הטיול - " לתצפת על משהו " ( כדברי יגאל הרס " ר ) . 
ה " משהו " היה הר גלבוע , אני חושבת . 
כמו בכל טיול שנתי כמובן שהיו גם מדריכים חובבי טבע ונלהבים יתר על המידה שלקחו את שגיא ממדור מחשב ( שגובהו מתנשא מעל 2 מטר ) והפכו אותו למפת ארץ ישראל . 
כן כן , בדיוק כמו בטיולים בבית ספר , הדביקו עליו כל מיני נקודות ציון בארץ . 
( " מתאים לך אצבע הגליל ! 
" ) אם תשאלו אותי מה עוד סיפרו שם אני לא בדיוק אדע להגיד לכם כי הייתי עסוקה בלבחון את היד שלי ולחפש בה סימני השחמה ( כמובן ששמתי קרם הגנה , אבל באמת קיוויתי בעמקי ליבי שאני אחזור מהטיול הזה קצת פחות לבנה .. 
. 
) אח"כ אכלנו ארוחת צהריים עשירה ( סנדוויצ'ים ) וחזרנו לאוטובוסים לנסיעה לקראת הג'ילבון . 
כל הדרך " הנעימה " לנו המדריכה הקופצנית את הזמן בהקראת שירים עליזים על הגלבוע והג'ילבון ובמשחקי חידות סטייל טיול - שנתי - כיתה - ג' . 
בשלב הזה התחילה שלפוחית השתן ללחוץ לי שוב ( take 2 ) וממש ממש קיוויתי שיהיה איפשהו להשתין לפני המסלול . 
{ הערת ביניים : אף שוחר טבע לא יצליח לשכנע אותי שלעשות את צרכיי בטבע זה קל והרבה יותר טוב מלחפש שירותים . 
אני לא מסוגלת , פיזית , לעשות את זה . 
הפעם היחידה שהצלחתי הייתה במטווחים של הטירונות והיא הסבה לי סבל רב , והפעם שלפניה הייתה איפשהו בגן חובה . 
} אז בכל מקרה , בדיוק כשהתחלתי לראות שדים ירוקים מול העיניים מרוב התאפקות , עצר לו האוטובוס בתחנת דלק והוכרזה הפסקת פיפי . 
רצתי כל עוד נפשי בי לשירותים , אך הסתבר שלא הייתי היחידה - תור של שני טורים ( מזכיר משהו ? 
) הוגדר מול השירותים ( שהיו מחולקים ל " בנים ובנות " ו " נכים ובנות " ) , כמובן שכולו הורכב מבנות וכל הבנים המתוסכלים נשלחו לחפש להם עץ או משהו . 
לאחר שהגיע תורי ( סוף סוף ) חשבתי לעצמי , זהו , עכשיו אני יכולה לעבור את המסלול בשקט . 
ברור שלא . 
עד שהגענו למסלול חלפה עוד שעת נסיעה ובינתיים הייתי צריכה שוב לשירותים ( take 3 ) . 
אבל בגלל שהאופציה היחידה הייתה להשתין מאחורי איזה בניין נטוש שם , ויתרתי . 
המסלול עצמו היה מוכר לי לחלוטין ואני בטוחה שהייתי בו בטיול השנתי של י"ב או י"א . 
הוא היה די שואתי , בהתחשב בעובדה שבחוץ היה חם כמו בגיהנום , מיליוני ברחשים פיזזו בעליצות סביבנו ועלינו , ובין לבין היינו צריכים לקפץ כעיזים בין אבנים וסלעים . 
אחרי כשעתיים מפרכות של מסע , הגענו לאיזושהי נקודה שיכולנו לנוח בה , ואז הכריזה המדריכה בהתלהבות מופרזת שעכשיו יורדים למפל ואחרי זה נעלה בחזרה ונחזור קצת למעלה לכיוון החניה . 
" לא " . 
הייתה התגובה של רובנו . 
לרדת למפל ואחרי זה לעלות עוד פעם ? 
בשביל מפל ? 
דבר כזה שיוצאים ממנו מים ? 
לא ברצינות . 
" נו בחייכם ! 
הגענו עד פה , לא תמשיכו ? 
! 
" המשיכה לקפץ המדריכה לידנו , " לא .. 
. 
" פשוט התיישבנו וחיכינו שם בזמן שהמופרעים נפשית וחובבי הטיולים ירדו למטה להרטיב עצמם במפל . 
אחרי שהם חזרו ( זה לקח המון זמן , ובינתיים שמנו לב שיש סרטן אכול נמלים לידינו ) הוכרז סוף סוף שאפשר לעלות לכיוון החניה . 
העלייה לא הייתה קשה , למי שמורגל בטיפוס באלפי מדרגות ביום . 
בשלב מסוים התיישבתי על סלע ותכננתי לבקש שיחלצו אותי במסוק , אבל אז נשמעה קריאתה של דנה אטיאס מלמעלה " רואים את האוטובוס ! 
" ומייד דילגתי כמו איילה עד שראיתי גם אני את האוטובוס המיוחל . 
חזרנו לאוטובוס מצוידים בארטיקים . 
כאן המקום להוסיף משהו ששכחתי לציין קודם : כבר בתחילת הנסיעה לצפון הכרזנו ידידי תומר נקש ( ממדור פניות ) ואני על החלק האחורי של האוטובוס כ " איזור לממורמרים בלבד " ולא הרשינו לשבת שם לאף אחד שנראה פחות מדי ממורמר . 
כצפוי היו בחלק הזה גם דן נקאש הממורמר מטבעו ( בכל זאת בן כמעט יחיד בחוליה ) ותמר מרציפר ( הממורמרת תמיד ) . 
דנה אטיאס הבליחה מדי פעם והרשינו לה להצטרף כי היא חמודה ( למרות שהיא חייכה קצת יותר מדי בשביל איזור כזה ) . 
כולנו יחד שרנו שירים ממורמרים , שיחקנו משחקים ממורמרים , אכלנו אוכל ממורמר ובאופן כללי היינו כמו כל איזור אחר באוטובוס ( רק בסימן מרמור . 
שזה תמיד טוב ) . 
תזכורת : עדיין לא שחררתי את הלחץ בשלפוחית השתן עד נקודה זו . 
נסענו לטבריה . 
עיר די מכוערת שאין בה באמת אטרקציות בולטות חוץ מהכינרת כמובן . 
בית החייל בטבריה באמת היה מרשים לטובה : נקי , מרווח ועם טלוויזיה + יס בכל חדר .. 
. 
התקלחנו במהירות שיא ( וכמובן שגם השתנתי ! 
) והתלבשנו יפה כי עוד ציפה לנו ערב יחידה . 
ערב יחידה הוא בדיוק כמו ערב כיתה , רק ששם אנחנו חיילים על אזרחי ולא אזרחים . 
היה אוכל , קריוקי , ריקודים , ובגלל שאני לא חסידה גדולה של אף אחד מהם ישבתי בחוץ עם אוסנת ואביעד והעברנו את הזמן בפטפוטים וריכולים . 
בסביבות 23:00 גילינו שחוזרים לבית החייל ברגל ולא באוטובוס .. 
. 
כאשר המנווטים היו שני רמ"דים שלא באמת ידעו כנראה לאן אנחנו הולכים . 
שוטטנו לנו ברחבי טבריה עד שאיכשהו הגענו לבית החייל ויכולנו להחליף לפיג'מה וללכת לישון ( טוב , זאת רק אני , השאר נשארו לחגוג עד הבוקר או משהו בסגנון , לא טרחתי לברר כי הייתי גמורה מעייפות ) . 
יום 2 - בסימן השחמה כשהתעוררתי בבוקר הרגשתי קצת כמו בקורס : היו הרבה בנות אחרות מסביבי , הייתי במיטה העליונה מבין מיטות קומותיים ובזמן שכולם קמו והתחילו להתארגן הייתי עדיין בשלבי להתרומם למצב ישיבה . 
בסופו של דבר נכנסתי למקלחת אחרונה , התארגנתי בזריזות וירדתי למטה , שם התארגנו כולם לנסיעה ללונה - גל . 
בלונה - גל עצמו מיהרו כל הבנות להתפשט ולרוץ אל המים , בזמן שאני ועוד כמה בנות שלא היו מוכנות להחשף בבגד - ים נשארנו לשבת ולקשקש . 
דווקא היה לי נחמד , יצא לי לדבר עם בנות שלא יוצא לי לדבר איתן הרבה סתם ככה , וגם חידשתי את נסיונות השיזוף שלי כשישבתי הרבה בשמש ( עם קרם הגנה ושתיה כמובן . 
) אני חושבת שזה קצת עזר , אני נראית פחות כמו גופה עכשיו ( ברור שלא משהו שאפשר להבחין בו בעין בלתי מזוינת , אבל אני יכולה לראות .. 
. 
) בסביבות 12 וחצי היינו אמורים לאכול צהריים . 
בסביבות 1 קיבלנו ארטיקים להעביר את הזמן עד הצהריים כי האוכל עדיין לא הגיע . 
ב 1 וחצי כבר התחילו להשמע קיטורים מסביב וב - 2 נשמעה הכרזה : " בואו , אוכלים צהריים כבר בעצירה הבאה , יש בעייה עם האוכל ! 
" גדוד של אנשים רעבים שעט לעבר האוטובוסים . 
העצירה הבאה הייתה רק שוב ב M הדרך , מרחק שעתיים משם . 
כך שרק ב 4 קיבלנו שוב ארוחת צהריים מזינה ( מנות ארוזות של תפוח , מלפפון ושוקו קרלו , ושקית בייגלה ) אבל זה לא באמת היה אכפת לנו כי כולנו פשוט אכלנו במקדונלדס . 
וכאן התחיל קטע ממש טיפשי : בהתחלה אמרו לנו שגם בחזור כל אחד נוסע באוטובוס המקורי שלו . 
אח"כ החליטו פתאום לעשות אוטובוס שיסע רק לתל אביב ( בשביל אלה שגרות באיזור , שזה בערך 7 בנות מכל הלשכה .. 
. 
) ובמקרה זה היה האוטובוס שלי , אז אני וכל השאר ירדנו , לקחנו את התיקים מהתא מטען , והעברנו אותם לתא מטען של האוטובוס השני . 
עלינו עליו , גילינו שאין בו מקומות בשבילנו , ירדנו , הוצאנו את התיקים מהתא מטען , לקחנו אותם והלכנו ליגאל הרס"ר שהכריז שהתוכנית מבוטלת וכולם חוזרים לאוטובוסים המקוריים שלהם . 
הכנסנו את התיקים לאוטובוס המקורי וחזרנו לעלות . 
כל הטרטור בשביל לחזור למצב ההתחלתי . 
נו , צבא . 
ירדתי בקסטינה , שם חיכה לי אבא שלי ובאותה הזדמנות עלו איתי גם מור ועינב ( משקיות ת"ש ) ומרווה ( חוליה ) שכולן היו צריכות טרמפ לאשקלון . 
מרווה בכלל גרה בנתיב העשרה , וכשאבא שלי שמע שבעצם אין לה איך להגיע מאשקלון הביתה באמת , הוא עשה מעשה מאוד אופייני לו ופשוט הסיע אותה עד נתיב העשרה . 
כשכבר הגעתי הביתה בסופו של דבר הלכתי מיד להתקלח ( ולשירותים ! 
) ואחרי זה הייתי ערה בערך שעה ואחרי זה הלכתי לישון . 
לסיכום , הטיול היה נחמד , כמו כל טיול שנתי אחר , אבל לא משהו מדהים . 
בסופו של דבר כן נהניתי והיה כיף לטייל במקום לעבוד ולהיות עם אנשים שבד"כ לא יוצא להיות איתם . 
מי יתן וירבו טיולים בלשכתנו ותמעט עבודה ( על מה אני מדברת , צו אילת מתקרב .. 
. 
) שיהיה לכולנו חג שבועות שמח , שלכם , גריני . 
