ישבנו בבית של מישהי עם כמה אנשים שאני מכיר , שלא הכירו זה את זה לפני כן , ושאפילו אני לא פגשתי שניים מהם לפנים - וכל זאת בפעם הראשונה שבה אני בכלל מבקר באותו בית , ששייך לידידה של ידידה . 
פיי - יה . 
אני לא אותו אדם שהיתי לפני שנה ; בודאי ובודאי לא לפני שנתיים . 
והיומיים האחרונים - הרי זה מדהים , בנקודת זמן מסוימת אני מביט על אורות ה - PAPI של מסלול אחת - שתיים בבן גוריון , מהמושב הקדמי של מטוס שבו אני נוהג , ו - 26 שעות אחר כך , אני יוצר במו ידיי מפגש חברתי - הם ההתגלמות של כך . 
וכמה חבל שהערב היתי צריך גם לגלות , בעקיפין , שהוא נפרד מהחברה שלו . 
הם היו הסלע האיתן ביותר בשנה וחצי האחרונות . 
אני היתי פשוט בהלם שתיים - שלוש דקות . 
כשקיבלתי את הרגילה שלי ( מיום חמישי עד יום רביעי , וכל זה עם חתימת יומיים וחצי בלבד ! 
( : ) , הבנתי , שאני לא יכול להותיר את שנת 2005 כשנה שבה אני לא אטוס אפילו פעם אחת ויחידה בכלי טיס מכונף כלשהו , ויהא זה מטוס נוסעים , מטוס קל או " קל - מאוד " ( מעניין שאין התייחסות למטוס במלה ultralight ... 
.. 
. 
) . 
כבר שלוש מאות ושמונים ימים לא ראיתי ססנה מבפנים . 
מצב חמור , לכל הדעות . 
אז גייסתי מזומנים מהלא - הרבה שיש לי , והרמתי טלפון למכרי הטייס הפרטי . 
קבענו להמריא משדה דוב ב - 20:00 בערב , לעשות הנמכות מכשירים לבן גוריון ( אחד הקטעים המדהימים ) , במשך כשעה וחצי , ולחזור , וכל זאת בססנה 172P . 
מטוס קבוע - גיר , ארבעה - מושבי , בעל כנף עליונה , אטי ויציב . 
הסובארו DL של המטוסים הקלים . 
יצירת אמנות של אמינות . 
המראנו . 
מצד אחד , ים שחור כביר , ריק מספינות , זרוע במשואות אור קטנות . 
מצד שני , גוש דן כולו , עם ראות מחופי חדרה ועד חופי אשקלון . 
התחלנו לטפס ולשנות כיוונים . 
אחרי כמה דקות , Ben Gurion Approach ( סיפור מעניין , אגב : הבקר של מרחב בן גוריון לא יושב בלוד כלל וכלל , אלא בתוך הר מירון , ומשתמש במכ"מ צבאי כדי לבצע בקרת גישה אזרחית ) אמר : Charlie , radar contact at two thousand feet , ואני נגנבתי , פשוט נגנבתי מתענוג . 
המשכנו לטוס לכיוון ההנמכה למסלול 12 בבן גוריון . 
אוזניות המטוס שעל אוזניי שידרו אליי את מה שכל מיני טייסים - רומנים , ישראלים ואחרים - מדברים עם המגדל . 
מראה סוריאליסטי , כשחושבים על זה , הוא שהטייס הנמיך כל הדרך עד ל - 200 רגל מעל המסלול , כשצלון חוסם לו את הראות קדימה ; יש לו רשיון לטיסת מכשירים , ופירוש הדבר , בין השאר , שהוא יכול להשתמש במערכת נחיתת מכשירים , ILS , כדי למצוא את הדרך למסלול , בכל תנאי מזג האוויר והתאורה . 
המסלול בלילה נראה מדהים . 
שילוב של אורות ירוקים , אדומים וכחולים , שאליהם מוליך , לפני תחילת המסלול , מין קו של אור לבן שעליו מתנגנת שורה של נורות לבנות הנדלקות בזו אחר זו . 
וראיתי את הטרמינל החדש דנדש ( בינתיים ) ואת בסיס חיל האוויר לוד ואת התע"א ומסלולים , ומכוניות קטנות שנוסעות להן שם , ואז התבצע touch and go או הליכה סביב , כמה שינויי כיוון וגובה בהוראת הבקר , והופס - תוך שתי דקות אתה במודיעין , אחרי עוד שתיים אתה מעל פתח תקווה ושתי קטנות נוספות ואתה מעל תל אביב . 
מדהים כמה גוש דן קטן , כמה שהוא גוש אורות רציף אחד . 
מדהים עד כמה במהירות 100 קשר ( 185.2 קמ"ש ) בלבד מגיעים מהר מנקודה לנקודה מעליו . 
ומוזר שלוקח כל כך הרבה זמן לבצע את הנסיעה הכי פשוטה באוטובוס , או בכל כלי יבשתי אחר , מנקודה לנקודה בתוך האיזור הזה , הקטן הזה . 
ואני אחזתי בהגה למשך כמה עשרות דקות מתוך הטיסה . 
אפילו לא אגיד שנהגתי במטוס ובודאי ובודאי שלא " הטסתי " אותו ( את זה לא אוכל להגיד ממילא עד שאקבל את רשיון הטיס שלי , בעוד כמה שנים טובות ) ; ישבתי בכסא ימין והטייס המפקד בכסא שמאל , כמובן . 
אבל כן , אחזתי בהגה , שלטתי בגובה ובכיוון להנאתי הרבה , והצלחתי לשמור עליהם במידה טובה . 
זה אפילו די פשוט ב - 172 עם גיר קבוע , שהיא יחסית אטית , ושמשטחי ההיגוי שלה מגיבים בקלות רבה יחסית לססנות מהירות יותר ( כי פועל עליהם פחות גרר , ולכן הם פחות קשים להזזה ) . 
מעניין . 
בקר או פקח , באמצעות מכ"מ אי שם , יכול לראות את מה שנעשה על ידי , את פרטי הטיסה של המטוס שאני אוחז ב - yoke שלו , את שינויי הגובה והכיוון שאני מבצע . 
Someone ' s watching . 
פשוט מעניין . 
ואחרי יותר משעה וארבעים דקות של טיסה , הטיסה הראשונה שלי במטוס קל אחרי יותר משנה , נחתנו שוב בשדה דוב . 
האוויר , לפחות , היה צונן וחורפי . 
וזה ראוי . 
היתי אורח אצל זוג זקנים , הורים של ידיד של ההורים שלי . 
כשראיתי את איכות וכמות המאכלים שהם ערכו על השולחן בסלון לכבוד האורחים , מיד הרגשתי שזה נעשה מתוך courtesy אמיתי , מתוך טוב לב אמיתי , לא בדיוק מאותן סיבות שכשבאים להתארח אצל , נניח , הזוג הזעיר בורגני הממוצע מהדור של ההורים שלי , הוא מכין ארוחה מפוצצת להרשים . 
הם גרים ברחוב קטן ושקט לא רחוק מרחוב נורדאו ( אוקסימורון ? 
מסתבר שלא ) , בבניין ישן , שנבנה לכל המאוחר לפני שלושים שנים , אבל הדירה שבתוכו נראית חדשה - דנדשה , עם היותה אינטימית ומשדרת חמימות וביתיות רבה ( וגם זה הודות לשקט הנפלא של הרחוב - שדרך אגב , אין בו מקום חניה אחד לרפואה . 
בכל זאת , לב לבה של תל אביב ) . 
הלבביות של החלק הזה של תל אביב , של הרחוב הזה , של הבית הזה ושל האנשים שגרים בתוכו , גרמו לי להרגיש קצת כמו בחיפה של " המאהב " . 
והיום עשיתי ממנו דבר יפה לעצמי . 
אחרי משמרת שהיתה די על הכיפאק , היתי בבית כבר ב - 10:15 בבוקר ( קצין מהפלוגה שלי , שעמד לנסוע לאילת [ ! ] , אבל רצה להתאמן בחדר הכושר לפני כן [ ! ] , נתן לי טרמפ ; ואחריו עוד רבע שעה הליכה ) , הלכתי לישון ב - 11:00 אחרי ארוחת צהריים טעימה . 
קמתי ב - 17:00 . 
פתחתי חלונות , והריח , הריח של הרוח שנכנסה היה כה חורפי ומדהים . 
ואז נזכרתי : החורף ! 
ומצב רוחי רק המשיך להשתפר . 
אחרי שהכנתי לעצמי ארוחת ערב כולל כל אבות המזון , וקראתי קצת והיתי קצת במחשב , הלכתי עם המשפחה שלי לידידים של ההורים . 
היה אוכל איכותי ( טייק אוויי מקפולסקי ... 
.. 
. 
) ובחוץ דיוק ירד הגשם הראשון של החורף ( דרך אגב , השנה ירד גשם באמצע חודש יולי . 
אני תוהה האם יש להגדירו כמלקוש או כיורה ) . 
לא היתי שם הרבה זמן , לפני שלקחתי את הרכב , נסעתי הביתה להחליף מכפכפים ( שנהיגה עמם היא סכנת נפשות , באמת ) לנעליים , ואפילו לא כל כך כעסתי על עצמי על שהשארתי את חלונות חדרי פתוחים , כשראיתי שדבר ורוד מנומר חלקלק וקטן , המשתייך למשפחת בעלי החיים שאני הכי מתעב , נמצא על רצפת חדרי ( אפילו ניסיתי לדרוך עליה , מה שאומר שהיא היתה במרחק שני סנטימטרים מבהונותיי החשופות לפני שנמלטה ... 
.. 
. 
) . 
המושג " חברה שוויונית " מייצג משהו שהוא לא רק בלתי מוסרי , אלא גם בלתי אפשרי . 
בלתי מוסרי , מכיוון שבני האדם אינם שווים במי שהם ובמה שעשו מעצמם , ואין להתייחס אליהם ככאלו . 
בלתי אפשרי , מכיוון שהמושג " חברה שוויונית " יצג מאז ומעולם , ללא יוצא מן הכלל , ולעד ימשיך לייצג , מצב של חברה אי - שוויונית במידה קיצונית . 
אם כן , החברה היחידה שתיתכן היא חברה אי - שוויונית . 
בני האדם בעולם יכולים לבחור איזו חברה אי - שוויונית היא תהיה : 1 . 
חברה בה כמה אגוטיסטים בעל הכוח לכפות , לשעבד , לכלוא ולרצוח חפים מפשע דואגים לשדוד את כו - לם ללא הבדל , צוברים לעצמם כוח והשפעה שמקורם באותה כפיה ואלימות עיוורת בכמויות עצומות , וגורמים להמונים להאמין שהם חיים בחברה שוויונית ( רק מכיוון שאנשי ה " אליטות " נרצחו או נבזזו עד עפר זה מכבר , ושלאף אדם רגיל כבר לא יהיה עוד שום סיכוי להפוך לאיש אליטה , כי כמעט כל זיעת אפו נשדדת ממנו ברגע היווצרה ) ; או 2 . 
