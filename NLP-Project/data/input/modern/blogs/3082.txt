פשע שמסתתרות מתחת לשמיכה , וזוממות - כאילו שלא שומעים כשחשוך . 
וחשות החזקות ביקום ; כי ניצחנו במשחק הקטן שלנו , והבסנו את מה שסובב . 
לא מחבקות מקרוב , רק מפנטזות על זה כשקר . 
[ ? לדורית : בתוספת נשיקת לילה טוב ? 
] לעשות . 
האם המצב באמת מצדיק את השימוש בכלים כאלה ? 
וגם אם כן , לא יותר טוב לתת לזה לעבור ? 
הרי הדכאון כל כך טבוע בי שאם הוא ילך אני אשאר ריקה , הכתיבה תלך , תשומת הלב תלך , אבל בועז ישאר . 
אני יודעת שאי אפשר למתוח עוד הרבה את החבל הזה ושבועז סובל כשאני ככה , אל כל כך נוח לי כאן . 
אני אוהבת לבכות , אני אוהבת לישון ; וזה כל מה שאני צריכה לעשות - להעביר את הימים מלילה ללילה , מסיגריה לסיגריה , מהתפרקות להתפרקות . 
לא ידעתי שכל כך מהר נותנים תרופות , כלומר - דיברנו על זה בעבר , וזה תמיד קסם לי שיהיה שם למה שאני מרגישה - אבל כמה זמן אני כבר ככה - 5 שבועות , משהו כזה ? 
היא אומרת שאנחנו לא רוצים שזה יהיה יותר גרוע . 
היא גם אומרת שזה יעזור לי בריכוז ובזכרון . 
אבל עכשיו כל כך טוב לי בתוך הכוך החם של העצב , כולם מחבקים אותי . 
אני לא לבד . 
כולם מקשיבים לי , כולם מחייכים אלי , נזהרים עליי . 
אני רק לא בוכה כשאני שומעת דרסדן דולז - כי הם מוציאים את הכעס מהדכאון , או כשאני עם בועז [ בד"כ ] פשוט כי אין לי סיבה . 
יש לי שבוע לחשוב . 
כלומר , יש לי הרבה יותר לחשוב אבל יש לי שבוע לחשוב אם אני רוצה עוד שבועות לחשוב . 
החלטה כבדה . 
נעשה חיפוש בגוגל . 
חמה של העצב עוברת על כל פניי מרככת חספוסים . 
ממיסה כל ספק . 
הצעיף הארוך של החורף חונק אותי אל אובססיות ישנות ( אובססיה היא מילה מלוכלכת ) ואותה אני פייסנית וכנועה חונטת את ראשי ועושה קשר כפול בסוף . 
לו ידעתי בוודאות שה מחשבות חושבות את עצמן , הייתי מוותרת עוד קודם . 
הבא : [ אופטימי פתאום ] ואולי בשבוע הבא , - אחרי שכל השבוע אני אעשה מאמצים להפטר מהסינוסיטיס שלי ומיטל ודניאלה יבואו לבקר אותי בבית ויביאו לי סלסלות עם דברים טעימים , או רק יפים - אז ביום חמישי גלי תבוא ותמלא את כל החדר והריאות שלי באהבה ועשן של נובלס ואולי שוקולד מריר [ כי בא לי פתאום ] והכל יהיה קסום קצת בצורה של שנה שעברה [ לפני שנתיים ? 
] ואז ביום שישי מוקדם בבוקר אני אפגש עם נופי ונעשה יום כיף עם גלידה ומלא סוגי שוקולדים [ כי קצת מפחיד אותי רוקי ואני מעדיפה מחווה יותר כנה ליומהולדת , ובכלל - מי יודע אם היא בת 16 או 17 , והחיים עוברים מהר ועוד מעט כבר לא אפשר יהיה לאכול שוקולד ושזה יהיה כיף , ואפשר יהיה רק לעשות דברים של גדולים , כמו רוקי ? 
] ואז בערב בוזי יבוא ונאכל ארוחת ערב אצל אבא כמו משפחה אמיתית [ ואולי יהיה כיף ] ואז - ואז נלך לישון אצל איתי ושיר וזה יהיה כל כך כיף וקסום ושיר הקסומה תנגן לנו מנגינה קסומה על הפסנתר הקסום ונראה סרטים כמו אמלי [ שהם לא מפחידים והופכים את תל אביב למה שאני מכירה ובוזי לא ] ומכוניות יעשו צל - אור - צל - אור זז כזה בכל החדר שנישן בו שהוא החדר טלויזיה , ובבוקר תהיה לנו שבת אמיתית , כזאת שלא נגמרת אף פעם וממשיכה מתל אביב ע - ד ירושלים , ויהיה לנו קצת אביב בחורף הזה . 
והמילה " שוקולד " עושה לי חום מתוק ונמס בפנים לרגע קטן . 
ועכשיו אני מסתכלת אחורה על תל אביב של אתמול וזה מרגיש לי תל אביב . 
אולי כל תל אביב שלי היא ברטרוספקטיבה . 
היום הכל ביחד , ורק יוצא עצב . 
היום הכל מתערבב , ורק יוצא עצב . 
