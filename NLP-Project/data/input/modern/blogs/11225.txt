יכול לעבור כל היום בשקט , בכעס או אפילו בעצב . 
יכולות לבוא אלף מחשבות לא טובות . 
וכמה דקות ( או יותר ) של שיחה איתך , אפילו על דא ועל הא , ואני מחייכת . 
כי טוב , כל כך טוב , לקבל תזכורת שאתה שם , ושאין כמוך . 
באמת אין . 
בהקשר למותו של רפול : " השר זנדברג : איתן עמד כל חייו נגד הרוח וכך גם מצא את מותו " זנדברג , יש מקרים בהם מוטב לסתום את הפה ולא לעשות רוח . 
איך , איך אני אמורה לשמור על כספי , בריאותי ומשקלי , כשמטר מהבית שלי מתנוססת בגאווה מעדניית נקניקים ושאר ירקות , שאינה מתיימרת להיות כשרה בגרוש , ובה מוכרים מגוון בשרים מעושנים , עשירים בטעם ובשומן ? 
זה לא יילך ככה , רבותי . 
חזה אווז זו מלכודת שאני אפול בה כל פעם מחדש , ולא משנה אם יש רוח סערה בחוץ . 
שיט . 
* * * וגשם , גשם , סוף סוף קצת חורף של בני אדם . 
מלחמות המזגן בעבודה רק החלו . 
מה חושבים לעצמם הגברים ה " מסוקסים " למיניהם , המתחרים על גבריותם באמצעות הפגנות כוח מגוחכות ? 
" בוא נראה מי יותר גבר ומראה שהכי פחות קר לו ? 
" . 
אני מציעה מבחן גבריות חלופי - בואו נראה מי הגבר שיעז להוריד את הטמפרטורה במזגן מתחת ל - 22 מעלות כשאני יושבת בדיוק מתחת לפתח של המזגן . 
זה יכול להיות מעניין . 
לרוץ אתם יודעים ? 
* * * אבא שלי חונך מחשב חדש ונוצץ , עם XP חוקי וכל מיני דברים משונים כאלה . 
מייד הלאמתי אותו כמחשב הורדות , התקנתי בו אימיול , ואני מעיפה סרטים לכל הכיוונים . 
אין מה לעשות , צריך להיות מחיר לכל התמיכה הטכנית שאני מספקת . 
* * * שותפי לדירה הטרייה - יחסית מציג התנהגויות מוזרויות על גבול הפסיכוזה , אם כי רובן ככולן בלתי מזיקות לחלוטין , חוץ מאשר לעצמו , אולי . 
צריך להתרגל , אין מה לעשות . 
מה שכן , גם אם צריך חינוך נוקשה , אני אוציא ממנו את ההרגל להשאיר את כל האורות בדירה פועלים . 
Damn ! 
* * * שריפת זמן מיותרת נוכחית : Caesar III ( כן ! 
רטרו ! 
) ו - Gamesville . 
* * * תתנהגו יפה . 
מתוך YNET : שלוש נשותיו של גבר איראני , בן 67 , ניסו להתאבד לאחר שאחת מהן קנתה מגפיים במחיר 450 דולר . 
לדברי האיש , " שתי הנשים האחרות קינאו בה מאוד על המגפיים היקרים , ולאחר ויכוח עימה ניסו שלושתן להתאבד באמצעות בליעת כדורים " . 
מבית החולים נמסר כי מצבן של הנשים יציב . 
= = = = = = = = = = = = = = = = = = = = = = = = = = = = = = = = = = = = = = = = = = = = = = = = = = = = = = = = = מזל שהיא לא קנתה איזה תיק של פנדי . 
או מעיל פרווה . 
או רולקס , רחמנא ליצלן . 
למי שלא נמצא על פלנטת הספורט - ביום שישי בערב ( שעון אמריקה ) היו מכות ובלאגן אטומי במשחק ה - NBA בין האינדיאנה פייסרס והדטרויט פיסטונס , כולל אוהדים , כיסאות , שוטרים וכל מה שצריך - ממש אוסישקין או טדי - רק באנגלית . 
לכל מי שלא ראה , זה הזמן : http://www.clickondetroit.com/video/3935750/detail.html חומר טוב ומשובח , צחוקים על הבוקר . 
אין כמו לנקות גוש צואה גדול ומסריח מהנעל על הבוקר כדי להזכיר לך את מהות החיים . 
הימים היו ימי שלהי שנות ה - 90 ' . אנוכי , צעירה שאפתנית ומשוחררת ( מהצבא , טוב ? 
) צעדתי צעדים ראשונים , אך לא מהוססים , בעולם האזרחות הקשוח . 
לא עבר זמן ומצאתי משלח יד מכובד - עבודה בחברה מתפתחת ומצליחה , לא בתחום ההיי - טק פר סה , אבל גם לא רחוק מזה . 
התחלתי כמעין מוקדנית עם שאיפות למעלה , ומהר מאד מצאתי את עצמי במשרה מלאה , רכב וטלפון נייד , מסיירת בין לקוחות ועושה להם נעים . 
את האסוציאציות תשאירו בבית , בבקשה . 
בתחום המחשבים זו היתה עונת התמימות . 
לא היה Spyware , בקושי ידעו מה זה Napster , דיברו פה ושם על אבטחת מידע ווירוסים , אבל אפשר לומר שמצגות הפורנו עברו ללא היסוס מיד ליד ומתיבת דואר לתיבת דואר . 
למרות שבארגון היו כמה עשרות מחשבים , אולי מאה וקצת , ברובם המכריע לא היה מותקן אנטי וירוס , אולם מאחר שלרובם גם לא היה אינטרנט , אלא רק שירות אימייל , זה מעולם לא עלה על הפרק אצל אנשי המחשבים והרשת בחברה . 
בואו רק נגיד , והמבין יבין , שהצלחתי להתקין ללא הפרעה את התוכנה המהוללת של אז - Backorifice - והצלחתי לטמטם את השכל לעמית לעבודה שלא סבלתי . 
אח , ימים יפים היו אלה . 
רוב המחשבים , מן הסתם , שימשו כמחשבים משרדיים , המכילים Word ועוד כמה שטויות במקרה הטוב . 
יחד עם זאת , חלק לא קטן מהמחשבים היו קריטיים לארגון , ומעצם עבודתו , אפשר לומר שאם המחשבים האלה היו קורסים , החברה היתה נאלצת לשאת בנזקים כבדים שקשה לאמוד במדוייק . 
והנה הגיע לו חודש אפריל , ועולם כמנהגו נוהג . 
שעמום עז שאחז בי ביום כלשהו , גרם לכך שביקשתי מידיד ( אז אפילו די קרוב ללבי ) שישלח לי באימייל תוכנת אנטי - וירוס , כי אין לי . 
הוא שלח . 
פתחתי אותה . 
ניסיתי להתקין . 
ולא הצלחתי . 
הסיבה - בהמשך . 
לאחר מספר נסיונות והתקנה דרך DOS ( לילדים שביניכם - DOS אינו שם גנאי מתוחכם לאיש מחשבים דתי , אלא מערכת הפעלה שכמעט פסה מן העולם . 
כזו שאשכרה צריך בה להשתמש במקלדת ולהקליד בלי שגיאות ) , חוורו פני ועמדתי בפני התקפת לב קטנה . 
כל קבצי ה - EXE במחשב היו נגועים בווירוס . 
ולא סתם וירוס . 
הו , לא . 
היה זה וירוס הצ'רנוביל המפחיד , שכל מי שחשב שהוא מבין משהו באבטחת מידע , כולל גלי צה"ל , דיבר עליו עד זרא . 
רק להזכיר , היה זה וירוס שאמור היה לפרוץ ולפעול בתאריך ה - 26 באפריל , אולם מכל הדיווחים לא היה ברור בדיוק מה הוא עושה , חוץ מאשר " להרוס את המחשב " , ביטוי שגור הנמצא בשימושם של אנשים שכל קשר בינם ובין טכנולוגיה הוא מקרי בהחלט . 
הווירוס , למעשה , ישב לו בשקט במחשב , התלבש על כל קובץ EXE שהיה בו , וחיכה בסבלנות לתאריך המיוחל . 
וזה גם למה לא הצלחתי להתקין דרך ווינדווס - כי החרא הקטן פשוט התלבש על ה - EXE של תוכנת האנטי - וירוס ודפק את ההתקנה כל פעם . 
מאחר שכל המחשבים בחברה בה אנו דנים היו מחוברים ברשת , הגעתי למסקנה המבריקה שיכול להיות , ככה במקרה , שיש עוד כמה מחשבים נגועים . 
מדגם מייצג קטן הוכיח מעל לכל ספק - אין מחשב אחד בכל החברה שאין בו את הווירוס המהולל . 
הסרתי את הווירוס בזרירות מכמה מחשבים שהיו באזור שלי , וניגשתי לג'ינג'י ( שם בדוי ) , בחור שדוקא החזקתי ממנו עד אותו מקרה , והתרעתי על המצב הקטסטרופלי . 
ג'ינג'י , באדישות אופיינית נוסח " את - בחורה - מה - את - מבינה - במחשבים - תשאירי - את - זה - לי - יהיה - בסדר " , לא עשה כלום לטיפול במצב . 
והסיבה - " זו סתם היסטריה עם הווירוס הזה , הוא בטח לא עושה כלום " . 
והימים נוקפים . 
ניקיתי את המחשבים שיכולתי לנקות , אולם לא הייתי יכולה לגשת אישית לכל מחשב ומחשב בחברה . 
והנה הגיע לו ה - 25 באפריל , ערב היום הגורלי בו אמור להכות אסון צ'רנוביל השני . 
מסע שכנועים מרוגז - משהו מצדי , הביא לכך שג'ינג'י החליט , סוף סוף , לערוך ניסוי קטן , כדי לראות מה גורם הווירוס הבלתי - מזיק למחשב המצוי . 
לקחנו מחשב שלא היה בשימוש , התקנו עליו את הווירוס , ושינינו את התאריך ל - 26 באפריל . 
לא קרה כלום , וג'ינג'י התחיל להראות סימנים של ניצחון . 
אני הצעתי לעשות Restart . 
עשינו . 
And Lo and Behold - המחשב לא עלה יותר . 
כלום . 
אפילו לא צפצוף של בדיקת זכרון . 
הווירוס הבלתי - מזיק והחמוד פשוט קרע את המחשב לגזרים והשמיד את כל ה - Data . 
אם זכרוני אינו מטעני , הוא עשה נזק כלשהו ל - CMOS . 
אין ספק שמדובר באחד הווירוסים המרושעים ביותר שנוצרו . 
ג'ינג'י לחץ מספר פעמים על כפתור ה - Reset , ומשלא זכה לתגובה , החל להחליף צבעים . 
תוך זמן קצר הכנו עותקים צרובים של תוכנת האנטי - וירוס והתחלנו לרוץ בין המחשבים , בניסיון נואש להציל אותם לפני שלא יישאר מחשב אחד פעיל בארגון . 
ההתקנה לא היתה פשוטה , מכיוון שנאלצנו לעבור דרך DOS , וזה לקח הרבה זמן . 
לקראת אחר הצהריים והערב , רוב ה " חיילים " נטשו , ואני נותרתי פחות או יותר לבדי , מוחקת וירוסים כאחוזת אמוק . 
היו שני מחשבים שלא הצלחנו לגשת אליהם , כי המשתמשים החכמים שלהם " הגנו " עליהם בסיסמא , ולכן אותם מחשבים נפלו קורבן לווירוס המנוול . 
את רוב - רובם של המחשבים האחרים הצלחנו להציל . 
אובדן אחד קריטי , של מחשב ממש חשוב , נרשם בצער רב , אולם הנזק היה קטן משמעותית ממה שעלול היה להיות לו היו מדליקים את המחשבים בבוקר ה - 26 באפריל ללא כל ניקוי . 
ואני , הקטנה , לא ציפיתי להרבה מהמנהלים , ובטח לא מג'ינג'י . 
איזו תודה קטנה ? 
אולי איזה בונוס צנוע במשכורת ? 
אחרי הכל , לולא ההתעקשות שלי , כל מחשב ומחשב בחברה היה קורס ביום שלמחרת , ומי יודע אנה היו מועדות פני הארגון הנ"ל , שכיום עושה חיל , מוכר היטב ומדווח לבורסה על רווחים נאים ... 
.. 
. 
אז לא , לא תודה , לא פרחים ולא גרביים . 
מה כן ? 
אה , כן . 
האשימו אותי ברמיזה גסה , שאני בעצמי הכנסתי את הווירוס למערכת , בגלל " כל המשחקים שלי " . 
לא שכחתי להם את זה . 
עד היום אני מצטערת שהתעקשתי . 
אומרים שהווירוס הזה גרם לנזקים של כרבע מיליארד דולר באותו יום . 
אולי היה נחמד לשבת , לנגן בכינור ולראות את רומא בוערת . 
נכון שהיא מקסימה ? 
נראית כל כך מתוקה , בלתי מזיקה ובלי מחשבה אחת רעה בראש . 
ילדים זה שמחה . 
ילדים של אחרים זה בכלל אושר גדול . 
