ובכן , היה סופ"ש אצל ההורים . 
יש לי פוסט עמוק ונוגה לכתוב על זה , אבל הוא ייאלץ לחכות לתורו . 
תור זה יגיע מתישהוא אחרי התמונות מהבייביסיטר על החתולה המאממת של אחותי הנמצאת בחו"ל , ותיכף תחזור . 
אין לי מושג איך קוראים לה , ולדעתי גם אחותי לא ממש סגורה על העניין , אבל היצור הזה מעביר אותי על דעתי מרוב מתיקות . 
ככה זה כשבחור מטופש מצלם אותך ממרחק 2 ס"מ . 
יצאה קצת מבועתת , אבל היא משהו קטלני שלום ! 
אכפת לך לשמור לי על הילד ? 
יש לי במיה על האש יש לי גם סרטונים שצילמתי במצלמתי החדשה ( הידד ! 
) בהם הפושטקית הקטנה רודפת אחרי כלב שנמלט בצווחות , או משחקת עם הכלבה השחורה הזו , אבל אין לי מושג איך להעלותם לרשת . 
המממ . 
בהתחלה חשבתי שהם ניאו - נאצים . 
משהו בצליל המתכתי הזה , התעשייתי , בלוק הזה של מעילי העור והמגפיים עם הניטים . 
זה היה לפני שהבנתי על מה הם שרים ב - people are people . 
הרבה לפני שהבנתי על מה הם שרים , אהבתי את הקול שלו , את המבטא הבריטי . 
היה משהו מאוד תכליתי בשירים שלהם , מאוד שלם , בית שמביא אותך לפזמון שמביא אותך לקתרזיס , כל פעם . 
בלי לפספס . 
אני לא יודעת להיות גרופי . 
אף פעם לא ידעתי . 
הדבר הכי קרוב לזה היה הקראש בסולן של א - הא , שהיה מעלף ביופיו אבל , לטס פייס איט , שר כמו כוסית . 
הם היו לא רעים בזמנם , אבל גמרו את הסוס דיי במהירות . 
היתה לי תקופה של פרל ג'אם , אני עדיין מאמינה בהם אבל אין לי דיסקים שלהם , מה שהיה - נעלם . 
באחת הגיחות לניו - יורק הצלחתי להשתחל להופעה שלהם , והיה מופלא עד דמעות . 
מידי פעם אני מורידה בפרד כמה שירים שלהם , שומעת קצת , ומעבירה הלאה . 
זה כבר לא מרגיש אותו הדבר . 
אבל עם דפש מוד זה משהו אחר . 
כמו עם הידיד מהתיכון , זה שאנחנו לא רואות את עצמנו מאוהבות בו כי הוא תמיד היה שם , ופתאום יש איזה סוויץ ' ואנחנו מבינות שזה תמיד היה הוא . 
מאז ומתמיד אהבתי אותם . 
אין לי אלבום מועדף , כי כולם כאלה . 
עקבתי אחריהם מהצד , לא ממש באדיקות . 
דייב גאהן , כפרה . 
הסמים לא עשו לו טוב . 
כמו שאמר חבר מהעבודה - יש כאלה שהסמים לא הורסים אותם , שמצליחים להסתדר עם זה איכשהוא , כמו ניק קייב . 
הוא לא , הוא תמיד נראה קצת יותר רזה , קצת יותר אפור , מיוסר . 
העיניים הלכו ושקעו . 
אני אוהבת את " Strangelove " , לשמוע איך הוא מצטרד קצת בגבהים . 
את " Personal Jesus " , במיוחד איך שהוא מתחיל . 
את " Its no good " , את הכל בעצם . 
גם עכשיו , כשיצא הדיסק החדש , בהתחלה לא התחברתי לסינגל הראשון ששחררו . 
לאט לאט התאהבתי . 
אבל זה שהכי מדבר אלי , שמצליח לפתוח לי את האונה כל פעם מחדש , שמזיז אצלי דברים , הוא דווקא הסינגל מאחד האלבומים שנחשבו פחות טובים - Dream on אני תמיד מדמיינת איך גאהן שר לי אותו , קרוב קרוב , ואני מרגישה את הנשימות שלו . 
יש להן ריח של אלכוהול וסיגריות , תמיד אהבתי את הריח הזה . 
פעם אחת מישהו צריך לקום ולומר משהו , וכנראה שזו תהיה אני : אני לא סובלת את אפרת גוש , הפוזה המיוסרת הזו לא עובדת עלי , פלאס היא נשמעת כמו שחף גוסס . 
זהו . 
עכשיו אני יכולה להירגע 
