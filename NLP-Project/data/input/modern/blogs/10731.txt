ששת אלפים שש מאות חמישים ושלושה ימים שעתיים וחמש עשרה דקות . 
ומלבד הזמן ( עכשיו נשאלת השאלה מאיפה להתחיל ) . 
הזיכרון שלי הוא מוזר למדי . 
היום , במהלך רגע אינטימי למדי עם מאיה , נזכרתי פתאום בארוחות חג משפחתיות אצל סבתי מצד אבא ( העונה לשם סופי , למתעניינים . 
הסבתא , לא האבא . 
) ההכרה בכך שארוחות כאלו לא ישנו כנראה , העציבה אותי כל כך , אבל לא רציתי להראות כלום , כי זה לא היה הזמן . 
וכמה שניסיתי לחשוב , לא הצלחתי להבין למה זה עלה לי בראש בדיוק ברגע ההוא . 
מלפפונים חמוצים . 
טורט . 
צלי . 
מנות נשכחות . 
פרדי . 
קרול . 
ממליגה . 
רמי . 
טאקי . 
ווקמן . 
( וזהו ? 
) זו טעות גדולה כל הכתיבה הזאת , היא רק תעציב אותי יותר כנראה , אבל לא הייתי מסוגל ללכת לישון ככה . 
עודבר . 
אני זוכר את היום האחרון של גן חובה . 
אני אפילו זוכר את המקום בו ישבתי , ואת קארין וינברג שישבה לידי , ואמרה לי משהו על זה שאנחנו מסיימים את הגן / עולים לכיתה א ' , ושזה מרגש או משהו כזה . 
אני תוהה אם היא באמת התכוונה לזה , או שהיא רק שמשה ראי לדברי הוריה . 
גם זה עלה בי בימים האחרונים . 
אני זוכר את מסיבות הסיום . 
של כיתה א' בפארק הלאומי ליד איפה שהיה פעם גולפיטק ( היה שם פעם גולפיטק ! 
) , של כיתה ב' שם ביפו . 
הקשרים מוזרים . 
רק כרגע קלטתי שהייתי במקום בו אני זוכר במדויק שהיתה המסיבה , לפני מספר חודשים עם אחי ואחותי . 
כמובן שבהיותי בכיתה ב' לא באמת היה לי מושג איפה אני , וכשהייתי אז לא עשיתי את הקישור . 
אבל אני די בטוח לגבי המתקנים האלו . 
את של הכיתה שלנו אני לא כל כך זוכר . 
אבל זה לא באמת נחוץ , גם הן היו כולן ביפו . 
אני תוהה האם אי פעם אהיה בוגר באמת , ובטוח בעצמי , גם בשעת וגם לאחר מעשה . 
איני רוצה לחטוא בגאווה או להיות פסימי , כך שאיני יודע מה להניח . 
אני זוכר ימי הולדת אצל סבתא וסבא ( מצד אמא , אבלין ואלברט ( בטינו ) ) . 
לאחר שנים גיליתי שאלו נחגגו גם שם וגם כאן , מפני שסבא רב עם אמא ואבא וכולם . 
היום , סבא שכח , אז אבא רב עם סבא סבתא וכולם . 
( אבל לא לשם כך ) . 
אני זוכר עוגות עם דובדבנים , שלא כל כך אהבתי , ובכל זאת הם זכורים לי כנפלאים . 
סבתא עושה עדיין המון עוגות , אך את הספציפית הזו היא משום מה הפסיקה . 
זו היתה העוגה לימי ההולדת אצלם . 
אני לא יודע למה אני כל כך מלא בעצב בתקופה האחרונה . 
אובייקטיבית הכל שפיר , מלבד היחסים עם אבא אך זהו כבר די מצב של סטטוס קוו . 
חוץ מזה , קיץ . 
אני זוכר שפעם תמיד הייתי מתעצב בקיץ , ובכל זאת אוהב אותו . 
אוח . 
חוץ מזה , הכל יותר מנפלא כביכול , אבל לא טוב לי . 
ואני לא ממש יודע מה לעשות עם זה . 
זה מצב נזיל כמובן , כי כרגע אני מגזים , כי רוב הזמן כן טוב לי , אבל זה מטריד שבזמן האחרון מתחילות להיות לי יותר ויותר נפילות . 
נחזור לזכרונות , אני מוצא את זה מהנה בצורה כלשהי . 
כל החלקים שבהם אני כותב אני זוכר נשמעים לי כמו ראיון עם יוסי בנאי . 
( אני לא יודע אם זה טוב או רע ) . 
אני זוכר שבכיתות א - ב , הייתי ביישן להפליא , כיאה לי . 
אמחיש ביישנותי . 
איני יודע לגבי בתי ספר יסודיים אחרים , אך בשלי , היה מין נוהג כזה , שנשאר עימנו עד הכיתות הגבוהות , לעמוד בסמוך לדלת ולדווח לכיתה האם המורה מתקרבת , מגיעה , נראית באופק , לפחות כאילו בכיתה מתקיימת מסיבת תה מחתרתית . 
בקיצור , הייתי מרבה לעמוד ליד הדלת ( ילד סקרן , אנוכי ) , אך לקח לי מספר חודשים עד שבכלל העזתי לצעוק את זה לחברי לכיתה . 
טוב , זה סיפור מטופש . 
עוד זכרונות . 
בניגוד להיותי ביישן , הייתי דמות דומיננטית למדי , לפי הבנתי לפחות ( דוגי , לשיפוטך ) , הן בגן והן לפני המעבר למחוננים . 
זכור לי סיפור משעשע מהגן כאשר עברתי לאהוד את מכבי חיפה , לאחר שאהדתי את מכבי תל אביב קודם לכן , ואחרי עברו בערך מחצית מהגן , רובם נשארו אוהדי הקבוצה עד היום . 
נורא שעשעה אותי שיחה עם עידו אופן שבה הוא ספר לה שהוא התחיל לאהוד אותם בגללי , במיוחד בהתחשב בכך שאותי היום מכבי חיפה לא ממש מעניינת . 
אני כמובן עברתי לאהוד את מכבי חיפה בעקבות אח שלי ( : הו , אח שלי תמיד היה דמות דומיננטית בחיי , כיאה לאח בכור . 
( המילה בכור היא הראשונה שאני מוסיף ב 6 / 12/06 . 
השאר נכתב ב 24 / 6/06 ב 2:09 . זאת אומרת ב 23 / 6 . 
אני זוכר שב 24 / 6 הלכתי עם אוהד ועמרי ( נסעתי יהיה נכון יותר ) לירושלים , ואכלנו המבורגר . 
זו היתה חוויה טובה . 
עדיין לא החלטתי האם לכתוב את הפוסט הזה , הגדול . 
מצד אחד אני יודע שאני לא רוצה לעשות אותו בחלקים , זאת אומרת , לפרסם בחלקים , כי זה לא מרגיש לי טוב . 
אני רוצה שאם מישהו יקרא רק חלק ממנו זה יהיה כי ימאס לו , ולא כי זה מה שהיה , ואחרי זה הוא בכלל שכח מהבלוג שלי לכמה שבועות , והפוסט הזה ( ההוא ? 
) כבר יירד מהפרק . 
ובגדול . 
אתם יודעים חברים , אני לא יודע כלום . 
באמת . 
כמובן שהאמירה פרדוקסלית , אך בל ניכנס לזה . 
אבל באמת , אין לי מושג לגבי שום דבר באופן כללי , וזה דווקא נחמד . 
ביום שבת השבוע , עוד הייתי בעתודה לפחות באופן רשמי . 
היום עבדתי 11 ורבע שעות . 
נדמה לי שאני רוצה להיות מורה למתמטיקה . 
וחקלאי . 
ממש אהבתי את החונך שלנו במשפטים . 
הוא אמר לי שפעם הוא חלם ללמוד חקלאות , אבל אז החליט להיות יותר פרקטי , וללמוד משפטים . 
אני תוהה אם אני אפגוש אותו בפקולטה ( אם ) אחזור לפקולטה . 
הלוואי שילך ללמוד חקלאות . 
אתם יודעים משהו , אני חושב שזה אבסורד שכמעט אך ורק פועלים תאילנדים עובדים בחקלאות . 
זאת אומרת , אולי לא אבסורד , פשוט נראה לי מאוד מוזר . 
כנראה שגדלתי על יותר מדי סיפורים ארץ ישראלים נפלאים שכאלו , כי אני מוצא משהו מאוד רומנטי בעבודה הזו , ושיש בה המון קסם . 
אני לא יודע , אבל נראה לי הרבה יותר כיף לעבוד 8 שעות בפרדס בשמש ולחזור רצוץ הביתה מאשר לעבוד 8 שעות בקניון ולשרת לקוחות , הו , אבל שיהיה לך מזגן . 
( ברצינות , כל כך רציתי קיץ אחד לעבוד בקטיף . 
הייתי צריך להיות מושבניק או קיבוצניק , או כל ניק אחר . 
) הייתי רוצה לחיות בסצנה מסרט של ג'יימס דין , שראיתי פעם מזמן . 
אתם יודעים , קיץ אדום כזה ( אני לא מוצא מילה אחרת לתאר את זה , אני מניח שאתם מבינים ) . 
בכלל , אני חושב שהקטע שעצוב לי ביותר בנוגע לגיוס הוא אבדן הקיץ . 
( באמת , כל כך חבל לי פתאום שמעולם לא עבדתי בזה . 
כל כך חבל לי שמעולם לא התאהבתי בזה ) . 
אני לא רוצה להתעצל יותר . 
מבחינה מוזיקלית עסקינן כרגע . 
או במילים אחרות , אני נורא מקנא , אולי כעוס . 
אני חושב שיש לי כישרון , יותר מזה , אני חושב שיש לי ייחוד . 
בין אם זה נכון או לא , זה לא משנה כל כך את ההרגשה . 
אני תמיד נותן לדברים קטנים לעצור בעדי . 
( זו בטח הפעם העשירית שאני כותב את זה כאן ) . 
אני חושב שאתחיל לעשות קאוורים ללא ליווי מוזיקלי ( כמובן שברחה לי המילה ) . 
ואולי לא . 
אז סדר כרונולוגי ( בערך ) עם דור סער הייתי מכיתה א ' . נכון יותר לומר מהגן למען האמת , הטרום חובה . 
אני לא זוכר ממנו הרבה מהגן . 
אני זוכר שהוא היה הכי טוב בעברית בכיתה א' ( קרי , קרא הכי מהר ( : ) , ואני זוכר שבאתי אליו פעם והצחקתי אותו נורא . 
נדמה לי שרוני אמר פעם , שהצחוק של דור הוא נורא כיפי , וזה נכון . 
זה קצת מטופש לזכור פעם שבאת לחבר והצחקת אותו , אך זו זכורה לי כחוויה נהדרת . 
( הבנתי סוף סוף באיזו צורה אני רוצה לעשות את הפוסט הזה , בעיקר דרך הטיוטא הזו . 
אני רוצה לשתף בזיכרונות , אולי יותר לכתוב אותם לעצמי . 
את חלק מהדברים שכתבתי כאן לפני חצי שנה , כמעט ושכחתי . 
אני חושב שבאיזשהו מקום הכתיבה הזו נותנת להדחיק , את הדברים שקודם לא רצית ( ושאין כל כך סיבה לשמור , פשוט חבל , כמו שאריות ) ) האין זה נפלא להשוות את החיים שלך לשאריות ? 
עוד זכרונות מדוגי ( טיפשיים ככל שיהיו ) . 
בכיתה ז' הוא זרק את זה , ולכן רחלה זרקה אותו מהשיעור ( תמיד היה לך מזל עם בעלי מרות ידידי ) . 
הוא זכור לי יושב ישיבה מזרחית ליד הברזייה במגרש הגדול , יש לי גם תמונה שלו בראש עם יושב עם חוברת אשכולית צהובה מכיתה א ' . אבל זה די מטושטש . 
אני זוכר את ההופעה של הבילויים . 
הצעתי לו ולליאור ללכת להופעה של הבילויים , זה היה מוצאי שבת , ודוגי אמר בתחילה שהוא לא יוכל להגיע , והיינו אמורים ללכת רק אני וליאור . 
בסוף הוא כן הגיע ( הייתי יורדת לך ) . 
אני זוכר שדיברנו אז על ההופעה של ברי שאהיה בה כשבועיים לאחר מכן , ועל מסיבתו , שהיתה כמה ימים לפניה , וכמה ימים לאחר הופעת הבילויים . 
הו , מסיבתו . 
הבעיה בהיזכרות בצורה כזו , שכל דבר מוביל אותך לעשרות כיוונים שונים , ואתה הולך לאיבוד . 
לזכור לפרט : ניצנים , מסיבת - דוגי . 
כדורסל . 
רק בכדי לסיים איזה קצת חוט קטן עם אנקדוטה משעשעת . 
את קארין וינברג פגשתי השבוע ליד האוניברסיטה . 
היא חילקה קונדומים מטעם חברה מסחרית . 
קארין היא ככל הנראה הילדה הראשונה שרציתי אי פעם , בצורה הילדותית ביותר שילד בן שש יכול לרצות ( הילדה הכי יפה בגן , היא כמו צעצוע בצורה מסויימת ) מסתבר שגם כתבתי עליה כאן מוקדם יותר . 
לעומת אחרות אשר רציתי בשלבים מאוחרים יותר של חיי , אין לי שום שמץ קשר לילדה הזו , וגם לא רצון כזה ( ובכלל , אני לא אוהב את השם קארין . 
) . 
אז כן , אני כמעט מושלם עכשיו . 
אני מתכוון לסיים את הפוסט הזה . 
נמשיך בדברים חסרי משמעות . 
( אני באמת לא רוצה לשכוח ) רז ששון ואלון ידו היו איתי בגן טרום טרום חובה . 
אחרי זה נפגשנו שוב בכיתה א ' . מפגש מחזור מרגש . 
מפתיע אותי לחשוב שבכיתה א' באמת התייחסנו לזה כאל מפגש לא יודע , זאת אומרת , מפתיע אותי שזכרנו אחד את השני ( למען הסדר הטוב , אני זכרתי אותם ) . 
( אני זוכר את אלון ידו בוכה כי גנבו לו דלי . 
באמת שקשה לשכוח את זה ) . 
זה נורא יפה שיש לך זכרונות כאלו מאנשים שאתה מכיר סביבך . 
אולי גם נורא מטופש . 
בכל אופן . 
סילביה שרז הוא גאון ומאוד התפלאה כשהוא לא התקבל לכיתת המחוננים . 
בהמשך היסודי היינו בקשר כזה או אחר כאשר הוא היה מאלו אשר הקפידו לקרוא לי " גלי " . 
הו , כמה שנאתי את הכינוי הזה פעם . 
ככל הנראה כל יסודות האלימות שלי ביסודי מקורן בשם הזה . 
אני חייב להודות שגם עכשיו כשאני כותב אותו , זה מאוד לא נחמד לי . 
אני לא יודע למה זה כל כך עצבן אותי , הטון המזלזל אני מניח . 
נו מילא . 
[ הערת שוליים . 
הייתי הילד הכי חזק ביסודי שלי . 
חוץ מאנדריי אבל הוא רוסי , וזה אף פעם לא נחשב . 
האמת היא שזה לא היה נכון ככל הנראה , אבל נחשבתי לכזה , בעיקר כי מעולם לא הלכתי מכות ברצינות , וכי הייתי מעולה ברחמים , וניצחתי בזה כל אחד . 
אני מניח שמזה הסיקו שהייתי הכי חזק . 
( לא עשיתי ולו עלית מתח אחת מימיי . 
זה מטריד לעתים . 
) . 
בכל אופן , תמיד חשבתי שאשאר חזק ואהפוך לביריוני שכזה , לא מבחינת מטיל אימים , אלא מבחינת גודל פיזי . 
ולא שיצאתי קטנצ'יק בסוף , להפך , אך זה עדיין לא זה מבחינתי . 
אני מנסה להתחזק בזמן האחרון , כי הנושא הזה מטריד אותי קצת . 
זה ישמע אולי קצת מטופש , אבל אני נורא מרוצה שבהרבה מובנים אני יותר " גברי " מכל אלו שמחזיקים מעצמם מאוד גברים . 
לכן אני גם נורא נהנה בעירוני ר"ג נניח מזה שאני צועק כמו שאף אחד לא צועק . 
אני מניח שזו דרך פרימטיבית יותר לומר הזין שלי גדול יותר , או משהו כזה . 
לא ברצינות , אגו גברי וכל אלו . 
לא יודע , אלו הנקודות הקשות . 
ואני לא אצליח להסביר את עצמי כנראה . 
חבל . 
] אז כן . 
רז ששון סיים בליך ( אני מניח שסיים ) , ואין לי מושג מה קורה איתו כרגע . 
אלון ידו סיים מדעית וכרגע עם אוהד בתלפיות . 
מרנין . 
עם שניהם הייתי רק בא'-ב', כמו גם עם עידו אופן . 
עידו היה החבר הכי טוב שלי . 
אני חושב שהוא , ואורן בתקופות מאוחרות יותר , היו היחידים שיכולתי לומר עליהם ששרצתי אצלם שעות כל שבוע . 
רוב מה שהיינו עושים היה לשחק כדורגל בסלון שלו ( שברתי לו כמה דברים בבית , היינו משחקים עם כדור ממולא בצמר גפן שכזה , ובכל זאת , כשכדור כזה מפיל משהו , המשהו לרוב נשבר . 
) יכול להיות שכתבתי על זה לפני כמה זמן , שחבל לי שאנחנו כבר לא כל כך בקשר . 
לפני כמה זמן הוא בא למשחק של עירוני רמת גן והלך באמצע עם אביו ורז . 
זה בהחלט היה מאכזב . 
אני חושב שעידו מאוד אהב את אח שלי בתור ילד , הוא תמיד היה מנסה להשיג את קרבתו , אני זוכר את זה אפילו מהבר מצווה שלי . 
לכן באיזשהו מקום עלה בדעתי הרעיון להזמין אותו לחתונה שלו , סתם בגלל השעשוע , כמובן שלא עשיתי זאת בסוף . 
עידו היה הראשון שראיתי אצלו פורנו . 
חוץ מרן שוורץ בכיתה ד' , אבל זה לא נחשב , היו להם כוכבים במקום פטמות . 
עידו היה הפרטנר הראשון שלי בברידג' . 
נו טוב , אין עוד הרבה להרחיב מעבר לזה . 
( הפוסט הזה מרגיש לי נורא משעמם לקורא , אבל לא כל כך אכפת לי ) . 
הו כן , בכיתה ט' עוד היינו מספרים אחד לשני דברים על בנות , זאת אומרת , רק אז . 
הוא היה עם ירדן גולדפינגר אחרי שאני רציתי אותה ( למה רציתי את ירדן גולדפינגר ? 
היה בה משהו פמדומי . 
זאת אומרת , אני ראיתי בה משהו פמדומי ) . 
( femdom = female domination ) . 
אמרתי לו שאני רוצה את יעל והוא אמר שיעל עקומה . 
נדמה לי שאז הפסקתי לדבר איתו על זה . 
טוב אז נרחיב על הגולדפינגר . 
מלבד היותה בעלת שם משפחה מבטיח , ירדן היתה הבחורה הראשונה שבאמת רציתי בתיכון , זאת אומרת , באופן שגם יכול היה לצאת ממנו משהו ( יעל לא נחשבת ) . 
כמו בבערך כל שאר המעוראות בחיי , לא עשיתי עם הרצון הזה כלום . 
בסילבסטר של כיתה ט' נורא רציתי להזמין אותה לצאת ( כצה הזמין את סיוון הדס . 
היום זה נראה כל כך תלוש , אבל אז זה אפילו נראה הגיוני ) . 
אבל כלום כמובן . 
ירדן היתה מאלו שחשבו שפמיניזם משמעותו אפליה לטובת הנשים . 
כשניסיתי פעם אחר פעם להגיד לה שפמיניזם דוגל בשיוויון ולשלוח אותה לספרות , היא סרבה . 
היינו מדברים הרבה בטלפון . 
בהחלט היה בה משהו פמדומי . 
כפות רגליים לא משהו . 
מילא . 
( אני נורא משעשע את עצמי , וכנראה שרק אותי ) . 
וואו . 
באמת קראו לי דברים בחיים . 
השעה כבר עשרה לשלוש , ואני לא רואה את עצמי קרוב לסיים את זה אי פעם . 
נתחיל למהר יותר . 
מתחשק לי לכתוב על שי . 
אני והוא אף פעם לא היינו חברים קרובים מדי . 
הוא בא אליי פעם בכיתה ד' . 
אני באתי אליו רק במאורעות חברתיים כאלו או אחרים . 
וזהו . 
בכיתה ט' וגם קצת ב י' שי היה דכאוני מעט , ועם שיער ארוך . 
זה מאוד מצחיק לחשוב על זה כרגע . 
מתישהו לאחר מכן , הוא נעשה מטרוסקסואל גאה . 
להתווכח עם שי זה סיוט , כי הוא לעולם לא יקשיב לטיעוניך . 
הטיעון העכשווי שלו מולי , על כל דבר שאני אתווכח איתו עליו , יהיה שאני מתווכח איתו רק בכדי להתווכח . 
זה לא משנה אם אני טועה או צודק , זה מה שהוא יגיד . 
ובכל זאת אני באמת אוהב את הבחור הזה . 
הוא קצת מוזר שי , מבחינתי לפחות , ויש בינינו המון חילוקי דעות על המון דברים , אבל אני ממש מחבב אותו . 
וזה מצחיק . 
אני חושב שהוא לא כל כך אוהב אותי , כי אני מעצבן אותו , אבל לא יודע . 
כמדומני שאין לי זכרונות מהותיים משי . 
הו , בעצם יש אחד . 
היתה איזו בחורה שהייתי מדבר איתה בכיתה ט' לדעתי בשם הדס . 
אני זוכר שהיה לה חזה מפותח , כך שמעתי ממקור שני משי , לאחר שאני הוא היא וחברה שלה יצאנו לאיזה סרט . 
( ביקשתי מהבחור שיבוא עמי , לאחר מכן הוא סיפר לי על החזה , לא נהגתי לשים לב לדברים כאלו עד לאחר שנהייתי עם מאיה , בעצם ) . 
אזהו , הוא אמר לי לצאת איתה . 
לא רציתי אותה , והוא לא כל כך הקשיב , כי הוא היה מבואס מזה שהוא לא ניצל הזדמנות עם מישהי שהוא רצה שכבר לא רצתה פקה פקה ( מישהי מנוער שינוי , הו ! 
הייתי בנוער שינוי ! 
וגם דוגי ! 
( וגם דור צח ? 
) וליאור כמובן ! 
הו איזו תקופה מטופשת ) . 
אקפוץ קצת אחורה ברשותי אל צליל פרלמוטר ( אני נורא מרוצה מזה שאני כותב את השמות המלאים וכך שהאנשים האלו יגגלו את עצמם ( כמו שמגיעים אליי לבלוג כשמחפשים את מאיה חיות ( עכשיו יגיעו עוד יותר ) אזהו , הם ימצאו את עצמם כאן . 
זה מגניב לטעמי . 
) אה אגב , למרות שהיא לא עילוי אינטלקטואלי ווודאי שלא מוזיקלי , כל כך הייתי עושה את מאיה חיות . 
יש לה סקס - אפיל מטורף לדעתי ( וגם סנדלי קשירה יפות ) . 
אז כן , בצליל עסקינן . 
צליל נחשבה לילדה היפה בכיתתנו בזמן היסודי , אני מאמין שאין על כך עוררין . 
האמת היא שכשפגשתי את צליל לפני כמה חודשים הופתעתי לגלות עד כמה היא קטנה פיזית . 
זה היה די מוזר . 
אבל כן , פעם היא נחשבה מאוד כוסית ( הו ביל , זוכר שאמרת שצליל חתיכה ? 
אני אפילו חושב שכתבת לי את זה באייסיקיו , אבל מצד שני אני זוכר אותנו מדברים על זה בדרך הביתה מסמי ) [ זיכרון קטן שהבליח : בכיתה ו' היו לנו שיעורי כדוריד , ונדמה לי שביל וטפר היו באים אליי אחרי בית ספר עד החוג שהיה אחה"צ . 
יכול להיות שאני מתבלבל עם חוג מבוכים ודרקונים שגם היה מתישהו , אבל אני די בטוח שלא . 
] נחזור לצליל . 
כמדומני שהיא הילדה הראשונה שבאמת שמתי לב לשדיים שלה , בטיול משפחות בכיתה ה' ( הייתי עם יד שבורה , ובכל זאת שיחקתי כדורסל , ואפילו הייתי טוב והטבעתי וזה . 
אני באמת חושב שיכולתי להגיע ליותר ממה שהגעתי , גם בכדורסל , למרות האסטמה . 
זה תמיד יעציב אותי באיזשהו מקום . 
אני ארחיב גם על הכדורסל בקרוב ) . 
הממ כן , אז היתה איזו בריכה או משהו , והיא היתה עם ביקיני וזה היה מפתיע כזה שלמישהי יש ציצי P : זהו , לא מעניין במיוחד . 
רציתי אותה מתישהו בח ' , היא יצאה עם כרמי , פגשתי את כרמי לפני כמה זמן , לא זוכר מתי . 
הו כן , בכיתה ח' הצטרף לכיתה ח ' 2 כיתתנו המקבילה עלם צעיר בשם אייל שפירא אשר עבר לעירנו הגינתית מחדרה האתיופיסטית . 
שפירא שבה את לב הבנות כבר מין הרגע הראשון . 
איני בטוח למה למען האמת , אבל המון המון בנות רצו אותו . 
איני בטוח איך למען האמת , אבל מתישהו בכיתה ח' אני והוא נעשינו חברים טובים . 
זה די מוזר להיזכר בו , כי בסך הכל הוא היה דמות שהיתה בחיים שלי לזמן מאוד קצר . 
ובכל זאת , צריך לעשות זאת פעם . 
קינאתי בו . 
הפעם הראשונה שהיתה בינינו אינטרקאציה כלשהי , היתה כשהלכתי לבית ספר יום אחד וראיתי אותו הולך גם . 
שנינו , כשני גברברונים טיפשים בכיתה ח ' , התחלנו להתחרות במי הולך מהר יותר , מבלי לדבר על כך כמובן . 
השגתי אותו , רגלים גדולות תמיד היו לי ( הו , פעם בכיתה ט' ביקשתי מארגו שיארגן תחרות הליכה , והבטחתי לנצח . 
היום כואב לי . 
) אני זוכר שאיזה חודשיים אחרי זה , כשפעם ראשונה באמת דיברנו דרך אנשים , הוא הזכיר את זה שאני הולך ממש מהר . 
זה היה משעשע . 
בכל אופן , בדרך זו או אחרת , נעשינו חברים , למרות שאני חייב להודות שזו היתה חברות מפוקפקת . 
אני ואייל היינו הולכים מכות כל הפסקה . 
זה אף פעם לא היה מכות ברצינות , ובכל זאת , בכל הפסקה היינו הולכים מכות . 
זה היה מאוד מוזר , כי בערך מאז כיתה א' הפסקתי לעשות זאת בתדירות כזאת , ובערך מכיתה ו' בכלל , ואיתו הייתי הולך מכות כל הפסקה . 
אני מניח שפעם או פעמיים זה גלש ליותר מסתם , אבל זה אף פעם לא היה באמת רציני . 
אני לא זוכר איך זה התחיל , בסך הכל זו סיטואציה די מוזרה , אבל אני ממש זוכר את זה קורה , כל פעם . 
נורא אהבתי את זה שהיתה לו שליטה עצמית גבוהה , כשגם כשהוא היה מתעצבן , הוא היה נרגע ממש מהר ומחייך . 
אני תוהה אם הוא סיים תיכון בכלל . 
הוא היה שחקן כדורגל טוב , ולא זיין בכיתה ח ' , אפילו שהוא יכול היה . 
אלו דברים קטנים אתם יודעים . 
בטח יש לו גם תיק פלילי היום . 
מוזר שמכל מי שכתבתי עד עכשיו דווקא הקטע איתו העציב אותי , בעיקר עליו . 
הוא היה הראשון שהברזתי איתו משיעור , אולי השיעור היחיד שבאמת הברזתי ממנו בתחומי בית ספר ביסודי , והתחבאנו במלתחות באולם ספורט . 
היה לי כיף איתו . 
הוא השתתף איתנו בכדורסל בסוף כיתה ח ' , וזה נותן לי פתח לעזוב את השולט החדרתי שלנו ( כינויו האלמותי באייסיקיו בכיתה ח' ) ולעבור לבחור אחר . 
טל שרייבר הצטרף אלינו לכיתה בחנוכה של כיתה ו '. נדמה לי שלא כל כך חיבבתיו בהתחלה , מתישהו אחרי זה גיליתי שגם הוא יודע ברידג' , ואז אפילו נסענו ביחד לאיזה מחנה . 
את טל פגשתי גם במחנות שחמט שנסעתי אליהם , ובשאר מקומות מגניבים שכאלו ( הייתי ילד חכם ) . 
אני חייב להודות שאני נורא נהנה לכתוב את כל זה . 
אני חושב שזה לא יהיה מהנה כל כך לקרוא את זה , אולי למאיה , אבל סביר שגם לה לא , ובכל זאת , זה מאוד נחמד . 
אני נזכר בדברים קטנים . 
אולי לא אלך מחר לעבודה , כך אוכל לכתוב את זה בחופשיות באמת עד מתי שארצה . 
לא , סביר שבכל מקרה אפרוש בקרוב כי אני עייף . 
חבל לי שלא אצליח לסיים את זה . 
בכל אופן , במרוצת השנים עד סיום ח' טל הפך להיות חבר מאוד טוב שלי . 
היתה בינינו התאמה גם מבחינת עניין בהרבה משחקים כגון ברידג' ושחמט , ומצד שני כדורסל . 
בהחלט חיבבתי מאוד את טל , ונחמד לפגוש אותו מדי פעם . 
עם טל הייתי בקייטנת בייסבול נדמה לי בחופש בין ח' לט ' , כי אני די משוכנע שסיפרתי על כך ליעל . 
בקייטנה הזו נשרפתי כמו שלא נשרפתי בחיי , ולא חזרתי יותר לשחק בייסבול מעולם . 
מילא , בכל מקרה הייתי גרוע . 
בכיתה ז' נרשמתי לראשונה בחיי לקבוצת כדורסל . 
עירוני רמת - גן . 
הייתי גרוע . 
לא היו לי יסודות משחק מינימליים , לא היה לי מושג איך שומרים על שחקן . 
אני לא אשכח אימון שהיה לנו פעם , בו המאמן ביקש ממני לעמוד עליו לשמירה , ופשוט לא ידעתי איך . 
אם יש משהו שבאמת חבל לי עליו , הוא שלא נרשמתי לחוג כדורסל בגיל צעיר יותר . 
אני בסך הכל חושב שהייתי מסוגל להגיע למשהו , לא להיות שחקן בליגת העל כמובן , אבל שחקן נוער מכובד בהחלט כן . 
וזה נורא חבל לי , כי אני יודע שזה משהו שהייתי נורא נהנה ממנו . 
כשהייתי קטן ביקשתי מאמא שתרשום אותי , אבל כמו תמיד לא הייתי מספיק אסרטיבי . 
זה באמת חבל לי . 
אני באמת נורא רוצה להקים קבוצה בליגה ג' או מה שלא תהיה הליגה האחרונה של הכדורסל ביום מין הימים , אבל אני בספק אם אעשה זאת . 
( להקים עם חבריי , כמובן ) . 
אה , לאחר כמה חודשים ו 27 שניות משחק בעירוני רמת - גן , עברתי לסער רמת גן , בה שיחק טל . 
הייתי דווקא לא רע באימונים , הם היו ממש זקוקים לשחקן גבוה , ויכולתי דווקא להשתלב שם לא רע . 
אני אפילו לא זוכר למה פרשתי גם משם בסוף . 
נדמה לי שהייתי עייף . 
תמיד הייתי עייף . 
לאן להמשיך מכאן . 
יש פשוט המון אנשים . 
מתן ג' היה חבר טוב שלי ביסודי . 
הוא היה הילד הראשון מכיתת המחוננים שרציתי ללכת אליו , אך לא הצלחתי למצוא את ביתו ( הגאון אליהו רחוב טיפש , איך הייתי אמור לנחש שהבתים שם למעלה הם חלק ממנו ? 
) . 
מתן תמיד היה ילד שנוי במחלוקת אצלי . 
מצד אחד , הוא היה בחור מאוד טוב . 
מצד שני , הוא היה מרובע מדי בשבילי . 
זאת אומרת , הוא פשוט היה הכי פולני שבן אדם יכול להיות . 
וזה העיק עליי . 
אני מניח שהפערים בינינו היו שלי היה את אח שלי כמודל לחיקוי , ולו היה את יניב ( כה מעטים מכם מכירים את הנפשות הפועלות , אבל אלו שכן , וודאי יבינו כוונתי ) . 
בכיתה ו ', החלה להיבנות לה חבורה שכללה את טל , ביל , שיש , מתן ואנוכי , חבורה אשר מתן אהב לכנות " החבורה הקטנה שלנו " אותי ואת ביל זה מאוד שעשע , גם קצת העיק , אבל סך הכל באמת התאמנו אחד לשני באותה התקופה . 
היינו משחקים הרבה ברידג' , אפילו שחלקם לא כל כך ידע , זה עדיין היה כיף . 
נהנתי בטיול השנתי של כיתה ח ' , אפילו שנהרגו במהלכו כ 2,500 בני אדם . 
( זה נשמע אפוקליפטי ) . 
אגב , אם אתם עוד כאן . 
אקפלה . 
http://news.walla.co.il/?w = / 1 / 928418 אני מתגעגע לבגרות בלשון . 
וחם לי . 
( לא באמת חם לי כמובן , אבל זה כל כך רחוק מלהיות שווה פוסט , וזה ) עריכה : לעזאזל , מישהו מכם טרח להיכנס ללינק ולנסות להבין את ההקשר ? 
! 
בלאט בלאט ביל אתם יודעים חברים , הסתפרתי . 
ואני מרוצה להפליא מהתוצאה . 
( אין לי זמן לפוסט באמת , כי יש לי מחר מגן בספרות מורחב , ורק כעת אני משלים את מניין היצירות . 
הא וכמובן שב 10 צריך לראות מונדיאל . 
) יום נעים חבר'ה. 
