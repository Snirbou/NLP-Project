אתם יודעים שבלוג שלא מתעדכן במשך שלושה חודשים נמחק באופן אוטומטי ? 
אני יודעת שזה אפילו עוד לא חודשיים , ואני אפילו לא יודעת אם אכפת לי . 
מתישהו באמצע די שנאתי אותו , אבל אחר כך גם זה עבר ועכשיו אני בעיקר אדישה , חשבתי . 
אבל פתאום קראתי על המדיניות מחיקה הזאת , ופתאום הרגשתי מין ציבטוט כזה , והלכתי לבדוק אם הוא עוד שם . 
טוב זאת סתם הייתה פעולת החייאה . 
אני אפילו לא שולחת לכם מייל על זה . 
אני פשוט יודעת שבעוד חודש וחצי כשהוא יהיה בסכנת חיים , אני אשכח , או שיהיו דברים אחרים , או שפתאום יצמחו לי עקרונות טיפשיים , והוא יתפוגג . 
