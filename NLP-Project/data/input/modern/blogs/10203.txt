הוא נפטר לפני 20 שנה , חודש לפני יום הולדתו ה - 80 . 
הוא היה שבוי בעת מלחמת העולם השנייה , וכתוצאה מכך בריאותו התקלקלה . 
אך למרות זאת המשיך לעבוד קשה . 
היו לו ידיים קסומות , לסבא שלי . 
הוא היה מכין צורות ופסלונים מעץ ומוכר אותם די ביוקר . 
אבל אנשים קנו אותם ברצון , כי בסא היה אומן מוכשר ביותר . 
ככל הנראה , הנטיה שלי לצייר ולפסל פה ושם באה לי ממנו . 
בגיל מבוגר סבא עבר שלושה התקפי לב , אך את הרביעי כבר לא שרד . 
הוא נפטר ב - 30 לדמצבר 1986 , ממש לקראת ראש השנה האזרחי . 
אם היה חי , ב - 1.02.2007 היה בן 100 . 
בתמונה : אני והסבא . 
הקיץ האחרון . 
אוגוסט 1986 . 
מיום ליום שלי גדלה ונעשית יפה יותר . 
אך מלבד זאת , היא ממש חתולה מהממת באופיה ! 
כן שורטת , כן נושכת , כן שובבה גדולה . 
ויחד עם זאת , היא ציידת אמיצת לב . 
בתחילת השבוע , באמצע הלילה , חדרה לדירתנו חולדה . 
ככל הנראה , נכנסה פנימה בגלל חלון פתוח בשירותים . 
אני מודה באשמה - השארתי אותו פחוח . 
היו לכך נסיבות מקלות : התעוררתי מכאבי בטן ובחילה איומה , רצתי דחוף לשירותים כדי להתפנות ו/או להקיא . 
ועל הדרך פתחתי את החלון בשירותים , כדי שהאוויר הקר יסלק ממני את הבחילה . 
ישבתי שם כמה דקות . 
במקרה גם אמא רצתה להכנס לבית השימוש , לכן ברחתי משם גחוף , כדי לפנות לה מקום . 
ואת החלון שכחתי לסגור . 
וגם אמא לא שמה לב שהחלון פתוח . 
בינתיים הוקל לי . 
הוקל עד כדי שנרדמתי כמו תינוקת . 
ותוך שינה לפתע חשתי נגיעה קלה של ציפורניים על היד . 
הייתי בטוחה שזאת שלי , אבל בכל זאת פקחתי את עיניי . 
ואז ראיתי חולדה רצה על השטיח ! 
לא רציתי לקום באמצע הלילה , להדליק אורות ולנסות לסלק את החולדה . 
פשוט כי לא רציתי להעיר את אמא ואת רונני . 
הרי רונן יפחד ויבכה , ואמא תתחיל לדאוג ולהשתגע . 
בסך הכל רציתי לשמור עליהם . 
אחרי הכל , החולדה הייתה בחדר שלי והרעישה עם חוטי החשמל . 
כך שאני הייתי המסתכנת הראשונה מכולנו . 
שעה וחצי שכבתי כמשותקת עם עיניים פקוחות לרווחה ורק התפללתי שהחולדה לא תזיק לא לאמא ולא לילד . 
ובנוסף , תיכננתי לקנות מלכודות דביקות ולשים אותן בכל פינות הדירה . 
אבל מוקדם בבוקר הכל הסתדר . 
אמא קמה לשירותים וראתה את המחזה הבא . 
החולדה מתרוצצת בתא השירותים , ושלי מונעת ממנה לצאת משם . 
תוך דקות ספורות , אל מול עיניה של אמא , החולדה קפצה ונעלמה דרך החלון ! 
ואמא סיפרה לי את זה אחרי שקמתי . 
אלוהים , איזה מזל ! 
מזל ששמע את תפילתי , והחולדה לא הזיקה לאף אחד מאיתנו . 
מזל שאמא צפתה במחזה המחריד רק במשך דקות ספורות ( ועל הפחדים הליליים שלי אין שום טעם שתדע ) . 
ומזל יש לנו חתולת זהב שכזאת , שבאמצעות אינסטינקט הציד שלה מצילה אותנו . 
אין ! 
אין על חתולים ! 
חיות מדהימות ביותר עלי אדמות . 
זה מה שאני אוהבת ביחסים עם הפרקליט - שבכל פגישה אנו משאירים טעם של עוד . 
אף פעם לא נמצאים ביחד יותר מדי זמן , לא נמאסים אחד על השניה , לא עולים זו לזה על עצבים . 
מבחינתי , יש יתרון גדול בלגור בערים שונות , אך לא הכי רחוקות זו מזו . 
כך לכל אחד מאיתנו יש אפשרות לצאת מביתו ומעירו כדי לנקות את הראש ובאמת לבלות בנעימים . 
גם בתדירות הפגישות , המתקיימיות פלוס - מינוס פעם בשבוע , אני רואה יתרון . 
בזמן הזה אנו באמת מספיקים להתגעגע , וכל מפגש הופך לחגיגי . 
הרי האויב הכי גדול של רומנטיקה הוא שגרה . 
זאת בדיוק הסיבה לפרידות מהירות של זוגות מאושרים , אשר כל - כך נמשכים אחד לשני שלא רוצים להפרד אפילו לדקה , ובסופו של דבר נשבר להם אחד מהשני , ובגדול . 
האמת , אין בי יציבות . 
אין לי סבלנות ליחסים אינטנסיביים וארוכי תווך . 
מתוך 9 שנות נישואין הייתי מאושרת בקושי שנה , ואת השאר המשכתי מכוח האינרציה ומחשש להשאר לבד , ללא סיוע כלכלי , ללא משפחה וחברים . 
הרי בעלי בזמנו הבריח לי את כל החברות , כדי שאהיה שייכת לו בלבד . 
גם לאחר הגירושין עברתי מספר מערכות יחסים שהסתיימו צ'יק - צ'אק . 
תחילה הייתה התלהבות , רצון להפגש יום - יום . 
אבל מהר מאד זה הלך ודעך . 
לפחות מבחינתי . 
וכך עד שפגשתי את הפרקליט . 
איתו הכל מתנהל אחרת : רגוע , שקט , נינוח ונבון . 
בעצם , כל ארבעת ההגדרות הללו ניתן לייחס גם לאופיו של הפרקליט עצמו . 
וגם אני , ככל הנראה , נעשיתי נבונה יותר עם השנים ומשתדלת ( אף כי לא תמיד מצליחה ) לא לחזור על טעויות מן העבר . 
ואני בטוחה שכל אלה סיבות טובות לכך שאנו ביחד כבר יותר משנה . 
אחרת , הייתי חוטפת קריז ובורחת הרבה לפני . 
אך הסיבה הכי גדולה ל " ביחד " הזה היא שהפרקליט הינו בחור כל כך נפלא , מתוק ומקסים . 
ואין כיף גדול מלהפגש איתו מדי פעם ולשכוח מכל העניינים היום - יומיים . 
