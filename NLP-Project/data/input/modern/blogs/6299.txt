היא התקשרה אלי מבוהלת כולה , אמרה שלא אאמין למה שקרה . 
חשבתי שלפחות נחת לה מטוס באמצע הסלון , אבל מה שסיפרה בסוף היה שפרצו לה לבית . 
מפחיד , אני בטוחה למרות שטפו טפו טפו , לא קרה לי . 
החלק המוזר היה שזה קרה כשהיא וההורים שלה היו בבית , ישנו . 
הם נכנסו דרך המרפסת , טיפסו על חבלי הכביסה . 
היא שמעה רעשים ויצאה מהמיטה בתחתונים , וכשראו אותה הגנבים - שניים במספר - קפצו דרך החלון . 
קומה ראשונה . 
חצי יממה מאוחר יותר קיבלתי טלפון שהיא לא מוכנה להשתמש בשירותים , כי הם היו שם ולא הורידו את המים , וגם השאירו עקבות של בוץ לאורך כל הבית . 
הצעתי לה להשתמש באמבטיה ולשתוף , כי היא כבר ממש לא יכלה להתאפק . 
היא הסכימה שזה רעיון טוב . 
" אל תקחי אותי איתך ! 
" אמרתי כששמעתי אותה הולכת עם הטלפון לשירותים . 
" אבל אני מפחדת לבד " . 
הרגעתי אותה שאשאר על הקו כל הזמן , רק בבקשה שתניח את השפורפרת . 
ככה התפשרנו . 
השיחה נמשכה ארבע וחצי שעות , השיא הפרטי שלנו . 
אין לי מושג איך היה לה זמן לשיחות היום - יומיות שלנו . 
מילא בכיתות הנמוכות , אבל כשהגיעה לי"א , לי"ב ... 
.. 
. 
אני זוכרת שאז בקיבוץ על חוף הים הרגישה שהיא עומדת להתעלף , אז הלכתי וקניתי לה קוראסון שוקולד , והכרחתי אותה לאכול . 
העיניים שלה היו אדומות והיא הייתה חיוורת לחלוטין . 
היא אכלה אותו ואחר - כך דחפה אצבע לגרון והקיאה . 
היא בכתה והיה לה קר אז נתתי לה את הסווטשרט שלי . 
" את מוכרחה להפסיק להרעיב את עצמך ! 
" צעקתי עליה . 
בסוף תמותי לי , ומה אני אעשה בלעדיך ? 
אחר - כך איפרנו אחת את השניה ותקענו סיכות בשיער שיעמוד יפה - עגבניה או בננה ? 
והיא עדיין בוכיה , מתלוננת שרע לה , ורע לה . 
וכשכבר לא יכולתי יותר , אמרתי לה שאלשין עליה , שזה לא יכול להמשך . 
שתסתכל על עצמה כמה היא יפה , ובעוד כמה שנים במקרה הטוב יהיו לה שניים שחורות , ובמקרה הרע בכלל לא תהיי קיימת . 
ומאיפה היא ממציאה את זה בכלל שהיא צריכה דיאטה ? 
טיפשה , אמרתי לה . 
בהתחלה אמרה שהיא מקיאה רק לפעמים כשהיא שותה שוקו וזה עושה לה בחילה . 
בסוף הודתה בזה , וסיפרה לכל הבנות - שיעזרו לה . 
וכשהייתי בבית חולים אחרי הניתוח ההוא , באה והביאה לי ים של קלטות עם סרטים שאהבתי , וקנתה לי מתנות . 
כל יום היא באה , יותר משבוע . 
וכשראינו בטלוויזיה הקטנה מול המיטה שלי על " אריזה משפחתית " הצחיקה אותי יותר מכל הבדיחות . 
ולא הפסיקה גם כשאמרתי לה ש " איי , כואב לי בחתך , אני לא רוצה לצחוק " . 
ודאגה כל - כך . 
אפילו נשארה איתי כשההורים שלי רצו ללכת הביתה להחליף בגדים . 
איך היא גרמה לי להפטר מהמפלצת ולעבור למקום טוב יותר . 
מקום שבו הכרתי שתיים שלימים הפכו להיות שתיים מחברותי הכי טובות . 
והיא שבהתחלה עודדה אותי כל - כך להתחבר איתן , עשתה לי כאלה סצנות קנאה . 
פעם אפילו נעלה אותנו מחוץ לחדר שחלקנו לשלושה לילות ונעלמה לה . 
אחר - כך השלמנו , בכינו והתחבקנו , נשבענו שלנצח נהיה חברות ולא נריב יותר אף פעם . 
ולמרות שלתקופות היה טוב , כמו בלילה שכולנו שיחקנו טאקי , והן ברחו מהחדר בצרחות בזמן שאני הרגתי את הג'וק עם המטאטא , הקנאה הרימה את ראשה שוב ושוב . 
נצח זה זמן ארוך . 
איך בוינה אמרה שהיא רוצה ללכת לקניות , ולקחה את המאטרו . 
איבדה את הדרך , ביזבזה את כל הכסף , ואיחרה בשלוש שעות . 
כולם נכנסו לפאניקה מרוב דאגה . 
ובבוקר שאחרי כשנסענו למרכז העיר שכנעה אותנו שנאכל במאפיה , כי הריחות שבקעו ממנה היו כל - כך טובים . 
וזה למרות שלא היה לנו נעים לאכול שם ברחובות , שהיו כל - כך נקיים , שניתן היה לחשוב שזה בית בובות ולא עיר אמיתית . 
ובמשך כל שאר הטיול הלוויתי לה כסף עד שנגמר גם לי . 
את המגפיים החומים , הגבוהים מעור שרצתה כל - כך כבר לא יכלה לקנות . 
ואיך הקנטנו אותה , טיפשנות , לא חושבת על שום דבר מראש . 
חסרת אחריות . 
והיא בכתה ואחר - כך צחקה כשהיא מודה בפגמים של עצמה . 
את המחזור הראשון קיבלה כשלבשה מכנס לבן , וכולנו ראינו את הכתם האדום מתפשט . 
הנשיקה הראשונה בכיתה י ' , היא סיפרה שעות איך הוא ליקק אותה , והיא לא ידעה מה לעשות . 
אמרתי לה להתאמן על סוכריה על מקל וגלידות . 
אולי בגלל זה 4 שנים מאוחר יותר רקדתי לקולם של הבנים בכיתה , ששרו שאני " מצרפתת גלידות " . 
הייתה באה ומספרת לי את כל האוהב/לא אוהב . 
איך זרק אותה ואחר - כך התחנן שתיקח אותו בחזרה . 
ואיך למרות שאמרה לו לא , הריח שלו רודף אותה לכל מקום היום . 
אחר - כך נזכרה שהיא שהזליפה על עצמה את הבושם שלו בסופר פארם . 
ואיך אחר - כך כשפגשה את ההוא שגר בצפון , חייל , שהפך לחבר שלה , והיה נוסע אליה רק בסופי שבוע . 
כמעט שנה היו חברים , ואני לא האמנתי לה שלא שכבה איתו , כי כבר הייתה בכיתה י"ב . 
בנות בכיתה י"ב לא יכולות להיות בתולות , אמרתי , ולא ידעתי שאני אהיה בדיוק כמוה . 
כשחמצנה את השיער עשתה את זה כל שבוע כמה פסים , כי לא רצתה שאבא שלה יראה . 
אבל הוא ראה כבר בשבוע הראשון ולא אמר כלום . 
והתחילה לעשות פאנים בקביעות . 
רק כשהשיער שלה היה שרוף ופלטינה , הבינה עד כמה זה מכוער , צבעה שוב לשטני הטבעי שלה , והתירה לו להיות מסולסל . 
למדה איך לא להסתרק חוץ מאחרי מקלחת . 
הייתה נועלת פלטפורמת בגובה של עשרה סנטימטרים , ואני הייתי שואלת " למה את צריכה ? 
גם ככה את גבוהה נורא " . 
איך יכולתי לדעת ששנתיים אחרי זה גם אני אגרר על עקבים ואשק למטר 80 . 
וגם לי כולם יגידו " למה את צריכה ? 
" ו " איך תמצאי חבר ? 
" . 
עזבה אותנו והתחילה ללכת לחדר כושר במקום . 
נשארנו בקשר טלפוני . 
התקשרה אלי בשבת , יום לפני הגיוס . 
הבטיחה שתתקשר בשבת הראשונה שבה תהיה בבית . 
אמרתי שחסר לה שלא . 
סיפרה לי שאתמול פגשה בבית קפה חברה משותפת שלנו מפעם , וזו סיפרה לה שהיא לסבית . 
כששמעה את זה אמרה שהיא הולכת לשירותים ופשוט ברחה משם . 
מה הייתה אומרת אם הייתה יודעת עלי ? 
גם ממני הייתה בורחת ? 
ובעצם ברחה גם בלי קשר , כי מאז שאמרה מה שאמרה על זה שתתקשר , עברו שלוש שנים , ומילה לא שמעתי ממנה . 
היא הייתה אחת האובססיות הראשונות שלי . 
השלישית אם אני זוכרת נכון . 
היא הייתה כל - כך יפה ואצילית עם הגובה שלה והצוואר הארוך , העיניים התכולות . 
היה לה שיער שטני ארוך ונמשים כמו לג'ינג'ית , אבל זה לא הפריע בכלל . 
הערצתי אותה . 
אחר - כך הפכנו לחברות הכי טובות והיוצרות התהפכו , אני הייתי ליועצת , והיא הייתה זו שהעריצה אותי . 
שנים לא חשבתי עליה ופיתאום חלמתי עליה בלילה . 
אני חושבת שזאת הייתה רק הדמות שלה , התפקיד היה של מישהי אחרת , אבל זה הזכיר לי אותה . 
הזכיר לי את האהבות הישנות . 
אני לא יודעת ... 
.. 
. 
אולי זה קטע כזה של רופאים . 
לא משנה מה הסיבה שבגללה הגעת אליהם , הם ישר רוצים להפשיט אותך . 
שלא תחשבו , אני לא מעיזה אפילו לטעון שיש פה קטע מיני , בטח לא כשההורים שלי יושבים בחדר . 
" זה בברך " אני מנסה , " והמכנס מתקפל ממש בקלות " . 
" תורידי את המכנסיים ותקפצי על המיטה " הוא מתעקש . 
לא שלקפוץ זה פוליטיקלי קורקט , אבל בסדר . 
אחר - כך הוא יוצא " כשאני אחזור את בלי מכנסיים , כן ? 
אני לא אפריע לך " . 
לא תפריע לי ? 
למה , כי יש לי גינונים סוטים בשעת ההתפשטות , ואחרי שסיימתי איתם אני פחות עירומה ? 
פחות מתביישת ? 
אחר - כך זה בסדר ? 
זאת אומרת , תהרגו אותי , אבל משום מה רופאים רואים בזה איזה ערך קדוש , שבשעת ההתפשטות הם יצאו מהחדר , יתנו לך פרטיות . 
אחר - כך תפזזי לפניהם בסמי עירום שלך , ולא תהיי לך שום סיבה להתבייש . 
זה כניראה פחות פרברטי ככה ... 
.. 
. 
" תרפי " הוא אומר כשהוא חוזר . 
אה ... 
.. 
. 
נסה אתה להרפות כשהשיניים שלך נוקשות מקור , והדבר היחידי שאתה מצליח לחשוב עליו הוא 'פאק, איך לא עשיתי קו ביקני ? 
' ( ולא , לא איכפת לי שאני היחידה שרואה את זה . 
תודה אימא ) . 
איך ? 
כי חורף . 
מאוד חורף אפילו . 
ואף אחד לא הולך עם ביקיני . 
וחוץ מזה ברך , אתם יודעים , לא חשבתי שנגיע למידה כזאת של אינטימיות כבר בפגישה ראשונה , אז טרחתי לעשות שעווה רק עד אחרי הברך . 
" יופי " הוא אומר , אחרי שהוא מצליח להכאיב לי בכל דרך אפשרית . 
( אגב , זה עוד קטע של רופאים - סדיזם . 
יודעים בדיוק מה יכאב ואיפה , אז הם נכנסים באמ'אמא שלך , ואחרי זה הם מתחסדים " אוי כואב ? 
סליחה , לא התכוונתי " , לא מה פיתאום ? 
מלאך אתה . 
) " את יכולה להתלבש " הוא סופק כפיים . 
עכשיו הוא לא יוצא מהחדר , הא ? 
כי ללבוש את המכנס זה ריטואל הרבה פחות מביך מלהסיר אותו . 
אבל זה בסדר , באמת ... 
.. 
. 
בעוד שבועיים אני על שולחן הניתוחים שלו , ואז הוא יוכל לראות גם מה יש לי מתחת לעור , כן . 
אין מה להתבייש מרופאים . 
כתבתי פעם בבלוג שנמחה מעל האדמה בלי יכולת לשחזור ( כי הייתי מטומטמת ופתחתי אחד חדש עם אותו השם והסיסמא , ומחקתי גם אותו , אבל אותו אני כן יכולה לשחזר ) שהייתי יכולה להיות סטוקרית מצויינת . 
בזמן האחרון אני חוזרת להרגיש ככה הרבה . 
שהמרחק בין המצב שאני נמצאת בו , שהוא סוג של " התנזרות " , לבין להפוך להיות סטוקרית אובססיבית , הוא נורא קטן . 
אני מאוד טוטאלית וגם אם אני לא לגמרי מאוהבת , אני נוטה ללקות בכל מיני אובססיות כאלו . 
נוטה להדבק לכל מיני אנשים כמו צביקה פיק לקריירה המתה שלו , ולוקח לי הרבה מאוד זמן להצליח להתנתק מהם . 
עכשיו זה כל - כך הרבה יותר קשה לי , מפני שאני יודעת שאני יכולה פשוט ללכת חמש דקות ברגל ולראות את מושא אהבתי על " daily basis " , מה שנקרא . 
ואני מספיק פסיכית בשביל באמת לעשות את זה ( בעיקר אם אני מדוכאת מספיק ) . 
אני גם מספיק פסיכית בשביל לברר איפה עוד אפשר למצוא את הגברת . 
והקטע העצוב הוא , שאני יכולה להשיג את המידע הזה ממנה עצמה . 
אין לה שום מושג שהמחשבות שעוברות לי בראש נוטות להפחיד אפילו אותי . 
כי אני כזאת חמודה , חייכנית , שקטה , מנומסת . 
אני לא נראית כמו מישהי שמה שעובר לה בראש אלו תאונות שרשרת . 
אני לא נראית כמו מישהי שאתם עלולים לראות אותה מעבר לכל פינה שתפנו אליה היות והיא החליטה לחכות לכם שם . 
ובכל זאת אני לא סטוקרית . 
לפעמים , לפעמים אני עושה דברים שהם לא ממש סבירים בשביל לפגוש כל מיני אנשים , אבל לרוב אני מאוד שקולה והגיניות . 
לרוב אני מבטלת את כל הקולות הקטנים והטיפשים בראש שלי בטענה שזה לא שפוי לגמרי , ושזה לא יתן לי שום דבר . 
ומזל שכך , כי כבר מזמן הפסקתי להתרגש מלראות את אהובתי . 
זה אפילו עלול להכעיס אותי אם אני לא מקבלת מספיק תשומת לב , וכשאת אורבת למישהי , את לא יכולה לצפות שיצאו לך מזה שיחות פורות , או חיבוקים או נשיקות . 
בעיקר הרבה דפיקות לב לא חיוביות במיוחד , והרבה רגשות אשם וטמטום . 
אני סומכת על זה שאני מספיק שפויה בשביל לדעת שלראות אותה המון , לא יעשה אותה שלי . 
בכלל לא . 
ואחרי היום אני מבינה עד כמה כל המחשבות האלה טיפשיות . 
עד כמה שמה שנידמה לי שישמח אותי בעצם מעציב אותי , ושהמעט שאני נכנעת לו , יתכן שאפילו אותו אני צריכה לחסום . 
כי חיוכים חצי מזוייפים וחולפים , הם יותר גרועים מלא לחייך בכלל . 
ומי שאני אוהבת אותו , זה נחמד לי מאוד , אבל זה לא אומר שהוא אוהב אותי בחזרה . 
זאת אומרת , אולי קצת , אולי מחבב , אולי לא שונא . 
אולי כן . 
ולא יעזור לי , אני לא יכולה לשנות את זה גם אם אני אנסה מאוד . 
אני צריכה להשלים עם המצב כפי שהוא . 
ואסור לי לחטט לעצמי בעצבים בכוונה , גם ככה הם רופפים . 
וכולם שם , מתוקים , מהממים , חולה עליהם . 
ואני בטוחה שחלקם אחלה אנשים . 
חלקם לא . 
אני לא יודעת . 
לא מכירה חצי מהם . 
זה לא עוצר בעדי מלפצוח בצווחות היסטריות כשאני רואה אותם . 
וזה בסדר , מותר . 
מצד שני אני לא צריכה לשרוף אותם לעצמי או אותי להם . 
אני צריכה להיות מסוגלת להמשיך להפיק מהם אושר לעוד מספיק זמן גם אם זה אומר להשהות סיפוקים מיידים . 
אני ילדה גדולה . 
אני לא יכולה להיות סטוקרית גם אם ממש מתחשק לי . 
