מחקרים חדשים מראים כי מין אוראלי עלול לגרום לסרטן בפה . 
אז בפעם הבאה שהוא דוחף לך את הראש למטה ללא גינוני נימוסין , אמרי : " טוב , אתה לא רוצה שאני אחטוף סרטן בגלל מציצה , נכון ? 
" . 
לפחות זה נשמע יותר טוב מ : " אייייכס , שאני אמצוץ ? 
! 
מה פתאום ? 
! " . בשום פנים ואופן אל תיכנסו למשחק הזה ותתחילו לשחק . 
מה שלא יהיה , פשוט תתגברו על הדחף ! 
בלוג זה אינו אחראי בשום צורה להתמכרות גולשים למשחק , לבזבוז זמנם , לירידה בתפוקת הזרע , לבעיות זוגיות , אובדן כושר עבודה ואף פיטורים בקלון , ולכל תופעה אחרת שעלולה להתרחש בשל שימוש בלתי פוסק במשחק הנ"ל . 
כמו כן , בלוג זה חוזר ומדגיש שאנשים המתמכרים בקלות לקווסטים וחידות , מוטב להם שלא יתקרבו לדבר הזה בכ - לל ! 
שלום ותודה . 
אני שם , אם מישהו מחפש אותי . 
מהומה גדולה מתחוללת בזמן האחרון סביב סרטו החדש של מל גיבסון , The Passion of The Christ , שבעברית מכונה " הפסיון של ישו " . 
האיש והישבן מואשמים מכל הכיוונים - היהודים מדברים על אנטישמיות , הכנסיה הקתולית אומרת שהוא בכלל לא קתולי , אלא שייך לתת - זרם של קיצונים שפרשו מהקתוליות , הרבנים צועקים שעיסוק היתר בסרט רק יגביר את האנטישמיות וכו ' . אותי מטריד רק דבר אחד , ואני אולי כבר רגילה לשגיונותיהם של המתרגמים המטומטמים בישראל , אבל זה נראה לי קצת מוגזם . 
יכול להיות שיש פה איזו משמעות סמויה שאני לא יודעת עליה ( מעולם לא הצטיינתי בתנ"ך . 
אני מעדיפה מדע בדיוני , שהוא לפחות אמין ) , אבל למיטב ידיעתי , פירוש המילה Passion בעברית , היא " תשוקה " . 
כלומר , הסרט היה צריך להקרא " תשוקתו של ישו " , או משהו . 
פסיון , אפעס , זה עוף נחמד מאד , ששמעתי שהוא מאד טעים , מכיוון שהוא שייך למשפחת " בשרי הציד " . 
באנגלית קוראים לו בכלל Pheasant . 
שזה כמו Peasant ( איכר ) , אבל לא . 
אז נשאלות השאלות : האם לישו היה עוף מחמד , שבעצם בו הסרט עוסק ? 
האם גם העוף נצלב , או שמא נצלה ? 
הייתכן שכל הנצרות מבוססת בכלל על מתכון של פסיון בזיגוג דבש , וכל הדיבורים על היהודים שצלבו את ישו , הם בכלל מטאפורה לצליית העוף התמים ? 
האם היהודים צלבו או צלו את ישו ? 
זה מאד חשוב לברר את זה . 
אולי שנים של רדיפה קרו רק בגלל שגיאת כתיב קטנה ? 
! 
או שאולי היתה הכוונה לפנסיון של ישו ? 
ורק זה חסר לנו , שעכשיו גיבסון יתבע אותנו לא רק על הוצאת דיבה , אלא גם על תרגום מחורבן של השם של הסרט שלו ? 
כידוע , בלוג זה עוסק רבות בציצים . 
אז הנה עוד פעם : מדי פעם , גם לוואלה יש יציאות משעשעות . 
בהמשך לדיון הסוער בנושא כלובי הדגים . 
בכלל , אני מתחילה להגיע למסקנה שווליניץ עשה שירות דוב לכלובי הדגים , כי עריקתו למחנה האויב רק עוררה מחדש סערה ציבורית בנושא שכמעט ונזנח , והופעתו המגוחכת בפרסומת , רק גורמת לטיעונים של ה " חקלאים " להראות דביליים עוד יותר . 
במאי 2005 אמור לצאת הסרט האחרון בטרילוגיה החדשה של Star Wars , פרק מ ס' 3 . 
בינתיים דולפות כל מיני שמועות . 
אז כן , מדובר בספויילרים , אז אם לא בא לכם - אל תקראו . 
זה הכל שמועות , כמובן , אז לא צריך להתרגש . 
גם אין פה משהו ממש קיצוני , מה שלא יהיה . 
זה אולי נשמע שיא שנות ה - 80 , אבל בעיניי , Arcade טוב ( אולם משחקי וידיאו , למי שלא יודע ) זו תמיד חוויה נהדרת . 
ישראל , מה לעשות , די חלשה בתחום הזה . 
יחד עם זאת , היו פה יציאות לא רעות - הטרוקדרו בראשל"צ , אמריקנה בבאר שבע , ו - Arcade סביר למדי , שנסגר , בדיזנגוף סנטר . 
היום יש בקושי את ג'ויסטיק בעזריאלי , שם מדובר בעיקר בפס ייצור לכרטיסים ירוקים ומכוערים . 
שיא השיאים , מבחינתי , היה מרכז המציאות המדומה שהיה בשער 1 בדיזנגוף ( מקום העבודה הראשון שלי , ברוב עוונותיי ) . 
מציאות מדומה היתה אז קונספט שהקדים את זמנו , וכך גם היזמים של הסיפור הזה . 
מי שלא מכיר , מדובר במכונות משחק מפלצתיות , בהן אתה חובש קסדה על העיניים , וכל כולך רואה רק את סביבת המציאות המדומה . 
אז זה היה שיא הטכנולוגיה . 
היום , כמעט כל אחד יכול לקבל את זה במחשב ביתי שהוא טיפה מעל הממוצע . 
ה - VR , כמו שקראנו לו בחיבה , הכיל משהו כמו 6 - 7 מכונות מציאות מדומה , שעבדו על מחשבי אמיגה 3000 ( אז שיא כוח העיבוד , ככל הנראה ) , וכללו 2 סימולטורים של מטוסים , קווסט אחד ו - 3 מכונות ברשת , שהכילו את המשחק הפופולרי ביותר - דקטייל נייטמייר . 
משחק שבבסיסו הרעיון הפשוט - יורים אחד על השני , וכל 10 יריות בא לאכול אותך דינוזאור מעופף . 
אם פוגעים בך , אתה מתפרק למיליון חתיכות ומתחבר במקום אחר . 
המשחק הזה הרבה יותר מורכב ממה שהוא נשמע , ואחרי וותק של כמה חודשים , אפשר ללמוד שם טריקים וטכניקות , שהפכו כל מדריך ( כולל אותי , כמובן ) לאלוף בלתי מעורער . 
אם היה מגיע לקוח לבד , והיה רוצה קצת אקשן , אחד המדריכים היה עולה איתו ומשחק נגדו , וכמובן נותן לו לנצח . 
אבל בלילה ( יותר נכון , לפנות בוקר ) , אחרי שכל הלקוחות היו הולכים , היינו עושים טורנירים בין המדריכים , במשחקים שנמשכו הרבה מעל הממוצע ( ללקוח רגיל המשחק מוגבל בזמן , כמובן ) , משחקים שמהם היינו יוצאים מזיעים ומתנשפים , כאילו רצנו מרתון קטן . 
ותאמינו לי , זה היה מעייף באמת . 
זה היה מקום מאד מיוחד לעבוד בו . 
הגעתי כשחקנית מכורה והפכתי למדריכה במשרה חלקית ... 
.. 
. 
בהתחלה הייתי חוזרת הביתה עם כאבי גב ועיניים , ואף כאבי ראש ( המקום היה חשוך , ורק המוניטורים ריצדו שם רוב הזמן ) , אבל אחרי שבוע - שבועיים התרגלתי , והיה כיף . 
אווירה נעימה , חבר ' ה צעירים , והמון שעות של VR בחינם . 
העבודה המושלמת . 
אהבתי את המקום . 
היה בו גם אחלה אוכל ובר נחמד , כך שהיה אפשר להשתכר . 
אבל אחרי כמה חודשי פעילות הוא נסגר , כנראה בגלל השכירות הגבוהה , וכנראה מפני שהוא באמת הקדים את זמנו . 
לדעתי , היום הוא היה יכול להצליח הרבה יותר . 
מכונות הדקטייל הועברו לסנטר לתקופת מה , שם שיחקו בהן מדי פעם , אולם משום מה זה לא ממש תפס . 
מאז , אגב , לא ראיתי בשום Arcade ראוי לשמו איזו מכונה לדוגמא . 
עם הטכנולוגיה של היום , בטח אפשר לייצר משחקים מדהימים , עם המורכבות של שר הטבעות והאקשן של מאטריקס ( הנה , כבר 2 רעיונות למשחק ) , אבל איכשהו , זה לא קורה כאן בארץ . 
אולי יש משהו מפחיד , קמאי , בלהכניס את הראש שלך לעולם אחר . 
היו אנשים שממש נלחצו מזה , וחלק אף הורידו את הקסדה אחרי דקות ספורות . 
אולי אנשים חושבים שזה כמו המחילה של עליסה בארץ הפלאות , או המאטריקס - ברגע שנכנסת לשם , כבר אין דרך חזרה . 
אולי סתם כל העסק הגיע מוקדם מדי ( תחילת שנות ה - 90 ) , ואולי דיזנגוף זה לא בדיוק המקום לדברים האלה . 
אני מקווה שמתישהו בקרוב זה יחזור . 
אולי אני אחזיר את זה . 
תמיד רציתי לפתוח Arcade . 
בלי שום קשר , בדיקה קצרה בגוגל הבהירה לי שהמכונות האלה לא מיוצרות יותר . 
הפסיקו לייצר אותן ב - 1994 . 
מחיר של משומשת - 10,000 עד 20,000 דולר , למי שמעוניין . 
וזה בכלל לא הקטע שהתכוונתי לכתוב , אבל ניחא . 
בפעם הבאה אכתוב את מה שרציתי - Arcade Fantasy . 
