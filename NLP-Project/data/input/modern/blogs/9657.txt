חמרמורת ... 
.. 
. 
טוב , הנגאובר ... כך התעוררתי הבוקר ... 
.. 
. 
ולא מפליא מעצם העובדה שכבר באמצע הכוס השניה אתמול בערב הייתי , קצת , אפעס , עליזה יותר מדי ... 
.. 
. 
צוחקת מכל דבר , עד הסוף , עד כלות ... 
.. 
. 
ערב עם משפחה , לאו דווקא רק הקרובים ביותר , אבל מעצם העובדה שממשפחתנו הגרעינית , נשארו רק אחותי ואני , אחרים מצורפים אליה על תקן קרוב יותר ממה שהם באמת . 
היינו שילוב של דורות , מגיל הזהב העמוק , ועד גילאי טרום כיתה א' הצעירים . 
הערב זרם תוך כדי ניסיון לקרוא את ההגדה ( עד לאוכל ) כשכל אחד קורא קטע ולאחרים יש כמובן מה להוסיף ברוח הימים האלה וזרוז הקוראים מפאת בטנם מקרקרת של האחרים ( הריטואל הרגיל של ליל הסדר וסעודת ראש השנה : צום פאסיבי חילוני למהדרין במשך כל היום לפני , כי בערב יש המון אוכל , אבל עד שמגיעים אליו כולם כבר מתים מרעב ... 
.. 
. 
) . 
תקלה נצפתה בארבעת הקושיות שנשאלו , בסופו של דבר , על ידי הבן האמצעי של אחותי , ולא הצעיר ביותר כנהוג , שלא הוכן כראוי לתפקידו עקב שיכחה של אמא שלו ... החיילים הקרביים של המשפחה , ג . 
הבכור מהצד שלנו ( חייל חי " ר ) , ונ . 
הבכורה מהצד של בת דודתי ( מדריכת חי"ר ) ישבו אחד ליד השני ולא הפסיקו לברבר אפילו לשניה אחת ( מראה , שדרך אגב , העלה דמעות של התרגשות בעיני ... 
.. 
. 
) . 
האפיקומן הוחבא ונמצא 4 פעמים כדי לתת אפשרות לכל הילדים הצעירים לחוות את חווית הגילוי ... למתנות דאגו הורי כל צד ... 
.. 
. 
האוכל היה טעים ונאכל כולו וכך לא נשארו לי שאריות שאף אחד לא באמת רוצה לאכול אותם ביום שאחרי . 
והיתה תחושה של " ביחד " נעים , משוחרר ומהנה ... 
.. 
. 
והחלטה שלי , שבפגישה הבאה בפורום הזה , אני מזמינה כלים מחברת קייטרינג , ויעלה כמה שיעלה ... 
.. 
. 
( לפעמים אני לא מצליחה להתחבר לארוע שאני נמצאת בתוכו . 
משהו עוצר בי או לוקח אותי למקום אחר ואני מרגישה שנפשית אני לא נמצאת כל כולי במקום שבו גופי נמצא ... 
.. 
. 
לשמחתי , למרות התקופה האחרונה שלא קלה לי , ויש בה מחשבות , התלבטויות והחלטות , והפגישה עם יוני אתמול בבוקר , שנשארה בתוכי למשך כל היום כולו , ואולי דווקא בגלל כל זאת , הצלחתי אתמול בערב לשים את כל זה בצד ולהיות באופן הכי מלא , מוחלט ועמוק בתוך החוויה ... ולהינות ממנה ... 
.. 
. 
) המשך חג שמח , מועדים לשמחה וגו' ... בדרך הביתה , מלאה כמו תמיד עד גדותי , לאחר פגישה פורה ומפרה עם קוקסטה ( או כל אדם אחר לעיניין זה ... 
.. 
. 
הגעתי למסקנה שאחרי פגישות כאלה , אני נמצאת בסוג של " היי " , מרץ ואנרגיות שבאמת יכולות להביא אותי עד כדי , עד כדי ... קירצוף הפאנלים של כל הבית , נניח , ברוח הנקיון שלפני הפסח ... 
.. 
. 
) עברתי בשדרות ח"ן ורוטשילד בתל אביב , המרכז של התל אביב הקטנה ... 
.. 
. 
והסתכלתי שוב על הבתים , שיש בהם משהו שמושך אותי אליהם במיוחד בשעות של הלילה , כשהאור שבוקע מחלון זה או אחר מאפשר לי להציץ לרגעים ספורים לתוכם ולהשאב לחיים שבהם ולדמיין איך הייתי חיה שם ואיך הבית שלי היה נראה ... 
.. 
. 
בתי הבאוהואס מקצף גל ועננהבניתי עיר לי לבנהכמותם קוצפהכמותם שוצפהכמותם יפהעם בוקר צחחלון נפקחואת ילדה צופה בו כךכמו יונה הנכונה למעופה ולא תמיד היה החלום שלי לגור בעיר הלבנה של נעמי שמר . 
פעם , לפני שנים , קראתי לה העיר השחורה . 
הפיח שבה , במיוחד ברחובות של דרום העיר והתחנה המרכזית הישנה , הרועשת ומאובקת , שדרכה הייתי צריכה לעבור בכל פעם מחדש כשבאתי באוטובוס מעיר ילדותי הדרומית לה , נתן לי תחושה של עיר אפלה , חשוכה , מפחידה , ובה אנשים טרודים וזועפים , ובתים צפופים ברחובות רועשים ... 
.. 
. 
ולא אהבתי אותה . 
פחדתי ממנה . 
שנאתי אותה ... 
.. 
. 
בילדותי . 
בנערותי . 
בבגרותי . 
כי בא השחר והאורוכל עירי תצא לסחורועמוסה היא משא לעייפההנה עירי גדולה כאורואת גרגר אבק אפורגרגר אבק שדבקלצעיפה את ירושלים אהבתי . 
אהבת נפש . 
כל מה שלא אהבתי בתל אביב , אהבתי בירושלים . 
עיר עם אופי , ציינתי באדיקות . 
האבן הירושלמית היא זאת שנותנת אפילו לשכונות שיכוני הסלאמס המובהקות ביותר את האופי והייחוד שגורם להם להראות קצת פחות סלאמסיים משכונות דומות בערים אחרות ... 
.. 
. 
ורחביה , וטלביה , ותלפיות הישנה ... 
.. 
. 
מחוזות כיסופים ... 
.. 
. 
מקצף גל ועננהבניתי עיר לי לבנהכמותם קוצפהכמותם שוטפהכמותם יפהעם ערב רךחלון נפקחואת ילדה צופה בו כךכמו מלכההמחכהלאלופה וגם כשחזרתי לשפלה , תל אביב נשארה מוקצה מחמת מיאוס . 
ומפחידה . 
מאוד מפחידה ... 
.. 
. 
עד שנסעתי ללונדון . 
ואז התאהבתי . 
בלונדון . 
והיא לימדה אותי לאהוב את תל אביב ... 
.. 
. 
וכשחזרתי מהנסיעה הראשונה ללונדון , נסעתי לתל אביב ובפעם הראשונה הסתכלתי עליה בעיניים אחרות ... 
.. 
. 
עיניים של אהבה ... 
.. 
. 
של ריתוק . 
של עניין . 
של ריגוש . 
של חיים ... 
.. 
. 
כי בא הלילה השחורעירי מוארת סחור - סחורואורותיה רביד לך על צוארהנה עירי גדולה כלילוהיא ארמון ענק אפלוילדתי בו מולכתעד מחר ולמדתי לאהוב את ההמולה והרעש של העיר הגדולה ... 
.. 
. 
את הלב הפועם של הסיטי שבה ... 
.. 
. 
את המקצב התוסס שלעולם לא נפסק . 
את הצפיפות של האנשים ... 
.. 
. 
את הריחות ... 
.. 
. 
את הפיח ... 
.. 
. 
וגם את הצבע השחור ... 
.. 
. 
את הבתים ... 
.. 
. 
את הקיץ המיוזע שלה ... 
.. 
. 
את האביב המלטף ... 
.. 
. 
ועם האביב ושיר האהבה לעיר תל אביב , שיצא מתוכי , out of the blue , זה הזמן לאחל לכולכם , חברים יקרים , חג שמח , חג של אביב , פריחה , נשימה מתוקה של רוח חמימה ותחושה של אופטימיות מחוייכת באוויר ... 
.. 
. 
( ולמי שמתעניין , בשעה שש נפרדתי מכולם בברכת חג שמח לבבית והשארתי אותם להמשיך ולהעלות זכרונות כטוב ליבם ביין ובאוכל וגם לנקות . 
הגפילטע פיש כבר מוכנים , המרק מתבשל על הכיריים , מחר אני בעבודה ... טוב , נניח ... 
.. 
. 
) * * * * * * * * * * * * * * * * * * * * * * * * * * * * * * * * * * * * עדכון 5.4.04 שעה 13.15 ואני נכנסת לחג הזה עם מצב הרוח הכי מתאים שבעולם ... 
.. 
. 
עם ידיעה איך אני רוצה את הדברים והחלטה לא לוותר ולא להתפשר ... 
.. 
. 
ועם חיוך גדול על הפנים וחום גדול מבפנים ... 
.. 
. 
האוכל עדיין לא הגיע . 
הם הלכו לקנות בשעה 14.30 , החנות נמצאת 10 דקות מהמשרד והאוכל עדיין לא הגיע . 
וכמובן צריך לארגן אותו ... 
.. 
. 
למה , למה אי אפשר להרים כוס כמו בכל מקום אחר , קצת עוגות , עוגיות , שתיה קלה ויין ושלום על ישראל ? 
אוףףףףףףףףףףףףףףףףף פוסט זועם . 
מותר גם לי ... 
.. 
. 
ועדיין לא חג שמח ... 
.. 
. 
פמה הזועמת בדרכים ... 
.. 
. 
עדכון 17.18 האוכל הגיע בשעה 5 . 
עכשיו עדיין מארגנים אותו ... 
.. 
. 
בטח עד שמונה בערב נתיישב לנו , ועד אחרי הפסח , נגמור עם הרמת הכוסית הזאת ... 
.. 
. 
טוב , נו , הוצאתי קיטור ... 
.. 
. 
ומחר יוני בא ... 
.. 
. 
עוד לא חג שמח ... 
.. 
. 
הבוס הגיע למשרד עוד לפני וכבר יושב לי על הווריד ( הנה , כאן , בדיוק על הצוואר ) ... אני צריכה לקנות 3 סלסלות שי לעובדים חיצוניים שלא מקבלים את תלושי השי ולסדר את תלושי השי במעטפות . 
לדאוג לארגון הרמת הכוסית לקראת הפסח , ותודה לאל שקניית האוכל עצמו , שאצלנו נעשה כדת וכדין ( ובכשרות ) ב " טיב טעם " נחסכה ממני ... הרמת כוסית בשעה 17.00 . 
אלוהים אדירים , מי עושה הרמת כוסית בשעה כזאת , יום לפני ערב חג , ואצלנו עוד יושבים ארוכות כטוב ליבם בוודקה ובנקניקים ... 
.. 
. 
? 
חצי שעה , חצי שעה אני נותנת להם ומתעופפת משם ... 
.. 
. 
לרוץ הביתה ולקחת את שוק הטלה מהקצב . 
התרומה שלי לארוחת ליל הסדר מחר בערב ( ומרק עוף , תפוחי אדמה בתנור , אורז פרסי וסלט ירוק גדול , אה , כן , וגם הגפילטע פיש - חמש דקות במיקרו ולקרר מחדש ) ... ( שכחתי את החרוסת ) לא בטוח שיוני ואני נוכל להפגש היום , דהיינו , הפגישה הבאה תהייה רק אחרי החג , דהיינו , שבועיים ללא שום פגישה ... 
.. 
. 
ועל הכל מרחפת ההחלטה שהגעתי אליה בסוף השבוע הזה , החלטה שאני עדיין לא יודעת מתי יהיה לי הכוח לבצע אותה , אבל עצם הקבלה שלה הביאה לי הקלה מצד אחד והשאירה אותי במועקה / כאב מצד שני ... 
.. 
. 
וכשאני אגיע לסביבות השעה 20.00 בערב ואהיה בדרך לתל אביב לפגוש את קוקסטה , אדע שהיום המגעיל הזה , הגיע סוף סוף לסיומו ... 
.. 
. 
ואני , אני דווקא צוחקת היום ... 
.. 
. 
( ועדיין לא " חג שמח" ... עוד מעט ) זה בהחלט האביב , אפילו אם הוא לא ממש נראה כמו שאנחנו זוכרים , רוצים ומדמיינים אותו בראשנו . 
גם מזג אוויר סגרירי , עננים אפורים ונמוכים שממלאים את השמיים , ים סוער כמו שהיה היום כשישבנו , ג . 
ואני , לארוחת בוקר מצויינת ברחבה שליד הים אצל גילי ' ז בנמל תל אביב , ורוח די סוערת הם חלק מהאביב . 
ישבנו בחוץ , בוודאי שבחוץ . 
הרי אתמול אמרו שיהיה מזג אוויר חמים , נעים ושימשי . 
לא תזמינו מקום בחוץ מול הים לארוחת בוקר ? 
נזמין , ועוד איך נזמין . 
טוב , אז היה קריר . 
קצת יותר מקריר . 
קריר מאוד . 
ורוח סערה . 
וים סוער עם גלי ענק . 
והיינו רק אנחנו ועוד משפחה צעירה עם שני ילדים קטנים , שכמו כל הילדים מזג האוויר הקר לא ממש הפריע להם להשתולל , לרוץ ולהוציא מרץ ברחבה שהיתה ריקה מאנשים ומלאה בקולות הים ... 
.. 
. 
והיה דווקא נעים . 
ארוחת הבוקר מצויינת כמו תמיד . 
שיחה נעימה , אווירה לא לוחצת , מין שקט כזה , שהיה בניגוד לים הסוער שמולנו ... 
.. 
. 
ואחר כך , כשעברנו דרך המסעדה עצמה בדרך ליציאה , והרעש ששם החריש אוזניים , ידעתי שעשינו נכון כשלא ביקשנו למצוא לנו מקום בפנים ואפשרנו לעצמנו לחזור הביתה עם ריח של ים ורסיסי טיפות מלח על המשקפיים ... 
.. 
. 
זה האביב , עם העליות ( הימים השמשיים והצחים ) והירידות ( ימי העננות והרוחות ) שלו ... 
.. 
. 
כמו החיים עצמם ... 
.. 
. 
במייל שכתבתי ליוני אתמול בערב אמרתי שאני מקווה שאוכל לנוח בסוף השבוע הזה , שאוכל להיות ריקה ממחשבות , תהיות והתלבטויות ... 
.. 
. 
אבל דברים שאמרה לי חברה היום בבוקר ומייל מחבר טוב הבהירו לי שכנראה לא כך תהייה השבת שלי , ועוד ארוכה הדרך והמחשבות בה רבות ... 
.. 
. 
עד שהמעשה יעשה ... 
.. 
. 
שבת שלום חברים יקרים , העננים יחלפו והשמש תחזור ותחמם אותנו ... 
.. 
. 
לפני שנה בדיוק החלטנו , כמה מהכותבים כאן בישרא , לעשות מתיחה של 1 באפריל . 
אירגנו ותיכננו אותה מראש ובאמת , באותו היום , אחד אחרי השני הוצאנו אותה לפועל ... 
.. 
. 
היא לא היתה טובה , בלשון המעטה ... 
.. 
. 
מהתגובות הסוערות הבנו עד כמה שהיא לא היתה מוצלחת ואפילו הכאיבה ( ולכן אין לינק , פעם אחת הספיקה לי ... 
.. 
. 
) אבל לקראת שעות הצהריים חשבנו שמישהו אחר מריץ בדיחה על חשבוננו ... 
.. 
. 
הודעה פורסמה על העמוד הראשון של ישרא : עקב בעיות עם השרת , האתר יורד ונסגר תוך יומיים , עם הזמן ינסה למצוא שרת חדש . 
הלם . 
מוחלט . 
לאאאא , אמרנו , זאת המתיחה של יריב ל 1 באפריל . 
בדיקות מעמיקות שנעשו אישרו שזאת לא מתיחה והודעה מבהירה נוספה לעמוד הבית ... 
.. 
. 
תוך יומיים האתר נסגר . 
לי , הדם קפא בעורקים . 
הרגשתי שזרקו אותי מהבית ... 
.. 
. 
ביום הראשון הפורום עוד עבד והתנהלו שם שיחות סוערות וקורעות לב , כשכולם מציעים הצעות יעול ליריב ומנסים לרפרש אולי הבלוג שלהם כן יעלה ואפשר יהיה לפרסם פוסט . 
הוא לא עלה . 
לאחר מכן הופיעה הודעת eror על הדף של ישרא . 
ואנחנו , האנשים שהכרנו דרך ישרא , הרגשנו כל כך אבודים , נטושים במידה מסויימת ... 
.. 
. 
ניסינו להתכתב במיילים , באייסי , אבל זה לא היה זה ... 
.. 
. 
ניסיתי לכתוב פוסט בוורד , חיפשתי ומצאתי פלטפורמות בלוגים אחרים ( תפוז ו myblog עדיין לא היו ) אבל זה לא היה זה ... 
.. 
. 
האינטראקציה שהיתה לנו , ביננו בישרא , האווירה שאולי אנחנו יצרנו , התחושה של בית , זה היה חסר ... 
.. 
. 
כמו מסוממת בתהליך גמילה התהלכתי באותם ימים ... 
.. 
. 
ואז , לאחר יומיים , יום שישי בצהריים , מייל מיריב . 
ישרא חוזר בשרת חדש , בתחילה רק למנויי הפרו ואחר כך לאט לאט לכולם , מבקש לא להעמיס עליו , לא לשלוח תמונות וכו' ... אני חושבת שעברה צעקת שמחה לאורך כל הארץ ורק מי שאוזנו היתה ממש ממש כרויה , שמע אותה . 
ומאז , ישרא עומד איתן על שרתו ( טפו , טפו , טפו ) וגדל באופן שלא ישוער ( לפני שנה היו פחות מ 5.000 בלוגים ) ויריב ממשיך ומוצא כל פעם דברים חדשים שישמחו את לב הכותבים כאן ויתנו , גם היום , את התחוושה של הבית , אבל אנחנו , אני , כל מה שאני רוצה זה רק שאוכל לכתוב ולדבר עם האנשים ... 
.. 
. 
ועל זה נאמר אמן ... 
.. 
. 
ומאז החלטתי שאני ב 1 באפריל , לא מותחת יותר אף אחד ... 
.. 
. 
( טוב , הנסיון הפתאטי שלי הבוקר למתוח את ג . 
הבכור ( שנמצא ברגילה בבית ) שהוא מועבר לשרות בקריה בתל אביב ושהתקבל בחיוך מזלזל , לא ממש נחשב ) . 
