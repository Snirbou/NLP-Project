אני יורדת בירידה לכיון רחוב שאני יודעת מראש שאני לא אוהבת , סימנתי את הרחובות שלי בראש כל פעם מחדש הרוח מעיפה את השיער שלי שנישאר רטוב מהלילה , השפתיים קרות אני אוהבת את איך שזה מרגיש אני מרגישה קרה מתמיד זה גורם לי ללכת לביטחון לכמה דקות להרים את הראש להעביר משפטים בראש , אני יודעת חצי שעה לפני כבר מה אני הולכת לכתוב האנשים , ההרגשה . 
הידיעה שאולי אתה עכשיו צופה בי אבל אני ממשיכה ללכת ישר אם פעם הייתי משפילה מבט ומקווה למצוא אותך היום אני מקווה שתמצא אותי . 
פעם אמרת שאני תמיד ניראת עצובה אני עדיין לא יודעת אם זה היה בגללך או בגללי יכולתי לבכות שעות אחרי זה , בלי סיבה ... אולי אני משחררת את עצמי ככה בין הידיים שלי , על המיטה הזאת . 
הגוף ניהיה לבן יותר מתמיד או שזה רק בראש שלי , אהבתי את זה . 
נסעתי והלכתי והספקתי להביט מהחלון כמה פעמים והריח שלך נדבק לריח המכוניות תסתכל כמה שונה זה פתאום ... אתה בא בדברים הקטנים אבל אולי הפעם לא פתאום זה לא רק אתה , פתאום זה אני ואחרים ואתה בצד ומידי פעם אני נזכרת בך וזה לא לוקח ממני הרבה מחשבה אולי כמה שניות שבהן אני מספיקה להוריד את המבט ולהתכופף אני חושבת שאהבת אותי אחרת . 
אז עכשיו התחלתי לשים על עצמי יותר מילים פחות בגדים . 
מעולם לא הייתי מושכת אבל עם מילים ידעתי לעבוד ואני עדיין מאמינה שבגלל זה רצית אותי וזה עצום מבחינתי . 
רצית את המילים שלי , רצית את הקול שלי , את השטויות שלי את הרגישות שלי , את הלחצים , את הפחדים רצית הכל ושיחקת עם זה בידיים שלך , ידעתי למה אני מביאה את הכל ידעתי גם מה תעשה . 
[ הריח , האנשים , החנויות , החנייה המהירה לצידי הכביש המהיר המבט המהיר , הנשיקה המהירה הקול הצורם , העמידה , ההליכה הביתה . 
] 
