מתוך אגמים שחורים הגיעו המים שזרמו עד שהנוצות הרכות שנמצאות בתוך הבד שעליו מניחה אני את ראשי בלילות הפכו לחות וחמות עיפרון - מחברת . 
מקלדת - מסך . 
שתיקה . 
לא לחשוב . 
לא לרצות . 
להדחיק . 
להיות אפטית ומסוממת . 
לא לשאוף . 
אפילו להתנוון . 
יהיה בסדר . 
רק לא לבכות ... 
.. 
. 
אני ילדה גדולה , אני חזקה , אני אופטימית . 
ולא לאהוב יותר מדי , שלא ישרוף . 
פיתאום בא לך לזמזם משהו על פרחים שפורחים באביב מיד אחרי הגשמים הראשונים . 
פרחים ורודים כהים , את לא בטוחה איך קוראים להם . 
הם נבלעים בתוך כרי דשא ירוקים שמשתרעים עד לאופק . 
השמש מאירה וכשאת מביטה בה , קרן שמש חודרת לך הישר לתוך העיניים וזה מסנוור . 
לא חם לך , כי יש רוח שמלטפת אותך בצורה נעימה . 
כשאת מתכופפת את רואה פרת משה רבינו קטנה מטפסת על העשב , ואגלי מים קטנים שמרטיבים הכל . 
כניראה שבוקר , אולי אפילו מוקדם ואולי אגלי המים הם בעצם טל . 
משב רוח חזק ופיתאום קריר לך מדי , אולי אם היית לובשת משהו דק פחות . 
מצד שני איך יכולת לדעת , השמיים כחולים ובהירים , רק עננים מעטים שניראים כמו פיסות צמר גפן שמישהו פיזר . 
כמעט מתחשק להושיט את היד ולקטוף אותם , הם נדמים כה רכים . 
פרפרים קטנים מתעופפים סביב , וגם שאר יצורים קטנים ומזמזמים . 
את שומעת את הציפורים מצייצות , אבל את לא לגמרי רואה אותם . 
את מציינת שמה שחסר לך בנוף זה בלונים צבעוניים שיתעופפו ויתרחקו ממך . 
לא בלונים שהיו פעם של ילד קטן , כי זה אומר שהם אבדו לו . 
פשוט בלונים שמישהו הפריח . 
אולי במקום בלונים היית מעדיפה ילדים קטנים ובלונדינים שיתרוצצו מספיק רחוק ממך בשביל שלא ירעישו יותר מדי , אבל גם קרוב מספיק בכדי שתראי אותם . 
הם ירדפו אחרי עפיפון . 
חושבת מי היית רוצה שיהיה לצידך כרגע . 
בא לך פיקניק , לפרוש מפה עם משבצות ולהוציא מסלסלת קש פירות , לחם דגנים עם ריבה ותה ירוק מתרמוס . 
מישהו אחר היה בוחר לחם לבן וגבינות , ירקות , חביתה ואולי גם כוס יין , אבל את עצמך ולא מישהו אחר , ואין אף אחד איתך . 
נעים לך למרות שלמעשה את בכלל שוכבת בחדר שלך , בוהה בתיקרה . 
הרי זה הכל בדמיון שלך . 
כי הרי אז מה אם בא לך לזמזם על פרחים . 
וכשתזמזמי על אהבה , זה יעיד שהיא שם ? 
