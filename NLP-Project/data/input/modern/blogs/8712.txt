נסעתי היום לבני ברק . 
העדפתי לנסוע באוטובוס . 
התעצלתי להיטרטר עם האוטו לאיזור מרוחק עם בעיות חנייה קשות וכמובן זיהום האויר . 
אלמלא הייתי פוחדת אוטוטבוסים מתפוצצים הייתי מעדיפה יותר תחבורה ציבורית . 
לפעמים זה הרבה יותר נוח מרכב פרטי . 
הפעם היה לי אוטובוס ישיר מדימונה . 
כן יש דבר כזה ממטרופולין . 
קפצתי על המציאה . 
חצי שעה לאחר שהאוטובוס נסע . 
הרגשתי על גג העולם . 
מכשיר ההקלטה שלי לימד אותי רוסית . 
עיתון עם תשבצים והרגשתי שאני בנרוונה מושלמת . 
רק שכאן התערב גורם לא צפוי והרס לי את החגיגה .. שלפוחית השתן שלי התעוררה לחיים ותבעה ריקון מיידי . 
לא הועילו ההסברים שלי לשלפוחית שאנחנו באוטובוס . 
ולמה היא ניזכרה רק עכשיו ? 
ושתנסה להתאפק . 
כלום ! 
! 
! 
! 
שום התחשבות . 
זעקות שוד ושבר עלו משם . 
נאנקתי וחיכיתי שנגיע לבני ברק . 
לא עלה בדעתי שאפשר לבקש מהנהג עצירה בדרך . 
כך סבלתי וסבלתי ועמדתי להתפוצץ . 
סוף סוף דקה אחרי דקה הגענו לבני ברק . 
ירדתי ותרתי בעיני מוסד ציבורי מושיע ולא מצאתי . 
תרתי אחרי מקום סמוי מין העיין ולא מצאתי . 
החלטתי לבחון את תושבי בני ברק . 
לדפוק על הדלת הראשונה ומיצדי שיפתח לי רב ארך אפיים וזקן . 
אני לא אסוג ואבקש בנימוס להתפנות בשרותים שלהם . 
הייתי עם שקיות , תיקי צד , תיק גדול וחצאית ארוכה . 
חולצה עם שרוול T שידרה שאני לא מהמקום ולא דוסית למהדרין . 
נקשתי בנימוס . 
פתח לי איש עם זקן , מהבית ביצבצו ילדודים . 
אמרתי לו שאני מבקשת להשתמש בשרותים כי באתי מנסיעה ארוכה . 
האיש לשניה הופתע . 
מיד התעשת והזמין אותי בחפץ לב להכנס ואף הציע לי לשתות . 
אשתו צצה מתוך חלל הבית העמוס והצפוף . 
הוא הדליק לי את האור בשרותים ובא לי גואל .... היה למה ... השלפוחית זעקה . 
יצאתי . 
שוב הציעו לי לשתות , אמרתי תודה אין צורך . 
הם אמרו לי כל הכבוד שנכנסת . 
אמרתי : לא הייתה לי ברירה . 
תודה רבה . 
והלכתי שמחה וטובת שלפוחית לדרכי . 
בחזור באוטובוס .... שוב הרגשתי דומה . 
רק שהפעם גאל אותי מייסורי השרותים הציבוריים של תחנת אגד בבאר שבע . 
צריך להתקין שרותים באוטובוס . 
או תחנות עצירה .... או לא לשתות לפני נסיעה . 
או לשתות בזהירות . 
