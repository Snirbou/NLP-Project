שיקרתי לילדה מהכיתה שלי לשעבר . 
אמרתי שאני מהצפון הרחוק . 
היא התפלאה , אז עידנתי את השקר ואמרתי ש " במקור " אני מהצפון . 
כאילו בחלום הדבר הסביר את האופי הקר והסגפני שלי . 
הוא דיבר איתי והחזיק בידיו מגש עץ מלא פרחים סגלגלים ממורטים שנראו כמו כנפי פרפרים מתים . 
היתה איזו התלהבות מהפנטת בעיניים שלו ובקול שלו . 
והוא מולל את הפרחים בידו ואמר לי בעיניים בורקות וחיוך נושא הבטחה : " ביכולתנו להעניק למקום הזה פריחה מחודשת " . 
אבל אני הסתכלתי לתוך עיניו והבעתי ספק במה שאמר . 
בחלום הוא נראה לי כמו נביא שקר , איש בשורות וחזיונות שווא . 
הרגשתי שהוא מנסה לשכנע אותי להצטרף אליו לשם איזו מטרה חשובה , משהו אוניברסלי . 
אבל למרות שההתלהבות שראיתי בעיניו היפנטה והקסימה אותי , משהו באנרגיה שסבבה אותו נראה לי לא טוב . 
אני זוכרת במעורפל שבזמן שהוא נגע בפרחים על המגש , שהיו כבר קטופים ונבולים מעט , ראיתי בעיניי רוחי את הפרחים האלה במהלך פריחה חיה על עץ , כאילו מה שהיה מונח על המגש ומה שהוא הציג בפניי במטרה לשכנע אותי , היו רק צל צילו של הדבר האמיתי . 
והוא המשיך לבחון את תגובותיי הספקניות ולבסוף אמר : " תשאלי אדם דתי מהי הדרך הנכונה , והוא ימלא עיניו בחול למשמע שאלתך , ועיוורון יציף אותו , לא עיוורון מערפל , כי אם עיוורון של בטחון בדרך האל ... 
.. 
. 
" . 
אני מרגישה צורך לכתוב את המובן מאליו : יש גבול למה שבנאדם יכול לעבור בלי להתמוטט , או להשתגע או סתם לאבד חשק להתנהל בעולם הזה ובחיים שלו עצמו . 
אצל כל אחד הגבול הזה נמצא במקום אחר . 
אני כנראה חציתי את הגבול האישי שלי כבר מזמן , באפיסת כוחות חציתי אותו . 
אולי לפני כמה חודשים הייתי סוף סוף על סף התמוטטות כלשהי . 
עכשיו אני שוב רק מרחפת ומיטלטלת בין התהומות , מחכה לתובנה כלשהי שתגאל אותי מעצמי ומדפדפת את הימים כאילו היו רק דפים בלוח שנה ולא יותר . 
אני כבר משתדלת לא להתנצל בפני עצמי על הבלוג הדיכאוני והריקני הזה , שאולי כל מילה וכל תו בו משקפים את התפלות , הסתמיות והגועל שהחיים שלי , אני , אנוכי ועצמי מסבים לי . 
זו המציאות שלי נכון לעכשיו . 
זה מה יש , ובינתיים אין אחרת . 
זהו , כתבתי לי את זה . 
