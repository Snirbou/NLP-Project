אני מוקף נשים , כמו כמעט כל אדם בחברה המערבית . 
בשנות גיל ההתבגרות שלי , ועד לפני כחודשיים - שלושה , לא היה יום אחד שלא חשבתי על מצב היחסים הרומנטיים ( שלא התקיימו ) ביני לביניהן . 
ב - 5 השנים האחרונות , מאז שאפשר להגיד שממש התחלתי להתעניין בנשים , התפיסה שלי היתה 100 % תלושה מהמציאות : אם רק אתאמץ מספיק , חשבתי לעצמי , ואתביית על איזו אחת שאני חושב שהיא משהו משהו , ואגרום לה לחשוב שאני משהו משהו - נהפוך לחברים . 
כמובן שפרט ליוצא מן הכלל אחד , שהיה נפלא אך נמשך זמן קצר ביותר , ה " תוכנית " הזו לא עבדה . 
כמובן שגם לא היתה לי Plan B , כי לא יכולתי " לחשוב מחוץ למסגרת " . 
והנה , בשנה האחרונה , התפיסות שהיו לי כבר משנים עברו - אהבת החירות , המחשבה המדעית והרומנטיקניות חסרת התקנה - התחברו עם עוד תפיסה : שאהיה יותר מאושר אם אשים את עצמי במקום הראשון , וחיי השתנו לטובה . 
לפנים , לא ידעתי מדוע , בכלל , אני רוצה שתהיה לי בת זוג ; כיום , אני יודע שזה בגלל ש : א . 
אני רוצה ליהנות , פיזית ורוחנית ; ב . 
אני רוצה , מתוך תפיסה שהחיים הם דבר מסעיר ומרגש , לחלוק את אירועי חיי עם מישהי שגם בעיניה היקום גדול ומרתק , ויש לנו משמעות בתוכו - בקיצור , מישהי שמקורבת לדבר האמיתי . 
אבל לקח כמה זמן עד שהתפיסה הזו חילחלה לפעולותיי בתחום יחסיי עם נשים . 
גם אחרי שהיא הפכה את חיי לטובים בהרבה , המשכתי להסתכל על נשים שסביבי - בצבא , בחבר ' ה או במקומות אחרים - להתרכז בכמה שנראו לי יפות ו/או טובות לב ו/או אינטליגנטיות יותר מהשאר , ולתכנן תכנונים על איך להפוך מישהי לחברה שלי . 
כמובן , שמחשבות כאלו גוזלות זמן ואנרגיה ; וכמובן , שמכיוון שהמחשבות מעולם לא היו מלוות במעשים ( דרך אגב , אני פשוט לא יודע איך להתחיל עם נשים פנים מול פנים ) , הן גם גרמו לי , בעקיפין , תחושות של עצב וטרדה . 
יתרה מכל זאת : כשאני חושב על כך כעת , לא היתה בסביבתי מעולם אף אחת שמערכת היחסים , שהיתי עשוי לקיים איתה , היתה עד כדי כך מדהימה , שהיא ראויה לכל הזמן , האנרגיה והמחשבות הרומנטיות הללו . 
והנה , לפני כשבוע אחד , לפתע פתאום , כשהיתי בקורס , לא זוכר אם בשיעור או בהפסקה , התפיסה חילחלה גם לתחום היחסים עם המין היפה . 
רגע אחד חשבתי איך לגרום לבנות מסוימות בקורס להתייחס אליי ; ושניה לאחר מכן , תפסתי את עצמי בידיים , וחשבתי רציונלית והגיונית : " פשוט אין פה אף אחת ששווה את זה " . 
והפסקתי להסתכל עליהן דרך משקפת של יחסים רומנטיים ; ואיכות חיי ומחשבותיי בקורס רק השתפרה . 
מיהי האחת שכן תהיה שווה את זה , ביום מן הימים ( ומשום מה , אני בטוח שאפגוש לפחות אחת כזו , ולו רק בשל ההסתברות הסטטיסטית לכך ) ? 
ובכן , מדובר באישה שהיא יפה , רציונלית מאוד , אוהבת את עצמה , נון קונפורמיסטית ( ולו גם באופן שקט , אבל כזה המתבטא במעשים ) מאוד , לא דופקת חשבון ומאוד אוהבת חוכמה ; בקיצור , אני רוצה גיבורה . 
כרגע , אין סביבי ולו אחת כזו , וממש אין לי בעיה עם כך . 
סבלנות היא תכונה חזקה אצלי ( נו , טוב , אולי חוץ מכשזה קשור לאוכל ) . 
אני שומר את המכ"מ שלי במוד חיפוש , אבל מפחית את המגאוואטים . 
לכשאפגוש מישהי אשר הינה אשת הדבר האמיתי , אני אשים לב אליה ; ואז , רק אז , אני אתחיל להשקיע זמן ואנרגיה בלנסות ולהעניק לעצמי חברות עמה . 
כידוע , משרד האוצר מתכנן להעביר חלק ממניות בנק לאומי , שבידי הממשלה , לידי כלל אזרחי ישראל . 
הצידוקים למהלך הנדיר רבים וטובים , החל מהעובדה שבשערוריה הקולקטיביסטית של 1983 היה זה הציבור שמימן את ההלאמה ( המיותרת ) של הבנקים הגדולים ( ובהם לאומי ) , ולכן המניות שייכות לו מוסרית ; וכלה בכך שהפרטה לידי המוני העם היא הרבה יותר תומכת - חירות מאשר מכירת הרבה אחוזים לתאגיד ענק אחד . 
ואולם , אצלי אישית נתגלעה בעיה , הקשורה לפרטים הטכניים של המהלך : נשבעתי לעצמי , כבר לפני עשרות חודשים רבים , שלעולם , בשום פנים ואופן , לא אחזיק באף מניה של בנק . 
העובדות הידועות לי על סוג החברות הקרוי " בנקים " - הן אלו שמיקומם בישראל והן המוסדות הלווייתניים הבינלאומיים - הופכות רכישה של מניית בנק כלשהי לפעולה בלתי מוסרית בעליל . 
והנה מסתבר , שהממשלה ממש הולכת לתת לי בכוח מניות של בנק , בלי שתהיה לי כל יכולת להתנגד - או שאפסיד את הכסף המגיע לי ! 
יש חוצפה בלתי רגילה בכך שכופים על אזרחי ישראל - ששילמו ב - 1983 כסף מזומן לממשלה כדי שזו תרכוש את מניות הבנקים - לקבל בחזרה לא כסף מזומן , אלא מניות של תאגיד שבו הם לא רוצים ( ולא מוסרי ) להחזיק . 
בפשטות , המצב הטוב היה אילו הממשלה היתה מוכרת את מניות הבנקים בבורסה ישירות , ו - 1,300~ הש"ח ששוות המניות היו נכנסים לחשבונו של כל מוטב ומוטב בצורת , 300 ~ 1 ש"ח ולא בצורת מניות . 
אין זה תפקידה של הממשלה " לחנך " , " לעודד " או " לקדם " צורות מסוימות של פעילות על ידי האזרח הקטן בשוק ההון . 
העובדה שזה מה שהיא מנסה לעשות , מעמידה אותי בפני הברירה הבלתי אפשרית שבין להיות הבעלים של כוח קניה המבוסס על רמיה ואלימות ( מניות בנקים ) , לבין לוותר על רכוש השייך לי ( 1,300 ~ ש " ח ) . 
עדיין לא החלטתי מה לעשות ; אני מקווה שאקבל , לבסוף , את ההחלטה הנכונה . 
הופתעתי ושמחתי לגלות שבחלק ב' של " מרד הנפילים " , איין ראנד מזכירה בדיוק את הנושא המסוים של כסף פיאט לעומת כסף סחורה ( ואף את הפקעת הזהב שביצע הטיראנט רוזוולט ב - 1933 ) , ועושה זאת , כהרגלה , בדייקנות ובנאמנות מפליאה : " כל אימת שמחריבים מופיעים בקרב הבריות , הם מתחילים בהחרבת הכסף , כיוון שהכסף הוא המגן של האדם והבסיס לקיום מוסרי . 
המחריבים מפקיעים זהב ומשאירים לבעליו ערימה מזויפת של נייר . 
זה הורג את כל התקנים האובייקטיביים ומסגיר את בני - האדם בידי הכוח השרירותי של קובע - ערכים שרירותי . 
הזהב היה ערך אובייקטיבי , שווה בערכו לעושר שיוצר . 
הנייר הוא משכנתא על עושר שאינו קיים , הנתמך על ידי תותח המכוון לעבר אלה , שמהם דורשים לייצרו . 
הנייר הוא המחאה משוכה על ידי בוזזים חוקיים מחשבון שאינו שלהם : תרומיותם של הקורבנות . 
את החומר בקורס אני מחלק לשניים : חלק קשור למבנה הביורוקרטיה הצה"לית , וחלק קשור למציאות ( הטבע ) . 
כדי לדעת את הנושאים הנכללים בחלק הראשון , צריך לשנן , ולפלוט במבחן . 
כדי לדעת את הנושאים הנכללים בחלק השני , צריך הגיון ואת פעולת המחשבה . 
הנשים שאיתי בקורס באמת , אבל באמת , לא משהו , לא אישיותית ולא חיצונית . 
אמנם יש את הבלונדינית המעשנת האינטליגנטית הטיפוסית , אבל היא : א ' . מעשנת , ב '. בעלת עיניים מפחידות . 
חוץ ממנה , הבנות מציגות מגוון רחב של בעלויות , על , למשל : שיניים קדמיות בולטות ו/או מחוברות , מראה עכברי ( יש אחת שאני ממתין שיפלט לה " סקוויק סקוויק " כשהיא מדברת , למה גם הקול שלה מתאים למראה ) , חזות הודית למחצה , היראות כמו דבורה ( כן , אני בקטע של חיות ) , וגם סתם סנוביזם , סנוביזם ועוד סנוביזם . 
איזה מזל שכבר לא אכפת לי כל כך מהנושא של הבנות שסביבי , מכיוון שפשוט אין ביניהן אחת שבה יש לי סיבה להשקיע זמן ואנרגיה ( על כך בקטע אחר ) . 
כל התנועה בבסיס מתבצעת בצעידות , שמאל - ימין - שמאל . 
זה אמנם מה שצועקים , אבל כמו שהצעידות שלנו מתנהלות , אפשר להחליף את זה ב " שוק - שכונה - שוק " . 
לפעמים באמת קורים בהן דברים מצחיקים במידה קיצונית . 
בפחות בדיחות דעת , אציין שמבין 47 אנשים שאיתי בקורס , אכפת לי מה חושב עליי בדיוק 1 ( הזכרתי אותו פעם בבלוג זה ) . 
אחרי הרגע בו הבנתי מיהו ומהו , ושמחתי על כך , כי הבנתי שהוא איש הדבר האמיתי - אחרי אותו רגע גיליתי תגלית : אנשים לא נעשים אובייקטיביסטים ; הם או אובייקטיביסטים או לא ( לפחות , בגיל 18 זה כבר קבוע ) . 
במילים אחרות , אותו אדם לא יכול שלא להיות אובייקטיביסט ; כל אישיותו , שאיפותיו לעתיד ומעשיו קובעים זאת , אפילו אם הוא לא היה שומע על האובייקטיביזם מימיו ( והוא כן ) . 
