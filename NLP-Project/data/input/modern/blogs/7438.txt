משעמם לי נורא . 
ככה זה כשלוקחים יום חופש בצבא : שוכחים מזה שהעולם ממשיך בשלו , שכולם דווקא כן הולכים לצבא או לעבודה ושבסופו של דבר נתקעים בבית בלי אף אחד להעביר איתו את הזמן . 
בד"כ אני מנצלת ימי חופש כאלה כדי לישון עד מאוחר , אך הפעם התחנן אלי גול שאשן אצלו בשבת בערב , מה שגרם לכך שקמתי ב 7 בבוקר כדי שהוא יחזיר אותי הביתה בדרך לעבודה ( כמובן שזה היה שווה את זה , אבל בכל זאת . 
) בבוקר הלכתי לקניון כדי להצטלם לדרכון וגם הייתי צריכה תמונות מיוחדות לויזה . 
כשמצטלמים לתמונות של ויזה צריך לשים את השיער מאחורי האוזניים , כדי שהאוזניים יהיו חשופות ויראו אותן בתמונה . 
אני לא כל כך מבינה את זה . 
אם לדוגמא הם יסתכלו בתמונה ויסתכלו עלי , ולא יזהו שמדובר באותו בנאדם , יש סיכוי שפתאום הם יחשבו לעצמם " רגע ! 
האוזניים ! 
יש לה בדיוק אותן אוזניים כמו לזאת בתמונה .. 
. 
אם כך בטוח שזאת היא .. 
. 
" או שאולי סתם יש למי שהחליט את זה פֵטִיש לאוזניים . 
מי יודע . 
בכל מקרה , הפוסטמות ששירתו אותי בפוטו - משהו לא ידעו איך עושים את הרקע הלבן - ממש שצריך לתמונות של ויזה , אז הן היו צריכות לחכות שזה שכן יודע איך עושים את זה יבוא , והכריזו בפניי שזה יקח משהו כמו שעה . 
מדוכדכת שוטטתי לי בקניון בחוסר אונים , עד שמצאתי את לירן , שעובד בקניון בתור הנודניק - התורן - של - ידיעות אחרונות ומנסה לשכנע אנשים לחתום מנוי . 
קרוב לשעה עמדתי יחד עם לירן בדוכן הקטן שלו , צופה בנסיונות העגומים שלו לגרום לאנשים לעצור ולהקשיב למה שיש לו להגיד . 
בכלל , אני חושבת שלאנשים יש סטיגמה שלילית לגבי דוכנים כאלה . 
הרי ברור שאם מישהו רוצה לעשות מנוי לידיעות הוא לא יעשה את זה בקניון . 
בשביל זה יש טלפונים . 
מכאן שלירן , במקרה זה , הוא מטרד ותו לא . 
בגלל זה גם אם הוא היה מציע בעצם עיתונים חינם אף אחד לא היה עוצר כדי לדעת מזה . 
בגלל הסטיגמה . 
לירן הציע לי חינם מגזין מהמבחר שהיה על השולחן שלו , ונורא התפתיתי לקחת " עולמו של דיסני " , עד שנזכרתי שאני לא בת 6 ולקחתי את עצמי בידיים . 
בסוף התמונות יצאו ואפילו הספקתי ללכת למשרד הפנים לחדש את הדרכון . 
חזרתי הביתה בסביבות 12 , ומאז אני כאן . 
הדבר המשמעותי ביותר שעשיתי עד עכשיו היה לשבור שיאים ב " באבלס " . 
אגב , נרשם רגע של מצוקה אדירה כש " באבלס " ירד מהטופ 5 במשחקים של וואלה ! 
ולא נמצא שוב באף קטגוריה . 
כבר הייתי בדיכאון של ממש כשנכנסתי שוב לאתר ואז פתאום הוא כן היה . 
לא נורמלים שם , אני אומרת לכם . 
הורידו לי את הלב . 
יש לי עכשיו 6 תמונות פספורט חדשות שאין לי שום דבר לעשות איתן . 
אם מישהו מעוניין בתמונת פספורט שלי , נגיד כי הוא ממש אוהב אותי או סתם כי הוא רוצה לזייף תעודה או משהו , שיודיע לי על כך . 
אני כל הזמן רואה ריצודים של אור . 
בכל מיני מקומות לא הגיוניים . 
או שאני מתעוורת , או שאני סתם ממש הזויה . 
כולכם מוזמנים לבית שלי . 
הכתובת היא : אשקלון , הבית של טלי . 
תודה . 
אני ואמא שלי דיברנו על צרות של אנשים , כמו למשל מישהי שהבת שלה מרביצה לה ( ! ) וכאלה דברים , ואז אמא שלי הכריזה : " אבל מה זה חשוב כל הצרות האלה , תראי איזה יפות הציפורניים שלי .. 
. 
" יש לציין שהיא ביקרה אצל מניקוריסטית לאחרונה ועשתה פרנץ ' . ועוד על אמא שלי : אתמול היא הכריחה אותי לבוא איתה לקניון ולקנות לה קישוט לפלאפון . 
לאחר שהסתובבה בהפנינג שעות היא בחרה לעצמה קישוט של הלו קיטי ( ! ! ) ובמשך שעה אח"כ ניסתה לחבר אותו לפלאפון שלה . 
בסוף הכל התפרק והיא האשימה אותי . 
כשנכנסתי היום לחוליה , באיחור אופנתי עקב בדיקת דם - חוזרת בחר"פ ( הקודמת לא יצאה טוב , כמה עצוב ) , קראה אלי הילה קטרון בעליצות : " פטל , יש לי סיפור מצחיק בשבילך ! 
" אני תמיד שמחה לשמוע סיפורים מצחיקים , ולכן התיישבתי מולה בעניין . 
" סיווקה התקשרה אלי היום " , פתחה הילה את סיפורה . 
" סיווקה " היא בעצם סיוון , חברתה הטובה של הילה שהייתה ביחד איתנו בקורס . 
" היא הלכה לחר"פ שלהם בחיפה לא מזמן , והחובשת שם שאלה אותה אם היא הייתה בקורס ראיון ארגמן של יולי " , 05 " אוקיי " , עניתי , תוהה לאן זה מוביל . 
" היא אמרה לה שכן , ואז החובשת שאלה אותה : היית עם טלי פטל בקורס ? 
" עיניי נפערו בתמיהה . 
" אז סיווקה עונה לה : כן , איך את מכירה אותה ? 
את אשקלונית ? 
" ממשיכה הילה , " והיא עונה לה : לא , אני פשוט מכורה לבלוג שלה כבר שנים ! 
" מה אגיד ומה אומר , הגעתי עד לצפון הרחוק . 
( : אשקלון על המפה .. 
. 
אז בכל מקרה , מי שלא תהיי שאמרה לסיווקה שהיא מכורה לבלוג שלי . 
יש לי רק דבר אחד להגיד לך : מה קורה ? 
( : 
