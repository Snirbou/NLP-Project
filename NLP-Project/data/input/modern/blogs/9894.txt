כשלא משנה מה , הכל עדיין אפשרי . 
עריכה : שלא תטעו , אני לא חייבת כלום לאף אחד . 
ומשהו מוזר שוב הולך לקרות . 
אתה חולם חלומות עם קונטרסט נמוך ומתעורר מיוזע . 
משליך את עצמך מהמיטה אל האסלה , אל המקלחת , אל ארון הבגדים . 
" זה בסדר " . 
אתה מכין קפה בספל דהוי שלמדת לאהוב ונעמד מול החלון . 
שם אתה מתנגש ברוח קרירה ומאובקת והעור שלך מתעורר גלים - גלים ואז מתנפץ על האיזור בין הרקה לעין שמאל . 
מכונית רנדומלית עוברת ואתה תוהה לאן . 
נער ונערה באים מהכיוון המנוגד . 
הוא צעדים גדולים ומשהו בסגנון טול . 
היא הליכה שקטה ורדיוהד . 
הישנים . 
פתאום הוא נזכר והיא מתנערת . 
הוא סוג של מאט לצידה והיא יפה גם מהר . 
עכשיו הם נהיים לאחד ומשהו בטעם מיוז מדגדג לך ברקע . 
מהדוהרים . 
ואז היא מחייכת ואתה מקווה שהוא שם לב עד כמה שטוף קונטרסט הכל פתאום מסביב . 
ואפילו אם לא זה לא משנה , כי אתה יודע . 
- הפינה השקטה שלי . 
- והחודש שלי . 
