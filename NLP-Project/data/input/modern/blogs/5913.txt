כי אני חזק . 
להתראות . 
כל כך אדירה , שאפילו הסיפור הזה עדיין יכול להתרחש בלב לבה , כיום : http://www.avweb.com/newswire/11_08b/briefs/189234-1.html של אדם עם ראש על הכתפיים שמסרב ללכת לאף קיצוניות . 
http://www.exploittheworker.com/exploit כיום , ארה"ב מייבאת יותר משהיא מייצאת - כלומר , נמצאת בגרעון מסחרי - של כ - 500,000,000,000 ירוקים לשנה , שהם 5 % מהתוצר המקומי הגולמי שלה . 
הנתון הזה הוא גבוה , אפילו גבוה מאוד . 
משמעותו : האמריקנים לווים כסף מכל העולם , רוכשים בהלוואות הללו טובין ושירותים , ומרגישים שהם יכולים ללוות עוד ועוד בזכות העובדה שהם אלו המדפיסים , יש מאין , את מטבע העתודה של העולם . 
במילים אחרות : האמריקנים - ליתר דיוק , ה - Fed , הבנק הצנטרלי ( סטי ) שלהם , שמעודד צריכת - יתר לאינטרסיו - הוא - מדפיסים לעצמם כמה כסף שבא להם , ואז קונים איתו כמה מוצרים שבא להם . 
אבל אנחנו פועלים במסגרת חוקי הטבע , ובטבע שום דבר אינו בא בלי מחיר : השיטה הזו מובילה לירידה קבועה ומתמשכת בערכו של המטבע הזה ( המכונה , בטעות , " דולר " ) , וכך לירידה בערך חסכונותיהם והשקעותיהם של תושבי אמריקה והמושקעים בה ; היא גם מביאה לירידה בערכם של שטרי החוב האמריקניים , עליהם מושתתת המערכת הפיננסית - מוניטרית של העולם כולו ( שהיא , מיותר לציין , מגדל קלפים ) , וכך עשויים להיפגע תושבי כל העולם מהגרעון המסחרי המשתולל של אלו המדפיסים את הירוקים . 
ואכן , ערך המטבע האמריקני צנח ב - 8 % בהשוואה לזהב בשנה האחרונה . 
ויש לגרעון במאזן התשלומים עוד השפעה : כאשר האמריקנים קונים מכוניות מיפן , צעצועים מסין ואלקטרוניקה ביתית מקוריאה הדרומית , אמריקנים ממישיגן , קונטיקט וקליפורניה מאבדים את מקומות עבודתם . 
האבטלה במשק האמריקני במגזר היצור הולכת וגדלה משנה לשנה , ללא סוף נראה לעין , כל עוד המשרות זורמות להן אל מחוץ לאמריקה , בעיקר לארצות עולם שלישי . 
כל העובדות הללו הביאו כל מיני קבוצות , החל מ " אנטי גלובליזציה " ועד ל " אמריקה ראשונה " , להסיק שעל הממשלה למהר ולהטיל מכסים מפלצתיים של מאות אחוזים על כל דבר , מנעליים ועד בובות ברבי , לחנוק את הסחר הבינלאומי , להפוך מאות מיליוני סינים והודים למובטלים ( אלו , דרך אגב , שתי ארצות עם צבאות חזקים וגדולים ביותר , המצוידים בנשק מתקדם ומאומנים היטב - ועם משטרים פופוליסטיים ולא כל כך מוסריים ) בכפיה , ולהכריח את האמריקנים , בכוח הזרוע הממשלתית , לשלם הרבה יותר עבור רוב סוגי המוצרים שהם רוכשים . 
בנוסף למכסים , עוד " פתרון " לא מוסרי , שנקט הנשיא בוש מאז שנכנס לתפקיד , הוא פיחות קיצוני של המטבע האמריקני . 
לא ברור מה חזק יותר ממה - הפיחות בפקודת בוש או הפיחות בשל הגרעון המסחרי הענק - אבל מה שברור הוא , שבוש דאג שריבית ה - Fed תהיה נמוכה במידה קיצונית ( 1 % ) , מה שעודד יצירת כמות אדירה של ירוקים , בתעשיית הלוואות שפרחה ושגשגה בארה"ב . 
לפי חוקי המאקרו כלכלה , כשהמטבע של ארץ מסוימת נחלש , הדבר אמור לעודד את היצוא ממנה , ולסייע לה לצאת מהגרעון במאזן התשלומים ; אלא שבארצות הברית , הכמויות העצומות של כסף זרמו , שוב , לרכישת מוצרים מחוץ לארץ ... 
.. 
. 
וכך הגרעון המסחרי המשיך רק לגדול משנה לשנה . 
כמובן שמכסים - שהם פשוט גניבת כסף מאדם המבצע פעילות לגיטימית לחלוטין ( סוחר עם אדם אחר , שבמקרה לא גר באותה ארץ ) - הם לא פתרון לשום דבר . 
כך גם לא פיחות המטבע , שהוא פשוט עוד צורה של מיסוי ( או במקרה של ארה"ב - של העברת עושר לידי אלו השולטים מאחורי הקלעים ב - Fed ) . 
הפתרון האחד והיחיד האפשרי , שהוא גם מוסרי וגם ארוך טווח , לבעיית הגרעון במאזן התשלומים של ארצות הברית , הוא שהאמריקנים יבינו שצריכה לא מביאה אושר , יפסיקו לקנות מסין כמויות עצומות של מוצרים שהם לא צריכים באשראי שלא היו זקוקים לו , ויתרכזו במקום זאת במוצרים שהם באמת צריכים - ויגלו שאת רובם כבר מייצרים בארה"ב . 
את ההפרש בין מה שנהגו להוציא לבין הסכומים החדשים עליהם לחסוך , ולהרוויח עליו ריבית , כמו אנשים בוגרים ואחראיים . 
הגרעון במאזן התשלומים של ארצות הברית יתחיל לרדת בקצב של כמה אחוזים לרבעון , וכל זאת בלי שום התערבות ממשלתית , כפיה או הפעלת כוח משום סוג . 
ואילו אם רוב האמריקנים ימשיכו לחשוב שעוד צעצוע חסר משמעות , או עוד גאדג'ט למשרד , הם מה שישנה להם את החיים לטובה - הרי שחוב אינסופי , פשיטת רגל פרטית וציבורית וקריסת מערכות פיננסית ומוניטרית צריכים וראויים להיות מנת חלקם . 
עד שאינני מסוגל להביע דבר . 
כל מה שאני רוצה , הוא רק לכתוב . 
על להצליח לכתוב את כל מה שאני יודע על הכלכלה - ועל הזכרונות מכיתה א' שפתאום אני מאחזר ללא מאמץ - ועל שנת 2004 הבלתי נתפסת - ועל האווירה שהיתה בסוף י"ב כשהיה חם והיתי הולך הביתה ב - 11:00 ואז בערב היתי יוצא לאנשהו והכל היה כל כך חסר התחייבות וכל כך נעים - ועל להצליח לכתוב את מה שאני יודע על הכלכלה , לכל הרוחות ! 
- ועל התקופה ( שמתועדת גם בבלוג זה ) , בשליש הראשון של השנה הקודמת , כשתעופה ימית+מלחמת העולם השניה , במיוחד בזירה הפסיפית , היו שני נושאי העניין העיקריים שלי , וזה היה טוב , כי היה גם את משחק המחשב , וגם את נשיונל ג'יאוגרפיק , וגם כמה ספרים שונים , ו ... 
.. 
. 
אוי , אני כבר ב - 22 לפברואר 2005 וכותב בכל האופן המבולגן הזה ? 
כשאני כבר בצבא ? 
כשאני כבר רכשתי לעצמי בחצי השנה האחרונה כלים להיות בעל יכולת התמודדות עם המציאות וארגון מחשבות ? 
ויש עוד משהו . 
תמיד יש עוד משהו . 
מתישהו אני גם אדע מהו . 
