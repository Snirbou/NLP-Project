אני , לופוסו , מכור . 
מכור לשטחיות . 
אין בי בושה להודות . 
את ימי העבודה אני מסיים לפני שבע כדי להספיק לראות את " השיר שלנו " . 
היצירה הטלוויזיונית המשובחת ביותר שעלתה על מסכינו לאחרונה , וכשלופוסו , מכור טלוויזיה אמיתי אומר את זה , שווה להקשיב . 
" השיר שלנו " , לא עוד טלנובילה משמימה מפס יצור סדרתי , לא . 
" השיר שלנו " מתחת לפני השטח , היא סדרה פורצת גבולות , אכזרית במידה , וקאמפית במודע , במספקת לחנה לסלאו את הפלטפורמה המושלמת לקאמבק ההזוי שלה כאמא הוודוורדית הדוחפת המושלמת . 
אובר אקטינג ? 
הצחקתם אותי . 
קלאודיו פור פבור , הספרדית החצי מהוקצעת , האיפור הנוזל והטקסט המגומגם רק מאדירים את התופעה הזו , לו יהי , שלא תיגמר לעולם . 
אליענה , הו אליענה , היצוא היחידי ששוה איזכור מפרוייקט וואי גם היא מרביצה משחק משובח , ובין לדליק ווליניץ , לטוביה צפיר ומאיה דגן השקסית , בולטת לה גם נינט ( כן כן ! 
) ועוד ועוד . 
קוראים לי לופוסו , ואני מכור , ואני לא מתבייש ! 
הדילמה שנותרה לי , כמובן , היא לבחור בין הקאמפ לטראש , שכן פרוייקט וואי 2 התחיל , ועוד על אותה שעה . 
אללי . 
אושר גדול . 
ומעניין לעניין באותו עניין . 
שירה G . 
זמרת צעירה , ריגרדלס לייחוס המשפחתי , ששמה בכיס את רוני , את מאיה בוסקילה ( שנראית כמו משהו מהחבובות ) ואת שאר התגליות האחרונות , ובקטעים האנגליים שלה נשמעת כמו בריטני משובחת , ואיני מזלזל בזאת כלל וכלל . 
" נער ונערה " , או " נר ונרה " כמו ששירה מלמלמת את המילים , מדבק יותר מדרגוסטדינדי הרומני . 
היא עוד תשרוף לנו את הרדיו , ואולי אפילו תימאס עלי , אבל בינתיים - עשר , עשר ! 
ומוש בן ארי , מחדש את זילבר , ישן לכולם ואהוב עלי . 
אני חי ברפיט ( בפ גדושה ) אנד לבינג איט . 
אי שם בראש העין נמצא איזה חלק אינטגרלי מהקרסול שלי , לדעתי עדיין לכוד בין שני סלעים , מתחת לראש העין בחדשה , היכן שפעם היה בית הספר לחי"ר של חיל אויר . 
קשה לי לפתח נוסטלגיה לאירועים צבאיים שכאלה , איני רואה דבר רומנטי בקרסול שחדשות לבקרים מחליט לפרוק את עצמו מהרגל , תוך שהוא משמיע רעש פקיקה כמו דלת נטרקת , ואז משנה את צבעו לכחול או שחור אופנתי . 
( כחול זה השחור של מחר , אמרה לי פעם הפיה שביקשתי ממנה להביא לי קרח לרגל ) . 
בעקבות הקרסול , כמובן , והמוטיבציה המטופשת של ילדים בצבא , והקשיחות הנינוחה של האייר - קאסט , השארתי בגבעות גורל חלק אחר של הברך , ובסורוקה התוודעתי בפעם הראשונה לטיבם המופלא של כימיקלים בזריקה ישירה . 
בכלל , שירותי הצבאי פוגש אותי חדשות לבקרים . 
הנה , הרגל מסתובבת לה חופשיה מרצועות ( מה יפה הפריחה בעונה זו בראש העין ! 
) הברך משמיעה קולות שחיקת סחוס בסחוס קרוע ( האויר בנגב צלול בתקופה זו ) הניתוח בגב כואב בבקרים לאחרונה ( אהה ! 
יש מילואים חודש הבא ! 
) . 
וכל טיול זה בממורי ליין למה הוא ? 
הנה אני קם אחוז עזוז ושמחת חיים בחמש וחצי ללכת להתאמן , וכף הרגל מתעקשת ממש להיות מסובבת לה תשעים מעלות מגוף , ממש חצי צ'רלי צ'אפלין אני , ואפילו מים רותחים לא מצליחים לעזור לי להחזיר אותה למקומה . 
או ללכת לרופא או ללכת לתלות עליה משקולת . 
ננסה את 2 קודם ואז אם לא יעבוד את אחד . 
צבא הגנה לישראל . 
החום הזה פשוט ממיס אותי , אני שוכב במיטה , שלולית איברים , ומחכה לחלק הקטן של הקשת שעושה המאוורר מעלי . 
הדילמה מזגן או מאוורר כבר נפתרה פעמיים בשכמות תפוסות , כך שנותר לי לבהות ב YES וללפטפ לעצמי את הלילה , אחרי שהנורווגית מושכת את כתפה ממני . 
במילא עוד חמש שעות קמים ונוסעים בפקקים , אז מה דחוף כל כך לישון מה ? 
את ליל התנורים של אתמול ביליתי מול שני סרטי המשך . 
בחורים רעים 2 , לא רע , ושרק 2 , עוד פחות רע , או אפילו טוב . 
נרדמתי מולו כבר כמה פעמים , אבל אתמול , נטול יכולת להרדם , שרק באמת טוב . 
בשלב מסוים בכיתי מצחוק . 
או מעייפות . 
אוטוטו ליל המתים גומר לרדת , ונשים מושלמות גם , ובינתיים אפשר שוב לראות את רובין ויליאמס בברודווי , או אולי איזה סרט אחר . 
היום שיהיה אני מחזיר את הטלפון הישן לעבודה , מזדכה עליו . 
אני מוותר על סינכרון המספרים ממנו , טלפונים שאני לא משתמש בהם זה זמן אני לא זוכר , ולכן לא צריך . 
סוג של הדחקה . 
אלוהים . 
אני מטפטף על הקיבורד . 
עכשיו , מקלחת . 
