אני לא יכולה לזוז , אני לא מצליחה להזיז אף שריר ואני לא שומעת דבר . 
אני יודעת שאני לא ישנה , אני משותקת בכל הגוף . 
מתעוררת , מה השעה ? 
אני כבר לא ישנה שעות . 
לא מצליחה להפעיל את הפלאפון . 
חשוך בחדר והפלאפון לא עובד . 
לוחצת על המקשים , נו , לפחות שיעשה קצת אור אני לא רואה כלום . 
לוחצת שוב , לפתוח את המקשים , לא עובד . 
מנסה לפתוח את האור הקטן , לא עובד , עדיין חשוך כאן מאוד . 
מחליטה ללכת לחדר של אמא , היא תעזור לי . 
כולי מטושטשת פותחת את הדלת של החדר וחושך , נכנסת לחדר של אמא . 
הכל מעוות , המיטה גדלה וקטנה והחדר כולו עקום ומואר באורות צבעוניים . 
אמא ערה , היא מגרדת בגב בפנים מותשות , " אמא אני לא מרגישה טוב " אומרת ונופלת על הרצפה שוב משותקת . 
אמא קמה ולא מתייחסת אליי . 
אני רואה מולי איך היא מרימה אותי בשתי הידיים מנסה שאקום מהרצפה . 
אבל אני רואה את זה מבחוץ , היא מרימה מישהי אחרת שנראת כמוני . 
היא יוצאת מהחדר המואר . 
פתאום כל הבית מואר . 
היא הולכת לסלון ואני אחריה . 
אני רואה איך כל הבית פתאום ענק והיא קטנה קטנה , אני נבהלת . 
פתאום אני שמה לב שהבית ריק . 
אין רהיטים , אין עציצים , אין כלום . 
חלל גדול ולבן . 
אני מתחילה לרוץ ולצרוח . 
ופתאום מפסיקה . 
מסתובבת לאמא . 
פתאום אני רואה בחור בלונדיני מדבר אליי בתפקיד אמא " תפסיקי לבכות , תפסיקי להתלונן " . 
( מתעוררת , נרדמת שוב וחולמת שאני לא יכולה לזוז ) אני אוהבת את החורף ואת הקיץ ואת הסתיו ואת האביב ואת מה שעכשיו . 
