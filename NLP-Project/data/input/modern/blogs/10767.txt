רציתי לכתוב שפשוט אין לי מלים , ואז נזכרתי בהצהרה של דנה עדיני עוד בשלבים ראשונים של ההופעה , " אין לי מה להגיד היום אז אל תצפו שאני אגיד משהו " . 
קרולינה ודקלבאום , לעומת זאת , קשקשו בלי הפסקה . 
דנה עדיני ישבה לה על הכסא שלה , הימני , לבושה בחולצה שחורה ארוכה , חצאית מיני צמודה בצבע כסף וגרביונים אדומים , השיער הארוך שלה מלטף את הפנים המושלמים ומדי פעם גם את המיקרופון . 
השתדלתי לא לראות כל הזמן למי היא דומה בטירוף , אבל ישר כשיצאנו מההופעה לירון טרחה לציין כמה שהיא דומה " לדנה אחרת " , מעניין איזו . 
אבל עדיני יותר יפה . 
לירון טוענת שהיא יפה אבל לא יפה , בגלל שיש לה אף גדול . 
לדעתי האף שלה בכלל לא גדול וגם אם כן , זה בכלל לא מפריע לי , ובהחלט יכול להיות שבעיניי היא הבחורה הכי יפה שיש . 
כשיצאנו מההופעה לא הצלחתי לדבר , רק משכתי את החולצה שלי כל הזמן והוצאתי קולות לא ברורים . 
היה לי ברור שיהיה לי ממש קשה אחרי ההופעה . 
כמו פעם בהופעות של יהודית שלא יכולתי לעשות את המעבר בין ההופעה למציאות כי נשארתי בקריז לעוד . 
עוד קסם ועוד קסם ועוד קסם . 
עד שלא תהיה יותר מציאות . 
עד שלא תהיה יותר אני . 
עד שאני אמס ואתאדה ואהפוך לחלק מהעשן שאופף את הבמה . 
במצב הזה שלי הכי נפלא והכי מסוכן ללכת להופעות . 
מצד אחד אני יודעת שזה אחד הדברים היחידים שיכולים להוציא אותי מתוך עצמי לתוך משהו טוב באמת , ואכן , ההופעה אתמול היתה השעה וחצי הכי אופטימיות שהיו לי מזה הרבה הרבה זמן . 
מצד שני , כשהחורים כל כך עמוקים ומשמעותיים , זה נהיה בלתי אפשרי להתמודד עם הרגעים שאחרי ההופעה , הקסם נגמר ואני חוזרת לעצמי , משתדלת לא להרפות מהתחושות ההן , ובכל זאת מתחילה לזלוג בחזרה לתוך הריק חסר הצורה שלי . 
בלי במה , בלי אורות , בלי כוכבים בעיניים ובלי כנפיים על הגב . 
נדמה שהחור בלב רק מתרחב ומתעצם למימדים שטרם הכרתי . 
אפילו מול יעל אני יושבת אדישה , בקושי מצליחה לחייך גם כשהיא מספרת חדשות טובות , רק מרגישה את כל מה שכבר לא . 
אני לא יודעת איך הימים מעבירים את עצמם , כל כך הרבה נסיעות באוטובוס שמביאות אותי ממקום אחד לאחר , כל הזמן בתנועה ועדיין שום דבר לא זז . 
הרגליים אולי עולות קצת יותר גבוה , ה center קצת מתחזק , שרון רוצה שאני אשאר גם לשיעור השני שלה , ואני לא יודעת מה אני רוצה . 
קליפה ריקה הולכת ממקום למקום . 
לסטודיו , לבייביסיטינג , הביתה . 
כל כך הרבה דרכים מוכרות שאני יכולה כבר לעשות בעיניים עצומות . 
כמה חיים עוד נשארו בי ? 
כמה אהבה עוד יש לי לתת ? 
כמה רעיונות עוד יש בי כדי ליצור ? 
כמה אמונה יש לי בכך שהקסם שלי יחזיק אותי גם כשההופעה נגמרת ? 
הלוך . 
אני יושבת ליד החלון . 
בתחנה שליד הרכבת עולים אינספור אנשים מבוגרים , רובם ככולם דוברי ספרדית או שפה זרה אחרת . 
אני שמחה על המקום שלי , הרחוק ככל האפשר מהצפיפות המטרידה . 
אני ממשיכה לנשום אבל משהו בדחיסות הזו עושה לי רע וגורר אותי למחשבות שככל הנראה יש רק לנוסעי אוטובוסים ישראלים . 
אחד הנוסעים , איטלקי במקור , אבל חי בקנדה , פונה אליי ; ! Be happy , הוא אומר . 
הפנים הנפולים שלי משתדלים להעלות חיוך , ללא הצלחה מרובה , שכן הוא ממשיך להפציר בי להיות מאושרת . 
אני מחייכת ומפנה את ראשי לצד השני . 
האיטלקי לא מוותר . 
הוא עובר לטקטיקה שונה ועכשיו מספר לי שאני מאושרת . 
אני עושה כן עם הראש , " you ARE happy " הוא מדגיש וחוזר , כולו שמחת חיים מופרזת . 
הוא מספר לי שמה שמפריע לנו להיות מאושרים זה הראש , ושאם נפסיק לחשוב כל כך הרבה , נוכל להיות מאושרים . 
אין לי הרבה ברירות אלא להסכים , כי אני לא באמת הולכת להתווכח עם איטלקי - קנדי באוטובוס על תפיסת האושר שלי . 
קרוב לתחנה אני נחלצת ממקום מושבי ומתקדמת לעבר הדלת . 
האיטלקי אומר שהוא מקווה לפגוש אותי בפעם הבאה שיהיה בארץ , And he doesn't want to see me frown . 
נו , כולנו יותר יפים כשאנחנו מחייכים . 
( חוץ מאלה שלא . 
ויש כאלה . 
) ממש רגע לפני שהאוטובוס עוצר הוא פונה לאישה אחרת ומבשר לה חגיגית שהיא מאושרת . 
היא מתווכחת איתו . 
אולי יש לי עוד תקווה אם אני לא התווכחתי . 
חזור . 
בשלושת המושבים שמולי יושבים תיכוניסטים . 
אני מניחה שהם בני שש עשרה . 
שתי בנות ובן . 
הילד עושה הרבה רעש . 
הרגליים שלו על המשענת של אחת הבנות והוא חובט במושב הריק שלידו עד שזה מעלה ענני אבק מחניקים . 
הבנות צועקות לו שיפסיק וכל האוטובוס לומד שלילד קוראים תומר . 
החבטות נמשכות וענן האבק גדל וגדל עד שנוסע אחר , צעיר דתי , מעיר לתומר בשמו , הבנות מצחקקות והצעיר הדתי יורד מהאוטובוס בברכת " חג שמח . 
" תומר שר ומתופף על עצמו . 
הוא רוכן קדימה ונשען על המשענת של המושב שלפניו . 
הוא מסתכל עליי ואני מנסה להתחמק ממבטו . 
אין לי כח לשטויות של ילד מופרע בן שש עשרה . 
אני שונאת לשבת על המושבים ההפוכים לכיוון הנסיעה , תמיד צריך להתאמץ כדי לא לבהות באף אחד ושאף אחד לא יבהה בך . 
תומר לא מוותר ופונה אליי ב " שלום . 
" אני מתעלמת , אבל הילד מנסה שוב . 
אני מחזירה לו שלום והבנות מעירות לו וקוראות אותו לסדר . 
הוא עוזב אותי וחוזר לעצמו . 
כשהוא קם מהמושב שתי הבנות ישר קוראות לו שיחזור , חוששות פן יטריד את יתר הנוסעים . 
ואכן הוא פותח בשיחה עם שתי בחורות שכנראה לא ששות לשתף איתו פעולה והוא חוזר לשתי הידידות שלו , מתיישב ליד אחת מהן , ממש מולי . 
הוא ממשיך לתופף על עצמו ועל ידידתו , ובאיזשהו שלב גם מתופף על הברכיים שלי . 
אני עושה פרצוף של " הגזמת ... 
.. 
. 
" אבל בלבי קצת מרחמת על הילד . 
מקווה שימצא את הדרכים הנכונות לגדול בהם ולהתמודד עם חוסר השקט שלו . 
מעניין מה היה אומר האיטלקי לתומר , ומעניין מה תומר היה עונה . 
אני לא מבינה אם זו תחרות , ומי היא רוצה שתנצח . 
היא רק נותנת לי מידע מודיעיני שאולי הייתי מעדיפה לא לשמוע בשלב זה . 
העיניים שלי מתחילות לזלוג על הלחיים ואני מנסה להגיד לעצמי שזה זמן ממש רע להתפרק , דקות ספורות לפני הצלצול . 
לא חסרות אפשרויות , בלי עין הרע , אבל אני מעדיפה לחצות את הכביש בלי להתייחס למכוניות שעוברות . 
אני שולחת סמס מתומצת של שישים תווים ובקשה לעזרה , שאני ממילא לא יכולה לקבל באותו הרגע , על הברזלים מחוץ לבית הספר . 
ואין , אין מה להגיד ואין מה לעשות מלבד לקוות שהכימיקלים יעשו את העבודה ובעוד חודש אני אהיה כבר קצת אחרת . 
קצת יותר רוצה וקצת יותר מאמינה וקצת יותר רואה קדימה . 
כרגע כל צעד נעשה בנפרד , ולו רק כדי שלא אשים לב שהצעדים האלה לא יוצרים שום דרך . 
22:04 " אני חרדה . 
מפני מה ? 
בעיקר מלחיות בלי חיים . 
" סילביה נגמרה . 
משהו בי כועס על כך שלא השאירה שום תיעוד קרוב למותה . 
שקטעי היומן האחרונים שלה רחוקים מרחק שנות אור מהסוף . 
שני נסיונות ההתאבדות שלה , הן זה שכשל והן זה שצלח , נשארים מעורפלים ומטושטשים . 
אולי התשובה היחידה , בין העליות והמורדות , ובין כל הגלים שבדרך , היא בחוסר היציבות . 
הרעיעות המערסלת , כמו אמא - מוות טובה , מרדימה ילדות גדולות ובוכיות במרחב שבינן לבינן , משותקות ומנסות לצרוח . 
אולי היו אפילו מצליחות לו היו להן המלים . 
הכנות מעקצצת , מחייבת לפקוח עיניים , הדיוק עוצר נשימה , ותחושת החיים הבאה והולכת מרמה ומרגיזה . 
תעתוע או אמת חמקמקה ? 
( גם החמקמק ניתן ללכידה , בעין חדה , יד יציבה , רשת ללא חורים ומספיק רצון . 
) ואין תשובות , אין תשובות . 
