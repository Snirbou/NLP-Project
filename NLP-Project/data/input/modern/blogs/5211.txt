הולכת ברחובות העיר ושרה לעצמי שיר על לילה מלא כוכבים , למרות שזה לא אחד מהלילות האלה . 
ניתן לראות כמה כוכבים שמפוזרים בשמי העיר , אבל כבר ראיתי לילות עם יותר כוכבים . 
שוב לבד , ברחובות המוכרים . 
משתדלת לגוון בדרכים בהם אני הולכת - לא ללכת ולחזור באותה הדרך , אבל הנופים העירוניים מתחילים לשעמם אותי . 
חורף בחוץ , אין הרבה אנשים , טיפוסים מעניינים להיתקל בהם . 
חבל.לא יכלתי לשבת יותר בבית . 
היתה לי בחילה מכל מה שאכלתי ולא היה לי חשק ללמוד או להתעסק בענייני עבודה , אז החלטתי ללכת לסרט . 
לא מצאתי שום דבר שמעניין אותי בסינמטק , אז חיפשתי מה יש בבתי הקולנוע הקרובים אלי . 
למזלי , אני מוקפת בבתי קולנוע , לוקח לי בין 3 ל - 15 דקות להגיע כמעט לכל סרט שאני רוצה , בדרך כלל אין לי בעיה ללכת לבד , אבל היום לא התחשק לי . 
רציתי שמישהו יצטרף אלי . 
בונבון הלך לחדר כושר ורצה שאצטרף אליו , אבל לא התאים לי לרוץ , רציתי רק לצחוק . 
חברות אחרות היו עסוקות , אז מצאתי את עצמי והטרנינג צועדים לבית הקולנוע . 
אם כבר ללכת לבד , לפחות שיהיה נוח ... יש ימים שאני מרגישה שהמצאתי את הבדידות מחדש . 
אני אוהבת להיות מדי פעם לבד , לחשוב עם עצמי ולעשות בדיוק מה שאני רוצה , בלי להתחשב באף אחד אחר , אבל יש זמנים שאני מרגישה יותר מדי לבד . 
אולי היתה תקופה שזה התאים לי , שזה היה נוח , אבל עכשיו כבר לא . 
רוצה לעשות שינויים בחיים . 
מהעבודה , הלימודים והמגורים אני די מרוצה , אולי חסרה לי קצת חברה ... זוגיות כולי ממורטת , עם טרנינג ומעיל יורדת לקנות לחם ופתאום אני קולטת פרצוף מוכר . 
לא ראיתי אותה למעלה משנתיים , אבל היא לא השתנתה בכלל , אולי נראית קצת רגועה יותר . 
היא עזבה את העבודה שכל כך הרגיזה אותה ופנתה לעסוק בתחום הפוליטי . 
אחרי שנים שהיא לבד היא הכירה מישהו שגר מעבר לים , האהבה פורחת והיא בקרוב עוברת לגור איתו שם . 
כל כך שמחתי בשבילה ! 
לכולם מגיע להיות מאושרים , אבל לאנשים שאני מסמפטת יותר מגיע ... 
.. 
. 
שותפה של חברה , בחורה בסביבות גיל 30 עוברת עכשיו לגור עם חבר שלה . 
6 שנים עברו מאז שהיא התגרשה ועד עכשיו היא לא הצליחה ליצור מערכת יחסים . 
בחודשיים האחרונים היא כל הזמן אצלו , אז הם החליטו על המעבר . 
זה גורם לי לאופטימיות , לראות שדברים מסתדרים בסופו של דבר . 
אולי יש " תוכנית על " שאנחנו לא יכולים לראות תוך כדי , אלא רק במבט לאחור . 
שלי כנראה עוברת לגור איתה , במקום השותפה שעוזבת . 
זה משמח אותי . 
אפקט דומינו כזה - החיים מסתדרים לאדם אחד וגורמים לשינוי אצל אדם אחר וכן הלאה ... קרמבו וחיבוק באמצע הקור טלפון מענת , מלווה בדמעות . 
" נורא קר , אבל אם את רוצה שאני אבוא אליך רק תגידי " אמרתי וקיוויתי ששיחת טלפון תספק אותה ושלא אצטרך לצאת החוצה . 
אבל היא חשבה אחרת . 
התעטפתי בשכבות של בגדים , קניתי לה קרמבו והתייצבתי בדירה שלה . 
" הוא היה יותר חבר מבן זוג " ענת " מספידה " את האקס וקצת מפרטת יותר על מהות היחסים ביניהם . 
ידעתי שיש להם חילוקי דעות , אבל אף פעם היא לא פירטה על מצב חיי המין , על זה שהוא לא מרוצה מהמופנמות שלה והיא לא אוהבת את המוחצנות שלו ושהם בעצם הפכים , מה שגרם לה להרגיש חוסר נוחות . 
הם דיברו על הדברים כמה פעמים , עד שהוא יזם את הפרידה . 
היא יודעת שזה הדבר הנכון , אבל עדיין קשה לה . 
עצוב לי לראות אותה בוכה . 
אני לא מבינה איך לוקח לאנשים חצי שנה להבין שהם לא מתאימים . 
חיכיתי לחורף הזה שיגיע , אבל אני מעדיפה יותר גשם ופחות קור . 
אפשר לסדר את זה ? 
סוף האביב בניו יורק . 
לבשתי מכנסיים ירוקות טי שירט שחורה ונעלי nine west שחורות שקניתי כמה ימים לפני , בסייל מטורף ליד אזור ה - world trade center . 
ניגשת לבניין שאחות של יוני גרה בו בתקופה שהיא גרה במנהטן , אם אני לא טועה יחד עם החברה שלה שנפטרה לפני כשנה ממחלת הסרטן . 
בלובי היה בחור שמשך את תשומת הלב שלי , חייכתי והוא ניגש אלי . 
" את חדשה בבניין ? 
" הוא שאל " כן , מחר אני עוברת לכאן " . 
הוא סיפר לי שזה אחלה בניין ושבערבים השכנים באים אליו לדירה לראות טלויזיה ואני מוזמנת להצטרף . 
משננת את מספר הדירה והולכת לסדר עניינים כספיים . 
לוקחת את הסאבווי מ ס' 2 או 3 ונוסעת לאזור צ'לסי לארוז את החפצים שלי . 
שילמתי 50 דולר יותר לשבוע כדי שתהיה לי מקלחת בחדר . 
זוכרת את הדירה המזעזעת בבריסל בקומה הרביעית , שהיה צריך לרדת למרתף כדי להתקלח . 
לא רוצה שידור חוזר של אותה סצנה . 
בערב לוקחת את המעלית מהקומה העשירית לקומה השישית , דופקת בדלת והוא פותח , עם פרצוף מרוצה . 
" איפה הטלויזיה ? 
" אני שואלת בתמימות אחרי כמה דקות שאני לא מזהה בסביבה מכשיר כזה . 
" בתיקון " הוא עונה , בלי להתבלבל . 
מדברים , מספרים אחד לשני על התוכניות לשבועות הקרובים ופתאום הוא מנשק אותי . 
ממשיכים כמה דקות , עד שאני אומרת לו שהזיפים שלו מציקים לי , אז שילך להתגלח ויעלה אלי אח"כ . 
5 דקות אחרי , כשאני במקלחת , הוא בדלת . 
מתנשקים , מתגפפים , אני שואלת אם יש לו קונדום והוא עונה שלא . 
" אז אולי תרד לקנות ? 
" הוא מסרב ומסביר שהוא לא אוהב קונדומים . 
" אין קונדום - אין סקס " אני מודיעה לו בהחלטיות . 
ממשיכים להשתעשע במעשים שאי אפשר להידבק מהם במחלות או להיכנס להריון ... 
.. 
. 
קצת אחרי חצות נשמעו דפיקות בדלת . 
קמתי חצי ישנה מהמיטה . 
" מי זה ? 
" דממה . 
" who is it ? 
" ניסיתי לשנות שפה ואז הוא ענה . 
" באתי להתנצל על זה שלא הייתי ישר איתך " . 
זה לא מה שציפיתי לשמוע , אבל ביקשתי הרחבה . 
יש לו חברה כמה שנים . 
הוא לא ראה אותה חודשיים - שלושה ועכשיו יש לו ייסורי מצפון על זה שהוא בגד בה . 
דיברנו בערך שעה , ניסיתי להבין איך אפשר לבגוד במישהו שאוהבים ולא הצלחתי להבין . 
כששאלתי אותו אם הוא מתכוון לספר לה , הוא ענה בשלילה וניסה לנשק אותי שוב . 
הפעם לא שיתפתי פעולה . 
למחרת הכרתי במעלית מישהו חדש , שסיפר לי שחלום חייו זה להפוך לג'יגולו , בהמשך גיליתי שלמרות שיש לו את המראה המתאים חסרות לו כמה מיומנויות ... 
.. 
. 
זה היה בניין מוזר כזה , ביומיים - שלושה התחילו איתי 4 מדיירי הבניין ... 
.. 
. 
שזה רחוק מהשיא של 5 בחורים שהתחילו איתי בערב אחד , אבל עדיין מכובד . 
כמה ימים אחרי נתקלתי בבחור ליד הפיצריה שהיתה מול הבניין שלנו והיה המשך קצר לסיפור בינינו . 
היום כששמעתי על סיפור בגידה פתאום נזכרתי בו והתחלתי לחשוב על זה שהבחורה שיצאה איתו לא יודעת וגם לא תדע . 
זה יכול לקרות לכל אחד וזה מפחיד . 
אני לא מבינה למה מישהו , שלא מרוצה מהקשר שהוא נמצא בו , לא מחליט קודם לסיים את הקשר ורק אז ממשיך הלאה . 
למה לרמות מישהו שאתה אוהב עכשיו או אהבת בעבר ? 
ניו יורק אהובתי , אני מתגעגעת , מתי אראה אותך שוב ? 
בטן בפנים , גב זקוף וראש ישר , כמה צעדים קדימה וחצי סיבוב , עוד כמה סיבובים וסיבוב שלם . 
רעש חדש הופיע היום בביתי הקט . 
אחרי שנים בהן הכרזתי כי הגובה שלי מספיק לי בהחלט ואין לי צורך ולו בסנטימטר אחד של עקבים , קניתי מגפיים יפהפיות עם עקבי סיכה של 8 ס"מ ... 
.. 
. 
זו היתה אהבה ממבט ראשון , ראיתי אותן על המדף וידעתי שהן ילוו אותי הביתה , למרות שחלפה פחות מחצי שעה מאז שקניתי את זוג הנעליים האחרון ( שמתאימות לרוב החצאיות שלי ) . 
טישרטים , 2 זוגות נעליים ( מחירים מגוחכים ) , חולצה לארוע שמתקיים בעוד מספר שבועות , שרשרת חביבה וג'קט מ - ה - מ - ם ( במחיר מפתיע במיוחד ) . 
אני אוהבת לעשות שופינג , במיוחד כשהמחירים מאפשרים לי לצאת מהקניון עמוסת שקיות , בלי נזקים מוגזמים לחשבון הבנק שלי . 
עוד כמה שבועות יש ארוע שאני מחכה לו - חתונה של מישהו שנחשב בעיני כמו משפחה . 
יש לו בן דוד ששמתי עליו עין מזמן , כשראיתי תמונה , אני מקווה שהוא עדיין פנוי ... 
.. 
. 
אם לא - אמורים להיות כמה בחורים פנויים בני 30 מינוס . 
אם החוק של " בחורים יפים באים בקבוצות " עובד יש לי סיבה להיות אופטימית ... 
.. 
. 
