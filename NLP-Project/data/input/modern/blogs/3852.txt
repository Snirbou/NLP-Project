נמאס לי משק התיסכולים שאני נושאת עמי לאורך תקופה כל כך ארוכה ומייגעת . 
נמאס לי מהרצונות שלי שבסופו של דבר מתבטלים מעצלנות , מחוסר אמונה ומשברון . 
נמאס לי לרצות ולא להצליח , נמאס לי לשאוף להשגים והאסוציאציה הראשונה שתעלה בי היא לנשוף . 
נמאס לי לחפש במה שאין , נמאס לי למצוא את מה שעדיף שיעלם . 
נמאס לי להתעורר כל בוקר ולחשוב עד כמה כבר אין טעם ואז לעורר את האופטימיות ולמצוא משמעות לדברים . 
נמאס לי לשבת ולכתוב פה כמה הדברים משתפרים כשבעצם שבוע לאחר מכן הכל מתחרבן . 
אני לא מצפה לחיים ורודים , אבל פחות אקשן כרגע באמת יכול לתרום . 
אני זקוקה לחיים שלווים יותר ורגועים , כי דעתי מוטרפת עליי . 
התאריך היום הוא 23 ומחר 24 וממחר הכל מתחיל שוב , מחדש . 
הפעם במטרה לנצח ולא להתייאש . 
להילחם על הרצונות שלי ולא לוותר באמצע ריצת מרתון סוחפת . 
והפעם תעשי לי טובה בלי דמעות מיותרות , את יודעת שזה קשה וגם אני יודעת שזה קשה , אבל בסופו של דבר את נלחמת בשביל עצמך , אך ורק בשביל עצמך . 
את המנצחת ואת זו שעושה את ההבדל לא אף אחד אחר . 
להילחם . 
שבועיים בחור הנידח הזה , באמת שמאסתי מכל האנשים , מהמקום , מהבית ספר , מהכל ! 
. 
7\24 להיות עם אותם האנשים , באותו המקום זה בהחלט קשה ואין בכלל טעם להתווכח כי אני חווה את זה . 
חזרתי הביתה אחרי שבת סגורה , השבת הסגורה שלנו . 
עשיתי את החלק שלי והשתדלתי לבצע אותו בצורה הטובה ביותר - שרתי . 
ידעתי שכשאתחיל כל האולם ישתתק והכל יעצור מלכת וכך באמת היה , שרתי וכולם שתקו אף אחד לא הוציא הגה מפיו , בעודי שרה הבטתי בסגנית המנהל ראיתי רק את פיה נפתח לרווחה היא הייתה המומה , אף פעם לא ראיתי אותה ככה . 
כשסיימתי שמעתי גל אדיר של מחיאות כפיים , איזה סיפוק . 
כמה סיפוק . 
בשבועיים האחרונים עברו עליי שבועיים דיי הפכפכים , אבל היה בסדר . 
אם רק ידעתי מאיפה להתחיל ואיך לסיים , אין לי את הכח הזה להתחיל ולשפוך הכל אל הדף . 
הלוואי שכל דבר שקורה לנו היה נחרט בזיכרונינו ולעולם לא נמחק . 
הלוואי שיכולנו לתעד כל דבר טוב שקורה בחיינו . 
לא הכל אפשרי בחיים . 
לא הכל . 
רותמי . 
הגעתי עד לכאן בזכות עבודתו של אלוהים אשר מכתיב את העתיד ומפקיד בידיי את גורלי . 
הצבת בפניי מכשולים רבים אשר חישלו אותי וחיזקו אותי אם אילו הלילות אותם העברתי בנידודי שינה אם אילו הדמעות שזלגו מכאב , אכזבה וחוסר תקווה . 
החלטת שאין זמן טוב יותר מאשר אותה התקופה בה עברתי תלתלות ריגשיות , עד אז לא ידעתי מהו הכאב העצום בלאבד . 
למדתי להעריך , לשתוק כשאין , ללמוד להסתפק במועט וגדלתי להבין שכסף , כסף הוא לא הכל בחיים , אלא רק הופך אותם לקלים יותר . 
בעבר הכל היה נגיש , בנגיעה אחת כל דבר הפך לשלי . 
אני לא צריכה את זה , זה לא גרם לי להיות מאושרת , לא מצאתי לעצמי חברות מדהימות שיחזיקו אותי כשרע לי , שיחבקו אותי כשעצוב לי , שינגבו לי את הדמעות כשהן זולגות , שיקשיבו לי כשאני כבר מתפוצצת , שיראו לי עד כמה אני חשובה להן כאלה שישלימו אותי כשמשהו אובד בי , כשמשהו חסר או נשבר . 
כשאני אחשוב עליהן יעלה לי חיוך אדיר על השפתיים , חיוך שאומר הכל , אך קודם כל : תודה . 
כיום אומנם אין לי את הכל ודברים מועטים הופכים לשלי , אך אני נאבקת עליהם כדי להשיגם , מציבה לעצמי מטרה ועובדת קשה למענם . 
אין דבר המשתווה להרגשה הזו , לעמול עבור משהו שאתה כל כך רוצה ובסופו של דבר הוא רק שלך . 
כיוונת אותי לעבר הטוב אחרי כ"כ הרבה רע . 
עזרת לי לעבד אדמה חדשה , לקראת תקופה מחודשת . 
זרעתי בה : אין סוף הצלחות , אין סוף איחולים , אין סוף ריגושים , אין סוף אהבות , אין סוף חיוכים , אין סוף התחלות וחברות מדהימות . 
ידעתי שאין טעם להשלות עצמי ולכן גם תמנתי באדמתי מעט אכזבות , קמצוץ של דמעות , פרידות , סופים , בדידות ונקח בחשבון גם המון לקחים . 
השקתי , טיפחתי - האיחולים לטוב ולרע צמחו והניבו תוצאות מדהימות והנה אני , אני עומדת כאן במקומי שלי היום פורחת . 
הגעתי לפנימייה , השגתי הצלחות , התרגשתי פעמים רבות , הכרתי התחלות רבות , מוקפת חברות מקסימות . 
ומה גם ידעתי לטעום דמעות מלוחות , התמודדתי עם פרידות עצובות , שגיתי והפקתי משגיאותיי לקחים לחיים . 
אז נכון שלא הכי ורוד , אבל תמיד טוב להסתכל על חצי הכוס המלאה ולהבין שלא משנה מה לא חסר לי דבר . 
הרגעים המצחיקים אשר אני חוות , אילו הם ששווים הכל . 
מעין רגעי אושר קטנים כאלו שמזכירים לנו מדוע שווה לחיות . 
רותמי [ : . 
