התחושה חודרת כאילו כלל אין את לובשת את הסווטשירט הדקיק . 
מלקקת את הפירורים המתמוללים של הבוקר . 
הקרביים מתהפכים בינם לבין עצמם , מסרבים להקשיב לכל קול של הגיון שאת משתדלת לשדר להם . 
את זוכרת להעריך שכבר ממש הרבה זמן לא חשת כך . 
עוד צעד קדימה , גם אם לוקח עוד שנייה עד שאת מסוגלת . 
שנייה אחת יותר מדי והכל עובר , אבל כשהקצב נרגע את מצליחה לשכנע את עצמך שיהיה בסדר . 
תני לכל הרגשות האלה לצאת , לעיניים לפזול מלמעלה למטה . 
עקלי את זוויות השפתיים בעיקר כלפי מעלה . 
( לגמרי בשבילי - subtle sarcasm : * " תנו ללנה שבתוכם להתפרץ " * " למה לא ? 
אתם יכולים לזחול , אבל כניראה שזה כבר יהיה כל הדרך הביתה " * " יש לכם כמה דקות לעשות מה שבא לכם - לשתות , לנוח , לקפוץ מהחלון " * " מאוד נהנינו לעבוד אתכם היום , חלקכם אפילו מוכשרים " ) אני מדלגת בין רווח לרווח כמי שאיבדה את הכרתה וכלל לא מבינה היכן התעוררה . 
יושבת בבתי קפה , שותה תה ירוק ( שואלת איזה טעם , המלצרית מסבירה שזה הסוג ) וקפה הפוך על חלב סויה ( לב מושלם ) . 
סחלב חם על כל קוקוסיותו מבעבע והניחוח מתערבב עם העשן , שלא מן הנמנע שידבוק בשיערי . 
האורות צהובים , האורות כחולים והרוח מנשבת מבחוץ . 
יהיו גם שלוליות וקולבים שהמונית תדרוס כשתנסה לעצור . 
הזמנתי בטלפון בושם ירוק . 
גנבתי מכנסיים - גיזרה גבוהה ניתן להסתיר מתחת לסוודר גדול . 
לק מתקלף , מתחלף . 
החיים עדיין בפרטים הקטנים , והחופש שנידמה כגדול , אך וודאי יסתיים מהר מדי וגם לא מספיק מהר . 
אני משתמשת הרבה במילה מבריק בזמן האחרון , בעיקר באופן מסויים . 
וחוץ מזה ( ובלי שום קשר , כמו שלעולם הקשר הוא מקרי ) הוא נוסע ללפלנד , לפלנד למען השם ! 
ואני שואלת האם זה לא הדבר הכי מגניב והזוי ששמעתם מימיכם ? 
בחור מיוחד עד מאוד , עת התיישב לידי בקורס כזה או אחר שהתקיים בשעה זו או אחרת , הבחין במגפי הגרב השחורים שלי . 
הוא התלהב מהיותם " וורי קאט וומן " . 
הודיתי לו מעומק לבי וחייכתי ארוכות . 
הוא אמר " את יודעת , זה הפטיש שלי , המגפיים האלה . 
אני חולם בלילות שאני הולך עם כאלה ברחובות " . 
השתדלתי מאוד לא להעוות את פני יתר על המידה ואמרתי לו " הו , מעניין " . 
הוא מצידו הסביר שהוא פשוט חושש שאנשים עלולים להסתכל על זה מוזר . 
אמרתי לו " באמת ? 
ניראה לך ? 
! " , " אני חושב שכן " , הוא ענה . 
קודם לכן אותו בחור , מיוחד עד מאוד , ללא ספק , סיפר שהוא לקח ריטלין בפעם הראשונה בחייו . 
זה היה בעקבות בקשה של המרצה שנספר על דברים לא שגרתיים שקרו לנו בשבוע האחרון . 
הוא תיאר ש"זה היה ממש וואו " . 
המרצה שאל אם הוא מעוניין להרחיב . 
הבחור השיב בחיוב " זה היה ... 
.. 
. 
ממש ווא ! 
" . 
אה - ה . 
גל אמר שאם משעמם לנו מדי בשיעור , קיימת תמיד האפשרות שנעסיק את עצמינו בצפייה בנעליים . 
נעליים , כך טען , מלמדות אותנו על אופי האדם . 
מתוך אינסטינקט השפלנו כולנו את ראשינו אל הריצפה ובחנו זה את נעליו של זה . 
המבטים מיד התקבעו על הנעליים שלי , שהיו נעלי ספורט בטורקיז , ורוד , סגול ולבן . 
גל אמר , " אכן , הנעליים שלך מוכיחות את הטענה מעבר לכל צל של ספק " . 
ביקשתי לדעת כיצד הנעליים שלי משקפות את האישיות שלי . 
הוא ענה " צבעוניות , בלתי צפויות והזויות במידה בלתי מבוטלת " . 
מממ ... 
.. 
. 
אחר - כך ישבתי והסברתי לגל מדוע בדיוק אני מטומטמת . 
הסברתי לו שהעובדה הזאת היא בדיוק שעושה אותי חכמה . 
הוא אמר שזה לא הגיוני . 
הבהרתי שעצם הניגוד שעושה אותי תמימה אך גם חדה וידענית , הוא היחוד שלי בדיוק . 
אני באמת לא טריוואלית , וזאת למרות שאני סטריאוטיפית לחלוטין ואליטיסטית במידה מדהימה . 
ואם כבר בזה עסקתי , יוני שאל כיצד ייתכן שאני קונה בגדים בשוק ומרשה לעצמי " טו מינגל " עם העם . 
" או שבעצם את בכלל אחת מאיתנו שטיפסה מלמטה ורק עושה את עצמה כזאת סנובית " . 
שיחה על סנוביזם הייתה לי עוד ביום חמישי - בחור אחד ( לא זה של המגפיים והריטלין ) ששוחחתי עמו , אמר שאם הייתי סנובית לא הייתי פונה אליו . 
האמת הייתה שפניתי אליו מתוך שעמום טהור . 
הוא לא קיבל את התירוץ ואמר שסנוביזם הוא רק המעטה החיצוני שאני אוהבת להציג , אך למעשה בתוך תוכי אני חובבת בריות מאין כמותי . 
אחר - כך הוא גם אמר שהוא פסיכולוג של החיים , שזה שווה הרבה יותר מכל תואר בפסיכולוגיה שכסף יכול לקנות . 
אמרתי לו " אולי . 
ואולי לא " . 
