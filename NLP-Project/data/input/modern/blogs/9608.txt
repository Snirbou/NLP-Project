מצד אחד הוא היה איטי מהרגיל , ומצד שני , מהיר כמו טיסה במסלול נמוך על כביש 6 . 
והיה בו מכל וכל . 
פגישות עם אנשים , מחלה , כאבים , חולשה וחוסר אונים , החלמה , געגוע , כעס ופיוס . 
הכל מעורבב כמו במין תבשיל קדרה שיש בו את כל המרכיבים וככול שנותנים לו להתבשל ארוכות , כך הוא יוצא טעים יותר . 
ואצלי , זה כנראה טעם החיים . 
א . 
הצעיר מפתח עכשיו סוג של פחד ממקומות סגורים . 
לא מדובר על קלאוסטרופוביה אבל מתוך החרדה הבסיסית שיש בו , עולה וצצה בכל פעם חרדה אחת , ועכשיו זה ממקומות סגורים שבהם אסור או אין אפשרות לזוז ולהתנועע . 
אתמול בערב היה לו תור ל MRI בתל השומר , בדיקה שהנוירולוג ביקש לעשות כדי לוודא שהממצאים שהתגלו בבדיקת ה EEG אין בהם משהו מדאיג . 
בדיעבד , זאת היתה כנראה טעות לשלוח אותו עם אבא שלו , שמלכתחילה קשה לו להבין את המהות והקושי של חרדה שמשתקת ולא מאפשרת לעשות דבר זה או אחר . 
א . 
הצעיר לא יכול היה להביא את עצמו להכנס לתוך המכשיר , לשכב בשקט במשך 40 דקות ולעבור את הבדיקה . 
וכשהוא נכנס לתבנית הזאת של החרדה , שבה האובססיות שלו עולות למעלה , הוא מסוגל להטריף את כל הסובבים אותו , ובמיוחד את אבא שלו . 
וכך , בלי לעבור את הבדיקה , כועסים ומותשים אחד מהשני הגיעו שניהם מאוחר בלילה הביתה , כשאני דווקא שומרת על קור רוח ושלווה ומנסה להרגיע את צד א' ואת צד ב . 
והצלחתי באופן זמני , כי בבוקר פרץ ריב כל כך קשה ביני לבין הצעיר שהביא אותנו למחוזות מאוד לא נעימים שבסופם הוא הולך לבית הספר בדמעות ואני חוזרת מחדר הכושר בלי להכנס לשיעור פלאטיס כי איבדתי את יכולת הריכוז שלי . 
אבל אז , למטה , הצלחתי לפגוש את הצעיר בדרכו ( באיחור מה ) לבית הספר , וכששנינו רגועים יותר לאחר הסערה , יכולנו להתחבק , בלי דרמות מיותרות והכאות על חטא , וללכת כל אחד לדרכו עם טעם קצת יותר טוב בפה . 
ואחר כך הבוקר נמשך לו במין נעימות עצלה של יום שישי , עם ארוחת בוקר בבית קפה במרכז העיר , כשאנחנו יושבים וסוקרים את העוברים ושבים בהמולת העיסוקים של יום שישי בבוקר . 
וכשחזרנו הביתה וא . 
הצעיר כבר היה שם , בא אלי ואמר לי " זאת תקופה כזאת אמא , את יודעת " ויכולנו לקבל , יכולנו להמשיך הלאה . 
בשבוע הבא , ג . 
נוסע לחו"ל ואני שוב נושמת אוויר של לבד . 
בחלק מהזמן לפחות . 
שבת שלום חברים יקרים , עם כמה שיותר רגעים נעימים כשהתחלתי לכתוב כאן בתחילה , היתה מין תחושת שחרור שדמתה במידה מסויימת לתחושת השחרור שיש לילד קטן לומר את כל המילים " האסורות " בבת אחת ובשטף בלי שמישהו יפריע לו או ינזוף בו . 
יכולתי לכתוב את הסוד הגדול שעטף את חיי באותה התקופה ובעצם ממשיך לו עד היום הזה . 
יכולתי לפרוק את העוצמות של התחושות והרגשות שחלפו בי תוך כדי התהליך שהתחיל וזרק אותי למקומות שלא הייתי בהם עד כה . 
יכולתי לכתוב ולא לפחד . 
ממה יגידו . 
איך יראו אותי . 
אפילו אם ישפטו אותי . 
כי הרי אף אחד לא מכיר אותי . 
ואז הכנסתי לכאן חברה . 
אפילו לא חשבתי על המשמעות של הדבר כי זה היה לאחר שהכנסתי אותה לסוד חיי ומבחינתי זה היה רק לשתף אותה במקום טוב שמצאתי . 
שלושה חודשים לאחר שהתחלתי לכתוב כאן פגשתי את הבלוגרית הראשונה ( כן , כן , זאת את ! 
ובלי שיניים ! 
! 
) . 
אני מנסה לשחזר אם היו לי חששות מעצם הפגישה איתה ( פגישות מהאינטרנט , לכי תדעי , אולי היא סוטה מסוכנת בתחפושת של פרח עדין ... 
.. 
. 
) וחששות על יכולת הכתיבה שלי כאן לאחר הפגישה איתה . 
על צנזורה אפשרית , פנימית ותת הכרתית בכתיבה עצמה . 
ואני לא זוכרת . 
היה לי ברור שמבחינתי אין שינוי בכתיבה ואם ניגזר עלי לבחור בין הכתיבה המשוחררת לגמרי כאן ובין פגישה עם בלוגרים שעלולה לגרוע ממנה , הייתי בוחרת כנראה , בכתיבה . 
הפגישה היתה טובה מאוד . 
כל כך טובה , ששבוע לאחר מכן פגשנו , שתינו את הבלוגרית שהבריזה לנו בפגישה הראשונה ( הברזה ראשונה , סימן לבאות ... 
.. 
. 
) . 
ופתאום זה התגלגל . 
כמו כדור שלג שאוסף במרוצתו עוד ועוד חברים בגילאים , מקומות ואופי שונים לעיתים לגמרי . 
והכתיבה . 
נשארה מבחינתי אותו הדבר . 
ההפרדה היא מוחלטת . 
יכול להיות שדווקא בגלל שהחברים מכאן מכירים כבר את סיפורי אין לי בעיה להמשיך ולכתוב , מבחינתי , באותה הפתיחות שאני כותבת מאז ומתמיד . 
ואפשר שאני כבר נעה בקלות רבה כל כך בין העולמות , כשכל אחד תחום בנישה שלו אצלי ( ) שאני עושה את ההפרדה בין החיים לבין הכתיבה באופן אוטומטי . 
כל זאת בהכרה . 
במודע . 
ומה קורה בתת מודע ? 
אין לי ממש מושג , אני רק יודעת שבשלושת החודשים האחרונים , חרות הכתיבה שלי עלולה היתה למצוא את עצמה במבחן מהסיבה הפשוטה שהוא קורא כאן . 
נמצא כאן . 
ובעצם , בא מכאן . 
( ומי זה " הוא " , עוד יכתב ... 
.. 
. 
) אז איך אפשר באמת לכתוב אמיתי , פתוח וכנה בלי צנזורה פנימית ? 
אני רוצה להאמין שאני יכולה . 
שכאשר אני יושבת מול מסך העריכה הלבן , והדגדוג בקצות אצבעותי עולה לרמה בלתי נסבלת , אני כותבת את הדברים בדיוק כפי שאני מרגישה אותם , זקוקה לפרוק אותם , בלי לחשוב על הפנים המוכרות לי שקוראות אותי כאן . 
וכך מרגישים גם אלו שקוראים אותי . 
ואני רוצה להאמין , שאני מצליחה . 
וברגע שכנראה ארגיש שכבר לא , לא אוכל להמשיך ... 
.. 
. 
וזאת היתה התשובה שלי להנחתה שלה . 
* * * * * * * * * * * * * * * * * * * * * * * * * * * הפוסט הזה נכתב לפני חודש אבל בגלל ארועים ודברים דחופים יותר שהיה לי צורך לכתוב עליהם , הוא חיכה בטיוטות . 
התגובה של optisad לפוסט של אתמול , העלתה אותו לאוויר העולם . 
למשל , התקררות . 
לא משהו קרדינאלי שאינו בר החלמה ושאי אפשר לתפקד תוך כדי . 
אבל דווקא בגלל זה , ובגלל העובדה שאין מה לעשות מלבד לחכות עד שיעבור מעצמו , לפעמים זה מגיע לשלב בו אנו שוכבים במיטה , חסרי כוחות , כואבים ודואבים כאילו כל תחלואיי העולם נפלו עלינו בבת אחת . 
זה התחיל מגרון צורב . 
מאוד . 
כמו סכינים שחותכים בו בכל נשימה ובליעה . 
והמשיך בקול שהלך והתעמק , התעבה ואחר כך עלה , ירד וחרק כמו קולו של נער בשיא גיל ההתבגרות . 
בגלל נסיון העבר הרב בשנים שלי עם חיידק הסטרפטוקוקוס ( AKA החיידק הטורף ) השוכן לו בגרוני מאז ומתמיד , הלכתי לוודא שאין המדובר בדלקת . 
ואכן , רק אדמומיות היתה שם , ומכאן שחוץ מטבליות סטרפסילס שמצצתי כאחוזת אמוק ועזרו במיוחד למאזן החברה שמייצרת אותן , לא היה דבר נוסף לעשותו , אלא להמתיק שפשוט יעבור . 
אבל עד אז , הותשתי מהכאב שבגרון , מהמאמץ שבדיבור בקול חורק ( באמת השתדלתי לשתוק . 
בין מילה למילה ... 
.. 
. 
) וכנראה גם ממעט חום שעלה בי , וכך מצאתי את עצמי אתמול בערב , נכנסת למיטה בשעה הלא סבירה מבחינתי , תשע בערב , מצליחה להחזיק מעט מול הטלווזיה ( " חוק וסדר " , הסדרה הזאת שומרת על העניין שבה גם ממרחק שנים ) , נרדמת וישנה משעה עשר עד היום בבוקר . 
קמתי . 
כחדשה . 
בערך , לפחות . 
הסכינים בגרון , למרבה הפלא , הונחו שוב במגירה והכאב נרגע ופוחת , הקול עדיין משונה והגוף עדיין עייף . 
לכן , החלטתי שהיום אני לא הולכת לחדר כושר ( אכן , ימות המשיח בפתח ) . 
ונשארת בבית . 
למעט , ספא רגליים עם חברה ( זה לא עבודה , זה פינוק , ומגיע לי ! 
) וחיסון לסקא אחר הצהריים . 
חוץ מזה , אני לא זזה מהבית . 
נחה . 
נחה . 
נחה . 
( הנה , הנה המשיח מציץ לו מעבר לפינה ... 
.. 
. 
) אמרתי לה כשיצאנו בסופו של ערב העיון שמעצם שמו : " רגשות במציאות ווירטואלית " , ידעתי שאולי אקבל אישור מדעי לדברים שהבנתי אינטואיטיבית וריגשית , כמעט מהתחלת השיטוט שלי בצד הזה של הסייברספייס ( AKA אינטרנט ) , בצד של השיחות ( והפגישות ) עם האנשים שבו . 
כמעט שלוש שנים כאן וההתנהלות שלי שהיתה אינטואיטיבת מתחילתה , כשמצד אחד הנאיביות שלי ( שעדיין קיימת ותשאר במידה זאת או אחרת , לתמיד ) מביאה אותי לדבר , להאמין , להפתח ולהתאהב באנשים שנמצאים בצד השני של המחשב ומצד שני , משהו בתוכי , כנראה הביא אותי רק למקומות ולאנשים שעשו לי טוב . 
שהשיחות איתם , ההכרות איתם , הביאו ( ומביאים ) לי מגוון של חוויות ותחושות ויחד עם זאת , לימדו אותי גם משהו על עצמי . 
אנחנו יכולים להיות כאן , כל מה שאנחנו לא בצד האחר של המחשב . 
אנחנו יכולים להיות יפים יותר . 
חכמים . 
צעירים . 
מבוגרים . 
ילדותיים . 
חסרי עכבות . 
לגור במקומות קסומים . 
לעבוד בעבודות נחשקות . 
להיות מין אחר . 
להיות הכל . 
כל שנחלום ונשאף לו . 
ואנחנו יכולים להתאהב ב " אחר " מהצד השני , עד כלות . 
התאהבות אמיתית לגמרי כשבעצם אין לנו מושג האם הדברים שנאמרים לנו בשיחות הארוכות יש בהם ולו שביב קטן של אמת . 
אנחנו יכולים להתאהב שם , לחוות ולהרגיש את מגוון הרגשות השלם שבנו מתוך כך שמה שאנחנו לא יודעים , אנחנו משלימים מתוכנו . 
מתוך הפנטזיה שלנו , שאותה אנחנו רוצים / יכולים לממש בסייברספייס . 
אנחנו יכולים להיות כאן הכי מזוייפים . 
ואנחנו יכולים להיות כאן הכי אמיתיים . 
וכך גם האחרים . 
והאינטראקציה שבין הזהויות הללו , בין שני צידי המחשב , מביאה בין השאר , לעלייתם של רגשות " פנטום " . 
כמו כאב ה " פנטום " , שהוא מוחשי לגמרי באיבר שבעצם לא קיים יותר כך גם כאן , " חוויה רגשית המתבססת ללא בסיס מציאותי , ללא בדיקה , ללא תיקוף , אך בתחושות עצמיות אותנטית , בעלות עוצמה שאין פקפוק אישי לגביהן . 
זהו בעצם תעתוע רגשי הנוצר באמצעות פנטזיה המבטאת את הדינמיקה האישיותית של אדם המצוי בסייסברספייס " ( פרפ ' עזי ברק " רגשות פנטום , אותנטיות רגשית במציאות מדומיינת " ) . 
ומבחינתי , כשמצאתי את הדרך להפוך את התעתוע הרגשי הזה , רגש ה " פנטום " , למשהו ממשי , מוחשי , חוויתי , חי ונושם , מצאתי את הערך המוסף של החוויה שלי בסייברספייס . 
( דברים שחשבתי עליהם במהלך ערב העיון שהיו בו הרצאות מעניינות נוספות על פסיכולוגיה , התחזות , אומנות והאנשים שלא היית רוצה לפגוש אותם בקרן הרחוב החשוכה של הרשת ... 
.. 
. 
) . 
מיקה כתבה פעם שיש מצב של over מוּדעוּת לעצמנו בו אנחנו לוקחים כל דבר או תחושה שעוברת בנו ומשליכים על דברים הקורים בחיינו . 
כשאיבדתי את קולי לפני יותר משנה , בשיא החורף שעבר , בזמן שהיה לי כל כך קשה וכואב רגשית , חשבתי והבנתי שאיבוד הקול שלי מראה כנראה על סוג של התמודדות עם הכאב , עם משהו שאני צריכה אולי להוציא ממני . 
היום , כשאני נמצאת במקום אחר לגמרי , כשהטוב אופף וממלא אותי לעיתים כמעט עד לגלישה על גדותי , אני מבינה שכאב הגרון שיש לי היום , שלעיתים נדמה לי כאילו קרבות סכינים מתחוללים בתוכו ואיבוד הקול שמתלווה אליו אומרים לי דבר פשוט : לשתוק . 
נו , באמת . 
אני ? 
moi ? 
הצחקתם אותי ... 
.. 
. 
פמה בקול סקסי עמוק , הולך ונעלם ... 
.. 
. 
ללא פינות וקצוות חדים , כמו כדור קטיפה רכה מתכנסת אל תוכי . 
אוגרת ושומרת טיפות של זכרונות מבט , מגע , טעם , ריח , לימים של געגועים ... 
.. 
. 
מילה קשה ולא נעימה , אני יודעת , אבל זאת המילה שהדהדה בתוכי כשיצאתי היום בבוקר לחדר הכושר , וכל מה שג . 
הבכור יכול היה לשלוח לעברי , היה סוג של נביחה שאפשר היה , עם הרבה רצון טוב , לקבל אותה כברכת שלום לשבועיים שלא יהיה בבית . 
וזה היה כמובן רק לאחר שאני נפרדתי ממנו , כי אחרת , כמו בשבועות אחרים היה יכול ללכת מאיתנו אפילו בלי זה . 
וכך בעצם גם ניראו , נראים הימים כשהו בבית , לחופשה . 
בשתיקה , שמופרת רק כשהוא צריך משהו ספציפי מאיתנו , בהסתגרות או בהעלמות לשעות רבות מהבית אצל חברים . 
וזה בסדר מבחינתי , כי ברור לי שיש לבחור חיים משלו ומקומות שאולי מעניינים וטוב לו יותר , מאשר איתנו . 
אני לא לוקחת את זה היום אישי , כמו בעבר . 
אם להיות מדוייקת , אני לוקחת את זה פחות אישי . 
זה כבר לא מטלטל אותי בבכי עמוק שבא מתוך תחושת תסכול וכשלון אישי כאדם וכהורה . 
אני משערת שעשיתי טעויות פה ושם , בדרך בה גידלתי אותו ( ואת א . 
הצעיר ) . 
בפנטזיה שלי , הייתי ורציתי להיות האם המושלמת , אבל מהר מאוד הבנתי , שאני כנראה לעולם לא אצליח , ולו רק מהמקום שמה שאצלי אולי נראה נכון וטוב , לצד השני נראה בדיוק ההפך . 
אז אני לא מושלמת . 
אבל לפחות אני יודעת בברור , שכל כמה שעשיתי , עושה ואעשה איתו ואיתם , יהיה ויהיה מתוך כוונה טובה ואהבה . 
וכשאני באה אליו כך , אני בעצם מבינה שהקושי הוא שלו ואצלו ולא אצלי . 
סוציומט . 
רק כאן . 
בבית , היכן שהוא בטוח בבטחון גמור שיקבלו אותו כך , מותר לו ואף אחד לא ידיח אותו על זה . 
והוא צודק . 
אבל כמו שאמרה אחת הדמויות בסדרה ( שאני לא רואה ) " עקרות בית נואשות " : " ילדים הם מתנה מאלוהים , רק שלפעמים רוצים להחזיר אותה לשולח " . 
כך אני מרגישה לפעמים . 
כך אני מרגישה בבוקר הזה . 
פמה , בפנים הפחות נעימות / ייצוגיות שלה . 
שבוע טוב חברים יקרים , ללא חגים עד שבועות , ותסלחו לי שאני ממש שמחה על כך ... 
.. 
. 
לאן נעלמו הדולפינים ומדוע ( לא הבנו והתעלמנו מנסיונות ההתרעה שלהם על הרס קרוב של כדור הארץ כדי לפנות דרך לדרך עוקפת גלקסיה ) . 
מה קרה עם הדגים ( הדולפינים אכלו אותם ) . 
מה זה 42 ( התשובה האולטימטיבית ) . 
וזהו . 
הספיק לנו . 
את השאלה האולטימטיבית השארנו אותם לחפש לבד . 
