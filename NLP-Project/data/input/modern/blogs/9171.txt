בעוד אנו ניצבים בפני דף העריכה כשאנו לבושים שריון קשקשים וחרבנו שלופה כאל תהום פעורה היא מדלגת בעליזות על פני שלוליות . 
שולחים אותי ואת אחי למדינה שלא קיימת , בין רומניה לאלבניה לאפגניסטן לסין , אנחנו צריכים להתנקש בחייו של מישהו , במוסך . 
באמצעות פצצה . 
אני חושש שחפים מפשע יהרגו , לאמא לא איכפת , גם לאחי לא . 
בינתיים , אנחנו גרים בבית שלושה חדרים , כשהחדר שלי נמצא מול החדר של זו שהחדר שלה נמצא מולי במציאות , והמורה הסקסית הצווחנית מפרוייקט וואי 2 נמצאת בחדר שפונה אל הרחוב , מרעישים לה וקשה לה לישון , לכן היא שמחה כשאני מודיע שאני עוזב בשביל להתנקש , והיא מקבלת את החדר שלי . 
בזמן ההתנקשות , לאחי יש זקן אפור ושיער אפור והוא מדבר כמו אדם מאוד מפוקפק . 
כשהשיער שלו נתפס בקסדה שהוא מנסה ללבוש כשהוא מנסה למצוא חן בעיני זה שאנחנו אמורים לנקש אני מתעורר , כי אני מבין שכולם יבינו שזה פיאה ויהרגו את כולנו . 
שוכבת עם גברים . 
מבוכה . 
מבוכה גדולה . 
על המילים . 
העלובות . 
על הכותרת , של הפוסט . 
על תוקפנות . 
על קנאה . 
על רצון להרע . 
אבל מה כל זה משנה כשליברפול בחצי הגמר . 
טוב , זה משנה . 
אה , גם לשמוע את מוריסי לא היה מונע ממני לאכול את עצמי כשאני מעמיד את מה שיש לי מול מה שיש לכל השאר זה נראה כל כך כלום . 
אני זוכר שפעם היה לי חבר הייתי דוחף אותו על הפרונט של מכוניות זה היה עושה לי טוב . 
לפעמים גם הייתי בועט לו בתחת זה גם היה עושה לי בסדר . 
פעם קיפלתי אותו על הריצפה ובעטתי בו בכל הכוח זה היה אחלה ( למרות שאחרי זה הרגל שלי הייתה חצי - משותקת חצי - שנה ) . 
הלכתי לכיוון הפורום והרגשתי שוב שמסתכלים עלי מוזר אבל לא נתתי לזה להפריע לי , להיפך . 
המשכתי לעמוד , לא לתת לזה להפריע לי גם בגלל שהבטתי בשעון וגיליתי שהגעתי מוקדם מידי ונשארו לי עוד שתי דקות . 
לכן החלטתי לרדת במדרגות , במקום במדרגות הנעות , כשירדתי במדרגות הרגשתי שמסתכלים עלי מוזר זה אני שמוזר , לא מה שאני עושה , לא הם . 
ברחבת האוטובוס , עמדתי ממש על שפת המדרכה , כי ידעתי שהאוטובוס ממש צריך להגיע . 
מצאתי את עצמי עומד ממש במרכז , כפ שמעולם לא עשיתי , בדרך כלל אני עומד כשגבי צמוד לקיר או נדחק לפינה של קו 28 , כשמישהי מתולתלת וגבוהה עצרה לידי וכשהיא התחילה ללחוש לתוך אוזני חשבתי שמי שעומד כל כך קרוב לא יכול להיות שמעוניין רק באינפורמציה , אולי היא מעוניינת להתחיל איתי , ללחוש לי אולי משהו סוטה לאוזן , אבל כשהיא גמרה להגיד " סליחה , יש לך נייר טואלט שיוצא לך מהמכנסיים " הייתה לי את חצי השניה בשביל להכחיל , להסמיק , להבין את המסר לומר " הממממ " , לתלוש את השובל ולדחוף אותו לכיס . 
הרגשתי זוהר אבל ניסיתי לחשוב שהם חושבים שאני מנסה להראות קומי , לא לקחת את זה קשה . 
ניסיתי שלא יראו שאני החווה את החוויה הקשה בחיי , אבל גם שלא יחשבו שאני מעמיד פנים שהכל מבויים . 
ידעתי אז , שאני עתיד להכנס לבולמוס של כתיבה אבל ידעתי גם שלא משנה כמה אני אכתוב שום דבר , לא יפצה , שום - דבר . 
חשבתי על האדם השמנמן והקירח שעומד שם עם השובל המשתלשל . 
" הקרקס בא העירה " , ודאי היו כאלה שחשבו . 
וכשהיא התקרבה אלי ודאי היו כאלה שידעו בדיוק מה היא עומדת להגיד לי והתחילו להתפקע כבר אז , או שהיו צריכים ממש להתאפק בכוח ואם הם לא ידעו כשהיא התקרבה , כשהגבתי בבהילות הם ודאי ידעו והתחילו אז להתפקע , או שהיו צריכים ממש להתאפק בכוח אני לא שמעתי צחוקים , אני לא שמעתי כלום , שאריות יישותי היו מרוכזות בתפיסת זמן איטית במיוחד שבא כל חלקיק הברה של מה שהיא אמרה וכל חלקיק תנועה שלי התנקזו לכדי שואה פנימית . 
אבל , אולי אני צריך להיות מעודד מכל המאורע . 
לפני שבוע מישהי רדפה אחרי אחרי שנפל לי חצי שקל מהכיס וכעת זאת לוחשת לי באוזן . 
אולי בסאב - קונשנס אני " מוצא " אסטרטגיות מתוחכמות ביותר להתחיל עם בחורות , או לפחות לגרום להן להתחיל איתי . 
אם הייתי מפגר או משוגע , היא לא הייתה טורחת . 
מה הטעם ? 
ממילא אין פאדיחה בפרהסיה להושיע ממנה אנשים שכאלה . 
ונזכרתי בזאת שנכנסה לכיתה עם שובל משתלשל מדובלל שכזה מאחוריה ובנות ליחששו " שמישהו יגיד לה ! 
" אבל אף אחד לא אומר , כולם התביישו או שרצו להמשיך את הבדיחה . 
ואני זכיתי בחסד הזה , נפל בחלקי הכבוד לסיים את הבדיחה , שאנשים מכובדים ולחוצים כמו סטודנטים וסטודנטיות , נקרעים מולה לרסיסים - מובן שאסור להם לצחוק אבל אסור להעיר כי אז מה שאולי קומי יהיה בוודאות טרגי . 
אבל , כשאני חושב על זה , הכי טוב היה אם הייתה משאירה לי לגלות זאת כשאני מתפשט בביתי וצונחים להם השיירים זה לא היה כזה נורא אז , לחשוב על כל מי שראה , אנשים שמכירים אותי ולא , ודאי הם לא ירצו לדבר על זה , הדמיון שלי לא מספיק מפותח בשביל להיות מובך בדיעבד , מה לעשות ועדיין , טוב לחשוב שאלוהים עדיין מעניש . 
