מוחקת לעצמי את המוח . 
הכל מורכב מגרגירים שמרכיבים מחשבותשנמשכות במעשים שנבעו מחלקיקים עוד יותר קטניםוחדר חשוך ולילה בלי מוזה . 
ומשהו בי בוכה כל פעם שהזמן מפריד אותי ממך . 
בידיים לא מיומנות ומלאות באהבה ובזהירות , אתה לוקח את הלב החי . 
ומכניס אותו בגוף המת , של הנערה היפה שלך . 
אתה מחבר שם כמה חוטים וכמה ורידים והלב הזה לא פועם . 
אתה דורך לה על הרגל הקטנה שלה שהציפורניים שלה צבועות באדום כהה , אתה צובט אותה בלחי . 
אתה מנשק לה על הפה הקפוץ והיא קרה ולא נשמעת . 
אתה מרים לה את עפעף עין ימין , והעין - אוקיינוס קפוא עם דגים כסופים קפואים , אלמוגים וצמחים קפואים . 
ואתה נותן לה לצנוח בחזרה ולהיעצם . 
אתה לוקח את הנערה בזרועותיך ונושא אותה לחדר שלך , משכיב אותה על המיטה , מכסה אותה בשמיכת - צמר . 
אתה הולך לחדר השני ומתחיל לשבור את כל הרהיטים והחפצים . 
אתה מרסק את כל הדיסקים שלך , בועט בשולחן . 
כוסות פלסטיק מתגלגלים , מאפרה מתנפצת על הרצפה , האפר נשפך , בדלים מתפזרים . 
אתה מתיישב על הכורסא ומתכסה בשמיכה . 
