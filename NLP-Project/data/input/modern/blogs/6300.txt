מתחת לעצים טיפות הגשם אחרות , כבדות . 
נוזלות לריצפה באיטיות , מתנפצות לתוך שלוליות עם השתקפות של טרקטור ושל שמיים כחולים עם ענני צמר - גפן אפורים . 
העלים - מחליקים , מתעופפים , צפים בשלל צבעים וצורות . 
חללים . 
והרוח שנושבת לי בפנים . 
האף הקפוא , ואת הידיים כבר לא מרגישים . 
בלחיים סמוקות וגרביים צבעוניות ספוגות במים שחדרו דרך המגפיים השחורים , הגבוהים . 
מעיל גשם מחבק אותי מכל הכיוונים , מגן כפי יכולתו . 
השמש מציצה / נעלמת מאחורי גורד שחקים בנוי מזכוכית כחולה , מנצנצת . 
חתול ג'ינג'י שרץ למצוא מסתור מתחת למכונית ספורט אדומה . 
הרחוב פרוש לפני , מתחלף עם כל שניה שחולפת . 
זה כאילו כל החורף בעולם התנקז כאן , מול העיניים שלי . 
היא מחלקת את העולם לשניים - אנשים שדומים לה ואנשים שלא דומים לה . 
אופן החלוקה נעשה על סמך רושם ראשוני . 
על ידי כך שהיא מוצאת מכנה משותף בסיסי אחד . 
ואז מי שדומה לה , דומה לה בכל : הוא אימפולסיבי , רגשני , אובססיבי , פרפקציוניסט , מסודר , חם , פתוח , יצירתי , מתמיד ואלוהים יודע אי אלו תכונות נוספות . 
מי שדומה לה , היא אוהבת אותו . 
היא מנתחת אותו פסיכולוגית ומכירה כל נים ונים בגופו , לפי דעתה . 
היא מייעדת לו תפקידים ומעלה אותו לגדולה . 
היא מחמיאה לו , וסומכת עליו . 
היא מקשיבה לו ונוועצת בו . 
הוא גירסא אנושית נוספת שלה עלי אדמות . 
מי שלא דומה לה , לא חולק עמה ולו תכונה אחת משותפת . 
מי שלא דומה לה , היא לא מבינה אותו . 
הוא אולי מסקרן אותה , אבל היא לא מחבבת אותו . 
הוא מפחיד אותה . 
היא דואגת כל הזמן דואגת שידרדר , מפני שאם כל התכונות להחזיק מישהו שפוי , נמצאות אצלה , ואתה לא ניחן בהם , איך תעבור את החיים האלה בשלום ? 
זאת ראייה כל - כך ילדותית בשביל מישהי בוגרת . 
זאת ראיה תמימה ולא מציאותית . 
מצד שני , כמה נפלא זה לראות את העולם בשחור לבן . 
כמה נפלא לחבב כל - כך הרבה אנשים ולהאמין שהם כמותך . 
הרי תמיד תוכל למצוא מי שיחלוק עמך תכונה אחת ... 
.. 
. 
כשהייתי קטנה היו לי הרבה בעיות . 
הבעיה העיקרית הייתה שהדמיון שלי היה כה מפותח , שכלל לא יכולתי להבדיל בין המציאות לבין החלומות שלי . 
למשל הייתי בטוחה שיש עולם כזה שנקרא ארץ הנצנצים . 
השער לעולם הזה היה נפתח בכל פעם שמצאתי נצנץ . 
הייתי הולכת ברחובות ימים שלמים ומחפשת נצנצים ואוספת את כולם לקופסאת פלסטיק קטנה , מפני שבכל פעם שהסתכלתי על נצנץ ישר נשאבתי לעולם המופלא שהמצאתי . 
היו לי בו חברים מופלאים לא פחות והרפתקאות . 
אפילו הכרחתי את ההורים שלי ואת החברים שלי שיביאו לי כל נצנץ שהם רואים . 
כל - כך הייתי משוכנעת בקיומו של העולם הזה , שעד היום יש לי זכרונות מאוד מוחשיים ממנו . 
רציתי להיות נסיכה , מפורסמת , שחקנית , זמרת , בלרינה . 
רציתי להיות כלה ( כי השמלות שלהן היו נורא יפה , ואז עוד לא ידעתי שהשאיפה היא להיות כלה רק פעם אחת בחיים ) . 
אספתי ז'ורנלים של כלות ובמשך שעות הייתי יושבת לגזור ולעצב לעצמי שמלות . 
התפשרתי על אחת בצבע ורדרד בהיר עם שובל ארוך ובטנת משי . 
פעם אפילו החלטתי שאני רוצה תינוק . 
אמרתי לעצמי שאם אני אוכל מספיק מקלות גזר אני אכנס להריון ויצא לי תינוק . 
כל יום הייתי מבקשת מאימא שלי שתיתן לי מקלות גזר חתוכים בתוך קופסא קטנה , וזה מה שהייתי אוכלת עד שבסוף כולם התחילו לקרוא לי " ארנבת " . 
כשקראו לי ארנבת התעצבנתי , כי הייתה לי ארנבת בבית שכלל לא אכלה גזרים , ואמרתי לכולם שהם טיפשים ולא יודעים מה זה ארנבים . 
הייתי אז אולי בת חמש . 
התעקשתי ללבוש חצאיות ושמלה עם תחרה , וגם גרביונים עם לבבות ופרחים כשהלכתי לשחק בארגז החול . 
כל יום מחדש הייתי חוזרת עם חורים בברכיים ושריטות . 
תמיד הייתי נופלת מאיפשהו , קופצת מאיפשהו או מתפלשת בבוץ . 
בקיץ הלכתי עם גרביונים מצמר שמתאימים לשלג , ועם מעיל . 
בחורף התעקשתי ללכת יחפה ועם מכנס מקופל עד מעל לברכיים ( או נגיד בתחתונים ) ברחובות . 
נכנסתי לכיתה א' ונהיו לי עוד יותר בעיות . 
שיעורי בית היו לוקחים שעות , כי כשכתוב בהוראות " להקיף בעיגול " אני התעקשתי להקיף בסוכריה או בלב , ואחר - כך כשהשתעממתי אז בפרחים , כוכבים , תפוחים ... 
.. 
. 
רציתי לגוון . 
" לצבוע בכחול " היה לא מקובל לגמרי , כי למה אם אומרים כחול שאני לא אצבע בורוד ? 
אז הייתי מחליפה צבעים וכל הזמן מתבלבלת ולא זוכרים מה ביקשו , ועושה המון שגיאות . 
מעבר לזה הייתי כותבת אות ומוחקת חמש פעמים , כי היא לא הייתה יוצאת יפה . 
זה היה יוצא יותר מכוער . 
התוצאה הייתה שבכיתה ג' לא ידעתי לכתוב . 
לא היה לי מושג איך נראות חצי מהאותיות . 
נלקחתי לאבחון . 
אימא שלי הייתה משוכנעת שזאת דילסקציה , זה עובר במשפחה . 
המאבחנת אמרה שאני היפראקטיבית , אולי קצת הפרעות קשב וריכוז , אבל זה עוד מוקדם מדי לקבוע . 
מכל מקום היא הסכימה שהבעיה העיקרית היא עודף דמיון ופרפקציוניזם . 
היא לימדה אותי ש - ץ' סופית בכתב נראית כמו עץ , ולכן כל ץ' סופית הפכה לפרדס עם תפוזים ולקחה חצי שעה . 
י ' , ו' ו - ן' היו גשם , אז במקום לצייר קווים ישר מלמעלה למטה , כמו שהיא רצתה , על הדף נהיו עננים וטיפות שמנמנות . 
אפילו אני לא הצלחתי לקרוא את הכתב שלי . 
מה שהיה יותר גרוע היה שמרוב מאמץ פשוט הייתי משמיטה מכל מילה בערך חצי מהאותיות . 
" אני אהיה זמרת ! 
" הכרזתי , אני אנשור מבית הספר אחרי כיתה ט' ואלך לעשות קליפים בטלוויזיה . 
אבא צעק שאני אלך לאוניברסיטה , אימא אמרה ש"זה לא מה שיעזור לילדה " . 
בכיתה ד' התחלתי לכתוב סיפורים . 
אני לא יודעת איך או למה זה קרה , אבל זה פשוט קרה - למדתי לכתוב ולקרוא . 
הכתב שלי נהיה קריא ומסודר , לא היו לי שום בעיות של השמטת מילים . 
קצת קוצים בתחת , אבל לא משהו שאי אפשר לחיות איתו . 
רציתי להיות וטרינרית , אדריכלית וסופרת . 
רק לא עורכת דין ורופאה . 
בטח שלא , זה מה שכולם רצו להיות . 
שירה , כפי שהבנתי , הייתה התחום האמנותי בו אני הכי חלשה ( מזל שלמדתי לכתוב , כי מדינת ישראל באמת לא צריכה רוני סופרסטאר נוספת ) . 
הרצון לעשות ההפך ממה שאמורים לא עבר מעולם . 
אני נשבעת שזה לא בכוונה , זה פשוט יוצא לי . 
לפעמים אני מיוחדת , לפעמים בנאלית , לפעמים אני מוזרה . 
אני מגוונת , נידמה לי . 
לרוב אני מעדיפה להיות פרינג'ית על מיין סטרימית . 
קצת מרחפת כזאת . 
אני יכולה להיות עורכת דין מעולה ... 
.. 
. 
או שחקנית . 
אני יכולה לשכנע אותם ששחור , ויכולה לשכנע אותכם שלבן . 
בעצם גם את עצמי אני יכולה לשכנע באלפי דברים סותרים . 
אני פרפקציוניסטית . 
זה מתבטא בכל - כך הרבה אספקטים שונים שאני אפילו לא אתחיל לפרט , כי זה נושא לפוסט שלם , וזה לא עומד להיות הפוסט הזה . 
גם הדימיון נשאר . 
אז אומנם האחיזה שלי למציאות טובה , אני אדם ריאלי . 
אבל מצד שני יש לי פרפרים בראש , ולעיתים אני אופטימית בצורה מפחידה . 
שזה לא דבר רע , פשוט שלפעמים אני מפחדת שאני עדיין הילדה הקטנה שהמוח שלה עובד עליה . 
ומה אני אהיה כשאהיה גדולה ? 
אולי פסיכולוגית , אולי רקדנית ( קצת ) . 
משהו אני אלמד באוניברסיטה , זה בטוח . 
מתישהו . 
הכי חשוב שאני אהיה מאושרת , לא ? 
