אני לא אוהבת להתלונן . 
אני לא אוהבת להתבכיין . 
אני לא אוהבת שמרחמים עלי . 
אבל לפעמים פשוט אין ברירה . 
עברתי בית ספר . 
אל תשאלו אותי למה , בבקשה , אני שונאת את זה . 
היום היה אחד הימים היותר גרועים שחוויתי מאז תחילת החופש . 
התעוררתי ב 9 בערך , ולא הצלחתי להרדם , למרות שהייתי נורא עייפה . 
נשארתי עד מאוחר כדי לסיים את הפרק , אבל זה היה אחד מהפרקים הלא מעניינים האלו , ואפילו את זה לא הספקתי לעשות . 
קמתי , בלה בלה בלה , והמשכתי לקרוא . 
קראתי עד 1 ( הישג עלוב של משהו כמו 3 וחצי פרקים ) , ואז התארגנתי והכל כדי להספיק לראות משהו בביפ ולצאת מיד אחרי זה . 
את שתי הדקות הראשונות והאחרונות פספסתי , כמובן , אבל זה לא ממש משנה . 
בנקודה הזו אני אציין שהפלאפון שלי בחר יום מצויין להתחיל להשתגע , להתקע ולא להגיב , ואיכשהו כל פעם שהמחשבה הפשוטה אך הגאונית של להוציא את הסוללה ולהחזיר הזדחלה לראשי , דחיתי את הרעיון . 
בסופו של דבר , כשהפלאפון נראה כמת סופית , עשיתי את זה , והפלא ופלא לא היו לי עוד בעיות איתו מאז . 
הבעיה האמיתית היתה שלא קראתי את ההודעה של דריה שהיא מחכה לי בתחנה של קו 63 שמביא אותנו לעזריאלי ולא בתחנה שהיא ירדה בה , ובגלל זה חיכיתי שם משהו כמו 5 דקות עד שנכנעתי והוצאתי את הסוללה [ משום מה גם לא חשבתי שהיא תחכה לי בתחנה של קו 63 - _ - ] . הגענו לגג עזריאלי . 
מסיבה שבהחלט לא מובנת לי , אחוז הבלוגרים במפגש שהם גם שבחניקים ולגמרי במקרה גם היו איתי בשכבה גדל ממפגש למפגש . 
אבל זה לא ממש משנה , זה לא שמישהו שאין לי הרבה קשר אליו גם יזהה אותי דווקא . 
וזה גם לא ממש משנה , כי הם כבר לא ממש השכבה שלי , וגם אם כן , זה לא שאיכשהו זה משנה משהו ( אני מברברת הרבה מאוד על שטויות גמורות , אני יודעת ) . 
בהתחלה היה סביר בהחלט , אולי אפילו נחמד . 
כמובן שסילקו אותנו מהגג , וברגע שזה קורה אף אחד לא באמת יודע לאן הולכים , וכולם מתפזרים להרבה קבוצות קטנטנות שפשוט הולכות לאן שמתחשק להן ( לרוב הקבוצות הן קבוצות של אנשים שמכירים אחד את השני , וקשורים אחד לשני בדרך כזו או אחרת מלבד העובדה שכולם בלוגרים , וזה בדיוק מה שהופך את מפגשי ישראבלוג לכ"כ לא אפקטיביים ) . 
אני פשוט הלכתי אחרי דריה וסהר , שהלכו אחרי אנ'לא יודעת מי ( עוד פרט מעניין בקשר למפגשי ישראבלוג - מתחילים ביחד [ בגג ] , ממשיכים ביחד [ כשמסלקים אותנו משם ] , הולכים ביחד [ כשמחליטים על מקום התנחלות חלופי ] , אבל בסופו של דבר אף פעם לא מסיימים ביחד ) . 
אז הלכנו לכאילו - פארק שליד עזריאלי , שזה פשוט חלקת דשא באמצע הכביש ולא באמת פארק , והתיישבנו שם והיה נחמד מאוד אפילו סתם לשבת , למרות שהדבר הכי מעניין שעשיתי זה להקשיב לשיחות של אחרים . 
ואז אלוהים יודע מי [ אני לא חושבת שהוא עצמו יודע . 
'מי', לא אלוהים ] החליט שאנחנו צריכים לעבור לסנטר . 
ואני לא חושבת שאותו אידיוט חסר מוח חשב עד הסוף על הרעיון , כי באיזשהו שלב מצאתי את עצמי הולכת מעזריאלי עד הסנטר , ברגל , בחום , רעבה ועייפה , מוכנה להתפשר על כל דבר קר ונוזלי , רק שמישהו יתן לי דבר כזה , ומהר ! 
וכאילו כדי להפוך את זה לאף יותר גרוע , עשיתי את זה עם חבורת ילדים קופצנים ואנרגטיים שלא תבייש אף פריק שואו , בכל המובנים האפשריים שלו . 
הגענו לסנטר . 
הם מיד נשכבו על הרצפה , עד שהקימו אותנו , והוחלט ללכת לאכול . 
אבל האוכל והבטן המקרקרת נשכחו מיד כאשר נתקלנו בחנות כלי זמר , עם גיטרות . 
הן אמנם היו מאוד יפות , אבל אחרי שתי דקות של בהייה בהן די מיציתי את העניין . 
בסופו של דבר , אחרי די הרבה זמן של בהייה בגיטרות ( וניגון עליהן ) , ואח"כ שיטוט בסנטר למטרה שאיני יודעת מהי , הלכנו [ אני , סהר ודריה ] לפיצה עגבנייה וקנינו אוכל , at last . 
המוכר היה אידיוט , אני שונאת מוכרים כאלו . 
אכלנו , ואז הלכנו לחפש את השאר . 
לא היה קשה למצוא אותם . 
אין לי מושג למה לא הלכתי באותו זמן , אבל כן עשיתי את זה כשהם החליטו לחזור לעזריאלי , או לפחות חלק מהם חשבו שזה מה שעושים , אבל בעצם הם הלכו למקום אחר בדיוק בכיוון ההפוך . 
הגעתי הביתה בערך ב 5 וחצי . 
אני לא הולכת לעוד מפגש ישראבלוג גם אם יאיימו עלי עם אקדח מכוון לרקה . 
ממפגש למפגש זה רק הופך ליותר ויותר לא יעיל , והרעיון עצמו מטופש לחלוטין , שכן למרות כל הטיעונים הנורא משכנעים של מארגני המפגשים ( " המטרה היא להכיר את האנשים שמאחורי המסך ! 
כולם יכולים לבוא , וזה לא משנה אם אתם לא מכירים אף אחד , אתם עוד תכירו ! 
" ודומיהם ) , אנשים באים כדי לפגוש אנשים שהם מכירים , ולא כאלו שהם לא . 
לא מפגש שמתאים לי , בכל אופן . 
אנשים שאין לי שום קשר אליהם ואני לא בטוחה שאני רוצה אחד כזה הם לא החברה המועדפת עלי . 
עכשיו אני עייפה , סחוטה , רעבה למדי , אמא שלי נודניקית אטומית , והארי פוטר הוא חתיכת נער טיפש ומעצבן . 
וחוץ מזה גם יש פה הרבה רוח ואני לא אוהבת רוח . 
והרגליים שלי כואבות . 
ומחר אני בטח שוב אתעורר עייפה . 
והגשר הארור פצע לי את השפה וזה כואב . 
כמה מסקנות שהסקתי במהלך השבוע האחרון : - אם לוקח לי וליעל יותר זמן להחליט לאן ללכת ומה לעשות מאשר הזמן שזה לוקח בפועל , נורא משעמם לנו . 
- בילי ג'ו מכוער . 
והאייליינר שלו הופך אותו לעוד יותר . 
- אני כמו חתול . 
שונאת מים , מייללת הרבה , ומעצבנת בכללי . 
- מי שנהנה בחברתי חייב להיות בעל כוח סיבולת גבוה במיוחד . 
- אני נורא רוצה כבר לטוס לחו"ל . 
- סמינט זה מצרך חיוני ביותר . 
- בן של חבר של אבא שלי הוא בהחלט ילד מוכשר . 
- אחרי קריאה של כ"כ הרבה סלאשים , אני לא יכולה לחשוב על דראקו מאלפוי כבנאדם סטרייט . 
- הסיכוי שאני מאומצת שואף לאפס , לא ייתכן שאני יצאתי כזה מטרד בדיוק כמו שאר המשפחה מכל הצדדים והדורות , בלי להיות קרובת דם שלהם . 
- אני בנאדם רע , לא נחמד ובהחלט לא סימפטי . 
הסיבה לא ברורה , אבל שמישהו יוציא את זה ממני , אפילו אני מתחילה לא לחבב את עצמי . 
- צפויים לי חיים קצרים . 
- זה טיפשי , אבל אני באמת מאמינה שיש לי איזשהם כוחות רואי - נסתרות או משהו כזה . 
[ כן , תצחקו . 
] - ה'שיר' פתיחה ( זה יותר כמו מנגינה , למען האמת ) של סדרה שההורים שלי אוהבים לראות הוא בדיוק מה שגיזמו מזמזם ב'גרמלינס', או שאני פשוט סנילית . 
אבל במקרה הזה אני הייתי הולכת עם האפשרות הראשונה . 
- מסקנות הן דברים חסרי טעם . 
מה באמת אני הולכת לעשות עם כל המסקנות האלה ? 
יום חמישי ההורים שלי ואני הלכנו למופע מחול של הילד המוכשר מלמעלה ( כל אלו בעלי ההערות הנורא חכמות - תשמרו אותן לעצמכם . 
תודה . 
) . 
זה לא בדיוק מופע * שלו * , אלא של החוג למחול , או בית הספר למחול , או המתנ"ס , או אני לא יודעת מה . 
בכל מקרה , 40 בנות , והוא . 
אני יותר מסוגדת לו על האומץ , ועל איך שהוא עשה את זה בכזו גאווה בולטת . 
והערה קטנה של המנחה הזכירה לי שאני צריכה לראות שוב את הסרט בילי אליוט . 
ובכלל , מגיעה לו כל טיפת כבוד . 
והוא לא רוקד פחות טוב מ 40 הבנות האחרות שהיו שם . 
חוץ מהקטעים שהוא השתתף בהם , היו גם כל מיני קטעים אחרים , של בנות יותר גדולות . 
גם הם היו חביבים למדי . 
הבעיה היא שהיו פשוט המון מהם ! 
זה היה כ"כ ארוך ! 
וכל כמה קטעים החליטו להלאות אותנו עם נאומים משעממים עד מוות שחזרו אחד על השני , וזה היה פשוט איום ונורא . 
היה איזשהו ריקוד של בנות בכיתה ב'-ג', הן היו כאלו קטנות וחמודות בבגדי מלחים . 
ובסוף הריקוד , כשכולן כבר הלכו אל מאחורי הקלעים , נשארה אחת מאחורה , לוקחת ת'זמן שלה . 
זה היה כ"כ משעשע XD לא הפסקתי לצחוק אח"כ במשך די הרבה זמן , וזה נהיה מביך . 
ואחד המורים לריקוד שם הוא אח של ליאור שליין . 
[ אה , אין לי מושג למה זה אמור לעניין מישהו . 
] אתמול בערב נשארתי לבד בבית . 
הטלפון צלצל , הרמתי את השפופרת . 
בצד השני של הקו דיבר אלי מישהו בקול מת ומפחיד למדי . 
הוא רצה את אמא שלי , ובקושי יכולתי לשמוע משהו ממה שהוא אמר לי , והעניין היה מטריד למדי . 
היו הרבה שתיקות , וחשבתי על לנתק לו , לא היה לי כוח להתמודד עם זה ובכל מקרה ידעתי שאמא שלי לא תרצה לדבר איתו , אבל כמובן שלא יכולתי לעשות את זה כי אני מנומסת מדי . 
- _ - נזכרתי בזה כי נראה לי שהוא התקשר עכשיו שוב , אבל אני לא לגמרי בטוחה . 
מפתיע שהצלחתי לכתוב משהו בכלל , ניסיתי לעשות את זה יותר מדי השבוע ובכל פעם ויתרתי אחרי כמה משפטים . 
אין מה לכתוב [ חוץ מהתלוננויות , אבל אף אחד לא רוצה לשמוע את זה ] , אז עונים על שאלונים . 
