מצאת מטבע . 
נו , אז מצאת מטבע.זה לא שזה עשרה שקלים , שאפשר באמת לעשות עם זה משהו מועיל . 
זה לא שזה עשר אגורות , שתהפוך ותחזיר בחזרה , ליום של מזל , לשנים של חיוך , למישהו אחר . 
- - איבדתי מטבע . 
נו , אז איבדתי מטבע.זה לא שזה עשרה שקלים , שהיה באמת משהו שיכלתי לעשות עם זה , משהו יכל להיות שייך לי ועכשיו הוא לא , כי איבדתי מטבע,לא . 
לא שזה עשר אגורות , שזה מה שהכי כיף לאבד , כי למי בכלל אכפת . 
תמיד נתקעים עם העשר אגורות וקצת מחפשים איך לאבד אותו , כי מי בכלל צריך . 
והכי נחמד זה לחשוב שמישהו אחר ימצא אותו.לא שהוא יכול לעשות איתו משהו , כולה עשר אגורות . 
אבל הוא ירגיש שהוא מצא , הוא ירים ויקח מטבע וחיוך ואולי גם יחזיר בחזרה למקום , לחיוך ומזל למישהו אחר . 
הוא יכול גם לקחת לעצמו , באמת שזה ממש בסדר . 
- - אז מצאת מטבע . 
לקחת ולא החזרת בחזרה . 
הייתי אומרת שאתה קצת אגואיסט , אבל פשוט לא ידעתי . 
לקחת ספוג ורוד גדול ואפילו שאתה שונא ורוד , שיפשפת , בסבון ומים במשך שעות . 
מירקת וניקית והרטבת וייבשת . 
שמת בצד שיתרכך . 
תלית והפכת ושברת ובנית והרכבת גם את החתיכות הכי קטנות , בדבק הישן שפעם קנינו ביחד . 
שייפת וניסרת ומה לא עשית . 
באמת , עשית הכל . 
כדי שהמטבע יהיה יפה כ''כ.חדש ומבריק ועוצר נשימה . 
- - יד רועדת רעדה ונפתחה והנה אתה , כאן , מושיט לי מטבע . 
רצית להביא לי , מטבע וחיוך ולא ידעת , שאני את המטבע שלי אהבתי , בדיוק כמו שהוא היה . 
ורציתי להגיד לך תודה.לא על משהו ספציפי , יותר על זה שאתה פה וכאן . 
וזה לא שאתה ממש פה , וזה לא שאתה יודע , זה בכלל הרבה יותר כאן מאשר פה אבל זה טוב לי , וזה בכלל מה שחשוב.אז תודה , מכאן . 
מול קן הציור הישן שלי שנקנה על ידי ברטה במכירת חצר בשנות ה 70 , עמדתי בחוסר אונים ועיקמתי את האף . 
חתיכות צמר קטנות שהתפוררו מכובע הקסקט שלי נפלו על הריצפה והחלתי לדרוך עליהן בנקישות קטנות עם הרגליים.אם דייב היה נכנס לחדר בלי לדפוק , כמנהגו , היה רואה אותי מגוחכת וחושב שאני רקדנית סטפס לא מוצלחת במיוחד . 
כשהשעון יראה שתיים עשרה היום , תהיה זו שנה מכבר שהחלתי בעירבובי צבעים בלתי פוסקים בניסיון אחר מציאת הגוון המדויק . 
שמש קודחת וזבוב רועש שנתקע לי במרווח בין החלון לסורגים היו אלה שגערו בי להיכנס למכונית הכחולה הקטנה שלי ועם סיבוב הממפתח ימינה להתחיל עוד מסע . פעם ראשונה שאני נוהגת מחוץ לעיר ולא היו שום תקלות , המנוע לא נכבה לי אף לא בעלייה הגדולה ביציאה מהכפר . 
פרות שלוות שטחנו דשא בשיניים לבנות גדולות בצידי הדרך , חייכו לי וסימנו לי ימינה בניפוף קל עם הזנב.עם הכביש המתפתל נסעתי בין תחנות דלק נטושות לכפרים משונים בהם לא שמעו מעולם על מכנסיים . 
רעבה , עצרתי בישוב קהילתי קטן ליד הים . 
שלטים סגולים גדולים כיוונו אל מסעדה מקומית ופשוטה בה הזמנתי וופל גדול וגלידת וניל , כפי שנקרא בשאר העולם " וופל בלגי " . אצלנו הוופל הוא פשוט וופל . 
פטרישיה , המלצרית , אמרה שהעיסוק העיקרי של האזור הוא ייצוא של שקי קמח . 
" מוזר.לא ראיתי אף לא שדה חיטה אחד בדרך הנה , רק פרדסים ופטוניות " . היא החלה מצחקקת ומשחקת בתלתליה , כשם ידעה שאומר את שאמרתי ומצדי העליתי על פניי מבט תמוהה בהחלט . 
" הייצוא הוא של השקים עצמם , מייצרים כאן שקים באיכות הטובה באירופה , אין שום התעסקות או התיימרות לעסוק בגידול וטחינה של חיטה וקמח " . 
" מעולם לא שמעתי על חברה שמייצרת את השקים ולא ממלאת אותם בעצמה " . פטרישיה לקחה נשימה עמוקה וענתה לי בלהט : " אנשים נוטים לדרוך לעצמם על הרגליים , לנסות ולכבוש את כל העולמות במקום להתמקד במה שהם טובים בו באמת . 
כאן אנחנו עושים מה שאנחנו הכי טובים בו ומסתפקים בכך.את המילוי כל אחד אחראי לעשות כבר לעצמו " . 
" אז רק שקים ? 
" שאלתי . 
" רק שקים " ענתה בגיחוך נעלב במקצת . 
בחנות במורד אותו רחוב מצאתי שק ורוד ופרחוני שיכול להכיל אותי ואת קן הציור שלי בלי שום בעיה . 
היתי חיבת לקנות , זה כמו לנסוע לפריז בלי לקנות מחזיק מפתוח של טור אייפל , כמו לא לא לאכול שווארמה בתל אביב . 
אפילו שלא היה שום צורך שנראה לעין . 
בקפיצות מתוך השק הורוד הגעתי אל פתח המכונית ונכנסתי פנימה . 
סופו של שביל עפר ארוך הביא אותי למאפיה ביתית ידועה . 
פעמון דינגדנג באוזני הנוכחים בחנות ובאוזניי , מספר לא מבוטל של פעמים כאשר פתחתי את הדלת . 
בכף עמוקה מילאתי קופסא בשלוש עוגיות מכל סוג שהיה ובחרתי לעצמי את העתיד . 
אומרים שבשביל העוגיות האלה , אנשים חוזרים לחנות מכל קצוות העולם , אז קניתי לדייב כדי לתת גם לו הזדמנות למלא שק משלו ולמצוא עוגיות שמתאימות . 
לפעמים נדמה לי שרע לו . 
והמוכר אמר שכדאי לטעום את העוגה החדשה שלהם אז טעמתי , ובכלל לא הרגישו את התפוזים . 
כשהשעון התריע אחת עשרה , הייתי כבר שרועה על ספת הסלון , עייפה ובבית . 
מעבירה ערוצים בחוסר התעניינות מוחלטת ומחפשת סיבה לא ללכת לישון . 
מגע חמים בגב ודיגדוג בידיים היו דרכו של דייב לומר לי שלום . 
ומבלי ששמתי לב קרה דבר משונה בהחלט , שפתינו התקרבו לנשיקה . 
תוך כדי הנשיקה שהפסיקה תקופה ארוכה של בצורת רומנטית , לי ולו , הוא הוציא מכיסו האחורי את ידו , מושיט לי שפורפרת קטנה ואני צורחת . 
מסתבר שמה שחיפשתי היה קרוב כל הזמן . 
מודה לו עם העיניים , עם הלשון והלב , לפעמים מבט זה יותר מלצעוק ש " תודה " . 
" מה הבאת לי ? 
" שאל בחמדנות של ילד , ואני צבטתי לו את האף ושתקתי . 
הרבה זמן מלא השק בחיוכים מהרבה סוגים לצד קופסא של עוגיות ריחניות והמכונית מעלה אבק בחניה . 
כשיש מי שגורם לך לחייך מהר כל כך , אין שום סיבה לתת לו סיבה לעזוב . 
