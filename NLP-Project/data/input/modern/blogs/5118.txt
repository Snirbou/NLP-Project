הטלפון דומם כבר יומיים . 
לפעמים אני תוהה אם הדרך שבה בחרתי נכונה . 
אולי הייתי נוקשה מדי עם חלק מהאנשים שקראתי להם חברים עד לארוע מסוים שגרם לי לנתק קשר . 
לפני 3 ימים חשבתי איך ארצה לחגוג את יום ההולדת וכשבדקתי כמה מוזמנים יהיו לי אם אחליט להזמין את כולם , גיליתי שהמספר נמוך ומסתכם ב - 8 אנשים . 
אף פעם לא הייתי סופר - חברותית , אבל המספר הנמוך הזה גרם לי לחשוב על הבחירות שעשיתי ואם שפטתי בחומרה מישהו . 
דירה ריקה יש משהו נחמד בשקט , בכך שהדירה שלי ריקה ואני מבלה עם עצמי - ישנה , רואה סרטים וקוראת ספרים . 
אבל יש רגעים שחסרה לי נוכחות של אדם נוסף ואז עוברת לי בראש המחשבה להתקשר אליו , שיבוא להיות איתי , אבל רגע אחרי שאותה מחשבה עולה היא יורדת מהפרק ואני נזכרת שבחרתי להוציא אותו מהחיים , כדי שתהיה הזדמנות למישהו חדש להיכנס אליהם ביום מן הימים . 
כן הציור עומד בצד , משמש כמתלה למגבות וברוב הזמן אני שוכחת מקיומו . 
מדי פעם אני נזכרת ואומרת לעצמי שאולי הגיע הזמן לפתח לעצמי תחביב או לחזור לתחביב מהעבר , כמו ציור או כתיבה . 
אני צריכה מסגרת שתאלץ אותי לפחות פעם בשבוע לעסוק בתחום שאני אחליט לפתח . 
השאלה היא איזה תחום זה יהיה . 
אמור לי מיהם חבריך ביום ראשון כשסיפרתי לגילי על הפרידה , היא התייצבה אצלי בדירה ועזבה אחרי כמה שעות . 
בפרידה הקודמת היא לא היתה שם בשבילי ואחרי כמה שבועות כשדיברנו על הנושא היא התנצלה שהיתה לא בסדר וסיפרה מה הסיבה . 
מיום ראשון היא לא טרחה להתקשר ולשאול מה שלומי . 
בתור חברה שאני מחשיבה כקרובה ושיודעת שאני מתקשה בבקשת עזרה , ציפיתי ממנה ליותר . 
בשני נפגשתי עם טל , ששמחה על סוף היחסים שלי עם ת' . 
" בהתחלה חשבתי שהוא ממש מציאה , אבל אחר כך הבנתי שאין לו מה להציע לך " היא אמרה לקראת סוף הערב . 
בין לבין היא העלתה משהו מהעבר שהכעיס אותי . 
יש 3 קטעים מסריחים שהיא עשתה לי , בגלל אחד לא דיברנו שבוע ובגלל השני והשלישי חצי שנה . 
לא מובן לי למה היא היתה צריכה להעלות מהאוב את אחד מהמקרים . 
אמרתי לה שסלחתי על מה שהיא עשתה , אבל ממש לא שכחתי ושתיתן לעבר להישאר בעבר , במקום לעצבן אותי . 
לפני כל זה היא הראתה לי תמונות של הילד שלה , הילד של אחיה ושל החתונה של חבר ילדות שלה . 
הסתכלתי על איך אותם אנשים שאני מכירה למעלה מעשור התקדמו בחיים וזה צבט לי בלב . 
אני לא מקנאה בחצאי לילות של שינה או בחתיכת מתכת על היד , אבל עצוב לי שאין לי אף אחד שאני יודעת שאפשר לסמוך עליו לגמרי , שיהיה שם בשבילי כדי לדאוג לי בשעת הצורך , שיתמוך בי ויאהב אותי גם בימים רעים , גם אם אשמין וגם אם אהיה עצובה או עצבנית , גם אם אהיה חולה או שתבוא עלי איזושהי צרה וזה המשמעות האמיתית של נישואין בשבילי - הידיעה ששני אנשים מתחייבים לחלוק את החיים ולדאוג אחד לשני - בטוב וברע . 
בשלישי נפגשתי עם יעל והעברנו ערב נחמד בבית קפה . 
לא ראיתי אותה 3 שבועות והיו לי הרבה עדכונים , כשהשמח בהם הוא שענת ויוני מתחתנים . 
הזוג היחיד ששידכתי סופסוף גורמים לי לנחת ... 
.. 
. 
יומולדת אם היה לי כסף הייתי לוקחת טיסה לניו יורק ומעבירה שם את המעבר לעשור הרביעי שלי חיי . 
אולי מה שאני צריכה זה לחגוג עם עצמי וזהו - לפנק את עצמי במשהו שאני רוצה הרבה זמן ולבלות יום איכותי בחברת עצמי . 
מקוה שלא יעבור עלי יום דכאוני ... 
.. 
. 
הלאה החלטתי לא לחפש בן זוג חדש . 
אם הוא יבוא בכוחות עצמו - מה טוב . 
נראה לי שאני צריכה קצת להיות לבד , להרגע מכל מה שעבר עלי ולהעשיר לעצמי את החיים לפני שיצטרף אליהם גבר חדש . 
אני יודעת שזה עניין של זמן עד שאכיר מישהו חדש ומקוה שלא אחזור על הטעויות שעשיתי עם ת' . 
רוצה לחבק מישהו ולא את הכרית , אבל מוכנה לחכות בסבלנות עד שיבוא מישהו ששווה חיבוק אמיתי . 
ההחלטה התקבלה ביום ראשון שעבר . 
הגעתי למסקנה שצריך לשים סוף ליחסים עם ת' ולחזור לצומת הראשית במקום להמשיך בדהירה לדרך ללא מוצא . 
אהבה " כשאתה אוהב מישהו , זה לא ממש משנה אם הוא מחזיר לך אהבה או לא . 
האהבה שאתה מרגיש בלב כלפי מישהו היא הגמול שלך . 
או העונש , תלוי בנסיבות " . 
כך טוענת רידלי , גיבורת הספר " שקרים אמיתיים " שאני קוראת . 
כשנתקלתי במילים האלה תוך כדי התלבטות מה לעשות , הזדהיתי איתם . 
בישלתי ארוחה ועשיתי מסאג' מושקע , קניתי מתנות ופינקתי אותו , תוך כדי התעלמות מכך שזה הסוף של היחסים בינינו ותוך ידיעה שאני לא מצפה להדדיות . 
היה רגע של התלבטות , כשאמרתי לעצמי שאם חיכיתי עד עכשיו אולי כדאי לחכות עד אחרי יום ההולדת שלי וכך אולי אגשים סופסוף את המשאלה הפשוטה לכאורה שעוברת משנה לשנה ואתעורר ליד מי שאני אוהבת ביום ההולדת . 
מהר מאוד היושרה שלי התערבה במחשבה והרעיון ירד מהפרק . 
פרידה שלישית ( ואחרונה ? 
) " אני לא מאמין שזאת הפעם השלישית שאני נזרק על ידי אותה בחורה " הוא אמר , אחרי שהוא שאל מה קרה שהחלטתי להפסיק להיות פסיבית . 
הסברתי שאני בשלב בחיים שטיב הקשר בינינו לא מתאים לי ושהגיע הזמן שאני אחשוב על העתיד שלי . 
פתאום התגלה לי שאמא שלו , אחותו וכמה חברים אמרו לו " אתה אוהב אותה - תן לה ללכת " והוא ידע שהעניין זמני ודחה את הקץ , חיכה שאני אעשה את הצעד . 
העברנו את שעות אחר הצהרים והערב בדיבורים וליטופים , שברנו את שיא האורגזמות שלי וישנו מכורבלים כל הלילה . 
בבוקר כשהוא הוריד אותי ליד העבודה , התנשקנו והתחלתי לבכות , להפתעתי הוא הצטרף אלי . 
ב - 9 חודשים שאני איתו לא ראיתי אותו בוכה אף פעם ודי הופתעתי . 
בניסיון הלפני אחרון שלי לצאת מהרכב כשהוא אמר "I'll be back " עניתי שהיו רק 3 חלקים בשליחות קטלנית והוא השיב " בסופו של דבר שוורצנגר חזר בגדול - נהיה מושל של כל המדינה " ... 
.. 
. 
ראיה לעתיד הגיע הזמן להתמקד בעצמי ולגרום לי להיות מאושרת . 
דברים טובים מחכים לי , צריך אופטימיות וסבלנות והם יקרו . 
הבעיה עם חופשות היא שהן נגמרות . 
אחרי 5 ימי נתק מכל העולם ואחותו , הנחיתה היתה לא קלה . 
החופשה היתה די מוצלחת , למעט כמה רגעים לא מוצלחים . 
לשמחתי אני מגיבה נקודתית ואחר כך חוזרת להתנהגות הנחמדה שלי . 
טריינספורטינג אחת מהסצנות הבלתי נשכחות של הסרט היא שהבחור צריך שירותים ומפנטז על מקום מבריק ונעים ומגיע לתא מטונף . 
השבוע גיליתי יכולת יוצאת דופן לשחזר את הסצנה . 
לא ברור מה ממאכלי ארוחת הערב עשה בלאגן , אבל הגעתי לשירותים בשניה האחרונה ועשיתי את מה שהייתי צריכה בעמידה . 
התוצאה היתה גועל אומנותי . 
אם היתה לי באותו רגע מצלמה ייתכן והייתי מצלמת את היצירה , רגע לפני שניקיתי כל זכר לה . 
שאלה של מקום אם הייתי צריכה תזכורות למה ת' ואני לא נועדנו להיות יחד , קיבלתי אותן . 
הבנתי שאנחנו נמצאים במקומות אחרים לגמרי ואני רוצה מישהו עם נקודת השקפה דומה לשלי . 
מבחינתי הוא עולם ומלואו וכששנינו ביחד אני לא צריכה שום דבר בנוסף . 
אצלו זה לא המצב . 
ביום הראשון כשעברנו בבריכה הוא הסתכל על הבחורות שהשתזפו שם ואמר " זה מקום לבלות בו עם חברים " . 
כשאמרתי לו יותר מאוחר ( בטון ציני ) שזה מאוד משמח ותורם לבטחון העצמי שלי לשמוע משפט כזה הוא אמר שהוא צחק ושאם אני נמצאת איתו זה אמור להעלות לי את הבטחון העצמי . 
כבר הייתי עם בחורים שנראים טוב יותר , בתקופות שנראיתי פחות טוב , ובמקום שהוא ייתן לי איזה מחמאה שקשורה אלי , לא מובן לי למה הוא ניצל את הרגע כדי לחזק לעצמו את האגו . 
השיא היה כשטיילנו באיזה שוק וכשסיימנו את הקניות , ניסיתי לתפוס מונית שירות חזרה למלון והוא ישב ודיבר עם כמה בחורים ולא ניסה לעזור לי לתפוס מונית או לחלופין לשתף אותי בשיחה שלהם או אפילו לדאוג לכך שיהיה לי מקום לשבת איתם . 
אחרי כרבע שעה ההתעלמות ממני כל כך הרגיזה אותי שהתחשק לי לנסוע לבד ולהשאיר אותו שם , אבל כשחשבתי עוד שניה על הרעיון הוא ירד מהפרק . 
התיישבתי בהפגנתיות במקום מרוחק וכשהוא שאל מה קרה אמרתי לו שחם לי ואני רוצה לנסוע למלון אבל לא נראה שאכפת לו . 
התגובה שלו היתה " כואב לך שאני מדבר עם אנשים 10 דקות אחרי שארבעה ימים אנחנו תקועים אחד בתחת של השני ? 
" . 
אמרתי לו שאני מצפה לקבל את אותו יחס כמו שקיבלתי עד לאותו היום ולא התעלמות וחוסר התחשבות . 
פחות מ - 5 דקות אחרי היינו על מונית . 
הרגיז אותי גם שהוא מתייחס לזמן שהיה נראה שהוא נהנה בו בתור " תקועים אחד בתחת של השני " וגם עצם העובדה שהוא לרגע לא חשב להתחשב בי . 
יותר מאוחר כשגיליתי שהשיחה המלומדת בינו ובין אותם בחורים היתה בנושא זונות ושאחד מהם הציע לסדר לו זונה רוסיה ב - 100 דולר ובתמורה קיבל מידע מה עלות זונה בתל אביב , עוד יותר נעלבתי מהזלזול וחוסר הכבוד ושאלתי אותו " וכמה אמרת לו שאני לוקחת לשעה ? 
" אני בספק אם הוא הבין כמה זה היה מעליב . 
רגעים יפים רוב החופשה ( למעט אותם שני אירועים ) היתה מקסימה . 
כל הזמן היינו מחוברים אחד לשני . 
אם זה היה בחדר אז מכורבלים ומלוטפים , עשינו אמבטיות קצף והרבה סקס משובח , ואם זה היה בחוץ - תמיד מחזיקים ידיים או מחובקים ונראים כמו זוג מאוהב . 
המלון היה קצת מאכזב , אבל החברה פיצתה על זה ( לפחות מבחינתי ) ולא רציתי שזה יסתיים . 
השארתי את הסלולרי סגור והתנתקתי מהכל . 
כל מה שעניין אותי היה לגרום לזמן שלנו ביחד להיות כמה שיותר מהנה . 
כמה טוב היה ויהיה לפני שנה אחרי עליות ומורדות בעבודה , החלטתי שטוב לי בה וככל הנראה גם בשנה הבאה אהיה באותה עבודה , בתקווה שעם תנאים משופרים . 
לשמחתי זו היתה שנה בריאה ואני מאחלת לעצמי עוד הרבה שנים בריאות . 
קיבלתי אהבה וסקס בשפע , אבל ברור שהבחור שנמצא כרגע בחיי לא ישאר בהם עוד הרבה זמן . 
שנינו רוצים דברים שונים ואני לא רואה רצון לפשרה מצידו , כך שאין לזה עתיד ואני מאחלת לעצמי שאפגוש מישהו ובנוסף לאהבה גדולה וסקס מצוין , שתהיה גם חברות חזקה ורצון משותף לזוגיות ארוכת טווח . 
אחרי שנתיים נטולות חו"ל מצאתי את עצמי מחתימה את הדרכון ואני מקווה שגם בשנה הבאה אתחמק מארוחת החג ואהיה עם מישהו אהוב בחופשה מעבר לים . 
נפרדתי מהרבה קילוגרמים , אבל עדיין נשארו כמה עודפים . 
אני מקוה שאת השנה הבאה אתחיל ואסיים רזה . 
שוב אני מאחלת לעצמי לעמוד בהחלטות ולהיות חזקה גם ברגעים הקשים . 
כנראה זו נקודה שלא עבדתי עליה מספיק . 
אהבתי והייתי נאהבת בשנה החולפת כפי שלא היה מעולם ואני מאחלת לעצמי שגם השנה הבאה תהיה מלאת אהבה ואפילו תשבור את שיאי השנה החולפת . 
טוב שנה טובה , שבוע טוב , לילה טוב ושיהיה רק טוב - שיהיו הרבה סיבות להיות אופטימית ולחייך . 
