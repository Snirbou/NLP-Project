דברים טובים שקרו היום : 1 . 
חזרתי לב"ש . 
2 . 
עשיתי 2 אימותים לגמרי לבדי , הראשון היה די פשוט והשני קצת מסובך . 
את שניהם עשיתי כמעט בלי טעויות ועל כך אני גאה . 
דברים רעים שקרו היום : 1 . 
בשניה שנכנסתי ללשכה אמרה לי אנה , אחת מהחוליה : " טלי מזל טוב , שמעתי שהוסמכת ! 
הממ .. 
. 
יש לי חדשות רעות .. 
. 
את מוקפצת לשבת הבאה .. 
. 
" 2 . 
הלכתי לדבר עם האחראית על השמירות ומסתבר שאני עדיין צריכה לעשות את שתי השמירות האחרות שיש לי החודש . 
3 . 
היא לא יכולה להבטיח שאני אקבל פיצוי על זה בחודש הבא . 
4 . 
בגלל שהוסמכתי אתמול יצא שהייתי צריכה לעשות היום את המבחן התקופתי באימות , ונראה לי שנכשלתי בו . 
5 . 
כשיצאתי מהמבחן לא מצאתי את המעיל שלי , והתעכבתי המון זמן לחפש אותו . 
בסוף לקחתי מעיל של מישהי אחרת שהלכה כבר , אבל בינתיים נהיה מאוחר ופספסתי את האוטובוס המהיר האחרון לאשקלון ( 366 ) בחצי דקה בערך . 
6 . 
כשהוצאתי את הדיסקמן שלי מהתיק גיליתי שאחת האוזניות התפרקה . 
ואין לי עוד אוזניות . 
עוד דבר טוב שקרה היום : אני בבית . 
הוסמכתי להיות מאמתת נתונים . 
חשבתי לכתוב פוסט ולפרט את האימות שהיה לי ואת המשוב וההסמכה וכו ' , אבל בכל מקרה אף אחד לא יבין על מה אני מדברת . 
אז נדבר בשפה שכולם יבינו : סיימתי סטז' , אני מאמתת נתונים , ממחר אני יכולה לאמת לגמרי לבד . 
מי יתן ולא אפול ישר על עולה חדש שעלה ב 2004 ויודע להגיד רק " כלב " בעברית . 
אמן . 
שלום לכם . 
הנושא הראשון והחשוב שרציתי להעלות הוא מספר התגובות הזעום בבלוג . 
העניין הוא שמספר התגובות בבלוג הוא זעום . 
מה שאומר שאתם לא מגיבים לפוסטים שאני כותבת . 
אתם חייבים להגיב לפוסטים שאני כותבת , אחרת אני אפסיק לכתוב פוסטים , או גרוע מכך : אני אתחיל לכתוב פוסטים ממש ממש מופרכים . 
ונתחיל , בתור עונש , בנושא האהוב עלי : תלונות . 
תלונה מספר 1 : לאחר שיצאתי סוף סוף לסטז' ( אחרונה מבין הבאר - שבעיות ) , וחשבתי שהנה , יום - יומיים ואני מוסמכת , הסתבר לי שלא כך הדבר . 
תמיד טלי פטל שונה . 
תמיד דופקים את השחורים . 
תמיד .. 
. 
לא משנה . 
בכל מקרה , הסטז' שלי נמשך כבר שבוע ויום , עשיתי 3 אימותים , פעמיים לא מצאו לי את מי לאמת ופשוט רבצתי יום שלם ובהיתי באוויר . 
היום היה השיא . 
ל'קום ב 5 וחצי בבוקר כדי להגיע לתל השומר מוקדם ולגלות שבכלל אין בשבילי אימות לאותו יום זה לא דבר נחמד בכלל . 
שקלתי לקפוץ מהחלון , אבל הקרקע לא הייתה רחוקה מספיק . 
תלונה מספר 2 : לא בדיוק תלונה , אלא יותר שני סיפורים הקשורים לנושא שאני אוהבת להתלונן עליו : האבטחה בקניונים ובאוטובוסים . 
יותר נכון : האנשים המתיימרים להקרא שומרים ומאבטחים שעומדים בכניסה , נראים מגניבים , או סתם שמנים , ובעצם לא עושים שום דבר חוץ מלהציץ בתיקים של אנשים בלי לגעת בהם אפילו ולצפות שזה מה שימנע פיגוע . 
סיפור ראשון : אני נוסעת באוטובוס לתל השומר , קו 35 . 
באמצע הדרך נכנס מאבטח לאוטובוס לבדיקה שגרתית ( קרי : התבוננות שטחית בחלל האוטובוס ) וכשעמד לרדת זעקה לפתע אישה שישבה במושב הקדמי : " יש כאן שקית שלא שייכת לאף אחד ! 
" היא קמה ממקומה והביטה במאבטח ובנהג לחילופין בציפיה שיעשו משהו . 
המאבטח בהה בנהג , הנהג בהה במאבטח , שניהם נראו כאילו מעולם לא הכינו אותם למצב כזה . 
הנהג שאל בטיפשות : " מה יש בשקית ? 
" " אם הייתי יודעת לא הייתי אומרת לכם לבדוק .. 
. 
" ענתה האישה במורת רוח . 
" נדמה לי שזה נעליים " , אמרה האישה שישבה בצד השני . 
ואז הנהג עשה את הדבר ההגיוני ביותר : ניגש לשקית , הרים אותה והציץ בה . 
" כן , זה נעליים " , הוא אמר . 
המאבטח נאנח בהקלה וירד מהאוטובוס . 
סיפור שני : אני בקניון גירון , ליד הדוכן של אורנג' . 
ליד הדוכן מונח תיק קטן עם ציור של איזו סידרת ילדים , נטוש . 
" סליחה , יש פה תיק שלא שייך לאף אחד ! 
" מכריזה אישה באוזני העומדת בדוכן , אך זו עסוקה בשיחה בפלאפון . 
" יש פה תיק שלא שייך לאף אחד ! 
הלווו ! 
" היא צועקת לאישה באוזן . 
" מה ? 
" מגיבה נערת האורנג' בחוסר חשק . 
" התיק הזה ! 
זה חפץ חשוד ! 
" האישה פונה לאנשים שעוברים בסביבה : " אל תעברו מפה ! 
תתרחקו ! 
יש פה חפץ חשוד ! 
" בשלב הזה הגיע שומר לאיזור . 
" אדוני , תראה , יש כאן תיק ! 
" זועקת האישה לעזרה . 
השומר , שוב , בהגיון השמור לעובדי אבטחה , ניגש אל התיק ומרים אותו . 
" מה הוא עושה ? 
! 
הוא לא נורמלי ! 
" אוחזת האישה בראשה ומטלטלת אותו אל מול האנשים העומדים סביבה . 
השומר מוציא מתוך התיק מטרנה . 
" אז בגלל זה העניין ? 
" כמה טוב להרגיש בטוחים במדינתנו . 
