בלי להרגיש עוד שבוע חלף . 
אני בדרך המוכרת , בכביש שנסעתי בו מאות פעמים בחיי , המוביל לתל אביב . 
לא נהגתי המון זמן , יותר מדי . 
אולי כשאני אמצא עבודה חדשה אקנה מכונית . 
מלחיץ משהו . 
יותר לא אקרא סטודנטית . 
סוף תקופת ההתבגרות ואני " חייבת " להשיג עבודה רצינית , להתקדם בחיים . 
בשבוע החולף הייתי ב - 2 ראיונות עבודה , לא נראה לי שאני אתקבל לעבודה באף אחד מהם . 
אני אשמח לגלות שאני טועה , אבל לרוב כשאין לי הרגשה טובה , זה מוצדק . 
בשבוע הבא אני מתכננת ללכת למתקשר . 
יש כמה שאלות שמציקות לי ואני אשמח לקבל תשובות . 
הבאתי סרט , הוא הכין לנו ארוחה והתיישבנו שנינו מול הטלויזיה . 
אוכלים , צוחקים , הוא נשען עלי ונעים לי . 
קריר בזכות המזגן וחמים בזכות בונבון . 
בעוד שבועיים הוא עוזב את הדירה , יהיה לי קצת עצוב . 
כנראה שזו היתה ההתכרבלות האחרונה שלנו מול הטלויזיה . 
יש לי כל כך הרבה חום לתת ואין למי . 
השבוע הבנתי שזו הסיבה שאני רוצה חתול . 
פתטיות לשמה . 
בגלל מצבי הכלכלי העגום אין לי אפשרות לנסוע לחופשה בחו"ל . 
החלטתי להיות יצירתית ולחלק את החופשה לשעות שבועיות של דברים כיפים . 
זה מה שהביא אותי לים השבוע . 
מצאתי את עצמי יושבת מתחת לשמשיה עם ספר ואבטיח , מסביבי המוני תיירים שמדברים אנגלית וצרפתית וזה כמעט כמו חופש , אבל בחינם ! 
אם לא היו קוראים לך בשם הזה , שיש לי חולשה אליו , סביר להניח שהעניין שלי בך היה נופל אחרי קריאת השורה הזאת . 
אני בעד שלאנשים יהיה בטחון עצמי , אבל כשהבטחון העצמי מתקרב לשחצנות זה לא נעים . 
אולי זה מתוך אופטימיות ואולי סתם כי יש לי הרגשה טובה לגביך , אפילו שעוד לא דיברנו מילה ושעדיין לא ראיתי את העיניים היפות שלך . 
הקשר ביני ובין יוני נשאר במשך שנים על " אש קטנה " כי הייתי אמורה להכיר לו את ענת . 
ברור לי שבקיץ הבא הם יתחתנו ואני מקווה שימשיך להיות להם טוב לפחות כמו שטוב להם עד עכשיו . 
בשבוע הבא יש לי ראיון עבודה למשרה אצל אחד מהאנשים הכי מפורסמים ועשירים בארץ . 
ענת היתה בראיון השבוע וסיפרה לי מה עומדים לשאול אותי . 
אולי התפקיד שלה לקדם את החיים שלי בתחום התעסוקתי . 
אני אגיע מוכנה לראיון , עם כל התשובות ואתקבל לעבודה . 
איך ידעתי מראש ? 
אינטואיציה , ציפיה , מחשבות חיוביות ונטיה כזאת לבנות בדמיון מגדלים ורודים ולקוות שסופם לא יהיה כמו של מגדל בבל . 
הייתי מצפה שאחרי צפיה ב " שישי בגאון " ( מתוך עצלות לקום , לקחת את השלט ולהחליף תחנה ) הייתי מצליחה להרדם . 
סביר להניח שאם הייתי הולכת למיטה הייתי נרדמת , אבל אני עייפה מדי . 
אבסורד משהו ... 
.. 
. 
מוטרדת ממחשבות , שונאת שזה קורה . 
עבודה , סיום המטלות לתואר הראשון ומחסור חמור של שיחות נפש עם טל . 
אני מתגעגעת אליה . 
עוד שבוע היא תחזור מירח הדבש . 
כל יומיים היא שולחת לי SMS ומעדכנת אותי מה קורה איתה . 
העצבות והבכי שבאו בעקבות המוות של החתולה שהיתה לי בצעירותי והדכאון בעקבות המוות של הכלבה . 
זוכרת שהבטחתי לעצמי שיותר אני לא אגדל כלב , כדי לא לעבור שוב את הפרידה הקשה . 
קצת לא בוגר מצדי . 
אולי יש לזה קשר למערכות יחסים אחרות . 
הפחד מהסוף שמונע ממני לפתח קשרים , במחשבה על איך הם יסתיימו ועד כמה אני אפגע . 
זה לא מוצא חן בעיני . 
אני אשמח אם היא תמצא עבודה טובה , אבל לא אם זה יבוא " על חשבוני " . 
היא אינטיליגנטית , נעימה ומרשימה לפחות כמוני . 
עם התחרות בלימודים התמודדתי על ידי חוסר תחרותיות - היא לומדת למבחנים פי 3 ממני , אז זה די הוגן שהיא מקבלת ציונים גבוהים יותר . 
אבל המצב שונה כשזה נוגע לתחרות על מקום עבודה . 
