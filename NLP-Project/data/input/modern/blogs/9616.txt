מכוון את גופו לקראתי במדוייק , עד כדי הבאת ידי למקום הספציפי שבו הוא רוצה את זה הפעם . 
את המגע . 
הליטוף . 
הגירוד . 
ואז , מחפש לו את התנוחה המתאימה לו הפעם . 
לפעמים קרוב אלי , אפילו נצמד אלי בגופו , לפעמים פשוט מסובב את ישבנו אלי , מכין את עצמו לקראת , ומתענג . 
באופן הפשוט , המלא , הטהור , הבסיסי ביותר . 
לפי הגירגור אני יודעת שטוב לו , לפעמים הוא אפילו מושיט כף יד נטולת ציפורניים וכמו מלטף אותי בעצמו . 
לפי הנשיכה העדינה בכף ידי או ההתמתחות , קימור הגב וההליכה ממני כשזנבו מורם , אני מבינה שדי לו . 
הוא לוקח את הדברים כפשוטם . 
לפעמים הוא משחק איתי . 
ואז יש לו מבט שובב בעיניים , אפשר אפילו לזהות מין חיוך חתולי על פניו , גבו מתקמר בדרך אחרת והוא מנסה למשוך אותי למשחק מחבואים / תופסת ברחבי הבית , שתמיד נגמרים בכך שאני נשארת חסרת נשימה וצרור חדש של שריטות עדינות מעטר את רגלי או את ידי . 
רוב הזמן הוא ישן . 
לרוב מכורבל סביב עצמו , אוזן אחת תמיד נעה / זעה באופן כמעט בלתי נראה הקשוב למהלכי הבית וסביבתו . 
לעיתים שנתו חזקה כל כך והוא מרשה לעצמו להוריד את כל אמצעי ההגנה והאזעקה ואז שום דבר לא מפריע לו להתמכר גם לה . 
וישנן הפעמים שבהם הוא מזכיר את מוצאו הקדום . 
הנמר . 
זה בא תמיד ממקום של פחד . 
ממקום של אי הבנה . 
של ארועים , של אנשים , של מחוות , של ריחות . 
אז הוא כולו רוח סערה , נושף באיום אוויר מבין פיו , ציפורניו שלופות וכל חזותו אומרת " תחזיקו אותי ! 
" . 
ודווקא אז , צריך למצוא את שביל הזהב להזהר מציפורניו השלופות והחדות ויחד עם זאת להרגיע אותו עד שיחזור להיות אותו חתול שקט ורגוע , עם כתם בצורת לב על גופו . 
תשע נשמות ופנים רבות לחתול ... 
.. 
. 
והים הרוגש , שַקָט ... 
.. 
. 
ופתאום הריקנות שהכתה בי , יחד עם חוסר היכולת שלי להשאר עם ומול עצמי . 
ברחתי למקום שזכרתי שאמרו לי שאני יכולה לבוא אליו בכל פעם שרע לי . 
יום שהתחיל במישור . 
המשיך בירידה תלולה למקום שכל כך רע לי בו , שאני פשוט שונאת את עצמי כך . 
וזאת ההכרה שהכתה בי כשיצאתי בסופו של דבר מהבית , כי הרגשתי שהקירות פשוט סוגרים עלי . 
כמעט פיסית . 
אני שונאת לראות את עצמי כך . 
אני שונאת לראות את החולשה שבאה מתוך הצורך שלי באישור חיצוני להיותי . 
אני פשוט שונאת . 
ואיך זה קיים עם הצורך שלי לקבל אותי כפי שאני ? 
על הצדדים הפחות טובים שלי ? 
הפחות יפים בעיני ? 
קיים . 
אבל לא היום . 
היום זאת היתה הפעם הראשונה שיכולתי לומר את זה לעצמי . 
ואחר כך יכולתי לפרוק את הכאב , לקבל את החיבוקים . 
וכדי שהיום יהיה מושלם להפליא , גם לוויה באמצע היום היתה שם . 
ומחר , אמרה סקרלט או'הרה, מחר יהיה יום חדש ... 
.. 
. 
שלאחר שיא מסויים תמיד ישנו מישור . 
לאו דווקא ירידה או נפילה , אלא תחושה שטוחה , שדווקא היא , מאפשרת לנו , כנראה , להטמיע באמת את השיאים שאנו עוברים בכל פעם מחדש . 
שכחתי שהמנגנון הפנימי שבי לא אוהב את התחושה השטוחה הזאת , ולכן מתפלא ומתנגד כשהוא נתקל בה בכל פעם מחדש . 
שכחתי שלפעמים הגוף שלי נזקק ודורש את הרגיעה , השקט שלו , כדי שיוכל לאגור כוחות להמשך הריצה המטורפת שלי , לעיתים , במחוזות החיים שלי . 
שכחתי שגם הנפש שלי נזקקת , לעיתים , לאותו הדבר . 
שכחתי שלהיות לבד עם עצמי , ללא אנשים שסובבים אותי יכול להיות גילוי מרתק ומרגש כמו כל גילוי חיצוני אחר . 
שכחתי שהפחד עדיין קיים בי אבל לא שולט בי . 
שכחתי . 
וכמו אותה ילדה , שלפני מבחן בבית הספר היתה רושמת לעצמה , על החלק הפנימי של כף היד , את אותו מושג ספציפי שהיא לא מצליחה לזכור ואותו רגע הוא נצרב בה לזכרון לפחות עד לסוף המבחן , כך רשמתי את הדברים ששכחתי , כאן . 
כדי שאזכור . 
( ואת הפוסט הזה , רשמתי תוך כדי הכנת הקפה , כשבכל פעם אני נזכרת בעוד דבר ששכחתי ורצה לרשום אותו פן אשכח שוב ... 
.. 
. 
) היא אמרה . 
מה הדבר שאותו את עושה רוב הזמן וגורם לך הנאה . 
זה הדבר שאת מתמחית בו . 
שאת טובה בו . 
וזה הדבר שהלימוד והעבודה בו ואיתו יתנו לך את מה שאת כל כך מחפשת כבר שנים רבות וטועה בכל פעם מחדש . 
זה פשוט מאוד , עניתי מיד , בשונה מהרגיל אצלי בשיחות כאלה . 
אנשים . 
מעניין . 
מרגש . 
מרתק . 
מאתגר . 
אוהבת . 
חצי מהדרך עשיתי . 
עכשיו נשאר רק לחבר את כל החוטים אלי . 
מי אמר ש " הדרך אל " לא מרתקת בפני עצמה ... 
.. 
. 
? 
הייתי צריכה כנראה לחוות רגעי פרידה ובעקבותיהם געגוע , כמיהה ועצב חורכים בבשרי ושורפים בתוכי , כדי להכיר את רגעי הפרידה שבעקבותיהם געגוע , כמיהה ועצב שיש בהם מתיקות העוטפת , מכרבלת ולוטפת אותי מבפנים ... 
.. 
. 
איך אני יודעת שזה החלום שלי ? 
איך דבר מה פתאום הופך לחלום ? 
חלום יכול להיות כזה כשהוא בן פחות משבוע ימים ? 
ובכלל , אפשר לכַמֶת בימים חלומות ? 
איך אני יודעת שאין זה , שוב , סוג של גחמה , חלום באספמיא , שלאחר שתתחיל להתממש אאבד כל עניין בה ? 
ואולי הוא היה שם תמיד אבל אני דאגתי לחסום אותו בכל חסימה אפשרית ועכשיו , במילים שנאמרו לי , הוא פרץ בבת אחת ? 
איך אני יכולה להיות בטוחה ? 
ולמה אני רוצה להיות בטוחה ... 
.. 
. 
? 
אני מדברת עם אנשים . 
חלק , מעודד בהתלהבות . 
ללכת על זה , לנסות , הגיל והכסף לא אמורים להוות מכשול . 
חלק מָרפה את ידי . 
מדבר על השנים הקשות של הלימודים , על הקושי למצוא עבודה לאחר מכן . 
גם הגיל שלי לעיתים הופך למכשול . 
הם מנסים להביא אותי לקרקע המציאות הלא קלה ולהוריד אותי משלב החלומות שלי . 
אני מבינה את זה , ויחד עם זאת אני לא רוצה לרדת משם . 
אני רוצה להשאר גם עם החלום הזה לזמן מה , לשחק בו בתוכי , לדמיין אותו בי , לדמיין אותי , שם . 
להיות מודעת/לא מודעת לשינוי הדראסטי , הנוסף , ששוב יחול בחיי , למשאבים האישיים , נפשיים וכספיים שזה ידרוש ממני . 
לכוחות . 
קול קטן בתוכי אומר לי שאני יכולה . 
ש " זה " האחד . 
קול אחר לא מאמין בו . 
בי . 
איך מחשבה הופכת פתאום לחלום ... 
.. 
. 
? 
כשאני מתעוררת , איטית ורכה , עטופה קורי שינה של שנת אחר צהריים רוויה , אני נוגעת בבטני העגולה , העירומה ומדמיינת שהיד היא שלך . 
לפחות אצלנו בשכונה . 
תהלוכת העדלאידע המתקיימת מסורתית , בכל יום שישי שלפני חג הפורים התקיימה היום , ולמרות שרוח החג עדיין לא שורה עלינו , למעט קולות פיצוץ הנפצים שהולכים ומתחזקים משנה לשנה , התהלוכה היתה גדולה , עליזה ותוססת ולא נפקד כמובן , גם השנה , מקומו של החמור הרתום לעגלה בראשה ... 
.. 
. 
ישבתי לי בקפה שמול הבית , צופה בתחפושות החדשות ( לא ראיתי שום " עוזי כהן " עדיין ) והוותיקות ( עדיין מתחפשים ליפנית ? 
! 
) , שותה קפה חזק וחם ( וחוטאת ב 3 בורקסים - לאחר שיעור פילאטיס ) ונהנית מהרעש , ההמולה והצבעוניות שכך נפלה עלינו , לדקות ספורות באמצע היום . 
יש משהו מחבק באינטימיות של שכונה לא גדולה , שרוב האנשים מכירים אחד את השני , אפילו באופן שטחי , כזה שמאפשר לומר " שלום " לבבי , להוסיף חיוך של הכרות ואולי עוד כמה משפטים במקרה מסויים זה או אחר ולהמשיך הלאה בתחושה של שייכות מעוררת בטחון . 
ג . 
הבן יקיר לי הבכור הגיע אתמול בלילה לרגילה שלפני גיבוש קורס קצינים . 
וכשהגענו הביתה לאחר ההופעה , הבנתי שמשרתינו הנאמנים ( NOT ) התפטרו כולם בבת אחת . 
פוגרום . 
סדום ועמורה . 
כך , פחות או יותר , אפשר לתאר את הסלון והמטבח לאחר שהוא עבר בהם ( טוב , אולי אני מגזימה קצת , אבל זה מאוד קרוב ... 
.. 
. 
) . 
אבל , כמו שהבנתי והחלטתי לפני זמן מה , אני הרי לא לוקחת את הדברים הללו , ממנו , באופן אישי ולכן לא כעסתי , אפילו צחקתי קצת וחיכיתי בשלווה ובאורך רוח לרגע הנכון והמתאים לרענן לחייל האמיץ את נהלי הבית . 
ואכן , לאחר שנוהל משא ומתן קשוח באשר לכמות המזומנים אותם יקבל החייל האמיץ בזמן הרגילה מהוריו האוהבים ( כולל תאוריה , כולל 3 שיעורי נהיגה , לא כולל מע"מ ) , הגיע גם זמן ריענון פקודות הבית ולמרבה הפתעתי , ושמחתי , הדבר נעשה תוך כדי שיחה מבודחת כשהוא מנקה בעצמו ( ! ! ) את המטבח . 
יש לי הרגשה שהפעם הרגילה שלו תהייה הנאה גדולה גם עבורנו ... 
.. 
. 
ולא היתה עבורי , דרך מתאימה יותר לסיים את השבוע הזה , שהיו בו הבנות ותובנות , טלטלות פנימיות ותחושות של המתנה וחשבון נפש . 
וגעגועים מרחוק . 
שנמסכו לתוך מילים שעברו בחלל הסלולרי והאלחוטי ואיפשרו להעביר את הימים הללו בקלות יחסית . 
שבת שלום חברים יקרים . 
שמש חמימה בשמים תכולים . 
פורים כבר בשער . 
האביב מעבר לפינה ממש ... 
.. 
. 
" אני כמו פרח לא מוגן , בואי , חיכיתי לך בגן . 
למה , הדמעות שלך עכשיו , למה ? 
את כמו נחל נעזב , למה רודפים אותך כולם ? 
" שרה דיקלה את תחילת ההופעה שלה במועדון הפיוז'ן ובכך נתנה את האות לזרימת אנרגיות בלתי פוסקת בינה ובין הקהל שידע ושר את כל שיריה , הישנים וחדשים , עד תומם . 
והיא שרה . 
שילוב מרתק של רוק עם אקורדים וטונים של מוסיקה ערבית סוחפת . 
והיא מנגנת באוויר . 
והיא פורטת על גופה . 
והיא נהנית מכל רגע . 
וכך גם הקהל . 
ואני ( וגם ג . 
שנהנה מהמוסיקה החדשה עבורו ומהליווי המוסיקלי המוקפד והמושקע ) . 
שיצאתי עם כפות ידיים אדומות וכואבות מתיפוף על כל דבר אפשרי באיזור וצרודה לגמרי לאחר ששרתי במלוא גרוני את כל שיריה כולם . 
ועם האנרגיות הללו , שייטתי בכבישים הריקים יחסית של אחרי חצות הלילה , בחלונות פתוחים , אדישה לקור החודר פנימה , שומעת ושרה שוב , עם הדיסק שלה , בקולי קולות כמו הייתי אחת מאלו שמשתפים את סביבתם במוסיקה שהם שומעים . 
ולא היה איכפת לי כלל ... 
.. 
. 
" תראי , תראי השמיים פתוחים מעלינו יורדים ונוגעים , זאת עונת פיתויים בינינו " 
