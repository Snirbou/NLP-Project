גאדג'טים זה נורא נחמד . 
אבל באיזשהו שלב זה מתחיל לשעמם - עוד נגן MP 3 , עוד לפ - טופ קטן , עוד שכלול על שכלול , אבל שום דבר שלא ראינו קודם באיזושהי צורה , ובדרך כלל בכל מקרה - יקר מדי . 
אבל לפעמים יש הברקות , בעיקר בתחום ה - Low - Tech . 
הנה פטנט מגניב שהמציא איזה אחד , שמונע מהמפתחות שלכם לטבוע . 
ואיך לא חשבו על זה קודם : מחזיק המפתחות נפתח במגע עם מים , פותח מצוף שמתנפח ומונע מהמפתחות להיעלם אל תהומות הנשייה . 
פשוט , גאוני , שימושי - הגאדג'ט האולטימטיבי . 
סופשבוע מופלא עבר עליי בחברתו של טום וולינג והעונה החמישית של סמולוויל . 
לא הצלחתי להתאפק וראיתי במהלך השישבת את כל הפרקים , בתוספת כאב ראש מצפיית יתר ואולי אפילו התייבשות קלה . 
היה כיף . 
העונה הזו היתה אפילו יותר טובה מהקודמת , למרות המוות של דמות חשובה ( ואולי אף בגללה ) . 
רואים את דמותו של סופרמן מבשילה , מתבגרת ומתפתחת , ואפשר לראות הבזקים של איך הוא ייראה ויתנהג בעתיד . 
כמובן שסופו של הפרק האחרון היה מתסכל ומסקרן , ועכשיו אני לא יודעת כמה סבלנות תהיה לי לחכות לעונה הבאה . 
כן , אפשר להוריד באינטרנט , אבל אני לא בטוחה שיש לי כוח להתעסק בזה ברמות האלו . 
* * * וסופרמן שאני אוהבת לא מדבר . 
היה נדמה כאילו נשברה השתיקה , אבל כנראה שזו באמת היתה פאטה מורגנה . 
משהו עובר עליו , משהו גדול . 
ואני לא יודעת מה זה . 
נדונתי לעמוד מחוץ לחומה הבצורה ולתהות מה קורה . 
אני רוצה לעזור , להושיט יד , להגיד לו אלף פעמים שהוא יקר ללבי ושאכפת לי , אבל לא נותנים לי את ההזדמנות . 
אני מניחה שגם לא יתנו . 
כל מה שנותר זה לחכות . 
אבל הסבלנות שלי נשחקת כשמעיפים אותי לתא הקולי ומתעלמים ממיילים שלי . 
מעניין כמה זמן אחזיק מעמד . 
בכל זאת , סופרמן לא פוגשים כל יום . 
אני לא רוצה לאבד אותו . 
פעם הוא קרא פה , עכשיו כבר בטח לא . 
אז אני לא אגיד לו שאני אוהבת אותו מעומק הלב ושישמור על עצמו . 
באמת לא צריך . 
טוב , לא ממש סופרמן ( גם לא זה שאני באמת אוהבת , אהבה עמוקה וטהורה ) , אלא טום וולינג . 
ולא ממש הוא בעצמו , אלא העונה החמישית של סמולוויל ב - DVD טרי וריחני . 
קול חלוש בירכתי מוחי מנסה כבר כמה שעות להזכיר לי שיש לי לא מעט עבודה בסופ"ש . 
אבל הוא הולך ונמוג . 
כי טום מחכה לי , ואני לא אתן לטום לחכות . 
אין לי סבלנות בדרך כלל לביקורת סרטים , אבל הפעם אני פשוט מרגישה מחויבת להזהיר את כל מי שרק אפשר מהזוועתון שנקרא " איש הקש " , הסרט החדש בכיכובו של ניקולאס קייג' . 
ובכן , Heck זו לא מילה כדי לתאר את פיסת הצואה שהוקרנה על המסך . 
קודם כל , הסרט בכלל לא מפחיד . 
הוא מעצבן , אווילי , מלא בשטויות ובבחורות משונות - אבל הוא לא מפחיד , מותח או מעורר אימה בשום צורה . 
יש יותר מדי קלוז - אפים על הפרצופים של השחקנים , ואפילו במקרה של קייג' לא מדובר בשוס גדול . 
במיוחד השחקנית עם שפתי הזונה המוצצת , שלא ברור לי מה היא בדיוק חשבה לעצמה כשנולדה איתן , או כשעשתה אותן עם סיליקון . 
המשחק גרוע והעלילה איומה ונוראה . 
אני מקווה שקייג' לא מייצג את תורת הפעולה של המשטרה בארה"ב , כי דרך חקירה כל כך מטומטמת וחסרת אחריות לא ראיתי בכל חיי . 
מישהו כבר טען שהסרט רווי שנאת נשים , ויש בזה משהו . 
אין שם אישה אחת שמוצגת באור חיובי - אפילו הילדה הקטנה שקייג' בא כביכול לחפש באי המסתורין הנשי , היא מרושעת וחלק מהמזימה . 
כל הנשים מפחידות , כוחניות , ערמומיות ומנוולות . 
אין אפס . 
לא פלא , כשלקראת הסוף קייג' מכה באלימות שתיים מהנשים , הקהל באולם פשוט צוחק - כי באמת מתחשק לך להכניס אגרוף למישהו על שהתפתית לקנות כרטיס לטמטום המסכי הזה . 
אפילו אני צחקתי , אבל אני לא דוגמה - תמיד אהבתי לראות אישה מעצבנת חוטפת אגרוף לפרצוף , ולכן חיבתי לסרט המהולל " ג'י . 
איי ג'יין " , בו דמי מור חוטפת מכות רצח מוויגו מורטנסן המלך , והופכת לעיסה מדממת . 
מעבר לזה , יש פה גם איזו רדיפה של הפאגניזם , דת שהולכת ותופסת תאוצה מחודשת בזמן האחרון . 
האלה - האם מוזכרת מספר פעמים , במיוחד על ידי האחות סמרסייל , הבוסית הגדולה של האי . 
אבל כשהיא מדברת על האלה , קשה לראות את יופיו של הטבע וכוחו הטמיר של הקסם , או את הנשיות הקדושה , ומה שאפשר לדמות זה בעיקר עוד דמות מפלצתית ומרושעת , מעין שטן , שרוצה להשתלט על העולם . 
מאז שעקצו אותי בראש לפני הרבה שנים , אין לי סימפטיה לדבורים , והסרט האווילי הזה מלא בהן . 
הן מזמזמות ונכנסות לניקולס קייג' לצווארון , והוא ( כמה נוח ) בכלל אלרגי ! 
לדבורים , או למין הנשי ? 
מה זה משנה , בסוף שורפים אותו . 
כן , כן , הוא מת בסוף ואף משלחת הצלה לא באה אליו - מסיבה אחת פשוטה - אין לו קליטה בסלולר כל הסרט ! 
שערורייה . 
זה בטח צולם ליד הדירה הקודמת שלי בצפון תל אביב . 
הסיום של הסרט עוד יותר מטופש מהסרט עצמו . 
נשים כציידות גברים למטרות רבייה , דבורים בכוורת של שיתוף פעולה זדוני , משחק מחורבן ושטוח , עלילה לא מעניינת ולא מרגשת , ושום מסר או משהו בעל משמעות לקחת איתך אחרי כותרות הסיום המזמזמות . 
גועל נפש מזוקק , לא שווה אפילו שקל אחד של כרטיס ואפילו לא הורדה מהאינטרנט . 
חבל על ה - cash , אל תלכו לאיש הקש . 
במיטב המסורת , פעם בכמה זמן יש המון המון המון חיפושי ציצי בגוגל , שחלק לא קטן מהם מגיע אליי . 
כנראה שעם התקרב החגים , עלה מפלס החרמנות . 
על כל פנים , כדי לא לאכזב את קהל הקוראים המשולהב , הנה ציצי , ואפילו גדול : 
