ימי שלישי דווקא בסדר זה מטורף . 
הקצב שבו דברים זזים פשוט מטורף ! 
שנה בגיל הזה עוברת כמו 10 שנים רגילות , שתדעו לכם . 
יום אחד אתה קם בבוקר מוכן ומזומן לעלות לכיתה ... ז' , נניח . 
למחרת אתה קם שוב , פתאום קולט שעברו יובלות מאז , ובינתיים הלכת הלוך חזור איזה שלושים פעמים את כול מה שיש לעולם להציע . 
או לפחות כך אתה חושב , חסר ניסיון שכמותך . 
אתה לא יודע מה עוד מצפה לך ! 
! 
זוכרים ונוצרים את מה שהיה , אבל בשלב מסוים ( בכול זאת , עשרות שנים ) , שוכחים עד כמה טוב או רע , עצוב או משמח , מרענן או שוחק זה היה באמת , ונשאר רק הערפל התמידי , שוכן מעל כול הזיכרונות . 
במקרה , היום זה מן יום כזה שהעבר מושך אותי אחורה , אליו , ובתור אחת שמכורה לנוסטלגיות ( לשעבר ! 
נגמלתי , בקושי רב ) , וקשה מאודדדד היה לי להתחיל לחיות בהווה ה ... 
.. 
. 
עכשווי הזה , קצת קשה לי לתת לעצמי למעוד אל תוך המערבולת האינסופית שהיום הזה מזמן לי , אבל בסופו של דבר החלטתי לזרום עם זה .. 
. 
אז אני שטה לי על גליי העבר , או יותר נכון , נוסעת לי לתומי באוטובוס כשלפתע , האקס - אקס - אקס חברת ילדות הכי טובה שלי ( ! ! ) שלא ראיתי מזה שנתיים , שעזבה את ה - עיר\כפר\יישוב קהילתי לא ברור בו אני חיה , שניתקה איתי קשר כבר בכיתה ח' בכלל ריב מטופש אחרי החברות העמוקה שהייתה לנו , שהשליכה אותי אל הבדידות כמו גרב ישנה , וששלחה לי אימיילים של " חידוש קשר " לפני כמה חודשים ולא טרחתי לענות .. 
. 
( אולי אני עוד קצת פגועה , בכול זאת , נשבר הלב ) , אז היקום החליט שהיום שתינו משדרות על אותו גל , והביא אותנו לידי " עלייה על אותו קו אוטובוס " . 
מי היה מאמין . 
זה היה מפתיע . 
זה היה מביך . 
זה היה מאולץ לאין שיעור , מין שיחת התעדכנות כללית ביותר , עם שמץ של געגוע עז לעבר המתוק וצלילותו , שאין לו כול זכר במציאות בה אנו שוהים כיום . 
אבל לא יכולתי להתעלם מההרגשה שמעל לכול , זו הייתה שיחת נימוס פשוטה , טיפשית , מיותרת . 
סתם כאב לב . 
זה כמו להיתקל באיזה אקס מיתולוגי אחרי חודשים ( איזה חודשים , שנים . 
עשרות שנים ! 
) של ניתוק , וכול מה שזה מעלה בך זה רק איזה זיכרון קלוש , גם אותו אתה לא מי יועד מה זוכר , לא באותן עוצמות של פעם , זה בטוח . 
זה תפס אותי קצת לא מוכנה , ובמין הבזק אל חיי הקודמים , החלטתי לשמוע שילה פרבר . 
מה שלא מומלץ אם אתה שמח . 
למרות שההיתקלות היא ימי הביניים , ושילה זה ראשית המהפכה הצרפתית , היסטוריה זו היסטוריה , וברגע שצוללים - חייבים לזרום עם זה . 
פתאום אני מוצאת את עצמי כמהה לאנשים שהיו פעם כול כך קרובים , כול כך בלתי נפרדים ממני , והיום תראו אותנו . 
הדעיכה המשוועת מאפילה על כול הרגעים היפים . 
ואני כבר מתחילה לשכוח . 
איזה חוצפה יש לי , לתת לזה להתחמק ככה , בקלות , כאילו כלום . 
כאילו לא מדובר פה על חיים שלמים שהיו מוקדשים פעם לאותם אנשים רחוקים , שפעם היו הכול . 
אז כן , אני עוד מתגעגעת לפעמים , ונראה לי שתמיד אני אתגעגע , כי דברים משמעותיים תמיד משאירים חותם שלא משנה כמה שנים יעברו , הוא לא ייעלם . 
משהו בלב שלי תמיד ירעד למשמע אותם שמות ותמיד מחדש אני אוכה אלם כשניפגש במפתיע לאלה שעוד פה 3 > 
