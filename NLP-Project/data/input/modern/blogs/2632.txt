אין עיר סתמית יותר מסיאטל . 
המראות מכביש האי - 5 שמוביל משדה התעופה אל תוך העיר משמשים כנראה להרדים את תחושת הסתמיות הגורפת . 
כנראה , אני מבין , שסיאטל היא המקבילה המקומית לשדרות . 
גם ממנה יוצאת מוזיקת מיין סטרים שנחשבה פעם למהפכנית , רק שקובי אוז , בניגוד לקורט קוביין , עוד לא דחף לעצמו רובה לגרון . 
אני צריך להחליט אם זה טוב או רע . 
אני מאחר אך במעט להרצאת הפתיחה של ביל גייטס . 
הוא עייף , לבנוני , רפוי איברים . 
לפני שנתיים , בהרצאה אחרת , הוא היה דינאמי , רץ על הבמה כשהוא מנהל דיאלוג עם הקהל . 
אך מה לי כי אלין על האיש העשיר בעולם ? 
כנראה שרפוי זה השחור של היום . 
לא שאיכפת לו מאופנה . 
או לשאר חמשת אלפי הגיקים שיושבים איתי בחושך . 
אני צריך להחליט אם זה טוב או רע . 
אין מה לעשות כאן , ההרצאות שואבות ממך את הרצון לחיות בקש . 
גיבסון , אלו מהגיטרות , הקימו דוכן בו הם מדגימים את החשמלית החדשה שהיא משולבת מחשב , ונגן ארוך שיער מדגים כל שעה במשך עשר דקות איך גם אתה יכול להיות קול בארבעת אלפים דולר . 
חצי מהאנשים לובשים את החולצות של אנווידיה - מי שיתפס לובש אותן יקבל כרטיס ! 
מסך ! 
חדש ! 
אני צריך להחליט אם זה טוב או רע . 
אני מבריז מהרצאה אחת כדי לקפוץ לחנות של נייק . 
סיאטל מלאה הומלסים , מנומסים הרבה יותר מאלה בסן פרנסיסקו . 
בדרך חזרה מהחנות , אחרי שקניתי מכנסיים טובים לסקווטים , אני זורק איזה מטבע למתופף פחי צבע מדהים . 
בחיי . 
לפני שלושה שבועות ראיתי את בכונטוס , והבחורצ'יק הזה שם בכיס את מיומנה ואת הבלו - מן יחד . 
בערב אנחנו יוצאים לאיזה גריל בר , רות' כריס , שאני אוהב את הסניף הניו יורקי שלו . 
המלצרית , איזו ליסה מלאת בשר , מזיינת לנו את השכל על הסלמון הטרי שהגיע רק עכשיו מקנדה ( שהרי ונקובר רק שעתיים נסיעה מכאן ) ואני מנסה להתנחמד איתה , רק שתביא כבר את הניו יורק סטריפ שלי . 
כשהיא שומעת שאני בדרך לווגאס היא משתפת אותי באיזה הרפתקאה משעממת שלה שם . 
אני מחייך בנחמדות , ומחכה לבשר שיבוא . 
הבשר מגיע והוא מדויק במיוחד . 
יחד איתו חוזרת ליסה , וממשיכה לטחון לי במוח . 
אני צריך להחליט אם זה טוב או רע . 
ביום שאחרי , אני מוצא בפריי ' ז לאפטופ במבצע של הלייפ , וקונה שניים , שיהיה בבית . 
אין כמו DV 5030 US . 
אחלה דגם . 
במיוחד באלפייה לחתיכה . 
אני מוסיף עוד עכבר אל חוטי , וערימה של חוברות FLEX , שיהיה מה לקרוא בטיסה לווגאס . 
סיאטל משעממת לי את התחת . 
אבל הנוף יפה . 
גם על זה , אני צריך להחליט אם זה טוב או רע . 
יש משהו משובב נפש בעובדה שהצבא מתעקש , לפחות למראית עין , להגדיר מושג ערטילאי כמו " השילוב הראוי " באמצעים ברי מדידה . 
הרצון המטופש לסדר שוויון בין חיילות לחיילים העביר את הצבא על דעתו . 
" חיילות " כך לאטה בפנינו היועל"ן " אינן שונות מחיילים . 
מה ההבדל היחיד , אתם יודעים ? 
" עמדה מולנו בפּריקסט המשוכלל בו ישבנו , " כן , אתה " סימנה אלי בראשה לאחר שהצבעתי מעדנות " חיילות " , כך אמרתי , " לא יודעות לחנות ברוורס " . 
כל הסגל הבכיר שלי במילואים מורכב מנשים . 
היועל"ן ( ראשי תיבות מגוחכים שמשמען , אני חושב , יועצת הרמטכל לענייני נשים ) הרימה גבה ושאלה אותי אם אני לא רוצה יותר לעשות מילואים . 
באמת מעניין לשמוע על שוויון ממי שגבר לא יכול לעשות את העבודה שלה . 
בשם השוויון , אגב , הורדנו את המסעות מהגיבושים . 
בשם השוויון עכשיו מורידים לשטח שירותים כימיים . 
אבל יש כיף גדול בזה שמעבירים גיבוש חקבוצה של בנות . 
הבנים , טווח הגילאים שלהם יכול להגיע עד שלושים . 
הבנות , כולן כרובן , הן עדיין בנות טיפשעשרה , שהמילה " סבבה " נמצאת אצלן בכל פינה . 
שמעתי במו אוזני שיחה בת שלוש שניות שהמילה " סבבה " נאמרה בה חמש פעמים , שלוש מהן ברציפות : " מי יקח את הפק"ל ? 
" " אני לוקחת את האלונקה , סבבה ? 
" " סבבה , ורוני , את לוקחת את הג'ריקן , סבבה ? 
" " סבבה " " סבבה " אני אוהב את הגזרה הנמוכה של המכנסיים של המדים . 
אני חושב שזו התקדמות אדירה לנשים בצה"ל . 
אבל אני שונא את השימוש במילה המיותרת הזו . 
על כל " סבבה " הבנות שילמו בעשר כפיפות מרפקים . 
תרומתי הקטנה לשיפור השפה . 
מאות כפיפות מרפקים ביום הראשון , עשרות רבות ביום השני , ואין כמו ביהביוריזם , רק שלושים ביום השלישי . 
אני מקווה שעד עכשיו המילה הזו עושה להן צמרמורת . 
ומחר , סיאטל ולאס ווגאס . 
יהיה סבבה . 
