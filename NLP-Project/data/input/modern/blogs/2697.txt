- ואז הוא פתח את האור , וראה שאין לה עין - אני לא באמת רתך - זונות אין לנו , אבל איך השירות ? 
- כי אשתו היתה דלילה - לא , עכשיו - וגילה שהסוס השחור גבוה בעשרים סנטימטרים מהסוס הלבן והבדיחות האלה , הן לחם חוק . 
אפשר ללמוד מהן . 
מחליקה המעלית בשקט , מעלה מטה , יורדת , עולה , ואת הספירה השגרתית והנינוחא לכאורה החליפה זה מכבר ספירה עצבנית , וכל דינדון פעמון , כל פתיחה של דלת , כל עקב שמקיש על רצפה בכניסה , מבטים מושפלים או בוהים בנוריות הקומה , דוחקים בחטא , כולאים אותו בפינה . 
משקלם של אירועי יום אתמול אלו שריחפו באויר ממתינים לרגע הנכון לנחות , החל מעיק , והמפלט שתכנן בזכות אותה פגישה מיוחלת הולך ונראה קלוש מרגע לרגע , והנה דלת המעלית כמעט ונסגרת שוב , ויד מטופחת מנופפת דרך החיישנים , השמלה , נעלי העקב , האודם ופרי בתוך כל אלה פוסעים אל תוך המעלית , בנשימה קצרה וצעד מהיר , ומבטה חולף מנוכר על פניו , ובהרגל שנולד משנים של נסיעה מקומה זו בדיוק אל קומת הכניסה , חטא מחשב את זמן השיחה , ומכחכח בגרונו . 
הפרצופים הכבושים ברצפה אינם משנים את זויתם , וגם פרי עסוקה בקלסר אותו היא מחזיקה , חטא , מודע לשניות החולפות ולהזדמנות אותה יש לנצל , מכחכח שנית בגרונו " פרי ? 
" אומר , וקולו נשמע שבור מה מבטים מצטלבים , גבה מורמת . 
מיד אחרי שאלמד לרקוד סטפס , אני מתכוון לבצע קטע שלם מריברדאנס בהפתעה בעבודה . 
לפני זה , אני מתכונן ללמוד לתופף , ולהתגבר על בעית הקצב הפרטית שלי , כדי שאוכל לשלב בין קטע של מיומנה , סטומפ ובלו - מן גרופ באגביות מטרפת . 
זה כמובן ממתין שאסיים את התואר שלי במדעי המחשב , שנדחה בגלל התואר בכלכלה , שנדחה בגלל התואר בפסיכולוגיה , שאותו השעיתי כי רציתי להתמקצע באיגרוף תאילנדי , מה שקצת הפריע לשאיפות הטריאתלון שלי , שם האימונים כל הזמן נתקעו באמצע כתיבת הספר שלי , שעמד להיות רב מכר בינלאומי . 
אני חייב , אבל חייב , לחזור להתאמן בירי מעשי , אבל קודם , נראה לי , חובה גם לשלם את דוחות החניה שמצטברים לי , ובכלל את חשבון החשמל והארנונה , אחרי שאלך לדואר להוציא את החבילה שמחכה לי שם זה זמן , אבל אני חייב לשטוף את האוטו , אולי יעשו את זה בשבילי כשיחליפו את הדלקן המקולקל ? 
צריך להתקשר אליהם באמת . 
אבל קודם , ארוחת בוקר , ולישון קצת . 
הנה , שתי מטרות שאני יכול לסיים היום . 
