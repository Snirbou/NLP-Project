בכל האינטרנט הזמן ממשיך ובבלוגים החודשים של 2008 נערמים אחד על גבי השני , אבל אצלי הזמן נעצר יומיים אחרי יום הולדת 20 המשונה שלי . 
הרבה שינויים היו מאז ואפשר להגיד שאני עושה עבודה הרבה יותר רצינית ומשמעותית , וישנה הרבה פחות , וככל שאני ישנה פחות אני יותר מרגישה את השחיקה . 
אולי זה קשור לשנה ו 8 שמאחוריי , אבל אני עכשיו ממש מבינה את מה ששיר אמרה לי בזמנו לפני השחרור שלה ששאלתי למה לא תחתום קבע - זה לא שחיקה מהתפקיד זה שחיקה מהצבא . 
לא הבנתי את זה אז וחשבתי שזה בזבוז , שתישאר איתנו עוד חודש - חודשיים - שלושה , תמשיך איתנו את מה שאנחנו מכירות ויהיה לה קצת כסף בצד . 
האמת היא שזה גרם לי להיזכר כמה היה לי משונה שהיא השתחררה ובאיזה אפיזודה כמעט חצי שנה לאחר מכן שהיה לי רגע מוזר שחשבתי לעצמי " רגע מתי שיר השתחררה לעזאזל ! 
? 
" ובאמת היה מפתיע להתמודד עם הצבא בלעדיה , ובעצם בלי אף אחד אחרי הקורס מפקדות . 
אני יודעת עכשיו מה זאת השחיקה מהצבא ( כי משמרות אני יכולה להמשיך עוד הרבה ) . 
זה ההתמודדויות היומיומיות עם בירוקרטיות מעייפות , וזה העובדה שהבעיות של המפקדות הזוטרות לא מעניינות אף אחד חוץ ממפקדות זוטרות אחרות שגם הן עסוקות עד מעל לראש בבעיות שלהן , ובמילא אני לא מאוד טובה בלהיעזר באנשים ( ואני עוד פחות מוכנה לעשות את זה על חשבון דברים חיוניים אחרים שלהם כמו שינה או מרווח נשימה ) . 
תמיד מעניין אותי עד כמה החלטות שאני מקבלת בתחומי היחסים האישיים שלי עם אנשים הן נכונות . 
מצד אחד אין מה לשאול אנשים אחרים , כי מן הסתם ברגע שאני אציג את הסיטואציה היא תוצג מנקודת מבטי ומהשקפת עולמי כך שזה יוביל את הצד השני לאותן מסקנות כמו שלי . 
אם הייתי יכולה לראות את זה מהצד השני האם זה היה יכול לשנות את ההחלטות שלי ? 
למשל , אני יודעת שכשאני מתרגזת אז עדיף פשוט ללכת כי אני לא באמת יודעת להירגע מדברים שמרגיזים אותי , אבל אם הייתי רואה את הויכוח מהצד ההפוך האם זה היה עוזר לי או שזה היה עוד בד אדום מול הפרצוף שהיה מרגיז אותי עוד יותר ? 
הבעיה היא שאני לא מתרגזת הרבה , וכשדברים כן מצליחים להרגיז אותי אני מרגישה נורא מוצדקת , כי באיזשהו מקום זה גם מרגיז אותי שדברים באמת מצליחים להרגיז אותי , כי הגישה שלי היא שלהתרגז זה משהו שצריך לעשות רק כשזה ממש ממש שווה את זה , ובסיטואציות חברתיות המחשבה שלי היא שדברים לא אמורים להרגיז אותי כי או שאני מכירה את האנשים מראש ויודעת מה לצפות , או שאם אני לא מכירה את האנשים אין לי מה להתרגז כי זה מטומטם לתת לאנשים רגעיים כזה תפקיד גדול בחיי עד כדי כך שאני אתרגז . 
נושאים שמביכים אותי : 1 . 
מה שקשור לגופניות . 
כל הדברים שכולם נבוכים מהם עד גיל - 15 , 14 ופתאום אח"כ זה נחשב מאוד משוחרר ומגניב לדבר על זה 2 . 
כשאנשים שמכירים אותי רק כשאני שמחה מנסים להגיע לצד הרציני שלי 3 . 
ההלוויות שהייתי בהן . 
לא רוצה לדבר על זה . 
כנ"ל לגבי שאר מקרים רפואיים בחיים שלי . 
4 . 
דברים אחרים ש mommy העלתה לפני שתי יציאות הבייתה היחסים שלי ושל יעל נהפכו ממש אינטנסיביים עם המעבר פלוגה שלי , והתכניות העתידיות המשותפות שלנו ממש מקבלות צורה לבסוף . 
יש בזה משהו מעודד שיש מי שרוצה לחלוק איתי דירה . 
