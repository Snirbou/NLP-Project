מה , חיים רמון ? 
! 
איש טוב . 
חבל . 
חבל עליו . 
היה בדרך למעלה . 
הלכה לו הקריירה . 
פסק דין מוגזם . 
יותר מדי החלטי . 
אכזרי . 
החלטה קשה מדי . 
גמרו אותו . 
גמרו לו את הקריירה . 
היא הגזימה . 
לא היתה צריכה לעשות כזה עניין . 
צריך לכבד את מערכת המשפט , אבל הדבר הזה בכלל לא היה צריך להגיע למשפט - היה יותר טוב לגמור את זה בדין משמעתי . 
עצוב . 
באמת כואב הלב . 
הוא רק נישק אותה . 
היא רצתה לנסוע איתו לקוסטה ריקה . 
רק נשיקה , שטויות זה כלום . 
מה , עכשיו אי אפשר לקרוא לבחורה יותר " מאמי " ? 
שטויות , סך הכל נישק . 
שטויות , סך הכל נגע . 
שטויות , רק ליטף לה את התחת . 
שטויות , היא רצתה את זה . 
שטויות , למה היא לא אמרה כלום עד עכשיו . 
חוכמה מאוד גדולה לעמוד מהצד ולהטיף לבחורה הזו - " היית צריכה לתת לו סטירה ולגמור את העניין " . 
אבל רק אישה או נערה שאי פעם חוותה מגע כלשהו שנכפה עליה - וזה באמת לא משנה אם מדובר " רק " בנשיקה , " רק " בנגיעה או באונס ברוטלי - יודעת כמה התחושה איומה , כמה חוסר אונים כרוך בה , וכמה השפלה יש בתהליך ובניסיון לחשוף את הפושע , להוציא את הצדק לאור ואולי לזכות בשלוות נפש מדי פעם . 
רק מי שחוותה את זה יודעת שלא משנה כמה שנים הוא יהיה בכלא , הזיכרון יישאר איתך לנצח . 
לא צריך להיות חכמים גדולים בשביל זה . 
תקראו פה בישרא את הפוסטים האלה , את הבלוגים האלה , שצועקים את צעקת הנשים ה " נגועות " . אני האחרונה שאפשר להגיע עליה שהיא איזה פמיניסטית לוחמנית . 
אני אוהבת פורנו , אני גורמת לגברים הקשוחים ביותר להסמיק על ידי תיאורים מיניים ואין לי בעיה לפלרטט בשמחה ובששון עם הגבר המתאים - בלי שום התחייבויות . 
אני גם לא בדיוק חסרת ביטחון , אבל אני יכולה להבין בדיוק מה קורה לבחורה , כשבעל סמכות - מפקד בצבא , או בוס - מתחיל להשתמש בסמכות הזו קצת יותר מדי בחופשיות . 
לתת לו או להסתכן בפיטורים ? 
לעשות כאילו לא אכפת לך או לגרום לכך שלא תקודמי בעבודה ? 
להתלונן עליו במשטרה הצבאית ולספוג את התוצאות וחוסר האמון , או להמשיך לתת לו לגעת בלי חשבון ? 
הפחד , חוסר הוודאות , העובדה שלא מאמינים לך , העובדה שמאשימים אותך , את מתירנית , את לובשת מיני קצר מדי , את מזמינה את זה . 
לא השתנה כלום בצורת ההאשמות , ובעלי סמכות בישראל - מנשיא המדינה ועד קצינים זוטרים - עושים מה שבזין שלהם ( תרתי משמע ) , ואחר כך מתפלאים שמערכת המשפט נכנסת בהם . 
על כל משפט מתוקשר כזה , יש אלף שבחיים לא תשמעו עליהם . 
על כל הרשעה יש הרבה זיכויים . 
על כל עונש משמעותי יש אלפיים עבודות שירות מגוחכות . 
ואל תדברו על הכתם שיש לאיש בדמות הרשעה פלילית . 
הכתם בנשמה של האישה הרבה יותר כהה . 
האם צריך שנשים יהיו חזקות יותר ? 
כן . 
האם צריך שגברים כאלה יקבלו חזק בראש ממערכת המשפט - כן ועוד איך . 
האם זה אומר שממחר הבוסים יפסיקו לזיין את המזכירות שלהם - כל כך לא . 
רזי ברקאי , אגדת רדיו דועכת , דיבר היום על רעידת אדמה נורמטיבית , ובאותה נשימה אמר שזה קורה מהר מדי . 
לא תהיה רעידה , רזי , חוץ אולי מבחיים של רמון עצמו . 
ומהר מדי ? 
אם הבת שלך היתה באה אליך ואומרת לך " אבא , הבוס שלי נגע לי בחזה והכריח אותי לנשק אותו " - לא היית רוצה שהאיש ייענש בחומרה ? 
או לפחות ללכת לדפוק בו קצת מכות ? 
אבל בואו נרד רגע מהדמגוגיה הזולה - האמת העצובה הזה שהכרעת הדין הזו לא תשנה שום דבר . 
כבר עכשיו המערכת מגנה את פסק הדין , כבר עכשיו היא מתחרטת על הנחרצות שלו . 
האנשים האלה לא באמת מפחדים . 
ברובם , הם מרגישים שלא ניתן לגעת בהם . 
הם מורמים מעם , מוגנים , עשירים , מקושרים . 
הם ימשיכו לגעת , ללטף ולנשק בניגוד לרצון הנשים שמסביבן - ההבדל היחידי הוא , שעכשיו הם ילמדו להיזהר יותר . 
