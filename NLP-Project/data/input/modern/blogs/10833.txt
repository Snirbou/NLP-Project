" אני מרגיש שמשהו משתנה העייפות תחלוף האור יעלה ואז אכיר אותך יקירתי ומיד תכירי את אותי " אני מפחדת לגלות שאני מזייפת , אני מפחדת לגלות שבכוח הרצון המודע שלי לא אוכל לשנות את מה שבלבי . 
אני מספרת לה שיש מישהי חדשה , ושאני מקווה שיצליח , אבל גם טורחת להיות כנה איתה ובעיקר עם עצמי , " זה לא יעבוד , אני יודעת ... 
.. 
. 
זו אני ... 
.. 
. 
" וזה נכון , זו אני הבעייתית שדופקת דברים כל כך בקלות , אבל לו אני הייתי הבעיה זה היה פתיר . 
הבעיה היא שאני יודעת שמה שהלב שלי רוצה קצת שונה . 
הוא בכלל לא בודק מה יכול לצאת מזה או מזה , מה אפשרי ומה ישאר לעד באוויר , אין לו שום הגיון ושום מחשבה לטווח רחוק . 
הלב רוצה מה שהוא רוצה . 
ולכי תתווכחי איתו ותנסי להתאים אותו לצרכים ולרצונות שלך . 
מצחיק איך הייתי אמורה אתמול אחרי השיעור לפגוש את אנאבל ובסוף קבלתי שוב מנה מרוכת מדנה . 
ראש על הרגליים שלה והידיים שלה מלטפות לי את הראש , חיבוקים ומילים מתוקות . 
מי בכלל זוכר מה הבטחתי לעצמי לפני ימים ספורים ? 
איך בכלל אפשר לעמוד מולה ולהתנגד למה שהיא מוכנה לתת , מעט ככל שיהיה ? 
אתמול היה כמו שיר הלל לחוסר השלמות שלה , פרטים קטנים שמתווספים לאנושיות פשוטה ומחוספסת . 
שום שלמות , שום אידאליזציה . 
היא באמת קצת ערסית קטנה , והיא בכלל לא יפה באופן אובייקטיבי , הפנים שלה לגמרי מוזרות ... 
.. 
. 
ולמען השם , יש לה גוף של ילדה בת שתים עשרה . 
אבל מה , מספיק להסתכל לה לתוך העיניים כדי להשאב לחלוטין . 
שתטוס שוב , שתתחפף לאנשהו , שתצא לי מהפריים . 
אולי ככה יצא משהו עם אנאבל . 
אולי אני צריכה להתחיל מנקודת מוצא של קשת רגשות מצומצמת יותר כדי לתת לה להתפתח לכיוון שונה ? 
כי הרי ברור שכל עוד דנה שם , משחקת לי עם הלב , מעמיקה ומותחת את הרגשות שלי לכיוונים המאוד מסוימים האלה , רגשות אחרים פשוט לא יוכלו להשתלב שם . 
המציאותי לעולם לא יוכל להתחרות עם הפנטסטי , הוא ייאלץ להוכיח את עצמו ולתפוס את מקומו בתור האמת הנוכחית . 
רק כך הוא יוכל לנצח את הפנטזיות ולשלוח אותן בחזרה למגירות הסגורות של הנפש . 
אני חסרת אוריינטציה לחלוטין . 
הכל עומד פתוח כמו קופסאות טייק אוואי סיני . 
רק צריך ללמוד איך להשתמש בצ'ופ - סטיקס ולהחליט מה בא לי . 
רוצה להיות בו זמנית בשני מקומות ובאותה נשימה גם להמנע משניהם . 
אני כל כך מפחדת להחליט , מפחדת לשים את עצמי באיזשהו מקום ואחר כך להצטער על זה . 
באמת יש לי סיכוי להנצל ? 
נדמה שאני רק הולכת לאיבוד ולא מצליחה לשמור על שום אחיזה במשהו יציב . 
" אם לא תפתחי את העיניים זה יישאר רק בינך לבין עצמך " היא אומרת ואני תוהה איך פותחים עיניים , ואם זה בכלל אפשרי לצאת מהבועה הזו . 
אולי נועדתי לחיות ולמות ביני לביני , אני חושבת בשקט , בלי הדרמה שנשפכת מכל אות ואות במשפט הטפשי הזה . 
אחר כך אני מצליחה אמנם לפתוח את העיניים ומרגישה איך הכל נפתח , ברור שהיא צדקה . 
ואיך עושים את זה בחיים ? 
כולם מדברים על החיים , על דברים שהם רוצים לעשות ולנסות , ועל כל מה שצריך להספיק ולא לפספס , ואני מסתכלת מהצד ומסוגלת רק לברוח לפה . 
ולדנה . 
עד שאני מצליחה להחליט לחתוך מוקדם ולוקחת טרמפ עם מי שלא נשארות שם שום שניה מיותרת , עד שאני עומדת בהחלטה שלי , אני שולחת סמס טפשי כעבור שעה ומשהו . 
אחר כך אני נסוגה , כי באמת , אני עוד לא טיפשה מספיק כדי להתלונן בפניה על הצרות שהאהבה שלי אליה עושה לי . 
אז אני מתנצלת על ההטרדה , וכשהיא מבהירה שהיא מוכנה לשמוע אני זורקת משהו לא קשור וכביכול מסיימת את השיחה . 
כמובן שהיא לא מוכנה לקבל את השטויות שלי , מתקשרת ופותחת בסדרה של " מה מה מה מה ? 
" אני חצי מסבירה וחצי לא , שומעת אותה נכנסת הביתה ואומרת שהיא נשמעת כמו מתוך מיקסר כשהיא בעצם בתוך החדר שלה . 
בסופו של דבר אין לי מה להגיד . 
כן , ברור שאני יודעת מה קרה , אבל לא ... 
.. 
. 
אני לא יכולה להגיד את זה . 
לא , אני בעצמי יודעת ואומרת את זה לעצמי , זה לא עניין כזה ... 
.. 
. 
אני ... 
.. 
. 
אני לא יודעת אם אני צריכה להגיד את זה , בקול רם . 
( לך . 
) אחרי שהשיחה מתנתקת אני קצת שקטה יותר לכמה רגעים , כנראה שקטה מספיק כדי להרדם , אבל הכל עדיין לא בסדר ואפילו מתוך הלילה אני מרגישה את העצב המייאש הזה . 
לוט רציני מכסה את המנורה שלי , ועל אף האיחולים והתקוות אני לא רואה איך הוא יירד בקרוב . 
הבוקר מגיע מוקדם מדי ואני עסוקה במציאת תנוחה שתאפשר לי לשקוע שוב בשינה . 
החום מטריד אותי ואני מטרידה אותי אבל איכשהו בסופו של דבר אני מוצאת את דרכי בחזרה אל הלילה . 
לא לזמן רב , אמנם . 
כשהבוקר מתחיל באופן סופי הדמעות לא מאחרות לבוא , ואני יודעת שלהתעורר לתוך בכי זה כבר לא סתם דיכאון מינורי של איזשהם אחר צהריים עייפים או של יום בעייתי . 
עם הרבה הלקאה עצמית מושתקת אני מבטלת את שיעור הנהיגה . 
אני אפילו נשמעת מה - זה מצוננת מרוב הבכי ואפילו לא צריכה להגיד שאני לא מרגישה טוב כי זה נשמע ככה . 
במילא כל כך הרבה זמן לא נהגתי , אז עוד כמה ימים יעברו ... 
.. 
. 
למי אכפת באמת . 
אני צריכה עוד זמן לפני שאלך לסטודיו , לשיעור שאני כל כך אוהבת ובכל זאת לא רוצה ללכת אליו . 
למען האמת , לו יכולתי לשכב במיטה ולמרר בבכי עד שארדם זה היה אידאלי . 
דנה עלתה על טיסה בלילה והיא תחזור רק ביום ראשון . 
פתאום ארבעה ימים בלי שום הבזקים שלה נראים לי בלתי אפשריים . 
אני יודעת שזה מטורף ומנסה למצוא זמן טוב לגמילה . 
אני מנסה לחשוב על זמן לקראת החודש הבא ויודעת שזה בחיים לא יקרה באמת . 
אף פעם לא הייתי כל כך מאוהבת בה . 
כשהיא מגיעה אני לא כולי פרפרים וכל נגיעה שלה לא מעבירה בי רעד בכל הגוף . 
החיבוק שלה לא גורם לי להיות בעננים ולא כל מילה שלה אני ממסגרת , אבל עכשיו , יותר מתמיד , הלב שלי מלא בה לחלוטין ונדמה שהפעם באמת " If I open my heart there'd be no space for air " ואני לא מצליחה להבין איך מתמודדים עם זה . 
אני לא מצליחה למצוא את המוטיבציה לעשות דברים , משהו תוקע אותי רק במה שאני רגילה לעשות , וגם זה לפעמים כרוך בשכנועים עצמיים אין סופיים לגבי כך שאסור לי להמנע ולוותר על הכל . 
בחיי שאני רוצה כבר רשיון נהיגה , ורוצה להפגש עם אנשים , ושייצא משהו מהקשר הטלפוני עם אנאבל . 
אני גם לא רוצה להרים ידיים בקשר ללנה למרות שאתמול נראה כאילו אני כבר לא מעניינת לה את קצה הציפורן . 
תיאורטית גם רציתי לחפש נעליים ואני גם רוצה לקנות בגדים מסוג כלשהו , אבל בעצם אני לא מצליחה להרגיש את הרצון לכלום וקצת בא לי פשוט להשבר באופן סופי כי לפעמים הרבה יותר קל לחבר את השברים מאשר לנסות למצוא את מה שיימלא את הסדקים וימנע את ההתפרקות הסופית . 
תוותרי , תמצאי לך תחביב חדש . 
התקוות האלה לא עובדות טוב , לא למדת כבר ? 
באמת , בשבילך , תנסי למצוא משהו אחר . 
