מעניין מתי החיים מסתיימים . 
ואם מישהו מודיע לנו כשהם מסתיימים . 
מעניין מתי הייתה הנקודה החמקמקה שבה החיים למעשה הסתיימו . 
אני לא יכול להגיד זאת , אני לא יכול לדעת . 
יכול להיות שזה היה כשהבנתי בגיל 4 שלעולם לא יקשיבו לי כמו שאני רוצה , כשהלכתי עם אמא ודודה ז'ניה ברחוב צ'רניחובסקי והקפדתי ללכת שפת המדרכה ואמרתי הרבה מאוד דברים חשובים אבל הן פשוט לא התייחסו אלי . 
יכול להיות שזה קרה לי לפני כמה חודשים שחגית החליטה שהיא לא שומעת אותי יותר . 
ולא משנה כמה אני מנסה לדבר מאז בקול חזק , היא טוענת שאיננה שומעת . 
יכול להיות שזה בכלל היה כשלא יכולתי יותר לענות לאבא כשהוא קרא לי " אפס " או " כלב " או " מנוול " ופשוט השלמתי עם זה שזה מה שאני , זה מה שתמיד יהיה ואין לטעם לנסות להאבק , זה רק מתיש יותר . 
אני לא זוכר את הנקודה המסויימת בה הפכתי מהבטחה לכישלון . 
לכאורה , זה קרה כשעפתי מהצבא , אבל זה יכל להיות כשאבא שלי נאלץ לשלם על מבצע גרנדיוזי כושל של שופליפטינג מטאואר - רקורדס וזה היה יכול להיות בסימנים הראשוניים של חברותיות לקויה . 
עוד בגן הרגשתי בעייתי כשצורת התקשורת החביבה עלי הייתה לשים רגל לילדים שעוברים ליד ובקושי הצלחתי לרכוש חברים . 
אני זוכר בכיתה ג' כשהרגשתי שדברים מתהפכים ושימי אלוני הסכים לבוא אלי הביתה והחזקתי בידי כוס ומשקה והודיתי בפניו שחשבתי לקחת את הכוס חזרה למטבח ולהשאיר את המשקה ומה מטומטם הדבר מצידי , כמה התרגשתי שהודיתי בפאשלה זו ! 
כפי שהתרגשתי אתמול כשאמרתי לדני " תוציא הכל , אל תשאיר כלום " ולא הייתי מסוגל להגיד " בפנים " כי חששתי שזה יישמע פסיכולוגיסטי מידי , אחרי שקרעתי אותו ואת נאווה בטניס והוא התעצבן מאוד וחזר על מילות ההתרשמות של נאווה " אתה קוף ! 
" אל מול משחק הרשת שלי , אלא שהוא עשה זאת בלעג של מפסידים . 
אני לא מנסה , אני לא מנסה בדר"כ . 
וכשאני מנסה אני מרגיש התרגשות גדולה , חיובית , מזה שאני מנסה , אבל כשאין מחיאות כפיים סוערות מצד שמנגד , אני מרגיש שהניסיון שלי היה פומפוזי בצורה מגוחכת ונזהר שלא לנסות שנית . 
ההליכה המייגעת אתה אף פעם לא יודע מתי זה נגמר . 
האמון שלך בה נגמר - זה בטוח . 
אתה מוצא את עצמך על שפת הים , על שפת החוף , של הים , חושב על השיר ההוא של נושאי המגבת אבל לא מצליח להיזכר בשמו וזוכר במקוטע את המשך השורה " הדרך אל ה - " או " הבית של ה - " , אתה לא משוכנע , אבל זה לא משנה לך , זהלא משנה בכלל , כי יש לך את המנגינה . 
וכשאתה מנסה בכל זאת להתמקד בגלים ולנסות להוציא מעצמך דברים קצת יותר נשגבים מאיך לנצח את הטריוויליה המדמנית , אתה מנסה לחשוב מאיפה בעצם התחילה ההדרדרות ונז'כר במילותיה של מאיה ג'י אודות " אמון " ומבין שלמעשה ברגע שהיא גז'לה ממך את התינוקת באותו בוקר ארור וכל היום תכננת איך אתה הולך אחרי העבודה לעמק המצלבה ותולה את עצמך ברוב רהב והדר - אז האמון נגמר . 
מתוך מסה 1 : " הבוז לחוצפניות הישראלית , הבוז לממשיכי - השיחה למינהם . 
הבוז לילדות הישראלית , רווית ממשיכיניות - שיחה למיניה . 
הבוז לכל אותן פעילויות של שכל - דל ואקטיביות מופלגת . 
" הטקסט המלא : http://www.angelfire.com/indie/ruviw1/ESSAYS/E1.htm אלוהים משתמש בי הוא מנצל אותי מינית הוא גורם לי לעבור את ההשפלות הגדולות ביותר , בשביל אדם עבורי אבל אני כמו האריה מנארניה אפשר לכבול אותי למזבח אפשר להשיר לי את השיער אבל אני אשוב כלאחר - יד במלוא הדרי פשוט מפני ש אני מדבר יותר בשקט מכולם וואי וואי קראתי בהארץ לפני כמה ימים שהוא החליט שלא לעשות " מי ישמע ? 
" מהספר ושבכלל הספר לא יעסוק במלחמת לבנון השניה וגם נדמה לי שהיה כתוב לפני שבועיים שממש לא מתכוונים יותר מידי לדחוף את הספר ומנחם פרי אמר שם שדויד גרוסמן שוב ממציא מחדש את השפה העברית אבל אותי זה מאוד מדאיג שהספר החדש של דויד גרוסמן - ממש לא מיוחצ"ן ! 
