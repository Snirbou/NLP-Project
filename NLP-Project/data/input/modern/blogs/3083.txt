להתחיל לכתוב בגוף שלישי . 
[ ? ] לקשור את הלשון . 
ולכשאשכח תידבק לשוני לחיכי ואזכר . 
להפסיק לספר לעצמי סיפורי לטאות [ הרי העיניים מתגלגלות בכל מקרה וה זנב לא גדל מחדש ] . 
ואיך זה כשאתה רחוק ה תשוקה בוערת כמו בראשונה ? 
[ מקלחות קרות וכו ] . 
ואיך לבד אני כבר לא . 
[ אפילו לרדת שורה לא מגיע לי ] , תידבקתידבק לשוני לחיכי ולא אשמיע קול , הרי הטעות הכי גדולה שלי היא אני . 
ואזכור , כמה אזכור . 
אני לא מקבלת את התשובות המובנות מאליהן , אבל רק כשאני ערה . 
ובעשרים ושלוש שעות האחרות , כשאני הולכת בשנתי , אני חולמת את חיי , את בכיי , את הנפש שלי . 
זה היה פוסט רגשני לפני כמה דקות . 
בבית בשום מקום . 
מרגישה שמתקרב ענן בצורה של דכאון . 
אני לא מצליחה , אני לא מצליחה עריכה : עכשיו יותר טוב יש בוזי בין מחשבות , רגשות . 
חורף לי , אבל עצוב : אני כל כך כועסת על העולם , שלא נותן לי להיות אני לבד , רק אני . 
רק אני עם עוד אנשים אהובים שהם רק הם . 
בכל מקום אליו אלך , וכל דבר שאעשה , אני אהיה חלק ממערכת שאני אף פעם לא שולטת בה , בשום מקום לא אוכל לאכול בחינם , ולחיות בחינם , ולהיות בריאה בחינם , רק בכסף ורק על חשבון מישהו אחר . 
[ רק לאהוב אני יכולה כמעט בחינם ] אבל למרות זאת חורף לי וקר ברגליים : ואני חושבת על גשם , והאצבעות קופאות לי באמצע הכתיבה , והעשן של הסגריות [ שאני עדיין מכחישה שאני מעשנת , ואמשיך להכחיש עד שאתחיל לקנות קופסאות שוב ] ממש סמיך עם האדים , והכל מהול בעלים נופלים ונשימות , ובלי לדעת איפה אנה הייתה אני הולכת במקומות מסויימים מריחה את הבושם שלי וחושבת שאנה הייתה בהם . 
וחברויות חדשות פורחות כאילו שחורף זה אביב של חברות , ובועז כל כך יפה בחורף . 
וקל לי לחשוב על חורפים שעוד יהיו : 30/10/06 09:45 " רוצה לגור עם בועז בדירת סטודנטים עם שקיות שוקו ודבש במקרר , טוסטר וחלה . 
ומזרון עם סדין שלא יושב עד הסוף , וחלונות עם הרבה אור , ומגבר וקן ציור . 
שמיכת פוך בלי ציפה , וכרית אחת . 
אפילו תריס שבור לא ייתן לאהבה לברוח מאיתנו . 
ומאפרה , אולי , וכריות במקום ספה . 
ושטיח יפה בחורף ... 
.. 
. 
ספריית דיסקים במקום אח ואהבה במקום אוכל . 
" 
