לפני שהלכתי לישון הזכירה לי אמי שבסביבות 2 בלילה היא ואבא שלי יוצאים להביא את אחי משדה התעופה . 
כן כן , רועה הצאן חוזר . 
אחרי לא פחות מ - 3 חודשים . 
בערך ב - 4 לפנות בוקר התעוררתי לקול זכוכית מתנפצת . 
היות שהשעה כבר הייתה 4 ואמא שלי אמרה שהם ייצאו בערך ב - 2 , אחזה בי פאניקה קלה - מי האדם המשוטט בביתי בשעת בוקר ( לילה ? 
) מוקדמת זו ושובר דברים ? 
לרגע חשבתי לצאת ולבדוק , אבל מיד הבנתי שזה יהיה קצת מטומטם לצאת החוצה ולהודיע לפורץ , " הנה אני , כאן , מולך , עדת ראייה לפריצה שלך , ואם לא תמהר לרצוח אותי אני אברח ואתקשר למשטרה " . 
אז נשארתי בחדר , וחיכיתי . 
כעבור רגע שמעתי קול מים זורמים בברז , קצת כמו ששטיפת כלים נשמעת . 
על פורץ ששוטף כלים עדיין לא שמעתי . 
חשבתי שאולי סבתא שלי באה לביקור פתע ( כמובן שזה מאוד הגיוני בהתחשב בשעה , אבל חשוב להזכיר שהייתי מנומנמת וערה רק למחצה ) , ואז שמעתי את האדם החשוד צועד לעבר חדרי השינה ( התכווצתי במיטתי , ואני קטנה גם ככה ) , ונכנס לחדר השינה של ההורים שלי . 
שמעתי ארון ומגירה נפתחים ( הפורץ בוודאי תר אחר אוצר המחרוזות מקפריציו ( בית קפה יצירה ) של אמא שלי ) ואז שמעתי את אמא שלי אומרת בקול לחשני " תגיד , שמת לב מה השעה . 
. ? " אז מסתבר שאלו היו ההורים שלי ושהם נורא חכמים אז הם כיוונו את השעון לא טוב והוא העיר אותם ב - 3 ומשהו במקום יותר מוקדם . 
ואז נרגעתי וחזרתי לישון . 
ואז רועה הצאן חזר . 
כמה הסברים על אח שלי : 1 . 
הוא לא הסתפר בערך מאז הצבא ( והוא השתחרר בנובמבר 2003 ) . 
2 . 
השיער שלו אינו חלק ואינו מטופח במיוחד , הוא פשוט שם , על הראש שלו . 
3 . 
כרגע הוא נראה ככה : ( שימו לב , קשה להבחין , אך מדובר בציור ולא בתמונה ) בכל מקרה , בשלושת החודשים האחרונים בילה רועה הצאן בניו זילנד וגם קצת באוסטרליה . 
בין השאר הוא הספיק לעשות בנג'י , צניחה חופשית ולקנות לי פינגווין , קנגורו וקואלה ( כמו שהוא הבטיח לפני שהוא נסע ) . 
עכשיו רק צריך להתרגל מחדש לעובדה שיש לי אח . 
דיאלוג שהתקיים בין תמר לביני , היום בשיעור מתמטיקה : אני : תמר , האם יהווה הדבר חוצפה אם אוציא את כריכי ואנגוס בו ? 
תמר ( לא שמעה מה אמרתי ) : מה ? 
אני : האם יהווה הדבר חוצפה אם אוציא את כריכי ואנגוס בו , באמצע השיעור ? 
תמר ( שוב לא שמעה מילה ) : מה ? 
אני ( בקול רם מאוד ) : מותר לאכול ? 
? 
קיבלתי 77 במבחן במתמטיקה . 
זאת למרות שהצלחתי לחרבש את המשוואה הטריגנומטרית הכי קלה ביקום . 
מסתבר שהתרגיל בחקירה היה אמור להיות קל . 
במבחן חששתי שהוא היה קל מדי ( מה שבדרך כלל רומז : עשית טעות חמורה , טלי ) . 
אבל כנראה שהוא באמת היה קל . 
קל קל קל . 
להקליל = לעשות משהו קל יותר . 
( ממציא המילה : נפתלי אונגר , הידוע בכינויו טוביה צפיר ) היום הוקפצתי הביתה על ידי קניג , הידוע בכינויו קניג . 
בדרך הייתה לנו שיחה מעניינת לגבי הסוגיה האם הסיפור החדש שהמצאתי לגבי הרשיון שלי עדיף על להגיד שאמא שלי לא נותנת לי את האוטו או לא . 
זה הולך ככה : החלטתי שאם מישהו ישאל אותי אם יש לי רשיון , במקום להגיד " יש לי רשיון כבר X חודשים אבל אמא שלי חושבת שאני נוהגת על הפנים אז היא לא נותנת לי לגעת באוטו אף פעם " אני פשוט אגיד " נכשלתי בטסט חמישי מזמן ומאז הפסקתי ללמוד כי התייאשתי " . 
קניג אומר שעדיף להגיד שיש לי רשיון , כי זה נשמע יותר טוב מאשר להגיד שנכשלתי בטסט חמישי . 
מצד שני , אני נכשלתי רביעי , אז אין כל כך הרבה הבדל בעיניי . 
וזה יחסוך הרבה שאלות כמו " מה , את באמת נוהגת כזה גרוע ? 
" ואת כל הסיפורים על אמא שלי . 
אני באמת צריכה לקנות כבר אוטו משלי . 
בקרוב מאוד יש בגרות בעל פה באנגלית , so i'm trying to talk in english most of the time . 
Hello , Good morning , dog , cat see , i know words ההסבר שנתתי לפאינה לגבי חוסר ההצלחה שלי במשוואה הטריגונומטרית : " מצטערת , פאינה , אני שכחתי לצמצם את ה - 10 ל - 5 , ומשם הכל הלך לאבדון " לפני כמה ימים שמענו באוטו ( אמא שלי נהגה , כמובן , העולם עדיין לא התהפך ) את הדיסק שצרבתי ( בשביל לשמוע כשאני נוהגת , אבל מהר מאוד זה הפך לדיסק שאני שומעת כשאמא שלי נוהגת ) . 
אמא שלי הקשיבה לשירים , הקשיבה עוד קצת , ואז אמרה באף מעוקם " מה זה הדיסק המעפן הזה ? 
" אני חושבת שזאת קצת חוצפה מצידה לומר זאת על דיסק הכולל שירים של יזהר אשדות , אביתר בנאי , אסף אמדורסקי , טל שגב ושות' כשהיא בעצמה עדיין מזמרת בקולי קולות עם מאיה בוסקילה וכוכבי " כוכב נולד 2 " . 
אתמול שהו בביתי לירן , אבישי ואלכס קניש . 
ברגע מסוים ראיתי ליד הרגל של קניש נעל הפוכה וביקשתי ממנו בנימוס להפוך אותה , כי זה מציק לי בעין . 
זאת הייתה טעות . 
בשניה שהלכתי לשירותים שלושתם הפכו כל חפץ אפשרי בחדר שלי . 
זה היה ממש כמו איזור הדמדומים . 
כל רגע מצאתי עוד איזו בובה שיושבת על הראש . 
הגעתי למסקנה שהבלוג שלי מזכיר את התוכנית " קצרים " . 
הרבה קטעים קצרים , חלק מצחיקים יותר , חלק פחות , חלק בכלל לא , משולבים לכדי תוכנית אחת . 
ובנימה זו - . 
10 דברים על טלנובלה בע"מ : 1 . 
יעל בר זוהר ( דנה בלום ) משחקת שם בתפקיד עצמה - מישהי יפה אבל בלי שכל שמנסה להראות שהיא יודעת לשחק ( אבל היא לא ) . 
2 . 
הסידרה אסורה לצפייה על ילדים מתחת לגיל 8 . 
ואני אומרת : נו , ברור , בני 9 הם בדיוק קהל היעד לתוכנית מלאה סקס , סיגריות ואלכוהול . 
3 . 
מאור כהן ( שחר ) מצחיק אותי . 
אני לא יכולה לשכוח איך בניצנים כולם צעקו לו לרדת מהבמה עם זקני צפת . 
כשחושבים על זה , אני צעקתי לו " מאור , תעשה לי ילד ! 
" פעם מתוך רחמים . 
אני גרופי . 
4 . 
טוביה צפיר ( נפתלי ) מצחיק אותי גם . 
בהתחלה חשבתי שהעניין הזה שלו שהוא הרביץ למישהי מההפקה היה בשיר שלנו , אז חשבתי שפה צוחקים עליו כי עשו אותו עצבני ואלים . 
אבל כנראה שזה היה לפני . 
אז יצא קצת אירוני שבאמת במציאות הוא עצבני ואלים . 
טוביה השועל הזה . 
5 . 
גיא לואל בתפקיד בני מחייך יותר מדי . 
ויש לו חיוך מגעיל . 
6 . 
גילת אנקורי ( מירי מורן ) תמיד נראית אותו דבר . 
כבר שנים שהיא נראית אותו דבר . 
אני אפילו חושבת שאת התמונה שלה בפתיח לקחו מהצילומים לרמת אביב ג' . 
7 . 
רון שחר ( שון ) עושה מבטא ערבי טוב . 
והקטע איתו ועם החברה שלו , שבמשך שיחה שלמה הוא דיבר איתה במבטא ערבי ( והפוסטמה לא שמה לב ) הייתה אחד הקטעים המצחיקים ביותר בטלנובלה הזאת . 
8 . 
מישהו מוכן להסביר לי מה גרשון עושה פה ? 
ואיך הוא יצא מהכלא ? 
ומה פתאום יש לו אישה וילדה ? 
9 . 
דוד וקסמן חתיך . 
אבל בתמונה של טלנובלה בע"מ שראיתי לפני שהסידרה התחילה היה לי קשה להחליט אם זה בן או בת . 
עכשיו כשאני יודעת שזה בן , אני מרשה לעצמי לומר שהוא חתיך . 
10 . 
זה הדבר ששר את שיר הפתיחה של הסידרה : . 
