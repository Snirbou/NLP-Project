תרפי ! 
תרפי כבר ! 
! 
אני אומרת למחשבה המעצבנת הזאת שעושה לי בזזז בראש כבר בערך שבוע . 
וזה ישר מזכיר לי את מוח מארתור שזימזם אבל זה לא קשור . 
אז אני אומרת לה שוב די , והיא לא מפסיקה וכל פעם מוצאת לה מפלט אחר למעיינות מחשובותיי וזה משגע אותי ממש . 
היא עושה לי כאב ראש כזה חזק שבא לי לשבור משהו ( כן קורה שאני עצבנית ) . 
ואז כשאני חושבת על זה לעומק .. 
. 
אולי זה באמת נכון מה אם טעיתי כל הזמן הזה מה אם הייתי צריכה לנהוג אחרת לוותר לזרום עם זה לא ! 
בשום אופן מה שמחליטים מחליטים וזהו כי כל השאר זה החלטה שאחרי שטיפת מוח או החלטה אחרי זמן שתמיד עושה את שלו וזה שיש זימזומים של בזזזזז לא אומר שצריך לוותר להם ולהתפשר . 
בשום אופן לא . 
אבל איך עושים להם שיפסיקו ? 
בזמן האחרון אני נרדמת נורא מאוחר כשכבר לילה ממש ואין אורות בשום בתים מסביב . 
אני שוכבת במיטה עוצמת את העיניים ולא נרדמת ובמקום אני מפליגה בים של מחשבות רחוקות וקרובות צהובות וסגולות ופתאום מין זרמים של תחושה טובה של רוגע עוברים בי מהקודקוד עד הבהונות וזה עושה לי לחייך ואז כשעוברת רבע שעה וכל המחשבות המעניינות נגמרות אני קמה מתיישבת מול העץ היפני הקטן שלי ומול האקווריום ומתחילה לספור דגים דג ועוד דג .. 
. 
אני אוהבת להעלם להיות בשום מקום ובכל מקום כמו מקום _ _ _ בשיר שאתה יודע שבטוח יש שם מילה ואתה לא מבין למה היא בלתי נראית . 
כמו עמוד ריק באמצע ספר מתח עמוד שלם שנעלם ולאף אחד לא ברור למה או לאן . 
אני אוהבת ללכת בין אנשים ולהיות שקופה כמו חלון ראווה של חנות לשמלות כלה או אולי חנות ממתקים אני אוהבת לשבת בשקט ולראות דברים מהצד להביט לעבור בעיניים על כל הפרטים עד האחרון . 
אני אוהבת להיות רחוקה באמצע שום מקום עם עצמי אבל עדיין עם כולם 
