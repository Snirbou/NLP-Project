כבר הרבה זמן מתחשק לי פוסט אמיתי , ובהתחשב בכך שמאיה עושה המון כאלו בזמן האחרון , זה רק מגביר את החשק יותר ויותר . 
אתחיל בגניבה , כי זה יקל עליי . 
גל . 
יליד 3 לאפריל 88 , בן קצת יותר משמונה עשרה . 
אני גר ברמת גן , בבית בו נולדתי , אשר כרגע מונה שלוש נפשות . 
כשנולדתי היו 4 , לאחר שנה וארבעה חודשים נולדה שיר , הרי היא החמישית . 
אחי עזב לגור עם אשתו לעתיד לפני שנתיים ( החתונה בעוד שלושה וחצי שבועות ) , ואבי עזב את הבית לפני שלושה חודשים ( לכל אלו שלא סיפרתי להם , ועדיין קוראים פה , לא באמת יכולתי למצוא את הדרך ) . 
אז נשארנו שלושה . 
הגובה שלי הוא 186 כנראה , והמשקל בסביבות ה 77 . תמיד הייתי גבוה מדי לטעמי , ובאופן אבסורדי זה יצר אצלי ביטחון עצמי מאוד נמוך , אבל כיום אני מאוד שלם עם הגובה שלי , ומאוד שמח עליו . 
אני תמיד מרגיש שמן , למרות שעם השנים זה נעשה תלוש מהמציאות , כתוצאה מהיותי צ'אבי ביסודי ככל הנראה . 
יש לי עיניים ירוקות , שאני מאוד אוהב , למרות שאני משוכנע שיש בהן בעיה כלשהי . 
גם אני כחברתי לפני , שונא את אפי , אבל כנראה לא אעשה עם זה דבר , בעיקר מתוך חשש מין התוצאה . 
השיער שלי מתולתל ומוזנח להפליא , מטעמי שנאה לקרמים בעיקר . 
בגלל היותו נפוח להפליא , לא יכולתי גם לחפוף אותו באופן סדיר מדי , מה שהפך אותו לקשר מפלצתי . 
ובכל זאת אותי זה משעשע . 
לפני כשנה וחצי צבעתי את השיער לג'ינג'י , כך שיש לי שורשים ארוכים שחורים , וחלק תחתון ג'ינג'י . 
עד יציאת השורשים התעקשתי תמיד שהשיער שלי חום . 
הסיבה יכולה להיות היותי עיוור צבעים . 
הא , עוד פגמים גופניים הם אסטמה , שנעשית קשה עם השנים , ופלטפוס , שמלבד כמה חודשים בהם לא ממש יכולתי ללכת בכיתה ה ', לא באמת הפריע לי אי פעם . 
אני בהיר עד כדי סינוור , ואוהב את זה . 
מאיה היא החברה הראשונה שלי , הנשיקה הראשונה שלי , וכל שאר דברים ראשונים שאתם יכולים לדמיין . 
היא האדם הכי מרכזי בחיים שלי קצת יותר משנה , ואין דבר שאני שמח עליו יותר מכך שהדברים בינינו בהם הסתדרו כפי שהם הסתדרו בסוף . 
התנודות שמצב הרוח שלי יכול לעבור בגללה , או נכון יותר , בזכותה , מדהימות אותי לעתים . 
הערב היתה דוגמא נהדרת . 
לפני מאיה , ידעתי בעיקר מרורים , כאשר אהבתי את יעל במשך תקופה ארוכה הרבה יותר מדי , ואז גם זוהר הפציעה לאיזו תקופונת , והיו עוד כל מיני קשקבליות באמצע , אבל כנראה לא חשובות מספיק . 
אני אדם מאוד טוטאלי . 
כמעט תמיד יהיה לי רק אדם אחד שיהיה מאוד מאוד קרוב אליי , והשאר רחוקים בהרבה . 
אין אצלי באמת מצב בו כמה אנשים קרובים אליי בו זמנית ברמה שווה . 
אני מתחבר טוב יותר לבנות , מאוד קשה לי לשוחח עם בנים על דברים , עם בנות הדברים זורמים לי טוב יותר . 
אני חושב שאני בוגר לגילי , ושתמיד הייתי , אך מנגד כשאני מסתכל על התנהגותי מלפני כמה שנים , אני מניח שגם כעת איני בוגר יותר מן הסביבה . 
אני מתנשא בצורה בלתי רגילה , פרי המצאות בכיתת מחוננים זו השנה ה 10 , ובכל זאת לעולם לא אתנשא אל מול אדם . 
ניתן לראות בכך צביעות כלשהי , ואני מניח שיש דברים בגו , אך הסיבה העיקרית מבחינתי היא שהדבר השנוא עליי ביותר הוא לפגוע באנשים . 
אני משוכנע שכתבתי כבר את כל זה , אך בכל מקרה , גם אם אשנא אדם , אבל אראה אותו במצוקה , לא אוכל שלא לעזור לו . 
יש לי חולשה לפגיעות של אנשים , או משהו כזה . 
אני מאוד אוהב ספורט , יותר מדי לטעמי , ולעתים קצת מכור למשחקי מחשב , בעיקר משחק אחד ספציפי כנראה . 
אני אוהב את הכח ר"ג בכדורגל , אהדת כורסא שכזאת , ואת עירוני רמת גן בכדורסל , אהדה שכנראה אין דרך אחרת לתאר אותה מלבד מכל הלב . 
הכח עולים ליגה השנה , עירוני יורדים , כך שמצבי הספורטיבי קצת בכי רע . 
השיר ווי אר דה ווינרס אוף יורוויזיון הוא נפלא , וגם תקוע לי בראש כרגע . 
מצחיק אותי שכתבתי יורוויזיון . 
אני אדם דכאוני , ולאחר שנים שהתנגדתי להגדרה הזו , כנראה שאין מנוס מלקבלה . 
לרוב אני מרגיש שאין באמת סיבה אמיתית להמשך קיומי , או סיבה כלשהי לקיומי מלכתחילה . 
אני לא מאמין באלוהים , לצערי יש לומר . 
אני מכונס , עצור במידה מסויימת , בעל ביטחון עצמי נמוך מאוד , ומתנהג בצורה שונה לחלוטין בהתאם לאנשים שסביבי מבלי להתכוון לכך אפילו . 
לכן אני חושב שבאופן עקרוני אני באמת יכול להסתדר עם רוב האנשים , גם אם בסתר לבי אבוז להם ( שוב צביעות ) . 
אני מאוד אכפתי , מאוד לויאלי ? 
קשה לי להגדיר זאת , אך יש בי נאמנות מטופשת כלפי אנשים שנמצאים איתי באותו מצב . 
זאת אומרת , במידה ותהיה בעיה כלשהי למישהו קרוב אליי , לרוב זה יפריע לי כאילו זה היה לי . 
אני מאמין בצדק , וקשה לי לקבל עוולות מכל סוג שהוא , גם אם הן עווליות לחלוטין , ובפועל לא פוגעות באף אחד , אך הן בכל זאת לא נכונות , לדעתי . 
אני לא מקבל אף מוסכמה חברתית מעצם היותה מוסכמה חברתית , בגלל שפעמים רבות המוסכמות האלו שגויות לחלוטין . 
ברגע שהבנתי שרבות המוסכמות הלא נכונות , אין לי כל בעיה לבחון כל אחת לגופה . 
אני אדם מלא סתירות ומוצא זאת כדבר נפלא . 
אני מאמין באמונות תפלות . 
אין לי כל נגיעה לחתולים שחורים או שאר מידפקין , אבל יש לי לעתים אמונות קטנות כאלו משלי , שאני מאמין בהן . 
אני לא מאמין באלוהים כאמור , אך לא אתפלא אם כן קיים כוח עליון כלשהו . 
אולי יהיה נכון יותר לומר שאיני מאמין בדת . 
בכל אופן , איני גם אתאיסט כמובן , ובאופן אישי אני מוצא את האתאיזם כדת לכל דבר ועניין . 
אני משופע בנטיות סאדו - מזוכיסטיות , מן הנטייה הבסיסית והחזקה מאוד להיות עבד , עד הנטייה המאוד חלשה אך שקשה להתכחש לה והיא להיות אדון . 
כאמור , עבד טוב לי הרבה יותר . 
בנוסף לאלו יש לי גם פטיש לכפות רגליים , שמתחבר לכל עניין העבדות , כמובן . 
איני בטוח ממה כל הדברים האלו התפתחו , ומאיזה גיל , אני מעדיף לחשוב שזה מולד , לא שזה באמת משנה , אך החוויה הראשונה שאני זוכר כקשורה ( הא , תרתי משמע , האמת שלא , זה סתם שעשע אותי ) היתה בכיתה א ' , אך לא אפרטה כאן מטעמי היגיינה אישית . 
בכיתה ז' כבר ידעתי במפורש שאני עבד , וזאת אחרי שחיפשתי קצת באינטרנט דברים קשורים . 
בשנים מוקדמות יותר ביסודי דמיינתי בנות מהשכבה דורכות עליי , וזה נשמע לי הגיוני להפליא ( גם אתם עשיתם זאת , נכון ? 
) . 
נסיון ממשי בתחום אין , מלבד שטויות קלות שמאיה הסכימה לאחר תחנונים . 
כן יש לי נסיון וירטואלי , שמתחשק לי לספר עליו , כי בשורה התחתונה זה דבר שאני מאוד שלם איתו . 
היתה תקופה של בערך שנה בין סוף י' לסוף יא ' , שבה הייתי משרת נשים שונות ומשונות באינטרנט ועושה את מבוקשן אל מול המצלמה . 
זו היתה דרך פורקן נהדרת , ומאוד נהנתי ממנה . 
סביר שיש תמונות לא כל כך מחמיאות שלי איפשהו שם ברשת ( למרות שנראתי לא רע בתקופה ) , אבל בסך הכל זה משהו שאני באמת שלם איתו . 
הייתי טיפש , כי עשיתי זאת לא בחוכמה , אבל אני לא מצטער על זה . 
הכתיבה של זה כאן באה מכיוון שבאיזשהו מקום היה לי קשה עם זה בעיקר בגלל ביקורת הסביבה . 
זהו . 
זה מתקשר לי . 
יש דברים שבהם דעת הסביבה לא חשובה לי לחלוטין , ודברים אחרים בהם היא חשובה לי מאוד . 
אני מניח שאצל כל אדם זה כך , אבל אצלי לרוב זה מאוד קיצוני , כמו לא מעט דברים אחרים . 
נחזור לביטחון העצמי . 
עד מאיה , שהעלתה לי אותו בהמון מובנים , היה לי ביטחון עצמי מאוד מאוד נמוך , מכל בחינה . 
כעת הביטחון שלי בעצמי עלה , במראה החיצוני שלי , ובעיקר בערך עצמי . 
ובכל זאת , אני מאוד ביישן , ויש דברים בהם קשה לי להתבלט . 
בטקס הסיום אני צריך לרקוד במרכז הבמה בריקוד אחד , לבדי , ועדיין איני יודע מאין אשיג את תעצומות הנפש לעשות זאת , אם בכלל . 
אה כן , ריקוד זה משהו שאין לי בו ביטחון בעצמי , ומעולם לא היה . 
אני מאוד בטוח בצורת ההקראה שלי , בקול שלי , הן בשירה והן בקריאה , ובכלל ביכולותיי הוורבליות . 
טיפלתי בבעית דיקציה קלה שהיתה לי , ואני שמח על כך מחד , אך קצת מצטער על אובדן הייחוד . 
לא התקבלתי לגלי צה"ל , למרות שרציתי זאת מאוד , בעיקר בגלל שאנשים סביבי אמרו לי שאני מתאים . 
קנאתי מאוד בעמרי כששמעתי שהוא התקבל ( ככלל , אני מקנא לא מעט , כמו כולנו אני מניח ) , אך כעת אני באמת מאוד שמח בשבילו . 
יותר מגלי צה"ל , רציתי ללכת ללהקה צבאית או לתיאטרון צה"ל , אך לא הגעתי למיונים מפאת מיונים לגל"צ . 
גם בדיעבד איני מצטער על כך . 
אני מאוד רוצה לעבוד בעתיד בתחום המוזיקה , אפילו לא לעבוד , אלא רק ליצור . 
אני מונע זאת בעצמי מסיבות מטופשות כעצלנות , או חוסר תיאום עם אחי כדי לבקש את הגיטרה . 
ובכל זאת , החלטתי שעד סוף הקיץ אדע בצורה זו או אחרת לנגן על גיטרה ופסנתר . 
יש בי רצון כלשהו גם להיות בתחום התיאטרון , ואני מאמין שגם חבוי בי כישרון כלשהו , אך הוא כנראה רחוק מלהספיק . 
מה גם , שאני כל כך לא בטוח בעצמי , שאין בי באמת את הכוח לנסות לעשות איתו משהו . 
לפני שאשכח . 
אני אוהב הקדשות . 
מאיה כתבה לי הקדשה בספר שנתנה לי ליומהולדתי האחרון , והיא מרגשת אותי כל פעם מחדש . 
בטח לא תזכרו זאת , אך אם תביאו לי מתנות בשנים הבאות , כתבו הקדשה . 
איני נוהג להחליף מתנות בכל מקרה , אלא אם יש לי אותן , וגם במקרה ויש , ישנם מקרים מיוחדים ( ברי סחרוף בהופעה ) . 
אני מתרגש מאוד בקלות , ובוכה מאוד בקלות . 
ככלל אני טיפוס מאוד אמוציונלי , ואני אוהב את זה . 
משחקי כדורסל הם אחד מהדברים האהובים עליי , אני באמת מוציא אנרגיות כוחות ( וקולות ) , שזה מאוד נחמד לגלות שיש בי . 
האמת שהיום קצת הפחדתי את עצמי , כשקלטתי עד כמה נמוך אני צועק , ואפילו לא התכוונתי . 
הרגשתי נורא טוב כשהפיזיוטרפיסטית של רמת גן זיהתה אותי , ושאלה אם אני בא לכל המשחקים . 
זה גרם לי להרגיש שאני כן עושה איזשהו שינוי , ולעתים אני באמת עושה . 
הייתי רוצה להיות ספורטאי במידהו ויכולתי , ולהיות אוהד , במשחק כדורסל , זו כנראה הקרבה הגדולה ביותר שאוכל להתקרב . 
אני מאוד אוהב כדורסל ישראלי , דווקא בגלל שהוא גרוע , ונופל בהרבה מן האירופאי וכמובן מן האן . 
בי . 
איי . 
הוא פשוט משחק שונה לחלוטין , אבל זה המשחק שאני אוהב . 
אני חושב שאם אלך למשחק כדורסל באמריקה , של הקבוצות הטובות בעולם , לא באמת ארגיש כמו במשחק של רמת גן , אבל אחד טוב . 
כן , סליחה על הפיסקא הלא מעניינת לשונאי הספורט שבינינו . 
הו כן , במגרשי כדורסל אני מתנהג כמו בהמה , מקלל וצורח , וכל כך נהנה מזה . 
יש בי שאיפה כלשהי להיות פולטיקאי כשאני אהיה גדול , למרות שאני חושש שסטיותיי המיניות יפריעו לכך ( אחרי הכל , עם כל הערבים , לא צריכים עוד עבד בכנסת ) , או גרוע יותר , זה יפריע לסטיותיי המיניות . 
אני מניח שבאיזשהו שלב אם באמת אחשוב על כך ברצינות , אצטרך לעשות את הבחירה . 
הסיבה לשאיפתי היא לחלוטין לא חיפוש אחר שררה ובוודאי שלא התמלוגים שהיא נותנת , אלא בעיקר מתוך האכפתיות האופיינית לי . 
יש בי פטריוטיות משל עצמי , ולמרות שלעולם לא הייתי מקריב את חיי למען המדינה , הייתי שמח להקדיש את חיי למען המדינה . 
אני מניח שהפוליטיקה של היום מגעילה אותי , ויש בי רצון עז לשנות . 
אני גם מאמין שיש לי את היכולות , לכן בסופו של דבר אני רואה זאת כבלתי נמנע מבחינתי לעשות משהו בנידון . 
אם באמת יצא מזה משהו , אין לדעת . 
אה , בסתיו הקרוב אלך ללמוד משפטים . 
זה אפילו לא כל כך מפריע לי . 
זה מחייך אותי באיזשהו מקום . 
די ברור לי שלא אעבוד כעורך דין , זה כבר לא ממש מעניין אותי , אבל טוב שיהיה את התואר בכיס . 
אני מקווה שאוכל לתרום לצבא ככל שאוכל בכל תפקיד שהם ימיינו אותי אליו ( כמובן שלא , אשמח לתרום אם באמת אהיה בתפקיד תרים , אם לא , אשמח להשתחרר , למרות שאתם לא אמורים לדעת את זה , אחרי הכל , בוחרים פוטנציאליים ) . 
כמעט שכחתי . 
הספר האהוב עליי הוא " איש משום מקום " של אלכסנדר המון . 
קבלתי אותו מביל ובטי ביומהולדתי הקודם , וטרם סיימתי אותו , במכוון . 
אני בספק אם אני אסיים אותו אי פעם . 
אני מניח שכן , אני רק רוצה לשמור את זה עוד כמה שנים . 
אני לא יודע למה , אבל ממש כיף לי ככה . 
בא לי לשמוע שלום גד , לא שמעתי אותו הרבה זמן . 
אינדי מה תעשי ? 
לילה טוב . 
( אגב , לי זה תמיד חשוב . 
שעת פרסום : 12:31 . 
) " לפני מספר ימים כשהייתי שניה לבד , אבל ממש שניה לבד , שמעתי פתאום מישהו קורא לי " מר בנאי , מר בנאי " לומר את האמת , איך ששמעתי את המר לפני הבנאי הבנתי שמתוק מהביקור הזה כבר לא יצא . 
" מי זה , זיגל ? 
" " מי זה זיגל ? 
" מי זה זיגל הוא שואל אותי , " תראה אדון זיגל , אני אדם ששומר מצוות זה נכון אבל אין לי שום קשר למשרד הדתות אני נשבע " " אני לא זיגל אומרים לך , ותפתח את הדלת מר בנאי " " מה זה , אני לא בבית " " את זה תספר לזיגל , לא לי . 
" " תגיד לי מה אתה רוצה ? 
" " תתחיל לארוז אנחנו זזים " " זזים ? 
" " זזים , זזים " " לאיפה זזים ? 
" " למעלה , להחזיר ציוד " " אה , אתה מהמשטרה הצבאית , אתה הבהלת אותי אתה יודע . 
אבל אני הייתי למעלה ברמה לפני שבועיים , אני החזרתי את כל הציוד אתה יכול לשאול את רס"ל קריר . 
" " כשאני אומר למעלה מר בנאי , אני מתכוון הרבה יותר למעלה ממה שאתה חושב שלמעלה זה למעלה " " זאת אומרת ? 
" " נו , תתקפל , באתי לקחת אותך לשמיים " " מה מה ? 
אותי , לשמיים ? 
" " אייווה " ( יש קטעים כאן שבאמת משעשע לכתוב ) " מה , זאת אומרת לעולם ה .. 
. 
? 
" " יס " " מה זאת אומרת שאני ... 
.. 
. 
" " סי סניור " " לא יכול להיות , אתה טעית במיקוד " " שום טעות . 
תראה חבוב אתה מדבר עם מלאך . 
" " מלאך ? 
" " ולא סתם מלאך , עם רחמים אנג'ל . 
מלאך מורשה . 
אז אל תגיד לי טעות ובוא נזוז , כי יש לי עוד ארבע - חמש נגלות לעשות היום , והכנפיים שלי כבר לא מה שהיו . 
יאללה , תתחיל להתנענע " " אבל תסלח לי אדון אנג'ל , הודעה כזאת לא שולחים לבן אדם כמה ימים קודם ? 
להכין אותו ? 
מה זה אין הזהרה , התרעה , ברירת קנס ? 
מה זה ככה באים וגוררים ? 
" " אתה מעכב אותי חבוב . 
יאללה , תן גאז " " מה אני קרבורטור תגיד לי , איזה מין דיבורים אלו , וחוץ מזה תסלח לי אבל למה דווקא אני , יש כל כך הרבה תודה לאל מסביב " " אז אתה לא רוצה לבוא בטובות ? 
" " הלו , הלו , תסלח לי אני קבעתי פגישות , יש לי סידורים , יש לי תוכניות , קניתי פיס , תחכו עד יום חמישי . 
אתה יודע מה , תקחו מישהו אחר לא ירגישו בהבדל תאמין לי " " אבל רוצים אותך באופן מיוחד " " למה דווקא אותי ? 
" " עושים הצגה , רוצים שתשתתף " " אתה צוחק " " בחיי אלוהים , משהו בינלאומי , עם תזמורת גדולה , ושחקנים ובדרנים , ליגה א' " " איפה יש לך שם שחקנים ליגה א ' , בחייך " " עכשיו לכלכלת מר בנאי " " למה ? 
" " הלא כל השחקנים הטובים אצלנו " " מי ? 
" " תקח את מרילין מונרו " , " זה נכון " , " גארי קופר , ג'ודי גארלנד . 
קלארק גייבל זה כלב ? 
" " לא " " אדה מניינו , לואי ארמסטרונג . 
אום כולתום עלי רחמים " " אתה צודק " " ולא מזמן הגיע גם המצחיקן הזה , פיטר סלרס , היה לנו ערב איתו , עשינו במכנסיים " " עכשיו כשאתה מדבר אני באמת נזכר שבתחילת השבוע ירד קצת גשם " " אמרתי לך , ליגה א ' . בוא איתי , כדאי לך " " כן כן " " זה הצ'אנס של החיים שלך , תאמין לי . 
אתה בא ? 
" " תתחילו את החזרות , אני אגיע " " מתי ? 
" " אוטוטו . 
תוך שלושים , שישים , תשעים שנה . 
אוטוטו . 
" " אם אתה ככה מדבר , אני רואה שאין עם מי לדבר " " אין אין " " נתן את התפקיד שרצינו לתת לך לצ'ארלי צ'פלין " " על איזה תפקיד בכלל מדובר ? 
" " המלט " " המלט ? 
אם אני .. 
. 
אה בעצם , אם אני .. 
. 
" " עזוב עזוב , תשאר פה עם האינפלציה , מחירי הדלק , והמסים . 
עם זיגל שלך . 
" " בסדר " " צ'או " ( בקול שייקה לוי שכזה ) המלט זה תפקיד טוב , אין מה לדבר , ולהיות או לא להיות זאת שאלה טובה . 
אבל אם להיות המלט ולא להיות , אני מעדיף לא להיות המלט , ולהיות . 
" יוסי בנאי ושייקה לוי - להיות או לא להיות . 
סתם התחשק לי . 
שנים מתוך שלושה פוסטים בחודש הזה מוקדשים לאנשים שמתו . 
זה מוזר מדי . 
הא . 
זה יהיה מוזר במיוחד בעיצוב הזה . 
המון שנים רציתי ללכת להופעה של יוסי בנאי , באמת אהבתי אותו . 
זה חבל . 
מוות זה לא כיף בכלל . 
ולא יודע , נראה לי מתאים לכתוב את זה כאן . 
זה גם מתאים כזה לדעתי , בהתחשב בכל הסוללה שהלכה . 
לילה טוב . 
( יהי זיכרו ברוך ? 
) עריכה : נדמה לי שזה יותר : http://israblog.nana 10 . co.il/tblogread.asp?blog=114931&amp;blogcode=3937635 כן , אז הכח עלו ליגה . 
זה מאוד מטופש , ובעיקר חשוד . 
עד שלא תשמע שריקת הפתיחה בעונה הבאה , אני לא באמת אאמין לזה . 
נו , ככה זה כשאתה אוהד קבוצה שבמשך כל חייך נמצאת בליגה השניה , מלבד הבלחה של שנה אחת לשלישית . 
אוח , שנה הבאה יהיה משעשע . 
העיצוב הזה משעשע אותי , הוא ישאר כאן זמן מה . 
מי יתן ובלוג זה יעסוק מעכשיו אך ורק בספורט ( : 
