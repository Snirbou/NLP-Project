סוף סוף זה קורה : לאט לאט מופיעים סימני הצלחה בחיים שלי , צצים פירות להשקעה שלי בכל תחום בחיי . 
כנראה שעם תחילת השנה החלטתי לפתוח דף חדש ולנסות מעתה והלאה לעשות כמיטב יכולתי בכל דבר - מה שלא עשיתי עד כה . 
עד עכשיו לא ראיתי כל כך תוצאות - הציונים לא עלו משמעותית , חיי החברה שלי לא שיגשגו ויכולת הריקוד שלי לא השתנתה כל כך . 
זה תיסכל אותי , אבל רק גרם לי להשקיע יותר . 
בחודשים האחרונים הפכתי להיות סוס עבודה - חרשתי לכל מבחן הכי טוב שאני יכולה , נתתי את הנשמה שלי בכל שיעור מחול יותר מתמיד , ובנוסף לכל - ניסיתי לשפר את היחסים עם החברים והמשפחה . 
והנה , התוצאות הגיעו : - התעודה שקיבלתי ביום שישי הייתה אחת הטובות ( חוץ מהציון בביו שאין מה לדבר עליו ) . 
הציונים באנגלית ובהיסטוריה הפתיעו אותי במיוחד , נוכח העובדה שלא תמיד הצלחתי בהם . 
את עיניי האירו הציונים במקצועות המחול : 100 קומפוזיציה , 100 קלאסי , ו - 98 מודרני . 
כנראה שלהשקעה יש תוצאות . 
- כמה טוב שהתקרבתי יותר מתמיד לאנשים שאני אוהבת , החברים שלי . 
במיוחד לאסף המתוק שלי , שיצא לנו להפגש בזמן האחרון די הרבה , עם הדברונת שאיתה יש לי שיחות נפש עמוקות , ועם יעל הקטנה , שמשמחת אותי יותר מתמיד . 
ממישהו מסויים דווקא התרחקתי . 
חשבתי שאולי יש מצב למשהו בינינו אבל ויתרתי על די מהר מהבנה שזה לא זה ומכך שלא בא לי שוב קשר עם שרוט . 
- הבחינות לצבא הולכות לי טוב . 
יותר מידי טוב . 
בבחינות למש"קית ת"ש היה לי קל למדיי ומהקצינות שבחנו אותי הבנתי שאין לי מה לדאוג . 
את השלב הראשון לדובר צה"ל עברתי לשמחתי הרבה , מה שאומר שגם יש לי ראש . 
לאודישן ללהקה הצבאית אני מתאמנת הרבה בידיעה שאני הולכת לשם בשביל החוויה . 
לא מצפה לכלום . 
בינתיים שיפרתי את היכולת המוזיקלית והקול שלי . 
ככה הכי טוב . 
כמה טוב שסוף סוף אני רואה את התוצאות להשקעה שלי - עכשיו אני מאושרת יותר . 
וזה הכי חשוב אז נכון , לא בכל יום פוגשים נערה ששרה בכל רגע נתון שירים שאף אחד לא מכיר פרט לדורות שחוו את קום המדינה . 
ונכון , קצת לא טבעי לילדה בת 17 ( עוד מעט 18 ) להתעסק באומנויות הבמה בכל רגע שהיא נושמת , לחלום את זה , לחוש את זה . 
גם קצת לא הגיוני לפגוש בת טיפש - עשרה שמשתדלת לא לדבר בסלנג , להשתמש רק בשפה גבוהה ונכונה כאשר מסביבה המילה " כוסית " מופיעה כמו פטריות אחרי הגשם . 
אז נכון , אני שונה ... 
.. 
. 
רק שונה , לא מוזרה ... 
.. 
. 
נראה לי . 
אם ככה , אז למה , אבא ואימא ? 
למה אתם חושבים שאני כזאת ? 
מוזרה , לא מובנת , אחרת .. 
. 
בצורה השלילית של המילה . 
כל פעם שאתם אומרים " איך נפלה עלינו ילדה כזאת ? 
" או " מה נעשה איתה ? 
חשבתי שבגיל הזה היא כבר תהיה בוגרת " , נשבר לי הלב . 
אני מנסה לא להראות לכם את זה אבל זה פוגע בי . 
אני כבר בוגרת אפשר לומר , זאת ההתבגרות שלי , כזאת אני אהיה כל החיים ואתם רק צריכים לומר תודה לאל על זה שזכיתם לבת עשרה ששלבי ההתבגרות שלה לא כוללים סיגריות , אלכוהול , סמים ומסיבות טבע . 
האהבה לדברים שעושים לי טוב לא " תעבור עם הגיל " כמו שאתם אומרים , אלא רק תפרח ותתחזק . 
החיים הם הבמה שלי , אני נותנת את השואו שלי כל הזמן , אתם רק ניצבים , עובדי במה שמנסים לכוון אותי ולא תמיד מצליחים . 
וטוב שכך . 
אולי יום אחד אפילו תלמדו ממני כמה דברים שישנו את הגישה המיושנת שלכם . 
בינתיים , הדבר היחיד שאני מבקשת הוא שתקבלו אותי כמו שאני . 
אל תתביישו בי כשאני כזאת לא רק על הבמה , אלא תתגאו . 
אם לא אתם , אז מי יתגאה בי ? 
הבת שלכם לא מוזרה אלא מיוחדת , תהנו מזה ככל שאתם יכולים כי לא עוד הרבה זמן מישהו אחר יהנה מהיותה כזאת , מישהו שהיא תהיה רק שלו ... 
.. 
. 
