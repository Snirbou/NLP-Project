זה בערך מצב חיי . 
מילא שאני נהנית לקרוא את מה שאתם כותבים ( זה עושה לי בית בעבודה - תודה גורים ) אבל לא משקיעה מעצמי , שאני לא מספיק מאופסת על חייכם בשביל לדעת מתי הסמסטר מתחיל ( שזה אומר גם מתי אני צריכה להיות בדוכן ) , אבל גם התחלתי לשכוח לטפל בדברים שלי עכשיו . 
אז אחרי שהלכתי וקניתי ערכת הרשמה לאוניברסיטה , אחרי שישבתי ומילאתי את כל השטויות ( מציק כל המספרים האלה ) , נזכרתי מאוחר מדי שאני גם צריכה לשלם את התלוש המעצבן בבנק ( לא בנק הדואר חס וחלילה ) , ואז לרוץ לדואר לשלוח את הכל רשום . 
כמובן שהעובדה שאני צריכה תעודת בגרות לכל העניין פרחה מזכרוני לחלוטין , ולא ניתן לאתר אותה בשום מקום ( בעצם , אנחנו יודעים בדיוק איפה היא - בבוידעם של ההורים שלי בארגז השני מבחוץ , עם פסים לבנים צהובים - אבל לאף אחד אין כוח למצוא את זה באמת , וזה בכלל לא משנה כי ) כמובן שעד שהגעתי לבנק הוא כמעט נסגר , ועם התור שהיה שם לא היה לי בכלל סיכוי להגיע לדואר , אז ויתרתי מראש . 
אבל בבית גיליתי לאחר עיון נוסף בחוברת שאפשר גם להירשם דרך האינטרנט . 
מילאתי את הטופס ( כל כך הרבה יותר פשוט מהטופס הידני ) , שילמתי ( אני לא מאוד אוהבת לתת פרטים באינטרנט , אבל כשאין ברירה אז אין ברירה ) ואז גיליתי שלמעשה הקטע האינטרנטי הזה לא כזה מוצלח , כי מסיבה בלתי ברורה עדיין צריך לשלוח להם תדפיס של הרישום בדואר . 
אינטרנט . 
זה לא קונספט כל כך מסובך ! 
לדעתי זו קונספירציה של האוניברסיטה נגדי ובעד הדואר . 
כנראה הדואר אמר להם שהוא לא יטפל בהם בכלל אם הם ישמישו משהו אינטרנטי לחלוטין שיגזול מהדואר אלפי מכתבים רשומים בשנה . 
בקיצור , כיוון שאין לי מדפסת , ומסתבר שבסניף הדואר הקרוב אין אינטרנט שאפשר להדפיס ממנו , ובחנות הצילום שליד האינטרנט לא עבד , אז אני גם חסרה 430 ש"ח וגם עדיין לא רשומה לאוניברסיטה . 
אולי זה סימן . 
מיכל ועוד משהו ? 
שמתם לב איך רוב הפוסטים שלנו הם או הודעות רשמיות או קיטורים מכל מיני סוגים ? 
