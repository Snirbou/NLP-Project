בתגובות לפוסט הקודם , אורי העלה קצת זכרונות בצפר , וזה הזכיר לי סיפור . 
פרסמתי את החצי הראשון שלו בתור תגובה , ואז הבנתי שבעצם רציתי פוסט משל עצמי : יום אחד , נכנסה היועצת לכיתה ( ה ’ ) , והציעה לנו ניסוי מעניין . 
כל אחד יכתוב על פיסת נייר את שמו , ואת שמותיהם של שלושת האנשים בכיתה שהוא הכי רוצה להיות חבר שלהם . 
כמובן , שהשמות ישמשו אותה רק לייצור סטטיסטיקות מגניבות , אותן תציג לנו ( אכן נגנבתי מהרעיון ) , והכל יישאר אנונימי לגמרי . 
טוב , סוג של אנונימי . 
היא חזרה אלינו אחרי כמה ימים , והעבירה לכל ילד פתק קטן , ועליו מספר . 
מספר הקולות שקיבל . 
לא מי בחר במי , כמובן , וכל אחד יודע רק כמה הוא קיבל . 
ממש בסדר . 
כאילו שמי שקיבל הרבה לא ידע שהוא חזק גם ככה , ומי שחלש היה צריך עוד אישור לזה . 
וכאילו שבכיתת מחוננים תחרותית , אנשים לא יתחילו מייד להשוות ציונים . 
3 , אם תהיתם . 
הייתי די מרוצה , כי זה בדיוק ממוצע ( כל אחד בחר שלושה אנשים ) . 
והרבה חברים שלי ( הי אורי ! 
) קיבלו הרבה יותר , שזה גם סוג של אישור : אנשים פופולריים אוהבים אותי . 
ואז היועצת עשתה עוד שגיאה . 
בניגוד לקודמת , זו שגיאה ממש נסלחת . 
לא מין שיקול דעת מזעזע , אלא פשוט טעות קטנה בהערכת המציאות . 
אתם זוכרים שהיא הבטיחה לנו סטטיסטיקות . 
אבל לספר לכל אחד מספר בסוד , זה לא ממש נחשב . 
ואפילו היא הבינה שאסור לחשוף לכולם מי בחר במי , או כמה כל אחד קיבל . 
אז היא ציירה גרף . 
זה ממש הגיוני . 
גם אני נורא אוהב גרפים כאלה , עם חיצים שמחברים דברים לדברים אחרים . 
בגרף , כל בן היה משולש , וכל בת , עיגול ( מאוד מקורית , בנוסף לכל ) . 
ומתוך כל צורה יצאו חיצים , אל כל הצורות של האנשים שהאיש בחר . 
אם שני אנשים בחרו זה את זה , או זו את זו ( מצטער , אלה כל האפשרויות ) , היה חץ דו כיווני יפה בצבע אחר . 
ובתוך כל צורה היה כתוב גם מספר החיצים הנכנסים , רק כדי שיהיה יותר נוח . 
היא לא הראשונה , וגם לא האחרונה , שהזניחה פרמטר אחד קטן : כיתת מחוננים . 
עד סוף היום כבר היה לנו את הגרף המלא , עם כל השמות . 
כן , גם אלה שקיבלו אפס . 
וכמובן , מי בדיוק בחר במי . 
זה באמת לא היה קשה , בהנתן כמה אנשים שכן מוכנים לחשוף כמה קיבלו , ואת מי בחרו . 
אני לא חושב שצריך איזו מחוננות מיוחדת בשביל לפתור את זה . 
זה יותר האווירה של כיתת מחוננים , שברור לכולם שאפשר לפתור את זה . 
ושצריך . 
היו לי באותה תקופה חמישה חברים באמת קרובים . 
מתוכם נאלצתי לבחור שלושה , באופן שרירותי משהו . 
היה קצת לא נעים . 
אבל בתמורה , זכינו בסטטיסטיקה מעניינת ( אחת מיני רבות ) : מיכל קיבלה 7 קולות , מתוך 7 בנות בכיתה ( לא כולל אותה ) . 
והיא גם הייתה האיש היחיד שהיו לה הביציות לבחור מישהו מהמין השני ( איתן , למי שזה מדבר אליו ) . 
אז אתן רואות , בדור שלי היו פחות מיכל , אבל איכותיות באותה המידה . 
כבר 28 שנה הוא איננו , עזב את הבנין , סר מהאולם , הניח את מפרט הגיטרה . 
אלוויס מת . 
המלך יצא בדממה סוערת . 
28 שנה בלעדיו והקהל עוד זועק . 
* [ * - כל הנאמר בטל במידה ותימצא עדות אחרת לחיי פורענות או זקנה בהוואי או בכל אי טרופי אחר ] אתם מכירים את הרעיון הזה של ג'יני ? 
מבקשים ממנו משאלה , והיא מתגשמת בצורה הכי גרועה בעולם , ואלי יש לזה איזשהו לקח - לא לגמרי ברור לי . 
( כשהיינו ילדות מיכל סיפרה לי צ'יזבט כזה , שמתחיל בזה שאיש מבקש בו מסוג של ג'יני 500000 דולר ומייד דופקים בדלת ומודיעים לו שהבן שלו נהרג במיכרה , ושהוא קיבל 500000 דולר פיצויים . 
לא הצלחתי להרדם אחרי זה ) . 
אז פתאום השבוע ראיתי משהו שהיה קצת ככה : ניכנסתי לבלוג של ילדה , והיתה לה בצד רשימה של כמות הכניסות לבלוג שלה : היא רושמת בצד רשימת מטרות ( להגיע ל - 100 כניסות , להגיע ל 200 , להגיע ל 1000 ) , ומוחקת בכול פעם שהקאונטר מגיע למספר הזה . 
מלא ילדות עושות את זה . 
היא אחות של זאדה , המחבל שעשה את הפיגוע בשפרעם . 
הגעתי אליה מלינק ב ynet . 
המטרה הכי גבוהה שהיא הציבה לעצמה הייתה להגיע ל 3500 כניסות , והיא כבר היתה בכפול מזה . 
פיתאום חשבתי על ג'יני . 
טוב , זה מעבר קצת לא נקי , אבל אני שמה לכם כאן שאלון על ילדות . 
( אולי זה כן בסדר המעבר הזה , אולי בכול אופן ילדות היא קצת נוראית , גם אם ספציפית אח שלך לא ירה בערבים בטרוף ) . 
האם אתה מתגעגע לילדות ? 
מה הצעצוע האהוב עלייך מהילדות ? 
האם שמרת את אחד הצעצועים מהילדות ? 
למה ? 
מהו שיר הילדות האהוב עלייך ? 
מהי תכנית הילדות האהובה עלייך ? 
אם היית יכול לחזור בזמן לאיזה גיל היית חוזר ? 
האם משכת לילדות בצמה ? 
אתם יכולים להגיד " נקודת מבט גברית " בויז אנד גרלס ? 
אוף אל תענו על זה - תמציאו משהו אחר . 
לא יודעת . 
האם עברת שנוי משמעותי מאז שהיית קטן ? 
מה המקרה הכי מוזר שקרה לך בגן ? 
מה הזכרון הראשון שלך ? 
מה הזכרון הכי מתוק שלך מהילדות ? 
זה בהמשך לשיחתינו על איך לייצר יותר בלאגן בבלוג . 
תיראו אם בא לכם לענות על זה , או על חלק . 
( אתם יכולי גם לראות מה אחרים ענו . 
אבל הרבה ענו בטיפשות ) אחרון ודי : חיפשתי את הצרוף " ריח ילדות " , בגוגל , סתם כדי לבדוק אם גם ההמשך רלוונטי לשם הפוסט ( בסוף החלטתי שהוא לא . 
בכול אופן זה " ריח דבק ואורן " , אם לא זכרתם ) . 
והמקום הראשון שגוגל מצא לי בו אותו היה באתר מתכונים . 
כמה נכון ... 
.. 
. 
