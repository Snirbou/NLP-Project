כשנכנסתי למיטה ב - 4 בבוקר , עם רגליים כואבת ושיער רטוב וריחני , במקום סרחון הסיגריות , חייכתי לעצמי ושמחתי שבכל זאת החלטתי לצאת לרקוד , למרות העייפות . 
במשך 3 שעות רצופות לא זזתי מרחבת הריקודים . 
המוזיקה היתה מצויינת והיו לי המון אנרגיות לשחרר . 
הרבה זמן לא נהניתי ככה . 
לא עניין אותי מי נמצא מסביבי , לא חיפשתי חתיכים , רק שקעתי עמוק במוזיקה והזזתי את כל הגוף שלי לפי הקצב . 
יפו , מועדון האליזבת 1993 בימי שישי בערב היינו מתארגנות 5 - 6 בנות , מזמינות מונית גדולה ונוסעות לעיר הגדולה . 
חבורה של בנות 16 , אני הייתי הולכת לבית של מישהי שידעה להתאפר ולימדה אותי איך לעשות את זה . 
בכיתה י' מי שהיתה מלכת היופי של העיר איפרה אותי לראשונה , אחר כך היתה חברה שהתנדבה לבצע את המשימה , עד שלמדתי לבד . 
היו כל מיני מקומות שיצאנו אליהם , אבל האליזבת היה המקום שהכי אהבתי . 
העיצוב שלו מבפנים היה מהמם , המוזיקה היתה טובה והאנשים מסביב היו נחמדים . 
לי ולמאפרת היה ריקוד קבוע , די משעשע , שהיינו מתרחקות אחת מהשניה בצורה המקסימלית ואז מתקרבות בשילוב מזעזע של ריצה ודילוגים , רוקדות קצת ביחד ואז מתפצלות שוב וחוזרות על אותו הילוך ... תל אביב , 2004 כשאני חושבת על אותה חבורה זה גורם לי לחייך . 
בשעה שאני מפזזת הן כולן במיטות שלהן , ליד הבעל או החבר , לחלק יש גם ילד או שניים בחדר ליד . 
רק עם מיטל נשארתי בקשר , עם כל השאר החברות התנתקה . 
היום ראיתי תינוק חמוד ולרגע היה לי חשק להיות אמא . 
אני עוד מעט בת 27 , יש לי הרבה תוכניות , באף אחת מהן לא מופיע " להביא ילדים לעולם " . 
יכול להיות שאף פעם לא יקראו לי " אמא " . 
יש בזה משהו עצוב , זה גורם לי לתהות על הדרכים שאני בוחרת ללכת בהן.אז מה יותר טעים ? 
תאנים . 
הופתעתי לגלות את זה . 
היכונו לביאת המשיח!הסופשבוע הגיע כל כך מהר . 
אני כל פעם נדהמת מחדש איך זה שהשבוע רץ . 
אני חושבת להתחיל לחפש שוב מישהו . 
אני צריכה סבלנות בשביל זה , אבל בסופו של דבר זה משתלם , אז למה לא ? 
שיהיה סופשבוע מקסים ! 
