החתול של ארבע בבוקר היה שחור משחור ושחור גם מהלילה עצמו , שהיה דווקא צבעוני למדי . 
עטור בבני ישראל הצעירים והקולניים שהתרוצצו ברחובות ת"א במטרה לשאוף עמוק את אווירת החג . 
אחר - כך התיישבתי על המדרגות וצילמתי תמונה בודדת , כי זה כל מה שנותר לי בזכרון של המצלמה . 
בערב של שבת בים , השמש שהחלה לשקוע הותירה שביל זהוב על פני המים התכולים , והאופק ניראה כאילו חתכו אותו בסכין . 
כמובן שאין שום חידוש בכך שלכל דבר יש צבע , ושלי יש נטייה להכניס איזכור שלו בכל הזדמנות אפשרית . 
לכבוד המחשבות שמתרוצצות לי בראש זכיתי לראות היום פומריניאן מקסים . 
למרות שהיום היה נאה מאוד לטיולים , בהיותנו משפחה עירונית , וויתרנו על הטיול והתיישבנו בבית קפה . 
אל בית הקפה נכנס הפומריניאן שבמהרה גילנו שמלווה אותו הלקוחה הקבועה , אנה באומן . 
היא התיישבה לידנו יחד עם אמה , שלבשה משהו שהיה ניראה כסארי , והזמינה מיץ גזר וסנדוויץ ' חביתה ( אנה , לא אמא שלה ) . 
כחצי שעה מאוחר יותר הצטרפה אורלי באומן ואחות נוספת , ששמה לא ידוע לי , אך במרכז פרצופה התנוסס החוטם החזרזירי כחותם מובהק לבנות משפחת באומן . 
לאנה היה שיער שרוף וגפוייה לבנה מהוהה . 
היא הייתה כל - כך לא מרשימה , שעד שאורלי לא הגיעה לא הייתי בטוחה שזאת היא . 
אבא שלי אמר שגם אם זאת היא זה לא מרגש אותו בכלל . 
אמרתי שגם אותי לא , אבל אני מיידעת אותו בכל מקרה . 
אורלי , לעומת זאת , הייתה יותר יפה משהיא פוטוגנית . 
על הרגליים שלה נשזרו ורידים כנחלים קטנים , והיא נעלה שפיצים , מה שגרם לה להראות מזת רעב לחלוטין . 
היא דווקא אכלה - סנדוויץ ' חביתה , ושתתה מיץ גזר . 
זה היה נורא מקורי מצידה . 
היא עישנה סיגריה , למרות שזה היה איזור ללא עישון . 
כניראה מכיוון שהיא גם לקוחה קבועה וגם אורלי באומן , מותר לה . 
כשנכנסתי לבניין הייתה שם רייצ'ל עם פוני וקוקו קטן . 
היא חייכה אלי ואמרה לי שלום . 
היה בזה משהו מעט מוזר ומשמח . 
חייכתי אליה בחזרה . 
אחר - כך נשכבתי על הבטן ונדרשתי לחשוף את ישבני , כך שהפיזיותרפיסט יוכל למרוח משחה קרירה ולעבור על המקום עם אולטרסאונד . 
בדיוק אז צלצל הסלולארי שלו ובמקביל נשמעה דפיקה בדלת . 
הוא לקח את הסלולרי לסלון ופתח , אומר " שלום שרון " . 
חצי דקה מאוחר יותר שמעתי מישהו רוכן מעלי ואז " אוי , מי זאת ? 
" . 
הסתובבתי וראיתי באיזה שרון מדובר בדיוק . 
זה היה מעט מביך . 
חייכתי אליה יפה ותחבתי את ראשי בחזרה בחור של המיטה , שמיועד לכך שיתחבו בו את הראש . 
העקבים שלה נקשו על הריצפה והיא נעלמה משם . 
כשניסתי להסתכל לאן גיליתי חדר שלא ידעתי על קיומו . 
הפיזיותרפיסט חזר והתנצל על כל התקרית . 
כששרון שמעה זאת , פלטה לאוויר שסליחה , היא פשוט לא ידעה שיש כאן מישהו . 
אמרתי שזה לא נורא , וחזרנו לדבר על נולד לרקוד . 
שרון , שהשתעממה התקרבה אלינו , נשענה על המשקוף והקשיבה . 
היא שאלה מה שלום רייצ'ל , ואם אני מכירה אותה . 
חצי מהישבן שלי היה עדיין חשוף . 
אחר - כך הוא הרשה לי להתלבש ולרדת מהמיטה . 
ציינתי בפני עצמי ששרון נראית כמו קטלוג . 
היא חייכה אלי ואמרה שלום ומה נשמע . 
אמרתי לה שטוב ולהתראות לה והכל . 
היא השיבה להתראות . 
אני צריכה ימים כאלה בשביל להבין את מלוא המשמעות של המונח " ביצה " . 
זה היה יום מרגש והזוי למדי . 
פספסתי את הכלניות שפרחו ליד השער של האוניברסיטה . 
היום כשסוף - סוף הבאתי עמי מצלמה , ראיתי שהללו פשוט נבלו ומתו . 
התאכזבתי למדי . 
הנחתי שזאת מן תכונה כזאת של פרחים , שהם לא מסוגלים להאריך חיים בשביל שמישהו יספיק לצלם אותם . 
לפחות לא מישהו מפוזר כמוני , שלא מצליח לזכור לסחוב אתו מצלמה לאוניברסיטה . 
אני יכולה לצלם את הציפורניים הפלסטקיות הסגולות שלי , אבל ציפורניים לעולם אינן מרתקות כפרחים . 
במיוחד לא כמו הפרחים המקסימים שפורחים לנו כרגע על כל מטר רבוע של הסלון . 
אבל גם אותם וודאי לא אצלם , כי האור ו/או התפאורה אף פעם לא מרגישים לי נכונים . 
השבוע האחרון היה מעין שבוע הסתגלות . 
מדהים איך חודש בבית יכול לגרום לבנאדם לשכוח מה זאת בדיוק אוניברסיטה . 
ואני חטאתי במחשבה המתבקשת שתהיה שביתה , מה שגרם לצניחה לתוך הסמסטר להיות כאובה במיוחד . 
אבל חמישה ימים אחרי אני כבר לא זוכרת שפעם בכלל היה חופש . 
אני משוכנעת שבשבוע הבא אתאפס ואצליח לארגן לי איזו מערכת שעות סבירה , שכוללת בין היתר חיים . 
לכבוד פורים הלכתי לקנות כנפי פיה . 
רציתי לגבב פיסות חצאיות ושאר אביזרים אביביים ( יוני אמר " עם עדיפות למינימלי " ) , אך גיליתי שכנפיים הן עניין יקר וויתרתי . 
אני מרוצה מזה שלפחות השנה יש לאן להתחפש . 
ענן אפור וכבד מזעיף אלי פניו מבעד לחלון . 
שוליו נצבעו כתום של שקיעה , ומעליו מציצים שמיים תכולים ובהירים . 
הימים נהיים ארוכים ומבולבלים כימים של חודש שלא יודע מה בדיוק עמדתו כלפי העולם . 
ופיתאום פברואר , שהוא חודש קצר , התחלף במרץ . 
כל העניין תפס אותי בהפתעה מוחלטת . 
אם כי יש משהו טוב בלדעת שהזמן מעביר את עצמו , גם אם קורטוב תחושה של אוזלת היד אורב לי . 
ממש בקרוב הכל ילבלב . 
בפנים ובחוץ . 
ואפילו יש לי הזדמנות לקרוא . 
להנאתי ! 
