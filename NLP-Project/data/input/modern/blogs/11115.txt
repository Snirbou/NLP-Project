בדרכי לעבודה שמעתי בגלי צה"ל כי הנמר , שאשם בחטא הנורא של זלילת כלב ו - 4 חתולים בשדה בוקר , נתפס הלילה . 
הידיעה הזו לא מופיעה בשום מקום אחר באינטרנט , אבל בהנחה שבגל"צ יודעים על מה הם מדברים , החלק המעניין ביותר בסיפור הוא איך נתפס הנמר . 
על פי הידיעה , הנמר תיכנן לבלוע חתול נוסף הלילה , אולם העיר את בעל הבית , שראה את הנמר והחליט לתפוס אותו בידיו . 
לא רק שהוא לא נהרג , בעל החתול המופרע , הוא רק נשרט קלות . 
מצבו של הנמר סביר , מלבד העובדה שהוא נראה מותש וחלוש , ובקרוב ישחררו אותו בחזרה לטבע , בתוספת משדר , כדי שיידעו איזה חתולים בדיוק הוא מתכנן לטרוף . 
קודם כל זה לא מפתיע אותי שהוא חלוש , אם הוא ניזון מחתולים - כמה בשר כבר יש בחתול ? 
או שאולי חתולים הם חטיף או קינוח בשבילו ? 
האם באמת אין לו מה לאכול באזור ? 
מישהו חושב להקים ועדת חקירה בעניין הזה ? 
מעבר לכך , לא ברור בכלל מה חשב לעצמו מאלף האריות הזה כשקפץ על הנמר . 
כלומר , אמצע הלילה , יש לך חיה טורפת ופראית בבית , ואתה פשוט מסתער עליה בידיים חשופות ? 
לפחות היית מצטייד באיזה K - 500 או משהו ? 
בכל מקרה , אני שמחה שהנמר יצא בשלום מהתקיפה של בעל החתול המשוגע . 
הלוואי ויהיו לנו יותר נמרים בארץ . 
וגם פנתרים . 
ואריות . 
ובכלל חיות טורפות . 
איזה טורפות ? 
טורפות בן אדם . 
