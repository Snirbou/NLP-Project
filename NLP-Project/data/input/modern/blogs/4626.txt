אני לא בהכרח מאמינה באסטרולוגיה , אבל הוא כבר העקרב הרביעי שיש לי עסק רגשי איתו . 
העקרב השלישי שגורם לי להתגעגע אליו . 
העקרב הרביעי שמאכזב אותי איכשהו . 
מעניין מה הקטע . 
זו בטח לא מקריות , מעניין מה החוקיות פה . 
נמאס לי להתגעגע אליו . 
עייפה מהרצון לאהוב ולהיות נאהבת . 
למה אני אף פעם לא מצליחה לממש את זה כמו שצריך . 
למה הכל נתקע שם קצת אחרי ההתחלה . 
אני רוצה לראות אותו . 
להסתכל לו בעיניים ולהחזיק לו את היד . 
לא בשביל שנחזור להיות יחד . 
לאו דווקא בשביל לשחרר ממנו פרצי חיבה כלפיי . 
אני רוצה להיות מסוגלת לא לרצות . 
להיות שם פשוט כדי להיות שם איתו . 
לא בשביל תכלית מסויימת . 
עצוב לי . 
הוא חסר לי . 
בחלום היינו אני , אמי ז"ל ואבי במעין אולם גדול של מקווה ששימש לרחצת מתים ואנשים גוססים ונוטים למות . 
אמא שלי בחלום היתה עירומה למחצה , ושלושתנו עמדנו על שפת המקווה ולא ידענו מה עלינו לעשות . 
סביבנו היו עוד אנשים , חלקם כבר היו במהלך הטבילה ועל טקסי הטבילה היתה ממונה אישה שהיתה לבושה כדתייה בעלת מטפחת לבנה דהויה על הראש . 
בתודעה שלי בחלום התפקיד שלה היה " דיינית " . 
תפקידה היה מקביל לבלנית , הנשים שעובדות במקוואות ומקפידות שהנשים יטבלו עפ"י ההלכה , אבל אני הרגשתי שיש לתפקיד שלה איזה ערך מוסף . 
אמא שלי בחלום היתה כבר מתה , אבל מבחינה חיצונית היא נראתה חיה והתנהגה כמו בחייה . 
שלושתנו עמדנו כך כמה דקות והסתכלנו על המקווה , התרגשנו ובעיקר היינו מבולבלים . 
בשלב מסויים ניגשה אלינו אותה דיינית , שהיתה עסוקה מאוד , והסבירה לנו מה על אמא שלי לעשות כדי להיטהר ולמות לגמרי . 
היא דיברה איתנו בנימוס , אבל היה איזה קוצר רוח בשפת הגוף שלה . 
כדי למות סופית ולהיטהר , הסבירה לנו הדיינית , אמא שלי צריכה לבלוע משהו ( אולי איזו תרופה או רעל , לא זכרתי במדוייק ) ואח"כ להיכנס באיטיות למקווה ולטבול בתוכו . 
בסוף מושים את הגופה מתוך המים וקוברים אותה . 
אח"כ היה קטע מאוחר יותר בחלום , שבו אני , אמי ז"ל ואבי יצאנו מאולם המקווה והגענו למעין גשר לא ארוך שהתפתל מדלת היציאה מהאולם . 
היתה שעת אחר צהריים והשמיים היו לבנים לגמרי . 
מזג האוויר והאווירה היו בערך כמו באחד הימים שבהם ביקרנו בבית הקברות כדי לבחור מצבה לאמא שלי . 
הלכנו עד סוף הגשר ושם היתה מוצבת אמבטיה , קצת גדולה יותר מהאמבטיות הסטנדרטיות . 
לא ברור לי למה יצאנו מהאולם הגדול , אבל כנראה שזה מפני שרצינו לבצע את הטקס בפרטיות . 
אבא שלי התיישב על דופן האמבט ואני ואמי עמדנו מולו ודיברנו . 
מדי פעם יצאו מאולם המקווה חרדים לובשי שחורים שהיו בעלי תפקידים במקווה עצמו . 
אחד מהם חלף על פנינו ואני הסתכלתי על אבא שלי , שעדיין ישב בריפיון על דופן האמבטיה . 
הוא היה פתאום לבוש באופן מרושל מאוד בבגדי חרדים והיה לו כובע שחור על הראש . 
הוא עשה זאת כנראה מתוך ניסיון לשעשע את שתינו , ואמא שלי הצביעה עליו וצחקה , אבל לא מתוך לעג , ואמרה לי : " תראי אותו " . 
אבל אני הסתכלתי בו ולא יכולתי לצחוק כי ראיתי את האומללות שהיתה בעיניים ובפנים שלו , שלמראה צחוקה של אמי נעוו למין חיוך עצוב . 
היה במראה ובהתנהגות שלו משהו כל כך נלעג שהיה לי קשה לשאת . 
הוא התנהג כאדם שכל חייו ציפה לגרוע מכל אבל קיווה ליותר טוב , וכעת כשהוא יודע שהגרוע מכל לא פסח עליו , דבר לא משנה יותר ואפשר למתוח את גבולות הצחוק והגרוטסקה עד מוות . 
כאילו התחפש כדי להדגיש את חוסר הטעם והעליבות שהיו לכל בעיניו . 
ואז אמא שלי קרבה אל האמבט בצעדים איטיים עד שהיא נכנסה לתוכו ואני בחלום הבנתי שאני עומדת להיפרד ממנה ומאבי לעולמים . 
והתחלתי לחשוב , לא בהשלמה אבל גם לא בפחד , איך זה יהיה כשאני ואחי נישאר לבד בעולם הזה . 
התעוררתי כי לא יכולתי לשאת את המחשבה הזו על כך שאאבד גם את אבי . 
אני מודה , יש לי איזו אשליה שאני והוא נחזור להיות ביחד . 
אני בכלל לא בטוחה שאני רוצה . 
אני יודעת שאנחנו לא מתאימים בשיט . 
אבל אני מתעקשת להשלות את עצמי , לעת עתה . 
להיות דרוכה לכל מילת חיבה שהוא מרעיף עליי בטלפון , לכל שינוי דק באינטונציה . 
להאכיל את האשליה הפתטית הזו באי הוודאות שנושבת ממנו בכל פעם שאני שואלת אותו בהתרסה אם היה מעדיף שלא אתקשר יותר . 
אני מרגישה שבכמה ימים מאומצים יכולתי למחוק אותי מלבי , מזכרוני , מגופי . 
לזרוק לתהום ההדחקות שלי את כל החודש הקצרצר של ההיכרות איתו . 
אבל אני יודעת שבזה אני הכי טובה . 
בלהדחיק , ובמיוחד בלברוח מרגשות . 
אני גם יודעת שכבר אין לי הרבה על מה לדבר איתו , אם בכלל היה אי פעם . 
אנחנו לגמרי בראש אחר . 
אבל אני מדמיינת את העיניים שלו מביטות בי והן חסרות לי . 
אני לא רוצה להיות נואשת ונזקקת לו , אבל בכל זאת אני מניחה לעצמי לשקוע בריפיון נוראי אחרי שיחה " לא מוצלחת " איתו . 
החולשה מתפשטת לי בכל הגוף וכואב לי בלב . 
