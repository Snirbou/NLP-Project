חברים , אני רוצה להעלות בפניכם נושא חשוב . 
וכדי להסביר את הנושא , הזמנתי חבר יקר שידבר איתכם . 
נא להכיר , זהו פיט , " The No - Response Panda " . 
" היי חברים , אני פיט , " The No - Response Panda " . 
בכל פעם שגור פנדה קורא פוסט בבלוג הזה ולא מגיב , זהו מצב של 'חוסר תגובה ' . And it makes me a very sad panda " נכון שאתם לא רוצים שפיט יהיה פנדה עצוב מאוד בגללכם ? 
( כנראה שכן ) Who lives in the east 'neath the willow tree ? 
" " The No - Response Panda ! 
אפתח בציטוט מתוך נער החידות ממומביי שממש מצא חן בעיניי ( בניגוד לספר עצמו , שהוא די מאכזב ) : " אדם יכול להיות מנהל - אשף בחברת פרסום או פועל פשוט בבית יציקה , אבל אם הוא לא יודע לשתות , הוא סתם שיכור . 
" עכשיו נמשיך : יום שבת ה 04.08 נסענו לנו לבוסטון . 
המלון הפעם היה באיזור מעפן במיוחד ואף מפוקפק מעט , ולכן מיהרנו לעזוב אותו ולנסוע למרכז העיר , המכונה " דאון טאון " ובו מצויות כל החנויות . 
אחת מהמטרות שסימנתי לעצמי לטיול היתה לקנות לי נעלי ספורט . 
כבר זמן רב שאני רוצה להתחיל לעסוק בפעילות גופנית ותמיד אני מתרצת לעצמי שאני לא עושה את זה רק כי אין לי נעלי ספורט . 
אז היכן יותר טוב לקנות נעלי ספורט מאשר בארצות הברית , בירת כל המותגים באשר הם ? 
בכל אופן . 
אין ספק שכל הנעליים שם אכן יותר זולות מבארץ , אך נתקלתי בבעיה אחרת . 
המידות שם פשוט לא הגיוניות ! 
בארץ אני מידה - 37 , 36 ושם מידה 36 היתה פשוט ענקית עלי . 
ולפעמים גם 35 ! 
זה היה פשוט מדכא . 
לכן , כשכבר הצלחתי למצוא נעל ספורט במידה שלי , לא היה מנוס מלקנות אותה בלי לחפש בעוד מקומות דגמים אחרים . 
מה עוד שהיא היתה של דיזל ובמחיר מציאה של 50 דולר בלבד . 
זה כאילו האמריקאים פשוט מסרבים להכיר בקיומם של אנשים קטנים . 
אולי זה כי הם האומה השמנה ביותר בעולם וזה עוזר להם להרגיש טוב יותר עם עצמם , המחשבה שאנשים במימדים נורמלים פשוט לא קיימים . 
בכל אופן . 
יום ראשון ה 05.08 ( יום הולדת לתמר ) עוד יום בבוסטון . 
שוטטנו לנו בצדדים היותר יפים של העיר , ובין השאר הגענו להתקהלות גדולה מאוד של אנשים שזיהינו כפסטיבל . 
השלטים שמסביב ציינו שזה יום חג של איזה קדוש איטלקי , לא משהו שאמר לנו משהו אבל לפחות בישר על קיומם של המוני דוכני אוכל איטלקי מסביב ( שמישהו יסביר לי מה זה " המבורגר איטלקי " . 
בשיא הרצינות . 
ממתי המבורגר זה מאכל איטלקי ? 
מה , הוא עשוי מפיצה ? 
.. ) . לקראת הצהריים התקשרתי לאחל לתמר מזל טוב ליום הולדתה . 
תמר : " טלי , קנית המון בגדים ? 
" אני : " האמת שלא קניתי בגדים בכלל . 
אני לא מוצאת כלום . 
" תמר : " אבל את חייבת לקנות משהו ! 
שתוכלי להגיד אחרי זה שזה מאמריקה ! 
" אז אחרי זה הלכתי לחנות שנקראת " פילנ ' ס בייסמנט " וקניתי 3 ג'ינסים ב 140 דולר . 
וזה עשה אותי נורא מאושרת . 
( הערה : אחד מהם הוא מאוד מתרחב , וכשקניתי אותו נורא שמחתי שהנה יהיה לי משהו מיוחד שאף אחת אחרת לא תלבש , כי כולן הרי הולכות עם סקיני , והנה לפני כמה ימים אני קוראת בקוסמו שפדלפון חזר לאופנה . 
דמת' ! 
) יום שני , ה 06.08 כידוע , ארצות הברית ענקית היא והמרחק בין המדינות בה אף הוא ענק . 
על כן נאלצנו מדי פעם בפעם לקחת טיסת פנים . 
הראשונה שבהן היתה בחזרה לפילדלפיה ומשם מיד לטיסת המשך למיאמי , פלורידה . 
אני יודעת מה כולם מספרים לכם על מיאמי . 
עיר החלומות , ים , שמש , אנשים שמחים , הפי הפי ג'וי ג'וי . 
אז מצטערת , אני מכריזה בזאת רשמית ( ועם לימור הסליחה ) - אני לא אהבתי את מיאמי במיוחד . 
אבל אולי זה קשור למזל הנאחס שמיאמי עשתה לנו .. 
. 
זה התחיל מזה שכבר בדרך לשדה תעופה התבלבלנו בדרך . 
כשכבר הצלחנו למצוא את שדה התעופה , איש אחד שעמד מאחורינו בתור צחק למראה ערימת הענק של תיקים ומזוודות שאחזנו . 
אישה שעמדה מלפנינו ( ומאוחר יותר תיחשד כמכשפה שהטילה עלינו עין רעה ) הסתובבה למשמע הצחוק ושאלה בטון מתנשא ( תוך הרמת גבה למראה המזוודות ) לאן אנחנו נוסעים ולכמה זמן . 
יהודית ענתה לה שאנחנו נוסעות למיאמי ושאנחנו מטיילות חודש , כוונתה היתה שהטיול כולו יהיה חודש אך האישה המרושעת הביטה בה בעיניים פעורות ואמרה : " חודש במיאמי ! 
" ובהרמת אף הסתובבה חזרה קדימה , כאילו אין זה מכבודה לדבר עם אנשים מטורפים שנוסעים לחודש שלם למיאמי . 
אחר כך , ליד המסוע של המזוודות במיאמי , שלפנו בזאת אחר זאת את מזוודותינו , ומנינו אותן : 9 . 
מזוודה אחת היתה חסרה . 
המשכנו להסתכל על המסוע שהמשיך להסתובב למרות שהיה ריק , וחיה שאלה עובד שעבר שם במקרה איך יודעים שכל המזוודות כבר יצאו . 
לפתע המסוע כבה והפסיק להסתובב . 
" עכשיו את יודעת ! 
" ענה לה העובד בעליצות . 
במבט קודר הסתכלה חיה על המסוף , ואז עדכנה אותנו שהמזוודה שחסרה מכילה את כל מוצרי הקוסמטיקה של כולנו . 
מבחינתי זה אמר , בערך , מברשת שיניים , אבל שתי דודותיי ואמי מתגאות באוסף שלם של מוצרי טיפוח לפנים ושלל מוזרויות כאלה . 
וזה שווה המון כסף ! 
" גם לכן איבדו מזוודה ? 
" נשמע לפתע קול מצדה של חיה ( באנגלית כמובן ) , " אני איבדתי ארגז של לובסטרים ב 200 דולר ! 
" ( בואו נעצור רגע ונחשוב על לובסטרים ב 200 דולר . 
אוקיי , בואו נמשיך ) אז אחר כך בילינו שעתיים בערך במשרד שאחראי על מזוודות שאבדו , ובסוף אמרו לנו שהם יתקשרו אלינו אם הם ימצאו את המזוודה , ואם לא , אז כמובן שיהיה פיצוי , וכל זה . 
הייתה אווירה נורא קודרת יחסית לזה שהגענו למיאמי . 
כדי למצות את נפלאותו של היום הדרך למלון היתה ארוכה להפליא והגענו אליו רק ב 11 בלילה בערך . 
הגענו למלון . 
קיבלנו חדר בקומה ה - 2 . 
זה היה יכול להיות בסדר גמור אם היתה מעלית במלון הזה , אבל לא היתה . 
בהתחשב בכך שלמרות המזוודה האבודה עדיין היו לנו 9 תיקים ענקיים , ביקשנו להחליף את החדר לקומה ה - 1 . 
כשכבר קיבלנו חדר כזה , גילינו מכשהגענו אליו שיש בו רק מיטה אחת , ולמרות שמרוב עייפות התנדבתי לישון על הספה , או אפילו על הרצפה ( העיקר שנלך לישון כבר ) חיה סירבה להכנע והלכה שוב להחליף את החדר . 
הפעם , למרבה המזל , היו בו 2 מיטות והכל הסתדר על מקומו בשלום . 
ואף טוב מזה : בחצות הלילה התקשרו לדווח לנו שהמזוודה נמצאה ולה שלום . 
היא תישלח אלינו למחרת היום . 
יום שלישי ה 07.08 את היום בילינו ב - KEY - WEST , עיירה קטנה ליד מיאמי שבה דווקא ממש התאהבתי . 
התחלנו בביקור בסוג של סופרמרקט בשם " וולגרין " כדי לקנות מיני מזכרות ( וכדי לקנות לי , שמאסתי לבסוף בצליית ראשי ע"י השמש , כובע מצחיה ) . 
אחר כך התפנינו לפתור בעיה שהתעוררה עוד בתחילת הטיול , ולא נפתרה עד אותו הרגע . 
והבעיה היא : האוזניים שלי . 
אין ספק שכולכם ( או לפחות מי שטס אי פעם בחייו ) מכירים את החוויה של אוזניים שנסתמות בהמראה ובנחיתה . 
ובכן , העניין הוא שבמקרה שלי , הן נסתמו ולא נפתחו שנית . 
ובמשך כל השבוע וחצי הראשונים שהסתובבנו בארצות הברית , אני הייתי חירשת כמעט לחלוטין באוזן אחת . 
שלא תחשבו שהוזנחתי ! 
אמי ניסתה להקל עלי באמצעות טיפות אוזניים שהבאנו מבעוד מועד מהארץ , וכשזה לא עזר , אף רכשה עבורי טיפות אוזניים חדשות מבית מרקחת בוושינגטון . 
אך הזמן חלף , ואוזני נשארה סתומה . 
במובן מסוים התרגלתי לשמוע רק באוזן אחת , ולהיות קצת חסרת שיווי משקל , אבל לא היה מנוס בסופו של דבר מלראות רופא . 
אז מצאנו את עצמנו במרפאה . 
נרשמתי , ונאמר לי שתורי יגיע בעוד שעה בערך . 
אז הלכנו להסתובב קצת וחזרנו . 
תזמון מושלם : בדיוק כשפתחתי את הדלת כדי להכנס בחזרה למרפאה אחרי הסיבוב יצאה אחות מחדר הרופא והכריזה : " טלי פטל . 
" ( ואם תדמיינו את זה במבטא אמריקאי , זה יהיה אפילו יותר מצחיק מהרגיל ! 
) אז פשוט המשכתי מבלי להתיישב והלכתי אחריה . 
אירוע טראומתי נרשם כשהיא לקחה ממני מדדים . 
האמריקאים האלה , שום דבר אצלם לא יכול להיות כמו אצלנו . 
מילא שמעלות הם מודדים בפרנהייט , ושמרחקים הם מודדים במייל . 
אבל הם מודעים בכלל לכמה זה מלחיץ בשביל בחורה מישראל ששוקלת במצב הגיוני 50 קילו לעלות על משקל ולגלות שהיא שוקלת .. 
. 
? ? ? ! ! 112 כשנרגעתי והבנתי שמדובר בפאונד ( 458 גרם בערך ) התפנה הרופא לבצע לי שטיפת אוזניים . 
זאת היתה שטיפת האוזניים השניה בחיי בסך הכל , ולכן נורא הופתעתי לראות כמה דברים יכולים לצאת מאוזן אחת . 
המון ! 
וכולם צהובים ומגעילים . 
הרופא היה נחמד והחליט לנקות לי גם את האוזן השניה , על הדרך , ובישר לי בשמחה שמישהו מעשן לידי כי הלכלוך הזה באוזניים הוא בטוח כתוצאה מעשן ( רשמתי בזכרוני לעשות ריגשי לאמא שלי ) . 
אחר כך הוא שאל אם אני רוצה את מה שיצא לי מהאוזן כמזכרת , ואני שאלתי : " can I drink it ? 
" כולנו צחקנו ואני גיליתי פתאום שאני יכולה לשמוע דברים כמו את היד שלי מתחככת בבד המכנס ואת הקול של הצעדים שלי , דברים שמזמן שכחתי שאמורים להשמיע צליל כלשהו . 
( התענוג הזה עלה 50 דולר . 
למקרה שמתחשק לכם גם .. 
. 
) עם האוזניים החדשות והמשופרות שלי הצטרפתי לשאר לביקור בביתו של ארנסט המינגוויי ( סופר מפורסם , לכל הבורים שבינכם .. 
. 
) . 
האיש היה חובב חתולים מושבע , מסתבר , כי כל הבית שלו מלא חתולים עד היום ( " צאצאים של החתולים המקוריים שלו ! 
" הכריז מדריך הסיור ) ובחנות הקטנה שצמודה לבית יש בעיקר מזכרות הקשורות בחתולים . 
אני אהבתי במיוחד חולצה שהודפס עליה : " ! Cats are like potato chips - you can't have just one " . 
יצאנו מהבית רעבים במיוחד ובמקרה מצאנו דוכן אוכל ישראלי ( ! ) ואכלנו שם פלאפל ( אני ) או פרגיות בבאגט ( יהודית ) . 
חיה אף הגדילה לעשות והזמינה מלוואח . 
זה נורא מצחיק העניין הזה , שאתה מגיע עד ארצות הברית כדי לאכול פלאפל ולהתלהב . 
ובכל זאת . 
אין על פיתה . 
למחרת טסנו למקסיקו . 
{ בפרק הבא : השמש בכבודה ובעצמה מאבדת את הצפון , היעלמות מסתורית של חיה והתקלות בדמות מפורסמת מאוד . 
השארו איתנו . 
בבקשה . 
לא נשאר עוד הרבה . 
אני מבטיחה ! 
( טוב , אולי כן . 
) } מעתה והלאה נדבר בימים : יום שבת ה 28.07 לאחר שעזבנו את ניו יורק התנחלנו לנו ליום אחד באטלנטיק סיטי . 
מדובר במקום שהאטרקציה העיקרית בו היא הקזינו , שהרי הימורים בארצות הברית חוקיים אך ורק במקומות מורשים ( אני יודעת רק על לאס וגאס , אטלנטיק סיטי ועל קזינו אחד במפלי הניאגרה שחוקי כי הוא של אינדיאנים או משהו כזה .. 
. 
) . 
בכל אופן , היות ויהודית ידועה בהתמכרותה הקשה להימורים , נגררתי לבילוי בקזינו , למרות שלפי החוק בארצות הברית אני לא אמורה בכלל לשהות בקזינו , שלא לדבר על לשחק . 
היות ואני ממש לא נראית בת 21 ( אני בספק אם אני נראית בת 18 .. 
. 
) הייתי בטוחה שאני לא אספיק להניח את כף רגלי על סף הקזינו לפני שעדר של שומרים יעוט עלי להוציא אותי משם . 
להפתעתי , אף שומר לא פנה אלי כשנכנסתי לקזינו , וגם לאחר שהתיישבתי ליד מכונת משחק ( אך עדיין לא שיחקתי ) אף אחד לא בא לסלק אותי . 
אולי זה כי הלכתי מאוד זקופה ועם מבט גאה שאמר " אני בגיל הנכון ואל תנסו להוכיח אחרת ! 
" . 
בשלב מסוים , לאחר בערך חצי שעה שישבתי והסתכלתי על אמא שלי מבזבזת את כספה , חשבתי לעצמי , אני כבר פה , בעצם , אף אחד לא אמר לי ללכת , למה שלא , נו , אכניס כמה מטבעות למכונה ואשחק קצת ? 
בחיי , אפילו היה לי מזל . 
ממש התחלתי להתלהב מהמכונה שלי . 
שיחקתי לי ככה איזה שעה , כשלפתע פתאום חלף מולי שומר אחד , מזוקן ושמנמן , והביט בי במבט מוטרד . 
ניסיתי להמשיך עם המבט הגאה של " אל תדבר איתי " אבל בסופו של דבר הוא נכנע ודיבר . 
" Excuse me , how old are you ? 
" פנה אלי בנועם . 
" twenty one " עניתי בשלווה . 
לא באמת חשבתי שזה יעבוד . 
" can i see your identity card please ? 
" שיט , ידעתי שזה יבוא . 
עדיין שלווה , הושטתי לו את דרכוני . 
הוא בהה בו במשך דקה בערך , ואז אמר : "you're twenty " . 
" almost twenty one .. 
. 
" ניסיתי את מזלי . 
הוא לא השתכנע . 
חיה ניסתה גם היא את מזלה ואמרה לו שעל פי היום הולדת העברי שלי אני כבר בת 21 ( שקר , כמובן ) . 
וגם שהייתי בצבא בישראל . 
הוא לא השתכנע . 
בסוף הוא ביקש ממנו יפה לצאת משם , ואפילו ליווה אותנו החוצה . 
זה היה די כיף בסופו של דבר . 
יום ראשון ה 29.07 את הצהריים בילינו בטיילת - על - החוף . 
היה קצת קשה להחליט איפה לאכול עם כל המבחר שהיה שם , אבל בסוף החלטנו על מסעדה בשם " Jonny Rockets " שעל שלט הפרסומת שלה הוכרז שהם מגישים את ההמבורגר הכי טוב בעולם . 
( זה שקר , כך הסתבר , אבל זה לא העניין ) . 
תוך כדי נשנוש של צ'יפס וטבעות בצל שמתי לב שעל השולחן שלנו מונחת מכונה מוזרה . 
היא הכילה המון שמות של שירים , והיה בה מקום להכניס מטבע . 
דודתי חיה , שכבר מתגוררת בארצות הברית מספר מכובד של שנים , הסבירה לי שהרעיון הוא שאני אכניס מטבע ואבחר שיר וזה השיר שיתנגן ברקע במסעדה . 
בהתלהבות מה בחרתי בשיר " stayin ' alive " של הביג'יז , בין השאר כי זה היה אחד השירים הבודדים שם שזיהיתי לפי השם . 
כשהשיר התחיל להתנגן , החל אחד המלצרים לרקד במקום , ופתאום כל השאר הצטרפו אליו . 
אני מתכוונת לזה . 
כל המלצרים במסעדה , כולל אחד הטבחים שהיה לבוש בסינר מוכתם , נעמדו בשתי שורות מולנו והתחילו לרקוד ריקוד שככל הנראה נחשב לריקוד הרשמי של השיר הזה . 
חלקם עשו את זה במבט ממש מיוגע . 
זה היה ממש מצחיק ורציתי לשים את השיר שוב אחר כך כדי שהם ירקדו שוב , אבל בסוף החלטתי שזו תהיה ממש התעללות . 
( ציטוט חיה : " מסכנים , הם בטח שונאים כל מי שבוחר את השיר הזה , כי אז הם חייבים לרקוד אותו . 
. " ) יום שני ה 30.07 עזבנו את אטלנטיק סיטי והגענו לפילדלפיה . 
הרעיון להכניס את פילדלפיה לטיול היה שלי . 
אני לא יודעת הרבה על אתרי תיירות בארצות הברית , אבל הדרישה היחידה שלי הייתה לראות את המדרגות שרוקי רץ עליהן כשהוא מתאמן וגם לרוץ אותן בעצמי . 
{ לכל הבורים : רוקי . 
נו , רוקי בלבואה . 
המתאגרף . 
מהסרטים . 
אם עד עכשיו לא מצלצל לכם מוכר , לכו לחפש בלוג אחר } אז הגענו למדרגות . 
זה באמת הרבה מאוד מדרגות . 
אבל רצתי אותן ! 
והיה שם גם פסל של רוקי . 
תראו ! 
יום שלישי ה 31.07 היינו בדרך לוושינגטון , והחלטנו לעצור לנוח מעט במתחם חנויות קטנטן שכלל שתי אטרקציות : 1 . 
חנות של " אמיש " ( אנשים שחיים כמו בימי התנ"ך ) שבה הכל עשוי ביד , בדרך כלל בדוגמא של טלאים . 
קניתי שם תיק טלאים ממש ממש יפה . 
2 . 
Outhouse - לכל קוראים הארי פוטר : דמיינו את החנות של פרד וג'ורג' קורמת עור וגידים אל מול עינכם . 
פשוט חנות גאונית ! 
בכניסה יש שלט אזהרה שאומר : " בחנות זאת יש סיכוי ש .. 
. 
: תירטבו , תובהלו , יקפצו עליכם עכבישים , תחטפו זרם חשמלי .. 
. 
" וכ ו' וכו' .. ובאמת בכל פינה קופץ עליך משהו אחר , או שמושפרצים מים מהתקרה , וזה עוד לפני שנכנסים לשירותים ורואים שם פסל מציאותי מאוד של איש זקן משתין במשתנה מול הפרצוף שלכם . 
עוד דבר משעשע שהיה בשירותים זה שלט שכתוב עליו כך : " כל הקונים בחנות מחויבים לשטוף ידיים לאחר השימוש בשירותים , אחרת תופעל אזעקה . 
עובדים יכולים , אהה , אם הם רוצים , לשטוף קצת את הידיים , רק אם בא להם , כמובן שזה לא הכרחי .. 
. 
" מוצרים נוספים : מראות משמינות ( ממש אבל ) , משהו שנראה כמו ממתק באריזה צבעונית והוא בעצם גוש קקי , דוב שנוהם כשלוחצים לו על האף ועוד המון דברים שגרמו לי לרצות להשאר לגור בחנות הזאת . 
אחר כך ישנתי כל הנסיעה לוושינגטון ופספסתי אירוע מרגש מאוד שכלל בלבול בדרך וכניסה מוטעית לתוך יער אפל . 
כעסתי מאוד על אמא שלי שלא העירה אותי כדי שאצטרף לחגיגה . 
יום רביעי ה 01.08 היום הראשון בוושינגטון . 
היה די נורא , אם לומר את האמת , כי הסתובבנו כל היום ברגל והיה מאוד מאוד , אבל מאוד , חם . 
ראינו בעיקר אנדרטות ופסלים של אנשים חשובים . 
כמובן , גם הצצנו מרחוק על הבית הלבן וביקרנו במוזאון השואה . 
יום חמישי ה - 02.08 ( אני וגול 4 וחצי שנים ביחד , כמה חבל שגם היינו רחוקים בערך מיליון קילומטר אחד מהשניה .. 
. 
) בהתחשב בזה שמעולם לא ביקרתי בכנסת פה בארץ , קצת מצחיק שהלכתי לראות את הקונגרס האמריקאי . 
את הסיור שם הדריך טיילור , בחור צעיר תכול עיניים וצהוב שיער שעושה את זה , כמה חמוד , כי זה עוזר לו ללימודים , והוא אפילו לא מקבל כסף על ההדרכה . 
ביקרנו גם ממש באולם הדיונים , שם נצפה אירוע משעשע . 
סדר הישיבה היה כזה , משמאל לימין : טיילור , בחור אנונימי , אמא שלי , אני , שתי דודותיי ושאר הקבוצה . 
לפתע לחש טיילור לבחור מימינו משהו , ואותו בחור פנה אל אימי ולחש באוזנה דבר מה שלא הצלחתי לפענח . 
אמי הנהנה בהבנה . 
לאחר מכן יצאנו מהאולם ושאלתי את אמא שלי : " מה הבחור הזה אמר לך ? 
" " אין לי מושג " , הודתה אמי . 
" מה ? 
? 
אז למה לא שאלת אותו מה הוא אמר אם לא הבנת ? 
" " לא היה לי נעים .. 
. 
מה זה משנה ? 
" היא התחמקה . 
חיה התערבה : " אולי המדריך אמר לו משהו והוא ביקש ממנו להעביר את זה לשאר הקבוצה , וזה נתקע אצלך , ועכשיו אף אחד מאיתנו לא יודע מה שהיינו אמורים לדעת ! 
" חוץ מזה היינו גם במוזאון החלל וכשחזרנו למלון במונית הנהג היה הודי אמיתי עם תלבושת מסורתית של הודים , כולל הטורבן המוזר שלהם , וכשירדנו מהמונית אמא שלי התוודתה בפניי שהוא קצת הפחיד אותה . 
קטע בונוס , או : כרטיס כניסה בלעדי וחד פעמי למחשבות שלי : כבר היינו במלון , היה ערב , ואני אכלתי לי לתומי עוגיית שוקולד עם שקדים . 
כשהסתכלתי על העטיפה שלה , חשבתי לעצמי , " מוזר .. 
. 
נדמה לי ש - ALMOND זה גם שם פרטי .. 
. 
לא , רגע , זה לא יכול להיות . 
זה מוזר מדי . 
מה , זה כמו שמישהו בישראל יחליט פתאום לקרוא לילד שלו .. 
. 
שקד .. 
. 
" ואז נזכרתי בשקד זוסמן . 
והבנתי , מבלי שאיש יאמר לי , שיצאתי , איך לומר , קצת טיפשה . 
{ לזכותי ייאמר שלא תרגמתי את המילה בראש לפני שחשבתי על זה וזה פשוט נראה לי מוזר , כמו לקרוא לילד פיתה . 
או אפרסמון } יום שישי ה 03.08 כולל אך ורק את הציטוט הבא : ( בתגובה לתלונה של חיה על כך שאנחנו עושות רק שופינג ובכלל לא רואות מקומות תרבותיים ) אמא שלי : " זה לא נכון אבל , היינו גם במקומות כאלה ! 
היינו , למשל , במועדון השואה .. 
. 
" { בפרק הבא : מה יש במיאמי שגורם למזל נאחס , איך נכנסנו למעצר בשדה תעופה , וכמה צריך לשלם כדי לעבור שטיפת אוזניים בארצות הברית ? 
השארו איתנו .. 
. 
} 
