סופרת את הדקות . 
כל רגע שחולף מלחיץ . 
שוכבת במיטה ומתהפכת מצד לצד . 
מחבקת את הכרית , מחבקת את השמיכה וחושבת עליך . 
עייף לי נורא והעיניים נדבקות . 
כל סנטימטר בגופי מכפיל את משקלו , ואני מרגישה ממוסמרת לסדינים , אבל השינה לא באה . 
חושבת שאולי אם אוכל להעסיק את עצמי במשהו מונוטני ומייגע , משהו שיסלק את כל עודף המחשבה . 
בכבדות מרמיה את הספר ומגלה להפתעתי שהדפים לבנים , ריקים . 
שגיאה . 
מניחה אותו בצד ומנסה שוב להרדם . 
ללא הצלחה . 
והמתמטיקה משעממת , אני כמעט מרוצה . 
אבל אחרי פחות מדקה , מרוב מאמץ העייפות חומקת אט אט , וממילא איני מרוכזת ובמקום לעשות תרגילים אני עושה טעויות . 
ומחר צריך לקום מוקדם . 
אבל איך אפשר לקום כשבכלל לא נרדמים ? 
שותה כוס מים והולכת לשירותים , עושה בבית סיבוב או שניים . 
וכשגם זה לא עוזר אני נכנסת לבלוג , פותחת את דף העריכה . 
מתפללת שקצת אחרי שאלחץ שמור , השינה תועיל בטובה . 
אני מתלוננת שכואב לי הגרון ושאני עייפה מתה , שמגרד לי מהיובש , ושמדגדג לי אפילו בריסים . 
אימא מתעצבנת ואומרת לי שלא אעז לבטל לו , קבענו . 
קבענו ! 
ורציתי , באמת שרציתי לצאת , אבל כל השיעורים האלה , והעייפות . 
חוץ מזה שכואבת לי הברך . 
כן , כואבת לי הברך ואני מדדה כמו פינגווין , איך אפשר לצאת מהבית ככה ? 
אבל הברך תמשיך לכאוב וזה לא תירוץ לכלום , וגם ככה אני מחוץ לבית כל יום במשך שעות . 
אז אולי גם תפסיקי ללכת לפיזיותרפיה אם ככה ? 
הרי את כל הזמן עייפה , וכל הזמן יבש , והברך בכלל . 
ואת קבעת איתו , זוכרת ? 
אימא מתעקשת . 
כן , כן , זוכרת . 
ואפילו התלהבתי מזה , אבל עכשיו זה הדבר האחרון שבא לי לעשות . 
להתלבש יפה ולצאת מהבית . 
ואז הוא שולח SMS , בואי נלך לבאר או לאכול משהו בפלורנטין . 
ואני חוטפת צמרמורת בכל הגוף . 
למי בכלל יש תאבון בשעות כאלה ? 
ואנשים שלא יכולים ללכת לא יכולים להשתכר , הו לא ... 
.. 
. 
אפילו לא אם זאת הפעם הראשונה שבה יוכלו לצאת לבאר ולשתות באופן חוקי , והרי הבטחתי לו שמתישהו זה יקרה . 
אבל בין מתישהו לבין היום יש הבדל גדול , והיום רק המחשבה על זה גורמת לי לבחילה . 
אולי יש בית קפה בפלורנטין ? 
אני מסמסת לו , והוא עונה שהוא לא יודע , אבל אפשר להסתובב שם ולראות , ובכלל אפשר להסתובב בדרום ת"א , לא חייבים דווקא שם . 
אז אני מסכימה . 
אימא משקה אותי בעשבים סיניים נגד דלקות גרון שלא יהיה לי על מה להתלונן , ואני מתלבשת במיטב הבגדים שיש לי בארון . 
מנסה להזכר מתי הייתה הפעם האחרונה שבה התלבשתי יפה לאנשהו . 
הוא מגיע באיחור האופנתי הרגיל שלו , ובכל זאת נאלץ לחכות לי למטה 5 דקות . 
לאן ? 
הוא שואל , ומיד אני מנווטת . 
עושה לשנינו " סייט סייניג " בת"א , כי הוא לא במיוחד מתמצא . 
אנחנו משוטטים , יש לנו איזה כיוון כללי ומטרה של למצוא " מקום קטן ונחמד " , אבל שום יעד ספציפי . 
אנחנו נכנסים לאיזה קפה מקסים שמריח כולו מאירופה . 
משהו אינטימי . 
בשניה הראשונה מתגנב החשד שאין מקומות , אבל לאחר שיחה עם המלצר מסתבר שיש גם מפלס שני עם שולחן אחד פנוי . 
אני מפלסת את דרכי במעלה המדרגות והוא אחרי . 
שנינו מרוצים לנוכח העיצוב העצי והמחניק של המקום . 
מתיישבים על ספסל מרופד זה ליד זו . 
איזו רקדנית יושבת שם , מזהה אותי באורח פלא ואומרת שלום . 
אני ישר מתלהבת כי היא רקדנית מקצועית , וחוץ מזה לא ציפיתי שהיא תשים לב אלי בכלל . 
היא שותה מילקשייק ואוכלת פאי תפוחים עם החברים שלה , ומספרת להם סיפורי להקה . 
אני מביטה מסביבי וקולטת שמעל הראש שלי יש ספר שירי אהבה של אלתרמן . 
אני שולפת אותו מהמדף והוא מתחיל להקריא לי פלצנות בקריינות אובר דראמטית . 
אנחנו מתפוצצים מצחוק וכולם מסתכלים עלינו . 
זה היה עלול להיות רגע מביך , אבל כולם מתחילים לצחוק איתנו . 
אנחנו מגוללים שיחה על המסכנות היהודית ועל המנטאליות הישראלית הלוקה בחסר , ואחר - כך מתבלים בדיבורים סמי יפי נפש של שמאלנים . 
אחר - כך נזכרים בנוסטלגיה בימים שאני הייתי בת 6 והוא בן 11 , ואיך שהיינו משחקים בפוגים ודוקים . 
וכשאני מעירה לו שכבר אז הוא היה ציני ורשע הוא מתגונן ושולח הודעה לבוררת , שעונה לו שהוא השאיר לה טראומות לכל החיים . 
אתה רואה ! 
אני מוכיחה אותו . 
נו מילא ... 
.. 
. 
אחרי שעה וחצי אנחנו גם מקבלים את ארוחת הבוקר שהזמנו , מתלהבים מזה שהם מגישים ארוחת בוקר במשך כל שעות היום . 
בוקר טוב , אני אומרת לו . 
בוקר . 
ובאמת בוקר , כבר נהיה אחרי חצות . 
בסוף אנחנו מסיימים לאכול והוא מסיע אותי הביתה . 
נפרדים וקובעים לעוד שבוע ויום , ארוחת בוקר , אבל הפעם באמת . 
וכן , מן הסתם כאב הגרון חלף עבר לו . 
יוצאת מצויידת בנעלי דורתי לטיול בארץ עוץ . 
מדדה על שביל הלבנים הצהובות , בקושי מצליחה לדלג מעל הקווים . 
לא מגיעה מספיק רחוק , וכבר הולכת לאיבוד . 
פוגשת יצורים שמימי לא ראיתי . 
משתדלת לעודד את האריה ומחפשת לב להעניק לאיש הפח . 
ובבית ישנים לי במיטה זרים , והם כל - כך הרבה יותר מוצלחים בלהיות אני ממני , שבמקום לקנא אני מפרגנת , ואוהבת אותם המון . 
אז נכון שלפעמים מתגעגעת , ורוצה כבר לחלוץ את הנעלים הנוצצות מתוך ידיעה שאני מסוגלת להניחן במגירה שלי , אבל בכל זאת מצליחה לעצור ולהריח את הפרחים שבצדי הדרך , ואפילו להנות . 
