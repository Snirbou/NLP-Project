איכזב - גרם אכזבה ויאוש , הנחיל מפח נפש , הפר את התקוות שתלו בו . 
( מתוך מילון אבן שושן ) אז מה , ככה גרמתי לו להרגיש ? 
איכזבתי ויאשתי אותו ? 
הוא תלה בי תקוות , והפרתי אותם ? 
זה רגש כל כך חזק וכואב , אני לא חושבת שכמעט בכל דבר שאני עושה אני מאכזבת אותו . 
אם הוא היה במקומי הוא היה עושה בדיוק את אותו הדבר . 
למה רק אני מאכזבת ופוגעת ומכאיבה לדעתו , וכשאני מרגישה שהוא איכזב אותי אני לא יכולה לומר את זה ? 
אז בסדר , הוא ציפה שאני אהיה איתו ברגעים הקשים ביותר שלו וגם אני רציתי את זה יותר מהכל , אבל דברים מנעו ממני להגיע ולא ידעתי שום דבר על מה שקרה . 
מאוד קל לצפות ממני לעשות דברים ולהתאכזב כשאני לא עושה אותם , אבל לחשוב על הצד שלי - לא , זה בלתי אפשרי ! 
גם אני יכולה לומר לו שהוא מאכזב אותי , אבל אני לא אומרת את זה כי אני , להבדיל ממנו , מבינה כמה ערך יש למילים ושאי אפשר להשתמש במילים חזקות כל כך בכזאת קלות . 
גם אני יכולה לומר לו שהוא אכזב אותי אתמול כשהוא פגע בי בפני אנשים . 
אבל אני אומרת את זה ? 
לא ! 
כי זה רגש חזק מידי . 
אז עכשיו אני צריכה להרגיש שלא הייתי בסדר , ובנוסף לכל להרגיש מאויימת ע"י אנשים מהעבר שלו . 
אני רוצה להיות איתו , לחבק אותו , לתת לו להרגיש שיש מי שאוהב אותו ושהכל יהיה בסדר , אבל הכל נדפק תמיד ואני יוצאת חסרת לב , לא אכפתית ואנוכית . 
וכן , הכל קורה יום לפני השנה שלנו , אחרי תיכנונים ארוכים וצפייה ליום הזה . 
אני לא רוצה לאכזב וכואב לי מהחד צדדיות הזאת . 
מה יהיה ? 
היום יש לאחותי הקטנה יום הולדת . 
היא כבר לא כל כך קטנה , בת 14 . 
זה מטורף ! 
! 
! 
הילדונת הזאת רק אתמול שיחקה כדורגל עם הילדים בשכונה ( פחות בברביות , היא טום - בוי ) , וכבר היא מתאפרת ויוצאת עד השעות הקטנות של הלילה . 
מה יהיה ? 
אני מרגישה שיום אחד אני אקום בבוקר ואקלוט שאני בת 20 פלוס והיא חיילת בצבא . 
זה מפחיד בטירוף , אני לא רוצה שהיא תגדל , טוב לי ככה . 
הזמן נוזל לי בין האצבעות , ופתאום אני קולטת שעוד חצי שנה אני הופכת להיות אדם בוגר לכל דבר . 
אני לא מוכנה לזה ! 
! 
! 
לא רוצה להגיד שלום לנעורים , לא רוצה להיפרד ממסגרת של 12 שנה בבית ספר , רוצה להשאר בת 17 לנצח . 
רק מהמחשבה שזה החופש הגדול האחרון שלי נהיית לי צמרמורת . 
אז נכון שאני כבר לא נראית כמו ילדה , עשיתי כבר חצי מהבגרויות ויש לי תעודת זהות , אבל אני רוצה להנות עוד קצת מהמעט ילדות שנותרה לי . 
ואחותי הקטנה והיחידה ... 
.. 
. 
אני רוצה שהיא תשאר ילדונת לתמיד . 
יום שני אנחנו מציינים שנה להכרות שלנו , שנה ליום בו נפלנו אחד לחייו של השני , שנה מהיום בו השתנו חיינו לחלוטין . 
כמה זמן חיכיתי ליום הזה , כל 1 בחודש רק חשבתי " איזה מושלם יהיה ה - 1 באוגוסט , מה אני מתכננת לעשות לו " . 
אז זהו , שהשבוע הגענו למצב של חוסר אונים בקשר שלנו , שבוע לפני היום הגדול . 
שנינו לא יודעים מה לעשות , להמשיך או להפסיק . 
האהבה כל כך חזקה אבל החסרונות בקשר מעיקים ומותירים את שנינו עם סימן שאלה גדול מאוד . 
השבוע כבר נסעתי אליו שלוש פעמים , כל פעם בתחושה אופטימית שאולי יש עוד סיכוי . 
כל פעם מחדש הוא הזכיר לי את כל החסרונות , הקשיים , הריבים , השקרים ... 
.. 
. 
כל הדברים שאני מעדיפה לשכוח . 
אולי אני חיה בסרטים אבל אני מאמינה שאהבה מתגברת על הכל , ואם שניים אוהבים זה את זה הם יצליחו להתגבר על הכל . 
בכל מקרה , יש לי הרגשה שבכל זאת אנחנו נחגוג את ההיכרות הזאת . 
רק שאין לי מושג מה אני הולכת לעשות לו . 
אין לי כסף כמעט , וגם אין לי רשיון נהיגה . 
צריך משהו שיביע את התחומים המשותפים שלנו וגם את האהבה שלי אליו . 
משהו שייגע לו בלב , ושיבוא ישר מתוך הלב שלי . 
אוף , אני חייבת שזה יהיה משהו טוב ! 
! 
! 
טוב נו , קודם צריך לדעת אם בכלל תהיה שנה כי עד שאני רואה עכשיו הוא בכלל לא אופטימי בקשר לזה . 
נראה מה יהיה , אין לי הרבה זמן ואני חייבת למצוא משהו שישבור אותו בדחיפות . 
