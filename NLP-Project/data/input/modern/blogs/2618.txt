בשבת הראשונה זו זמן רב שהיה לי חופש ( שתי עבודות לאוניברסיטה ומבחן מאחורי , אחד עוד לפני , אבל אחרי המילואים ) , החלטתי להזמין אלי שני חברים טובים , עוד מתקופת היסודי . 
שניהם אישרו את בואם רק בשתיים עשרה בצהריים , וקבענו לאחת , ככה שנכנסנו לנוהל חירום , ומיד טסנו לסופר המקומי שפתוח בשבת להשלים חיסורים . 
עברנו בקצבייה , שם לקחתי קילו מאתיים של צלי אדמדם , ספייר ריבס שרק צריכים חימום , ומשם לגלידריה לסורבטים של מלון ולימון , ככה לנקות את החיך בין לבין , ואז התחיל גשם זלעפות שהרס כל סיכוי לשימוש בגריל . 
עוד קצת ירקות , פטריות , חומרים למרק עגבניות , סנגריה , כמה לף בראון , תותים , שמנת , כבדים , פטריות צדפה . 
הצלי טס לתנור , 195 מעלות , הקישים הקטנים הצטרפו אליו . 
השמן התחיל לבעבע וכדורי הפירה המצופים פירורי לחם קפצו לשמן , חצי בקבוק מרלו הוערה על ערימה של פטריות , צימוקים ובצל , שאחר כך נמזגו לצמצום מעל קילו של כבדים . 
ואז הגיעו החברה . 
סגרנו את בקבוק הסנגריה מעל לימון טרי מהעץ חתוך על קרח , וקערת מרק עגבניות עם נטיפי ביצים . 
הכבדים ליוו את המנה השניה , ובין ולבין ניקינו בקצת סורבה . 
" אתה מאוד אינטרקונטיננטלי " ניסה י' להחמיא לי תוך שאנחנו מסיימים בקבוק קפוא של פיג'לינג ופותחים בקבוק קר של פסואה , אבל כמעט ופספס את השולחן , ואני חייכתי כשאני אומר בנונשלנטיות " קוסמופוליטני , התכוונת ? 
" לעגתי לו , תוך שאני מפיל על הרצפה את הכוס שלי . 
הייתי יכול להשבע שהשולחן זז מעצמו . 
עשרים בייבי בק ריבס נעלמו כלא היו , ואחריהם קילו צלי מוצלח , שהשתלתי בו מבעוד מועד שיני שום במקומות אסטרטגיים , יחד עם ליקר מלון קר וארבע בירות מהמקפיא , שרסיסי קרח שוחים בהם . 
בחמש וחצי פתחנו כפתורים ונשנענו לאחור . 
היה מצוין . 
כל השבוע היה מצוין : הלימודים , הבחינות , העבודה , האוכל . 
התחלה מצוינת . 
הסיבה האמיתיתי שאני קונה ידיעות אחרונות בסופי שבוע זה לקרוא את דנה ספקטור , עוסקת בליבון חיבוטי הנפש הקטנוניים שלה נוכח העולם כולו . 
זה לא שאני מפרגן , להיפך , אבל הטור השבועי שלה , עם הפקאציות המודעת לעצמה , זו , זו אומנות . 
ג'נקויה 
