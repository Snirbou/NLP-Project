בפרק סיום של סדרה אמריקאית יושבת בחדר של אמא ומאפרת למאפרה של הבחור לשעבר ברקע Helpless של ניל יאנג והיומיים שעברו רצים לי בראש מהפרידה מיונתן לבוש מדים והצחוק עם ליאל הטיול המדהים והכל כך נחוץ עם נעה והנסיעה שלא רציתי שתגמר לירושלים מדמיינת אותו בונציה שותה כוסית של סוף היום בדירה מאורגזת את יונץ ' בבסיס כלשהו בדרום וברקע [ די נו , אחרון להיום , באמת , חאלס ] .. פעם מחדש : - איך שבכל קשר שמתפרק אני זו שצריכה לנדוד אל מחוזות חדשים , בעוד הצלע השניה בקשר נהנית מהפירות שעמלנו עליהם יחד . 
- איך עם כל החשק המיני ההיסטרי שלי - יש רק שניי אנשים בעולם שהייתי שוכבת איתם . 
ועם אף אחד מהם זה לא יקרה אי פעם / שוב . 
- איך בכל פעם שאנחנו נפגשים אתה מזכיר לי איך לפני שש שנים פספסתי את ההזדמנות להיות איתך לנצח . 
- " ואלס הלטאה " בביצוע של ארקדי דוכין , אהוד בנאי וברי סחרוף . 
- " הוא והיא " בביצוע של ערן צור ושלומי שבן . 
- איך האינסטינקטים שלי מטעים אותי . 
- איך בכל פעם שמתפנה לי זמן לדברים חשובים כל מה שאני עושה זה מתעסקת בפייסבוק , ושטויות כאלה . 
- איך הטבע מפחיד אותי [ רעידת האדמה , למשל ] . 
- איך קל לי לברוח / ליפול / להשתכנע . 
- איך שהזמן רץ . 
- איך השאפל תמיד יודע מה לשים . 
עשיתי היום את המשמרת האחרונה שלי במלצרות , לנצח . 
זו הקלה מדהימה . 
בנוסף המאבק מתקדם , מקום של השמיניסטים הולך ומתבהר והאמונה שיצא משהו טוב מתגברת , ואני רוצה ללמד את עצמי שהכל בעצם טוב ומשתפר , אבל , i was hoping של אלאניס מתנגן ברקע , ומתאר בדיוק מופתי את היחס שלי אל אחד מאותם אנשים שעזבו את חיי השבוע . 
אל אחר הייתי שולחת חיבוק , אחד כזה גדול , חם . 
אני כבר רואה אותו חוזר אליי - לא - אליי בשבתות וחגים , מנפנף בבקבוק הארק ומצוטט לי אלתרמן קשה וכואב כמו הקור שיספקו לנו אותם לילות ביחד - לבד . 
נותרו שלושה - שניים , אני מתפללת שלא ישכחו אותי , ויודעת שאני לא יכולה לבקש . 
והאחרון , שאני לא יודעת אם יקרא את זה בכלל , או בחו"ל ; אהובי לא שלי , הייתי רוצה לכתוב לך את כל הדברים שכבר נכתבו ממני אליך שוב ושוב אבל אני יודעת שרק כאב מביאות המילים האלה , לשניינו . 
רק אכתוב שאיתך כמות האושר עלתה על הכמות הכאב , וככה ייזכר אצלי הקיץ הזה שלנו . 
וכמה לעולם [ הנה הדמעות ] תהיה המציאות שלנו חקוקה במציאות שלי , בכל סיגריה שאכבה . 
[ זה לא הספד , חלילה , אני פשוט מקווה שמעתה והלאה , כשאתה חי רחוק עם מישהי אחרת , אוכל להיות שוב ברחוק משלי עם מישהו אחר . 
ולרגע אני לא מפסיקה לאהוב . 
] [ וכמובן שעכשיו מתנגן shadow man של קייס צ'ויס ] וואו , הבדידות ממש מוצקה . 
