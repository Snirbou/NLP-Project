הלכתי לרופא עיניים לוודא שאין לי סרטן בעיניים . 
בכל פעם שכואב לי , אני חושבת - סרטן . 
אידיוטי . 
הרי סרטן לא כואב עד שמאוחר מידי . 
והמנטרה מתנגנת : שילמת את המחיר , שילמת את המחיר . 
זה בסדר , אין לי כלום . 
זו רק אלרגיה עונתית . 
בכל בוקר אני מתעוררת בתחושה שמשהו טוב עומד לקרות . 
כל ערב אני חושבת - משהו טוב עומד לקרות מחר . 
אני קוראת את " הריפוי של שופנהאור " , וההכרה שהכי טוב קורה כאן ועכשיו נאבקת לחדור פנימה . 
אבל הכל סטטי . 
לא קורה כלום . 
אני לא מאושרת , החיים לא מתקדמים לשום מקום . 
אבל לא יכולה להפסיק לחשוב - משהו טוב עומד לקרות מחר . 
כן , מחר . 
סטלה מכדור נגד מיגרנות לא דומה לשום דבר אחר אחת השאלות הנפוצות יותר במקומותינו מוכי הבלגאן הבלתי אפשרי , היא " איפה היית כש " . 
תרצו או לא תרצו , אנחנו חלק מהסטוריה בהתהוות , חלק מהעיניין הוא למקם את אותו אירוע בזכרון . 
יש המון אירועים חשובים בחיים שלי שהפכו לחור שחור אחד גדול , כמו פינוי סיני , למשל . 
הייתי בת שש כשפינו אותנו מנואיבה , אבל אני לא זוכרת כלום . 
לא את הנסיעה , לא את האריזה , שומדבר אחד גדול . 
אני לא זוכרת שאושפזתי בבית החולים בגיל 13 בערך בגלל קלקול קיבה שיצא מדעתו , לא זוכרת את השבועות הארוכים שאמא שלי היתה בדכאון ולא יצאה מהחדר . 
אבל תשאלו אותי איפה הייתי באותו 11 בספטמבר . 
אני ישנתי בשלווה אחרי שסיימתי לנקות את הבית של אחת הלקוחות היותר מעצבנות שלי . 
כן , גם אני קירצפתי רצפות למחייתי פעם . 
קלינט שרץ אצל אמא שלו שביקשה ממנו להחליף לה נורה , או להבריג משהו , או השד יודע מה היה התירוץ שלה הפעם . 
הוא התקשר , העיר אותי ושאג : " תדליקי טלוויזיה , עכשיו ! 
! 
" . 
אני הדלקתי טלוויזיה עכשיו , ישבתי ובהיתי בה במשך שעות ארוכות מבלי שיכולתי לקום או לזוז . 
חשבתי שקו הרקיע של מנהטן , שהכרתי אותו כל כך טוב , כבר לא יהיה אותו הדבר , שגם אם אגיע עוד פעם לעיר שהכי אהבתי בעולם לא אוכל יותר לעמוד מתחת למגדלים האלו ולנסות להסתכל כמה שיותר גבוה . 
שמשהו איום ונורא קרה , ועוד הולך להיות גרוע הרבה יותר . 
וגם את רצח רבין אני זוכרת כאילו זה היה אתמול . 
אחת המורות של השכבה החליטה לארגן כנס מחזור . 
התכנסנו כאן הערב וכל זה בתוך חדר המזכירות של אחד המושבים , ראינו שקופיות מביכות לעילא מתקופת הביצפר , העלינו זכרונות , היה משעשע . 
בשלב מסוים הערב קצת נחלש ומישהו שלף גיטרה והתחיל לנגן שירי זימה למורת רוחן המופגנת של המורות לשעבר , ופתאום פרצו שני אנשים - הוא היום תלמיד ב " ניסן נתיב " , היא ממלצרת בבית קפה , ממש לפני שבועיים ראיתי אותה - וצווחו - " ירו ברבין ! 
" . 
כולנו התפזרנו כחוחיות . 
חשוב לציין שאותה מורה שאירגנה את הערב וויתרה על העצרת שהיתה באותו יום , למרות שהיא שמאלנית שרופה . 
אני הגעתי הביתה , וראיתי את ההורים שלי יושבים מול הטלוויזיה , בוכים . 
כשפינו אותנו מסיני הם לא התנגדו ולא הרביצו לחיילים , לא הפריעו ולא עשו מהומות . 
הם לא היו מתנחבלים . 
הם האמינו , כך אמרו לי פעם , שכל דבר שנעשה למען השלום הוא דבר טוב . 
הם היו בעצרת אבל החליטו לחתוך מוקדם . 
את הדיווח על היריות הם שמעו ברדיו , את הידיעה על המוות הם כבר קיבלו בבית . 
למחרת חזרתי לתל אביב באוטובוס , ברדיו היו שירים עצובים ואני קצת ייבבתי בשקט . 
לא ממש הבנתי מה קורה . 
אם הייתי יודעת אז את מה שאני יודעת היום , הייתי בוודאי ממררת בבכי . 
באותה תקופה היתה אווירה חזקה מאוד של תקווה . 
סגרנו הסכם עם ירדן , הרגשנו ככה קרובים לעשות שלום עם הפלשתינאים ולגמור עם החרא הזה , האמנו שעוד יהיה כאן טוב , שהכלכלה תפרח , שיהיו המון מקומות עבודה לכולם , שיהיה שקט . 
ואז הוא נרצח . 
והכל השתבש . 
הסיאוב והשחיתות אחזו בכל חלקה טובה , הכלכלה התפרקה , הפיגועים החריפו , הקיצוניות הדתית חגגה את הניצחון שלה ומאז ממשיכה רק לפרוח . 
אנחנו , שהיינו אז רק בני 20 , ממש בתחילת החיים , חטפנו את כל החרא בפנים . 
אנחנו אלו שלא מוצאים עבודה , שחיים ממשכורות דוחק , שנדרסים תחת מגף הבירוקרטיה , שתוהים כל בוקר אם כדאי לנו להמשיך להילחם , או פשוט לברוח מכאן . 
והיתה לנו תקווה . 
קיווינו . 
יגאל עמיר המאוס לא רצח רק את רבין . 
הוא רצח חלום . 
יכול להיות שהדברים היו משתבשים במילא , ששום הסכם לא היה נחתם והכל היה בסופו של דבר מגיע לאותה נקודה . 
אבל יכול להיות שלא . 
קשה שלא לתהות מה היה קורה אם רבין היה נשאר בחיים , ממשיך בדרכו , אולי היום היינו מאושרים יותר . 
אולי בכל זאת . 
