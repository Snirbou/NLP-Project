עוד בלוג שאולי פספסתם הוא הבלוג של זיו פוגטש מפרינטמול , שנותן לינקים שימושיים ומידי פעם גם תובנות מעניינות בענייני רשת , כמו למשל הפוסט שלו על סליקת אשראי ברשת בישראל , שהוא האמת די מדכא . 
הסלוגן של זיו הוא " נמר באינטרנט , חתול בבית " , וזה הזכיר לי שרציתי להגיד שגם אני די כזה . 
אני יודע שהסגנון שלי ברשת הוא משתלח . 
רוב הזמן אני משתדל לרסן את עצמי ולחשוב פעמיים לפני שאני מפרסם את דבריי בפומבי , אבל לפעמים אני מרשה לעצמי . 
לא על כל האמירות האלה אני מצטער . 
מה שבטוח הוא שבחיים הלא וירטואליים אני הרבה יותר רגוע , ובכלל לא דומה לאיך שאני מתבטא ברשת . 
אני הרבה יותר מפוייס , והרבה יותר קשה לעצבן אותי.מה הפואנטה ? 
לא יודע . 
אולי בסיבוב הבא . 
אני הולך לאכול פלאפל . 
אגב , הפלאפל המועדף עליי פה בתל - אביב הוא זה שבאמצע בוגרשוב ( ליד הפסטה ) , אני אפילו לא זוכר איך קוראים לו , אבל הם נחמדים והפלאפל תמיד טרי וטעים והסלטים טעימים ויש להם גם מרקים טעימים . 
הפלאפל הכי טוב שאני מכיר הוא תפארת הפלאפל , בויצמן ליד התחנה המרכזית בכפר סבא . 
פלאפלים גדולים עם תוכן ירוק בהיר , שופעים גרעיני כוסברא , והררי סלטים טעימים . 
