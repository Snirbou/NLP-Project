כשאני נכנסת לסטודיו אין זכר למיכל . 
זה לא מפתיע , כי עכשיו היא באה רק לחזרות , אבל מה שכן , מפתיע אותי שהבנות עובדות עם עצמן . 
ברגע שאני מגיעה הן מחליטות שמעכשיו אני המורה , ולא מעיזות לזוז מילימטר עד שאני לא אומרת להן מתי זאת הספירה הנכונה לצאת . 
הן גם רוצות ממני פידבק כל פעם שהן חוצות את הסטודיו בתרגיל מהפינה . 
הן מקבלות אותו . 
אני מרוצה שאני יודעת לתת להן תיקונים ומסוגלת לאתר את הנקודות החלשות . 
כשמיכל נכנסת היא מודה לי ונותנת להן להריץ את הריקוד , מבקשת ביקורת בונה , ואני עוזרת לה ללטש ולסגור פינות . 
מיכל מפנה את הסטודיו לטובת שיעור קלאסי , ואני נשארת . 
אחר - כך אני הולכת לפגוש אחת שהייתה איתי ביסודי . 
חמש שנים לא התראינו . 
אנחנו קובעות בקפה באיזור . 
כשאני מגיעה היא עוד לא שם , מתיישבת על ספסל ומחכה . 
איש בן 70 שעובר לידי מציע לי נישואין . 
הוא אומר שהוא אפילו מוכן לרדת שלושים קילו בשביל החתונה אם אני רק אגיד כן . 
אני אומרת כמובן אומרת לא " מחמיא לי מאוד שאתה רוצה להתחתן איתי , אבל ניראה לי שפער הגילאים ביננו קצת בעייתי " . 
הוא אומר " אני מבין , אבל אם תרצי אני תמיד מוכן " . 
אני אומרת " תודה , לא תודה " והוא הולך . 
ההיא מגיעה ואנחנו יושבות שעתיים , אוכלות - מדברות . 
אני מלווה אותה הביתה והיא מספרת לי על זה שתמיד יש לה קיפודים בחצר . 
אני אומרת שגם אני רוצה שיהיו לי קיפודים בחצר , היא מזמינה אותה לקחת את אלה שלה - היא שונאת אותם . 
בלילה אני מתעוררת , הברך שלי חמה , הברך שלי מתנפחת . 
גלים ועוויתות . 
בין הזיה להזיה , בין חלומות שטופי דנה אני מזילה דמעות של כאב . 
מתהפכת לצד השני , מפנה למפלצות את הגב ומנסה לחזור לישון . 
ישנה - מתעוררת לסירוגין . 
לא טוב לי בכלל . 
אני משתגעת . 
בבוקר אבא מעיר אותי , שנלך לבחור . 
אני מנופפת מולו באגרופים , איך הוא מעיז להעיר אותי ? 
ביקשתי יקיצה טבעית . 
אני קמה ואנחנו הולכים לבחור . 
זה לא במיוחד מרגש . 
אבא שואל נגד מי אני מצביעה , אני עונה " נגד המדינה " . 
בצהריים גליה קצר ונחמד . 
בערב אחרי שהכל דוקר ומתפרק וצורח אני נגשת לדנה ואומרת לה שאני הולכת באמצע . 
אומרת לה שאני עושה קצת הפסקה , מקווה לראות אותה בקרוב , אבל לא יכולה להתחייב . 
היא אומרת " אוי , כואב ? 
" אני עונה " כן אני קצת בהתפרקות השבוע " . 
עשיתי יותר מדי שיעורים שלה , שתינו יודעות . 
היא שואלת " את בבקורת ? 
" , " לא " , " את אמורה להיות ? 
" " לא " , " את בטוחה ? 
" " לא " . 
היא מזהירה אותי " באיזי " , " כן , באיזי " אני עונה . 
מעכשיו באיזי . 
כשאני יוצאת שירן צועקת עלי , שואלת למה אני ככה ושוב כואב לי . 
שירן - מיס מתפרקת , הורגת את עצמה , לא עוצרת לעולם נוזפת בי ! 
האירוניה , בחיי . 
אני מסבירה לה שככה זה , יש עליות וירידות . 
היא מתרצה ומבטיחה שבפסח יש לה חופש ואז היא בטוח תפגוש אותי . 
אומרת לה " אני אאמין שאת נפגשת איתי רק ברגע שזה יקרה ולא שניה אחת קודם " . 
אנחנו צוחקות . 
היא כבר יודעת שאין צורך להתנצל , אני לא כועסת , פשוט ספקנית באשר להאם היא אי פעם תמצא את הזמן . 
" אני קצת בדילי " היא מסבירה . 
כן , קצת . 
קצת הרבה . 
ברביעי שיעור ספרדית . 
המורה משמיעה לי שיר של שאקירה , אני צריכה לתרגם אותו . 
אני אוהבת את שאקירה , שאקירה שנונה ולא איכפת לי שהיא זמרת פופ קולומביאנית - לבנונית , אני אוהבת אותה . 
בית ואז לסטודיו , שיעור קלאסי . 
איזי איזי . 
בסטודיו מגוללת שיחה עם בעלת השיער האדום והענקי . 
אני מתה עליה . 
כמעט מאחרות לשיעור בגלל שאנחנו מדברות , אבל מגיעות בדיוק בזמן . 
פיתאום מישהו מזכיר את אליענה שזכתה ברוקדים עם כוכבים , " נהייתה רקדנית " אומר מישהו . 
" כן , בטח שהיא רקדנית . 
רקדנית עם חינניות כשל פינגיוון " אומר המורה " אבל זה כבר משהו אחר " . 
אז הוא מספר על ג'יזל האופטימית שמפזזת בעליזות בשדה וחושבת שהיא התאהבה בבן כפר שמתגלה כנסיך שבכלל מאורס לאישה אחרת , אבל ג'יזל מה איכפת לה , היא אישה שתלטנית , עושה את כל ההכנות לחתונה וכשהיא רואה שחתונה לא תהיה היא מתאבדת . 
כמובן שעד אז היא רוקדת לה על קצות האצבעות כאילו אין מחר , אז בבקשה מאיתנו , שננסה להזדהות עם המאדאם . 
ביציאה מהסטודיו מחבקת - מנשקת את שירן , והריח שלה נתפס בבגדים , נשאר כל היום וגורם לי לחייך . 
ארוחת ערב עם אבא ואימא בקפה ואז ל " ורטיגו והיהלומים " . 
בתאטרון גשר , מקום קסום . 
שנה שאני מנסה להשיג כרטיסים לתאריך מתאים ולא מצליחה , והנה . 
הופעה מהממת , קצרה מדי - 50 דקות , אבל הרקדנים פשוט מדהימים מדהימים מדהימים . 
כובש ומצחיק , וחוץ משל ענבל פינטו זה המופע הטוב ביותר שיצא לי לראות . 
אצטרך לספר לשירן , שכל - כך קינאה בי על שאני הולכת , שבאמת הייתה לה סיבה לקנא . 
אגיד לה שהיא מוכרחה ללכת לראות . 
כמו שהיא גם מוכרחה להפגש איתי . 
בתום ההופעה רואה הודעה מהלוס - אנג'לסי הבלונדיני האידיוט שהודיע לי שהוא רוצה לשכב איתי אחרי שאני הודעתי לי שאין לי שום כוונה לנהל איתו קשר רומנטי . 
לעזאזל . 
אפילו לא טרחתי לענות , פחדתי שאענה לו בצורה שאתחרט עליה . 
בבוקר נהייתי גם סטודנטית , ואז בהעדר ברירה , שכן המנקה נמצא בבית ( דבר לא כיפי בעליל ) החלטתי להזמין את עצמי לקפה הקבוע שלי . 
קיוויתי שהבלונדיני יהיה שם . 
הוא כמובן לא היה . 
היה בלונדיני אחר , שדומה לנשר ממורט , ואני לא טיפוס של ציפורים . 
בטח לא מרוטות . 
מוללתי פירורים בין אצבעות ארוכות . 
אכלתי חביתה מהבילה ולחם דגנים שהיה לי מתוק כמו פרוסות עוגה . 
את הבצל השארתי בצד . 
האיש בשולחן לידי עישן סיגריית מרלבורו , פלט עשן מהאף שהתאבך בקווים ישרים ולבנים . 
יפה כל - כך , רעיל כל - כך . 
הוא שתה אספרסו קטן עם חלב קר בצד , אכל קוראסון שמנוני שהוגש עם ריבה כתמתמה וסכין חדה לבציעה ומריחה . 
כל מה שאני לעולם לא אזמין . 
טובת לב וקלה כנוצה דילגתי במגפיים שחורים לביתי , חולמת על " כשניטשה בכה " שקניתי לעצמי ועל השיאצו שאני אעשה תוך שעה . 
כל בוקר פס באמצע , שניים בצדדים . 
אפילו אני יכולה לחיות עם זה . 
רוצה לקחת את המצלמה , להנציח . 
אומרת לעצמי שזה לא יברח לשום מקום . 
מתמתחת , בעצלתיים פוסעת לעבר האמבטיה . 
בלוק מול הפרצוף , לא רואה דבר סביבי , לא שומעת . 
ואז אתמול דנה נוגעת במקום הכי רגיש בעולם . 
שניים היו שם לפניה , אחד קיבל רשות והשני גנב . 
היא כניראה לקחה כמו שהיא לוקחת תמיד וחושבת שזה בסדר כי אף אחד לא מתקן אותה . 
מרגישה את החום שלה מחלחל לתוכי , רך ונעים . 
מה היא יודעת ? 
כשהיא שמה לי יד על הלב היא מרגישה כמה מהר הוא פועם ? 
כמה חזק ? 
היא מנסה להרוג אותי ? 
היא בטח לא מרגישה . 
שלשום חלמתי על זה , אבל בחלום אין עצבים והכל משוחרר מרגשות עזים . 
במציאות כשהיא תופסת ולא עוזבת , אני נהיית לחוצה פיתאום . 
העיניים שלה בתוכי ובאותו רגע אני מרגישה כאילו חזרתי אחורה כמה חודשים . 
אסור לה , אסור לה לפרוט עלי ככה . 
אין לי מחסומים נגד זה . 
אני נטולת מנגנוני הגנה . 
ושוב משהו לא בסדר , ושוב אני לא מרוצה . 
רוצה לפדר את האף עד שכל הפצעים הקטנים יעלמו או עד שיתקלף ויפול לרצפה - מה שיקרה קודם . 
רוצה לכסות את השריטה הקטנה על הלחי מלפני " קול צחוקך המשוגע " , למרות שהיא לא מפריעה . 
יודעת שגם עוד חמש שנים עם הראש באסלה לא יעזרו , שום דבר לא יספיק , ותמיד יהיה מקום ליותר ולעוד . 
והכל יפה , בליטות ושקעים שמחליקים למקומות הנכונים . 
מביטה בבבואה במראה , עכשיו אני יודעת . 
רוצה ללבוש נוצות אדומות כמו בקרנבל ולצאת לרחוב . 
שכולם יראו , שכולם ישימו לב . 
רוצה שידעו . 
רוצה למצוא את מי שלא יגעילו אותי השיערות שלו ברגליים , מי שיגרום לי להגיע עד הסוף , שלא אצטרך להגיד להפסיק כי זה כבר לא נעים לאף אחד . 
מרגישה מוכנה לאהבה . 
ערמות ערמות של בגדים אצלי בחדר . 
דחופים לשקיות גדולות של זבל , מוכנים לעבור לבעלים חדשים . 
בגדים זרוקים על הריצפה , בגדים מקופלים על השולחן . 
גרביים . 
הרים של גרבי ברך צבעוניות . 
כמעט כמו איזה התמכרות . 
בארון כבר אין מקום וכמה שאני מסדרת , מחליפה בין קיץ - לחורף - לקיץ - לחורף וחוזר חלילה , אין איפה לשים . 
קונה וזורקת , מסדרת ונותנת וקונה , והמדפים קורסים תחת העומס . 
בגדים - דרך נהדרת להתבטא . 
לפתח סגנון אישי . 
כל יום פותחת את הארון - הפתעה , לא זוכרת חצי ממה ששוכב שם ומעלה אבק . 
כל יום משחק חדש , להתאים גרביים לתחתונים לחזיה . 
להתאים נעליים למכנס לחצאית מיני . 
מניית קניות תוקפת , לוקחת תלושים ממגירה ומפזזת לקניון . 
עוברת בין הקולבים , בודקת מה הכי אני ומה הכי לא . 
מבקשת לעטוף הכל יפה ואומרת לעצמי להתחדש . 
לא פוסחת על אף צבע ואף גזרה . 
לא מבטלת שום סגנון . 
אוספת ואוגרת , מתמוגגת בראותי את השלל שצברתי . 
בגדים הם אומנות . 
אפילו אם יש לך גרב סגולה עם כוכבים צהובים על רגל אחת והיפופטמים אפורים על רקע ורוד על השניה . 
אפילו אם יש לך שלוש חזיות , שתי גופיות , סווטשירט , טייץ , חצאית מתנופפת וסרט גדול קשור על השיער בבת אחת . 
אפילו אם אנשים מתחפשים אליך בפורים וצוחקים עליך מאחורי הגב . 
אפילו אם את נורא נורא מוזרה ונראית כאילו ברחת מהבית שלך שנשרף , והיית חייבת ללבוש כל מה שיש לך על הגוף , כי אפילו תיק לא היה לך . 
בגדים זה מגניב . 
