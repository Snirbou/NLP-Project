- " את ממש מוכרת לי . 
את במקרה מ * * * * * ? 
" - " לא " - " אז מאיפה את ? 
" - " תל אביב " - " אה " זו היתה השיחה הראשונה שלנו אי פעם . 
המיקום היה לא מן המשובחים : במטבח של הבסיס שלנו , בקטע המסדרון שמשני צדיו דלת חדר השטיפה הבשרית ודלת חדרו של מנהל ( מפקד ? 
) המטבח . 
הסתכלתי עליה מלמעלה , פשוט כי אני גבוה ממנה באולי עשרים סנטימטרים , והיא הישירה מבטה אליי ואני כל כך נהניתי רק מלראות את פניה . 
פצחתי בספונטניות בשאלה ההיא , בדרך הכל כך נדושה הזו להתחיל לדבר עם נשים , פשוט כי ראיתי אותה , והיא נראתה - הנקודה לא היתה היופי שלה , אלא האפלוליות שהיתה בתוכו ; כלומר , במלים אחרות , מבט אחד עליה , בעלת השיער השחור והעור הלבן , הספיק כדי לראות שהיא מישהי המכירה את הצד האפל של החיים - וזה הסעיר אותי וזה ריתק אותי , כי זה כל כך קשור ולא קשור , בו"ז , אליי ואל האופן שבו אני חי . 
היה זה יום חמישי בערב ; היא עשתה שם תורנות מטבח ( מהסוג המכונה אצלנו " מטבח ערב " ) ; אני נכנסתי לסופ"ש " כוננות " וסונג'רתי לעזור בשטיפה שבמטבח . 
אחרי זה , כשיצאנו מאיזור המטבח ועמדנו בחדר האוכל , מחכים שהטבחים ישחררו אותנו ( חה חה , מצחיק מאוד ) , שוב קצת דיברתי עמה . 
הספקתי להרכיש עוד פריט מידע אחד : מספר המדור שלה . 
הו , כן , אותו פריט מידע אשר יסתבר אחר כך כחשוב עד מאוד . 
ואז , כשיצאתי החוצה , היתה שם , באפלה שבין העמודים התוחמים את הכניסה לחדר האוכל , מישהי אחרת לגמרי , שפשוט חייכה אליי מתוך החושך . 
לא יכולתי לראות את פניה בבירור אבל הבנתי מה היתה מטרת החיוך . 
לא הגבתי . 
אולי מתוך ביישנות ואולי כי היה זה בתקופה בה היתי קורא הרבה " גלובס " , אותו עיתון המלא בכתבות על ישראלים שהתעשרו בניו יורק וכיו"ב , והתחלתי לנהוג בעצמי כבעל כבוד עצמי ותקווה לעתיד . 
היה זה בתקופה שבה גם נטרפתי מהדאגה אם אקבל את התפקיד שבו היתי מעוניין ; זכיתי בו לבסוף ; החיוך של האחרת נתן לי את התקווה שכן , נשים מתעניינות ויתעניינו בי ; היתה זו תקופה טובה למדי , כשאני חושב עליה עכשיו . 
נפרדתי ממנה באותו ערב , משחורת השיער שתהפוך אחר כך לכה גורלית , בדיון קצר על האופן שבו תוכל לחזור הביתה מבלי להיתפס , שכן היא לבשה מדי ב '. אמרתי לה להנפיץ שהיא מחיל האוויר או מחיל הים . 
היא חייכה קצרות וענתה תשובה פרגמטית . 
הו , הפרגמטיות שלה שגם מאוחר יותר תופנה אליי בכמויות רבות , רבות מדי . 
אחר כך עוד חשבתי עליה כשלושה חודשים מבלי לדעת את שמה , כשכל שרציתי היה לתפוס אותה איפשהו , נניח במדרגות של הבניין הגיגאנטי , ולשאול אותה שאלה שלדעתי היתה תואמת את המראה שלה : " האם גם את חושבת ש - there ' s nothing worse than being ordinary ? 
" . 
והדעה הזו , שהשאלה תואמת אותה , תתברר לבסוף כנכונה . 
זו היתה השיחה הראשונה שלנו אי פעם , ואני לעולם לא אשכח אותה . 
ב - 2004 זו היתה אווריל לאווין . 
ב - 2005 אלו היו Coldplay . 
ב - 2006 היו אלו Placebo . 
מי אלו יהיו ב - 2007 ? 
אני פתוח להצעות . 
זו הכותרת המתנוססת כיום על השער הראשי של הטבלואיד " מעריב " , ואני רק חשבתי לי , שאם באמת " מעריב " היה מציג עמדה קונסיסטנטית לפיה מסים הם שערוריה , לאחד הטייסים , הקירח מביניהם , היו צלקת ותפר מכוערים לרוחב הצד האחורי של הראש . 
משום מה , החלטתי שהוא חטף את זה מתישהו בסקייהוק שלו . 
שלל להטוטים באורות גבוהים כשמי שלפניך " מעז " שלא לנסוע ב - 130 קמ"ש . 
בשלושת הימים הראשונים של שנת 2007 התחלתי עם שתי נשים שונות . 
בקצב הזה , מישהי , מתישהו , עוד תגיב כפי שאני מצפה . 
דבר אחד שלא תיארתי לי הוא אז שיר השנה שלי הוא . 
