יקיר הבלוג והאור היהודי בטניס הגברים , דויד נלבנדיאן הארגנטינאי , ניצח היום במשחק לא - קל , את תותח השחקים התמיר , מאראט סאפין . 
נלבנדיאן נזקק ל - 4 מערכות לשם כך , וניצח בתוצאה 7:5 , 6:4 , 6:7 ( שובר שוויון 5:7 לסאפין ) ו - 6:3 . 
נלבנדיאן היכה 47 ווינרים ו - 8 אסים והציג אחוז מעולה ( 72 % ) בסרב הראשון . 
כל הכבוד ! 
דויד עובד קשה אוף . 
כואב לי . 
בחודשים האחרונים אני מוצאת את עצמי סובלת מכאבים פתאומיים ומשונים בכל מיני מקומות חשודים בגופי . 
אני לא מצליחה להסביר את העניין הזה , ועד עכשיו כל התפרצויות הכאב עברו מעצמן . 
אולי מדובר בכאבי גדילה ? 
או כאבי התכווצות ? 
אולי אני עומדת למות בכל רגע , ועוד לא כתבתי צוואה אפילו ? 
! 
הכאב הנוכחי מלווה אותי כבר יומיים , אם כי היום הוא דעך מעט . 
מיקום : בטן שמאלית תחתונה . 
מאפיינים : התקפות כאב נקודתיות ופתאומיות , כאב דוקר / כואב וכנראה קשור איכשהו למערכת העיכול . 
אולי גמדים קטנים נכנסו לי למעי והחליטו לכרות שם זהב . 
אין לדעת . 
הכל יכול להיות . 
יש גם כאבים אחרים , שאינם קשורים למערכת העיכול , אבל זה כבר סיפור אחר לגמרי . 
עליהם אפשר להתגבר בקלות יחסית , או להתעלם מהם עד שהם יגיעו לרמה בלתי נסבלת , שוב . 
* * * בלילה חלמתי שאני קונה סכין שפים במחיר מופקע , מדוכן מפוקפק במקום לא ברור . 
שערורייה . 
בכלל , אני חווה עלייה ברמת ההתעסקות שלי עם סכינים לאחרונה . 
או כמו שאומרים לילדים אצלנו במשפחה - סכין , סכנה ! 
* * * כשאנשים שיקרים ללבי עד מאד מרגישים עצובים קלות , גם אני הופכת עצובה . 
ומצד שני , אני נמלאת אנרגיות חיוביות ומנסה לשמח אותם . 
לא תמיד זה מצליח . 
אני מקווה שזה יעבור . 
* * * יש מצבים שבהם צריך לנתק . 
אז ניתקתי . 
אני חושבת . 
ממילא הנסיבות יקלו את זה עלי בקרוב מאד . 
* * * ואיזה כיף שיש טניס איכותי בטלוויזיה , אם כי יש ימים ( כמו אתמול ) בהם לא הספקתי לראות ולו שבריר משחק . 
אני מחכה לראות מי יעיף את יואיט . 
חוץ מזה , לבי נקרע בין נלבנדיאן לסאפין . 
אבוי . 
טוב , אחרי העין שפתח להם רפי רשף על הבוקר , ולאור העובדה שלא ניצחו מעולם את הצמד מזימבבואה , היה קשה להאמין שיוני ארליך ואנדי רם יצליחו להעפיל לרבע הגמר . 
המתחרים שלהם שלטו במשחק באופן חד משמעי , וניצחו ב - 2 מערכות חלקות למדי . 
לא נורא . 
אולי בווימבלדון . 
טוב , זה לא בדיוק 10 דקות , אלא ספיישל מיוחד ששודר בטלוויזיה בארה"ב , כולל ראיונות עם הכוכבים וקטעים קצרים מהסרט . 
מדובר ב - 63 MB , ראו הוזהרתם . 
תעשו חיים . 
עוד לא , אבל ממש עוד לא התרגלתי למספרים החדשים של הערוצים . 
איך אפשר לזפזפ ככה , למען השם ? 
הטלוויזיה שלנו על סף קריסת מערכות כוללת , אני יכולה להרגיש את זה . 
וכנראה שהפס המעוות בחלק העליון שלה הוא רמז די טוב לזה . 
ערוץ 8 היקרים - גרמתם לנו להתאהב בתוכנית מצויינת ושמה " הפיצוחיה " . 
ועכשיו אתם מאכילים אותנו בבולשיט מסריח . 
פישלתם בכמה סוגיות משפטיות , וכבר כמה שבועות אתם דוחפים לנו שידורים חוזרים של הפרקים הראשונים ( לא כולל " האיטליז " , שכנראה גם איתו יש בעיות פתאומיות ומיסתוריות ) , ומורחים אותנו בהסברים עלובים בפורום שלכם , על תקלות טכניות ושאר חרטא שקרית . 
חלאס , אנחנו לא מפגרים . 
יש לי הרגשה עמומה שאת פרק החברות הסלולריות אנחנו כבר בכלל לא נראה , אז אולי הגיע הזמן שתצאו באיזו הודעה אמיצה לעיתונות . 
נכון שהרייטינג שלכם עומד על 0.3 % ( או משהו ) , אבל יש כמה צופים שמגיעים להם הסברים , אתם לא חושבים ? 
גולדי הון היתה ונשארה כוסית עולם . 
להעריץ . 
שר הטבעות , גם בצפייה רביעית , הוא עדיין סרט נהדר , ובוודאי עולה על כל שאר האופציות של שבת בצהריים בטלוויזיה . 
חבל מאד שיש הפרדה בין יורוספורט אינטרנשיונל לבריטיש יורוספורט , וחבל שלא נתתם לי לראות את כל המשחק בין גוגה לפדרר . 
ואל תגידו לי ESPN . 
הם מעצבנים אותי . 
" חייו של דיוויד גייל " עם קווין ספייסי האליל - סרט טוב מאד . 
עכשיו בהום סינמה הקרוב לביתכם . 
הגעתי לרמת מיומנות גבוהה למדי בבישול אורז , שגם יוצא עם טעם . 
ואולי הוצאתי כסף שאין לי על מתנה שכבר לא תגיע לאדם המקורי אליו היא היתה אמורה להגיע ( כי ככה החלטתי פתאום ) , אבל רק טוב יצא מזה . 
וזה לא קשור לטלוויזיה . 
אז מה ? 
רולאן גארוס . 
שלשום , היום ואתמול סיפקו כמה אטרקציות . 
המדורגים ממשיכים לעוף , וכוכבי העבר הלא - רחוק זוהרים בשמי הטורניר הצרפתי . 
ביום הרביעי של הטורניר , שלשום , נפרדנו לשלום מאלוף השנה שעברה , חואן קרלוס פררו . 
פררו , כך נטען , סובל מפציעה , מה שמסביר את יכולתו החלשה , ואת העובדה שהוא נוצח על ידי אנדרייב , רוסי בלתי מדורג בעליל ; גם סבסטיאן גרוז'אן ( 10 ) קוצץ על ידי סטאראס , עוד בלתי מדורג מאיטליה ; האור היהודי , נלבנדיאן , עשה את דרכו לסיבוב השלישי ונאחל לו בהצלחה בהמשך הדרך . 
ביום החמישי , כלומר אתמול , סיים מאראט סאפין את המשחק שלו מול מנטילה , שהופסק בשל החשיכה . 
זה היה משחק מותח מאד , ואת האתנחתא הקומית הבלתי מתפשרת , סיפק תותח השחקים בעצמו עוד ביום הקודם , כאשר הוריד את מכנסיו ( אך לא את תחתוניו ) לאחר נקודה מוצלחת במיוחד . 
אולי היה לו חם . 
הוא חטף על זה נקודה ומחיאות כפיים סוערות מהקהל . 
בכל אופן , כל כותרות החדשות המתייחסות למשחק הזה , מכילות בתוכן איכשהו את המילים Cheek , Moon ו - Bum . 
מקורי . 
ואת הסנסציה היומית המופלאה סיפק לנו לא אחר מאשר קוארטן האליל , שאחרי התספורת שעשה נראה כמו ילד - טוב - ירושלים , שהטיס את פדרר המדויק , מ ס' 1 בעולם ובטורניר , היישר אל מושבי הצופים בסיבוב השלישי של הטורניר , ב - 3 מערכות חלקות . 
לכל מי שמופתע מזה , אסור לשכוח שהברזילאי היה פעם מדורג מספר אחת בעולם . 
נקווה שהוא בדרך חזרה לצמרת . 
אצל הנשים אין יותר מדי עניין , אם כי ראוי לציין כי שאראפובה הצורחת עושה חיל וניצחה את זבונרבה בת ארצה , עלתה לשמינית , ומי יודע מה יהיה הלאה . 
לא חשבתי שסמאשנובה יכולה לנצח את דימנטייבה , גם לא אחרי שהיא לקחה מערכה ראשונה בתוצאה המפתיעה 6:0 . 
במערכה השניה , כשאנה התחילה להיראות כאילו טרקטור עבר עליה , הבנתי שזה ייגמר בקרוב . 
וטוב שכך , כי למרות הרצון שישראל תיוצג בכבוד , זה היה משחק משעמם ונוראי , ולא ברור מי שיחקה גרוע יותר . 
זו לא פעם ראשונה שסמאשנובה פורשת בגלל התכווצויות שרירים . 
כנראה שזו לא פעם אחרונה . 
ואני שואלת בפעם השניה - אם הטקטיקה ( המעצבנת והמשעממת ) שלך היא להתיש את המתחרה שלך מהקו האחורי , לא הגיוני שלפחות יהיה לך את הארסנל המתאים ? 
כלומר , לא נראה לך חכם שתהיי בכושר המתאים בשביל זה ? 
אל תעשי תחרויות השתנה אם אין לך זין , במלים אחרות . 
מילא להפסיד , זה קורה . 
אבל לא לגמור משחק בטורניר גראנד - סלאם ? 
עצוב . 
הנה כמה אנימציות בודדות ואומללות . 
תנו להן בית חם ! 
