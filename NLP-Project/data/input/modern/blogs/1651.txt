אם הייתי יודעת הרבה קללות מגוונות , או בכל מיני שפות , הייתי צועקת לאוויר הלילה שטף קללות רציני ביותר . 
אבל הלקסיקון שלי מסתכם פחות או יותר בחרא , קקי , שיט , פאק ובלאט . 
אני ואמא שלי הלכנו היום לקנות בגדים בשינקין . 
זה מסביר את הכל ? 
יופי . 
זה היה כ"כ גרוע . 
once again נוכחתי לדעת שאני לא נראית טוב בשום בגד שהוא , מלבד אולי שמלות של סבתות משנות ה 50 . לקחתי חולצה ו 2 זוגות מכנסיים שאני יכולה למצוא בשבילם משהו גדול ורחב וארוך ללבוש מעל . 
הם לא היו בצבעים שאני יכולה להרשות לעצמי לצאת איתם מהבית ( הם לא באמת היו כ"כ נוראים , לבן ותכלת , אבל אני לא אוהבת מכנסיים בהירים , ולבן בכלל לא בא בחשבון ) , במקום זה בחרתי צבעים אחרים מתוך 2 ערימות שהיה סיכוי שהן הערימות הנכונות , והיה גם סיכוי שלא . 
וכבר אז התחלתי להגיד לעצמי שכדאי לבדוק לפני שמשלמים אם זה באמת זה , ומשום מה אני אף פעם לא מקשיבה לעצמי בדברים האלו , ובסופו של דבר מסתבר שאני צודקת . 
אוסף טעויות שבלעדיהן חיי לא היו חיים , אבל טובים יותר כן . 
בכל אופן , בבית הסתבר שאכן אחת הערימות לא היתה הנכונה , או שהצליחו להשתחל לשם מכנסיים לא נכונים , וכיאה לעצמי , דווקא אותם בחרתי . 
וזה אומר שמחר אני מתייצבת שם בחנות ומחליפה אותם . 
הקץ ' הוא שאמא שלי לא תבוא איתי . 
אף פעם לא הלכתי לחנות בגדים בלי אמא שלי , ולא מתחשק לי להתחיל דווקא מחר , או אי פעם . 
אני לא בנויה לסוג כזה של אינטראקציה , כל כך כל כך לא , התפקיד היחיד שלי בסצנות שכאלו הוא להכנס לתא ההלבשה , למדוד , ולהגיד אם מוצא חן בעיני או לא . 
לרוב גם את האחרון אני לא יכולה לעשות לבד . 
עצוב עצוב , אבל זו המציאות , ואני מסתדרת יופי ככה . 
ו .. אוף . 
אני בטח אעמוד מחר הרבה זמן מול החנות ואסתכל , והמוכרות ישימו לב אלי ויתחילו לתהות מי הילדה התמהונית שעומדת ככה מול החנות עם שקית של החנות ובוהה בשום דבר , ואולי הן אפילו יגשו אלי וישאלו אם אני רוצה משהו והאם אני צריכה עזרה , והדבר היחיד שאני אוכל להוציא מהפה יהיה " אה ... 
.. 
. 
" ואולי איזו תשובה חלושה שהן לא יבינו ואני לא רוצה שיבינו , תלוי עד כמה אני אבהל . 
בסוף אני אעשה צעד אמיץ ואכנס ואגיד שהייתי פה אתמול ואני רוצה להחליף מכנסיים שקניתי , ואז אני אחליף את המכנסיים ואצא מהחנות ואלך הביתה מהר , מאוד מהר , הכי מהר שאני יכולה , אולי אני אפילו ארוץ . 
ויותר אני לא אחזור לשם . 
השתמשתי כ"כ הרבה במילה הזו בימים האחרונים שפשוט התחלתי לתעב אותה , אבל לאור המצב זה פשוט מתבקש - קקה . 
פשוט ערימה גדולה של חרא הערב הזה היה . 
ואם לא די בטעות הפטאלית הזו , היום יום שלישי . 
מה יש ביום שלישי ? 
צופים . 
איכשהו תמיד יוצא שהימים שאני ואמא שלי הולכות לאנשהו הם ימי שלישי . 
ואחנו יוצאות אחרי 6 , ז"א , אחרי הצופים , ואחרי הצופים כולם יושבים שם ליד השבט ( שבמקרה לגמרי הוא גם ליד הבית שלי ) ומדברים . 
ובין האנשים האלו שיושבים שם ומדברים בעליזות נמצאים כל האנשים שטרחתי במשך 3 שנים להוציא מהראש שלי , ללא הצלחה מרובה , אבל עדיין . 
ואני שונאת לעבור לידם , כי אני מכירה אותם , ואני עם אמא שלי , ואני אף פעם לא יודעת מה להגיד , אני משתדלת להתעלם ולהמשיך מהר הלאה , וזה לא גורם לי להרגיש טוב יותר . 
ומישהו עוד קרא לי היום , אחרי התחבטויות קשות החלטתי להסתכל אחורה , השתדלתי לעשות את זה מהיר כדי לא לעשות מעצמי טיפשה בעוד אני מחפשת אחרי מי שקרא לי , והספקתי להבחין רק ב 2 בנים , שהם בטוח לא קראו לי , כי מה להם ולי , וחוץ מזה זה היה קול של בת . 
ניסיתי להגיד " היי " כדי לא להיות לגמרי מפגרת , ושום קול לא יצא מהפה שלי . 
ואמא שלי , אוי , כמה שאמא שלי יודעת לגרום לי להרגיש עוד יותר גרוע . 
דרשה לדעת למה לא אמרתי שלום , ומי זה , ומה ומו ... 
.. 
. 
ובדרך חזרה הם עדיין היו שם . 
והדבר היחיד שניחם אותי כשהמחשבה על זה העזה להתגנב לתוך הראש שלי היה שאחרי שעה הם כבר לא יהיו שם . 
אבל אז באמת האצתי ולא הסתכלתי על שום דבר מלבד הרגליים שלי . 
ופתאום כל הגישה המתקנת שהשתדלתי כ"כ לאמץ לעצמי בימים האחרונים התפוגגה . 
כאילו ב'פו' אחד מוטטו מגדל שברירי של קלפים שעמלתי עליו כל כך . 
איזו התחלה גרועה לחודש . 
