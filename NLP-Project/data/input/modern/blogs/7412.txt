אתמול , במהלך ישיבת צוות , התוודתה בפנינו מירב - מנהלת על כך שהיתה בצופים . 
אמרתי לה שכף רגלי מעולם לא דרכה בשום תנועת נוער , והיא השיבה : " נו בטח , אתם כולכם ילדי אייסיקיו . 
" " התחלתי עם האייסיקיו רק בכיתה ט' בערך ! 
" התגוננתי . 
" ולפני זה פשוט לא היו לי חיי חברה . 
" אז בכל אופן , אם עד עכשיו ביליתי את מרבית זמני בצומת ספרים , החודש אני הולכת לבלות שם את כל זמני , חוץ מחלק קטן מהלילה שבו אני אלך הביתה לישון קצת . 
בכל זאת , חודש הספר התחיל . 
אני זוכרת איך פעם בתור ילדה ממש התלהבתי משבוע הספר , כי במהלך השנה אף פעם לא היו מבצעים על ספרים , אז כשכבר היו זה היה ממש מיוחד . 
אבל אצלנו בחנות תמיד יש מבצע כלשהו , כך שהדבר העיקרי שמשתנה זאת כמות האנשים שבאים לחנות . 
אה , וכמובן , זה שיש יריד . 
בכלל , אני מרגישה בימים האחרונים כמו בקייטנה . 
לקראת חודש הספר הצטיידנו במספר עובדים חדשים - זמניים שיתפעלו את היריד שלנו , ובינהם : גיל ( כן כן , גיל שלי ) , רם ( הידוע בכינויו - חבר של גיל ) ושקד ( הידועה בכינויה - נו באמת . 
אתם מכירים את שקד ) . 
וחוץ מזה יש עוד כמה שלא הכרתי קודם אבל הם ממש נחמדים , ולכן האווירה היא כייפית נורא , ממש כמו קרנבל הספר . 
אז מה אם אני לא מספיקה לאכול , אז מה אם כל היום אני מתרוצצת בין היריד לחנות כי צריכים אותי בשני המקומות , אז מה אם עבדתי ביום רביעי 14 שעות ברצף .. 
. 
כל זה ממש ממש כיף ! 
בכלל , בזמן האחרון אני זוכה להערכה רבה בחנות על כל ההשקעה שלי . 
זה כמו פיצוי על הצבא . 
אם כבר מדברים על צבא - הציעו לי מילואים כבר פעמיים . 
ופעמיים סירבתי . 
מעניין אם מתישהו הרח"ל של ירושלים תתעצבן ותחליט להכריח אותי לבוא . 
אה , החלפתי פלאפון ! 
באיחור קטן אחרי שאר העולם , גם אני רכשתי לי דור שלישי . 
בניגוד לכל העצות שקיבלתי ( אל תקחי סמסונג ! 
רק נוקיה או סוני אריקסון ! 
אל תקחי סמסונג גם אם זה המכשיר היחיד שיש שם ! 
) לקחתי סמסונג . 
הוא פשוט היה יפה כל כך ולא יכולתי לסרב . 
קצת הצטערתי על זה כשהבנתי כמה מסובך לתפעל אותו , אבל הוא עדיין נורא יפה . 
וזה משמח אותי . 
אז בקיצור , אל תצפו ליותר מדי עדכונים בחודש יוני . 
סביר להניח שאני אהיה בעבודה כל הזמן . 
החלק הנחמד יהיה לראות את תלוש המשכורת בסוף החודש . 
מאוד רציתי להגיד : גזרים . 
אני לא עושה את זה בדרך כלל , ובכל זאת : כנסו בבקשה לקישור הבא . 
זה באמת אחד הגאוניים . 
לדעתי לפחות . 
http://israblog.nana 10 . co.il/blogread.asp?blog=281997&amp;blogcode=9110359 השנה גיל ממש התעלה על עצמו . 
לאחר שהפכנו בשאלה לאן נצא בערב יום העצמאות , ופסלנו אפשרויות כמו חוף דלילה בגלל הפקקים ולראות כדורגל בבית בגלל התנגדות עזה מצדי , הציע גיל שנלך לראות הופעה של נועם רותם ( ההוא מקרח תשע . 
סיכוי גדול שאתם לא מכירים .. 
. 
) ולא סתם הופעה - הופעה בבאר שבע ! 
התמונות בשראינו באינטרנט ציירו בית קפה קטן ונחמד , מה שעודד את גיל הנרתע בד"כ ממקומות הומי אדם מדי . 
אז ביחד עם תמר , רותם , וג'י פי אס - יצאנו לדרך . 
בדרך שאלתי את רותם אם זה נכון שהיא אוהבת את נועם רותם כמו שתמר אמרה לי ( " אם תתחתני עם נועם רותם תהפכי להיות רותם רותם ! 
" הכריז גיל בשנינות ) והיא ממש הופתעה . 
" אני ? 
זאת תמר שאוהבת אותו ! 
" " למה שאני אוהב אותו ? 
" הופתעה גם תמר . 
" קניתי לך דיסק שלו במתנה ! 
" טענה רותם . 
" רגע , אז אם אני לא אוהבת אותו , ואת לא אוהבת אותו , למה קנית לי דיסק שלו במתנה ? 
.. " בסופו של דבר גיל השתיק אותן כדי שנוכל לשמוע את הג'י פי אס , שכיוון אותנו בבטחה היישר אל " עשן הזמן " , בית הקפה המדובר . 
מה שכן , הסתבר שהוא הרבה יותר קטן ממה שחשבנו . 
למען האמת מדובר היה בחנות ספרים משומשים בגודל של מטר על מטר , עם שולחן אחד בלבד ( ! ) ובחוץ רחבה קטנה המזכירה מרפסת פרטית שבה עמד נועם רותם עם שני נגניו ופטפט עם ה " קהל " , שמנה באותו רגע בערך ארבעה אנשים . 
תמר ורותם מיד הכריזו שקר מדי להופעה בחוץ ורצו ללכת לאכול בארביקה , אך אני וגיל התעקשנו שבאנו במיוחד . 
לאחר שעמדנו בחוץ והתלבטנו בערך 20 דקות , הגענו לשפל חדש והטלנו מטבע . 
הוחלט להשאר .. 
. 
: ) ההופעה עצמה היתה ממש נחמדה , נועם רותם ממש חמוד וגם השירים היו טובים . 
הסאונד אמנם היה גרוע והיתה איזו מכונית באיזור שהאזעקה שלה פעלה במשך כל ההופעה ( " אתם שומעים את הצפצופים האלה או שזה רק אני ? 
" תהה נועם ) אך נהנינו בכל זאת . 
אחר כך היה הדרן שכלל ביצוע מאוד " אשכנזי " ( לדברי תמר ) לפתיח של רחוב סומסום . 
וכל מילה מיותרת . 
אחר כך השתמשנו שוב בג'י פי אס ( איזו המצאה נהדרת ! 
) כדי שיוביל אותנו לנאפיס , שם הזמינו כולם מנות ענק ורק אני הסתפקתי בקצת צ'יפס . 
כצפוי , אף אחד לא סיים את המנה שלו . 
תמר אף הכריזה שהיא מפוצצת לחלוטין ובמשך שאר הזמן תיארה לנו בפרוטרוט אלו איברים פנימיים בגוף לוחצים ומכאיבים לה . 
( " אני מרגישה כאילו החוליות שלי בגב הולכות לפרוץ החוצה . 
כמו כנפיים של דרקון ! 
" ) . 
אחר כך הסתבכנו קצת בנסיון לצאת מהעיר , כי העזנו פנים לחשוב שנוכל לעשות את זה בלי ג'י פי אס . 
בסוף הבנו שזה לא ילך והוצאנו אותו , ואז תוך 5 דקות כבר היינו בחוץ . 
נכנסנו לאוטו . 
תמר ורותם הכריזו שהן הולכות לישון . 
גם אני רציתי לישון , אבל לא יכולתי להרשות לעצמי לישון ליד גיל פן יירדם גם הוא . 
ניסיתי לשיר עם הרדיו כדי להישאר ערנית . 
זה לא היה נעים לאוזן במיוחד . 
בסופו של דבר הגענו לאשקלון , זרקנו את תמר ורותם בבית ועלינו לישון אצל גיל . 
לסיכום : היה ממש כיף , וגיל אפילו אמר שאנחנו צריכים ללכת לעוד הופעות ביחד . 
חוץ מזה הייתי באילת עם גיל בסופ"ש האחרון . 
אילת , לכשעצמה , לא מעניינת במיוחד , אבל את המטרה שלשמה באנו ( לנוח ולהנות זה מחברת זה ) היא שירתה . 
טיילנו , הלכנו קצת לים , ישבנו בבית קפה . 
( אירוע ראוי לציון : איש בעל הופעה עבריינית - משהו הופיע כרוח סערה מול יושבי בית הקפה . 
" אין יותר תחנה ! 
סוף סוף הם הבינו שאני חף מפשע ! 
זה לקח זמן , אבל הם קלטו בסוף . 
. ! " הכריז בשמחה , ועבר הלאה , כנראה לשתף בזה את שאר יושבי הטיילת . 
) מה שכן , פעם הבאה ניסע לצפון , או לפחות למקום שיש בו יותר אטרקציות . 
אתם קולטים שלא שינו את הסרטים באיימקס כבר בערך 5 שנים .. 
. 
? 
יום עצמאות שמח . 
עד 120 , מדינה . 
אופס . 
זה אומר שכבר הגענו לחצי .. 
. 
