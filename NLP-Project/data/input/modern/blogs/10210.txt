לימודי אין כל - כך דברים מעניינים לכתוב עליהם . 
הכל שגרתי למדי . 
הלימודים מתנהלים כשורה . 
צריך כבר להגיש עבודות , וזה עומס נוסף לכל הבלגנים . 
ביום ג' צריך להגיש עבודה בסוציולוגיה ( שעשיתי שני שליש ממנה ) ואחרי זה בדיני חוזים ( שעוד לא התחלתי ) . 
רוצה לנסות להצטיין , למרות שלא תמיד בא לי להתייבש מעל הספרים . 
אבל אין מה לעשות - שילמתי כסף לא קטן עבור הלימודים , צריך להצדיק את זה . 
לכן השבוע לא הייתי מרוצה מהשיעור בסוציולוגיה . 
אחת הבנות כל הזמן התקרצצה למרצה - שאלה אותו שאלות סרק על דברים נורא פשוטים בחומר , סיבכה דברים יותר מדי , ובכך ביזבזה לכולם זמן יקר . 
אפילו אמרתי זאת למרצה לאחר השיעור : " שילמתי 2000 שקל בכדי לשמוע אותך ולא את הויכוחים בין הסטודנטים " . 
הוא הסכים עם זה ואמר שיקח את זה בחשבון . 
משפחתי רונן שלי מפגין משיכה מיוחדת לחשבון . 
כל הזמן מבקש ממני או מאמא שלי ( ממנה יותר ) להמציא לו תרגילים לחיבור / חיסור / כפל / חילוק ונהנה מלפתור אותם . 
גם בקריאה התחיל להתעניין , למרות שלא סבל את זה מקודם . 
היום הוא כבר קורא ברצון . 
המחנכת שלו כל הזמן כותבת במחברת קשר על התנהגות טובה מצדו ושהיא מרוצה ממנו באמת . 
רונן לומד בכיתה מקדמת , והמטרה של כיתה כזאת - זה לשלב ילדים בכיתות רגילות . 
ואת רונני כבר שילבו בשיעורי אומנות בכיתה רגילה . 
לפחות משהו . 
אלכס ( הגרוש שלי ) התחיל גם הוא להתקדם ולהתפתח כאבא . 
כבר פעמיים או שלוש לקח את רונני לעיר לאכול ב " מקדונלד'ס " . 
סוף - סוף התחיל להיפגש עם הילד לבד , ללא נוכחותי . 
ומקודם היה פוחד לעשות זאת - לא סמך על עצמו , פחד שרונני יברח לו וכל מיני תירוצים ושטויות כאלה . 
טוב , הילד כבר בן 8 וחצי כמעט , הגיע זמן שיבלה עם אבא כמו גדול . 
אני אפילו צוחקת שכשרונן יגדל , הוא ואבא שלו ילכו לחפש בחורות בצוותא . 
וגם אלכס מתגלגל מצחוק כשאני אומרת את זה . 
עבודה בעיקרון הכל בסדר , מלבד המשכורת הנמוכה שאינני מרוצה ממנה כלל . 
אמנם , כרגע אינני מחפשת עבודה חלופית . 
עוד חודש אמורים לשלם לי דמי הבראה כי כבר עברה שנה מאז התחלתי לעבוד . 
לכן , לעזוב את הסופר להפסיד את הכסף הזה יהיה מטומטם מצדי . 
יש לנו קופאית ראשית שעושה לעתים מה - זה שטויות ! 
המנהל אומר שכל היציאות האלה שלה נובעות מחוסר בטחון . 
לעתים קרובות היא צועקת עלינו בלי סיבה , מכל דבר קטן עושה עניין גדול . 
השומר שלנו אומר שזה נקרא " לעשות משיערה סערה " . 
לפני יומיים היא התקרצצה אליי : " שמעתי שאת לומדת . 
למה לא דיווחת לי ? 
ולא הגשת לי בקשה להסדר המשמרות . 
" אני כמעט ושאלתיה : " האם סידור העבודה הוא בכלל עניינך ? 
" הלא אף פעם היא לא עשתה את הסידור - המנהל עשה אותו בעזרתה של סמדר חברתי . 
אז שאלתי את הפוסטמה הזאת : " הבקשה צריכה להיות מכתב רשמי או סתם לרשום לך את המשמרות הרצויות ? 
" והיא חשבה שאני מתחצפת , איזה צחוק ! 
בסוף אכן הגשתי לה בקשה באמצעות מכתב חצי - רשמי כזה . 
והיא אמרה לי : " טוב , אני לא מתחייבת שאסדר לך את זה כמו שאת רוצה " . 
אוף ! 
מה זה צריך להיות ? 
מה קרה ? 
עם אף אחת מהבנות הסטודנטיות לא היו בעיות . 
כשתהילה למדה שלוש שנים , עשו לה סידור תואם . 
כאשר סמדר למדה , גם היא קיבלה משמרות מתאימות . 
וגם אני בשני הסמסטרים הקודמים עבדתי לפי יכולתי . 
אז מה קרה פתאום ? 
לפי דעתי - סתם קריזות במצב רוח , וזה הכל . 
וזה אשכרה מגוחך . 
רק בגלל סיבות כאלה בא לי לעוף משם . 
אבל לא - קודם דמי הבראה . 
אני לא פראיירית . 
בקיצור , המון עניינים , הלוואי להספיק את כולם . 
שלכם , 
