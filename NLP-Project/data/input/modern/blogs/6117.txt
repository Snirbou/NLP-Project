טוב , אז בחמישי אני הולכת לרופאה כפרעליה , בדיקה שגרתית . 
לא הספקתי לומר לה שיפה לה הסגול , וכבר אני על כס העינויים עם הבטן בחוץ . 
" צודקת " , סחה לי הד"ר . 
" הוא באמת התהפך שוב " . 
הילדון שלי לא ממש סגור על עצמו . 
חבר של קלינט טוען שזה בגלל שעישנו כל כך הרבה לפני ההריון . 
ילדון עכוזון . 
הופניתי למיון למחרת , כלומר שישי , כלומר היום . 
אז הלכנו היום , בילינו שם איזה שלוש שעות עם המכשירים המצפצפים והאחיות ( הסימפטיות , יש לציין ) , ובסוף הרופא הסתכל על כל הנתונים ואמר - חכו רגע , אני מביא את ספר הניתוחים . 
הידעתם שספר ניתוחים נראה כמו סתם מחברת גדולה ? 
עם קצת מדבקות ? 
מוזר מאוד . 
ובכן , למה לבזבז יותר מידי מילים : ביום א ' , אם הכל יהיה בסדר בעזרת השם טפו טפו טפו חמסה , אני הולכת להיות אמא ! 
! 
פאקינג אמא ! 
! 
אמאלללללללללללהההההההההה ! 
! 
! 
! 
! 
! 
! 
! 
! 
! 
לא , לא , לא ילדתי עדיין , תודה ששאלתם . 
מה שכן , כל הנושא הזה is getting very old . 
אני בשבוע 38 ויום , שזה אומר שעוד שבועיים אני מסיימת בתרועה רמה חודש תשיעי ונכנסת לעשירי . 
בדרך כלל אני אדם דיי רגוע , לא מתלוננת יותר מידי . 
רק תנו לי לשבת בבית , לבהות בטלוויזיה , לפשפש בערימת הדיוידים ששלחו לי מהיח"צ ואגרתי למקרה חירום ולקנן עד צאת נשמתי . 
הבעיה היא שלא נותנים לי לקנן . 
צריכה עובדת . 
צריכה יושבת כל יום מסבירה לאישה מה מחליפה אותי בעבדה מה עושות . 
זה לא כיף זה . 
לא לא . 
הגיברת שאני חופפת עבדה אצלנו עד עכשיו בשכתובים והגהות וניתן להגדיר אותה כפולנייה טרחנית . 
היא בסדר , לא הבחירה הראשונה שלי יען כי היא קצת מבוגרת , אבל מאוד אחראית ויסודית , מה שמקל על כל התהליך . 
מה שמקשה עליו הוא , שהיא מגה - קרצייה מהסוג הכפייתי . 
היא מנהלת איתי שיחות לאורך ולרוחב על מהות העבודה , מהות העיתון , מהות החיים ובכלל . 
היא מתפלספת על כל פסיק , מה שמאריך את יום העבודה עד מאוד , יען כי יש קושי רב בלסיים לערוך מדור שלם כשמתנהל ויכוח לחיים ולמוות על כל מילה . 
בנוסף , היא נוהגת לדווח לי בפרוטרוט מה היא עשתה ולמה , להתערב כשאני משוחחת עם אנשים אחרים והכי גרוע , לנג'ס לי על ההריון . 
יש לה שלל עצות שאני לא צריכה ולא רוצה , כל מיני אג'נדות ( כל הרופאים מטומטמים , למשל ) והערות מרנינות לב ( " עכשיו קשה לך ? 
! 
חכי , אחר כך יהיה לך הרבה יותר קשה ! 
" ) שגורמות לרצות לחבוט בה במכשיר קהה . 
אני מתאפקת , כי בכל זאת , אני חייבת מחליפה . 
וכך אני מגלה על עצמי , יום יום , דברים נפלאים . 
שיש לי סבלנות של פקיר , למשל . 
שאני יכולה גם להשתיק אותה לפעמים . 
או לעצבן אותה בקטנה . 
כבר טענתי בפניה שהיא אדם מבאס , אבל אנשים מהסוג הזה פשוט לא לומדים . 
ככה היא , והיא כבר מבוגרת מכדי להשתנות . 
היום ברוז הברזתי מהעבודה . 
חשתי תחושות מוזרות בלילה וסחתי לעצמי - הידד ! 
צירים . 
אך לא צירים ולא בטיח , כי אם סתם נדודי שינה ותופעות לוואי מה " אגאדיר " שטחנתי בצהריים . 
נמרחתי במיטה , שטפתי שוב את הבית ( אומרים שזה מזרז ) , כיבסתי את כל בגדי התינוק שקנו לי ואז עמדתי והסתכלתי עליהם מתייבשים על החבל , ואז יצאתי לטיול ארוך ( אומרים שזה וכו' ) בו שאפתי לבזבז קצת כסף אבל לא היה על מה . 
בין לבין רבצתי מול כמה פורומים נבחרים , לא עניתי לטלפונים , רבתי עם החתולה והשתעממתי . 
היה פשוט מעולה . 
וזהו , בעצם . 
החיים שלי ממש לא מעניינים , ואני שואפת להשאיר אותם ככה בינתיים . 
אני הולכת לעבודה , אבל באמת לא בא לי . 
אני עונה לשאלות מנג'סות וסופגת הערות מציקות , למרות שלא מתאים לי . 
בעבודה מתחוללים כל מיני שינויים , אנשים מתקוטטים זה עם זה ליד מיכל המים ותוקעים זה לזה סכינים בגב על בסיס יומיומי , ואני לא רוצה שום חלק בזה . 
בדיוק שמעתי שאחד האנשים שחיבבתי במערכת העיר עלי איזו הערה מרושעת , ומתחשק לי לבעוט בישבנו המצומק , מילולית , פיזית , בכל צורה שתרצו . 
אבל אני תוהה - מה הטעם . 
אין לי כוח להיכנס לזה . 
כל הריבים הקטנוניים , ההערות הטפשיות , הכל נראה לי כל כך מיותר . 
אני רוצה להסתובב עם שלט ניאון גדול : אנשים , צאו לי מהתחת . 
אני מקננת . 
הניחו לי לנפשי . 
