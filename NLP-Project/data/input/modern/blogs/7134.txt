אני ממש מקווה שהחודש יהיה החודש שלי . 
משום מה , אנשים מייחסים לדצמבר משמעויות שאני לא רואה בו , אבל אני מקווה לגלות . 
החיים הפוכים לשגרה גם כשאין בית ספר . 
החיים האלה הם גלגל שמסתובב על ציר ולא זז מהמיקום שלו , בסך הכל . 
אין הפתעות , אין שינויים , הכל אותו הדבר בכל יום . 
האמת היא שהחודש הזה לא מתחיל בטוב בכלל , מחזור מציק במיוחד כשרק היום כבסתי ביד שני זוגות תחתונים . 
העייפות גדלה ואני תוהה אם זה המחזור והאנמיה , העובדה שלא ישנתי יותר מדי בלילה או מה שיושב לי בקצה של הלב ומדגדג ולא נותן לי להגיע אליו ולדעת מי הוא ומה מפריע לי ומה יוצר אותו . 
משהו מפריע לי בצורה מטורפת , משהו שממש עוצר אותי במקום ולא נותן להתקדם . 
אותו הדבר שגורם לי בכל פעם להרגיש עצובה נורא במין רגעים כאלה של אחרי כמה ימים טובים ומטורפים מבחינת אנשים וחוויות , תמיד בא עצב גדול שכזה . 
שפתאום הכל ממש גרוע . 
ממש מתחשק לי לבכות עכשיו ואני לא בוכה , אני לא בוכה כי אני אדישה כבר כל כך הרבה זמן ואני לא יודעת איפה לתקוע את עצמי . 
שום דבר לא הולך כמו שצריך עכשיו , כי אני מרגישה מכוערת מתמיד , נראית כמו מכשפה . 
אתמול אנשים שאני לא מכירה אמרו לי שאני מכוערת . 
שוב . 
זה כבר מתחיל להעליב באמת , כאילו שאני כל כך מכוערת שזה מציק להם בעין והם חייבים להגיד לי , לרמוז לי לחסוך את עצמי מהאנושות . 
וזה תמיד קורה דווקא כשאני מרגישה טיפה יפה , מישהו אומר לי שאני מכוערת . 
שהשיער שלי נפוח . 
שיש לי פצעונים , שהשמנתי , שבקושי רואים לי את הציצים , שיש לי פנים ילדותיות מדי . 
שאני לא יפה בשום צורה . 
וזה מפריע לי נורא , כי כל כך חשוב לי להראות טוב ואני לא מצליחה , זה כאילו משהו אבוד מראש . 
אולי . 
אבל אני משתדלת ואז אומרים לי שאני מכוערת , וזה לא הוגן , ואנשים צריכים להבין שאני לפחות משתדלת . 
ואני מצטערת אם אני כל כך מכוערת שזה מפריע לכם בעין , באמת מצטערת , ואולי אני צריכה להעריך אנשים על זה שהם אומרים לי את זה , אבל בסופו של דבר אני מרגישה איום ונורא וזה הורס לי יום שלם אם לא יותר . 
זה כאילו אנשים לא מבינים שהערה כזו יכולה לגרום לאנשים לחתוך לעצמם את הורידים ולמות . 
אנשים לא מבינים שמה שהם אומרים יכול להיכנס כל כך עמוק שאי אפשר להוציא החוצה . 
עד היום שאני מסתכלת במראה אני זוכרת את ההוא מכיתה ו' שאמר לי שאני מכוערת ממש , ודוחה , ולא רצה לרקוד איתי או מה שזה לא היה בכיתה ו '. והרגשתי הכי מכוערת בעולם וזה חתך רציני על כל הלב והרגשות שלי ואני לא אגזים אם אומר שאמנם ידעתי את זה קודם , אבל אני מסוגלת לחלק את החיים שלי ללפני שהוא אמר את זה ואחרי . 
מתחשק לי להיות הכי יפה בעולם ואז ללכת אליו ולהגיד לו שהוא חתך לי חלק מהלב באותו רגע וכן השאיר צלקת מכוערת . 
המרדף הזה אחרי היופי הוא השטחיות האיומה ביותר שיש , וזה כל כך נפוץ ועצוב ואני לא יודעת מה לעשות בשביל להיות יפה . 
אני מתלבשת נורא . 
ילדותי וצבעוני וזה לא לעניין ואני אזרוק את הבגדים שאני אוהבת ואלבש כאלה שלא רק בשביל לא להיראות ילדותית וצבעונית ומטופשת ומכוערת נורא . 
אני מכוערת , מכוערת , מכוערת , כאילו זה חרוט לי על המצח , כאילו זו המהות שלי בעולם , לכער אותו . 
אני מרגישה שמנה בטירוף וזה פסיכי כי אני נכנסת למידה 34 בקלות רבה מדי ועדיין מרגישה שמנה , ואם זה לא אומר שמשהו בעולם שלנו לא בסדר אז אני לא יודעת מה כן . 
ואני כבר בוכה והרסתי לעצמי את המאית בטחון עצמי שהיה לי בפוסט הנורא הזה שהוא אולי ההתמודדות הכי גדולה שהייתה לי עם הבעיה הזו שלי עם עצמי . 
ודצמבר לא יהיה החודש שלי , כמו שכל השאר לפניו לא היו , כמו שלא יהיה אף פעם . 
ויום אחד אני אעצור את המעגל הזה של החיים העלובים האלה ואני ארגיש איום ונורא כמו שאני מרגישה כל הזמן , כל הזמן , כל הזמן . 
ובאמת חשבתי שמשהו השתנה השבוע , נו , באמת . 
