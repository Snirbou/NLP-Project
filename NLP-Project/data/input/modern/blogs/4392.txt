לזה ממש , אבל ממש לא ציפיתי . 
אני על הבמה מגיל 5 , נושמת את הקהל , המוזיקה , התנועות , הדמויות שאני בתוכן . 
תמיד רציתי להתמקצע בתחום בצורה הכי טובה שיש ומאז גיל ההתבגרות המטרה ברורה : לימודים בבית צבי . 
כשזה התקרב הפכתי את זה לפרוייקט - פקדתי את בית הספר לפחות פעם בשבוע כדי לצפות בהצגות ולשמוע חוות דעת מצד סטודנטים . 
כשזה התקרב עוד יותר עשיתי ימים כלילות בשינון טקסטים ועבודה על הדמויות שאני צריכה לגלם , רק בשביל שלא יהיו סיכוי שיגידו לי : " לא " . 
אומרים שהצלחה נובעת מ - 20 % כשרון ו - 80 % עבודה קשה . 
כשרון כנראה יש לי אם אני שורדת מגיל 5 על הבמות , אבל יותר מכל אני יודעת לעבוד קשה בשביל דברים שאני רוצה . 
והנה , עשיתי את זה , עברתי בהצלחה , והאמת ? 
די בקלות . 
מאז אני זוכה לפרגון מצד כל הסובבים אותי אשר מניחים שלהתקבל לבית הספר לאומנויות המוביל בארץ זה לא מובן מאליו . 
ההלם הגיע דווקא מהגורם שהכי לא ציפיתי ממנו - חברי הטוב ביותר שעתיד ללמוד איתי . 
דבריו רמזו , לא , אמרו במפורש שעברתי במזל , שיצא לי אודישן קל ושאם הייתי נבחנת במועד בו הוא נבחן אולי לא הייתי עוברת . 
הופתעתי מאוד מדבריו , הרי הוא יודע מה אני מסוגלת , כמה זה חשוב לי ושעברתי בזכות עצמי . 
הוא בעצמו היה בטוח עוד לפני האודישן שאני אעבור אותו בקלות . 
אני לא מסוגלת להבין מה גרם לו להעיר דברים כל כך פוגעים שמזלזלים ביכולותיי ובמעשיי . 
דווקא הוא , שמכיר אותי כל כך טוב , דווקא הוא , שאני זו שעזרתי לו לעבור ולהתקבל גם למוסד הזה . 
דווקא הוא , שיודע מה אני יכולה . 
גם אם הוא צדק , הוא קודם כל חבר שלי . 
אני לא הייתי מעלה בדעתי לומר לו דבר כזה . 
איזו אכזבה . 
קיבלתי יריקה בפרצוף . 
אני לא מבינה מה גורם לבן - אדם שכל כך קרוב אליי להעיר דבר כל כך פוגע . 
אני יודעת שינסו לפגוע בי עוד הרבה בתחום הזה , אבל לא האמנתי שזה יגיע מאדם שאני אוהבת כל כך . 
פשוט אכזבה . 
