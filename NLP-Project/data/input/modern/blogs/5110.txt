לפעמים היקום צריך לתת סטירה כדי שאתעורר . 
תוך כדי חיפוש רעיון למתנת יום הולדת לטל , אשתי שתחיה ( הנשואה באושר + 1.5 ילדים ו - 2 כלבים ) , התגלגלתי לבלוג של בחורה שנולדה באותו תאריך כמוני וחיה עם בן זוג שהיא מכנה בשמו של ת' . 
ברגע הראשון הזדעזעתי מהדמיון בפרטים האלה , אבל כשהמשכתי לעלעל בין דפי הבלוג הבנתי שכאן מתחיל ונגמר הדמיון . 
אני חיה עם פחדים לאבד את הבריאות , במיוחד בימים האחרונים והיא מתמודדת עם מצבים שאני לא יודעת אם הייתי מצליחה להתמודד איתם ומקוה שלא ייווצר מצב בו אבדוק את הסוגיה . 
חגיגות אני רוצה לעשות משהו מיוחד לכבוד יום ההולדת של טל . 
עדיין יש לי רגשות אשם על כך שלא חגגתי עם מיטל את יום ההולדת כפי שרציתי ועדיין לא קניתי לה מתנה ( הבעיה היא שאנחנו לא נפגשות ) ואני לא רוצה לחזור על אותו מחדל פעמיים . 
הייתי רוצה לקחת אותה לסוף שבוע , אבל זה לא ממש מעשי , בגלל ההריון גם ספא לא בא בחשבון וכרגע הרעיון שעומד על הפרק הוא סדנת בישול , אבל מהכרותי עם הנפשות הפועלות , היא לא תיישם אותה אחר כך , אז אולי זה לא הכי חכם . 
אני מנסה לחשוב על דברים שהייתי רוצה בשבילי ולא מצליחה לעלות על שום רעיון . 
יש לי עוד שבוע ואני חייבת למצוא משהו מוצלח . 
תסכול אני לא מבינה מה קורה עם הגברים בתקופה האחרונה . 
או שאני עושה משהו ולא מודעת אליו או שנפל עלי נאחס . 
ציפיתי שאותו בחור שהתחיל איתי בשיא ההתלהבות ביום שישי שעבר יתקשר אלי ביום למחרת , אבל למרבה ההפתעה הוא לא עשה זאת גם יומיים אחרי . 
ביום ראשון בשעה 23:15 בלילה הוא שלח לי הודעה ושאל אם אני ערה . 
החלטתי לא לענות . 
גם בגלל שלא מובן לי מה המשחק המטופש להתלהב יום אחד ואחר כך להעלם ליומיים וגם כי נראה לי סוג של חוצפה ליצור קשר בשעה כזו , במיוחד כשהוא לא מכיר אותי ואין לו מושג מה סדר היום שלי . 
עברו עוד יומיים והאדון נזכר להתקשר , שאל מה שלומי ואם יש לי תוכניות למחרת כי הוא מתכוון להגיע לתל אביב , אמרתי לו שאין לי תוכניות ושידבר איתי למחרת . 
הוא לא טרח להתקשר . 
אם במקרה הוא יצליח לחייג את המספר שלי , אני מתכוונת לומר לו כל מה שאני חושבת עליו . 
חוצפן . 
שעות פוך אני שונאת להיות חולה אחרי חופשה . 
זה גורם לי להרגיש חוסר נוחות כלפי העבודה . 
התקררתי לפני כמה ימים ובגלל שהייתי בחופש וידעתי שהצטברה לי עבודה מצאתי את עצמי הולכת לעבודה חצי חולה , במקום לנוח בבית . 
בתור פשרה החלטתי שאני חוזרת הביתה למקלחת וישר למיטה , לנוח . 
יהיה טוב חייב להיות . 
בימים האחרונים אני מרגישה שחזרתי להיות בליינית . 
מוצאת את עצמי ערב אחרי ערב מבלה , שותה , רוקדת ומכירה אנשים חדשים . 
שמחה ששוב הגיעה תקופה טובה . 
כמעט 4 בבוקר , הולכים לישון אחרי סרט משובח עם יעל הצטרפתי לרננה וחבריה לפאב שכבר הודעתי שאחרים , אבל החלטתי לתת לו עוד סיכוי . 
" את מוזמנת ? 
" שאלה אותי המחומצנת בכניסה וכשעניתי שחברים שלי בפנים היא דרשה לדעת מה השם , כדי לוודא שאני לא מנסה להסתנן למקום . 
התקשרתי לרננה שתצא החוצה להכניס אותי . 
לא מובן לי הסנוביזם , במיוחד באותה סיטואציה שהגעתי למקום לבד . 
מגיל 16 אני הולכת לפאבים , אף פעם לא היתה לי בעיה להכנס . 
למעט פעם אחת לפני כמה חודשים שהייתי עם חבורה של 8 אנשים ולא נתנו לנו להכנס לפאב שהיה מלא , לא נתקלתי בסיטואציה שאמרו לי " לא " . 
דקה אחרי שנכנסנו הלכתי עם רננה לשירותים ומישהו התחיל איתה והכיר לי את החבר שהיה איתו . 
צעיר , חתיך , נתתי לו את הטלפון מבלי לצפות שיצא מזה משהו . 
בסביבות 3 בלילה נכנסתי הביתה , הוצאתי את הטלפון מהתיק וראיתי ש - ת' השאיר לי הודעה . 
פחות מחצי שעה אחרי הוא היה אצלי . 
אני אוהבת לישון איתו , במיוחד כשקר והוא נשאר צמוד אלי לילה שלם . 
התכרבלנו עד 4 אחר הצהרים של יום שישי . 
הוא רצה שנצא לאכול , אבל אני העדפתי לא לבזבז זמן כרבול יקר ולהזמין אוכל לדירה . 
התלהבות יש בחורות שאדישות עושה להן את זה , אצלי זה הפוך . 
אם אני לא רואה התלהבות מהצד השני , זה מוריד לי את החשק . 
הבחור שהייתי אמורה לפגוש באמצע השבוע נפסל על הסעיף הזה . 
התנהג בצורה כל כך אדישה שזה גרם לי לא להיפגש איתו . 
הבחור שהתחיל איתי אתמול לא הוריד ממני את העיניים לשניה , החמיא במידה וניפח טיפונת את האגו שלי . 
הלכתי עם גילי לפאב , הצטרפו אלינו חברה שלה ו - 2 ידידים , על אחד מהם כבר שמעתי בעבר תשבוחות ומהרגע שנכנס הוא התביית עלי . 
בחור נחמד , אינטיליגנט , עושה רושם טוב , אבל לא הטעם הקלאסי שלי מבחינת מראה . 
הוא ביקש וגם קיבל את הטלפון שלי , לא אכפת לי להקדיש לו שעה - שעתיים בבית קפה . 
ילדים היום התחיל בארוחת בוקר עם ענת . 
הייתי אמורה לפגוש אותה אתמול בבוקר , אבל בגלל ש - ת' בא לישון איתי ושזה היה בשעה מאוחרת , הצעתי לה שנדחה לצהרים ובסוף לשמחתי דחינו ביום . 
לא נפגשנו הרבה זמן , כך שלקח לנו 3 שעות להתעדכן בארועי השבועות האחרונים . 
קידמו אותה בעבודה לתפקיד שהיא רצתה , אחרי שבחנו 14 בחורות נוספות לתפקיד . 
אני שמחה בשבילה שהיא אכן מצליחה להתקדם ולבנות קריירה . 
גם היא בתקופה טובה . 
יצא לנו לדבר קצת על תהליך הדיאטה שלי שהופסק והופתעתי לשמוע את עצמי אומרת בקול שאני מרוצה מאיך שאני נראית ובגלל זה כבר לא מקפידה על מה אני אוכלת . 
יש עלי כמה קילוגרמים מיותרים , אבל אני חושבת שאני נראית טוב גם איתם ומקוה שהקבלה העצמית שלי תישאר כמו שהיא , גם אם אשמין קצת . 
חברה שלה שהתחתנה לפני שנה בהריון . 
אצלי הנשואות כבר בסבב של ילד שני ... 
.. 
. 
משעשע ? 
רננה הכריזה שחוגגים ט"ו בשבט היום ואחר כך נצא עם הבחורים . 
באתי אליה וישבנו עם חברה שלה והשותף לנשנש פיצוחים , פירות יבשים ועוגות ואחר כך נפגשנו עם הבחורים . 
לא ברור אם התאורה או שיחת הטלפון שהיתה מוקדם יותר באותו היום שינו את דעתי , אבל במבט שני על הבחור הוא נראה לי פחות טוב . 
אמנם " הטעם הקלאסי " שלי ( שיער כהה ועיניים בהירות ) , אבל הבנתי שלא יקרה בינינו כלום . 
חצינו את הכביש והלכנו לפאב חדש שנפתח לאחרונה באזור . 
דקה אחרי שנכנסנו הם אמרו שחבר שלהם חוגג יום הולדת , אז הם הולכים לומר לו " שלום " . 
ומאז נעלמו עקבותיהם ... 
.. 
. 
אם הייתי לבד זה לא היה משעשע אותי . 
שבוע טוב יהיה שבוע מצוין , אני מרגישה את זה . 
אני אוהבת את ימי ראשון . 
ת' בא אלי אחרי העבודה ואנחנו אוכלים , מקלחים אחד את השניה ומבלים שעות בין הסדינים בשבוע שעבר הוא עשה לי מסאג' מצוין ואני מקוה שמחר הוא יחזור על זה שוב . 
הלילה אתכרבל עם הכרית ואחלום על ההתכרבלות שמחכה לי מחר ... 
.. 
. 
עד לפני שבוע האמנתי שמקומי לא בארצנו החמימה אלא במדינה בה יש חורף במרבית השנה . 
הימים האחרונים גרמו לי לשנות את דעתי . 
גשם זה טוב , אבל קור זה גרוע . 
לא שאני מתגעגעת לימי הקיץ הלחים , אבל הייתי שמחה שהטמפרטורות יעלו ב - 10 מעלות . 
לחיי האהבה אני צריכה לצאת מהאדישות ולהתחיל לפעול . 
מחר ככל הנראה יהיה לי דייט , אחרי כמה שבועות של תרדמת בתחום . 
ת' ואני נפגשים פעם בשבוע ובין לבין אני מנסה לא לחשוב עליו ועל המצב שנוצר . 
כשאני חושבת על הסיטואציה ישר עולה המסקנה שצריך לשים לזה סוף , אבל כנראה שאני צריכה סיבה לעשות את הצעד הזה באופן סופי . 
השאלה היא אם בתנאים הנוכחיים אני אכן פנויה לאהבה חדשה . 
בואי נימלט מן האספלט שיחת טלפון בצהרי היום עם הצעה שלא ניתן לסרב לה גרם לי לארוז תיק ביום למחרת ולהצטרף לגילי לסופשבוע באילת . 
בגד הים נשאר בתיק , יחד עם הגופיה והחצאית הקצרה . 
הצטערתי שלא לקחתי איתי סוודר . 
אני בספק אם אי פעם היתה טמפרטורה של 5 מעלות באילת ומקווה בשביל תושבי העיר ומבקריה שלא יהיה שוב קור אימים כזה . 
הצד החיובי הוא שמפאת הקור העז העברנו את רוב זמננו בקניון . 
יצאתי בשלל של מעיל , ג'ינס , 2 מכנסיים ו - 3 חולצות . 
שילוב של מבצעי סוף העונה עם הורדת המע"מ גרם למחירים להיות נמוכים במיוחד ולי להדחקה של מצבי הכלכלי הרעוע . 
שילוב של אוכל טוב עם שופינג ומנוחה גרם לאותם 3 ימים להרגיש כמו חופשה של שבוע וחזרתי רעננה במיוחד . 
איזון אני שמחה שחזרתי להיות נינוחה . 
לפני כשבועיים עברו עלי כמה ימים של עצבים מרוכזים . 
אחרי רגע שבו היה לי חשק לסיגריה והבנתי שאם מצב הרוח לא ישתנה אני אעשן , לקחתי את עצמי לבית טבע וקניתי טיפות להרגעה . 
לשמחתי מאז יצא לי להשתמש בהם רק פעם אחת . 
אולי הבעיה היא שחסר איזון בחיים שלי . 
למרות שבמחשבה שניה יש יציבות ברוב התחומים ... 
.. 
. 
זה גורם לי לחשוב שאולי אני מפספסת משהו . 
לא ברור לי אם עדיף לחפור ולחפש את השורש להתנהגויות כאלה ואחרות שלי או שעדיף להתמקד בצדדים החיוביים ולקוות שהכל יסתדר . 
בינתיים רצוי שאלך לישון , אולי הפתרון יגיע בחלום ... 
.. 
. 
