עד שלא תקראו את הפוסט הקודם ותירתמו , אין סיפור זימה , לאיכולה'תרכז צטערת ! 
! 
! 
- - - - - - - - - - - - - - - - - - - - ראיתי ילדים צוחקים בכיכר רבין , ולחשוב שרק לפני כמה שנים ראיתי ילדים בוכים באותה כיכר . 
יש משהו אופטימי ומחייה נפשות בצחוק של ילדים מחליקים על קרח , גולשים , מקרטעים , נופלים וזורחים מאושר . 
היה שם ילד אחד במיכנסיים צהובות , שבמשך חצי שעה ניסה לגלוש , נופל וקם נופל וקם נופל וקם , לא מתייאש , ואז חשבתי לעצמי , הילד הזה בעוד כמה שנים , יוכל לקטוף את הירח אם רק יתעקש . 
כמה כל כך מעט נדרש כדי לגרום לילדים לצחוק , קצת קרח , קצת מגלשיים , קצת מוסיקה . 
ואז חשבתי על ילדים אחרים שאינם כאן , על זה שנדרש כל כך מעט כדי לגרום להתחיל לצחוק , כמה סנדוויצ'ים , אולי שוקו בשקית , איזה שניצל וצ'יפס אולי , או סתם ארטיק רמזור . 
אני קורא הרבה בלוגים , מזדהה עם הכאב שלכם ככותבים , עם הקושי שלהם , עם הבאלגן שמקיף את חייכם , עם חוסר התקווה שחלקכם חשים כמתבגרים , עם חוסר הענין במה שקורה מסביב . 
אני אוהב הרבה מכם , מעריך אתכם מאד , בעיני אתם שמנה וסלטה של הארץ הזו . 
ולכן מהמקום הזה , אני פונה אליכם בקריאה די לרעב ! 
אם כל אחד ואחד מאיתנו יתגייס למגר את הרעב בסביבה שלו , איזה תנופה זה יתן לחיים שלנו כאן . 
לא נידרש הרבה , רק להתחייב בפני כולנו , לעשות הכל כדי שלא יהיה כאן רעב . 
אתם מוזמנים לרתום את עצמכם לאיזה פעילות שבא לכן , שתגרום לכך שהרעב יעלם מהעולם . 
אתם יכולים למשל להתחייב להאכיל אדם רעב באותה כמות אוכל שאתם אוכלים , סנדוויץ ' לי ומנגד סנדוויץ ' לאדם רעב . 
הצעירים שבינכם שעדיין לומדים בבתי ספר , מוזמנים ליזום בנק סנדוויצ'ים , להביא איתכם לבית הספר סנדוויץ ' נוסף ולהשאיר אותו בסלסלה גדולה , ממנה כל מי שבא לו יכול ללכת ולקחת . 
בכלל זה יכול להיות רעיון לא רע לשים את כל הסנדוויצ'ים שלכם ביחד , ואז בהפסקה כל אחד יכול לבחור לעצמו איזה סנדוויץ ' שבא לו , ואלה שאין להם , יוכלו להנות מארוחת בוקר מבלי לחשוף את העובדה הזו שהם עניים ואין להם , כי כל הרעיון זה שלא בודקים מי הביא ומי לא ( מתן בסתר ) המבוגרים שבינכם , אתם בטוח נתקלים באיזה חסר בית אחד או שניים בדרככם לארוחת הצהריים או בדרככם הביתה , זה לא יהיה מוגזם , אם תקנו לו משהו בלאפה או בפיתה , ככה בסבבה , כדי שארוחת הצהריים שלכם תתעכל טוב יותר . 
כבר עכשיו ישנם עשרות מתנדבים בכל הארץ , שמכינים סנדוויצ'ים ממוצרים שאנשים תורמים , הסנדוויצ'ים מועברים לבתי ספר , ושם הם מחולקים לילדים שלא הביאו איתם מהבית . 
בתי תמחוי , ניפתחו בכמה ערים , עשרות של מתנדבים ומתנדבות מכינים ומגישים אוכל חם לכאלה שאין להם . קבוצות של אנשים אוספים תרומות של מצרכי מזון , אוכל ממסעדות וממאפיות , מסדרים אותם בקופסאות ומתנדבים אחרים מחלקים אותם מבית לבית , לאנשים ניצרכים . 
לא נידרש הרבה מכם , רק להתחייב למגר את הרעב בסביבה שלכם , לא באפריקה , לא בהודו , כאן ליד הבית שלכם . 
אין לי ספק שבהתחיבות הזו , אתם קונים לעצמכם כרטיס לחיים עשירים יותר , מלאים יותר , ובעלי משמעות . 
חוק הנתינה אומר שמה שאתה נותן לאחר אתה מקבל את זה חזרה בדרכים אחרים כפול ומשולש ופי עשר . 
נתת שקל צדקה מהלב , תקבל בחזרה בדרכים אחרות , שלושה שקלים , וגם עשרה שקלים . 
נתת אהבה אמיתית לאדם מסויים , לחיות , לטבע , תקבל את זה בחזרה , פי כמה וכמה . 
נישבע לכם שזה עובד , בדקתי את זה עשרות פעמים בחיי . 
