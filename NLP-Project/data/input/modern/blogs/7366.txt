אם לא ידעתם , היום הוכרז כיום ללא עישון . 
זהו יום מיוחד במינו הנוגע רק לאלו המתנגדים לו.מה זאת אומרת ? 
אלו שאינם מעשנים ימשיכו לא לעשן . 
אלו שמעשנים ולא חושבים שיש בזה משהו רע , ימשיכו לעשן.אז מי נשאר ? 
נשארו המעשנים שסבורים שהעישון רע , אבל לא מתכוונים להפסיק , למישהו יש הסבר ? 
זו כבר הפעם השניה שזה קורה לי . 
Last.FM הוא ( בין השאר ) שירות סטטיסטיקות האזנה : מתקינים אותו פעם אחת , שוכחים ממנו , ובינתיים הוא רושם את כל השירים ששמעתם . 
אחרי חצי שנה תוכלו להיזכר בו פתאום , ולראות למי הקשבתם בעיקר , ואילו שירים נטחנו עד אבדן הכרה . 
הנה לקט מהשירים שאני שמעתי הכי הרבה בשנה האחרונה . 
שירים נפלאים שמשאירים אותי עם חצי תאוותי בידי , ומכריחים אותי לשמוע אותם שוב ושוב . 
אין כאן ייצוג לפורטיס ולאריאל זילבר , כי קשה לבחור שירים כשאני מאוהב בכל הרפרטואר . 
מה שכן , מופיעים כאן מינימל קומפקט וז'אן קונפליקט , שתי להקות של פורטיס . 
תהנו!להורדה 1 . טיפקס - ספור עד עשר ( 4:04 ) הפתיחה של השיר הזה מהפנטת , והשיר כולו מופת לאיפוק וחוכמה מוזיקלית . 
לשים לב : לפריטות העצורות על הכינור בתחילת הבית הראשון ( 1:20 ) . 2 . 
אופיר קלמפרר - אמרו לי ( 5:25 ) אני חולה על הבחור האלמוני הזה , עם הקול המאנפף שלו והכישרון הבלתי נדלה . 
הוא התשובה האמיתית של שנות האלפיים לנפילים של שנות השבעים , הדינוזאורים של שנות השמונים והרוקרים של שנות התשעים . 
עוד תשמעו עליו . 
לשים לב : כשאופיר צורח " אמרו לי " כשנגמר לו האוויר בריאות ( 4:01 ) . 3 . 
גרי אקשטיין - צדק ( 3:08 ) זמר וגיטריסט ענק . 
השיר הוא בעצם של ניסן פורי , אבל בגירסה הזו העיבוד טוב יותר , והטקסט מלוטש יותר . 
יש לי עוד כמה שירים של ניסן , והם מצוינים . 
האלבום שלו יצא בשנה שעברה , ועוד לא מצאתי אותו . 
4 . מאור כהן - אפור ( 3:45 ) לשים לב : לסולו בסוף שמשאיר רעב אמיתי לעוד ( 2:18 ) ; גם לפסנתר שאחריו . 
5 . אינפקציה - אין לי ( 3:34 ) 6 . 
אינפקציה - אין לי 2 ( 1:53 ) אפרופו רעב , את השיר הזה אני שומע בדרך כלל בלופ : חלק ראשון , פעמיים החלק השני , וחוזר חלילה . 
7 . איתי בלטר - הבלדה על ג'ו העיוור ( 6:21 ) לשים לב : אואה אואה הי , אואה אואה אואה הי ... 
.. 
. 
( 1:33 ) . 8 . 
מתי כספי - סטירת לחי ( 2:56 ) " אבא צד שלושה זבובים , אחד נשאר באף " טרנטלה מגניב מאלבום ההשתטות שלו - שירים במיץ עגבניות . 
9 . JJ Fried - Shortcuts ( 5:01 ) מתוך אלבום של יוצר אלקטרוני חרדי שרובו גירסאות אלקטרוניות עדינות לשירים חסידיים . 
לשים לב : ל - " יהההה " ( 3:35 ) . 10 . 
Minimal Compact - Autumn Leaves ( 4:26 ) משיאיה של הלהקה הישראלית המצליחה ביותר בחו"ל . 
איזה קצב . 
לשים לב : לתחילת הג'אם הרפטטיבי ( 1:56 ) , רגע לפני הפזמון האחרון ; לפעמונים . 
11 . Jean Conflict - 11 - Exercise ( 6:32 העבודה הטובה ביותר של המתופף ז'אן - ז'אק גולדברג , שנפטר בשנה שעברה . 
ביחד עם הקלידים והגיטרה נוצרת פתיחה מכשפת בת דקה וחצי שלא תשכחו , בתנאי שתתרכזו . 
12 . אלון אולארצ'יק - שעשועי כאילו ( 3:13 ) טקסט מהורהר באווירה עדינה . 
לשים לב : לפתיחה הקצובה של ההיי-האט . 
13 . נתן כהן - לא הולך עם כל הלב ( 3:43 ) כמו גרי אקשטיין , עוד ענק שלא קיבל את תשומת הלב הראויה לו . 
גירסה עדכנית לאחד הלהיטים של הנשמות הטהורות . 
נורא כיף לשיר את זה , בקול נמוך ורך . 
כדאי לכם . 
נתן כהן הוא אחד המלחינים הגדולים , וחוץ מהנשמות הטהורות יש לו כמה אלבומי סולו . 
חפשו אותם . 
14 . מרסדס בנד - מלך הראפ של ירושלים ( 4:11 ) גרובי גרובי , ג'אזי פאנקי . 
שיר מחורפן ומקפיץ , כיאה ללהקת הפאנק הטובה ביותר בציון . 
לשים לב : לדפיקות הקצביות במכשיר ההוא , איך קוראים לו ( 3:50 ) . 15 . 
אבי ביטר - מחרוזת תורכית ( 7:45 ) לאבי ביטר יש הרבה שירים ( ואלבומים ) מצוינים , אבל המחרוזת הזו עולה על כולם . 
גם בפעם האלף לא יימאס לי ממנו . 
הכי כיף : תחילת הבית הראשון בשיר השני ( 4:37 ) . 16 . 
דני סנדרסון - בא בקלות ( 3:36 ) אל תטעו בשם , זה לא שיר האדישים השמחים . 
זהו שירם של השורדים החורקים שיניים , ומתעקשים שלא להישבר . 
מתוך האלבום האחרון שלו , קונגו בלו . 
לשים לב : לסולו החמוד ( 2:17 ) והקצרצר . 
חוסר המיצוי שלו גורם לרצות לרצוח מישהו . 
17 . שמוליק קראוס - בית הערבה ( 4:04 ) שמוליק קראוס הפר את שבועתו - לא לשיר לעולם את השיר הזה , שהוקדש לאביו , ממייסדי קיבוץ בית הערבה . 
השיר הזה מעורר געגועים למדבר יהודה , המקום הכי יפה בעולם . 
לשים לב : לשירה הנוהמת . 
יופי עדין עטוף בגסות שהעניק לנו כמה מהשירים הגדולים ביותר . 
