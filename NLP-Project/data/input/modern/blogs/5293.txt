לא מחקת אותי ראיתי אני לא מבינה כל כך למה לא מחקת אבל אני שמחה על זה לזכור מותר אני זוכרת . 
אני כל הזמן מחכה שיהיה אפשר אבל בינתיים אי אפשר ואני יודעת שכבר עבר מלא זמן והכל ואני יודעת מה קורה אחרי שעובר מלא זמן אבל אין מה לעשות . 
לא הכל בחיים כמו שרוצים וצריך להשלים עם זה אין בררה . 
בכל אופן , צריך להתקדם ולפעמים ; רוב הזמן , אני מוצאת את עצמי תקועה איפשהו שם רחוק אפילו שהאנשים והתפאורה והכל התחלף כבר אני עדיין שם באותו אולם באיזה חור בדרום תל אביב אחרי הופעה כשהכל מחשיך ומתחיל להתרוקן אני עדיין שם תקועה בעבר הזה שלא עוזב אותי אולי אני לא בסדר קצת לא יודעת , יכול להיות אבל זה לא מה שמטריד אותי מטריד אותי שאני רוב הזמן פשוט מסכימה להכל מסכימה מחייכת , אומרת יפה כן ומסכימה מנומסת מדי מטומטמת מדי כמה שזה נמאס עלי אין לך אפילו מושג אבל אני יודעת שדברים משתנים הם חייבים להשתנות לא ? 
ככה היה משעמם נורא לכולם כבר ממזמן ועובדה לא משעמם להם אז כנראה שמשתנים .. 
. 
שישתנו ! 
! 
וכן משתנים , ולא משתנים , והיה , ויהיה , ועכשיו מה זה משנה בכלל אה ? 
מה זה משנה לכולם ? 
מה אכפת להם ? 
מה יש להם בראש תיקייה שרשום עליה " אליס " והם עוברים עליה מדי פעם לבדוק מה קורה שם ? 
אני לא חושבת .. 
. 
וכן , היום היה יום טיפה עצוב היום עשיתי את הדבר שכלכך פחדתי לעשות מזה הרבה זמן אני לא יודעת למה פחדתי כי אין כל כך מה לפחד אבל פחדתי בכל אופן כי ככה אני פחדנית טיפה ועכשיו אולי הכל יהיה יותר טוב ואולי לא כבר נראה אבל אני יכולה להגיד שעמוק בפנים אני מכירה את עצמי ואולי אתה לא מכיר אותי בכלל אפילו שנדמה לך ואפילו שאתה בטוח ואפילו שעוד מליון דברים זה לא משנה כי אני זה אני וזהו . 
ככה זה כשלוקחים הרבה דברים שלא קשורים אחד לשני וכותבים .. 
. 
מתנצלת אני פשוט קצת עצובה היום . 
אם הייתי יודעת לפני מה היה קורה לו .. 
. 
אבל לא ידעתי והלפני כבר ממזמן נהיה עבר יכול להיות שבדרך פספסתי הרבה ויכול להיות שקצת פחות ואולי פה ושם טעיתי אז מה ? 
כולם טועים אישה אחת קצת מבוגרת צחקה במשך כל אחר הצהריים מתחת לבית שלי ועם הזמן הצטרפו אליה צוחקים רבים וצחקו וצחקו ושוב עד הערב שלמחרת רבים רצו לצחוק ללא הרף עד שכבר הייתה תפוסה כל השדרה והרחוב והספסל מתחת לבית שלי האישה הצחקנית צחקה ללא הרף וסחפה אחריה המון המון אחרי חודש הם הקימו מפלגה מפלגת " אחר הצהריים " האנשים הצוחקים לא הבינו מה פשר השם זוהי הרי מפלגת הצחוק ! 
וכולם הסכימו בפה אחד שכך צריכה להיקרא המפלגה אבל בפוליטיקה כמו בפוליטיקה דברים הם לא תמיד כמו שנדמה עברו ימים גם חודשים ואנשים רבים שכחו קצת את אותה אישה שצחקה במשך כל אחר הצהריים עכשיו מתחת לבית שלי נערכות אספות מדי ערב ואנשים רציניים יושבים בספסל ובשדרה ודנים בכל אותם נושאים לא חשובים וכל פעם מחדש הם שוכחים לצחוק טיפה התפספס להם 
