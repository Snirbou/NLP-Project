בני הנוער הקונפורמיסטים - דהיינו , רוב בני הנוער - כשהם ירצו לעשות משהו שנחשב מאוד תורם לחברה , הם ילכו לנח"ל , לאיזה גדנ"ע , או יתנדבו לצה"ל אפילו שקיבלו פטור ; ואז אני מסתכל על זה , ובמבט ביקורתי אומר - זאת תרומה לחברה ? 
להיות עוד בורג במכונה ? 
להיות חבר בארגון מיליטריסטי כלשהו , כמו שעשו 40 שנה לפניך ויעשו ( אם אף אחד לא יתחיל להתנגד לכך ) גם 40 שנה אחריך ( ללא כל שיפור של ממש במצבה הגיאופוליטי של הארץ הזו ) ? 
אבל אז באים הגנים הפולניים שלי ואומרים לי - איך אתה מעז לחשוב משהו רע על אלו שחושבים שתרומתם לחברה תתמצה בנח " ל/צה"ל וכיו"ב ; איך אתה מעז לבקר את אלו שכן מתאמצים למען משהו ? 
גם אם ה " משהו " הזה נחשב למשהו משמעותי רק בעיניה הקונפורמיסטיות של החברה הישראלית הבטחוניסטית . 
אז מה ? 
להעז או לא להעז ? 
יש לי זכות או אין לי זכות ? 
אם זכיתי בחובה הגדולה הזו ( " זכיתי בחובה " זה ממש לא אוקסימורון ) , להיות נון קונפורמיסט , הרי שתפקידי הוא לבקר . 
אם תפקידי הוא לבקר , חלק מהעניין הוא גם לבקר את ( חלק מ)מה שהקונפורמיסטים מחשיבים כ " תרומה " ו " עזרה לעם " . 
תפקידי הוא גם להרעיד את כל מה שרוב בני הנוער מאמינים שהוא העיקר והוא החשוב מכל . 
אבל בכל זאת - הם מתאמצים , הם מזיעים , אפילו אם זה למטרה גרועה . 
דילמה , קונפליקט . 
דרך אגב - שימו לב שלא אמרתי דבר על התנדבות ועזרה לאגודה למען החייל . 
הם באמת עושים עבודה נפלאה וחשובה ביותר . 
אה , לא ? 
טוב , אז : יאסר ערפאת הוא ארכי טרוריסט . 
אין ערפאת מייצג כלל וכלל את הפלסטיני הממוצע , הרוצה פשוט לחיות את חייו - לא טרור - לא שנאה - רק לעבוד , לחיות , לאהוב , בדיוק כמו כל בנאדם אחר . 
אחזור על זאת שוב : הטרוריסט יאסר ערפאת אינו מייצג את העם הפלסטיני , נקודה . 
נהניתי לקרוא את המשפט הבא באתר ליברטריאני - אבל - לא - ליברטריאניזם - כמו - במפלגה - הרפובליקנית - אלא - ליברטריאניזם - טוב : PS : Mr Robinson is " friends " with Yasser Arafat , so no apologies for referring to him as a loser בהזדמנות זו , יורשה לי לציין כי אני דעותיי לגבי ה - NDP ( " מיסטר רובינסון " המוזכר לעיל הוא מה - NDP ) הן חלוקות . 
הם מאוד מאוד דומים למפלגה הדמוקרטית בארה"ב - מצד אחד , הצד הטוב , הם בעד עודף תקציבי , ושיפור והרחבת החינוך הממלכתי לכל ; מצד שני , הצד הרע , הם די פרוטקציוניסטים ( אם כי לא הפרוטקציוניסטים הקיצוניים שבקיצוניים , אלא יותר מתרכזים בעניין ה " אה , אוי ואבוי , עושים outsourcing של משרות לסין , בואו נטיל מכסי מגן כדי לחנוק את היבוא מסין " ) . 
אם האתר הליברטריאני שאני מאוד אוהב , כותב נגדם , כנראה שהוא מבין יותר טוב ממני . 
חלק גדול מאוד - רוב - מתוך מאתיים ארבעים ושבעת הקטעים שהופיעו כבר כאן , נכתבו במעין זחיחות שכזו . 
במעין תחושה של : אה , אני חזק , אני אכתוב על מאיצי חלקיקים / מפציצים חמקנים / מערכות מוניטריות ( מחק את המיותר ... 
.. 
. 
אופס , אין מיותר ) ואף ריקני שיכנס לפה ויחשוב מה שיחשוב לא יצליח לפגוע בי . 
ואכן , לא הצליחו לפגוע בי . 
אבל עכשיו - בשבועיים האחרונים - שני קטעים בלבד בלבד . 
למה ? 
כי לא היתי זחוח בשבועיים האלה . 
סיבה פשוטה , eh ? 
כן , פשוטה בהחלט . 
פתאום מלא דוגמאות לכל מה שנקרא " החיים האמיתיים " טפחו על פניי : עבודה , ענייני יחסים בינאישיים , זימון בקשר לצבא , פגישות עם החבר ' ה שהן בעצם הפגישות האחרונות עם חלק מהם לפני שילכו לצבא , טיסות במטוס קל . 
כל הדברים שקשורים למה שעומד לקרות או שאני רוצה שיקרה , בחיים שלי ב - 10 השנים הקרובות ! 
אז זה נטל ממני את הזחיחות הזו של " אה , בוא ניכנס לבלוג כדי לכתוב על עוד מערכת צבאית " והופך אותה למצב של " אה , אין בשביל מה לכתוב בבלוג כי ממילא אני לא אצליח להעביר את עוצמתם של האירועים שקרו לי היום " . 
הפתרון הכי פרודוקטיבי שאני יכול לחשוב עליו למיני דכאון הנוכחי שלי הוא לשוב ולהתעסק בענייני העולם הגדול . 
ואז , כשהדברים שאני חושב עליהם יוסטו מהחיים - הקטנים - שלי - עצמי לכלל האנושות , לפחות הדברים הרעים שקורים בחיים - הקטנים - שלי - עצמי לא ידכאו אותי באותה מידה כמו היום . 
ובחיי , כמה שהדעות שלי בתחום הכלכלי רק מתחדדות עם הזמן . 
" מתחדדות " ממש אין פירושו " מקצינות " . 
" מתחדדות " פירושו שהדעות שלי עוברות זיקוק להסרת עוד שכבה של דעות קדומות או אי מחשבה על דבר - מה , ומגלות תחתיה את האמת האמיתית . 
אם כבר מדברים על זה , עוד משהו : תמיד באסה לגלות שמישהו פרוטקציוניסט . 
לדוגמה , שרה פולי , אחת משחקניות הקולנוע האהובות עליי ביותר . 
לדוגמה , ברוס גרירסון , עיתונאי שכותב דברים מעניינים ( בלי קשר לנושא הכלכלי ) . 
מי עוד ? 
כרמל וייסמן ; הסדרה " בולדוג " עם גיא מרוז ; מנואלה דבירי ( אישה יקרה , יקרה ) ; יהונתן גפן . 
עכשיו רק חסר לי לגלות שאבריל פרוטקציוניסטית ( בבקשה , שמישהו יעשה שלא ! 
) ואז אני ממש אוכל לתקוע לעצמי כדור בראש . 
חבל כל כך , שהם לא מעלים על דעתם שיש אפשרות שהדעות שלהם בנושאי כלכלה , איכות הסביבה ופוליטיקה לא יהיו מקופלות עם הפרוטקציוניזם - קיינסיאניזם הנוכחי בעולם . 
אבל כנראה שהם - כמו כל בני האדם - מחפשים השתייכות , והם מצאו אותה . 
אני לא . 
אני לא זקוק להשתייכות לתנועה שרוב דעותיה בתחום כה חשוב כמו התחום הכלכלי שונות משלי . 
אז אני לא אהיה משויך לאף תנועה על - פופולרית , אבל לפחות אישאר בצד של האמת . 
לילה טוב לכל הנפשות הבודדות אך המוארות - מבפנים בעולם , ומי יתן ונסתמך על עצמנו ונחליט את ההחלטות הנכונות . 
יוני 2004 היה החודש שבו העולם אמר לי : אולי , מבין כל המיליונים על המיליונים , משהו שמור גם לך . 
והוא , העולם , המטיר עליי את מתנותיו בשפע רב ביוני . 
ואז בא יולי כדי לקחת חלק מהן . 
כמה חבל . 
האם באמת לא מגיעים לי הדברים ? 
כנראה שלא . 
זה שאני שחצן במידה בלתי רגילה , במסווה של נסיונות מקרטעים לצניעות מזויפת , זאת כבר סיבה שחלק מהדברים הטובים ילקחו ממני . 
זה שאני נהיה שאנן שני רגעים אחרי שאני מקבל דבר טוב כלשהו , ומתחיל לקחת אותו כמובן מאליו , זאת עוד סיבה . 
ah , well , לפחות יש לי עוד איזשהו כבוד עצמי . 
לפחות אני לא אתחנן בעת שהדברים הטובים ילקחו ממני . 
אכן , לא , לא אתחנן . 
האם יש מישהו שבונה את הכבוד עצמי שלי , חוץ ממני עצמי ? 
לא , אין , כבוד משיגים בשתי ידיים . 
באחת משתי הידיים שלי יש כוויה ( אוקיי , אני מודה , עכשיו היא כבר בתהליכי הגלדה מתקדמים , אבל היא די כאבה כשהיא היתה צעירה ) . 
ממה היא נוצרה ? 
לא מחום , בכלל לא קשורה לכוויית חום . 
היא נוצרה מהחזקה ממושכת של כלי עבודה . 
למה החזקתי כלי עבודה ? 
כי עבדתי . 
עבודה אמיתית . 
כדי להרוויח כסף - עובדים , נקודה . 
וזאת היתה עבודת כפיים , בתחום השיפוצים ( כן , אני , אשכנזי , זבל לבן , עבדתי בעבודת שיפוץ - מה יותר הגיוני וטהור ויפה מזה ? 
הרי הבניין הוא אחד מה - תחומים הכלכליים החשובים ביותר של האנושות ) . 
היו לי שתי ברירות : לבקש עוד יותר כסף מבני אדם אחרים , או לעבוד . 
לא היה לי לרגע שום ספק שיש לבחור בשניה מביניהן . 
תשומי ( מה יש , לא בא לי לכתוב " צומי " , מה קרה ? 
) , אה ? 
כן , זה מה שאני עושה כרגע . 
אבל האם אפשר להתגבר על זה ? 
האם הברירה היא לא לכתוב בכלל ? 
אז אני מעדיף שתהיה איזשהי מידה של תשומי , אבל לפחות אני אכתוב . 
השבוע נציגי הקולקטיביסטים זימנוני אל משרדיהם בכדי לוודא שאינני מהווה סכנה למידת שמירת הסודות של הממשלה שלהם . 
לא , אני לא אבגוד במדינה , קולקטיביסטים . 
אני לא , כי אני באמת ובתמים מאמין שזה דבר סופר - שפל וסופר - לא הוגן לעשותו , אחרי שהסכימו לסמוך עליך ולגלות לך סודות . 
כעניין של עובדה , אני אף אהיה קונטרה - בוגד , בכך שיום יבוא , ואני עוד אפעל - אקטיבית , לא סתם על רקע התכלת ה - $ % $ & amp ; ^ הזה - למען הדברים שיגדילו את סך כל מידת ההנאה מהחיים של תושבי הארץ הזו . 
טוב , מחר אני קופץ ( תרתי משמע ... 
.. 
. 
לא , סליחה , בעצם חשבתי על העניין הזה , ורק פגזים וכדורים הנורים ועולים לאוויר [ במהירותם הגבוהה האופיינית ... 
.. 
. 
] , ראויים להגדרה של " קופצים " ; כל דבר שמשתמש באפקט ברנולי , בין אם הוא מטוס , מסוק , דאון , טיל שיוט או רקטה עם משטחי היגוי יוצרי עילוי כלשהם , לא קופץ אלא עף , מרחף , מצליח להשאיר את עצמו ממש באוויר למשך זמן בלי ליפול ; ויש דברים שלא קופצים ולא עפים , אלא פשוט נופלים [ במהירות מואטת ] , שזה מצנחים למיניהם ) לשטח שהיה פעם לא של ישראל , והיום ישראלים מגדלים עליו פרות כאילו היה מאז ומעולם שלהם . 
נקווה שאהנה . 
אתם יודעים , אף פעם לא היתי בחרמון . 
אולי אני אראה אותו מחר ( ממרחק אופקי של כמה אלפי מטרים , וממרחק אנכי של כמה מאות ) . 
הבעיה היא שעכשיו קיץ ( פוי ! 
96 % לחות זה לא חביב כל כלל ועיקר ! 
) , אז אי אפשר באמת ליהנות משיר החורף שנקרא I ' m With You מאת א . 
לאבין . 
נהיתי ניהיליסט בשבוע האחרון , eh ? 
אך אני אשוב לחשוב על הבסת הקיינסיאניזם העולמי בקרוב , בקרוב מאוד , לפחות אם יבוא לי הטריגר בצורת איזה מאמר מגרד במוח במיוחד בפובליציסטיקה של " מעריב היום " ( וופס , " מגזין מעריב " ) . 
זה הרי מה שחשוב , אה ? 
אם כבר 3 שנים סבלתי , אני אמשיך ולא אירתע . 
ועוד משהו - ב - 3 שנים הללו , לא בחרתי אף פעם לקחת את הגלולה הכחולה ( כב"מטריקס " ) , היא פשוט ... 
.. 
. 
נבלעה על ידי תוך כדי קריאה תמימה באינטרנט . 
עכשיו , אחרי שהיה לי שבוע שבו היתי חתיכת איגנורנט ריקני שמבלה בסביאת שריריהן של פרות ו/או תרנגולות מתות בשעות לילה מאוחרות , ומקסימום קראתי פה ושם על קצב הטיפוס של ה - Cirrus SR 22 , אחרי השבוע הזה - בחירתי לשוב ולדוש בעניינים הסבוכים להחריד של הפלנטה ובני האנוש החיים עליה , היא בחירה רציונלית ולא אמוציונלית . 
כל הדברים שאחד נותן ונותן - זה מתסכל אותו מאוד כשאינו מקבל הכרה עליהם . 
כשהוא מקבל , במקרה הטוב , התעלמות , ובמקרה הפחות טוב , ביקורות שונות ומשונות ( מהאנשים שלהם הוא נותן , וגם מאנשים אחרים , שלא יודעים שהוא מעניק עד כדי כך הרבה לכל מיני אנשים ) . 
אף לא אחד אומר לו " כל הכבוד " . 
ובכן , כאמור , זה מתסכל אותו מאוד . 
אבל : הוא לא כועס כלפי חוץ , לא משחרר את התסכול , לא מבצע אף פעולה זועמת שהיא . 
לא ולא . 
במקום זאת , הוא ממשיך לתת . 
להעניק ללא תמורה ( כמובן - אין להכחיש - עם קצת ציפיה לתמורה עתידית , נסתרת , אך לא יותר מכך ) . 
ויתרה מזו - הוא עושה זאת באהבה הולכת וגוברת לפעולת הנתינה עצמה . 
הסיבות לכך כוללות , כמובן , מאזוכיזם , אך זו רק אחת משלוש הסיבות . 
שתי הסיבות האחרות הן : ראשית , שאותו אחד מאמין שביום מן הימים , מישהו בכל זאת יגיד לו " איזה יופי " ו/או " כל הכבוד " ו/או פשוט " תודה " ; שנית , והיא החשובה מכולן , שהוא באמת ובתמים חושב שמגיעים לכל אותם אנשים הדברים שהוא מעניק , כי האנשים הללו הם בני אדם בדיוק כמוהו , וגם אם הוא עצמו לא יהנה ולא יקבל מאומה בתמורה לשהוא נותן , האנשים ההם זכאים לכל הדברים שהוא מעביר אליהם , פשוט מכיוון שהם יהנו מהם , והוא רוצה שהם יהנו - כי זה מגיע להם מעצם היותם שותפיו לתכונה הקרויה " אנושיות " . 
