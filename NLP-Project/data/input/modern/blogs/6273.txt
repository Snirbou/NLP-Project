חיים . 
יש לי כאלה בשעות הבוקר ובשעות הערב . 
בין לבין ובשעות הקטנות של הלילה יש לי מחברות וספרים , מרקר צהוב , וריטואלים מוזרים ללמידה . 
מתחשק לי להקיא תיאוריות אישיות בערבוב עם מיצי מרה . 
והרשו לי לספר לכם שבעוד שהתיאור הנ"ל אינו מלבב בעליל , התחושה מלבבת אף פחות . 
היום החלטתי שלא ללכת לפילאטיס משום שהשעות לא הסתדרו לי . 
כלומר , חששתי שלא אספיק ללמוד כל מה שאני אמורה ללמוד . 
מה שקרה בסוף הוא שהגעתי ליעד שלי חמש דקות אחרי ששיעור הפילאטיס היה אמור להתחיל . 
מסקנה ראשונה - אני היסטרית , אני מוכרחה ללמוד פחות . 
מסקנה שנייה - אני עצלנית . 
או יותר מדוייק , לא התחשק לי ללכת לפילאטיס כי מה שבאמת רציתי לעשות הוא שיעור קלאסי , אך משום שאיני מסוגלת לעשות כרגע שיעור כזה , פשוט וויתרתי על יציאה מהבית למטרות סטודיו אטרקטיביות פחות . 
נקודה מעניינת בהשתלשלות האירועים של היום , היא שגרפולוגית אמרה לי שאני אצליח בחיים . 
אני מצויינת בללמוד . 
מצד שני היא אמרה שאני שוחקת את עצמי בדרך . 
כמו כן היא ציינה שאני זהירה , מופנמת , לא נוטה להתנסות בדברים חדשים , לא מביעה או מדברת על רגשות ולא מתלהבת משום דבר . 
מכאן שגרפולוגיה זה בולשיט אחד גדול ... 
.. 
. 
נו , לא באמת , אבל זה לא מדוייק בכלל . 
למעשה , אני לא מכירה מישהו שאוהב לדבר על הרגשות שלו יותר ממני , אבל זה בטח כבר בגלל הנרקיסיזם שלי , וזה נמצא ביחידה של " פסיכופתולוגיה " , שעוד אצטרך ללמוד בשלב מאוחר יותר החודש . 
שיט . 
עכשיו אני כועסת על עצמי על שלא קבעתי עוד משהו לעשות היום . 
נכון , היה לי יום מעניין מעשר בבוקר ועד שתיים , ויהיה לי כיף כשאפגוש את גליה , למדתי שלוש שעות והחכמתי , ולא תזיק לי עוד איזה שעה של לימודים . 
אבל זה לא משנה את העובדה שאני מרגישה שאני לא יכולה להכיל יותר כלום ושאני צריכה הפסקה . 
בעיה נוספת היא העובדה שעצם כתיבת הפוסט הזה היא בעיני פשע כלפי האנושית ( או כלפי העתיד שלי , שכמובן קשור בקשר הדוק לנקודות שארוויח על הקורס הזה . 
ברור ) . 
כמובן שאני נהנית להציג את עצמי כפסיכוטית הרבה יותר ממה שאני באמת , אחרת אהיה די משעממת . 
מצד שני לכתוב על לימודים זה לא מעניין במיוחד , זה פשוט הדבר היחידי שאני מסוגלת לחשוב עליו כרגע . 
עמכם הסליחה . 
אחזור אליכם בהקדם האפשרי ... 
.. 
. 
חיבקתי וחובקתי באהבה רכה ופריכה שחדרה לי דרך העצמות . 
כמה כוח חיבוק כזה , ארוך ומשתהה , מקפל בתוכו . 
מכל אותן שאמרתי שאני שונאת ויראתי מפניהן ומכל אותן שחלמתי בלילה שאולי יום אחד אהיה קרובה מספיק בשביל להניח להן יד מהוססת על הכתף . 
נושקתי על השפתיים לשלום פעמיים . 
נשיקות שכמה שנים קודם לכן ראית בהן סטיה , ביטוי לשגעון ממש . 
הפכתי למה שכמהתי יותר מכל להיות , אך פחדתי שאהיה גם יחד . 
מפרספקטיבה חיצונית היינו בטח הזויות . 
שפוכות , שרוטות ושיכורות לחלוטין . 
מי מאיתנו מאלכוהול ומי מכימיקלים שהמוח שלה מפריש בצורה משובשת . 
רקדנו במחול שדים מטורף ושחקנו משחקים לא לנו . 
כמאפרה התהלכתי בין שורות של אהובותי , נדקחת בין ג'ינסים ושאר מיני מכנסיים . 
יושבת על כיסאות ומושבים אקראיים שנקרו בדרכי הייתי . 
לגופי שמלת ג'ינס וכוכב כחול נוצץ בין שתי העיניים , שלפי ההשערה הרווחות , הוא זה שהקנה לי את הכניסה לפאב . 
ישבתי על הבאר ברגליים פתוחות ושמלה מופשלת . 
חובה עלי לגנוח . 
כמה שניות והפרצופים ההמומים שניבטו אלי גרמו לי לרצות להמשיך , אם כי ברור שמילאתי את משימתי . 
מנבכי המוח המזועזע והמעורפל שלה , דלתה רעיונות על גבי רעיונות מקוריים , וכך קיימה את ההבטחה שיהיו צחוקים . 
היא גם שפכה לי בירה על השמלה . 
וחצי מהמשקאות האחרים על השולחן . 
והפילה את בקבוק הבריזר . 
חמוד שלי והחברים שלו אמרו שנראנו לסביות . 
חבורה של בנות שהן קצת לא בסדר . 
הוא ציין שזאת הייתה חוויה מעניינת , שהוא לא דמיין לעצמו שכך יהיה . 
סיפרתי לו איך סף הקבלה משתנה , איך הכל נראה אחרת מבפנים . 
הסכר הישן כרע תחת העוצמה של נחשול החיים , ונפרץ . 
בזו הפשטות ובזו הלשון . 
כל הגבולות והאיסורים הם היום הדרך המקובלת ביותר להנות . 
והאמת היא שאין תחושה טובה יותר מלהרגיש שייכת למקום שייחלת אליו כל השנים . 
הוא לא מבקר את זה , זה פשוט תמוה בעיניו , שאני אבין . 
ואני מבינה , כי בעבר הלא רחוק בכלל הרגשתי מה שהוא הרגיש ואולי הייתי אף קיצונית יותר ממנו . 
כשהשאיפה להגיע מסמאת את עיני יצא שחשבתי שאם אי אפשר להצטרף צריך לגנות ולהוקיע . 
בדיעבד המגע הזה , אין דומה לו וגם אין לו תחליף . 
הן מופרעות , ללא ספק . 
גם אני . 
יום שבת הוא לא יום טוב במיוחד לטלפונים . 
ריח חמוץ נישא באוויר . 
אני חוששת מאוד שהוא עולה ממני , בעודי נרקבת . 
אני זוכרת שאכלתי שלוש ארוחות ותפוח . 
אני זוכרת שהוא שאל אותי אם אני אוכלת . 
הוא שאל כמה פעמים ביום ועניתי לו ששלוש . 
הוא שאל אם תמיד ואמרתי שכן . 
בין הארוחות כמעט ולא . 
אני מבינה שהוא רומז שמשהו איתי לא בסדר . 
זה מעצבן אותי . 
דייט שלישי ואנחנו לא מתנשקים . 
מה לא בסדר ? 
הוא כותב לי שהוא חושב . 
אתה חושב ? 
כן ... 
.. 
. 
למה ? 
את לא ? 
לפעמים . 
חשבתי שתמיד . 
משתדלת שלא , רק שלא כל - כך מצליח לי . 
אני לא יודעת למה כל הרגל שלי מכוסה בסימנים כחולים . 
אני לא יודעת למה אם אני לא עושה רגליים במשך שבוע אני מרגישה מלוכלכת . 
או למשל למה הכל נראה לי קשה ודפוק . 
זה לא זמן טוב במיוחד ללימודים או מבחנים . 
אני לא מסוגלת לעשות שיעורי בית . 
ניירת , הררים ממנה . 
אף אחד לא טורח לשאול אותי . 
כולם יודעים יותר טוב . 
כל הזמן רוצים לדעת מה שלום מישהו אחר שהוא לא אני , וזה מעצבן אותי כמעט כמו שמעצבן אותי שאני צריכה להגיד משהו על עצמי . 
וכך עוברים לי הימים והלילות בינתיים ... 
.. 
. 
אמא תוקעת לי פסיק בכל מקום אפשרי . 
הילד הקטן והחמוד אומר שאמא שלי נושכת ועוקצת אותו . 
אחיין שלי צועק שאני לא מצלמת אותו בגן שלו , ולא עוזר לי שאני מסבירה שהגן סגור . 
הפועל בניין אומר שאני הורסת לו את הבריאות כשאני לא נותנת לו את הטלפון שלי . 
האישה בסופר פארם אומרת שאני נראית ממש טוב בשביל מישהי שאוכלת כל היום עוגיות , באמת . 
ואני לא יודעת מה להגיד . 
החיים הם לא זמן טוב במיוחד לפתח קשרים , אבל עושה רושם שהם ההזדמנות היחידה . 
הם לא ממש מעניינים אותי כרגע , אבל זה לא אומר שאני לא מנסה . 
רק בבקשה שיעבור ואני אוכל להמשיך בדרכי . 
לפחות יש לי שירים טובים להאזין להם בעוד כל זה קורה ( וחדר במלון לשכב בו ואוכל ושירותים , ועיר יפיפיה ... 
.. 
. 
גם אם היא מעבר להישג ידי ) . 
