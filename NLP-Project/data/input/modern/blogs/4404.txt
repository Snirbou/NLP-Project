מסדר המפקד מוכן , כל אנשי היחידה מסודרים בחי"ת מופתית . 
כולם במדי א' מדוגמים . 
החוגרים חובשים כומותות , הקצינים - כובעים מהודרים . 
אף אחד לא יכול להתעלם מהשמש הקופחת והחום הכבד שאופפים אותנו בשעות שלפני תחילת יום הזיכרון שהכי קשור אלינו : חיילי צה"ל . 
השנה הכל שונה . 
המילים " היה בן 19 במותו " לא מציירות בראשי אדם בוגר וחסון , כי אם בחור בן גילי בדיוק ... 
.. 
. 
צעיר כמוני שקרוב לוודאי לא הספיק לעשות יותר מידי בחייו , כמוני . 
המדים שלנו הם אותם מדים , היחידה בה שירת היא אותה יחידה בה משרתים חבריי , בני גילי כיום . 
הכל קרוב ומוחשי כל כך . 
ילדים יפים כל כך מביטים בי מתוך מסך הטלויזיה ... 
.. 
. 
אחרים נראים מתוך שמותיהם בלבד . 
כל דמות ושם כאילו אומרת בקול " זכרו אותנו , אנא אימרו שלא מתנו לשווא " . 
ואני חושבת לעצמי " האם באמת לא מתו לשווא ? 
ומה יהיה הלאה ? 
כל מכריי הינם חיילים בצה"ל , חלקם ביחידות קרביות ... 
.. 
. 
" ביום הזיכרון הזה הרגשות שלי מעורבים . 
אני חשה כאב רב על הקורבנות הרבים מנשוא , על נערים שנקטפו בשיאם . 
אני גם חשה פחד גדול מאוד מהבאות , פחד מכך שהרשימה קרוב לוודאי תתרחב בהמשך . 
אך נוסף לכל אני מרגישה גאווה , במיוחד בשעות אלו , טרם יום העצמאות . 
אני חשה גאווה להיות חלק ממערכת שמורכבת מאנשים שהם ממש " ייפי הבלורית והתואר " , אנשים שלא היססו ליפול על הגנת המדינה . 
מי ייתן ולא נדע עוד צער , לא נשכול עוד את בנייה של מדינתנו , ומדינת ישראל תהיה לעד שקטה ומאושרת . 
אמן . 
אז תם עבר לו ליל הסדר , אחד הלילות היחידים בשנה בהם אני זוכה לטעום ממשפחתי במלוא תפארתה וכך גם מפולניותה . 
אמנם אינני פולנייה כי אם ליטאית משני הצדדים , אך גינוניהם של בני משפחתי מתאימים לשל פולנים ואף עוקפים את הפולנים עצמם ברמת פולניותם . 
אם כן , לא היה קל ... 
.. 
. 
הלילה היחידי בשנה בו כל משפחות ישראל מתחברות עם המסורת והדת היהודית מצטייר במשפחתי כמחופף במיוחד - קראנו משהו כמו 4 עמודים מההגדה , שרנו קצת , ופתאום קלטתי ידיים נשלפות לכיוון האוכל ללא כל התרעה מוקדמת . 
מה קרה ? 
קשה לקרוא קצת יותר ? 
להגיע לשולחן ערוך ? 
אני לא דתייה , אבל אם כבר עושים אז כמו שצריך . 
פולניותן של הדודות והסבתות התפרצה לראשונה כאשר הגענו לשאילת הכושיות והילדים בני השנתיים - שלוש דיקלמו זאת היטב . 
מי שלא ראה את פניהן של נשות משפחתי לא ראה מימיו גאווה מהי . 
הרגשתי מובכת בשם הילדים ... 
.. 
. 
והאוכל ... 
.. 
. 
זאת נקודה רגישה אצלי . 
כל אחד מחבריי שנשאל איך היה אתמול בסדר שלו ענה " טעים " . 
ואני - טעים ? 
! 
יצאתי מהערב רעבה בטירוף . 
נכון שגם אני אשמה בזה - הרי אני בררנית מאוד באוכל , אבל השולחן היה מלא במאכלים המסורתיים של יהודי אשכנז שאיני מסוגלת לטעום או להריח : גפילטע פיש רוטט , כבד קצוץ בריח חריף וכמובן הפלוימן צימס לו סוגדים כולם ( מן בשר בקר ותפו"א מתוקים מאוד ) . 
כיאה למשפחה שלי , המשכנו מסורת של שנים : לתהות מדוע הצלחת שלי ריקה ולהעלב מהדבר עד עמקי הנשמה . 
הדבר הינו מסורת בדיוק כמו חיפוש האפיקומן . 
מסורת נוספת שהמשכנו השנה היא לפצוח בשיר " הללויה " ( מארוויזיון ' ) 79 בשלב בהגדה בו כתוב משהו כמו " שירת הללויה " . 
שנונים המשפחה שלי ... 
.. 
. 
הכל בא אל סיומו בשעה 22:30 . 
כל אחד מיהר להתפזר לביתו ולסיים עם השטות שנקראת " ליל הסדר " במשפחה שלנו . 
איזה חג לי ! 
את החג עצמו אני מבלה בינתיים בהאזנה למוזיקת ארץ ישראל היפה שמושמעת ברדיו . 
אם יש דברים שאני אוהבת בחגים יותר מכל הם שירי החגים ואהבת המולדת . 
כמה טוב לדעת שאולי במקומות אחרים קיימת אווירת חג . 
אולי אצלנו לא , אבל בטוח שבמקומות אחרים כן . 
בינתיים אני מאזינה ומדמיינת לי אוירת חג . 
ייפי ! 
סבתא שלי היקרה ישנה אצלנו בלילה . 
רגע לפני שהלכה לישון ניגשה אליי עם כוס שאני אוהבת במיוחד כאשר בתוכה השיניים שלה . 
נבהלתי קלות כאשר הציגה זאת בפניי וביקשה ממני תחתית לכוס . 
נראה לי שבינתיים אני אוותר על שימוש בכוס הספציפית הזאת ... 
.. 
. 
כך תם פסח 2007 . 
נשארו רק עוד כמה ימי חול המועד עבורי וזהו . 
את החג השני אני אחגוג בבסיס היקר שלי ( יימח שמו ) . 
חג שמח וכשר : ) כאן בעצם מתחילה התקופה בשנה בה אני הכי מתחברת למולדת , להיותי יהודייה וישראלית - התקופה שבין פסח לשבועות . 
אני חושבת שהשנה זה יהיה חזק במיוחד בהיותי חיילת בצה"ל . 
זו אחת התקופות היפות בשנה , הטהורות , החגיגיות אם לא החגיגית ביותר . 
הכל רענן כמו הפריחה שמעטרת כל חלקת טבע בארץ , אפילו את הנגב השומם כמו את האנשים הקרים ביותר . 
חג שמח , מלא אור , פריחה , שירה והנאה . 
מי יתן ובליל הסדר כל עם ישראל ישב במסובין וכולנו לערב אחד נהיה אחים . 
