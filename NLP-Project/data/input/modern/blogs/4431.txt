זה לא כל כך משנה בשבילי , 2005 זה רק מספר בסך הכל , שמתחלף מחר ל - 2006 ... ראש השנה שלי היה כבר , אבל בכל זאת - שנה חדשה שמציינים בכל העולם . 
אני נזכרת באותם אירועים שקרו השנה , ושמחה שמתחילה שנה חדשה . 
כן כן , הסיומת 05 לתאריך מעלה בי אירועים שעברו עליי השנה , אירועים שהיה לי קשה לעבור . 
אני לא רוצה להזכר בכלום ... 
.. 
. 
בא לי להתנהג כאילו לא הייתה השנה האחרונה בכלל , אבל זאת סתם התנהגות ילדותית ומטומטמת . 
כמו שאבא אמר לי : צריך להתמודד עם הבעיות , לא לברוח מהן . 
אם כך , אז אין ברירה - סיכום שנתי אישי שלי , האירועים שעשו / הרסו לי את השנה האחרונה . 
אינג'וי : נתחיל מרגעי האושר : - טעם של אהבה ראשונה . 
אז נכון שהכל נגמר , אבל בכל זאת טעמתי קצת מה זה לאהוב . 
לפעמים אפילו הרגשתי נאהבת ושיש לי בן זוג . 
אבל רק לפעמים . 
- עומדת להיות לי דודה ! 
וזאת עומדת להיות הדודה הכי מגניבה בעולם ! 
את הבשורה הנהדרת קיבלנו באוגוסט - דוד שלי עומד להתחתן עם הבחורה הכי נהדרת שיש . 
- סיימתי את כיתה יא ' . זה אירוע בפני עצמו משום שזאת הכיתה הכי נוראית שיש . 
עם סיום כיתה זו גם נפרדתי מהמקצוע הכי מקולל שנברא : המתמטיקה . 
יפיי יא ! 
המשברים : - סבא ישראל הלך לעולמו . 
גיבור מלחמת העולם השנייה , מראשוני העולים לארץ מתוך משפחתי , אדם שאהבתי עד מאוד . 
את הלוויה שלו לא יכולתי להרשות לעצמי לפספס ( כפי שעשיתי עד אז ) . 
הייתי עם המשפחה שלי לאורך כל ימי האבל : הלוויה , השבעה , החודש . 
היה קשה מבחינה נפשית , אבל זה ביגר אותי . 
מאוד . 
- רנן . 
החברה היחידה ששמרה איתי על קשר מהיסודי , לאורך החטיבה , עד התיכון ... 
.. 
. 
אפילו כששתינו גרנו בערים שונות . 
השנה ניתקנו קשר , סתם בלי סיבה . 
נראה לי שהפכתי להיות מאוסה עלייה , כמו על כולם בשנה האחרונה . 
עכשיו זה נראה לי כל כך סתמי . 
ככה סתם לאבד חברה טובה כזאת - שברון לב . 
אין לי הרבה מה לכתוב על זה , כתבתי על זה כבר מספיק רשומות . 
רק בקצרה : אהבתי אותו , נתתי לו כל מה שאפשר , הקרבתי בשבילו את היחסים עם המשפחה , החברים ואת הלימודים שלי . 
ומה הוא בתמורה ? 
ירק לי בפרצוף , ניצל אותי , שיקר לי . 
עכשיו טוב לי שסיימתי עם זה , לקח זמן להשלים את הפערים אבל הצלחתי . 
כל זה גרם לי רק להרגיש בוגרת ומוכנה יותר לחיים האמיתיים - פחות פתאטית שמאמינה לכל אחד . 
זאת 2005 שלי על רגל אחת . 
שנה סתמית ובלתי מועילה שברובה הייתי תלמידת יא ' בת 17 , מחולניקית שחיה בסרט נעורים קיטצ'י . 
אין ספק ש - 2006 תהיה שנה יותר משמעותית , אבל על זה אני בטח עוד אכתוב הרבה . 
שתהיה לכולם שנה אזרחית טובה בשבועיים האחרונים קיבלתי כמות מיונים שלא הייתה מביישת אף מלש"ב אחר לשירות הביטחון . 
פתאום זה נהייה העיסוק המרכזי שלי , לא ממש אכפת לי משום דבר אחר . 
אולי כי חיכיתי למיונים האלה די הרבה זמן ועכשיו הנה זה קורה . 
קיבלתי זימונים לכל התפקידים שרק רציתי , באמת שאין שום דבר ששאפתי להיות ושלא קיבלתי אליו זימון . 
זה כל כך טוב כי כמעט כל יום אני שומעת תלונות של אנשים שצה"ל לא התחשב בבקשות שלהם . 
הזימון הראשון - להקה צבאית . 
כן , אז את זה מקבל כל מי שרק מבקש . 
ואני כמו רבים קיבלתי זימון לכנס שהתרחש השבוע . 
היה עמוס מאוד אבל נהנתי כי הייתי עם אנשים שאני אוהבת ( היי אספי ) . 
נרשמתי למיונים ללהקות הצבאיות והאודישן יהיה בפברואר . 
אין לי הרבה ציפיות , אני לא באמת מאמינה שאני אתקבל , אבל הנסיון והעמידה באודישן יעזרו לי לעתיד . 
אנשים אומרים שאולי יש לי סיכוי כי יש לי בטחון עצמי גבוה וקול מיוחד , אבל אני מעדיפה לראות בזה חוויה ולא מעבר לזה . 
הזימון השני - משק"ית ת"ש . 
כל כך שמחתי לקבל את הזימון הזה ! 
באמת מעניין אותי להתעסק בנפש האדם ולעזור לאחרים מאשר לשבת מול המחשב שנתיים . 
אנשים שמכירים את התפקיד טוב אמרו לי שהם יקבלו אותי ושזה תפור עליי . 
מכל הזימונים נראה לי שזה מה שאני אעשה בסופו של דבר - כל שאר התפקידים בעלי סיכויי מעבר קלושים ודורשים הרבה פרוטקציות . 
הבחינה תהיה בתחילת ינואר , ממש עוד מעט ! 
חשבתי גם על להיות קצינת ת"ש ( אופציה שיכולה להיות , יש לי נתונים מתאימים ) , אבל זה רק אם אני אוהב את התפקיד באמת . 
הזימון השלישי - אשכול דוברות ומידע . 
קיבלתי אותו רק אתמול בהפתעה גמורה . 
זה כל מה שקשור לגלי צה"ל , העיתון הצבאי " במחנה " , לשכת דובר צה"ל ועוד כמה דברים . 
איכשהו זה מעלה בי את החלום שהיה לי להיות עיתונאית . 
אני אנסה להתקבל לזה , למרות שגם פה מתקבלים מעטים מאוד . 
הבחינה תהיה יום אחרי הבחינה של המשקיות ת"ש , זאת אומרת שהולכים לעבור עליי יומיים קשים . 
העיקר שאני אצליח להגיע למקום שהכי מתאים לי ושאני אוכל לתרום מעצמי הכי טוב שאני יכולה . 
אחרי הכל , שנתיים זה לא מעט זמן ... 
.. 
. 
אולי אני אפילו אעשה יותר משנתיים , נראה ... 
.. 
. 
להיות על הבמה . 
תחושה עילאית שאין כמוה . 
במיוחד כשאני מביאה את פרי דמיונותי הישר אל הבמה , גורמת לכך שהתמונה הדימיונית תקבל צורה , צבע וחיים . 
היום הייתה הופעת " שחרית " לשלושת שכבות בית הספר . 
העלאתי את ריקוד הבגרות שלי בחלקו . 
היה מושלם ! 
נהנתי מכל רגע , סוג של הגשמת חלום . 
כבר קשה לי לחכות לערב בגרויות . 
גם מאוד נהנתי להיות עם הרקדניות שבחרתי . 
הייתה אווירה קלילה ולא רציתי שזה יסתיים לעולם . 
אני חושבת שמה שהכי כיף בתחום הזה , זה ללבוש על עצמך צורה ואופי שונים לחלוטין מהמציאות . 
כך אני , נערה תמימה וחסודה ( כביכול ) לבשתי צורה של כוכבת קברט נועזת ! 
וואוו זה היה כיף ! 
לבשנו מחוכים צבעוניים וגרביוני רשת . 
הרגשנו סקסיות ואהבנו את זה : ) הייתי בהלם מכמות המחמאות שקיבלתי , לא ציפיתי שכל כך יאהבו את זה . 
טוב לדעת שאנשים אוהבים את מה שאני יוצרת . 
בנוסף , רקדתי בעבודת בגרות של הדברונת , חברתי הטובה , ובנוסף העלנו ריקוד כיתתי במחול מודרני . 
בהופעה השלישית הוא היה בקהל ... 
.. 
. 
היה לי כיף שהוא מסתכל עליי רוקדת , מסתכל ומחייך , מוחא כפיים . 
טוב לי שחשוב לו לראות הופעות שלי , זה משהו שמאוד היה חסר לי בעבר . 
חבל שדווקא בהופעה הזאת לא עלתה הבגרות שלי והוא פיספס אותה . 
לא נורא , הוא הבטיח שהוא יבוא לערב בגרויות ... 
.. 
. 
איזה מתוק . 
אסיים באימרה שמלווה אותי כל החודשים האחרונים : " כל החיים הם קברט , הם לא יותר מקברט ! 
וטוב לי בקברט ! 
! 
! 
" תוספת קטנה : כמה כיף שלמופע ערב הגיעו ההורים , סבא וסבתא וגם רייצ'ל דודתי לעתיד . 
אימא בכתה ממש ... 
.. 
. 
איזה מותק . 
קיבלו אותי בחיבוקים ונשיקות ובבית ציפה לי זר ורדים לבנים על השידה . 
אני מרגישה טוב , האדרנלין זורם בגוף . 
גם אספי המתוקי בא לראות אותנו ועשה לי פרצופים מהקהל . 
ככה הסתיימו כל הופעות השחרית ואנו נכנסים לתקופה של קריעה מטורפת עד הבגרות . 
שיהיה לי בהצלחה 
