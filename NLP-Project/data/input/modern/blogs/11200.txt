סמים דופקים לך את המוח . 
אבל אלכוהול , מתברר , עושה לו טוב . 
במחקר שעשו מדענים משוודיה , הם גילו שעכברים שקיבלו כמויות מתונות של אלכוהול , גידלו תאים חדשים במוח . 
המדענים חושבים שאולי אפקט ההרגעה של האלכוהול עוזר להתפתחות התאים החדשים . 
מצד שני , העכברים גילו לאחר מכן העדפה ברורה לבירה על פני מים . 
ונשאלות השאלות הבאות : האם צריכה מרובה של אלכוהול תגרום , במקום לגדילת תאים במוח , לגידול במוח ? 
האם זה סוף סוף מסביר את העובדה מדוע משפטי הפיק - אפ של יושבי הברים הם כה שנונים ? 
האם לא הגיע הזמן לבצע ניסוי שדה בבני אדם ולחלק אלכוהול חינם ? 
והחשוב מכל - האם ייתכן שנמצאה סוף סוף התרופה למחלת ג'ודי ניר מוזס שלום ? 
ימים יפים הגיעו , שאני קמה ב - 8:00 ומרגישה רגשות אשם . 
טוב , ממילא לא יצאתי מהבית לפני 9:30 וממילא מחר יש לי השכמה ב - 5:00 ( כן . 
בבוקר ) לכבוד ראלי נוסף אי - שם בדרום . 
היה כיף בשוק היום . 
מזג האוויר החם והשמש עשו לי רק טוב , ומצאתי את העגבניות הנפלאות שאני כל כך אוהבת . 
4 שקל קילו . 
לא נורא . 
המלפפונים , לעומת זאת , היו שערורייתיים באיכותם . 
מזל שהם היו בזול . 
עברתי כמה פעמים ליד דוכן הדגים והיססתי . 
אחד הדברים הבודדים שעדיין לא הכנסתי למטבח זה דג - זה גם נראה לי תמיד בעייתי לבישול , וכל הזמן טענתי שממש לא בא לי שהמטבח יסריח מדגים וקשקשים . 
גם ככה יש לי סירחון בבית - והוא עדיין חי ונושם לצער כולנו . 
בכל מקרה , החלטתי לעשות ניסיון וללכת על דג בתנור . 
כמובן שרק דגי ים באים בחשבון , ודניס מוחרם ממילא ( בגלל הכלובים באילת ) , כך שבחרתי בדג מוסר ארוך ועסיסי . 
נקי ועטוף בעיתון ( זו לא קלישאה ! 
באמת עוטפים דגים בעיתון . 
וגם נענע ) נשאתי את המוסר לביתי הקט , הכנתי לו מרינדה פשוטה עם שום ורוזמרין וכל מיני , נתתי לו לשחות קצת בתבלינים והתפניתי לניקוי המקרר והמטבח . 
פאוזה לתיאור מעוצבן נוסף הקשור לסירחון > לפני כשבועיים - שלושה פתחתי את המקרר ונגעלתי לגלות ריח מצחין , של חלב חמוץ . 
מאחר שאני מאד מקפידה על סגירת כל המיכלים והבקבוקים שברשותי , לא הייתי צריכה כישורי - שרלוק כדי לגלות שמקור הצחנה הוא לא אחר מאשר כתם שוקו ענק ( ויבש ) שהזדחל והתפתל במדף השייך לסירחון במקרר . 
כפיתרון מיידי , שמתי כוס עם מים במקרר - פטנט ידוע להוצאת סירחונות ( אולי אני צריכה לשים גיגית גדולה עם מים בסלון . 
אולי ככה הסירחון הגדול מכולם ייעלם אף הוא ) . 
הריח מהמקרר אכן נעלם , אולם כתם השוקו הדוחה והדביק - נשאר . 
וככה עברו להם השבועות , המנקה כנראה בשביתה כי הוא לא מגיע כבר חודש , והכתם נשאר ( יחד עם שאר טינופות ברחבי הבית , בעיקר בסלון מלא האבק ) . 
היום , לאחר שקירצפתי בעמל רב את המקרר ( כולל הוצאת מדפים ורחיצתם . 
השקעתי ! 
) והברקתי את המטבח , החלטתי שנמאס לי לשתוק לאידיוט , ואמרתי לו את המשפט הבא : " אני מקווה שמתישהו אתה מתכוון לנקות את הכתם של השוקו שכבר נמצא שם שבועיים והתייבש " . 
וכמו כלב טוב , הוא הלך וניקה את זה . 
ממש לא ייאמן . 
השלב הבא יהיה להגיד לו לנקות את האמבטיה מדי פעם . 
כלומר , אם הוא יוכל למצוא זמן לכך בין תוכנית טלוויזיה לעוד שעת שינה באמצע היום . 
סוף פאוזה > 20 דקות בתנור והמוסר החליק לו לצלחת שבקושי היתה מספיק גדולה בשבילו . 
היה משובח . 
טעים , עסיסי , מעודן וכמעט בלי עצמות . 
ארוחת צהריים מהטובות שאכלתי . 
אז עברתי עוד מכשול . 
השלב הבא זה סושי . 
ובאמת , זה מה שהם היו . 
עוד שני ספרים . 
קניתי אותם כדי להעביר זמן ולקרוא משהו קליל , וקיבלתי סחורה בהתאם . 
האחד היה Deception Point של השיקוץ דן בראון ( צופן דה וינצ'י ועוד מיליון ספרים שכולם מספרים את אותו סיפור - תעלומה מדהימה , פתרון מיסטי אבל בעצם מאד מציאותי ומבוסס עובדות . 
וואו ) . 
קניתי אותו בסטימצקי , גם כן סוג של שיקוץ . 
הספר היה קליל מאד . 
כל כך קליל , צפוי וברור מאליו בכל משפט ומשפט , שהוא הרגיש יותר כמו עננת אבק ולא כמו ספר שאפשר לנעוץ בו שיניים , אפילו לא בשביל הכיף . 
וכל ענייני החייזרים ו - NASA שבו , וגם הפוליטיקה האמריקאית א - לה ( עאלק ) The West Wing לא מרימה את הספר הזה מההתרסקות אל סופו הצפוי . 
הספר השני היה אותה גברת , פחות או יותר , רק בשינוי אדרת ובדואט - The Rule of Four של צמד הכותבים הצעירים קאלדוול ותומאסון . 
רק אחרי שסיימתי אותו , ראיתי און - ליין שמשווים אותו לצופן דה וינצ'י . 
אבל האמת היא , שהספר הזה עוסק בנושא שהוא אפילו יותר תלוש מהנושא של דה וינצ'י , טקסט עתיק ומוזר בשם Hypnerotomachia Poliophili , ש(כמובן ) יש בו מסר מסתורי שכבר 500 שנה אנשים מנסים לפענח . 
הטקסט עצמו אכן קיים במציאות , והיה פה פוטנציאל לסיפור משובח , אבל הכותבים נפלו לקלישאות בלתי נסבלות , להיתקעות משעממת ולא מקדמת במערכות היחסים השטחיות בין הדמויות ( 4 סטודנטים בפרינסטון ) ולסוף צפוי להחריד . 
כל פעם שאני קונה בסטימצקי , אני מתחרטת על זה . 
כשאני בחנות , אין לי אפשרות לקרוא ביקורות של אנשים על הספר , להשוות מחירים , לחפש ספרים דומים ולחזור אחר כך לספר המקורי , כשאני יודעת בדיוק איפה למצוא אותו בפעם הבאה שאולי אשקול לקנות אותו . 
מי אמר שהאינטרנט זה לא דבר שימושי ? 
מצד שני , כשקניתי את הספרים , רציתי סיפוק מיידי - לחזור הביתה , להתקפל לתוך הפוך ולקרוא , ולא לחכות למשלוח בדואר . 
נו , לכל דבר יש מחיר . 
עכשיו נחזור לשר הטבעות . 
מתוך ראיון עם מיודעתנו ריקי גל ב - NRG : " השתמשתי בסמים , אבל רק פעם אחת , ומשום מה באותה פעם תפסו אותי " , היא אומרת בציניות . 
" בן אדם שואל את עצמו איך יכול להיות שקרה לי כזה דבר ? 
איך יכול להיות שבאמצע חיי יהיה מישהו שיחשוב בכלל שאני מתעסקת עם זה ? 
כל החיים היה את זה מסביבי בשפע ולא נגעתי " . 
ולהלן תגובתי המלומדת : פחחחחחחחחחחחחחחחחחחחחחחחחחחחחחחחחחחחחחחחחחחחחחחחחחחחחחח 
