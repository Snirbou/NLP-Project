ללכת לשיעור של שרית בשביל הקומבינציה ולחזור מרוצה מהחימום , חושבת כמה ששרית מהממת , ואיזה יופי שהיו שני " נייסים " ושעבדתי באמת . 
זה להתלהב משיעור קלאסי שכמעט וויתרתי עליו בגלל חששות . 
זה להתעורר בשיעור של אחת עשרה בבוקר ולצאת ממנו מרוצה יותר מהרגיל כי היתה קומבינציה מגניבה וכי רועי היה מצחיק והזוי ובובי קטן . 
זה להחליף לאקים רק כשבאמת נמאס לי ולא כי זה לא תקני , וזה להוציא מגברת " זה גירלי " הודאה בכתב על כך שסגול בהיר זה באמת יפה . 
על אדום היא כבר לא היתה אומרת את זה אבל למי אכפת מה דעתם של אנשים על הצבעים שאני בוחרת לצפורניים שלי , העיקר שהם מסבים לי אושר . 
זה לקבל מיילים מזאתי שכפרה עליה , אפילו אם הם קצרים והיא לא מספרת הרבה , ומייל מקסים מלנה שמראה לי שאני בכל זאת די בסדר בלהבין מה אנשים חושבים או מרגישים לגביי , וממלא לי את מצברי האופטימיות קצת בקשר לאנשים באופן כללי , וגם משמח אותי בקשר אליה , כי אולי יצא מזה משהו נחמד . 
זה לדעת שמחר לירוני ואני נסתובב ברחובות תל אביב הכה נהדרת שלנו ושאחר כך אני אשן אצלה ובטוח שיהיה נורא נחמד כי אלו אנחנו . 
אז לא צריך לדאוג מזה שהסטודיו סגור ביומיים האלה , כי אני לא אמצא את עצמי משועממת וחסרת תעסוקה . 
מה גם שמחכה לי סרט בדיוידי שאני מתה לראות כבר והשלט של הדיוידי אפילו קיים שוב אז אפשר לראות סרטים כמו בני אדם . 
זה לפלוט המון שטויות בלי מסננת ואז להרגע כי פלייליסט של death cab for cutie טוב לבריאות הנפשית . 
וגם שקט , וגם כשמפסיקים להציף אותי במסנג'ר . 
וזה בכלל די חיובי לחשוב על הדברים החיוביים . 
זה גורם לתחושה ... 
.. 
. 
חיובית שכזו . 
אפילו אם הפוסטים יוצאים בצורת רשימת מכולת ובלי שום תוכן מרתק ומעמיק . 
מה גם שתחילת חודש , תחילת מאי , והיומולדת שלי מתקרב אז אני חייבת לפתח חיוביות , כי אם יש משהו שאני ממש לא אוהבת זה ימי הולדת עצובים ומבאסים . 
