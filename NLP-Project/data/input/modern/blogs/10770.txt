" הייתי בדרך לאילת וחזרתי הלכתי למות ואיזה שיר החזיר אותי לחיים שוחחתי עם איש חשוב והוזהרתי קמתי נפלתי שאלתי לאן הולכים ? 
הסתובבתי סביב הזנב ועצרתי עזבתי אותך ואת עזבת אותי שמעתי קולות שעם רובם הסכמתי אך בכל זאת היה איזה קול שבלבל את דעתי מה עושים עם זה כשזה בערב ? 
מה עושים עם זה כעם זה קמים ? 
" ( מתוך " בדרך לאילת " של ארקדי דוכין . 
) הרצפה קרירה , החדר קטן , והמקום אינסופי . 
נשימה , הפסקה , נשימה . 
אולי לא במקרה היה היום יותר זמן . 
( וואו , אפילו לכתוב את זה קשה . 
) הייתי צריכה ללמוד יותר משפה אחת כדי ליצור לעצמי אחת חדשה , שאולי אין לה קיום משלה בעולם הגדול , אבל ברגליים יחפות , בחדרים סגורים , מול עיניים מקשיבות , היא מדייקת יותר מכל שפה אחרת . 
אין לי צורך בטקסט כתוב , יש לי צורך באוויר שלי ובהקשבה , יש לי צורך במוסיקה שתפתח את הנשמה ותחבר את הצינורות שמוליכים פנימה - החוצה - פנימה . 
המערכת תשאר שם , ובפעם הבאה לא יהיה דיסק של studing english part two . 
צריך להתחיל להסתובב עם דיסק למקרה הצורך . 
אולי הבא בתור יהיה אביתר בנאי . 
או הפסקול של השעות . 
והיא רוצה להזיז את הכל , לפנות לי מקום . 
אבל נוח לי בחלל המוגבל , ובטוח . 
וזה קצה קצהו של הקרחון ? 
או שזה רק קרחון מאוד קטן ? 
היא מרגישה את ההתרגשות , רואה את המקומות החשופים , ומחבקת מיזמתה . 
מודה לי . 
שמחה ששתפתי . 
ואני לא יודעת למה מודים לי ולמה זה לא ברור שברגע שיש במה , עולים עליה , וברגע שיש אוזן , מדברים , וברגע שיש ידיים רגישות , מאפשרים לגעת . 
וכשעושים לי מספיק מקום , יש לי את המוטיבציה למלא אותו . 
לא כל אחד היה נותן לי במה לדבר את עצמי במלים שלי . 
לא כל אחד היה מקבל את האמת שלי באשר היא , מסכים לקחת אותה תחת חסותו . 
( " זה יהיה עוד גוון שלך והרי זאת האמת . 
" ) הלב שלי חטף זעזוע מוח . 
( הוא סתם חטף זעזוע , אבל התחשק לי להוסיף מוח . 
) זזתי הצידה . 
השתבללתי פנימה . 
שלחתי יד מהוססת רק למקומות בהם ידעתי שתהיה אחיזה בטוחה . 
רציתי לשבור את הטלויזיה וללכת לישון . 
רציתי לראות דם . 
רציתי לקחת את כל הכסף ולנסוע . 
רציתי להתחיל לרצות מחדש . 
לא ידעתי מה לרצות . 
הלכתי . 
חזרתי . 
לא הפסקתי לרגע לשאול . 
אם הייתי יודעת לצרוח הייתי צורחת . 
אבל אני את שלי אומרת בשקט , גם אם לוקח יותר זמן להבין . 
אולי מתישהו אני אבין שאני צריכה , ויותר מזה , מסוגלת למלא , הרבה יותר מקום ממה שהתרגלתי אליו . 
אולי מתישהו אני אבין שמותר לי לבקש יותר . 
אולי מתישהו אני אבין שאני מסוגלת לעשות את מה שאני רוצה , אם אני רק רוצה מספיק . 
אולי מתישהו אני אבין שלא צריך להתפשר בשביל שיהיה בסדר . 
אפשר להתעקש כדי שיהיה באמת טוב . 
הבטן התהפכה וממשיכה להתהפך , כמו בערב ההוא , במאי אלפיים וחמש . 
לבשתי מכנסיים שחורים וחולצה עם פסים קטנטנים באדום ולבן , והצטערתי שאלו הבגדים שבחרתי . 
לא שבאמת היתה לזו משמעות . 
אפשר לחשוב שלא עברו שנתיים מאז . 
אפשר לחשוב שלא התבגרתי , אפשר לחשוב שהזמן עצר מלכת . 
לפעמים חיוכים גורמים לבכות , לפעמים האיפור מוציא את האמת , לפעמים אין מלים . 
שנאתי את הרגעים האלה ולא רציתי שייגמרו , ניצלתי את היותי מחוץ לשיחה כי לטבוע בתוך העיניים המקשיבות שלה , שמופנות לכיוון אחר בכלל . 
שמרתי על עצמי קרוב כדי שלא אתפרק , ורגע לפני שהחיבוק נגמר האצבעות שלי ליטפו את העורף שלה ולא רצו לעזוב . 
לא בכיתי כי האהבה הזו גדולה מדי , בכיתי כי כל השאר נשארות קטנות מדי . 
בכיתי על הזמן שנשרף לי בתוך האש שלה , על כל שברי החלומות שמרכיבים את השנים האחרונות . 
מרוב פנטזיות אין מציאות . 
( אביתר בנאי ) כשמתרגשים מהבעת עצב של מישהו זה חונק , זה חוסם את האוויר . 
כשמתרגשים משמחה של מישהו זה פותח פתח לאוויר ומאפשר נשימות עמוקות כל כך שמוציאות את הדמעות מהמעמקים . 
אחר כך באמת אין מלים . 
אי אפשר ללכלך את הרגשות המזוקקים האלה עם מלים , אז אני שותקת ושמה שירים שמעמיקים את הבור בלב , ממלאים ומרוקנים באותן הנשימות . 
אני מתעקשת להשאר בעולם האחר שבו אני נמצאת , קמה מהכסא וממיסה את המחשבות לתוך התנועה , מזרימה אוויר לתוך האיברים ומפריחה בועות של כאב ואהבה מתוך הגוף . 
תוך כדי אני שומעת איך הכעס שלה נמהל בדמעות חדשות ואני ממשיכה לשתוק ולנשום את האוויר שלי , בלי שם ובלי תפקיד . 
נאמנה לרגעים האלה , שעולים על גדותיהם מרוב רגשות . 
הדיבור על הדברים מקבע אותם במקום , התנועה מובילה אותם למקום חדש . 
אני רוצה לראות אותה , לא כמו שהיא בהתחלה , כמו שהיא כשנהיה לה נוח . 
אני רוצה לחבק אותה , כשאני לא מרגישה את סוף החיבוק כבר בתחילתו . 
אני לא רוצה לנהל את השיחה הזו , לא רוצה להתקע בקירות , לא רוצה להשאר באוויר , לא רוצה להתחנן לחלקיקי תשובות ערטילאיות , לא רוצה תפקידים , לא רוצה גבולות שאני לא מבינה . 
רוצה לנשום בחופשיות , כמו שאני יודעת שאני צריכה . 
להפוך חולצות ולראות את התפרים . 
להציץ ולראות מה נמצא בצד השני של ... 
.. 
. 
לחשוף יותר ויותר קלפים . 
לא לקנות הצגות פלקטיות . 
לא לוותר על האמיתות הפשוטות . 
לתת יד לילד בן ארבע ולחצות איתו את הכביש . 
לדבר על העיניים הירוקות של החתולים שמתחבאים מתחת למכוניות . 
לעצום עיניים . 
וגם לחלום , לרקום , לפרום ... 
.. 
. 
מזל שמחר כבר מחר , כי יום שישי הזה כבר מעקצץ לי בלב מכיוונים שונים . 
ופתאום אני קולטת שחלמתי שכל הקאסט התחלף חוץ ממנה . 
שבהתחלה ישבנו ממש רחוק ושכחתי את המשקפיים שלי . 
אחר כך התקרבנו אבל המופע נראה מזעזע , רקדניות חדשות שכחו את השורות שלהן ובכלל לא היו בנים במופע . 
לא זיהיתי כמעט פרצופים וכל הזמן שאלתי מי זאת מי , ולירון נאלצה להסביר לי מחדש שלג'ינג'ית החדשה קוראים ככה ולזו שמצד שמאל של הבמה קוראים ככה , וזה היה מוזר נורא . 
ורק היא נשארה שם , עוגן לספינה שטובעת . 
מחר יום הולדת שמונה עשרה לבובי קטנה שכבר לא כל כך קטנה ובכלל כבר לא שלי . 
אני מרגישה זקנה בכל פעם שאני חושבת שנדמה שהכל קרה ממש לא מזמן , שרק לפני שבוע באתי אליה בלילה וראינו את השידור החוזר של הפרק של השיר שלנו 2 ואכלנו שניצלוני תירס . 
זה היה בעולם אחר בכלל , אבל זה גם היה כאילו אתמול . 
לפעמים כל התשובות נכונות . 
" אוף , ממש שמנתי . 
" " לא נכון , ראיתי אותך ביום ראשון . 
" " אבל לבשתי בגדים כאלה שלא רואים איתם באמת ... 
.. 
. 
" " טוב , אז תבואי לפה ותתפשטי . 
" ואחר כך הוא שואל אותי מתי אני רוצה להתחתן איתו , ואומר שעוד חמש שנים יהיה לו כבר מאוחר מדי . 
שצקי אמרה שהערבסק שלי השתפר מאז שהתחלתי לבוא לשיעורים בשבת . 
