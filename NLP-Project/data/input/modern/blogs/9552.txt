שאלה אותי חברה אתמול בערב , ובאופן אינסטנקטיבי ובלי מחשבה בכלל יצאה לי התשובה : אני מאושרת . 
ותשובה כזאת , באמת שמזמן לא עמדה לי בטבעיות כזאת על קצה הלשון . 
להגיע למוצאי השבת ולא להרגיש את המועקה הזאת מתיישבת לי בחזה , הולכת וגדלה עד שתגיע למשל קילוגרמים רבים ביום ראשון בבוקר , ברכבת , זאת תחושה שמזמן כבר לא היתה לי . 
אני עוד זוכרת את מוצ"ש האחרון ויום ראשון שלאחריו , זה שלפני שבוע , שעוד היינו במקדש התענוגות בכרמל , כשבשלב מסויים כבר כל כך לחץ לי שם , עד שפתאום , בלי סיבה נראית לעין , פרצתי בבכי שהצליח לאחר דקות ארוכות לסלק את אותה המועקה , לפחות לשעות ספורות . 
ואחר כך כל הסיפור חוזר שוב . 
עד ששוחררתי מייסורי . 
ומאז כל האנרגיות שהלכו והצטמצמו בי בחודשים האחרונים חזרו בבת אחת , כאילו חיכו לסדק הזה שנפער והן מתרוצצות בתוכי וכאילו מנגינה קטנה מזמרת בי . 
ואני יודעת שכל זה נשמע אולי קצת מוגזם ומופרך אבל כל מה שאני חושבת עליו עכשיו זה עד כמה דברים רבים יש לי לעשות בימים שמחכים לי , והפחד היחיד שיש בי הוא שמחליפה שלי , שאמורה להגיע מחר בבוקר לחפיפה , תשנה את דעתה ואני אצטרך להשאר שם יותר משלושת הימים הבאים בשבוע הבא . 
אבל בואו נתרכז במחשבות חיוביות בלבד . 
שבוע טוב חברים יקרים . 
תודה על הברכות בפוסט הקודם , הן תעננה אחת אחת מיד כשחזור ( מהסרט ) . 
ארבע שנים בדיוק והתאריך עדיין מרגש אותי , בכל פעם מחדש . 
ארבע שנים מאז אותו היום בו התחלתי את הדרך שלי כאן . 
וזאת עדיין סוג של חגיגה להעלות את הדף של ישרא , להכנס לבלוג , לקרוא תגובות לפוסט הקודם , לפתוח את מסך העריכה , לשבת בשקט כמה דקות מול הלבן הריק , הבתולי , לנשום עמוק , להניח את הידיים על מקשי המקלדת , ולהפוך מחשבות , תובנות , רגשות , תחושות למילים . 
ארבע שנים אנחנו ( ישרא ואני ) כבר מכירים הכרות של אינטימיות עמוקה שנבנית דרך המילים בלבד , וחשבתי שהגיע הזמן לעבור למימד ששווה 1000 מילים . 
לתמונה . 
ובאדיבותה הרבה של פי המופלאה , כך אני נראית . 
