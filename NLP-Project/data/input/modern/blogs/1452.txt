תשקיעי , מי . 
רק תשקיעי , ויהיה בסדר . 
כך אמר לי ברגע שראיתי אותו סוגר בפעם האחרונה את דלת המכונית , קצת אחרי שהחזרתי לו את כרטיס הסטודנט המגנטי ששכח אצלי . 
'להשקיע,' חשבתי לתומי , 'מה הבעיה ' . הנהנתי לעצמי , ונופפתי לו לשלום בדיוק כשעשה רוורס ופנה לעבר היציאה מהרחוב . 
לא חשבתי שיעברו חודשים מבלי שאראה אותו שוב . 
עד עכשיו המילים האחרונות תקועות לי בראש ומתנגנות ללא הרף . 
האם עזרו ? 
הבחינה בעוד שבוע , וישנם לפחות שני נושאים שלמים שלא יצא לי להתקרב אליהם . 
למה לעזאזל אני נותנת לעצמי להגיע למצבים כאלה ? 
לדחוק הכל לרגע האחרון , ולעשות את הדברים בזמן המינימלי . 
יש לי הרגשה שלא מדובר רק במשמעת עצמית . 
זו כנראה עוד תכונת אופי מטופשת שסיגלתי לעצמי . 
הגיע הזמן להפטר ממנה , כנראה . 
אז מה , להתייאש עכשיו ? 
זה השלב הראשון , בו לוכדות עיניו את החתיכה הרצויה : החתיכה עוברת בדיקת איכות המבוססת על צפיה בעין אנושית ובלתי מזוינת : אה - הא ! 
החתיכה רכה ועסיסית , נמצאה ראויה למאכל : זה השלב האחרון בו הטורף שלנו לא משאיר לטרף שום דרך מילוט . 
הטרף המפוחד לעולם לא יוכל לשיר עוד שירי נצחון , גם לא שירי הנצחה כלשהם . 
ואיתנו הספק , אם בכלל ייצא מזה בחיים ( מה שבטוח , הוא ייצא ) : ואם עוד לא תפסתם את זה , האמינו לי , לא הייתם רוצים להיות במקומו : אומרים שהזמן עושה את שלו . 
אתם מאמינים ? 
יש ימים כאלה שמיועדים בשביל לעשות כלום . 
כאלה שמכילים את כל התירוצים והסיבות לשבת בחיבוק ידיים ( כל עוד אין משהו אחר שאפשר לחבק ) , ופשוט ... 
.. 
. 
לעשות כלום . 
אז זהו . 
בעוד שבועיים בדיוק הבחינה , ואני לא מוכנה לכלום . 
אם ידעתי שאין סיכוי שאני אצליח לשבת יותר משעה מרוכזת , לא הייתי לוקחת את זה על עצמי מלכתחילה . 
הייתי מחכה עם זה עוד קצת . 
ממילא נותר עוד טופס להשלים . 
מכירים את התקופות האלה , שלא משנה מה , אתם לא מצליחים לכתוב שום דבר ? 
הראש שלי כל כך מבולגן , שאני בטוחה שאם אנסה לכתוב משהו , זה ייצא בסגנון : " איש דשא פיסקל דַשדש ולו אין מרגליות בשדה חמנית ויעבור מירם אל הלגונה בפתח גלגל ואחר סילק טרמפולינה " . 
ככה שכבר עדיף פשוט לשכב במיטה ולעצום עיניים . 
לתת לכל המחשבות הבלתי הגיוניות להתבטא בעוד חלום סוריאליסטי , שאולי אז , אם יהיה חשק , יהיה אפשר לנתח ולהגיע למסקנה שכנראה לא שתיתם היום מספיק . 
לא , די . 
אין קשר . 
מה אני מקשקשת . 
השמיים יפים היום . 
זה מה שחשוב . 
* ring * ויכוח קצר עם אחי , " אני לא ליד הטלפון ! 
" " אתה יודע שאני לא עונה לטלפונים ! 
" " אבל את כן ! 
" ( כי מי אם לא אני ? 
! 
) ואני נכנעת . 
" הלו ? 
" " זה אני מהספריה , הספר שהזמנת הגיע " יאיי ! 
מדריך הטרמפיסט הגיע ! 
( אחרי חודשיים , באמת הגיע הזמן ) ההורים נסעו , הספריה במרחק של כעשרים דקות הליכה , ויש עוד 20 ד' עד שהיא נסגרת . 
קצת שכנועים , והוא מוכן להצטרף אליי . 
עשר דקות של התכוננות , והוא מעלה רעיון : " קחי את האופניים שלי , אני אסע בקורקינט " הסכמה . 
בספריה אני גם מזמינה את " הריפוי של שופנהאואר " . 
אנחנו עוברים בסופר , קונים לו פחזניות ושוקו בשקית , ועוגיות עם שוקולד שרציתי אני . 
נעצור בדרך ונפתח את הבסטה . 
אנחנו מגיעים לגן שעשועים ריק מאדם , מתיישבים על ספסל ומצחקקים . 
הוא רוצה לספר ולספר ולספר , והמילים לא נגמרות לו . 
רק אז אני מבינה כמה זה חסר לו , שהתרחקתי כל כך מהמשפחה . 
שאני כבר לא אותה אחות גדולה - קטנה , שהיה משחק איתה פעם במכוניות צעצוע , ובדובונים , וב " שיר ואור " . 
התבגרתי לבדי והשארתי אותו לבדו באיזשהו מקום . 
גל של קרבה חיבר בינינו והקשה עליי לחזור לעצמי . 
הוא ילד . 
כזה ילדון . 
הוא מתעייף מהנסיעה בקורקינט ומבקש שנחליף . 
אני מסכימה . 
אני נהנית ומרגישה מטופשת בו זמנית . 
וזאת הפעם הראשונה שיוצא לי ממש לנסוע בדבר הזה . 
כי כשרק המציאו אותו , כבר הייתי ככה גדולה . 
ובבת אחת חוזרת לכיתה ד' , כשרק הגענו ליישוב , ונזכרת בכל השטויות שעשינו - אני וילדי השכנים . 
וכמה מלאת מרץ הייתי , ואיך הכל נעלם במשך השנים . 
נזכרתי בתחרות שעשינו אז - אני והשכן ממול שהיה גדול ממני בשנתיים . 
הוא על אופניים , אני בריצה - הגענו באותו הזמן . 
ואיך שבנינו בתי עץ של ממש מהקרשים שהיו פזורים בכל מקום , וש " השאלתי " מאבא מסמרים כדי לחבר אותם עם הפטיש של העבודה שלו . 
כמה יפה הייתה התקופה של אז . 
שִמחה תמימה . 
לפתע אני מאבדת יציבות והמתקן המשונה נע לשני הכיוונים ללא שליטה . 
אחי לצדי עם אופניו , לא מבין מה קורה . 
וברגע שנדמה לי שהשליטה חוזרת אליי , ידי השמאלית מחליקה מהקידון , ושנינו מתרסקים אל הקרקע . 
לוקח לי כמחצית השניה לקלוט מה קרה , ואני מתפרצת בצחוק . 
נזכרת בכל הפעמים בהן החלקתי עם הסקטים והאופניים ברמפות שבניתי בעצמי , וגם אז לא בכיתי . 
ילדה קטנה שכזאת עם המון בגרות . 
אחי נבהל , ורגע לאחר מכן קורא בקול : " הפחזניות ! 
! 
" הן בסדר , אני מרגיעה אותו . 
רק שהרגל התעקמה ונורא קשה לי לקום . 
מנוחה של כמה דקות והכל כבר חוזר לעצמו , פחות או יותר . 
אנחנו מגיעים הבייתה . 
ההורים טרם חזרו . 
home , sweet home הוספת עריכה : סרטון קצר , אנימציה מדהימה , סיפור עצוב . 
לא הצלחתי להבין מי יוצריו . 
מומלץ בחום . 
