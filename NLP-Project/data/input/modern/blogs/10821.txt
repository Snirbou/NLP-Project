היא עפה , והסתרבלה עם יד מוארכת ולא עשתה פוינט . 
הבנות היו מוכרות , הבנים זרים , והרגשות טיפות מרציפן . 
כמה קסם , כמה קסם ... 
.. 
. 
אפילו בפעם השלישית . 
א ו י ס ט ר . 
אני אוהבת את זה שהמשמעות של יום כיפור כל כך משתנה מאדם לאדם . 
החופש בבחירת המהות והמנהגים הקטנים שהם פועל יוצא , מאפשר מרחב אדיר לנשימה ולנשמה . 
כל שנה מחדש אני מתרגשת לקראת היום הזה ומתבאסת מראש , כי אני יודעת שהוא ייגמר מוקדם מדי ולפני שאספיק לשאוף את כולו ולסיים את חשבון הנפש שלי . 
מצד שני , אני לעולם לא מסיימת את חשבון הנפש שלי ... 
.. 
. 
אני רק מוצאת תחנות חדשות לעצור בהן ולעשות " ריפרש " , או זום אין / אאוט . 
התכניות שלי לשנה זו די אמורפיות , אני מקווה שזה ילך לכיוון טוב . 
יום כיפור בא לי בטיימינג מעולה , הוא הליגיטמציה המושלמת להיות במצב האובר אינטרוספקטיבי הזה , ובתור סאונדטראק הוא מעניק לי את השקט המיוחד , הנקי שלו . 
זו איזושהי רמה של אושר מבחינתי . 
עמום , כבד , עמוק , פרטי . 
הקצב של דנה מיוחד . 
היא " תכף באה " ואז מתעכבת איתנו שעה , מדברת , שואלת , מספרת , דומעת ומתרגשת . 
הסקרנות שלה מאיצה בה לזרז תהליכים ולקדם אותם עוד לפני שאני מוכנה לכך . 
לשם שינוי אני קצת חכמה ולא קופצת לדום כשהיא רוצה להפגש כבר היום . 
כן , אני רוצה לשבת לדבר בלייב ולא בטלפון , אבל ביום אחר אם אפשר . 
אני באמת שמחה שזה יקרה בקרוב , גם כי אני אוהבת אותה , ולדבר איתה לעומק . 
ובעיקר כי יש לי הרבה דברים שצריכים להאמר , ואני שמחה שנוצר פתח שמאפשר את זה בקרוב . 
זה מרגיש כאילו חשבון הנפש בנוגע לדנה מתקדם , עם עצב והשלמה בנשימה אחת , ועם הידיעה שזה תהליך שלא נגמר , ושעוד יבואו פנטזיות ותקוות חדשות שיחליפו את הקודמות , ויש געגועים עם צבעים וריחות וצלילים ובעיקר תחושות שהגוף לא רוצה למחוק מהזכרון שלו ולא מבין שצריך להניח בתוך הקופסא עם אבק הכוכבים והפיות הקטנות . 
וכן , מוטב לא לקשור את קצה החוט . 
בהתחלה זה כואב , אבל רק עד שלוקחים הרבה אוויר וצעד גדול ומתחילים באמת משהו חדש . 
[ " ... שלא נפריע לחלום ולא למציאות ... 
.. 
. 
" ] היה לי סוף שבוע חשוב . 
מוצלח . 
הלב שלי מלא בריקנות , הבלוג מלא באינותן של המלים והגוף שלי מלא בתחושות של חוסר . 
בתקופה הזו ימיי הם סוד . 
הבקרים עוברים עליי בלעדיי כאשר החלומות נמתחים אל תוך החלק המואר של היממה , ובקומי אני מגלה חלקי חלומות טריים שהשמש חיממה לי , כמאפים זעירים , זהובים . 
הימים שרשרת הרגלים של קו עשרים ואחת הלוך ומאתיים ארבעים ושבע חזור . 
של צעדים ונשימות ותנועות שעוטפות ושוברות ומכאיבות ומכעיסות ומושכות אותי בין שני קצוות - של הזכרון והשיכחה , והתמרון העיוור בין השניים . 
ובלילות אני שלי בלבד , בונה מפה חדשה לרגש לצעוד בה . 
דרך צפייה מנוונת , תקתוק , וקריאה שמשקיטה את הכל מסביב ומשאירה את המיטה ואותי לבד עם מאיר שלו , עם מנורה קטנה ושקט גדול . 
כשהזמן הפנוי פוער את לועו בשעמום ומבקש לבלוע אותי , אני מוצאת את עצמי מתחילה לסדר בלגאנים קטנים שאיש ממילא לא רואה . 
תכנם של מגירות וארונות נשפכים החוצה ולרגע אני עומדת מתוסכלת וחסרת אונים , כמעט מתפתה לוותר על הרעיון ולהכניס את הכל בחזרה למקום ממנו בא . 
אני נושמת ולוקחת הפסקות , אבל לאט לאט הדברים נראים קצת יותר טוב . 
פה ושם אני מרשה לעצמי לרמות ולעבוד על עצמי ודוחפת דברים בערבוביה לשם או לכאן , קופסאת השטויות או שקית הגרביים הבודדים , או מגירה עם אוסף חפצים שאין לב לזרוק . 
מותר , גם זה מותר . 
חשובה מאוד הסלחנות . 
אני עוברת ליד בית הספר היסודי שלי בדיוק כשאצבעות מתקתקות שנה טובה ליעל . 
מהחצר נשמעים שירים של ראש השנה וצמרמורת מתפשטת לי בגוף . 
התמימות שבשירים הארכאיים האלה גורמת לי לראות לנגד עיניי תמונות של ילדים קטנים מתרוצצים עם טושים צבעוניים , מציירים תפוחים בדבש ודבורים , גוזרים בריסטולים אדומים לצורות של רימון וכותבים " שנה טובה " בקווים גסים . 
חגים לא עושים לי את זה . 
מבלון המשפחתיות כבר מזמן יצא האוויר ולחופשים ממילא אין משמעות כששוחים בתוך חופש תמידי . 
החגיגיות לא אמינה בעיניי ונהיית לי בחילה מלראות אנשים מתרוצצים בהכנות ושואלים איש את רעהו איפה הם עושים את החג . 
ולמרות הכל יש משהו נעים בלצאת מעצמי קצת ולהרגיש משהו שבכלל לא קשור אליי ולחיים שלי , לדעת שאפשר לסמוך על זה שלקראת אוקטובר תמיד מצפים לטפטוף שיבשר על תום הקיץ והשנים תמיד תתחלפנה . 
כל שנותר לי לעשות זה להתחדש יחד איתן . 
