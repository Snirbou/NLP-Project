ביום רביעי חגגתי את יום הולדתי ה - 21 . 
יש משהו בימי הולדת שהופך אותם לאירועים מאוד מלחיצים : אתה רוצה שיהיה לך כיף בהם , ואתה מרגיש שאתה אמור להיות שמח ומאושר בכל דקה בהם , אפילו בזמן שאתה עושה דברים יום יומיים כמו להתקלח או לאכול ארוחת צהריים . 
יש גם את הצורך הזה לתכנן את סדר היום , ומה תעשה בכל רגע ביום המאושר . 
טוב , אז אני החלטתי שהשנה אני לא מנסה יותר מדי , ופשוט נותנת לעניינים לזרום לבד .. 
. 
וזה עבד די טוב ! 
בבוקר סתם ראיתי קצת טלוויזיה וקראתי , אחר כך ירדן וגיל באו אלי לארוחת צהריים ( פיצה , צ'יפס בטטה וסלט ) , אחר כך גיל הלך וירדן נשארה . 
בדיוק אז התקשרה שקד , ולאחר איחולי המזל טוב הציעה שנבוא איתה לכמה סידורים . 
קינחנו את הסידורים בקצת שופינג - אני ושקד קנינו 4 חולצות כל אחת בפוקס , ואני אף הגדלתי לעשות וקניתי גרביים . 
בערב הלכנו לאכול במסעדת " לינדה " שבה שקד עובדת , והיה ממש טעים וכיף ! 
הייתי שמנה ואכלתי : המבורגר , צ'יפס , לחם , ובסוף עוד הזמנו כמה קינוחים .. 
. 
בקושי יכולתי לקום מהכיסא כשהגיע החשבון .. 
. 
בקיצור , דווקא בגלל שעשיתי מה שהתחשק לי באותו רגע ולא ניסיתי להפוך את היום לאירוע נוצץ , נהניתי מאוד . 
כן ירבו ימים כאלה ! 
תודה לכל מי שהיה לי כיף איתו ביום הולדת וגם לכל מי שהתקשר לאחל מזל טוב . 
נכון ששיחות מזל טוב הן דבר קצת מביך ? 
.. 
. 
בכל מקרה - עוד נושא שרציתי לדבר עליו : ביום חמישי לפני שבוע התחלתי לעבוד בצומת ספרים . 
כזכור , נורא שמחתי כשהתקבלתי לשם וחשבתי שיהיה לי כיף חיים . 
בסופו של דבר ההתחלה לא הייתה משהו , אחרי יומיים כבר כמעט פוטרתי ( כי אני " שקטה מדי " ולא מרגישים אותי ) ובגלל שקצת התווכחתי ואמרתי שלא היה לי מספיק זמן להתאקלם , נתנו לי עוד " יום יומיים " לנסיון .. 
. 
מאז עברו ארבעה ימים , והיום כששאלתי מתי לחזור אמרו לי שביום ראשון .. 
. 
בקיצור , אין לי שמץ של מושג אם ה " סכנה " חלפה או לא .. 
. 
בינתיים אני הולכת בכל יום בהרגשה של " אולי היום יפטרו אותי " אבל מנסה להיות אופטימית .. 
. 
בכל זאת , אם היא נותנת לי כל כך הרבה זמן אולי בכל זאת יש תקווה .. 
. 
וגם אם לא , יש עוד עבודות .. 
. 
אסור להתייאש , כך אומרים כולם , וגם אני . 
ולסיום , קטע משעשע : לאחר שחזרתי מ " לינדה " ביום הולדת , הגעתי הביתה , הוצאתי מפתח ופתחתי את הדלת . 
לא הספקתי להכנס כשלפתע יצא מן הבית כלב קטן . 
בהיתי בו בזמן שדילג לו אל הגינה , תהיתי אם הגעתי בטעות לבית הלא נכון . 
כלב ? 
מה הקשר ? 
ואז נכנסתי הביתה וראיתי שאח שלי שם עם חבר שלו ( מסתבר שהכלב היה שלו ) . 
אין מה לומר , מופרך לחלוטין . 
כידוע לכל , לפני יומיים סיימתי תקופה בחיי , וניגשתי למבחן המפחיד מכל - הפסיכומטרי . 
כמו כן , עקב כך שידעתי שהמבחן מתקרב ושלאחריו כבר לא יהיה לי תירוץ לא לעבוד - החלטתי להתחיל לגשש , לפרסם קורות חיים באינטרנט , לשאול פה , לשאול שם , כדי לא להרקב שוב בבית חודש חודשיים . 
האתר שגיל המליץ לי לפרסם בו קורות חיים התגלה כיעיל למדי - תוך 10 דקות מרגע שהעלתי את קורות חיי התקשרו אלי מכל מיני חברות כוח אדם והציעו לי עבודות מכל המינים ומכל הסוגים . 
בין השאר , הציעו לי לעבוד כנציגת שירות לקוחות של פלאפון . 
עשו לי ראיון עבודה ראשוני בטלפון ( אף פעם לא חשבתי שזה אפשרי .. 
. 
אבל מסתבר שכן ) ואז קבעו לי תאריך לראיון השני , שהיה בעצם היום , ברמת גן . 
עכשיו , נתחיל מזה שעל הבוקר חטפתי התקפת הסטריה . 
למה ? 
כי אני שונאת את תל אביב ואת כל הערים שסביבה . 
התחבורה הציבורית שם תמיד מסובכת , הכל גדול ומבולגן , ובאופן כללי לא התחשק לי להסתבך כשאני גם ככה לחוצה מראיון עבודה . 
אז הצלחתי לשכנע את אמא שלי שתיקח אותי .. 
. 
רק שאז הסתבר שהאוטו ( שוב ) לא מניע , וכל התוכנית הגאונית ירדה לטמיון . 
נאלצתי בכל זאת לנסוע בתחבורה ציבורית . 
לאחר שלקחתי רכבת + מונית לבנייני קונקורד ברמת גן ( שוב , חוסר רצון להסחב באוטובוסים ) הסתבר לי שהאנשים במרכז ההערכה של פלאפון הם , איך לומר , לא הכי מאורגנים בעולם . 
כשהתיישבתי בחדר המתנה לחכות דיברתי עם בחורה נחמדה בשם שרה , שסיפרה לי שאמרו לה להגיע ב 10 וחצי ( לי אמרו להגיע ב 12:30. . ) ומאז היא מחכה שם לתורה . 
כעבור שעה בערך שחיכיתי בסבלנות הגיעו עוד ועוד אנשים , ומשברי שיחות איתם גיליתי כמה דברים : כל אחד צריך לעבור כמה שלבים כדי להתקבל לעבוד בפלאפון , בין השאר : מבחנים פסיכוטכניים ( מרגישים עצמם שם , הייתי אומרת ) , מבדק דינמיקה קבוצתית , סימולציות , וראיון אישי , והכל בשביל עבודה לא זוהרת , בלשון המעטה , תמורת משכורת רעב של 20 - 21 שקל לשעה ובסך הכל בחודש - פחות מ 3000 ש"ח . 
התלוצצתי עם שאר המועמדים שמיונים לכוכב נולד לוקחים פחות זמן מהמיונים האלה . 
בכלל , שקלתי לקום וללכת עוד לפני שנכנסתי לשלב הראשון , במיוחד אחרי שגיליתי שהקורס בן החודש שצריך לעבור לפני התפקיד מתקיים ברמת גן ( שאני אסע כל יום לרמת גן במשך חודש ? 
הצחקתם אותי . 
) בכל אופן , חשבתי לעצמי , כדאי לעבור לפחות שלב אחד , שאני לא ארגיש שבאתי לחינם . 
אז אחרי בערך מיליון שנה קראו לי ולעוד כמה להכנס . 
עשו לנו מין דיון קבוצתי כזה שבמהלכו ניסיתי להתערב ולהביע את דעתי , אבל זה היה חסר טעם , כי כולם דיברו בבת אחת ואף אחד לא באמת הקשיב לשני . 
אחר כך הייתה הפסקה . 
התחלתי להרגיש רעבה , אז ירדתי לרחוב וניסיתי למצוא מאפייה כלשהי בה אוכל לרכוש בורקס או טוסט . 
אך לא מצאתי . 
נותרתי גוועת ברעב וקיוויתי בכל מאודי שההליכים לא ימשכו עוד הרבה . 
ולמזלי , לאחר ההפסקה קראו לי ואמרו שאני לא מתאימה לעבוד במכירות , אך יש להם עבודה בשבילי בשירות לקוחות טלפוני . 
רק מה , פרט קטן ושולי , זה בבאר שבע . 
אמרתי יפה שלום והלכתי משם .. 
. 
אם לומר את האמת , הרגשתי בעיקר הקלה . 
ומה שבאמת משמח - קצת אחרי שיצאתי משם התקשרו אלי מצומת ספרים . 
" שלום טלי ? 
זאת דינה מצומת ספרים . 
תקשיבי , אהממ .. 
. 
החלטתי לקבל אותך לעבודה אצלנו . 
" " כן ? 
! 
" יצא לי קול קצת צייצני . 
" כן ! 
" היא חיקתה אותי בצחקוק חביב . 
" אז אני מחכה לראות אותך ביום חמישי ב 9 וחצי .. 
. 
" אז כך בזבזתי יום שלם על לא כלום , אבל לפחות יש לי עבודה ! 
וחוץ מזה - אתמול ארגנתי ארוחת ערב חגיגית לכבוד סיום הפסיכומטרי . 
הנוכחים : ירדן , תמר , רותם ושקד . 
היה ממש כיף , אבל כמו תמיד , הערכתי לא נכון את יכולת הקיבול של הבנות והכנתי ממש הרבה אוכל , מה שאומר שאני אחיה על בורקסים הולכים ומתייבשים לעוד כמה ימים .. 
. 
זהו , עשיתי פסיכומטרי . 
עכשיו רק צריך לחכות 3 שבועות בערך כדי לדעת מה יצא מכל זה . 
בסך הכל הלך סבבה . 
לא היה קשה יותר מדי , מצד שני אי אפשר לדעת .. 
. 
נקווה לטוב . 
היה לי גם ראיון עבודה היום בצומת ספרים , לא נראה לי שהלך כל כך טוב . 
הייתי רדומה למחצה וגם לחוצה קצת , ונראה לי שהרושם הכללי שיצרתי הוא של גרביל . 
אבל מי יודע ? 
תשובה תהיה בהמשך השבוע . 
היה אמור להיות לי גם ראיון בחברת כוח אדם בבאר שבע מחר , אבל ביטלתי אותו . 
אין לי כוח . 
רוצה לישון מחר עד מאוחר . 
סוף סוף זה נגמר ! 
אין יותר שיעורי בית ! 
אין יותר סימולציות ! 
מצד שני , ימאס לי מהחופש הזה די מהר , אני מניחה . 
ככה שיהיה ממש נחמד אם ההיא מצומת ספרים תחליט לקבל אותי . 
אולי היא אוהבת גרבילים . 
