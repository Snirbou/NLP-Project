לקח לי איזה חצי שעה למצוא את הדירה הארורה הזו . 
בסוף איזה ילד ברזיאלי מוזר הוביל אותי לשם . 
זה היה בניין בסגנון עתיק , נבנה במאה ה 19 או משהו כזה . 
שונאת את הבתים האלה . 
יש כאלה שאוהבים ואומרים שיש להם אופי . 
אני לא צריכה אופי לבית שלי , אני צריכה שיהיה נוח , ובתים מהמאה ה 19 בנויים לענקים ( אלוהים יודע למה ) . 
צלצלתי באינטרקום ומיד זמזמו לי . 
התחלתי להעלות במדרגות אחרי קלמזיות רגילה שלי ששכחתי לקשור את האופניים בחוץ לפני שאני פותחת תדלת וכך נאלצתי למצוא דרך להשאיר אותה פתוחה עד שאקשור תאופניים . 
עליתי אני חושבת איזה 4 קומות . 
פיכסה . 
בחור מספר 1 פתח לי הדלת . 
מממ לא נראה משהו גם לא נראה כל כך סימפטי . 
זה היה תומאס . 
הצגתי את עצמי בשם האמיתי שלי , שנה שלמה שאני בגרמניה וקראתי לעצמי בשם גרמני שהיה גם שם חיבה שלי מהתיכון , הרגשתי שהגרמנים לא יסתדרו עם השם האמיתי שלי . 
אבל זה היה יותר בגלל שאני רציתי דרך שאהיה יותר נגישה . 
הגרמנית שלי לא הייתה משהו והייתי צריכה אמצעי שינגיש אותי . 
אז קראתי לעצמי בשם נגיש . 
אבל לאט לאט אני חוזרת לשם המקורי . 
אני רוצה שישר יבינו שאני לא מפה , אני רוצה להיות מיוחדת . 
זו הייתה דירה שמצאתי אותה היום באינטרנט , גם יקרה מידי 300 יורו . 
אבל אלא היו שני בחורים בני 26 והשני בן 32 לא יכולתי להתאפק והודעתי שאני מגיעה היום לביקור . 
או קי , בחור שני ניגש אלי ומושיט לי את היד " הולי שיט ! 
" חשבתי לעצמי , הוא חמוד נורא . 
זהו . 
הדירה הייתה ממש מעפנה . 
היא גם רחוקה מהאוני ' וגם היצור השני לא סימפטי . 
מסכן הוא גר שם עם חברה שלו ואחרי איזה שלוש שנים נפרד ממנה והחליט להפוך את הבית לדירה עם שותפים . 
אבל הסתכלתי בנימוס כמובן כאשר אני בהתרגשות קלה בגלל הבחור הבלונדיני שהיה הרבה יותר סימפטי , פטריק קראו לו . 
תוך זמן לא רב הוא סיפר שחברה שלו מגיעה די הרבה לביקור , ולכן כן אין פה מסיבות של בני 20 ... 
.. 
. 
שיט ! 
אני מרגישה שכאילו , אף אחד לא שואל אותי אם אני מעונינת בגבר שמולי . 
כבר מראש הם מצהירים לי שהם לא נגישים , לא פנויים . 
זה כל כך מדכא . 
זו הרגשה כזו שלא צריכים אותך . 
לא הייתי צריכה שנתחתן עוד שנה . 
הייתי צריכה קצת הרמת אגו ולהרגיש שאני בחורה מבוקשת . 
הייתי צריכה שלא תהיה לו חברה ושיפלרטט איתי ושירצה אותי . 
זה הכל . 
לא יותר מזה . 
אבל אני ממש מרגישה שלכל הבחורים השווים בעולם יש מישהי . 
תכלס הוא לא היה שווה , הוא בן 32 והוא לומד הנדסת מכונות פור גוד סייק .. 
. 
ולא בדיוק באוני ' הכי טובה בגרמניה . 
אבל הוא קצת שווה . 
הוא חמוד והוא נראה טוב והוא לא נראה לי טיפש והוא יודע לבנות ארונות . 
אני קראתי איפשהו שזוגיות הפכה לסמל סטטוס בעולם שלנו , ואני מסכימה עם זה לגמרי . 
אני חושבת שכולם רוצים חבר או חברה . 
יותר את המעמד הזה מאשר באמת את הבן אדם . 
ככה אני מרגישה . 
שיש מירוץ אחרי הבן זוג וקידוש של הביחד שכמובן אני נדבקתי בו וזה רק הלהיט עוד יותר את הנטייה הטבעית שלי לרצות להיות בזוג . 
הנה אפילו רובי שבכלל לא מאמין במונוגמיה ולא אוהב את חברה שלו , מצא לו מישהי שיוכל להגיד " חברה שלי " ולהרגיש טוב עם עצמו . 
זה היה כל כך ברור שזה יקרה . 
אם אין לך בן זוג אתה נשאר מחוץ למשחק , מחוץ למרוץ . 
בכל זאת הרגשתי בחורה שווה קצת , כי הם ממש ניסו לשכנע אותי שהדירה אחלה ושהם יעזרו לי לעבור והכל . 
למרות שתכלס יש ביקוש מאד גבוהה לדירות בקונסטנץ . 
זו אני שצריכה אותם וצריכה לרדוף אחריהם לא הם אחרי . 
אז כן , זה גרם לי להרגיש חרא קצת ובדידות ודחיה . 
אפילו שזה לא הגיוני , כי לבן אדם יש חברה עוד לפני שהוא ראה אותי . 
ויכול להיות שהוא חושב שאני הדבר הכי שווה בעולם אבל מה לעשות הוא הכיר מישהי לפני שראה אותי , כלומר אין פה שום דחיה . 
אבל לי זה מרגיש דחיה כי אתם יודעים כמה אני רגישה לדחיות . 
אשכרה קשה לי הרעיון שיש שם בחורות אחרות שנמצאות עם בחורים שווים שאני מוצאת בהם עניין . 
לכן כל כך הייתי צריכה ללמוד באוני ' טכנית , כדי להרגיש באמת באמת מיוחדת . 
זהו , היום לא עשיתי הרבה . 
קמתי מאוחר , אכלתי קרונפלקס , נסעתי לאוני ' סידרתי מה שהייתי צריכה לסדר , הסתכלתי על ציונים - עדיין אין . 
הסתכלתי קצת על מודעות . 
חזרתי הכנתי לאכול תרגמתי ממש מעט ( חרא , אין לי כוח לזה ויש לי עוד הרבה , חייבת לשבת על זה מחר חזק ) ונסעתי לראות את הדירה לקח הרבה זמן כי הסתבכתי בדרך . 
אני מאד מאד שמחה לראות היום את היפה והחנון , מכורה לסדרה המעולה הזו . 
מחר אשב על התרגומים ואלך לדואר ( צריכה לקחת משם משהו ) , יום שישי אני אשב עוד על התרגומים מקווה לסיים וצריכה ללכת לאוני ' לאיזה פגישת עבודה . 
אני צריכה לכתוב את האמייל לרכבת וכל כך אין לי כוח . 
אין לי כוח לכלום . 
אפילו לא היה לי כוח ללכת לקניון ולקנות לי משהו יפה ( היה קרוב לדירה ) . 
יש לי כוח רק לאינטרנט הזה . 
להיות פה שעות ולהעביר חלונות בלי מטרה זה מה שמעסיק אותי ומושך אותי . 
מוזר . 
מצד שני אני שמחה , שמחה שיש לי משהו שמסיח את דעתי , שמעביר את זמני , שגורם לי טיפה עניין . 
סך הכל זה התמכרות לאינטרנט , לא התמכרות לסמים או לאלכוהול או אפילו לדברים פחות מזיקים כמו עישון . 
אולי אני צריכה להבין שזה לא כזה נורא ולקוות שיגיעו ימים אחרים . 
היום שוב עבדתי . 
מוקדם בבוקר . 
קמתי מעופפת ובגדול זה לא היה נעים . 
בקרים זה ממש לא הקטע שלי במיוחד לא כשאני לא ישנה 8 שעות לפניהם לפחות . 
שוב התאמנו על אותו הדבר ושוב דריה הייתה יותר טובה ממני ולאו דווקא במשהו שקשור לשפה או זכרון . 
יש איזה קטע שאנחנו צריכים להעביר עט אלקטרונית על כל הראש כדי לקבל את הצורה של הגולגולת והיא פשוט עשתה את זה מצוין לעומתי שהיא הייתה צריכה כל הזמן לכוון אותי איפה לא עשיתי עדיין . 
דריה הזו מושלמת כזו זה מעצבן ( ולא במובן החיובי בעייני שהיא כזו מדהימה , אלא היא מאד מאד קורקטית כזו , עושה את הכל טוב ונכון , זוכרת מה שהם אומרים לה זוכרת להתעניין בצד השני , כאלה דברים מעצבנים שגורמים לי לרצות להוציא את הצ'יפ מהגב שלה ) בכל מקרה היה נחמד ואחר כך הלכנו לאכול בקפיטריה שם . 
אכלתי המון . 
לא אכלתי ארוחת בוקר ורכבתי לשם על אופניים . 
דווקא הייתה אחלה שיחה . 
אני חושבת שזה מאד חכם לא לפסול את דריה בגלל שהיא לא יכולה להיות החברה הכי טובה שלי . 
כנראה שאנשים זקוקים למכרים וידידים בדרגות שונות של חברות , וגם החברות לעבודה הדי שטחית שיש ביננו היא חשובה לי בתור בן אנוש . 
זה כנראה מגעיל להגיד אבל זה גורם לי להרגיש טוב שדריה לא מרגישה טוב . 
כלומר יש לה את הקטע עם החבר שלה , שהם ביחד ארבע שנים והוא מקסים וטוב להם והכל אבל אפעס מה לעשות נגמרה לה האהבה והמשיכה אליו . 
והיא יודעת שהיא צריכה להפרד ממנו אבל אין לה את היכולת לעשות את זה . 
בכל זאת ארבע שנים של קשר מאד מאד קרוב וחברי אני לא יכולה לדמיין אפילו את זה . 
אני מודה שזה בטח הרבה יותר קשה ממה שאני עשיתי עם מקסי אפילו שדריה הרבה יותר בריאה נפשית ממני ( כך נראה ) ויש לה תמיכה כלומר חברים ( אני לא חושבת שהמשפחה שלה קרובה אליה ) . 
אני מרגישה טוב על זה , כי אני מרגישה שאני לא במצב הכי גרוע בעולם . 
כמו שכבר אמרתי פה בעבר בד"כ מי שמספר על הזוגיות שלו זה מישהו שהזוגיות שלו ממש מוצלחת . 
מי שלא טוב לו לא רץ בראש חוצות ומספר על זה . 
כך שמה שיוצא שאני שומעת בעיקר על זוגות מוצלחים ומרגישה ממש רע עם עצמי . 
אחד היתרונות של להתקרב לאנשים זה לשמוע את הצרות שלהם ועקב כך להרגיש יותר נורמלי ולקבל יותר פרופורציות על איך החיים אצל אחרים באמת נראים . 
אחר כך הלכתי לתחנת רכבת . 
היו שם מלא אנשים וחיכיתי בערך שעה . 
בסופו של דבר הקופאית התקשרה לשירות הלקוחות או מה שזה לא יהיה והם אמרו שהם יורידו תקנס מ 50 פרנק ל 30 פרנק . 
שבכל זאת כל הניירת שלהם עלתה כסף עיצבן אותי . 
אבל הייתי די עייפה ומיואשת והחלטתי לא להאבק . 
אני חושבת שבכל זאת היום אנסח ואשלח להם אמייל עם כל הסיפור . 
כבר פעם שנייה שיש לי סיפור כזה עם הרכבות בשוויץ . 
הן נורא נורא מסוכנות , אם אתה מפספס שם משהו , טועה בקטן אתה תשלם על זה ממש ביוקר . 
חוץ מזה אני צריכה לתרגם ואני לא ממש עושה את זה , אבל מכיוון שלמחר ומחרותיים אין לי תוכניות אני חושבת שאשב על זה בעיקר מחר ומחרותיים . 
במחשבה שניה אני עוד צריכה לסוע לאוני ' מחר לסדר משהו קטן אבל זה לא צריך לקחת הרבה זמן . 
אתמול ראיתי מודעה באתר של האוני ' שמחפשים עובדים למלון בקיץ ( כנראה מלצרות ) ושלחתי להם אמייל . 
הפעם זה היה נראה סביר לשלוח אמייל , אבל בינתיים הם לא ענו לי . 
אני דווקא אשמח לעבוד שם . 
אם זה רק לחודשיים לא איכפת לי שזה יהיה גם מלצרות ובטח אוכל לעבוד שם בחופשות . 
מקווה שיענו לי למרות שמי יודע . 
אמייל .. 
. 
אני חושבת שיותר מתייחסים לשיחות טלפון . 
אבל רמת המוטיבציה והדכאון שלי לא מאפשרים לי . 
אני מרגישה רע כן ? 
אין ספק . 
אבל יחסית ליום יומיים הראשונים אחרי הפרידה אני מרגישה בסדר . 
זה בטח גם קשור לזה שבראש שלי אני והוא לא ממש נפרדנו . 
כי אני יודעת שזה קרה בעבר וחזרנו . 
אני מתכוונת הפעם לעמוד על הצרכים שלי שלא מסופקים ואם הוא לא יתייחס אליהם ויקח אותם בחשבון אין מה לחזור להיות ביחד - כשאני בוכה שיהיה עדין ולא יתעלם ולא יכעס ולא יברח ( פחחחחח בחיים לא יקרא ) - שיהיה יותר פיזי ( נשיקות , חיבוקים ) - שיקשיב לי טוב אולי כדי להפסיק לחלום . 
ממש לא סביר שזה יקרה . 
חוץ מזה אני מחפשת דירה כי אני לא מרגישה פה טוב . 
אתמול או שלשום ראיתי מודעה לדירה עם שתי בנות יחסית גדולות 30 ו 32 והדירה נראתה מושלמת ( היו תמונות ) אבל המחיר היה גבוהה מידי 60 יורו יותר ממה שאני משלמת עכשיו ומאד מאד התלבטתי ושלחתי להן אמייל אבל התחרטתי ברגע האחרון . 
אני גם ככה מרגישה אשמה על כל הכסף שאני מוציאה אז לחיות בדירה שתעלה ב 60 יורו יותר זה יגמור אותי מבחינת רגשות אשם . 
הדירה שאני גרה בה היא מעולה , השותפים לא פה הרבה . 
זה נכון שהם מלוכלכים וכשהם פה אני מרגישה מאד רע אבל זה נסבל . 
ואני חושבת שאני פשוט צריכה להמשיך לחפש , יש לי עוד חודשיים למצוא דירה יותר נורמלית , אבל אני חייבת לשים את הגבול במחיר אותו אני משלמת כרגע . 
או קי 20 יורו יותר אבל לא יותר מזה . 
בשתי העבודות שלי אני מרוויחה פחות מ 400 יורו . 
250 יורו הולך על הדירה . 
אחת מן הבעיות שלי שאני לא מאורגנת בקטע הזה שאני לא יודעת כמה אני מוציאה על מה . 
אני ממזמן רציתי לעשות רישומים של כמה אני מוציאה על אוכל כמה על בילויים וכ ו' כדי שיהיה לי שליטה . 
צריכה לקנות מברשת קטנה לנקות את התפו"א כי גיליתי דרך טעימה להכין תפו"א ולאכול את הקליפה שלהם אחר כך זה ממש מעולה . 
