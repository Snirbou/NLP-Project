- מעריב עסקים , 16.11.2005 עדיין , למרות פז"מי ההולך ומצטבר , מתהפך לי משהו בבטן כשאני רואה את הלוח האדום ההוא , ברחבת לשכת הגיוס , מלא שמות . 
באתי ללוות , וכרגיל בארצנו הקטנטונת , פגשתי מישהו שמשרת עמי במחלקה , שבא ללוות אח שלו . 
אז מסתבר ששנינו לקחנו היום יום חופש . 
פשוט נורא , איך שהגיוסים האלו לצבא מקטינים את כוח האדם הזמין . 
* קוהרנטי ( / " מדויק"/"חד")+נכון . 
כתב יפה יניב : אני מקווה שבראש העבודה יעמוד עמיר פרץ , ושבפני הבוחרים תעמודנה שתי אלטרנטיבות פוליטיות מנוגדות : קפיטליזם מול סוציאליזם . 
( זאת בהנחה שנתניהו ינצח את שרון ) דרך ה " מרכז " , הסטגנציה , הדרך החפה מכל דרך היא הגרועה מכל , והיא גרועה מסוציאליזם : בעוד סוציאליזם יכול לחסל מדינה תוך שנים ספורות , אותותיו ניכרים זמן רב לפני ההתמוטטות . 
מכיוון שהמדיניות המחסלת מוצהרת ונתפשת כסוציאליסטית , האשמה נופלת על האשמים והלקח נלמד.לא כך כאשר נוקטים במדיניות " מעורבת " או " מתונה " , כזו שכלל אינה מדיניות אלא אוסף של סתירות פופוליסטיות , " שילוב " בין קפיטליזם לסוציאליזם אשר אינו ייתכן במציאות . 
אנטי - מדיניות כזו לעולם אינה מלמדת לקחים שכן היא גורמת לדעיכה הדרגתית וארוכה , כזו שלא שמים לב אליה אלא בדיעבד . 
בעוד מדיניות עקבית גרועה ניתנת לגילוי מוקדם ולטיפול , מדיניות בלתי - עקבית היא כמו איידס : היא מחסלת מערכת החיסון.על כן אם עמיר פרץ יהיה ראש הממשלה התוצאות בטווח הארוך יהיו טובות יותר מאשר שרון / פרס / פואד או כל " איש מרכז " , אולי לאחר מוות המוני של עניים ברעב , או הגירה המונית של יצרנים ובעלי הון לחו"ל , או קריסה פיננסית של הממשלה או שילוב כלשהו של הנ"ל - יבינו שסוציאליזם זה רעיון גרוע , ואין צורך " לשלב " אותו בהיפך ממנו - בטוב , בחופש , בקפיטליזם . 
אך יש נקודה בה אני לא מסכים איתו : הקביעה כאילו נתניהו הוא קפיטליסט , כאילו הוא לא עוד ניאוקיינסיאן של " אה , ניקח קצת שוק חופשי , 'נמריץ' אותו עם גרעון ממשלתי , נוסיף איזו מלחמה פה ושם ותוכנית לימודים 'פטריוטית' בחינוך הממלכתי בשביל המורל ובשביל לתרץ את הגרעון " וכיו"ב , בדומה לניאוקונים בכל רחבי העולם , הגרועים בדיוק באותה מידה - והזהים , למעשה , במניעם ההתחלתי ובתוצאתם הסופית - למייקל מוּרים והעמיר פרצים למיניהם . 
כשאמא שלי אמרה לי אתמול בבוקר שעמיר פרץ הוא המועמד לראשות הממשלה של מפלגה המהווה שישית מהפרלמנט הישראלי , זה לא הזיז לי במיוחד . 
אבל מה שכן היה מעניין , הוא שכשאמרתי לאמא שלי " אני שמח שהוא נבחר , עכשיו זה יהיה הקרב הכי ברור , קפיטליזם מול סוציאליזם " , היא שאלה אותי רטורית " מה בדיוק טוב בסוציאליזם ? 
! " . אם אמא שלי , לא בדיוק מופת לחוסר - אירציונליות על פני כדור הארץ , אמרה את זה , יש עוד תקווה לעולם , eh ? 
שמעתי היום בבוקר ששמעון פרס " מאיים " לפרוש ממפלגת העבודה בשל הפסדו , בגיל 83 , במירוץ ליו " רותה . 
או ווה , איזה איום . 
שמעון , תפרוש , זה באמת בסדר . 
באמת . 
יש כאן מספיק בריונים סטייטיסטיים שימלאו את מקומך ויעלו על חלומותיך הורודים ( או שמא האדומים מדם ? 
) ביותר . 
