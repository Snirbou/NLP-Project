הרגע קלטתי שכבר שנים לא כתבתי סיפור . 
אני לא יודעת למה . 
כלומר , אף פעם לא הייתי מאלו שכותבים סיפור חדש כל יום . 
תמיד הייתי מחכה למוזה , וברגע שהייתה לי מוזה הייתי חייבת לשבת מול מחשב ( או דף ועט , בהיעדר כזה ) ולהוציא את זה , מהר מהר , לפני שייעלם . 
בחלק מהמקרים הייתי מצליחה , בחלק הייתי נתקעת באמצע , אבל בסיכומו של דבר , לא היה מצב שכמה חודשים ברצף לא הייתי כותבת כלום . 
והנה , מאז 2004 בערך לא עדכנתי את העמוד שלי בבמה . 
זה ממש עצוב לי ! 
אני חושבת שאולי זה קשור להרגשת הבינוניות שלי לאחרונה . 
בתיכון תמיד הייתי בין הטובים בכל דבר ( חוץ ממתמטיקה , אולי , אבל למי אכפת מזה . 
) הייתי מוציאה ציונים גבוהים בלי להתאמץ וכולם העריכו אותי וחשבו שאני בנאדם מגניב , מצחיק וחכם במיוחד . 
ואז הגיע הצבא , והשוק של להיות גרועה במשהו ( ראיונות ) ואז התסכול שחוויתי בצבא כשלא העריכו אותי ואת מה שעשיתי , ואז סיימתי את הצבא והתחלתי לעבוד , וגם בזה אני לא הכי טובה בעולם . 
כלומר , אני נחמדה והכל , ואפילו משעשעת לפעמים , אבל תמיד יש לי תחושה שאני בינונית . 
וזאת מסקנה שהגעתי אליה ממש לפני כמה ימים - שכבר שנים לא הייתי טובה ממש במשהו ! 
וזה ממש חסר לי . 
אני ממש מקווה שאני אחזור לעצמי באוניברסיטה ואהיה מצטיינת דיקן או משהו . 
ואם לא , אני אהיה חייבת לחזור לכתוב . 
כי לפחות בכתיבה אני יודעת שאני טובה . 
לא הכי טובה , אבל טובה . 
למרות שלאחרונה שקד זוסמן קצת גונבת לי את אור הזרקורים כי הבלוג שלה יותר מעניין . 
או שאולי יש לה יותר חברים . 
כך או כך , מצבה יותר טוב . 
: ) איזה פוסט רציני יצא לי ! 
אנשים עוד יחשבו שחזרתי להיות דכאונית או משהו כזה . 
זה יכול להיות נורא מעייף , להסביר לאנשים שאתה לא עצוב כשאתה באמת לא עצוב . 
אנשים נוטים לחשוב שאתה פשוט לא רוצה לשתף אותם . 
אני מנסה להזכר בדברים שאני טובה בהם כדי לחזור לעסוק בהם . 
אני זוכרת שאהבתי לצייר , אבל אני לא חושבת שהייתי ממש טובה בזה . 
אני אוהבת להכין קומיקסים . 
אולי אני אחזור לזה . 
תמיד יהיה לי חוש ההומור שלי . 
ולא אכפת לי אם לא כולם מבינים אותו . 
הוא שלי , ורק שלי . 
פוף פוף פוף אני מרגי המכשפה הירוקה . 
ריקוד קטן . 
ועכשיו לקרוא . 
