האם צליל של כוס מתנפצת נשמע שונה בלילה ? 
חזק יותר ? 
אולי בגלל הדרמה , אנשים מתעוררים וכל זה , באים לבדוק מה קרה וצריך להזהיר שלא לדרוך על הזכוכיות , צריך לנקות את כל הבלגאן ובלילה זה נראה סוריאליסטי . 
אבל זה רק אני והוא , והוא ישן , שום דבר לא מעיר אותו , ממלמל משהו ומתהפך . 
ואני ערה . 
wide awake . 
יכולתי לרוץ מרתון ברגע זה . 
או לעשות פסיכומטרי . 
או לעמוד בחקירה של השב"כ . 
לא היו מוציאים ממני כלום . 
ולמה התנפצה הכוס , אתם שואלים ? 
יפה . 
מכיוון שאף אחד לא קרא לי למרתון , לא יודעת , אולי זו לא העונה , ואת הפסיכומטרי המחורבן כבר עשיתי ואין לי שום כוונה לעשות את זה שוב , והשב"כ לא ממש דופקים בדלת , החלטתי לעשות את הדבר היחידי שירגיע אותי . 
לנקות . 
הורדתי כביסה ותליתי חדשה , קיפלתי את מה שהורדתי , אספתי את כל הכלים שמפוזרים ברחבי הבית , דבר שהביא לשבירת הכוס , כתוצאה משבירת הכוס התחלתי לאסוף את השברים , לטאטא , לשטוף את מה שנשאר , לשטוף את הכלים , לנקות את השולחן , מתישהוא קלטתי שכנראה איבדתי את השפיות שלי באופן זמני , ולא נשאר לי עכשיו שום דבר לנקות יותר , או לסדר , אז אני פה . 
הייתי מתה לעשן משהו , אבל מחר אני רואה את השרינקית ואם אני מסטולה אז הולכת כל הפגישה . 
אולי אלכוהול ? 
ממממ ... 
.. 
. 
מה יש במקרר . 
אולי את זה ? 
בעכס ! 
! 
! 
! 
כמה זמן זה כבר פה ? 
כלו כל הקיצין . 
אין גם עם מי לדבר בקשר לזיון , הבחור ממש מעולף . 
אין כלום בטלויזיה . 
משעמם לי . 
אני מותחת ואוספת את הרגליים מתחת לשולחן הלוך ושוב . 
מעשנת חצי סיגריה . 
אולי אני אקרא ספר ? 
מזמן לא נרדמתי עם ז'וזה סאראמגו . 
הספר שלו , " הבשורה על פי ישו " , איכשהוא אני אף פעם לא צולחת את הפרק הראשון . 
תמיד אני מוצאת את עצמי מרוחה על הדפים . 
הוא אצלי כבר שנה בערך . 
