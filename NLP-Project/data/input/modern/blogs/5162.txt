לפעמים , במיוחד כשהשמש בחצי הדרך לשקוע , אני מסתכלת מסביבי ומדמיינת איך הנוף היה נראה מזויות אחרות . 
אם מורידים את השלטים בעברית , זה יכול להיות מקום אחר , כמעט כל מקום . 
יש ימים שאני מרגישה שגם אני יכולה להיות כל אחת - בהתאם לנוף ולנסיבות . 
המטמון לפני כשבועיים החלטתי לעשות סדר בחדר שהיה שלי בבית ההורים . 
למעלה מ - 3 שנים שאני לא גרה שם וכמעט כל מה שלא חיפשתי באותה תקופה הלך לפח האשפה . 
את מצבור היומנים , פנקסים ומכתבים שכתבתי וכתבו לי , לקחתי איתי ובכל יום אני פותחת פיסת היסטוריה ונזכרת בתקופות אחרות , מה שלרוב מצחיק אותי . 
יש דברים שלא השתנו - בגיל 12 ובגיל 16 וגם עכשיו , בגיל 28 , כל השנים האלה אני נאבקת במשקל . 
מזעזע שבתור ילדה בת 12 כתבתי בהתפעלות על הדיאטה החדשה שהתחלתי , שגרמה לי להוריד 4 קילו במשקל . 
13.9.99 " הסתבר שהמוזיאון נפתח רק ב - 11:00 והשעה היתה רק 10:00 , אז ישבנו בבית קפה חביב באותו הרחוב . 
איש אחד סיפר לנו על שוק שממוקם בצד השני של הכביש , אז הלכנו להסתובב בשוק וטל קנתה מכנסיים ומעיל ממש יפה . 
אח"כ הלכנו למוזיאון ושם לא היה משהו מעניין במיוחד . 
מהמוזיאון רצינו ללכת לרחוב של הקניות מאתמול . 
טל כיוונה והגענו לחלק הסיני של העיר . 
מצאנו מסעדה קטנה וישבנו לאכול . 
היא אכלה מרק עם סושי ואני אכלתי עוף מוקפץ עם פטריות . 
היה טעים . 
קנינו קינוח והמשכנו ללכת . 
נכנסנו למוזיאון ולמופע יפה , משם המשכנו ללכת והגענו למקדונלדס . 
טל רצתה גלידה ואני אכלתי פאי תפוחים ומילקשייק . 
משם המשכנו דרך שוק הפרחים ל - Australian - הגלידריה עם גלידת המלון המשובחת והלכנו לקראת ה - C&amp;A במטרה לעשות קניות . 
קנינו חזיות וטל קנתה בגד ים . 
המשכנו ללכת , טל קנתה פרוזן יוגורט ואח"כ התיישבנו בבית קפה . 
שתיתי שוקו . 
משם המשכנו ללכת לכיוון הדירה , לא לפני ששקלנו לקנות דברי מאפה , אבל ויתרנו על הרעיון . 
פתאום הגענו לאוניברסיטה , אמרו לנו שיש שם ארוחות במחיר ממש זול , נכנסנו לשם אבל כבר היה סגור . 
המשכנו ללכת ומצאנו מסעדה איטלקית . 
הזמנתי פיצה עם אננס וטל לקחה סלט עם אנשובי . 
היה די טעים . 
המשכנו ללכת לכיוון הדירה ובדרך עצרנו בבית קפה שנמצא מתחת לדירה . 
אכלנו עוגת גבינה עם תותים ועוגת תפוחים . 
היה טעים . 
לטל התחשק משהו מלוח , אז הלכנו לחנות קרובה וקנינו שקית צ'יפס . 
אחרי 2 חתיכות הרגשתי לא טוב והפסקתי לאכול . 
היה משהו נגרר באופי שלי שלשמחתי נעלם . 
היו לי בעיות שונות ומשונות בתקשורת עם הסובבים אותי , שרובן הגדול כבר אינם . 
הבעיה היחידה היא שעכשיו נראה לי שהעבר שלי , במיוחד החלקים האפלים בו , מאפיל על ההווה והעתיד ויש דברים לא פתורים שיכול להיות שמעכבים אותי ובגללם אני לא מתפתחת בתחומים מסויימים . 
" לא מתאים לך לומר כזה דבר " אמרה מישהי שעובדת איתי בפליאה , אחרי שהכרזתי קבל עם ועדה שאני מתנגדת בתוקף לעבוד עם אותה בחורה . 
כמעט והביאו מישהי שנראית כמו ברבי אנושית לעבוד איתי ואני מחיתי בתוקף ולבסוף עם קצת עזרה מפסיכו - בוס וקצת שטויות שהיא עשתה , הרעיון נפל ומישהי אחרת תבוא במקומה . 
אני אוהבת להיות מוקפת באנשים יפים , אבל ברביות גורמות לי לרגשי נחיתות קשים . 
אני שונאת שהם באים , הרגשות האלה , שגורמים לי לפקפק בערך העצמי שלי ולחשוב ישר שמי שיראה אותי לייד ברבי יעשה את אותה השוואה , כמו זו שאני עושה . 
אכזבות פעם הייתי מתאכזבת מכל שטות . 
שבועיים לפני יום הולדתי ה - 17 דסקסתי במרץ ביני לבין עצמי מי תביא לי בלונים ליום הולדת ומי לא . 
במקום לרמוז לחברות שלי שאני רוצה יחס בצורת בלונים , לא אמרתי כלום וכשהן , ברוב חוצפתן , לא קראו את המחשבות שלי , התאכזבתי קשות . 
ולשמחתי הרבה , טיפול השיניים הראשון אצל הרופא עבר בהצלחה והפחד שלי די נרגע . 
שיהיה חג פורים שמח ! 
עשרות או אולי מאות כבשים נדדו בשמיים , מחופשים לעננים . 
לפעמים כשאני מתבוננת בהם זזים אני נזכרת בכך שכדור הארץ עצמו זז כל הזמן ותוהה אם אולי הם נשארים במקום והתזוזה שאני רואה היא בעצם של הכוכב עליו אני חיה . 
שניה אחרי המחשבה הזאת אני קובעת די בהחלטיות שזו מחשבה מגוחכת והתזוזה שהעיניים שלי רואות נגרמת אך ורק בגלל רוח . 
נחמד לי מדי פעם למצוא רגע כזה , להתנתק מטרדות היום יום והמחשבות האינסופיות שמציפות אותי במשך היום . 
חבל שזה לא קורה יותר . 
מזעזע א' ידעתי שמחכה לי טיפול שיניים של כמה אלפי שקלים , אבל לא דמיינתי שהסכום יהיה קרוב ל - 15,000 ש"ח . 
אני גם אצטרך לסבול על הכסא של רופא השיניים למעלה מ - 10 שעות וגם לשלם את הסכום המתועב הזה . 
מוזר , אבל מהרגע שגיליתי מה הסכום שהטיפול יעלה לי רמת הפחד מהטיפול עצמו ירדה . 
תמורת סכום " צנוע " של כ - 3000 ש"ח נוספים אני אוכל לעשות את רוב הטיפולים תחת הרדמה מלאה . 
עדיין לא החלטתי אם זה עדיף . 
הדעות של רוב הסובבים אותי היא שהרדמה זה דבר מסוכן . 
אני מצד אחד אשמח למנוע מעצמי את רוב שעות הסבל , אצל מצד שני - במצב החובות הנוכחיים שלי זה יהיה אחד מהדברים הכי לא חכמים שאני יכולה לעשות . 
ואם זה לא מספיק , החניכיים שלי החליטו להתנפח והלחיים שלי משתפות איתם פעולה . 
מזל שיש לי בבית אנטיביוטיקה לשעת חירום לטפל בדלקת , לפני שכל הפנים שלי יתנפחו . 
אולי אני בדעת יחיד , אולי זה בגלל הנסיבות , אבל נכון להיום אנטיביוטיקה היא התרופה האהובה עלי . 
מזעזע ב' אחרי שלא דיברנו חודש ולא נפגשנו כמה חודשים , פתאום דנה החליטה להתקשר . 
יש אנשים שהודו עשתה להם טוב , אצלה זה שיבש משהו . 
אולי זו לא הודו עצמה , אלא " חודש הסמים " שהיא העבירה בגואה , שם היא התאהבה בצורה די אובססיבית בהומו ובמשך שנתיים היתה בטוחה שגם הוא אוהב אותה ורוצה להיות איתה , אבל קשה לו להודות בכך שהוא לא 100 % הומו . 
בנוסף לזה , המצב הכלכלי שלה הולך ומדרדר כל הזמן והיא במקום לנקוט פעולה - למצוא עוד הכנסה או לצמצם את ההוצאות למינימום , החליטה שזה הזמן לעשות ניתוח לייזר להסרת משקפיים , להירשם לחדר כושר ולעבור טיפולי לייזר כדי להפוך להיות חלקה לתמיד . 
אני לא יודעת להצביע ולאבחן אם ההתנהגות שלה היא סוג של טיפשות או חוסר אחריות משווע . 
דנה של לפני 3 שנים לא היתה מתנהגת ככה . 
גם היא בתיכון היתה חלק משלישיה . 
אחת מהחברות שלה התחתנה לפני כמה חודשים והשניה בשבוע שעבר . 
התגובה שלה לכך שהיא נשארה הרווקה האחרונה בחבורה , בתולה בת 28 , היתה להשתכר ולהתחיל עם גבר בן 40 שבלילה למחרת " גאל " אותה מבתוליה . 
" אז אני צריכה לומר לך מזל טוב ? 
" הגבתי על הסיפור , חצי צינית חצי חסרת מילים , והיא ענתה שכולם אומרים לה מזל טוב . 
אני מקווה שטוב לה , בכל הברדק שהיא נמצאת בו . 
מאוד מקווה . 
בגזרת העבודה השבוע היה מלא תהפוכות . 
כבר תכננתי שוב להתפטר ואז כשהלכתי לחברת כח אדם , מי שהיתה שם שכנעה אותי להישאר . 
מסתבר שאם אני אשאר בתפקיד הנוכחי שלי עוד שנה , בעבודה הבאה שלי אני אוכל להרוויח משכורת מדהימה . 
עם הניסיון הנוכחי שלי , כמעט ואין מקומות שיתנו לי את אותם תנאים כמו שאני מקבלת היום . 
אחרי אותה פגישה החלטתי לחרוג ממנהגי ולהיות קצת נודניקית בקשר לתפקיד שאני רוצה לעבור אליו בעבודה , שיכול לקדם אותי הרבה יותר מהתפקיד הנוכחי . 
כמו שזה נראה עכשיו , רוב הסיכויים שאני אקבל את אותו תפקיד ויביאו מחליפה לתפקיד הנוכחי שאני עושה . 
אבל בגלל שאני יודעת מניסיון העבר שעד שאין מסמך חתום שמעיד על שינוי , שום דבר לא בטוח , אני זהירה עם האופטימיות שלי . 
ביום ראשון אני אקבל תשובה סופית . 
סוף שבוע מתכננת להעביר אותו בצורה רגועה , כמו סוף השבוע הקודם . 
שתהיה שבת שלום . 
