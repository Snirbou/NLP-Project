הודעה לעיתונות : ( הטקסט המקורי של המארגנים , לא שלי ) בתחילת נובמבר תעלה בבית האמנים בתל אביב תערוכה קבוצתית של 60 אמנים מניו יורק , רמאללה ותל אביב נגד החומה . 
כל אמן מייצר שלוש עבודות , והתערוכה תיפתח במקביל בשלושת הערים . 
ב - 30 ליולי ייערך אירוע התרמה לטובת התערוכה בקפה ברזילי . 
( רחוב ברזילי 5 ת"א)באירוע:דפנה והעוגיות , תופעת הרוקנ'רול המפתה ביותר בעיר , יארחו את האיש והמיתוס , רם אוריון - להופעה משולבת . 
מספר עבודות וידאו מהתערוכה ישטפו את החלל ובמקום יימכרו חוברות קומיקס של דודו גבע , קבוצת דימונה , ארט שפיגלמן ( יוצר הקומיקס המחתרתי " מאוס " ) ואמני קומיקס נוספים.כל ההכנסות מהמכירות יוקדשו להקמת התערוכה . 
דלתות נפתחות השעה 18:00 , ההופעה מתחילה ב - 20:00 , נא לדייק!"שלוש ערים נגד החומה " היא תערוכה חוצת גבולות שמתארגנת במטרה למחות כנגד ההרס התרבותי שיוצרת חומת ההפרדה באזורנו . 
התערוכה באה להחזיר את המודעות לנושא הכואב , שנעלם בחודשים האחרונים מהתודעה הציבורית וממפת התקשורת המקומית . 
בין המשתתפים בתערוכה לוקחים חלק גם יוקו אונו , ארט שפיגלמן , ליאון גולוב , אריק דרוקר וסת' טובקמן ( שניהם גם הגיעו לארץ במסגרת הפעילות האמנותית והפוליטית ) . 
בין האמנים הפלסטינים משתתפים גם אסד עזי , סולימן מנסור , נביל ענני וטייסיר ברקת . 
בין האמנים הישראלים משתתפים אמנים מכל הדורות האחרונים באמנות הישראלית , וביניהם קבוצת אמנים ללא גבול , דוד ריב , לארי אברמסון , הגר גורן , יעל ברתנא , דודו גבע , אמיתי סנדי , מירב שאול , עמי פייצ'ביץ , נעמה צבר , אדוה דרורי ועוד 
