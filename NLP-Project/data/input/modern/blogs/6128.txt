בימים כאלה יש לי המון דברים לעשות , הרבה יותר מעניינים מהעבודה . 
אני רוצה לאכול את הפומלות שקטפנו מהעץ של ההורים שלי עד שיירדמו לי השפתיים ולטייל בחוץ עד שיחשיך או שיירד גשם . 
אני רוצה לרדת ברחוב הארבעה בואכה שנקין ולטייל בתל אביב , שנפרשת לי בכל יום מול העיניים אבל לאחרונה לא הרגשתי אותה ממש . 
יש היום בערב איזו מסיבה של העבודה , ושוב אני צריכה לכופף לעצמי את היד לאחור כדי ללכת . 
אני לא טובה במפגשים כאלו , במיוחד אם אני נמצאת באותו מקום עבודה כבר כמעט שנה , ועדיין מרגישה שאין לי אף אחד שאני יכולה להתחבר אליו ממש . 
ואלו שאני כן מתחברת אליהם , מצאו לעצמם תרוץ טוב לא להגיע . 
בסופו של דבר אני בוודאי אהנה , הדברים יהיו פחות נוראיים ואגלה שמחבבים אותי יותר ממה שאני חושבת . 
אבל בינתיים הילד הסרבן שבי מושך בכתפיים ומחפש תירוצים בעננים , הרי אף אחד לא בעדי כאן בעצם , הרי יש יותר אנשים שאני לא סובלת מכאלה שאני מחבבת , ואלו יגיעו עם הבולשיט המוכר ויעצבנו אותי , אני בטוחה . 
זה פחות נורא כשאת נגררת אחרי בנזוגך לאיזו מסיבה כזו . 
גם אם את לא מכירה אף אחד , תמיד תוכלי לדפוק הופעה ולהיות היפה המסתורית , ואם אף אחד לא ידבר איתך תוכלי להאמין שזה בגלל שמקנאים בך . 
היום אני צריכה לגרור אותו , ולהסתכן בכך שלא ידברו איתי , ואז זה כבר לא יהיה משנה אם אני יפה או לא . 
בימים כאלה אני רוצה לצאת מהמשרד , לרדת במעלית , לצעוד ברחוב הארבעה בואכה שנקין ואלנבי ולהיעלם באזור הים . 
לטייל עד שיחשיך או שיירד גשם , ולא לחפש תירוצים בעננים . 
ובכן , הגיע הזמן לתמונות ראשונות ממצלמתי הכוסית : פוקסייה בייבי . 
יה ! 
! 
וכמובן , איך אפשר בלי כוסית הבית , המתעוררת משנת היופי ומיד הולכת להציק לשכנים ( אני מאוד מרוצה מעצמי ) טוב , אז כן . 
נו . 
אני בת 30 . 
היאח הידד , אני חושבת . 
הדבר היחידי שאני יכולה לומר על יום ההולדת הזה הוא , שלא קרה בו שום דבר מיוחד . 
לא יצאתי לשומקום , כי מה הטעם - אני במילא לא יכולה לשתות או לעשן או להתעלל בגופי בצורה כזו או אחרת . 
בפעם האחרונה שיצאנו לפזז גיליתי שאלכוהול כבר ממש לא מסתדר לי והעברתי את הערב על כוס מים עם קרח ולימון . 
והעשן שרף לי בעיניים . 
אוף , אני כה רקובה שזה מסריח למרחוק . 
המתנות היו החלק השווה . 
קיבלתי מצלמה כוסית ביותר מקלינט , כפרה עליו , וכסף מההורים ומסבתא ללכת לבזבז על בגדים . 
הלכתי אור ליום ההולדת לרנואר , העמסתי חצי טון בגדים בחדר ההלבשה ועל המוכרת ובסוף בחרתי 2 חולצות . 
רנואר זה מקום טוב ללכת לקנות בו בגדים אם את בהריון ובעלת בטן חיננית ובלתי מפלצתית בעליל . 
היות ונשאר לי כסף אני אמשיך את בזבוזי ההולדת שלי גם היום , בדפנה לווינסון , ואחליף את החולצה המחרידה שקנו לי ברמי - לי למשהו קצת יותר לביש . 
עד כאן ניים דרופינג . 
ואם כבר בניים דרופינג עסקינן , גיליתי היום בבוקר שמישהי שהיתה פעם חברה שלי - וגם בשלב מסויים שותפה לדירה - והתמודדה איתי עם סוגיית המאונן בחלון - צויינה כאחת המעצבים הצעירים והמבטיחים בארץ ! 
אין לי מה לעשות עם האינפורמציה הזו , אבל סחתיין עליה ושיהיה לה רק טוב , אני אומרת . 
בקיצור , ישבנו אצל אחותי , ראינו סטארסקי והאץ ' ושיחקנו עם החתולה שלה ועם המצלמה שלי . 
היה סתמי , אבל לפחות לא חוויתי שום משבר אמצע החיים או משו כזה . 
אני נמצאת בדיוק איפה שרציתי להיות בגיל 30 . 
אמנם לא כתבתי ספר , אבל מצד שני אני כבר לא בטוחה שממש בא לי לכתוב אחד . 
וגם אין לי על מה , מה שיכול ליצור בעיה מסויימת , יו נואו . 
לא עשיתי סרט , אבל עוד לא מאוחר , ועוד לא השלמתי את התואר , אבל זה יקרה השנה . 
בקיצור , המאזן לא רע כל כך . 
אולי המשבר הזה עוד יבוא וינשך אותי בתחת , אבל בינתיים יש דברים אחרים שמעסיקים אותי , כמו מתי הכי נוח לחתוך מהעבודה , וכמה זמן ייקח לי להגיע מכאן לקניון גבעתיים . 
אה , כן : בקרוב בלוג תמונות , או פליקר , או בן , או משו . 
צילמתי תמונות אומנוצ'יוצ' שחבל"ז 
