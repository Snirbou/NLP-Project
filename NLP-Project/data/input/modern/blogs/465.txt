הדבר הכי חשוב שנוגע בכולנו בימים האלה הוא שחרור החטופים שלנו . 
אני רוצה לכתוב רק שאין דבר יותר חשוב מנפש של בני ובנות אדם . 
והילדים האלה שנלקחו מכולנו לא יכולים להמשיך להיות מופקרים בידי זרים . 
אני לא אתיימר להבין במה העניין כרוך , אבל יש לנו פה ערך עליון של חיים , וערך עליון של נאמנות . 
הם נלקחו מאתנו בעת שירותם הצבאי , וראוי שיוחזרו לביתם ולישראל שלנו . 
יש לעשות את הכל כדי לאפשר לזה לקרות - הכל . 
כשחזרתי לרשימה שלי : 'בדקה אחת שפויה ' , ונאלצתי לסמן קו על בגרות ראשונה , על כיתה י ' , על חשבון בנק , על עבודה ראשונה , על סיום עונה שניה בכדורסל [ וגביע מפואר ] , זה מרגיש כאילו הפסקתי הרבה כל כך . 
כן , בגרות ראשונה בהיסטוריה עברה לידי , ליטפה אותי ונופפה לי לשלום בעוד יצאה מהדלת הראשית , כפי שיצאתי אני שעתיים אחר כך , בראש מורם שעברתי את המסוכה הראשונה שהייתי צריכה לעבור . 
להבדיל מהמתכונת , הבגרות הייתה שונה לגמרי . 
אחרי ימים על ימים של התכוננויות , ההתבוננות בחומר הזהה שלא השתנה , הדפים על גבי דפים ששימשו אותי בכל פעם בצורה אחרת ובסופו של דבר יום הבגרות הגיע . 
התיישבתי בכיתה אחרת [ י' 4 לצורך העניין ] , כשמצד ימין נמצאת גל ומלפניי נמצאת טל , כל אחת בנישה שלה ליום הבחינה . 
כשהגישו הבוחנים את דפי הבחינה , ואת השאלון , זה אמנם נראה כל כך רשמי וגדול , אבל כשהתבוננתי בפנים , עמוק בחומר עצמו - החומר לא היה שונה ממה שעברתי עליו בדיוק באותו הבוקר בבית . 
אם במתכונת נתקעתי מרוב לחץ ולא הצלחתי להיזכר בדבר , במתכונת כשלא נזכרתי בכלום ישבתי על השאלה הרבה זמן , ניסיתי לפתח אותה , להבין על מה ולמה , לנסות להיזכר בהשפעות השליליות על ידי ההשפעות החיוביות , וברגע אחד - הכל הגיע אליי בבום . 
התפרצתי על הנייר , וכשהגשתי את המבחן זה היה הרגע שלי לקחת את הנשימה העמוקה בפנים ולהודות שעשיתי אתה מוטל עליי . 
עשיתי את זה . 
הפתק ששמתי בכיס המכנס , ששם כתבתי מה שהיה כתוב בפוסט הקודם : יאאלה חופש , יאאלה בחינת בגרות . 
נראה אתכם עליי עכשיו . 
ליווה אותי לאורך כל הדרך . 
אני מרגישה כמו פקעת עצבים , שעוד מעט הכל יתפוצץ , או שכבר מתפוצץ במנות קטנות ומאוזנות . 
אני יודעת שהגיע הזמן לעשות ולהפסיק לדבר , ושהזמן הפנוי הזה לא סתם הגיע כמו שהוא הגיע ושעוד מעט תתחיל שנה חדשה ואז מאיפה אשאב את הכוחות ? 
אני צריכה לקרוא המון ספרים . 
לסדר במידיי את החדר , אולי אפילו לקחת יוזמה ולעצב אותו . 
מה שמזכיר לי שגם הבית שלנו צמא לעיצוב כלשהי . 
אני רוצה להמשיך לצלם ולדחוף את עצמי להתקדם בתחום הזה . 
אני רוצה להכין את עצמי לשנה הבאה . 
לארגן לי סדר בפנים לפני שאוכל להמשיך לארגן אותו מבחוץ . 
לשחק המון כדורסל עד שיישרפו הידיים , להיפגש עם הבנות מהכדורסל לפחות כמה פעמים בחופש הגדול . 
לעבוד כמה שיותר , להרוויח , להגדיל את חשבון הבנק ואת הארנק ולצאת לעשות עם הכסף בדיוק מה שאבחר לנכון , לתת לעצמי את זכות הבחירה - תמיד . 
לא להשאיר דברים למחר - אף פעם . 
מחר אני נפגשת עם הבנות בכדורסל , ומביאה להן את הברכות שכתבתי , ובנוסף בסביבות 6 אני הולכת למועדון הנוער [ לצהרון ] שם הם יסבירו לנו מתי תתחיל העבודה , במה היא כרוכה ומהם אמצעי התשלום . 
לקחת נשימה עמוקה וגדולה . 
ולהתחיל לעשות קצת סדר וקצת הרבה בלאגן . 
אני מרגישה איך לאט לאט מתחילה להתגבש לה התמונה הכוללת , מתחיל להתגבש לו הרכב , בשלב אחר שלב , גלגל אחר גלגל . 
ולמרות שבחיים האלה הכל מתחיל הפוך , וכולנו מתעסקים ברציונליות , נשאבתי אתמול לשיחה רציונלית שקיוותה להפוך לאי - רציונלית . 
שיחה שבתוכה הכמה מילים הקטנות יכולות לפתח אותי למישהי אחרת , ויכולות לפתח את כל המאזין\ה להן . 
יצאתי עם כמה מסקנות מהשיחה הזאת , ואחת מהן היא שבכל רגע אני צריכה להתפתח , שהלמידה היא הכוח האמיתי , שלו כולנו שואפים . 
שלאהבה אין תחליף ולא יהיה לה אף פעם , ושלא משנה כמה מילים ייאמרו , חיבוק יכול לשנות את כל התמונה . 
כשהייתי נוכחת בשיחה הבנתי שלספרי פילוסופיה יכולים להיות משמעות גדולה בחיי ויכולת השפעה גדולה , ובעיקר יכולת לפתח אותי כבת אדם . 
ואז רציתי לחקור , לבדוק , לסרוק , לחפש אחר כל פיסת מידע חדשה בחיי , לגלות את הבלתי נודע , לאפשר לנודע להיות בלתי נודע , ופשוט לאפשר לצמיחה הפנימית שבי לפרוח . 
אז הבנתי שקשרים אמיתיים זה משהו שלא ניתן להחליף בדבר , ושמשמעות החיים מתחילה קודם כל בקשר בין בני ובנות אדם . 
ואם זה לא הכל , קיבלתי את המשפחה שלי קרובה יותר , משוחחת יותר והרבה יותר משמעותית , בהתקדמות אל תהליך התפתחות שמתחיל בבן אדם אחד , ומשפיע על כולנו . 
באותו הערב , מוקדם יותר זכיתי להיות עדה לכנות אמיתית . 
בני הדודים שלי הגיעו מחו"ל כבר לפני שבועיים , כשהם נאלצו לטוס לשליחות בעקבות עבודה . 
כשהם הגיעו לפני שבועיים זו הייתה התרגשות אמיתית , כמו ההתרגשות שהייתה אתמול בערב . 
ראיתי את טלטול שלי , ואת רועי שבאמצע הערב התחיל להגיב אליי , לזכור אותי ולהפסיק לפחד מנוכחותי . 
ברגע שהתחלתי לרוץ אחריו וכשצעקתי : " אני באה לתפוס אותך " הוא התחיל לרוץ כמו דרדס קטן , קיפץ לו כשידיו מתנועעות לצדדים בצורה כל כך מתוקה , הוא התחיל לרוץ קדימה וכשלבסוף תפסתי אותו , הוא זכר את הריצות האלה במשך כל הערב , וחזר אליי פעם אחר פעם בעודו מסתכל עליי בבהלה , מחייך חיוך קל ומתחיל לרוץ במהירות . 
בהמשך הערב הייתי בחדר עם הילדים , כשכל המשפחה הבוגרת בחוץ . 
ישבתי בחדר ושמעתי את טל מספר על מעשה בחמישה בלונים רק בשמות של בני הדודים שלי וכמובן שמו שלו , כשכל פעם קרה איזה משהו לא צפוי והוא התחיל לגמגם והתבלבל , ואז חיזקתי אותו בקטנה . 
: ) אז לפתע מעין [ בת דודתי ] בת ה - 3 התיישבה על מחשב קטן ורועי בן ה - שנה וחצי בערך התחיל להציק לה . 
היא התעצבנה והעיפה אותו והוא נתקע בארון . 
הוא התחיל ליבב , לעשות פרצוף מכווץ וכשהסתכלתי עליו , עשיתי לו פרצוף מכווץ בכוונה , ומרגע לרגע כשאני חייכתי הוא התחיל לחייך גם , וכשהוא פרץ בצחוק אני פרצתי בצחוק גם . 
זה היה רגע נדיר בחיים שלי , שלא בטוח שאצליח לשכוח . 
ואז הבנתי את הכוח המגנטי של חיוך ושל הומור . 
אני מתחילה להתגעגע למגרש , וחוץ מיום אחד של ספורט בבית לא עשיתי יותר מידי ולא הזזתי את הגוף , ואני יכולה להרגיש בכל תא בגוף כמה זה חסר לי . 
בתחילת היום עוד הייתי בתל אביב עם הבנות , עם החום ועם הפריקה שסחבנו כולנו . 
אמנם הוצאתי המון כסף , אבל כשחזרתי הביתה למעט דבר קטן , הייתי מאושרת ולא רק מהדברים החומריים שקניתי , אלא גם קצת מעבר . 
ממש בתחילת יום שישי [ שהיה אתמול ] עוד הייתי בביה"ס וקיבלתי את התעודה שלי , דבר שבכלל הפך את היום הזה ליום גדוש בפעילות וכיפי כל כך . 
בתעודה יש שיפור , למעט מקצועות שבהם לא השתפרתי או כמו בהיסטוריה , שבעקבות המתכונת חלה ירידה בציון . 
התעודה : תנך - 100 , ממוצע שנתי - 95 - את ראויה לשבח . 
לשון - 82 , ממוצע שנתי - 81 - את משתתפת בשיעורים ותורמת מידיעותייך לכיתה . 
הסטוריה - 86 , ממוצע שנתי - 90 - כל הכבוד על הישגייך הנאים . 
אנגלית 5 - 73 , ממוצע שנתי - 74 - הינך משתתפת ומגלה עניין בדיונים הכיתתיים . 
מתמטיקה 3 - 98 , ממוצע שנתי - 90 - הישגייך ראויים להערכה . 
ביולוגיה - 84 , ממוצע שנתי - 80 - הינך מגלה עניין בחומר הנלמד והוכחת יכולת למידה עצמאית טובה . 
ביולוגיה מגמה - 73 , ממוצע שנתי - 72 - ניכר שיש מאמץ ורצון לשפר ולהצליח . 
מדע החברה - 83 , ממוצע שנתי - 83 - הנך מגלה הבנה בחומר הנלמד . 
של"ח - 90 , ממוצע שנתי - 87 , כל הכבודג על הישגייך הנאים . 
חינוך - הנך מגלה יוזמה ואחראיות . 
מחויבות אישית - 100 , ממוצע שנתי - 100 - תרומתך לקהילה בוצעה בהצטיינות . 
חינוך גופני - 100 , ממוצע שנתי - 93 - הנך מצטיינת הן בהשקעתך והן בכישורייך . 
חינוך תעבורתי - 100 - הנך מתעניינת בחומר הנלמד בכיתה ומשתתפת בדיונים הערכיים . 
הארכות המחנכת : חני יקרה , את נערה מקסימה וחייכנית . 
בעלת מודעות ומעורבות חברתית . 
יש לך דעות מוצקות בכל תחום עניין ואת יודעת לבטאן היטב . 
תענוג לשוחח איתך . 
את בעלת חוש צדק מפותח . 
את תלמידה טובה מאוד והישגייך יפים . 
חופשה בטוחה ונעימה . 
ובין כל זה , לבין כל זה , יום שני מבחן בהיסטוריה כדי לשפר את המתכונת וביום חמישי כבר הבגרות . 
כן , והחופש הגדול פה . 
דבר שמפחיד אותי עוד יותר , כי נדמה שזה לא זמנו להגיע , ושהוא כאן לא מהסיבות הנכונות . 
השנה הזאת הייתה קצרה כל כך , די מפחידה וגדושה בהפתעות ובדברים חדשים . 
אבל אני נמצאת פה מול מסך טכנולוגי רק עם חיוך . 
אני מרגישה ברגעים האלה שאין מקום לכעס או לעצב , ושלעולם לא יהיו . 
שהחיים שווים יותר מכל התחושות הרגעיות האלה , ושהאושר שלי נמצא בתוכי תמיד ובכל הזדמנות , ורק מחכה לצאת לעולם ולהאיר אותי ואת כל הסובבים והסובבות אותי . 
אז אני זורקת כרגע את הכל לפח . 
מפתחת לי ציפיות , דוגרת על ביצי העתיד שלי , מפתחת את המוח שלי , מנקה את הלב מהשאריות של השנה , ופותחת לי דף חדש שהוא של חני שצועדת קדימה , חני שלומדת מכל מה שעברה , מכל מה שתעבור , ומצפה לעתיד צהוב כחול בהיר יותר מתמיד . 
יאאאאלללהההה חופייישששש ויאאאלה בחינות בגרות . 
נראה אותכם עליי עכשיו . 
יאאלה בלאגיישששןןן : ) http://www.youtube.com/watch?v=FOelFUUeU7k ממני אליכם\ן , תמיד להיות מוכן\ה לאהבה כי היא מקיפה אותנו בכל עת ובכל מקום . 
תצרו אהבה בדרכם\ן תמיד . 
אני מרגישה חופשיה עכשיו . 
יום חופש . 
לנשום בו קצת , לסדר את כל כולי . 
מלבד הזמנים שבהם אני מרגישה שמימשתי את עצמי , יש ימים שבהם אני נשאבת עמוק עמוק לקרב שאין בו מנצחות ושיש רק מפסידות . 
אחרי המתכונת המאכזבת בהיסטוריה [ שבה קיבלתי 62 ] הגעתי ליום המתכונת בלשון . 
זה הרגיש כאילו במתכונת הראשונה בהיסטוריה , עשיתי הכל כדי לחבל בהצלחה שלי - באתי לא מוכנה , לחוצה וחוששת . 
במתכונת השניה באמת שזה הרגיש כאילו אני מישהי אחרת . 
הבאתי דפים , מיליון עטים , 2 מרקרים , בקבוק , סוכריות וישבתי לפחות 7 דקות לפני שהמורה הגיע בכדי להתכונן עם עצמי בשקט בלי דפים . 
כשהגיעו המבחנים הרגשתי טוב עם עצמי , כפי שהרגשתי כשיצאתי משם . 
אני באמת מקווה לטוב מהבחינה הזאת , בגלל שהרגשתי שעשיתי כפי יכולתי . 
אוקי . 
אני מוציאה את זה . 
חברות שלי רוצות לצאת לאילת ב - 6 באוגוסט עד ה - 10 . 
כשלינה עולה 568 ש"ח ואוטובוס זה בערך 130 ש"ח . 
אני נורא מתלבטת אם מבחינה כספית אני אוכל לעמוד בזה , ואני מתלהבת מללחפש עבודה , אבל לא מזיזה את הגלגלים כדי לצאת לחפש בפועל אחת כזאת . 
אני חושבת ותכננתי שהיום אני אחליט אם לנסוע אתן או לא , וסתם מעניין אותי מה אתם\ן חושבים\חושבות . 
אתמול היה אירוע של סיום עונת הכדורסל . 
התארגתי 20 דקות לפני וכשיצאנו היינו [ רון ואני ] במצב רוח מעולה . 
כשנכנסנו לבריכה הציפו אותי נוסטלגיות והבנתי כמה קטנה הברכה עכשיו , ולא גדולה כפי שנראתה לי כשהייתי ילדה שגרה שם . 
מיד כשנכנסנו ראינו את יעלה ואסתי ופשוט רצנו בהתרגשות וחיבקנו אותם . 
כל כך התגעגעתי אליהן כי לא ראיתי אותן כבערך חודש [ הן לא באו לאימונים בגלל בגרויות ] וזה היה מאוד מרגש . 
דיברנו אתן ולאט לאט הגיעו עוד בנות מהקבוצה , עדן , יובל , עמית , טל ויעל .. 
. 
ולאט לאט המעגל התמלא בבנות . 
כשיעלה ואסתי שיתפו אותנו בתהיות שלהן אם להיות או לא עם כדורסל בעונה הבאה , הן אמרו שיכאב להן הכי הרבה שהן לא ייראו אותנו וחשבתי כמה יפה שגם אנחנו מרגישות ככה , כל אחת מאתנו . 
וכשקראו לנו לטקס , זה היה עוד יותר מרגש כשישבנו בשורה של כיסאות ומזה זמן רב זה הרגיש ביחד , כקבוצה . 
הטקס התחיל , חלוקת פרסים רגילה , מהנה ומצחיקה כשכל הבנות מהצדדים . 
ראש העיר דיבר , חילקו לנערים תעודות כי הם מתגייסים והם חילקו מדליות לילדים צעירים שרק בתחילת דרכם . 
אחר כך הציגו את תגליות העונה . 
בעוד אנחנו כל הזמן מתלחששות מי זו תיהיה מאתנו , ושוקלות פעם ועוד פעם את העובדות , ואז קוראים לעמית לבמה . 
התרגשתי בשבילה , באמת . 
תגלית העונה זה תואר פשוט יפה . 
והרגשתי שזה מגיע לה כל כך . 
כשהיא חזרה מהבמה עטפנו אותה בחיבוקים חמים והיא נורא התרגשה . 
קבוצת הנשים עלתה לקבל גביעים ואז הגיע תור השחקנים והשחקניות שהצטיינו במהלך העונה . 
ברק , ילד שהיה איתי ביסודי ביישוב עלה לקבל את הפרס , ועוד ילד מקט - סל , ועוד ילד ועוד ילדה . 
כשבאמצע יעלה כל הזמן אומרת שהיא יודעת מי הולכת לקבל את פרס המצטיינת כי היא אמרה ליאיר את שמה והוא אמר שזו היא . 
היא אמרה שזו תיהיה בחירה מפתיעה ואנחנו ששיר אמרה לנו שהיא מקבלת , ידענו שזה אמנם הפתיע בהתחלה , אבל כבר לא יכול להפתיע . 
בלב , חשבתי שאם הייתי זו שהייתי צריכה לעלות לקבל את הפרס הייתי מעדיפה לא לעלות , כי זה היה מרגש אותי ברמות כאלה שבטח לא הייתי מצליחה לצעוד לדוכן ההוא . 
ואז האיש קורא למאמן שלי שיקריא את המצטיינת של הקבוצה שלנו , והאיש מקריא בקול : את השם שלי . 
הייתי המומה , פקחתי עניים , ושמעתי את כל הבנות צועקות ומריעות לי , ואז איכשהו קמתי מהמקום .. 
. 
צעדתי לכיוון הדוכן כשאני שומעת את אחותי צועקת : " זו אחותי , זו אחותי " . 
הגעתי לדוכן ובהלם מוחלט לחצתי ידיים לכל השורה של האנשים שעמדו שם וכשהגעתי ליאיר שהושיט לי את הגביע ואת ידו פשוט חיבקתי אותו בהתרגשות . 
הייתי כל כך המומה . 
צמרמורות עברו לי בגוף . 
אחר כך האיש אמר לי שגם לשמעון מגיע , אז חיבקתי גם אותו וכמעט נפלתי מהחוט האדום שהיה מתחת לרגליים שלי . 
הם ביקשו שאצטלם ואיכשהו חייכתי , וחזרתי למקום פשוט המומה מהתרגשות . 
כשהגעתי לשם חיבקתי את כל הבנות אחת אחרי השניה והרגשתי איך הדמעות מציפות אותי מבפנים . 
אחותי כל כך התרגשה וזה היה מצחיק איך שהתרגשנו ביחד . 
כולן אמרו שזה כל כך מגיע לי , וזה הרגיש כל כך טוב שרציתי שכל אחת מהקבוצה תקבל את התואר הזה , כי הוא לא הרגיש כתואר רק שלי . 
השחקנית המצטיינת של העונה . 
כשנגמר הטקס , עמדנו לשירת התקווה ואז הלכנו למצוא את יאיר . 
כשמצאתי אותו השיחה הלכה ככה : " יאיר , אני לא מאמינה שעשית לי את זה " . 
בהמשך בטח דיברתי על זה שהייתי נורא בשוק . 
ואחותי אמרה לו שהיא כמעט מתה שם , אז הוא צחק ושאל : " את כמעט מתת ? 
" אחר כך אמרתי לו שזה .. 
. 
זה כבוד גדול מידי בשבילי . 
ואז הוא הסתכל עליי ואמר : " כבוד שלך ? 
זה הכבוד שלי . 
זה מגיע לך " והרגשתי שהוא באמת התכוון לזה , והתכווץ לי הלב כשחיבקתי אותו לפחות עוד פעמיים . 
הרזקתי בגביע הזה והרגשתי סגירת מעגל . 
כאילו כל העבודה שהשקעתי במשך העונה בשבילי , כי הכדורסל זה משהו אחר בשבילי , מעולם אחר , ממשמעות אחרת , פתאום העבודה הזאת מוערכת . 
תמיד הייתי בטוחה שהעבודה הזאת מוערכת רק על ידי , והבנתי באותו הערב שהעבודה שהשקעתי הוערכה על ידי כל הבנות ועל ידי המאמן שלי . 
וזה היה הכבוד הגדול מכולם . 
פיו . 
איזו התרגשות אוחזת בי עכשיו כשאני נזכרת באתמול בערב . 
איזו גאווה הרגשתי . 
בין כל הבלאגן שלי , ובין תהליך הלמידה שלי על ירידה ועל עלייה , נמצא לו הספורט שאני הכי אוהבת בעולם , עם בנות שאני אוהבת כל כך , שהן הפכו להיות חלק ממני יותר מ - 4 פעמים בשבוע בהמון דקות ובהמון שניות . 
אני חושבת שמה שנכנס לי ללב , פשוט לא יכול לצאת . 
וכל החוויה הזאת שעברתי העונה , יישארו איתי לעד . 
אבא אמר לי ש : " אני אמרתי לך שבסוף זה יגיע ואתן תלמדו איך למצוא את הסל " ואני אמרתי לו שזה לא רק הסל , אז הוא אמר שהוא יודע שזה לא רק הסל , ושאפשר לכתוב תורת חיים שלמה רק על הכדורסל כמו שאפשר על החיים . 
וזה גרם לי לחשוב שבעונות המעטות שעסקתי בכדורסל , היו לי עליות גדולות מדהימות , והיו לי נפילות קשות . 
ומכל הדברים האלו למדתי , וכשהגעתי לטקס אתמול . 
. זה באמת הרגיש כמו סגירת מעגל . 
לכן אני מקפידה כל שנה להיות בטקס , כדי להיות חלק מסגירת המעגל של העונה , וחלק מסגירת המעגל שלי . 
אני כל כך אוהבת כדורסל . 
שזה כל כך מרגש אותי גם עכשיו , כשדמעות מציפות אותי מבפנים . 
כשזאת אהבה - זאת אהבה . 
וכמו שכתוב על הכדור שלי , באהבה אין מפסידים או מפסידות . 
אנחנו רק מנצחות , כל אחת ואחת מאתנו בכל דרך ובכל צורה . 
