בחדרי הפרטי , בין המיטה לדלת עומדת ניצבת מגירה מיוחדת בה צבורות חוויות לטוב ולרע חוויות של כמעט עשרים שנה ציור מקושקש מגן הילדים ומחברת חשבון עם תרגילים פשוטים , מילים ראשונות באותיות דפוס ותעודת הצטיינות שניתנה לי ללא היסוס . 
כרטיסי ברכה מלאי איחולים ליום בו מלאו לי שניים - עשר שנים וביניהם גם מילים מלאות חום מאנשים שאינם כאן איתי היום תמונות יפות של אהבותיי הראשונות ומכתבי חיזור בהם למה אני מכל הבנות , מדבקות של החיול ביום הגיוס ותעודה של סיום הקורס . 
הכל נאסף , נערם , מצטבר וימשיך כך בעתיד יותר ויותר כך במגירה של ארון בגדים תמים מצטברים להם חיים שלמים ... 
.. 
. 
