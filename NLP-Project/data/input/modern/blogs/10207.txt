זה היה גדול ! 
אפילו שלא עשינו הפרקליט ואני שום דבר מיוחד . 
אתמול נסעתי אליו לתל אביב וחזרתי הביתה רק הערב , אחרי עבודה ולימודים . 
כל הסיפור התחיל מזה שלקראת הגעתי לת"א הסלולרי שלי נכבה . 
הסוללה נגמרה , ואני ממש לא נוהגת לקחת איתי מטען . 
מזל שהספקתי להתקשר אל הפרקליט ולשאול אותו היכן ימתין לי . 
כך שלא הייתה בעיה למצוא אותו במשרד , את הוורקוהוליק הזה . 
חחח ! 
בחירת מקום הבילוי והטיול הוטלה עליי ( כרגיל ) . 
בחרתי בשינקין . 
רציתי לאכול בקפה " תמר " המדובר . 
אך כאשר הגענו לשם , הסתבר שהמקום סגור . 
או שהשעה לא הייתה מתאימה או שהקפה לא עובד באופן זמני . 
לא יודעת . 
אז הלכנו למקום לא פחות ידוע - מסעדת " אורנה ואלה " . 
בהתחלה התפריט בלבל אותי - לא ידעתי מה לבחור . 
כי רציתי גם משהו טעים וגם שלא יעלה הרבה . 
אמנם , הארוחה לא הייתה על חשבוני , אבל גם לא רציתי לגרום לפרקליט פשיטת רגל . 
אבל במקום הזה הכל במילא יקר , כך שלא נותר לי אלא לבחור במנה שנשמעה לי טעימה : פסטה עם בשר טלה . 
הפרקליט לקח איזה סלט מתוחכם . 
האוכל היה מעולה ! 
הפרקליט אפילו אמר שזו הפעם הראשונה שהוא רואה אותי משאירה צלחת ריקה . 
בדרך כלל אני משאירה חלק מהדברים על הצלחת . 
אני , כידוע , מפונקת בנושא המזון ולא מסוגלת לאכול כל דבר - יש לי רגישות יתרה , וכל טעם שהוא לא פולני ישר משפיע על קיבתי . 
אוף ! 
וגם לא כל דבר טעים לי בכלל . 
אבל " אורנה ואלה " הצדיקו בעיניי את המוניטין שלהן . 
יש עוד רחוב בת"א שאינני יכולה לפסוח עליו - זה אבן גבירול . 
למען האמת , הבתים שם לא יפים . 
אבל זה רחוב כזה חי ומלא אקשן , וזה מושך אותי . 
פעם הפרקליט שלח לי קישור לדף אינטרנט , ובו כתבה על רח ' אבן גבירול . 
הוא כונה שם " ציר האוכל הראשי של תל אביב " . 
וזה נכון . 
אבל מלבד המסעדות ובתי קפה יש שם עוד דברים מעניינים . 
למשל , כל הזמן נתקלים שם באנשים ידועים . 
כך פעם אחת אני והפרקליט ראינו בבניין של " צוותא " את יהודה לוי עם נינט . 
כמה חודשים לפני כן הבחנתי בשחקן עמוס לביא , כשהוא קנה סיגריות באחד הקיוסקים . 
עוד ראיתי את מיכה שיטרית יושב לאכול ב " נונה " . 
ואתמול , כאשר עברנו על פני " לנדוור " , ראינו שם את שייקה לוי מה " גששים " . 
הוא ישב שם עם איזו אישה , אותה לא הכרתי . 
אולי שחקנית , ואולי קרובת משפחה . 
בקיצור , אבן גבירול - זה אחלה רחוב , אי - אפשר להשתעמם בו . 
היה גם דבר שקצת הציק לי במשך הבילוי . 
זה היה כאב בטן מעצבן כזה שבא והלך לסירוגין . 
לפני כ - 10 שנים שמעתי בדיחה , שהתרופה הכי טובה נגד כאבי בטן - היא לשים בטן על בטן . 
חחחח ! 
ואני באופן אינסטינקטיבי ניצלתי את הפרקליט למטרה זו - כל כמה זמן ביקשתי להתחבק איתו צמוד כזה . 
הוא בחור חם , והחום שלו באמת עוזר . 
וגם בלילה לא כל - כך הצלחתי להרדם . 
לכן היה קשה לאללה לקום בבוקר . 
אבל מילא . 
בכל אופן , אפילו למרות הפרעות קטנות , יצאתי מאושרת מכל העניין . 
אחרי זה חזרתי לירושלים בשלום , ואף הספקתי בזמן לעבודה . 
בחנות היה משעמם למדי , כך שזה לא שווה תיאור . 
וגם השיעור בדיני חוזים עבר בסדר . 
אז זהו , כאילו . 
כל היום הייתי שפוכה מעייפות . 
אבל זה היה שווה . 
הרי אי - אפשר כל הזמן רק ללמוד ולעבוד ולהתעסק עם כל מיני ענייני הבית והמשפחה . 
צריך גם לחיות וליהנות . 
ואת זאת עשיתי אתמול והיום , ובגדול . 
שלכם , מצחיק ומוזר , אבל כך יצא לי בחיים שאינני יודעת לרכב על אופניים . 
לא יודעת , לא יכולה , לא מסוגלת - וזהו ! 
עובדה ! 
כשהייתי קטנה , היו לי אופני ילדים מאד יפים . 
מבריקים , בצבע כתום , עם ציור של ארנבת על הקידון וגלגלי עזר . 
מאד אהבתי את האופניים האלה ונהניתי מכל רגע של רכיבה . 
עד שאבא שלי החליט להסיר את גלגלי העזר . 
הייתי אז בת 6 וחצי בערך . 
אולי קרובה ל - 7 אפילו . 
מההחלטה של אבי נכנסתי ללחץ . 
התנגדתי בכל תוקף שילדה בגילי דאז הייתה מסוגלת להתנגד . 
צרחתי , בכיתי , התחננתי . 
והמשכתי לנסוע עם גלגלי העזר . 
ואז אמא שלי עשתה משהו שלא הייתה צריכה לעשות כנראה . 
היא השפילה אותי בפומבי . 
ומה - זה השפילה ! 
אמרה לי משהו כמו : " פרה מגודלת שכמותך , תסתכלי על עצמך ! 
ילדים בני שנתיים רוכבים עם גלגלי עזר , מילא . 
אבל את !!! בושה וחרפה ! 
גועל נפש ! 
" וכל זה בקול רם שנשמע לכל עבר ( כך לפחות נדמה לי אז ) . 
את מה שקרה אחרי זה , אני זוכרת רק במעורפל . 
ייתכן שמאז התקרית סירבתי לחלוטין לרכב על האופניים היפים שלי . 
ותוך זמן קצר אמא מכרה או מסרה אותם להורים של ילדה אחרת . 
השנים חלפו . 
גדלתי . 
ואף פעם לא הבעתי רצון ללמוד רכיבה על אופניים . 
לא היה לי צורך בכך . 
ומה שהרגיע אותי לגמרי , זו הידיעה שמדען רוסי גדול בשם קונסטנטין ציולקובסקי , הידוע בחוכמתו ובגאונותו , למד לרכב על אופניים רק בגיל 40 ! 
ולא קרה כלום . 
אך בהיותי בת 15 בכל זאת ניסיתי שוב את מזלי על אופניים השייכים לחברה טובה שלי . 
הייתה זו חברה אמיתית שבטחתי בה וב - 100 % ידעתי שלא תלעג לי ולא תעשה ממני צחוקים . 
והיא אכן לא צחקה , למרות שהיה על מה לצחוק . 
כל נסיונותיי נכשלו אחד - אחד . 
צייתתי להוראות והערות שלה , התאמצתי לאחוז בקידון ולסובב פדלים , אך הכל היה לשוא . 
האופניים כל הזמן נטו ליפול עוד לפני שהייתי מספיקה לעשות משהו . 
בקיצור , ויתרתי על הרעיון . 
אבל להבדיל ממני , הבן שלי רונני פשוט גדול , פשוט ענק ברכיבה על אופניים ! 
יש לו את זה מלידה . 
על תלת - אופן ראשון שלו מפלסטיק רכב כבר בגיל שנה ! 
היום יש לו אופני נוער שגם אדם מבוגר יכול לרכב עליהם . 
לא כל אחד כמובן . 
אבל אני , עם המימדים והמשקל שלי , בהחלט יכולה . 
ולפני כמה שבועות , ביום שבת בהיר שטוף שמש , יצאנו אני ורונני לסיבוב בשכונה עם האופניים . 
ואז החלטתי שוב לנסות ! 
באנו למגרש חניה ריק שליד הבית , ואני עליתי על האופניים . 
לרגע קט נדמה לי שזהו , אני תיכף נוסעת ! 
אך לא . 
עדיין לא . 
כמה שרונן לא הסביר לי , כמה שלא מילאתי את ההוראות שלו , לא הלך לי וזהו . 
צחקנו ביחד על נסיונותיי הכושלים , ואז אמרתי לרונני : " כנראה , אני חסרת תקנה . 
יותר עדיף כבר ללמוד נהיגה על מכונית " . 
למען האמת , לא יודעת מה הסיבה לחוסר הצלחה שלי בתחום האופניים . 
ייתכן שיש לי איזו בעייה מוטורית , אליה מעולם לא הייתי מודעת . 
או סתם פחד לאבד שיווי משקל וליפול . 
עובדה שאני לא רוכבת על אופניים . 
לא שזה מפריע לי ממש . 
אבל פשוט מעניין , האם אני בכל זאת מסוגלת לכך . 
נראה שבהזדמנות אנסה שוב ... 
.. 
. 
שלכם , 
