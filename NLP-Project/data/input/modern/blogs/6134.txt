אנחנו עוברים דירה בעוד שבועיים , ואף פעם לא מצאתי זמן יותר טוב לומר תעזרו לי , אני חייבת מקרר ! 
! 
! 
היינו צריכים לנקות את הבריכה . 
ככה זה בבסיסים צבאיים של חיל האוויר , לפעמים חלק מעבודות הרס"ר נועדו לתחזק מבנים בלתי צבאיים בעליל , כדי שחס וחלילה המשפחות המפונקות של הרס"רים לא יתמרמרו על הירוקת . 
אני זוכרת את הבריכה , זוכרת שהיה חם , לא ממש זוכרת את האנשים שהיו איתי . 
זה כמו תמונה שניצלה משריפה , חלקים ממנה מושחרים וחלקים בהירים וברורים . 
וככה בעצם הזיכרון שלי , שרוף ומנוקב . 
אף פעם לא השתכרתי כך שלא זכרתי מה קרה . 
עישנתי שדות של גראס וכמה תולות של חשיש , אבל זה לא עזר לי לשכוח . 
מעולם לא ניסיתי סמים חזקים יותר , זה מפחיד אותי ואני לא בטוחה שנפשי המעורערת תעמוד בהם . 
זה המחלה , רק היא עשתה את זה . 
שרפה לי את התמונות . 
יש לי זיכרון סלקטיבי החל מגיל 14 בערך . 
אני חושבת שאפילו לפני . 
אני יודעת שאמא שלי נפלה לתהומות הדיכאון ולא יצאה מהמיטה במשך שבועות . 
זה קרה כשהייתי בת שמונה , ואני לא זוכרת כלום . 
זוכרת את בית הספר , זוכרת את החברים שהיו לי , את הפעם הראשונה . 
זוכרת את החוויה . 
את הצבא אני כבר קצת שוכחת . 
זוכרת תמונות . 
את הבנות בקורס , את השירים של אביב גפן וטורי איימוס ששמעתי כל לילה , בעיקר זוכרת את הזלילות הליליות שלנו . 
כולן שילמו עליהן בכמה קילוגרמים עודפים כשהקורס נגמר . 
אני לא . 
המחלה היתה בשיאה בתקופת השירות הצבאי שלי . 
קשה להסביר את זה למי שלא מבין , למי שלא חווה את זה בעצמו . 
זה כמו יישות שמשתלטת עליך , לאט לאט , כובשת כל חלקה טובה עד שלא נשאר ממך כלום . 
זה פשוט בולע אותך , בולע אותך לגמרי . 
הקול הזה , הקול במעמקי התודעה שלא מפסיק לומר לך כמה את מכוערת , ואיומה ומגעילה וחסרת אופי , הקול הזה שלא מניח לך יום ולילה , מהרגע שאת מתעוררת עד הרגע שאת הולכת לישון , סופר איתך כל קלוריה , מייסר אותך אחרי כל ביס מיותר , מרכין את ראשך לאסלה אחרי כל ארוחה , גורר אותך להליכות אינסופיות , לשרוף את הקלוריות שהסתננו , מתיש אותך , לא עוזב אותך עד שלא נשאר כלום , לא נשאר שום דבר חוץ ממנה . 
התאהבתי בתקופה ההיא . 
הוא היה בלתי נשכח , ואני כל כך מצטערת שאני לא מצליחה לזכור ממנו יותר משברי תמונות . 
זה הולך ונעלם , גם האהבות האחרות שהיו לי , חלקן צרובות יותר , חלקן פחות . 
זוכרת את כל הזיונים , ניהלתי רשימה מאוד מוקפדת בתקופה שבה אני והידיד הכי טוב שלי ניסינו לכבוש את העולם בסערה . 
זה מוזר . 
החיים שהיו לי לפני שהתחלתי לטפס החוצה נראים כמו חיים של מישהי אחרת . 
לפעמים צף ועולה זיכרון לתודעה , ואני מוצאת את עצמי מתביישת באדם שהייתי . 
כמו בפעם ההיא , כשהבחור שהתאהב בי לקח אותי הביתה , להכיר את הוריו . 
באותו לילה שכבנו בפעם הראשונה , ופתאום נגעלתי . 
ארזתי את החפצים שלי ונעלמתי , בלי לומר מילה . 
כזו הייתי . 
לא ראיתי דבר , המחלה סימאה אותי . 
אנשים אהבו אותי ואני דרסתי אותם . 
לפעמים אני פוגשת מישהו , ומתברר ששכחתי את שמו . 
זה כל כך מעליב , אבל מה אעשה . 
אני מנסה להסביר , אבל שום הסבר לא ימחק את הפגיעה . 
אשמתי , חטאתי , פשעתי . 
סלחו לי , הייתי חולה . 
אם זה משפר את התחושה במשהו , דעו ששילמתי מחיר כל כך כבד , במשך כל כך הרבה זמן . 
אני יודעת שהיו גם כמה חוויות נפלאות בחיים האלו , אנשים נהדרים שפגשתי , מקומות שהייתי בהם . 
מעבר לנזק הנפשי והגופני , הדמעות שנשפכו והשנים שנשטפו באסלה , שילמתי גם בזיכרונות . 
אלו שנשרפו בחלקם , אלו שהתאדו כליל , אלו שמהבהבים מידי פעם , מהר מכדי שאוכל לתפוס איזה זנבנב , איזה בדל . 
את הזיכרונות החדשים אני מקפלת יפה , עוטפת ומאחסנת במקום קריר ויבש . 
את הישנים כבר לא אוכל לתקן , אבל את החדשים לא יקחו ממני . 
הרגתי אותה , והיא לעולם לא תחזור . 
אתמול מישהי שאלה אותי : האם חלב עמיד זה חלבי ? 
? ! ? ! ? ! וחוצמיזה באמת , אבל באמת שאין לי מה להגיד . 
נורא חם , אני עייפה כאילו לא ישנתי 9 שעות בלילה בלי להתבלבל . 
ראיתי אתמול את הסרט " 25 שעות " , עם אד נורטון , שלטעמי הוא שחקן מוכשר עד מאוד וגם שקסי בטירוף . 
כן כן , אני יודעת , מה לעשות , כל אחד וסטיותיו . 
סרט ארוך , עם המון קטעים מיותרים , אבל לא רע . 
וגם דיי מדכא . 
יש לי חלומות מוזרים , אבל אין לי שום דבר לומר עליהם , חוץ מזה . 
ולרענון האווירה , שאלון שבועי : האם את חסידה של קורנפלקס בתור ארוחת בוקר?כל סוג של חלב על הבוקר עושה לי כאבי בטן איומיםהאם את מעדיפה את הקורנפלקס הישן והטוב , או בעד החידושים מלאי השוקולד ושאר דברים ? 
אני הכי בעד הקורנפלקס בטעם מייפל , שנראה כמו גופרה בלגית קטנה או לחילופין כמו ביסלי פיצה . 
הכי טעים!תלמה או קלוגס ? 
( מסתבר שזה הבדל מהותי למדי ) קלוגס מגעילים אותי , הם נראים כמו פיסות העור של גולדממבר . 
תלמה גם לא משהו , אבל אם לבחור , שיהיהיותר חלב או יותר קורנפלקס ? 
יותר סוכרכף או כפית ? 
( גם זה , מאוד מאוד מהותי . 
כל משתמש בכפית יעיד ! 
) כף , למרות שאני מבינה את הסטייה של הכפיתהאם תאכלי קורנפלקס גם בלי חלב ( בשקית , למשל ) ? קרוב לוודאי שאני אוכל יותר בלי חלב מאשר עם , עקב העובדה שאני שונאת חלבלסיום : עכשיו את הולכת לאכול קורנפלקס , או שאת זורקת את כל הקופסאות מהבית ? 
אני הולכת להקיא 
