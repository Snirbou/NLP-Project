שמלת פסים כחולה אוורירית הפכה לשמלת נקודות עוטפת . 
עם שמלות של נקודות צריך לנעול כפכפים שטוחים ולהשקות אדניות של עציצים במשפך צהוב , בדירה משלי . 
צריך שתהיה צמה סינית , אבל לא תיק מלק . 
על השולחן שלי שמלה ורודה עם ריצ'רץ ' קרוע שלא מוכן להסגר , ולפעמים מוכן להפתח קצת יותר . 
אני לא יכולה ללבוש אותה עוד . 
לכן השמלה שלי הייתה בצבע שחור ולא הייתה שלי כלל , אבל הרגישה כאילו שכן . 
אנשים שונים אמרו לי שאני מאוד יפה . 
תמר , שלבשה שמלה שחורה עם פסים לבנים , אפילו אמרה שאני יותר יפה ממנה ואני אמרתי שתודה , אבל לא . 
אחר כך דסקסנו את העובדה שאנחנו נורא מתואמות ( תמיד , אבל גם ספציפית ) , ועוד הגיע אריק בחולצת פסים שחורה ומכנס לבן , ועדי בשמלה עם פרחים שחורים - לבנים , והיינו כולנו כמו זברות וכלבים דלמטיים . 
לקחתי את האוטו לדרום תל - אביב . 
כמעט דרסתי הומלס והוא צעק עלי שאני נוסעת ברוורס . 
הסברתי לו שאני מנסה להחנות והוא הולך באמצע הכביש עם עגלה , מה שהוא לא אמר לעשות . 
נכנסתי למועדון ורפאל אמר לי " שאפו " , גל אמרה שגם לה יש שמלה בדיוק כמו שלי והיא התכוונה לבוא איתה היום . 
הרגשתי מאוד גאה בפיסת הבד הנוטפת ומשכתי אותה קצת , כך שהשסע גדל . 
רפאל התמזמז עם מישהו שקראו לו בובי ( כמו בובה ) , וביד השנייה ליטף אותי . 
ביד השלישית הוא עישן , אז יצאתי בריח מעושן . 
נכנסתי לאוטו , הדלקתי אורות והתברבתי ברחובות המאוד מאוד עמוסים . 
נסעתי , נסעתי . 
הגעתי למיטה ולחושך , לאור של המחשב והפסקול . 
לחיבוק החם , אולי קצת דביק , אבל הקיץ והמאוורר , ושום דבר לא משנה . 
העיניים חצי עצומות , השיחות תלושות מהמציאות ( נו , ההזיות ) . 
ואני נמזגת לתוכך לאט . 
הופכת עורי , פושטת שמלת נקודות . 
בחצות סינדרלה לא תהפוך ללכלוכית והכרכרה לא תהפוך לדלעת , משום שלא באגדה הזו אני נמצאת . 
בטח שאין שום אביר על סוס לבן . 
אבל אולי תמי ותמי מטיילות ביער , המכשפה זה עתה נשרפה בתנור והן מחפשות את הדרך הביתה , אלא שהציפורים אכלו את פירורי הלחם שפיזרו . 
וסוף הסיפור - אני לא שוכחת אותו , מחכה להפוך את הדף ולקרוא . 
