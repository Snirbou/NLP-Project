כיוון שיש באמתחתי את האוצר הנפלא הזה : אשר אל נוכחותו השתוקקתי במשך כמעט שלוש שנים . 
- אני זוכרת את הגשמים של שנת 2004 ואיך הייתי עצובה . 
ברחתי מכולם לספריה הקטנה של בית הספר ורק טבעתי ביגון הממכר שלי שוב ושוב כי ידעתי בבירור ש י' לא תאהב אותי יותר לעולם וההווה של ההוא כבר לא צריך את הנוכחות שלי בשביל להמשיך להתקיים . 
רק העבר . 
זרקתי את התיק בכניסה והלכתי להתחבא בקצה הקר יותר של המדפים כדי להחליט אם לרוק על האגו הגווע שלי והאטימות העקשת שלו ולספר לו שהוא לא יכול פשוט ללכת , כי הוא הראשון ואם כדאי להמשיך ולהאבק על החברות הטרופה שלי עם י ' , או פשוט לעצום יחד איתה את העיניים ולהרגיש איך האחיזה מתרפה מעצמה . 
ופתאום ראיתי את האדום השייקספירי הזה , מבין האפור של הימים האחרונים , והרגשתי איך הוא הדבר היחידי שאני מצליחה להפנים כשלי . 
לא הייתי צריכה יותר מזה בשביל לדעת שאהיה בסדר . 
- והיום אני ומאיה הלכנו להתרשם מחנות ספרים חדשה ברחוב צדדי של העיר , ובאמת שאין אדם אשר לצידו אני ראויה להיות בזמן מציאה כל כך גדולה . 
( : 
