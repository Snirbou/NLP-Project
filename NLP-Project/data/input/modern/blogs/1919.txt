נסעתי באוטובוס בחזרה לבית שלי , ובדרך התיישבה לידי אישה מבוגרת עם עור שחום , אוחזת בשקית מצרכים בידה ולבושה במדי נקיון של מסעדה . 
אני , לבוש מאפיין הוא הסימן הראשון שלי לסכנה , דמיינתי מיד את החוטים והמטען החבויים בתוך השקית . 
במשך כמה דקות ישבתי עם שרירים מתוחים , ולאחר מכן שקעתי במחשבות ושכחתי מהאישה . 
בשלב מאוחר יותר של הנסיעה עלו על האוטובוס שני ערסים והתיישבו מספר מושבים מלפני . 
חשבתי , איזה מזל שיושבת לידי קשישה חביבת - מראה , שום דבר רע לא יכול לקרות לי . 
אם נסביר לך , מה זה יועיל . 
בסוף אגלה ש " המסך המפוצל " הוא העוגן היציב היחידי בחיים שלי . 
ארבע שנים ותמיד מעודד , הטלוויזיה משתנה אבל האנשים אותו דבר , החיוכים אותו דבר , וזה מה שמשנה . 
סתם , זה לא העוגן היחידי . 
יש לי חברים טובים . 
עשרת הימים התפוסים האלה בתחילת יולי עושים לי בעיות בראייה למרחק , אני מנסה לדמיין חודשיים ריקים וחופשיים , וזה כמו כתם שחור באמצע . 
בעצם , אני עוד לא לגמרי בטוחה שזה יתקיים , אבל נניח לרגע שכן - יהיה כיף . 
זה לא שיש לי תוכניות אחרות לחודשיים הבאים . 
ויהיה כיף . 
אני חייבת להודות שהחופש לא מלהיב אותי כמו בעבר . 
כשחושבים על זה , השנה הזאת הייתה די חופשייה . 
ובניגוד לשנה שעברה , הפעם אין לי את סיפור הרקע , רשת הביטחון שתמלא לי את החללים החסרים . 
אז למה החופש טוב יותר ? 
אוכל בקלות להדרדר לימים שלמים לבד בבית , קצת כמו השבוע האחרון , וכמו שאני מכירה את עצמי , זה לא יגרור אחריו דברים טובים . 
לפעמים אני נזכרת במה שהיה חלק כל כך משמעותי בחיים שלי רק לא מזמן , ואיך עברתי הלאה . 
באפי , פעם זה היה הכל , ועכשיו - כלום . 
אני זוכרת איך דמיינתי את עצמי מעניקה לנכדים שלי קלטות מאובקות ומבקשת מהם לצפות , אומרת להם שהם לא יראו סדרה טובה יותר . 
במקרה הזה , אני יכולה להחזיר את המצב לקדמותו . 
לא ראיתי פרק שהוא לא המחזמר כבר שנה וחצי , בערך , ולא ראיתי קבוצה של פרקים , עם המשכיות ועלילה עונתית , כבר שנתיים - שלוש . 
אם רק אראה שוב את הכל מההתחלה , זה יחזור . 
והפעם אני גם אדע להבין את כל המשמעויות הנסתרות , כי עם כמה שניסיתי להעמיד פנים אז שאני בוגרת , ילדה בת שלוש - עשרה לא יכולה להבין לחלוטין את המשמעויות שמתחת לפני השטח . 
אני מתגעגעת לעונות הראשונות . 
הוד השרון , פעם זה היה הכל . 
אז , בניגוד לעכשיו , המחשבה לנסוע לשם הייתה מרגשת . 
כי שם היה לי נהדר והייתי נהדרת . 
כי כשעומר היה היינו שלושתינו , בהמשך ארבעתנו , בלתי מנוצחים ובלתי נפרדים . 
וצחקנו , זה היה העיקר , מכל דבר צחקנו . 
ביליתי שם את רוב הימים בחופשים . 
בכיתה ז' גרתי שם בסביבות חצי שנה , ומבחינתי הייתי יכולה להישאר לגור שם . 
זה לא יחזור אף פעם . 
אין לי צביטה בלב של געגוע . 
היה ונגמר , וזהו , אני מניחה . 
החופש יהיו לי זכרונות חדשים ? 
