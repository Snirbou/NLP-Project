הלוואי שהיה לי מה להגיד , אבל אין משהו ספציפי אמיתי ומעניין מספיק בשביל לבטא אותו בשיא הרצינות כאן , מלבד למחשבות רגעיות שעוברות בראש ובורחות מיד . 
בימים האחרונים המחשבה שעוברת לי הכי הרבה בראש היא כמה אני כלום לעצמי , ולעולם , ולכולם . 
כמה שזה לא משנה . 
כלום לא משנה לאף אחד , בסך הכל . 
זה לא שמישהו באמת צריך אותי כאן , או שאני חשובה מספיק למישהו בשביל שזה באמת יהיה משנה אם אני פה או הלכתי , אני פשוט פה וזו עובדה כזו . 
בימים האחרונים אני נכנסת בכל פעם לאמבטיה במטרה לחפוף את השיער , סוף סוף , ובכל פעם שאני פותחת את הברז המים קפואים ואני לא מסוגלת לעבור מקלחת של יותר משתי דקות . 
מזל רע שכזה . 
בימים האחרונים אני חושבת יותר מדי וחיה קצת מדי ובאופן כללי עסוקה בלבכות לכרית בזמן שאני מחבקת אותה כאילו הייתה הבן אדם היחידי שיש לי . 
כי אף אחד לא באמת צריך דווקא את החיבוקים שלי גם ככה , והכרית לא באמת יכולה להתנגד . 
אני צריכה להפסיק להתעסק בעצב של עצמי ולהתחיל להתעסק בלבנות לי חיים יפים יותר . 
אני מרחיקה אנשים ממני ודוחפת אותם מעליי . 
אני שקטה ושותקת ולא מביעה שום דבר . 
פעם הייתי גרועה יותר ביחסים עם בני אדם אחרים , אבל זה לא אומר שעכשיו אני טובה יותר . 
רצף של מילים ואותיות ומנגינות שלמות שמלוות אותי ימים ולילות ומעגל שאף פעם לא יסגר . 
אני נזכרת בעצמי של אלפיים וחמש , כל כך רחוק מעכשיו . 
נועה לובשת ג'ינס וחולצת בית ספר שחורה ופנים אפילו יותר ילדותיות מעכשיו . 
לא הייתי יפה בכלל , ואני יודעת ואפילו יכולה להגיד שעכשיו אני יפה יותר . 
אבל אז לא הייתי יפה בכלל . 
היום זה די בלתי אפשרי לראות אותי עם ג'ינס וחולצה וזהו , היום זה פשוט כל כך רחוק מאז . 
ואולי בעצם הכל אותו הדבר . 
תמיד יש לי הרגשה שאני רצה במעגלים והמעגל לא נגמר , משום מה . 
העיגול שלי ממשיך וממשיך לעד ואני לא יכולה לעצור את זה , לא יכולה להוציא את עצמי מעט החוצה ממנו . 
הכל חוזר על עצמו וכבר נמאס לי להרגיש רע , לשנוא את עצמי , לשנוא את כל האחרים . 
נמאס לי לפגוע באחרים ולהיות הכלבה הכי גדולה בעולם רק כי מתחשק לי . 
אני לא אוהבת אותי , אני מאכזבת את עצמי בכל פעם מחדש . 
