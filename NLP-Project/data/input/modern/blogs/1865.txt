היום בהארץ , כתבה על רונן עמר . 
יוצא שאני נותן הרבה קישורים מהארץ , אבל לפעמים גם מי שקורא את כל העיתון כל יום כמוני עלול לפספס דברים מענינים , בייחוד אם אין לו מידע מוקדם על נושאי הסיקור.אז לי יש ! 
רונן עמר לומד קולנוע במכללת ספיר בשדרות , ובמסגרת הלימודים עשה את הסרט הראשון שלו , " פיצה משפחתית " , סרט עטור שבחים ופרסים , והוא ראוי לכולם . 
זהו סרט מרגש ביותר ואני ממליץ לכם מאוד לתפוס אותו בטלוויזיה או בסינמטק . 
הערב משודר ביס דוקו הסרט השני שלו , " בחירות " . 
אותו לא ראיתי אבל אני אשתדל לתפוס אותו . 
מעניינת העובדה שעמר עוסק המון בסמים בסרטים שלו , אבל מצניע את עובדת קיומם עד כדי כך שצופה אשכנזי תמים שלא גר בנתיבות עלול להחמיץ את קיומם כנושא כל כך מרכזי של הסרט . 
זה הופך את הסרט שלו למאוד , אה , מורכב , מעניין , לא שגרתי , לא משעמם . 
סרט שמסתיר את הנושא המרכזי שלו אוטומאטית הופך לסרט מעניין . 
ותודה לרותם נועה ששיכנעה אותי לראות את פיצה משפחתית , בפעם הראשונה . 
מסתבר שעם רותם ראיתי את זה פעם שניה , בפסטיבל הקולנוע בשדרות . 
