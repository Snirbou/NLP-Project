כשאני יושבת אצלו בקליניקה ומדברת על הא ודא , וחוזרת אחרי אותה שעה , או שלושת רבעי השעה , אף פעם לא הצלחתי ממש לשים לב , אבל נדמה לי שזו שעה עגולה , לפעמים אפילו טיפה יותר , אל חיי הכה קטנים וחסרי משמעות וגם אותם איני מסוגלת לשאת , ותוהה לעצמי מדוע איני מצליחה להסביר את ההרגשה שנובעת מהסיטואציה , את שלל הפרשנויות החדשות והתובנות . 
לא כתבתי על כך מילה עד היום , וכמעט חלפה שנה . 
לא דיברתי כמעט ובכלל ומעטים אלו שיודעים , סוד כמוס לפרה ולסוס . 
לא הרגשתי בנוח שם , בחדר הזה , מאלצת את עצמי להוציא , לשפוך , להקיא הכל , את מה שיש ואת מה שאין , ואת מה שלא ידוע , מחכה לאיזו ישועה טיפשית , ולמרות זאת מבינה עד כמה כל זה באמת נחוץ לי , ועודני בספק עד כמה פרקטי לחיי . 
אז אנחנו מכירים כבר כמה חודשים . 
ליתר דיוק , הוא מכיר אותי . 
העזתי רק לאחרונה לצאת בהצהרה שלא עוד , גם אני צריכה לדעת דבר מה על אותו האיש שיושב מולי ואני תולה בו תקוות כה גדולות , כיוון שעד אותה נקודה ידעתי שהוא בסך הכל בנאדם אך לא הרגשתי זאת . 
מבחינתי הוא היה סוג של עושה קסמים , יישות מושלמת מנטלית ונפשית , כזו עם תשובה לכל שאלה ופיתרון לכל בעיה . 
נאיבית , כבר אמרנו ? 
אני נוטה לקחת את הדברים בדיוק כפי שהם מוצגים לי , בדרכם הפשוטה ביותר , לכן , לדוגמה , קשה לי מאוד לקבל ציניות . 
למרות שאני מבינה אותה , עדיין מספיק חסרת ביטחון בשביל לחשוב שהמשורר מתכוון לשחור כשהוא אומר שחור , ומתכוון ללבן כשהוא אומר לבן , או לפחות אוף ווייט . 
האפור קיים בתודעה אך לא ברגש , והפגיעות חוצה כל גבולות דווקא ברגעים האלו . 
העזתי , והחלתי בבוחן פתע לאותו האיש שיושב מולי , בעודני תוהה מיהו הברנש , אילו מחשבות חולפות לו שם בראשו המלומד , עם אילו תסביכים עצמיים הוא התמודד ולאילו מסקנות הגיע . 
באיזו צורה מתנהלים חייו ודרך אילו משקפיים הוא רואה את העולם . 
רנטגן , אולי ? 
האם הוא כל יכול ? 
הלא נמאס לו גם לפעמים לשמוע את פטפוטי הביצים של לקוחותיו כל יום ויום ? 
האין זה מייאש כשעובר הזמן ודבר לא נשתנה ? 
האם הוא מרגיש מסופק ? 
כיצד הוא רואה את הפציינטים שלו , כיצד הוא רואה אותי ? 
האם הוא חושב עלי מחוץ לשעות הקבועות ? 
מחוץ ללגיטימציה , מחשבות זימה אולי ? 
האם הוא יכול לרפא אותי ? 
שאלתי וקיבלתי תשובות , אך לא שאלתי הכל . 
יש דברים שאני מפחדת לדעת . 
כבר שמעתי בעבר על מטופלים שהתאהבו בפסיכולוג שלהם , ולהיפך . 
עד לא מזמן פסלתי את האפשרות הזו על הסף אך עכשיו אני רואה בבירור כיצד זה ייתכן . 
לא אומר שזהו המצב אצלי , אך הקרבה הזו לאדם שמבין אותך כל כך יכולה להטעות , לבלבל , וכשאתה מתאהב כל התפאורה מסביב חודלת מלהיות פקטור . 
אז מה אם גילו הוא כשל אבי . 
אז מה אם הוא נשוי ויש לו ילדים . 
אז מה אם אני פה על תקן מטופלת , אז מה אם אני מוציאה מכיסי 380 ש"ח בסיום כל מפגש ומפקידה אותם בידיו . 
את הנתון האחרון הייתי מאוד קרובה להשוות למפגש עם זונה , רק זונה בהיבט הנפשי ולא הפיזי , אך ההשוואה הזו לא מדוייקת , כיוון שהוא אינו מספק לי פורקן מלא , אלא חלקי . 
למעשה , עוד לא מצאתי את זה שארגיש פורקן נפשי מלא איתו . 
אהוביי לא היו פסיכולוגים והפסיכולוג שלי לא אהובי . 
אלו שני פורקנים שונים שמשלימים עצמם בתוכי , ועד שלא אשבע משניהם , ומאותו מקור , לא אהיה רגועה לעולם . 
ולכן לא אוכל להיות שלמה עם מן השוואה שכזו , כיוון שחרמנות נטו קיימת בהרבה אנשים . 
לעומת זאת , ובכל זאת , כן אוכל להשוות את עצמי לאדם שהולך לזונה כי הוא חרמן , אבל גם כי הוא מחפש קצת חום , קרבה , מישהו שיגרום לו להרגיש שהוא שווה משהו , אפילו אם זה רק לזמן מוגבל ומתוקצב , והוא לא מצליח למצוא את כל אלו בחוץ , בעולם , מרגיש את הבדידות זורמת בדם שלו , מחדשת את עצמה עם כל פעימת לב , והוא לא רגוע באמת , אף פעם . 
להלן מסקנה מספר 481 על עצמי . 
אני לא מצליחה להסביר לאנשים מבחוץ איך זה מרגיש להיות מפוענח עד העצם , עד המקומות הקטנים ביותר בנשמה שלך , כאלו שלא שמת לב שהם כלל קיימים . 
עוד לא בטוחה לחלוטין עד כמה באמת כדאי להבין את עצמך ברמות הללו , עד כמה באמת פרקטי . 
אדע את עצמי , אדע מה מניע אותי , אנסה להילחם , אחשוב שהצלחתי אך אחטוף את עצמי בפרצוף . 
אלו שמאמינים בגורל יבינו את כוונתי . 
לא משנה כמה תנסה לשנות את פעולותיך ובחירותיך , בסופו של דבר תגיע לאותה נקודה . 
רק שכאן תהיה מודע לכל התהליך , תאשים את עצמך יותר , גם על כך שלא הצלחת לשנות דבר למרות הכל , תשנא את עצמך עוד יותר , תתאבד . 
ואולי לא , מי יודע . 
כן , ייתכן שאני קצת פסימית . 
ה " קצת " היה ציני , רק לשם ההבהרה . 
מי יודע , אולי אתם כמוני . 
כך או כך , אט אט אני הופכת למכורה לאלו התובנות על עצמי ועל חיי , חייבת לבחון כל דבר על שלל היבטיו ולא סומכת על עצמי או על אחרים שידעו , אלא אך ורק על אותו האיש היושב מולי ומתווה לי את הדרך . 
כן , אני יכולה לראות מדוע אנשים לא יוצאים באמת אף פעם מהמעגל הזה . 
מי שהיה תלוי נשאר תלוי , רק שעכשיו זה עושה לו חור בכיס . 
ובכל זאת , זה עושה לי טוב לבוא לשם פעם בשבוע , מן סחיטה לספוג המטפטף שהוא הלב שלי , מכין את עצמו לעוד שבוע של התמודדות . 
אז איך אני אמורה להילחם בזה ? 
האם אני כלל צריכה ? 
האם יש בכלל על מה להילחם או שהמלחמה נמצאת רק בראש הפרנואידי שלי ? 
עד מתי פב ' 87 ... 
.. 
. 
תמיד שמרתי על הבלוג הזה מופרד מכל שאר העיסוקים שלי . 
החלטתי שלא עוד . 
אם זה מעניין מישהו : dewdadey.deviantart.com תהיתי לעצמי באמת מה ייצא מהתמונות האלו , ואם אזכה לראות אותן . 
איזה מזל שאני לא עד כדי כך טיפשה ושלא נתתי לך לצלם אותי בעירום . 
אירוניה ? 
האמנם ? 
הרגע הזה מבחינתי מחוק כמו כל השאר . 
אתה היית זה שהיה בהיסטריה שקטה מבינינו . 
אותי רק שיעשעה הסיטואציה . 
קונדומים ובדיקת הריון לא הולכים ביחד , אבל זה מה שקורה בעולם המודני לאנשים מודרנים שכמונו . 
אין לי רגשות אשם על שום דבר מתוך זה . 
לא חשבתי באמת שאני יוצרת לעצמי חיים חדשים בבטן , אבל רציתי להיות בטוחה . 
לא דחקתי בך להצטרף אלי , זה אתה שרצית . 
העיקר שזה הגיע לבסוף , באיחור של חודש וחצי . 
ולחשוב על מה היה אם כן ? 
הייתי רוצחת אותו . 
ואם לא , הייתי מפסיקה לעשן , ולשתות , וסמים ? 
ככה או ככה הם לא על הפרק עכשיו . 
למי אכפת מהמוכר המטומטם . 
הוא בטח רואה דברים כמונו כל שני וחמישי . 
וגם אם לא , הביישנות שלי מאנשי מקצוע נעלמה ממזמן . 
רואים שאף פעם לא ביקרת אצל קניקולוג . 
במחשבה ראשונה , לא רציתי להגיב . 
במחשבה שנייה , על מי אני עובדת . 
במחשבה שלישית , גם אני לא צריכה לקרוא את שלך . 
תסתום . 
התנצלותך התגבלה , עם כל חוסר הכנות שבה . 
מעניין מה עוד היה לך לומר . 
שוקיסט שכמוך . 
