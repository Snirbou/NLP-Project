דויד נלבנדיאן , האור היהודי בטניס העולמי , המדורג כיום 8 בעולם , פצוע ובספק לאליפות אוסטרליה הפתוחה . 
נלבנדיאן פרש מטורניר אדלייד , שייערך בשבוע הבא , וטס לספרד כדי להתייעץ בפיזיותרפיסט . 
מדובר בפגיעה בפרק היד , שקשה עד בלתי אפשרי לשחק איתה . 
הגראנד סלאם האוסטרלי יחל ב - 19 בינואר , וכולי תקווה שדויד , יקיר הבלוג , יהיה שם . 
הרשו לי לשלוח , מעל בימה זו , ברכת החלמה מהירה לארגנטינאי חם המזג ומלא הכשרון . 
Get well soon , David ! 
! 
! 
ואם שמתם לב לעלייה בכמות הפוסטים על טניס , אתם צודקים . 
זה בגלל אוסטרליה , וגם מרוב תסכולים על כך שנאלצתי לבטל שיעור טניס השבוע , בשל מחלתי המעצבנת . 
הייתי בעיר הזו פעמיים בחיי - בגיל 12 ובגיל 25 . 
פעם אחת עם המשפחה , ופעם אחת עם החבר הכי טוב שלי . 
זו עיר מיוחדת במינה , אחרת , מקסימה , ענקית וקטנה בעת ובעונה אחת . 
יקרה בטירוף , אבל שווה כל אגורה . 
חדשה , חדישה וחדשנית , אבל מלאה בהיסטוריה , בתים עתיקים וזמן שעמד מלכת . 
אפשר לראות את רוחות הרפאים של העבר . 
האוכל מזעזע ( אם רוצים בזול ) , אבל הלחם מדהים , ואפשר להתארגן על מזון מהסופר ולהכין פינוקים במלון . 
זיהום האוויר מטורף , אבל מזג האוויר מושלם ( לפחות בתקופות בהן הייתי ) . 
העיר ענקית ויש המון ללכת ( קשה על הפלטפוס ) , אבל יש מערכת תחבורה מעולה . 
יש בה הכל לחובבי הקניות - מעתיקות , דרך תקליטים , עד בגדים וגאדג'טים לאנשים עשירים . 
יש בה רחוב שלם שכל - כולו חנויות ספרים . 
מה עוד אפשר לבקש ... 
.. 
. 
זה לא הביג - בן ומדאם טוסו , אלא קמדן טאון , אולד קומפטון והרחובות הקטנים שליד המלון שבו שהינו . 
מתגעגעת לעיר הזו . 
זו העיר הזרה היחידה שבה אמרתי לעצמי " פה הייתי רוצה לגור " . 
חבל רק ששכר דירה עולה שם כמו 2 משכורות חודשיות של שכיר ממוצע בישראל . 
בכל פעם שאני רואה את התכנית " אוכל למחשבה " עם אייל שני , אני תוהה איך נותנים לאדם כזה להסתובב חופשי , ואיך סגל , זה שעושה איתו את התכנית , לא מאבד את השפיות בעצמו . 
יבואו כל החוכמולוגים ויפי הנפש ויגידו לי שהאדם גאון - קולינרי ובכלל . 
לגבי הקולינרי - זה עניין של טעם . 
יצא לי לאכול ב " אוקיינוס " המיתולוגית , ארוחה שעלתה 1000 ש"ח , והייתה רחוקה מאד מלהיות שווה את הסכום הזה . 
אכזבה ב - א הידיעה . 
וגאון בכלל ? 
תסלחו לי , אבל אדם שנכנס לטיב - טעם ופורץ בצווחות עונג , משל היה ילד בן 3 בדיסנילנד בפעם הראשונה , ממשש בשר חזירים ומציק למוכרים , לא נראה לי כאילו הוא עונה להגדרה " גאון ומטורף " . 
מקסימום מטורף . 
בלי הגאון . 
אחר כך הדביל הלך וקנה 20 לנגוסטינים ( לובסטרים קטנים שכאלה ) , בעודם בחיים , ורצה לשים אותם על שולחן הארוחה , בתוך קערה , כשהם מנסים לצאת מהקערה , וכך הסועדים ייאלצו להחזיר אותם לקערה כל הזמן . 
איפה צער בעלי חיים ? 
איפה המשרד לאיכות הסביבה ? 
או משרד הבריאות , לצורך העניין ? 
! 
איכשהו הוא ויתר על הרעיון , אבל הוא לא בישל את היצורים המסכנים . 
במקום , לפחות , לעשות איתם משהו מועיל , הוא לקח אותם לטיול בגולף שלו , הגיע לגדות הירקון , והשאיר אותם שם , מסודרים בשורה , משל היו נידונים למוות לפני כיתת יורים . 
מה חשבת לעצמך , בנאדם ? 
! 
לשלוח אותם לירקון זה עונש בלתי אנושי ! 
כבר עדיף היה שתטגן אותם בקצת חמאה ושום , או משהו , מאשר שתרעיל אותם ככה למוות . 
ואין לנו מספיק צרות עם זני חיות שפלשו לירקון ועושים שם בלאגן ? 
עכשיו אתה זורק שם 20 לנגוסטינים ? 
אתה לא יודע שתוך 5 שנים יצא מהירקון גודזילה - לובסטר ויאכל את כולנו ? 
שמישהו יעצור את המשוגע הזה , לפני שכולנו נשלם את המחיר ... 
.. 
. 
150 $ לחתיכת פטרית מאצטקה . 
מתנה נהדרת ליקירכם ליום ההולדת . 
דגי פראון . 
רגע , זה לא הגז הזה שעושה חור באוזון ? 
מי המתרגם האידיוט , מי ? 
! 
דג בניטו . 
בוניטה דה מאס ? 
המורדים ? 
בערוץ 8 ? 
צ'וואן מושי . 
" מושי מושי " זה לא " הלו " ביפנית ? 
צ'ן קנישי , רוקסאבורו מיצ'יבה , הירויישי סאקאי ... 
.. 
. 
ארררררררררט קווייייזיייין ! 
וכמובן - " פוקוי סאן ! 
" אני חושבת שהתמכרתי . 
( ולמי שלא רואה Iron Chef , כל זה בוודאי נראה כמו סינית . 
או יפנית , בעצם ) . 
