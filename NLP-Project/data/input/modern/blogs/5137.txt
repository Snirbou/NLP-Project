הבוקר התחיל עם טייסטו . 
אחרי שאתמול שמעתי " במקרה " בוב מארלי , זה עשה לי חשק לחזור לשמוע שוב דיסקים שלא שמעתי הרבה זמן , מהסוג של אלה שגורמים לי לרצות לרקוד ... 
.. 
. 
פדומטר המצאה גאונית ! 
לפני שנה כששלי קנתה לה פדומטר רציתי גם , אבל אמרתי לעצמי שאין לי צורך במודד צעדים אם אני הולכת לחדר כושר . 
לאחרונה כשנמאס לי מחדר הכושר החלטתי לקנות לי . 
הוא צמוד אלי כל היום וככה אני משתדלת לשרוף 500 קלוריות ביום , שזה זרז רציני לתהליך ההרזיה שאני עוברת . 
מחיר החטא 3 פרוסות עוגה , חצי ופל בלגי עם שמנת ותותים , חבילת ביסלי גריל ושוקולד עלו לי ב - 800 גרם של עליה במשקל . 
אם הייתי יודעת שזה מה שיקרה , הייתי מוסיפה חבילת ופלים ועולה קילו עגול ... 
.. 
. 
תהיות א' ( a.k.a - הבחור לשעבר ) חזר להיות מאותגר זוגית לפני כחודש . 
בשבת האחרונה הלכנו לראות סרט וכשהוא החזיר אותי הביתה , היתה לנו שיחה על סודות אפלים , סיפרתי לו אחד משלי והוא אמר שלו יש משהו אפל יותר , אבל הוא לא רצה לספר . 
חשבתי לעצמי שאם הוא מעלה את הנושא , זה סימן שהוא כן רוצה לספר , אבל חושש מתגובה . 
שלשום הוא התקשר אלי ותוך כדי שיחה סיפר . 
פחות גרוע ממה שחשבתי , אבל אם הייתי שומעת את הסיפור בלי להכיר אותו סביר להניח שזה היה משפיע על מה שאני חושבת עליו ... 
.. 
. 
ככל הנראה אני אזמין אותו למסיבת פיג'מות מחר , שיהיה לי עם מי להתכרבל . 
זה לא יהיה צעד חכם , אבל פחות יהיה לי לילה נעים ... 
.. 
. 
טל הציעה לי לקחת חל"ת ולעבור לגור בניו יורק חודשיים , בלי לעבוד ולהסתכן בהסתבכות עם רשויות החוק . 
אני שוקלת את הרעיון . 
נראה לי שאני צריכה לעשות רשימת חלומות ולעשות סדר עדיפויות מה קודם למה . 
מרוצה שהוא עומד להסתיים . 
השבוע בפעם הראשונה הרגשתי שחיקה מהעבודה . 
אחרי חצי שנה שאני כאן זה די טבעי ... 
.. 
. 
מקוה שהוא אכן יעבור בצורה נעימה . 
גבריאל גרסיה מרקס : " המחר לא מובטח לאף אחד , צעיר או זקן . 
... אל תחכה יותר , עשה היום , כי אם המחר לעולם לא יגיע , בודאי תתחרט על היום בו לא הקדשת זמן לחיוך , לחיבוק , לנשיקה והיית עסוק מכדי להקדיש להם בקשה אחרונה . 
אף אחד לא יזכור אותך בשל מחשבותיך הנסתרות . 
בקש מאלוהים את הכח והחכמה לבטא אותם , תראה לחבריך ולאהוביך עד כמה הם חשובים לך " . 
מהי האמת ? 
מביטה בעץ שחלקו מואר על ידי קרני השמש וחלקו מוצל ותוהה - מה הצבע האמיתי של העלים - זה שבאור או זה שבצל ? 
אחרי כמה שניות של מחשבה מגיעה למסקנה שאין תשובה ושניהם הצבעים האמיתיים . 
אם שני אנשים יסתכלו על העץ לכל אחד מהם תהיה האמת שלו . 
מהם החיים ? 
הדרך יותר חשובה מהיעד במקרים מסוימים ונראה לי שכך המצב גם בחיים . 
אין נכון ולא נכון בדרך שבה בוחרים והגיע הזמן להפסיק לפחד פחדים של אחרים , יש לי מספיק פחדים של עצמי . 
ככל הנראה בעוד חודשים ספורים אני אקח מזוודה ודרכון ואנסה להגשים חלום . 
אולי זו תהיה טעות לעזוב משהו בטוח ומוכר , אבל אני זכאית לעשות את הטעויות שלי וחייבת לעצמי לפחות את הניסיון להגשים את החלום לגור בניו יורק . 
רגועה אולי ההחלטה לעזוב , אולי הגלידה , אולי האורגזמות מאתמול אחרי התנזרות של שבועיים או שמא שילוב של כל הגורמים יחדיו גרמו לי להרגע . 
אני יודעת שיהיה בסדר . 
עדיין מוטרדת ולא רגועה . 
אחרי הפוגה קלה שבאה בצורת פגישה עם מיטל ( שופינג , ארוחה טובה והרבה דיבורים ) , הלכתי לישון במצב רוח טוב וכשקמתי המועקה חזרה . 
במהלך השיחה של אתמול נזכרנו באנשים שלמדו איתנו בתיכון ועלה שם של מישהו שהייתי שמחה לפגוש ולראות לאן החיים הובילו אותו . 
גוגל מוגל באתי לעבודה בלי הרבה חשק לעבוד , לקחתי קפה ומים והתיישבתי כשערימת הניירות נמצאת ליידי ומבט עסוק על פניי . 
הקשתי שמות של אנשים שלמדו איתי וגיליתי מה עלה בגורל של חלקם . 
הופתעתי לגלות שהידיד ההומו ( בהכחשה ) מאותה תקופה נהיה שחקן ועכשיו הוא מופיע בקאמרי , בחורה אנטיפטית שלא סבלתי הפכה להיות עובדת סוציאלית , הבחור שהייתי מאוהבת בו נהיה מאמן של קבוצת כדורגל , ונראה שאותו אחד שגרם לסקרנות הראשונית להופיע היגר לקנדה . 
איפה אני ? 
11 שנה מאז שסיימנו תיכון ונראה שכמעט כולם מצאו את הכיוון בחיים . 
לא שזו ערובה לאושר , אבל זה משהו שחסר לי . 
אני לא רוצה להתעורר עוד 10 שנים מהיום ולומר " זה לא מה שרציתי " . 
בגיל 30 עוד יחסית קל לשנות עיסוק , לעבור למדינה אחרת או לעשות כל שינוי משמעותי אחר , בגיל מבוגר יותר אני מניחה שזה יהיה יותר בעייתי . 
" הבעיה " המרכזית היא שלא רע לי . 
כבר " נתקעתי " בעבר במשך כמה שנים בעבודה " פרווה " , כשהסיבה העיקרית שנשארתי היתה מתוך נוחות ואני לא רוצה שהמצב הזה יחזור . 
ניסיתי לחשוב על החלומות שהיו לי ועל זה שחלק מהם לא רלוונטים וכבר לא מעניינים ו/או מאתגרים אותי יותר . 
אולי הגיע הזמן לייצר חלומות חדשים ? 
שופינג 20 ספרים חדשים נוספו לספריה הביתית שלי , באדיבות המבצע המהמם של " סלקום " . 
קניתי 2 חולצות חביבות למדי ואיתרתי חנות לחזור אליה כשאהיה רזה . 
היום , באמצע הדכדוך חשבתי שאולי הדיאטה אשמה במצב הרוח ושלא יקרה לי כלום אם רק היום אני אוכל שקית עוגיות או קופסת גלידה . 
למזלי אני יודעת שזה רק יגרום לי להרגיש רע יותר , אז באותה מהירות שהמחשבה עלתה כך היא גם ירדה מסדר היום . 
כסף בגדים ואוכל לא יתנו לי את ההרגשה שאני רוצה . 
סוף שבוע לא מאמינה שעוד שבוע נגמר . 
במבט לאחור נראה שעברו רק יום או יומיים מאז שהוא התחיל . 
אם לא הייתי מבטיחה לעופית שאני אעזור לה ללמוד סטטיסטיקה והסתברות סביר להניח שהייתי מעבירה את רוב סוף השבוע בבית . 
אבל אחרי שהבטחתי ( האחרונה שלימדתי סטטיסטיקה הוציאה ) , 100 אני לא יכולה להתחמק ... 
.. 
. 
אולי עוד מצב הרוח ישתנה ... 
.. 
. 
