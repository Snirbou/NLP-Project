שלום לקוראי הבלוג הנאמנים , ונפתח בהודעה - ערפאת מת ! 
( סתם , אבל תודו שלרגע האמנתם לי ) טוב , עבר עלי יום שגרתי למדי . 
זה התחיל משיעור חיבור , שכידוע לכל , אינו אלא בדיחה של המוסד החינוכי שלנו שהחליט לבחון אם תלמידים בי"ב מסוגלים להבחין בין מורה לחיבור לחייזר . 
העובדה שהבחנו בכך מתחילת השנה לא מנעה מהם להשאיר את אתי ברכה בתור " המורה " שלנו . 
הרשו לי להציג בפניכם שיעור ממוצע בכיתה י"ב 4 : אתי עומדת בכניסה לכיתה , מחכה שישימו לב שהיא שם . 
כעבור 30 דקות היא מעזה לצייץ " אתם מוכנים להיות בשקט ? 
" אתי : היום נלמד על .. 
. 
( ברגע זה מתחילים כולם לדבר בינהם ואף אחד לא שומע את נושא השיעור ) אתי יושבת . 
מחכה לשקט . 
כעבור 10 דקות נוספות , מצליחה אתי להעביר את נושא השיעור , מה שמשאיר , הממ , 5 דקות לעבודה . 
ואני רוצה בהזדמנות זו להציע לבית ספרנו היקר לנצל את הכסף שהוא משלם למורה - יצור זו ולעשות איתו משהו שימושי יותר , למשל , להתקין מזגנים באולם הספורט . 
למען השם , אנחנו נחנקים שם . 
אח"כ היה שיעור אנגלית . 
נתבקשנו לכתוב חיבור על Travelling is an Eye Opener וקודם כל אני רוצה לשאול - ממתי כותבים טרבלינג עם דבל L ? 
ולמה אף אחד לא סיפר לי על זה ? 
בכל מקרה , היינו אמורים לכתוב סיפור על המשפט המרנין הזה , והנה תקציר הסיפור שלי ( דמיינו את זה באנגלית עם מבטא נאה ) - - מדי בוקר אני צועד אל בית ספרי באותה הדרך המשעממת . 
היא מתחילה בביתי , עוברת דרך משרד הדואר ( ? ) וחנות המכולת ( ? ! ) ומסתיימת בבית הספר ( כמה מפתיע ) הפעם החלטתי ללכת בדרך אחרת . 
התעוררתי מוקדם , היה יום יפה , אז החלטתי ללכת מדרך אחרת . 
הדרך הייתה מלאה בפרחים ועצים . 
הבטתי סביבי והרחתי את הפרחים , והגעתי לבית הספר עם חיוך . 
( נשבעת לכם שכך בדיוק כתבתי ) . 
ומאז , אני צועד כל בוקר לבית הספר בדרך שונה . 
זה לימד אותי ( דחפתי מוסר השכל כדי שזה יראה שנון ) שלכל בעיה יש מספר פתרונות . 
ומאז בכל פעם שיש לי בעיה , אני מוצא לה מספר דרכים לפתרון , ורק אז בוחר את הטובה שבהן . 
נשבעת לכם שכך בדיוק כתבתי . 
מעניין אם קורין מודעת לעובדה שאני בכלל מגיעה לבית הספר באוטו ולא ברגל . 
ובכלל , כמה דרכים כבר יכולות להיות לאותו מקום ? 
ובכלל , מה זה המוסר השכל המטופש הזה ? 
טוב נו , נקווה שהדקדוק בסדר . 
אחרת זו תהיה השפלה אמיתית . 
אלוהים אדירים , אני מקווה שקורין תאבד את החיבור הזה . 
בטוח שהייתי תחת השפעה של משהו כשכתבתי אותו . 
אחרי השעתיים האלו ( אגב , שכחתי לציין שהתבטלו 3 שעות סוציולוגיה בבוקר - תודה לעמי שבזכותו ישנתי עד 9 וחצי , אתה המורה הנפלא ביותר בעולם ) הגיע הרגע לאכול . 
אני וירדן הלכנו לאכול בבורגראנץ ' . אני לא אפרט מה אכלתי , רק אציין שזה כלל המבורגר עם בצל ועגבניה , צ'יפס גדול ודיאט קולה . 
וזה היה טעים מאוד . 
את הקלוריות נחשב אחר כך . 
או שלא . 
ואז , חזרתי לבית הספר , ל - 3 שעות של קסם . 
סליחה , קס"ם . 
השנה אני מלמדת טטניקים אנגלית . 
אני , אנגלית . 
מעניין אם הם היו אוהבים את החיבור שלי . 
בכל מקרה , ברגע שהגענו לכיתה בה היינו אמורים לעבוד , התברר שזאת בדיוק השעה שהמנקה רצתה לנקות בה . 
ידיעת השפה העברית לא כלולה כנראה בדרישות לתפקיד מנקה במקיף א ' , אז התגובה של המנקה לבואנו הייתה " בלהבלה רוסקה ? 
" - שזה מדברת רוסית ? 
רק שאני לא זוכרת איך אומרים את זה . 
כמובן שהשאלה הופנתה אלי , כי , מן הסתם , ברור שאני היחידה שנראית רוסיה באיזור . 
אמרתי - לא . 
היא הסתכלה עלי במבט תוהה , כאילו מנסה לעכל את העובדה שאפשר להיות בהיר - עור בלי להבין רוסית , ואז אמרה לאט מאוד " מ - ד - ב - רת רו - סית ? 
" . 
מוזר לחשוב שהיא האמינה באמת ובתמים שאם לא הבנתי את השאלה שלה קודם , אני אענה בחיוב עכשיו . 
עניתי שוב - לא . 
היא המשיכה לשוטט סביבה במבטים תוהים עד שמצאנו לבסוף מישהי שיודעת לדבר רוסית ושתרגמה בשבילנו את מוצא פיה . 
בסופו של דבר הצלחנו לגרום לה לקחת את המטאטא וללכת , ונכנסנו סוף סוף לכיתה . 
מסתבר שללמד טטניקים זה לא נורא כמו ללמד זייניקים או חטניקים . 
למרות העובדה המדאיגה ש , בעצם , הטטניקים האלו הם החטניקים של שנה שעברה ( תאמינו או לא , לא חשבתי על זה לפני שמישהו העלה את זה באוזניי ) . 
הייתה קבוצה קטנה ונחמדה , למדנו פרזנט סימפל ופאסט סימפל ( וכצפוי בקס"ם , ובהתאם לחוקי מרפי , אם יש טעות שאפשר לעשות , ילדי קס"ם יבצעו אותה ) . 
לא נותר לי הרבה מה לעשות מלבד לתקן אותם כשטעו , וזה לא היה נורא בכלל . 
הרווחתי היום 60 שקלים . 
כיף לי . 
ואז באתי הביתה ונחתי קצת ואכלתי ארטיק מגה עם ציפוי שוקולד ואגוזים ואז ראיתי ארץ נהדרת ואז זהו . 
נתראה בפוסט הבא , גריני ( שחייבת להתחיל לספור קלוריות , דחוף ) ( עוד אחד מהיצורים המאגניבים , יש לי הרבה כאלה ) פירוט חוויותיי מיום ארוך מאוד זה : ראשית , היום , כידוע לכל חברי שכבת י"ב במקיף א ' , התקיימו צילומים לספר מחזור . 
שפחתכם ( הייתם מתים ) הנאמנה , חיכתה במשך רבע שעה לתורה ליד כיתה י"ב 1 , שבה התקיימו הצילומים , וזאת לאחר שחיכתה רבע שעה נוספת לערך בשירותים עד שכל בנות השכבה יסיימו למרוח את פניהן בכל האיפור הקיים ביקום , ואז סולקה בבושת פנים רק משום שחולצתה לא הייתה מכופתרת ובעלת צווארון לבן כדרוש ! 
ואני שואלת - האם בית הספר מעודד אותנו לעבריינות ? 
.. 
. 
בכל אופן , עקב עקשנות - פתע שנחתה עלי , סירבתי להחליף חולצה , ולכן נודיתי מחבריי המצטלמים . 
כך נפלו גיבורים . 
הצילומים הבאים עוד שבועיים , ועד אז יהיה עלי למחול על כבודי ולהשיג חולצה לבנה עם צווארון לבן ( כמו כל עבריינית ברמה ) או לפחות לחשוב על תירוץ טוב יותר מאשר " הצוואר שלי רגיש לצווארונים " . 
האם אני היחידה שחושבת שבית הספר שלנו מתמקד קצת יותר מדי במראה החיצוני ? 
אני נדהמת שלא דרשו מכל הבנות לצבוע את שערן לצבע אחיד כדי שחס וחלילה לא יהיו התנגשויות צבעים בתמונות . 
עזבו את זה , למה שלא נשכור עדר רובוטים זהים לחלוטין ? 
למה שאני לא אשתוק פשוט ואלבש חולצה לבנה עם צווארון ? 
האמת , אני לא יודעת . 
מכירים את זה שאתם מתעקשים על משהו ובעצמכם לא יודעים למה , ואז אתם מתחילים להמציא כל מיני הסברים שלא משכנעים אף אחד כולל אתכם , אבל בכל זאת אתם ממשיכים לדבר ולדבר ולדבר כדי שיבינו אתכם ? 
טוב , אז זה בערך המקרה הזה , חוץ מזה שאני באמת לא אוהבת חולצות לבנות עם צווארון . 
טוב , דיברתי על זה מספיק , אז נעבור לנושא הבא . 
אני חושבת שנקעתי את האגודל ביד ימין . 
ידעתי ששום דבר טוב לא יצא לי משיעורי ספורט . 
ניסיתי ( לשוא , יש לציין ) לקלוט איך עושים את חבטת הפתיחה בכדורעף , ועם כל מכה שהנחתי הרגשתי את היד כואבת קצת יותר . 
במכה השביעית לערך ( שנחתה קצת לפני הרשת , עוד קצת והייתה עוברת ) הרגשתי כאב חד באגודלי , ומאותו רגע נטשתי את המשחק לאנחות . 
יש גבול לכוח הסבל שלי . 
כרגע האגודל שלי מראה סימני הכחלה והוא כואב מעט כשנוגעים בו . 
גם אם לא קרה לי כלום , אני עדיין חושבת שזאת עילה לפטור תמידי משיעורי ספורט . 
לא ? 
אין שום דבר על זה בחוק ? 
חכו , יש לי רעיון . 
אני אעשה ניתוח אף , כמו עוד 100 בנות בשכבה בערך , ואז יהיה לי פטור כמעט עד סוף השנה . 
אה , שכחתי , אני מחבבת את האף שלי . 
בעצם , אני לא כל כך מחבבת אותו . 
אבל אני מחבבת אותו מספיק כדי להשאיר אותו איפה שהוא בלי לפרק ממנו כל מיני דברים . 
או להזיז אותם . 
או ווטאבר . 
וחוץ מזה הלכתי היום שעה בהליכון , עם מוזיקת רקע של Aqua בדיסקמן . 
אני בהחלט משתפרת . 
בסוף אני עוד אהיה ספורטיבית ( כן , בטח ) . 
שלכם , עבריינית צווארון כחול - לבן ( חיים פעם אחת , מתים פעם אחת , ובאמצע מקבלים הזדמנות - אחת ) גריני נ.ב אתם חושבים שיאשרו לי להצטלם לתמונת מחזור עם צווארון כזה ? 
( גם אני מוסיפה תמונות מגניבות לבלוג שלי , היהי ) כמו שהבטחתי , תחרות המשפטים נסגרה היום , ה - 1 לנובמבר 2004 . 
תודה לכולכם על ההשתתפות , כולכם מדהימים , יפים , חמודים , ועם חולצה לבנה עם צווארון ( בניגוד אלי ) . 
והרי המנצחים : כצפוי , המשפט שזכה במירב הנקודות ( 55 ) הוא משפט מספר 4 - " כגודל הציפיות - כך גודל הכרית " הזוכה הוא אביב , הוא לא זוכה בכלום . 
המשפט שלו , לעומת זאת , זוכה לתהילת עולם ולחופשה בפריז + אירוח בבית מלון ל - 5 ימים . 
עליי . 
במקום ה - 2 יש לנו תיקו ( 40 ) בין המשפטים 3 ( של גיל ) ו - 8 ( של לירן ) . 
המשפטים הם ( בהתאמה ) - " טלי , כשהולכים אחורה , מסתכלים קדימה או ישר ? 
" " מה פתאום , בלמים זה לא ברקס " אחריהם , משפט 10 עם 35 נקודות , משפט 6 עם 30 נקודות , ומשפטים 2 ו - 5 עם 15 נקודות כל אחד . 
משפט 7 קיבל 10 נקודות . 
שאר המשפטים לא קיבלו נקודות בכלל . 
ברכות לזוכים . 
נתראה בהצבעה הבאה ! 
