מזל שיש לי שיגרה שמחייבת אותי להצמד למשהו ברור ומחייב , כי אם לא , הייתי מזמן הולכת לאיבוד בין עננים ושמיים . 
אני מחפשת מקום להניח בו רגל אחר רגל , לנוח בחיבור לפשוט והבסיסי , ומתוך זה צומחות לי כנפיים . 
הכל מתחבר להכל ועושה שקט ופתאום נדמה שהתשובות מונחות כאן , צלולות ואמיתיות . 
לפעמים הדרכים מטוות את עצמן , לפעמים נותר לנו רק לצעוד בדרך שהיא שלנו ולא לחפש יותר מדי . 
יש דברים שנמצאים בלי שנצטרך לחפש אותם , ורק חוסר האמונה בקיים גורם לנו להתרחק וללכת לאיבוד בחיפושים אחרי רעשים מיותרים . 
יכול להיות שקט בפנים ושקט בחוץ , הרעש לא אמור להיות מפלט או מגן , וגם לא ברירת מחדל . 
ולפעמים הלבד מראה בדיוק איפה ביחד . 
חיבוקים עוטפים ונשיקות נדבקות ללחיים ולשפתיים , העיניים מדברות והאנרגיות זורמות למקומות הנכונים . 
מפחיד כמה שהכל פתאום מחליק למקום שלו , כמו פאזל , כמו צעיף משי , כמו דמעות שמשחררות רעלים . 
וכנראה שמשהו נקי במיוחד , כי לא בכיתי , לא אמש ולא הבוקר . 
כנראה שמשהו מאוד נקי . 
* תהלים סז . 
השעה תשע אפס שתיים ואני ערה כבר שעה . 
אני לא יודעת למה ואיך , כי יום שישי היום , הלכתי לישון בערך בשתיים בלילה , ולא שמתי שעון מעורר . 
אני חושבת שנדבקתי ממישהו . 
שרירי הידיים שלי תפוסים ואני לא לגמרי בטוחה למה . 
העיניים שלי עייפות , אבל אני מבינה אותן . 
הרגליים כואבות ואני מבטיחה להן קרח ממש בקרוב . 
התקתוק טבעי , הישיבה ברורה מאליה , אבל נדמה ששכחתי מה ואיך אני כותבת כאן . 
מדהים כמה מהר נגמלים כשאין ברירה אחרת . 
הבעיה היא שבדרך כלל יש . 
נוצות נוסטלגיות מתגלגלות באוויר הקריר אחרי שהשרב הואיל בטובו להשבר . 
שחזור סמלי של תנועות מפעם מצליח לקרב אליי את המהות של התקופה ההיא ולרגע אני מתגעגעת , ולרגע אני יודעת בדיוק איזה חלק מהשיר הייתי יכולה לצטט בסמס . 
אני מוותרת . 
במילא עוד כמה ימים אני בטח אשמע ממנה . 
אני לוקחת את זה כמובן מאליו ורק עכשיו טורחת להזכיר לעצמי שאולי היא תשכח , ואולי אני אתאכזב , למרות שאני באמת לא תולה את שמחת יום ההולדת שלי בה . 
( ולמה לעזאזל אני מבזבזת עליה פסקה פתאום ? 
אני בקושי מקדישה לה את הזמן הזה במחשבה . 
כמה חשוב להסביר , לתת דין וחשבון . 
אני נורא בסדר , שלא תחשבו . 
) אני אוהבת את הכורסא הלבנה הגדולה הזו שמאפשרת לי להתכרבל בתוכה באינספור דרכים שונות , אני אוהבת את הכרית הירקרקה שאפשר לחבק ואפשר לכסות איתה את הפנים כשאני מרגישה כמו ילדה קטנה ומפגרת . 
( " כמו ילדה קטנה ונבוכה " היא מתקנת . 
" ומפגרת " אני מוסיפה . 
) ואני אוהבת את הידיעה שהכל שם מותר ובסדר , שכיף לי לבוא לשם ואני מרשה לה לשאול את השאלות שכמעט לאף אחד אחר אני לא מרשה לשאול . 
( ואפילו עונה . 
) על מדשאות מטונפות וצפופות אני מקפצת ושרה עד שאין אוויר . 
אף אחד אחר לא היה גורם לי להכנס לסיטואציה הזו מרצון ולהצליח להינות ממנה . 
הרגליים כואבות והגב מתחיל להציק וחם ואנשים נתקעים בי ומדברים כשהם צריכים לשתוק , אבל יהודית היא יהודית וזה שווה את זה . 
ואיזה כיף זה שכשמדובר במוזיקה יכולים לעמוד על הבמה אישה וגבר בני חמישים בערך ולהקפיץ קהל של אנשים בני מחצית גילם או פחות , כי האנרגיות הן אנרגיות , לנשמה אין גיל ו " האהבה , אין לה כתובת ושם . 
" היום בערב בטח יהיה מיוחד . 
