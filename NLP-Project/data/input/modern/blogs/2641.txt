יש על השולחן בפינת האוכל ערימות קטנות של אושר . 
בכל אחת עטופים בניילון נצמד , ערימה של ספרים טריים מהדפוס . 
הפעם האחרונה שהיה לי כאלה היתה לפני 9 שנים , אז נולד לופוסו , ובארבע מאות עותקים פרץ בשעטה אל עולם השירה הישראלי , רק כדי להמכר די הצורך לכסות את עלויותיו ותו לו , וכל שנותר ממנו הוא פסודנים עצבני ומלא צלקות . 
והנה לא עובר עשור ( הא הא ! 
) והנה הספר השני יוצא , והפעם אחרי עריכה , ואיורים , וניקוד , ובכלל , כראוי לספר ילדים , חריזה ודפי כרומו , ועכשיו , עכשיו מתחילה המטלה החשובה - המכירה . 
אבל בינתיים , אני מתבשם לי בריח הדפוס הממכר . 
הי , קפצה לי הודעה מהאאוטלוק . 
אומר : קח כדורים , קח פרוטאינים , לך להתאמן . 
כן המפקד . 
חדר הכושר מחכה לי . 
גם השותף המסכן לאימונים . 
אני הולך לקרוע לו את התחת . 
תרתי משמע . 
היום רגליים , תאומים , ושכמות . 
מחר אלך כמו פינגוין , היום אתאמן כמו מלך . 
עדכון פוסט אימוני : החמרים החדשים עוברים מצוין . 
מחר מ' בקושי יוכל לזוז , וגם אני כבר מרגיש את השעתיים האלה . 
מצד שני , הייתי יכול עוד שעה בשקט . 
למעט העובדה שנראה לי שקצת לקחתי מנת יתר מקריאטין ( שלא לדבר על תופעות הלוואי המגעילות שלה ) יש לי רק דברים טובים לומר על CELLTECH ועל NO 2 . פגז . 
נראה במדידות של שבוע הבא , אם הצלחתי לעבור את ה 47 ס"מ . 
יש לי מטרה , ואני אנצח . 
בארבע לפנות בוקר נוחת מעלה אבק , יש צ'אנס אני פוגש אותו בבן גוריון , אני עוד מפומפם היטב . 
סבבה . 
מעולם , אבל מעולם לא היה הקלנדר שלי כל כך עמוס . 
בוודאי לא עמוס עד כדי כך שנזדקקתי לו . 
בין שלושה פרוייקטים שונים בעבודה , למכירת דירה , לקניית ג'יפ , לספר שצריך לאשר לו את הדפסת השמש , למסיבה בסופ"ש שחוגגת את הדרגה החדשה במילואים לי ולעוד שלושה חברה , אני עומד נבוך כל אימת שמישהו שואל אותי " ומחר ב 11 בבוקר ? 
" ואז אני אץ אל המחשב הקרוב לבדוק את לוח הזמנים שלי , ומתמוטט מעדנות מול המסך תחת העומס הויזואלי ( 8 בבוקר פגישה במיקרוסופט עד 12 , וב 12 ורבע כבר ישיבה עם המעצבת על ה UI של ההצפנה , ב 2 רוויו של הדיזיין של המעבד החדש , ב 5 מסירה של הפרוטוטייפ לQA , ב 7 להתקשר לעו"ד ולתת לה בראש , ב 8 לקחת ZMA , וזה אחרי אימון מ 5 עד וחצי 6 בבוקר ) אז לא , אני לא פנוי ב 11 , " אז אולי מחרתיים ב 3 ? " . ארררררררררררג . 
נכנעתי לפלאי הטכנולוגיה . 
זה לא שלא שרדתי במאבקי הצודק . 
שנים התעקשתי לא להשתמש בזכרונות הפלאפון , ולזכור בראש , אבל הנה , לאחרונה , הפכתי מומחה לשלטוט בטלפון החדש שלי ( אגב , הישן יפוג תוקפו עוד שבועיים ) , וכבר איני זוכר ולו מספר אחד , ונתוני טריויה מטופשים מטופשים כבר אכלו את כל המקום שהקציתי למספרי הטלפון ( בילי קונלי ! 
ככה קוראים לאירי הזה ! 
) . 
זה הגיל כנראה . 
יום ההולדת שבסוף החודש מסמן את כניעתו המוקדמת של המוח למודרניזם ולטכניקה . 
מצד שני , מה כי אלין ? 
עוד אני מלהטט בלוח הזמנים הממוחשב שלי , ופתאום גיליתי כמה אפשר באמת להעמיס על הלוז , אם קמים ברבע לחמש . 
הנה , הספר ששכב לו במגירה יצא מבית הדפוס ביום שלישי אחרי שנתיים של חוסר נגיעה . 
הבא בתור כבר קורם עור וגידים . 
לא כי אני רוצה . 
כי אני חייב - כתוב לי בקלנדר . 
והבית , מאוסף מקרי של מחשבים , הפך לפאר היצירה הרשתית , שלושה מחשבים מחוברים ומתוחזקים היטב , וגם חיבור לטלוויזיה . 
פתאום תענוג - ככה צריך לראות את העונה האחרונה של חברים . 
ושרק 2 ? 
מעולה ! 
ככה חזרתי לקצובה הקבועה של לפחות שני סרטי קולנוע לחודש , ככה אני מספיק ארבעה אימונים בשבוע . 
במקום פרויקט אחד בעבודה אני ממקבל שלושה , ובכל זאת לא עושה יותר מדי שעות נוספות . 
מכרתי את נשמתי לקלנדר . 
ובינתיים ? 
בינתיים אני מרוצה . 
תודה לאל , ולמצביעים של כוכב נולד , סופסוף הזוועה האורתודנטית הזו ירדה מהמסך , לא לפני שצביקה הדר עשה את כל שלא יעשה ( מה שנקרא אצלינו - להשפיע לה על הסוציומטרי ) ובידל אותה מהשאר . 
לא רק זו , אלא גם צימד אותה למאותגרת לסת אחרת , וגילה את הפך החשוב מחיי שתיהן : הן חלקו דירה באילת ! 
הידד . 
הדירה ההיא בטח היתה המקום היחיד בו מברשת האסלה ומברשת השיניים נראו אותו דבר . 
ארגינין קואוגלואט מי היה מאמין , שהפרקרסר הזה לניטריק אוקסיד , שהקופסא הקקיומנית הזו שעולה לי 80 דולר לחודש , אכן תביא תוצאות ? 
אכן , אם מישהו בחו"ל נכנס ל GNC שיקנה . 
אד בירד , זה שגילה לנו את נפלאות הקריאטין , יצא במוצר חדש . 
מרחיב את הדעת ואת כלי הדם . 
עוזר במחזור הATP . 
משמש כמשכך כאבים כמו NSAID . 
מחליק את העור . 
מעבה את השיער . 
ואפילו , עושה מה שעושה אחייניתו האחרת של הניטריק אוקסיד , הויאגרה . 
הו , תופעות לוואי מוצלחות שכאלה . 
