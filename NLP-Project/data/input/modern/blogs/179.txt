תמיד עוברת בי צמרמורת כשהצפירה נגמרת . 
עוד לא הצלחתי להבין אם זה קורה באופן בלתי מודע , או שאני גורם לזה בעצמי , עם המחשבה המרוכזת הזאת לכיוון העניין שלשמו נעמדנו . 
השנה זה יום הזכרון השני שבו מישהו שהכרתי אישית שוכב לו באדמה . 
ציקי . 
בשנה שעברה , זה היה עוד טרי מדי , הוא נהרג בזמן שרות מילואים , בשבוע של פסח . 
השנה , כבר לא מהדהד לי בראש כמו אז , איך הוא היה צועק כשהיינו במסלול , " חץ שש טעווון " . 
אני שומע רק הד של הד . 
הכל דוהה . 
אני אפילו חושב שלא אלך מחר לבית הקברות . 
כנראה גם לא לבית הספר . 
מה שאני בא להגיד פה בעצם , שקשה לי לחבר ממש איזשהו רגש להבנה הזאת של מה זה יום הזכרון ולמה הוא נועד . 
כנראה , כרגיל , אני יותר שקוע בעצמי . 
בלי פואנטה . 
