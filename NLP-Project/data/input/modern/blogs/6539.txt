פשוט להגיד לא . 
למה אני לא יכולה לומר את המילה הזו ? 
מבלי לשחק משחקים של צביעות , מבלי לשקר ופשוט לומר את האמת , מבלי לחשוש מהתוצאות . 
למה אני לא מסוגלת ? 
השעון המעורר העיר אותי ביום שלישי ה - 4.4 . 
קמתי בעודי חושבת " עוד יום של השלמות " . 
לאחר שהתעוררתי , אמרתי לעצמי ש " אולי לא אבוא היום להשלמות . 
גם ככה אנחנו לא נעשה כלום היום חוץ מלסיים לראות את הסרט ההוא " . 
ואכן לא באתי . 
החלטתי לנצל את המנוי הטרי שאבי עשה לאחרונה , ובדרך קצת להרזות . 
" אמא איפה זה בלו - ביי ? 
" שאלתי . 
בעודה מנסה להסביר לי כיצד להגיע , הכזרתי " את יודעת מה , לא משנה , תבואי איתי ועם סמדר אחר הצהרים . 
את פנויה ? 
" , שאלתי , ולשמחתי נענתי בחיוב . 
הזמן שביליתי עד חמש , עבר ככל ימי החופש שלי - בלי לעשות משהו מיוחד . 
לאחר מכן , כשאמא חזרה ועד שהתארגנה , הוציאו לי את כל החשק של לבוא ולהתאמן . 
קברתי את ראשי מתחת לסמיכה בחדר של אחותי , כביכול מראה חוסר התענינות בהתארגנויות שלהן , בטענה שעד שהן זזות , נספיק להיות שם שעה בקושי . 
לבסוף יצאנו מפתח ביתינו בשש בערב . 
לאחר הליכה בסגנון רכבת , הגענו למלון . 
המלון נראה מוזנח , והתפלאתי שהם מאחסנים שם אנשים . 
" המלון בשיפוצים " , אמא אמרה לי . 
כשנכסנו , ראיתי מקום די יפה . 
לעולם לא הייתי מנחשת שבתוך " חורבה " שכזו ניתן למצוא מקום שכזה . 
אמא פיטפטה עם איזה איש שהיה שם , ואחותי ואני הסתכלנו על הנרות המוזרים שהיו שם . 
אמא הובילה אותנו לחדר הכושר הממוקם ליד המרתף . 
העברנו את הכרטיס דרך החיישן שהיה תלוי על הקיר , ונכנסנו למלתחות לשים את התיקים . 
כשהתחלתי להשתעמם בתוך המלתחות בעוד אמא מתארגנת , שאלתי את סמדר אם היא רוצה לבוא איתי ולהתחיל להתאמן . 
" תקראו למדריך שיבוא ויעזור לכם " , אמא אמרה כששמעה את בקשתי . 
סמדר נענתה , ושתינו יצאנו כדי לכבוש את היעד הבא כשבידינו בקבוק מים ומגבת יבשה . 
עלינו על ההליכון תחילה . 
היא היתה מפוארת והיתה צמודה לה טלויזיה עם ממיר . 
הטלויזיה שלי לא עבדה . 
וכיוון שגם ההליכון לא נראה לי מחובר , העדפתי ללכת חזרה ולחכות לאמא . 
סמדר לעומתי , התעלמה מהטלויזיה , והפעילה את ה - MP3 שלה . 
" טוב , בי " אמרה לי . 
אני הייתי המומה , ואמרתי לה " מה , ככה את נוטשת אותי ? 
" והלכתי לאמא . 
אמא קראה למדריך , וכשהוא בא הוא הסביר לי ולאחותי איך בדיוק מפעילים את ההליכון . 
הוא אמר לי ללכת איזה עשר דקות , ואז לקרוא לו שיסביר לי על עוד מכשירים , כיוון שלא רציתי להיות על המסילה , כי ללכת או לרוץ אני יכולה לעשות בלי חדר כושר . 
אחרי החימום הקצר , שאלתי אותו האם יש מכשירים שעובדים על האיזור של הבטן . 
הוא כיוון אותי למכונה , אשר דרכה הייתי אמורה להרגיש את הבטן עובדת , אבל לא הרגשתי דבר , והחלטתי לעבור למכונה אחרת שבה כן אני ארגיש . 
עברתי לשני מכשירים , שאחד עובד על המקרבים , ואחד על המרחיקים של הרגל . 
עשיתי 40 סטים שלוו אחר כך בהספקה קצרה , למרות שהמדריך אמר לי לעשות 15 ואז הפסקה . 
אחרי כן , השתעממתי , ועברתי למכשירים נוספים . 
אני יודעת שספורט אמור להיות טוב בשבילי , אבל כעיקרון לא נהנתי בכלל מהעבודה שם . 
היה לי משעמם . 
קיפצתי ממכשיר למכשיר , בתקווה שאולי אמצא מכשיר שלא ישעמם אותי . 
עד שאמא אמרה שהיא צריכה ללכת , ואז כולנו פרשנו למלתחות . 
כשסיפרתי לאימי על כך שהתשעממתי , היא אמרה לי שעושים ספורט בשביל להרזות , ולא בשביל בידור . 
אבל אני לא רוצה לבזבז את זמני על משהו שאני שצריך לבצע כמה פעמים בשבוע , למרות התוצאות שזה אמור מקנה לי . 
אני מרגישה שהעולם שלי מלא בניגודים , ואני כלואה בתוך תהום המפרידה בין שני צדדים . 
מצד אחד תמיד רציתי להיות מישהו , להיות מעורבת , להיות מוכרת , אבל מצד שני , תמיד כשיש לי הזדמנות לעשות זאת , אני נסוגה . 
נמאס לי . 
נמאס לי לחזור הביתה תשושה מכל ההסתרות והעמדות פנים שמראות שהכל בסדר , והחיים יפים , כי הם לא . 
נמאס לי מכל השקרים שמספרים לי , ונמאס לי לשקר אל עצמי . 
נמאס לי שבתקופה האחרונה אני נפגעת מכל שטות , ומפרשת כל רמיזה כאל עלבון שנאמר כיריקה בפניי . 
וכבר נמאס לי שלכל מקום שבו אני הולכת , הוא מחכה לי שם , כמו טורף האורב לטרפו , עוקב אחרי לכל מקום שאני הולכת , ולא נותן לי רגע לנשום , רגע לעצמי . 
נמאס לי מכל אותם האנשים שבולשים אחרי , ומנסים להוציא עלי מידע דרך כל מיני דרכים עקיפות , כשהם יודעים שאיני רוצה למסור להם את המידע . 
אני עדיין לא מוכנה , לא יכולה לסבול את כל הרעש הסובב סביבי , כשבתוכי מערבולות של קפה . 
בלילה חלמתי שכל הילדים בכיתה שלי יוצרים איתי מעגל על הדשא . 
לפתע ערן הצביע עלי ואמר " את שמנה " . הסכמתי איתו , ולפתע הרגשתי שכולם מסתכלים עלי , צוחקים ולועגים . 
אני לא חזקה מספיק כדי להבליג את כל הדברים שנאמרו שם . 
אולי בגלל שכל מה שנאמר שם אמת לאמיתה . 
הראש שלי מתעתע בי , והפעם באמת . 
זה לא כמו השטות על הגמדים הקטנים שהמצאתי שאני רואה , גו'נים, קראתי להם . 
לא . 
הפעם אני באמת שומעת קולות . 
אני שומעת קליקים בכל פעם שאני הולכת . 
ומאז כשהייתי קטנה , הייתי יכולה לעשות משהו , לא יודעת בדיוק איך להגידר את זה , ולפתע הייתי שומעת מעין " בזז " . 
הייתי צוחקת ומפעילה את זה בכל פעם שכבעתי על מישהו , או שלא הייתי רוצה להקשיב לו . 
הייתי מדמה את זה למעין קסם פנימי , לחש מסוג כולשהו , שאני עושה וכוחו מוגבל , וע"י כך אני מתפטרת וגוברת על אותם האנשים . 
פעם שאלתי את אוחתי האם היא שומעת את הרעש הזה גם , והיא אמרה לי שלא . 
אולי אני משתגעת , אבל אני יכולה להשבע שהרעש הנפלא הזה , אמיתי . 
היום הבנתי לראשונה שכל המחשבות הרעות שאי פעם חשבתי על עצמי , כל אותם מחשבות שהיו גורמות לי לבכות מול המראה , היו נכונות . 
איני הבנאדם שאני חושבת שאני , איני הבנאדם שאתם מכירים . 
חשבתי לשנות את השם שלי פעם , לשם חדש , שיותר יתאים לי . 
אבל אני כבר לא מכירה את עצמי יותר . 
וכבר אין לי כוח . 
[ נאני , אני יודעת שאמרתי לך שהכל בסדר , אבל אני באמת שלא יכולה לדבר על זה ] . 
