החדר שלי הגיע לכאלה רמות של חוסר סדר שאני בקושי יכולה לזוז בו , לפתוח את הארון או סתם לצאת מהמיטה . 
ערמות של כל מיני דברים הצטברו בחלקים שונים בחדר , כולל שקיות של קניות שלא טרחתי לפרוק . 
עד כדי כך עצלנותי מגיעה . 
אני לא אתפלא אם אני אמצא יצורים חיים ( או מתים ) מתחת לכל הבלאגן . 
במצב הזה הכל יכול להיות . 
זה היה שבוע ארוך ומטורף , ולא הספקתי לסדר , לנקות או אפילו לעשות סלט . 
יש מחיר לעבודה קשה , אבל יש גם גמול . 
לרגע חשבתי לקחת עוזרת . 
רק לרגע . 
עבר לי . 
אני את הסדר שלי אעשה בעצמי , בכל התחומים . 
אני לא צריכה עזרה . 
שיחות ועצות יתקבלו בברכה . 
אבל את הפעולות אני צריכה לעשות לבד . 
נראה לי שאכלתי יותר מדי בורקסים על הבוקר . 
אני כנראה הרבה פחות טובה בלחתוך ממה שחשבתי . 
אני לא מצליחה . 
אני מרגישה שאני פוגעת באכזריות במישהו שעד לפני זמן רב היה יקר לי מאד . 
זה לא שאני שונאת אותו עכשיו , אבל ברור לי שהקשר הזה לא יכול להימשך . 
והיום לא יכולתי להגיד לו את האמת , לא יכולתי להגיד לו : " אני לא רוצה את זה יותר " . 
אני באמת לא יודעת מה לעשות . 
* * * ואני לא יכולה שזה יטריף אותי עכשיו . 
יש לי יותר מדי דברים , פרויקטים , אחריות , אנשים . 
לא יכולה להסתובב עם דמעות בעבודה . 
זה לא יכול לשגע אותי עכשיו . 
אסור לי לאבד את זה . 
אז זה חייב להסתיים . 
אז מה עושים ? 
* * * סופרמן נשמע מאוכזב ממני . 
זה מכאיב גם כן . 
* * * אוף . 
אולי תאהבו פחות לאחר בחינה מדוקדקת של התמונה הבאה : באמת שדי שקט בדירה שלי . 
כלומר , חוץ מהפעמים שהסירחון מתעטש כחמור מזוהם , או כשהוא מקנח את האף כמו חצוצרה חלודה , או כשהוא צועק " יש " כשנכנס איזה גול בטלוויזיה , חברתו הטובה . 
אבל כללית , די שקט . 
דירה עורפית . 
רק חבל שהעורף שלה פונה למגרש חניה גדול . 
וכך , העורפית השקטה הופכת לפרונטלית רועשת , כשהדציבלים מסופקים על ידי גורמים שונים ומשונים : חתולים בייחום פראי או סתם מריבה , שמספקים סאונד מרגש של " אוווווווווווווווווווווווווווווווווווו " ו " יאווווווווווווווווווווואואוואוווווווווווווווווווווווווווווווווווו " בטונים גבוהים ונמוכים . 
דביל עם סלולרי דבוק לו לאוזן שחושב שכל השכונה צריכה לשמוע על העסקים שלו ב - 2 לפנות בוקר . 
מכונית עם המתקן הטיפשי והמיותר שנקרא אזעקה , שהחתול בייחום ( ע"ע ) קפץ עליה והפעיל אותה , ועכשיו יעברו 45 דקות עד שעה עד שהאידיוט יבין שזה שלו וירד לכבות , אם הוא בכלל מתעורר . 
חבורת פרחחים חנונים שמשחקים RD&amp;D ( או לחילופין מתאמנים באליפות העולם לקרב מקלות ) וחושבים שהם נורא מגניבים . 
אותו דבר כמו הקודם , רק עם סקייטים . 
אמא עם ילד שמעצבן אותה ( ואותי ) : " דני , תיכנס לאוטו ! 
! 
! 
עכשיו ! 
! 
! 
שב בשקט ! 
! 
! 
מהר ! 
! 
! 
" ... 
.. 
. 
אול גם את תשבי בשקט ? 
והלהיט של אתמול בלילה - מצעד הצופרים . 
ב - 3 לפנות בוקר החלה לצפור אחת המכוניות באופן רציף . 
ככל הנראה על דעת עצמה . 
ככל הנראה נכנס בה פולטרגייסט . 
ככל הנראה פעם הבאה אני יורדת עם גפרורים וחומר דליק לחניון . 
ככל הנראה הבעלים שלה ימות בגהינום בייסורים קשים . 
ובשלוש מלים - יחי אטמי האוזניים ! 
כמויות מטורפות של כסף שאינו שלי בוזבזו היום בקניון , בעיקר על מוצרי טקסטיל . 
את הבגדים אבא מימן . 
את החזיות ב - Women Only ( חנות משובחת עם מוכרת מקסימה וחזיות מעולות . 
מתחרה אמיתית למירל ) תממן אמא . 
את התיקים מימנתי אני . 
וגם את מוצרי הטיפוח . 
לא קניתי גאדג'טים או עטים או מחברות יוקרתיות . 
ממש קניות של כוסית . 
המתקשרים - בהתאם לציפיות . 
בעיקר הלא - מתקשרים . 
אבל שטויות , זה רק מקל על ההחלטה . 
וחוץ מזה , היום עוד לא נגמר . 
החגיגות יימשכו גם מחר . 
אין רחמים עצמיים על הגיל המתקדם . 
אושר לא נמדד בשנים , הוא נמדד ברגעים . 
יום הולדת שמח לי ! 
! 
! 
ותודה לכל המאחלים והמחמיאים . 
זה מאד נחמד ונעים . 
מחר יש לי יום הולדת , כמו שרובכם ודאי אינכם יודעים . 
מנסיון העבר ואירועי ההווה , אני יודעת שמלבד המשפחה , רוב האנשים מפתחים אמנזיה מתקדמת כשזה מגיע ליום ההולדת שלי , ובשלב כה מתקדם בחיי ( 28 , כן , למי שלא הבין מהכותרת ) , אני בהחלט כבר לא מתרגשת מזה . 
המשפט " אם אין אני לי מי לי " אינו נכון רק לאוננות , אלא גם להרבה דברים אחרים . 
אז ציפיות לברכות ואיחולים מחברים ומכרים - אין . 
החגיגות , לעומת זאת , נפתחו כבר היום . 
ובכן , החגיגות נפתחו בניקיון . 
נקיון של מערכת יחסים שעבר זמנה , שרק פגעה בי בזמן האחרון וגזלה ממני הכל , החל מכסף וכלה באנרגיות . 
זה מאד טוב להיות נקיים , שתדעו . 
מחרתיים צפוי ערב משפחתי מלא בירה , שאר אלכוהול וג'מבו שרימפס בפאב השכונתי . 
היום כבר הספקתי לבקר אצל הספר ( המכונה גם " המרוקאי המשוגע , כפרה עליו " ) , לצעוק עליו , לתת לו לצעוק עלי , לזרוק אצלו כמה מאות שקלים ולצאת כוסית - על - שחבל - לכם - על - הזמן . 
" את שרופה עלי " , הוא הודיע לי בצאתי משם ענייה אך מרוצה . 
יש משהו בדבריו , הכלב . 
מחר אני אמנם עובדת בחלק מהיום , אבל בחלק הפנוי שלו אני כבר אמצא מה לעשות . 
אולי נסיעה מעניינת בענייני מחשבים , אולי שריפת מזומנים מסיבית בקניון , אולי אפילו יומית אם יהיה לי זמן . 
הטלפון יהיה פתוח . 
אמא שלי ואחותי צריכות בוודאי להתקשר . 
אבא שלי אמור לשלוח פרחים . 
כל מה שיהיה יותר מזה - תפאדלו . 
מכל השאר אני באמת לא מצפה לכלום . 
לא לשיחת טלפון , לא ל - SMS ובטח לא לאיזו מתנה צנועה . 
ככה זה אנשים . 
ואני אומרת את זה בלי בעסת - יומולדת , אלא כעובדה . 
כי ככה זה . 
יש לי שערות קטנות על הפרצוף מהתספורת . 
עוד לא המציאו את הפטנט להוריד את זה ? 
ומה אאחל לעצמי ליומולדת ? 
אה , זה מחר ! 
! 
! 
בל נקדים את המאוחר . 
צריך להעריך את עוז הרוח של אדם שאומר לך " באמת שמתי לב שכבר מזמן לא כתבת לי מייל " , בעוד שעברו 3 חודשים מאז שהוא טרח לענות לי על מייל בפעם האחרונה , שלא לדבר על העובדה שכמעט אף פעם הוא לא יוזם מיילים עצמאית . 
אני כמעט כל היום און - ליין . 
מיילים זו אחת מצורות התקשורת המועדפות עלי , בטח הרבה יותר מתוכנות מסרים מיידיים . 
אם אני לא שולחת למישהו מיילים כהרגלי , זה לא כי אין לי זמן , אלא כי נמאס לי מהחד - צדדיות שבלשלוח מיילים לאוויר בלי לקבל תשובה מדי פעם . 
אבל לאנשים יש אומץ . 
להגיד לי שאני אגרסיבית ומגעילה ו " תמיד צודקת " זה דבר אחד , אבל להגיד לי שאני " לא סופרת ממטר " את המתלונן , זה מצריך ביצים מנחושת וכנראה גם טמטום מתקדם , במיוחד לאור העובדה שזה בא מהפה של אחד שבחודשים האחרונים היה צמוד לי לאוזן ולמוח כמעט 24 שעות ביממה , לאור גירושים מכוערים במיוחד . 
אחד שהתחיל להתפרק לי מול העיניים עד שאמרתי לו שייקח את עצמו בידיים , בשלב שכבר לא כל כך שינה לי אם הוא יעשה את זה או לא , כי ידעתי שאין לנו ממש מה לחפש ב - So - Called חברות הזו . 
להגיד לי שאני לא נותנת מעצמי , לא רואה אף אחד , זה לא סתם אי צדק . 
זה לא סתם עוול . 
זה לא סתם עלבון . 
זה פשוט להגיד משהו שאין לו שום אחיזה במציאות . 
כמו להגיד שיגאל עמיר הוא אדם טהור ללא כוונות רעות . 
ואולי אני לא תמיד צודקת , אבל בוודאי שהצדק עמי כשאני משערת ( או יותר נכון , יודעת ) שלאדם שמולי אין מה להגיד . 
שזו מגננה קלאסית של אחד שפוחד פחד מוות שאני אפתח את כל ספרי החשבונות . 
כי ברגע שאני מנסה להעלות את השיחה לפסים הגיוניים ובעלי משמעות , ברגע שאני מבקשת דוגמא להתנהגותי המגעילה , אז מתחילים העלבונות , הכינויים והצעקות . 
וזה מרגיז אותו , כל כך מרגיז אותו , שאני לא נגררת אחריו . 
שאני לא מוכנה לרדת למקומות הנמוכים האלה . 
זה מרגיז אותו , כי מסתבר שהוא לא ממש ברמה שלי ולא מסוגל לנהל איתי דיון אינטיליגנטי או בוגר , כי ברגע שקצת קשה - אז נשברים . 
למה לא ראיתי את זה עד עכשיו ? 
ראיתי . 
ויעידו היומנים שלי וגם חלקים מאד מסוימים בבלוג . 
ראיתי והתכחשתי . 
כהרגלי בקודש . 
מי אמר שאני מושלמת ? 
Old habbits die hard . 
אני רחוקה משלמות מרחק שנות אור . 
אבל לפחות אני מוכנה להתמודד עם מה שיש . 
אני מוכנה להעמיד דברים במבחן ובמשפט . 
זה שזורקים לי האשמות נטולות ביסוס לחלל האוויר לא נחשב . 
זה גם אחותי הקטנה יודעת לעשות . 
לרגע הייתי עצובה כשהשיחה המגעילה הסתיימה בחטף ובעצבים ( אולי אני באמת אגרסיבית ! 
) . 
לרגע היו לי דמעות בעיניים . 
אבל מה שבדרך כלל היה מביא שיטפון , דכאון של כמה ימים , עצבים ונסיונות נואשים ליצור קשר , נגמר בדיוק בזה - כמה דמעות בעיניים ומייל קצר למישהו שאולי אכפת לו . 
זה , לבד , הוא הסימן הטוב ביותר שנגמר לי . 
מתי הוא יבין את זה ? 
בעיה שלו . 
הוא היה מונח לו סתם כך , על הרצפה במסדרון . 
אנשים עברו שם אבל רק אני ראיתי אותו , למרות שהייתי באמצע שיחה עם מישהי . 
כשראיתי אותו כבר לא הקשבתי לה . 
כאילו עצרתי הכל . 
התכופפתי להסתכל עליו מקרוב . 
יצור כל כך יפה , עדין , שברירי וקצר - חיים . 
והנה הוא , במסדרון האפרורי , ביום אפרורי ומעצבן , לא שייך לחלוטין וקורא לי בקול רם וצלול . 
בעדינות , שלחתי את האצבע שלי אל מתחת לרגליו הדקיקות , המדגדגות . 
הוא לא עף ולא ברח . 
הכנפיים שלו היו מחוברות אחת לשנייה עדיין . 
בחלק מרוחק שלי , שמעתי מישהי אומרת שאולי הוא מת . 
אבל אני הרגשתי את הרגליים שלו זזות על האצבע שלי , ואחרי כמה שניות הוא פשוט התיישב שם . 
פרפר עם כנפיים סגורות . 
הסתכלתי עליו מופתעת לחלוטין , עיניים פעורות ואפופת שמחה בלתי ברורה . 
הוא פשוט ישב שם , על האצבע שלי , עדין וקל - משקל , ולא עשה כלום . 
רק דיגדג אותי עם הרגליים שלו . 
הלכתי לאט אל החלון , עדיין באמצע שיחה בעצם , אבל בעולם אחר לגמרי . 
עולם שבו הכל נכון , טבעי ושייך לרגע . 
עולם קסום של אגדות , פיות וציפורים . 
עולם שבו פרפר יושב לי על האצבע . 
החזקתי אותו שם , מחכה לראות מה יקרה . 
הוא התחיל להזיז את הכנפיים . 
אמנם היינו באמצע העיר , אבל החלטתי שעדיין עדיף לו להיות בחוץ מאשר בתוך המסדרון המחניק . 
לאט , בעדינות , הנחתי אותו על אדן החלון . 
היה נדמה לי שהוא לא רוצה ללכת . 
אולי היה לו נחמד על האצבע שלי . 
אבל בסוף הוא התיישב בעדינות על הקיר . 
כמה שניות אחר כך , הכנפיים שלו זזו , נפתחו והוא עף , קצת מהוסס , התרחק ונעלם - פרפר צהוב ויפה שיצא לסיבוב המהיר שלו בעולם . 
יכול להיות שהוא רק בקע כמה דקות לפני כן , אם כי לחלוטין לא ברור לי מה בדיוק הוא עשה במסדרון העבודה שלי , למרות שגלמים לא חסרים אצלנו , באופן עקרוני . 
את השיחה המשכתי . 
היום חזר להיות אפרורי , העולם הקסום נעלם . 
אבל הצבע הצהוב שלו , הדרך שבה הוא התיישב לי על האצבע ואיך שהוא עף לו לטיול בעיר נשארו כתמונה מבהיקה ביופיה אצלי בראש - פרפר אחד קטן שגרם לי לחייך כמו ילדה קטנה , דלת שנפתחה לי לרגע לעולם הטבע המופלא , עולם שתמיד גורם לי לעמוד משתאה ונפעמת מול היופי , ההדר והקסם שבו . 
האצבע שלי עדיין מדגדגת . 
