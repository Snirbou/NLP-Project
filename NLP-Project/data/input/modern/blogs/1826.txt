אמן הגרפיטי קלון מוסר : הפתיחה של קאפזולה : חנות\גלריה לאומנות רחוב , גראפיטי ומהדורות מוגבלות . 
צבעי ספריי של חברת מונטנה קולורס מספרד , בעלת שם עולמי וותק של שנים בתחום אומנות הרחוב וגראפיטי . 
מבחר עשיר של 120 גווני צבעי ספריי + מארקרים רחבים בשלל צבעים . 
ספרים , מגזינים , בובות אספנים ויצירות אומנות אורגינליות של אמני רחוב מהארץ ומהעולם . 
הפתיחה ביום שישי 18.05.2007 , בשעה 12:00 גאולה 42 , תל אביב מוסיקה : אמיר אגוזי , botanika records אומנים מציגים : Duni , Klone , Know Hope , Dem 1 , Nesca ועוד אמנים מזדמנים ... 
.. 
. 
מה אתם יודעים . 
וספתא שלי הייתה אומרת : זה סימן שהמשיח כבר קרוב . 
איזו עיר זאת חיפה ! 
אתה עולה במדרגות בית משותף , מגיע לקומה שלישית , הופ ! 
גמל ! 
בגודל טבעי ! 
( צבוע על דיקט ) . 
עוד חצי קומה ואתה בדירת גג עם נוף משגע לארבעה כיוונים , צד אחד הר , צד אחד נמל , צד אחד גן עם רוסים שיכורים . 
חיפה עיר של אנשים שפויים . 
אין להם לא את הפוזה המזוייפת של תל אביב ולא את הפסיכוטיות המשיחית של ירושלים . 
לקחה את הטוב מכל העולמות - גם ים , גם הר . 
בירושלים 3 דתות של פסיכוטים רצחנים , בחיפה דת אחת של עשירים רודפי שלום . 
או במילים אחרות , איזה כיף היה לנו בחיפה ! 
זה התחיל מתחזיות מזג אוויר מנבאות רעות , והתקשרנו לדוד גוטסמן , המו"ל של פרדס , שארגן את דוכני הקומיקס , די בדאגה . 
שאננותו הטרידה אותנו . 
הגשם הצפוי הפחיד אותנו , וגרם לכמה מהכוכבים הצפויים לבטל את הגעתם . 
אבל כמה אמיצים בכל זאת עלו על הרכבת לחיפה : עדי ושחר , עופר זנזורי , עבדכם , עמית ונטע מ - MFM . 
מסתבר שמלא אוצרות תל - אביביות נחשבות התמנו בשנה האחרונה לאוצרות בגלריות שונות בחיפה , והן ארגנו את יריד האמנות " איפה ? 
בחיפה ! 
" , בהפקתה של מעין שלף האוצרת התותחית . 
היו מלא פתיחות של תערוכות , והאירועים התרכזו סביב ציר הכרמלית , הרכבת התחתית שמטפסת מהים ועד ראש ההר , שהפכה לדיסקו נייד ניצוחו של אליק מבומבאקלאט . 
והיה גם אוטובוס אמנות של קבוצת סלונה , ועוד ועוד . 
והיו גם מופעי רחוב , אמני גרפיטי , וכו וכו . 
אנחנו מוקמנו ברחוב מסדה בהדר הכרמל . 
הדר היא שכונה שירדה מגדולתה מזמן , וכיום נחשבת לשכונה קצת לא סימפטית בלילה , אבל מחירי השכירות הזולים מושכים אליה בתי עסק קטנים אך מוצלחים ונראה שהם מנסים לעורר את הרחוב . 
דוד פתח חנות קטנה של הוצאת פרדס שמתפקדת גם כגלריה בדיוק מול התחנה של הכרמלית ברחוב , וכמה מטרים משם יש בתי קפה קטנים ובכיוון השני נפתחה בדיוק השבוע חנות של ברוקן פינגאז , קבוצת גראפיטי\עיצוב אופנה חיפאית מגניבה למדי . 
מייד קניתי חולצה . 
הגענו לשם בחמישי בארבע , והיינו עד שישי בארבע . 
דוד היה ממש מלך והכין מראש שולחנות מסודרים עם מפות יפות . 
לידנו פרסה חנה ספרן , מנהיגת ארגוני הנשים הנערצת , עודפי ספרים מספריית אישה לאישה ב - 10 ש"ח האחד - כולנו מצאנו מציאות . 
חנה התלהבה מאוד מהסטיקר שלי ( ראו הפוסט הקודם ) והוא הפך ללהיט בארגון הנשים בחיפה . 
בחמישי טיפטף לסירוגין , אז הצמדנו את הדוכן לקיר שיירטב כמה שפחות , ובסוף הכנסנו את השולחנות לחנות . 
בשישי לא ירד גשם בכלל עד שהלכנו . 
החיפאים קהל אינטיליגנטי ומכרנו המון , גם עדי ושחר . 
היה נחמד מאוד . 
דוד ארגן לנו מקום לישון , את דירת הגג שתיאורה פתח את הפוסט . 
אני כבר הייתי גמור כשהגענו אליה בסביבות אחת ונרדמתי לחצי לילה בחוץ . 
נראה לי שמתפתחת אצלי דלקת גרון . 
חבל שלא כתבתי אתמול , מייד כשחזרתי , כי אז הכל היה יותר טרי לי בראש . 
פגשנו מלא אמנים תלאביבים שבאו לפתיחות שלהם , וגם לא מעט מקומיים . 
בשישי הגיעה קבוצה ענקית של יהודיות אמריקאיות בלונדיניות כוסיות עם חזה ענק שהוציאו לנו את העיניים . 
בכלל היו מלא בחורות יפות בחיפה . 
בקיצור , אם אתם מוציאים לאור , אל תסרבו לדוכנים בחיפה . 
ואתמול הגעתי הביתה , פרקתי את הציוד וגיליתי שכייסו לי איזה אלף שקל מהכנסות היריד . 
( או שסתם איבדתי אותם , לא יודע ) . 
אה , נו , אי אפשר לנצח בכל החזיתות . 
תמונות מחיפה אצל דנושה , ראם , נטע , מי עוד ? 
