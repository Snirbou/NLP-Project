המסקנה המרכזית ליומולדת 30 : לתכנן טוב יותר את החגיגות . 
היום הראשון לחגיגות התחיל ברגל ימין . 
בבוקר קיבלתי חיבוקים , נשיקות וברכות שונות ומשונות מהאנשים שעובדים איתי . 
בנוסף ל " בריאות ואושר " השכיחים היתה מי שאיחלה " בשנה הבאה חתונה ועוד שנתיים ברית " ולעומתה היתה מי שאמרה " אני מאחלת לך שנה עם הרבה זיונים " , מה שגרם למישהי אחרת ( בשנות ה - 40 לחייה ) להוסיף " תעשי כמה שיותר סקס - זה בריא " . 
הבאתי עוגה , מה שגרם לשירה המונית של " איפה , איפה העוגה " בנוסף ל " היום יום הולדת " המוכר . 
בזכות זה שהמנכ"ל והסמנכ"ל נעדרו היו כאלה שהרגישו יותר חופשי מהרגיל וקולות השירה די הרעידו את הקירות ... 
.. 
. 
בערב הסתובבתי עם מיטל בקניון והייתי צריכה לבחור לעצמי מתנה ממנה , מה שהיה משימה די קשה ( מאזניים טיפוסית - קשה לי לבחור ) . 
ישבנו לאכול במסעדת דגים משובחת ואז פתחתי את המתנה בקריאות שמחה ו " איך הצלחת לקלוע בדיוק לטעם שלי " - היה משעשע למדי ... 
.. 
. 
את הלילה חלקתי בין בית קפה למסעדה נוספת . 
היה רגע לא נעים כשהגעתי עם יעל לבית קפה וגילי ישבה שם עם חברה שלה . 
שתיהן רבו לפני שבועיים והיה רגעי מבוכה כשהן לא דיברו אחת עם השניה . 
אמרתי שלום לגילי ולחברה שלה וישבתי עם יעל בצד השני . 
אחרי שסיימנו לשתות יעל היתה רעבה , אז הלכתי איתה למסעדה בהמשך הרחוב . 
היא אכלה סושי בזמן שרק שתיתי . 
היום השני בקושי קמתי אחרי כחמש שעות שינה , אבל הכרחתי את עצמי . 
איזה מתנה יפה זו היתה כשעליתי על המשקל וגיליתי שכמעט שני קילו נוספים " נעלמו " בשבוע האחרון . 
כמעט כל מי שראה אותי בשבועות האחרונים שם לב להבדל . 
בחודש האחרון הורדתי 4 קילו במשקל . 
בקצב הזה , אני אגיע למשקל יעד של תחילת 2007 עוד לפני ה - 1 בינואר . 
חזרתי הביתה , לנמנום שהופרע בטלפונים של חברים שהתקשרו לאחל " מזל טוב " וכשקמתי סופית הלכתי לביקור אצל הקוסמטיקאית . 
קיבלתי מהעבודה גם מתנה וגם כסף , עדיין לא החלטתי עם מי לחלוק את המתנה , אבל לכסף נמצאה מטרה מאוד מהר - מניקור ופדיקור . 
העניינים התחילו לא להסתדר בערב . 
אחרי שבועיים של הרהורים עם מי לחגוג ואיפה בחרתי מקום והתקשרתי לכמה חברים . 
אמא שלי הודיעה לי בתחילת השבוע שעושים ארוחה לכבוד יום ההולדת וערב החג בשישי בערב . 
אמרתי לה שאני מבקשת שזה יהיה מוקדם , כי אני רוצה אחר כך גם להיפגש עם חברים . 
ואז כל מה שיכל השתבש - סגרו את המקום שרציתי לשבת בו ולמזלי גילי עברה לייד והודיעה לי שרוב המקומות באזור סגורים בגלל ערב החג . 
בנוסף , הארוחה התחילה שעה אחרי הזמן המתוכנן , כי הגחלים החליטו לא לשתף פעולה . 
מצד אחד הייתי לחוצה כי הייתי צריכה לבחור מקום חדש ומצד שני הייתי עצבנית כי לא ידעתי מתי הארוחה תתחיל ותסתיים והייתי צריכה לעשות בירורים וטלפונים ברגע האחרון - להודיע לכולם על השינוי במקום ובשעה . 
בסופו של דבר , הכל הסתדר - האוכל היה טעים , כמו גם הקינוחים המשובחים שהכינו לי ואחרי שנים , שמו לי נרות על העוגה וכיביתי אותם בנשיפה אחת . 
לראשונה , בלי לבקש משאלה . 
החלפתי בגדים ורעננתי את האיפור תוך 10 דקות . 
מיקי הגיעה אלי עם עוגה ומתנות , גילי עם מתנה , בלונים ועם חברה שלה שאני מסמפטת . 
הן היו יחד בשעות הערב , אז אמרתי לגילי שאם היא רוצה להביא אותה - בכיף . 
ענת ויובל חיכו לנו במקום שבחרתי שהיה מוצלח מבחינה ויזואלית , אבל לקה בחסר מבחינה קולינרית . 
הייתי שם לפני למעלה משנה , בגלגול אחר שהוא היה בין בית קפה לבר ועכשיו הוא השתנה לבר , כך שלא היה קפה בנמצא . 
היה ערב חביב , עם כמות נכונה של אנשים . 
פעם אחת חגגתי עם בערך 15 חברים וזה היה די קשה , כי רוב הזמן עברתי בין אחד לשני , בניסיון לדבר עם כולם . 
כאן הייתי במצב שיכלתי לתקשר עם כולם מבלי לזוז מהכסא . 
בסביבות 2 בלילה נכנסתי הביתה ובכח גררתי את עצמי למקלחת , לפני שנכנסתי למיטה . 
בין הטלפונים היתה שיחה עם טל , שעכשיו מתחילה להבין את הקושי בלהיות אמא טריה . 
בגלל שהאפרוח שלה בן שבועיים היא מקורקעת לבית וכדי לחגוג איתה אני אצטרך לנסוע עד אליה , מה שאעשה בשבוע הבא . 
היא חסרה לי בשבועות האחרונים . 
הטלפון הלא נעים של היום היה משלי . 
חשדתי שהיא תתקשר והחלטתי לא לענות . 
אבל בדיוק כשהיא התקשרה משהו קרה לצג של הסלולרי שלי ולא הופיע השם עד שלחצתי על הכפתור הירוק . 
ברגע שראיתי את השם ניתקתי וכשהיא התקשרה שוב לא עניתי . 
היא השאירה הודעה " היי , התקשרתי להגיד לך מזל טוב , למרות שאני עדיין כועסת ופגועה והנה , נוכחתי לדעת שאת גם ניתקת לי את הטל ' כשהתקשרתי , אז בכל זאת מזל טוב " . 
שמחתי שלא דיברתי איתה . 
כי ברור לי שאחרי שהיא היתה אומרת " מזל טוב " שוב היה מתחיל ויכוח ואני לא מוכנה לבזבז עליה אנרגיות . 
הבחור ( לשעבר ) התקשר אלי בצהרים , לאחל לי מזל טוב ולהודיע שהוא בדרך למרכז ושעד שבת בערב הוא פנוי . 
אמרתי לו שיש לי תוכניות לערב וללילה ושנראה כבר לגבי שבת . 
למרות שאמרתי לו כבר לפני כמה שבועות שאני מאשרת לו לקחת אותי לחו"ל , גם אם אנחנו לא יחד , הוא החליט להישאר בארץ ... 
.. 
. 
איילת חיפשה אותי כשהייתי באמצע הארוחה עם המשפחה והטלפון היה רחוק ממני . 
לא רציתי להזמין אותה לאותו בר . 
אני מעדיפה להיפגש איתה לבד . 
היא בן אדם טוב וחברה טובה , אבל רמת האינטיליגנציה שלה מפריעה לי . 
בעבר ניתקתי איתה קשר בגלל זה , אבל אחרי חיזורים נמרצים מצידה , הגעתי למסקנה שאני לא צריכה לנהל דיונים אינטיליגנטים עם כל מי שאני מכירה ושנעים לי להעביר איתה שעתיים בשתיית קפה וסמול - טוק מדי פעם . 
שלחתי לה הודעה עם תודה על ה " מזל טוב " שאני אפגש איתה למחרת . 
היום השלישי לחגיגות ( וכנראה האחרון ) גירדתי את עצמי מהמיטה קצת לפני חצות היום וגיליתי שגם החודש הגוף שלי לא מכיל בתוכו את ישו 2 ... 
.. 
. 
בין קריאת ספר לצפיה בטלויזיה קיבלתי טלפון שבישר שהאחיינים שלי ושני הוריהם נמצאים בסביבה ורוצים לבוא לבקר ( הגיע הזמן שיראו את הדירה שלי אחרי שאני גרה כאן שנתיים וחצי ) . 
30 שניות אחרי הם צלצלו באינטרקום . 
לא היה לי זמן לסדר , בקושי הספקתי להחליף בגדים . 
שלושת רבעי שעה אחרי , כשהאחיינים שלי התחילו לריב וכחצי מהעוגה נאכלה הביקור הסתיים . 
את שעות אחר הצהרים והערב העברתי עם איילת , שהגיעה עם החצי הראשון של המתנה ועזרה לעוד חלק מהעוגה המשובחת להעלם . 
היא למדה צורפות בחודשים האחרונים והכינה לי טבעת מאוד יפה . 
אני סקרנית מה החלק השני של המתנה ... 
.. 
. 
מעניין אותי אם ומתי בונבון ייזכר שהיתה לי יומולדת . 
בגלל שהוא נוטה לשכוח , הזכרתי לו לפני חודש , אבל זה לא ממש עזר . 
איחולים ותכנונים כדי לא ללקות בדכאון יום הולדת בשנה הבאה החלטתי לעשות תכנונים מראש . 
את התוכנית לגבי איפה לחגוג ועם מי אני אעשה חודש קודם ולא ברגע האחרון . 
אני אהיה רזה . 
שנה זה זמן שפוי כדי לעשות ספורט ולאכול בצורה נכונה , שתגרום לכל הקילוגרמים העודפים להעלם . 
המתנה הראשונה שלי לעצמי היא שבגיל 30 אני אשקול מקסימום כפי ששקלתי ביום הולדת 20 . 
המתנה השניה לעצמי תהיה רכב או טיול לסין . 
אם לא יקרה נס ואני אזכה בכסף או אכיר בחור עשיר , אני לא אצליח להגיע לניו יורק בחג המולד הקרוב ו/או לקרנבל בברזיל בפברואר הקרוב . 
אם אני ארסן את האופי הבזבזני שלי , עד לשנה הבאה אני יכולה לחסוך 10,000 ש"ח - מספיק כסף כדי לנסוע לסין או לחלופין כדי להוות בסיס לקניית רכב ( אני מניחה שלמטרה הזו יהיה מי שילווה לי 10,000 ש"ח נוספים ) . 
הלוואי שאני אכיר מישהו וזה יהפוך לקשר רציני ואהבה גדולה שתשבור את השיאים של מה שהכרתי . 
אחרי השנה שעברה , אני מאחלת לעצמי המון בריאות . 
החוסר בבריאות גרם לי להבין את גודל החשיבות שלה . 
אני מקווה ששנתי ה - 29 תהיה מאושרת ומהנה יותר מאלה שקדמו לה . 
כנראה שלא תקראי את המילים האלה . 
וגם אם תקראי , ספק אם תהיי מוכנה לקבל אותם . 
יותר סביר שתסבירי אותם ב " היא כועסת עלי " או " אני לא יודעת מה עובר עליה " . 
יכול להיות שגם אני לא מבינה אותו לגמרי או מסתכלת על הדברים ומפרשת אותם בצורה לא מדוייקת . 
מה שאני יודעת בוודאות זה ששיקרת לי . 
לא פעם ולא פעמיים ולפחות פעם אחת עשית את זה מול הפרצוף שלי , בלי להניד עפעף . 
לא ברור לי לגמרי איך החברות בינינו נמשכה כל כך הרבה שנים . 
בהתחלה כשהיינו שלישיה עם דנה הכל נראה טוב , אחר כך כשהיא התרחקה מאיתנו , זה גרם לנו להתקרב ורק בחודשים האחרונים התחלתי לפתוח את העיניים ולראות מי את באמת . 
קשה לי לנתק קשרים , במיוחד ארוכים ואם לא היית אומרת את אותו משפט שהראה את הסלידה שלך מהגישה שלי לסקס , אני בספק אם הייתי רבה איתך . 
המידע שהגיע אלי אחר כך , שאת הולכת ומכפישה את השם שלי בלי בושה , תוך כדי הגזמה פרועה , גרם לי באמת לכעוס ולהבין מי את . 
איך את יכולה לומר " את החברה הכי טובה שלי ואני אוהבת אותך " אחרי שהלכת וסיפרת לאנשים אחרים שקרים עלי ? 
אחרי שהצגת אותי בתור שרמוטת - על , כי בעווני הרב שכבתי עם 2 בחורים שאני לא מכירה בתקופה של חצי שנה ? 
כל האמת אני חושבת שאת קטנונית וקמצנית . 
לומר לי משפט כמו " לא לקחתי ממך כסף בכל הפעמים שהסעתי אותך " מראה עד כמה . 
אולי את רוצה גם כסף על כוס המים ששתיתי אצלך בבית בשבוע שעבר ? 
איך את מחשיבה אותי בתור החברה הכי טובה שלך ולא באה לבקר אותי אחרי שאני עוברת ניתוח ? 
למרות שהיית ביום חופש , המחשבה לא עלתה בראשך . 
כנראה שהיה לך הרבה יותר חשוב להסתובב בקניון ... 
.. 
. 
האכפתיות שלך התגלתה גם באותו יום שבמשך 10 דקות דיברת על כמה את עצובה מהפרק האחרון של " השיר שלנו " ולא עצרת לרגע לשאול מה שלומי . 
פחות משעתיים אחרי ש - א' נפרד ממני הייתי צריכה לשמוע אותך מייללת על שטויות . 
את אחד מהאנשים היותר אגוצנטרים שאני מכירה ואם היית מתחשבת בסביבה שלך חצי כמו שאת מצפה שיתחשבו בך - המצב היה טוב . 
לפי ההתנהגות שלך אפשר להסיק שפרגון זו מילה גסה . 
דרכי ההתמודדות שלך מאוד מעניינות - או שאת אומרת " צחקתי " או " דברים הוצאו מהקשרם " או שאת משקרת במצח נחושה . 
אם יש לך דעה - תעמדי מאחוריה ואם את מבינה בדיעבד שטעית - זו לא בושה להודות בכך . 
" אולי אני צריכה להיות כמו הבנות ההן , שיש להן רק חבר ולא חברות " . 
אם היית רבע ביקורתית כלפי עצמך כמו שאת כלפי הסביבה , אולי היית מבינה למה את לבד . 
מי שלא מצליח ליצור מערכת יחסים עם חברה , שלא יתפלא שהוא לא מצליח ליצור מערכת יחסים עם בן זוג . 
לא מובן לי איך מישהי שלא היתה לה מערכת יחסים 5 שנים ולא רואה אחת באופק מוציאה משפט כזה " חכם " מהפה ... 
.. 
. 
אני מאחלת לך שתמשיכי להיות מאושרת בדיוק כמו שאת עכשיו ושבפעם הבאה שתסתכלי על עצמך במראה תראי מול מי את את עומדת ... 
.. 
. 
נ.ב . 
אבא שלך בגד באמא שלך לפני שלוש שנים . 
חצי עיר דיברה על זה ... 
.. 
. 
