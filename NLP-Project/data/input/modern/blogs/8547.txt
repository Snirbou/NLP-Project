אני יכולה לספור על יד אחת את האנשים שמכירים אותי באמת . 
ואתם כולכם , אל תחשבו לרגע שאתם חלק מהאנשים האלה . 
אי לכך ובהתאם לזאת , אל תגידו עלי דברים בלי להכיר אותי . 
מי אתם , לעזאזל , שתרגישו חופשי לנתח את האישיות שלי ואת המעשים שלי ולא רק שתסיקו מסקנות לגבי , גם תלכו לשתף את החברים שלכם ? 
מי אתם , לעזאזל ? 
כשליווית אותי היום הביתה תוך כדי שאתה עוזר לי להפשיר ( הערה לעצמי : כשאומרים בתחזית שהטמפ ' ירדו , הם מתכוונים לזה ) ואז חיבקת אותי חיבוק ארוך ואני ביקשתי להשאר ככה קצת כי היה לי נעים , ועטפת אותי , נורא דגדג לי לתת לך נשיקה פתאומית , כשהיינו כל כך קרובים עם הפנים בגלל החיבוק , כשאמרתי לך ביי ותודה . 
אבל חשבתי שזה לא כל כך יפה מצדי שאני ככה נותנת נשיקות פתאומיות לאנשים . 
זה לא כל כך יפה מצדי . 
אבל מצד שני דווקא התחשק לי , בזמן האחרון יש לי קצת חסך ברוך ועדינות . 
אבל לא נורא . 
יש תקופות שיש לי מצ'ואיסטי ומחוספס ויש תקופות של רוך ועדינות . 
ובקרוב ממש ממש , אולי אפילו מחר , לכו תדעו - אני אוכל להגיד שאצלי הכל טוב . 
אפילו מצוין ! 
אני ... 
.. 
. 
לא יודעת איפה אני בתוך כל הסיפור הזה , שממזמן הפך למערבולת שמעלה יחד איתה את כל האבק שכולם דאגו לטאטא מתחת לשטיח לאחרונה . 
עכשיו אני אפילו מפחדת להביע דעה , ולהגיד שאני אתגעגע , כי כל דבר שאני אומרת , אני בסוף מגלה שזה התפרש לגמרי אחרת . 
אבל אני באמת אתגעגע . 
גם אם זה לא נראה לך . 
וככל שהמועד מתקרב זה צובט לי עוד קצת במקום קטנטן כלשהו בלב שבדרך בלתי מוסברת ובלתי הגיונית לחלוטין עוד שייך לך . 
לא שמגיע לך בכלל . 
