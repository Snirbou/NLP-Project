שבוע שלם דוגמית הכלבה לא הייתה בבית . 
רווח לי מאוד .... בליבי הישליתי את עצמי שמשהו בא ולקח אותה . 
בני הבית לא דיברו בנושא הזה . 
במיוחד זו שהביאה אותה ... נראה שבחרה בשיטת ההדחקה . 
בעלי טען שזה חבל אבל אם לא היתה ברירה הוא מקבל את זה . 
ביום שבת קפצתי לבקר בצער בעלי חיים בבאר שבע והזדעזעתי לראות את מצבה של הכלבה . 
היא נראתה לי אבודה עם מבט חלול בעיניים ... רזה יותר וכשקראתי לה נכנסה להסטריה . 
לאחר הביקור הלא מתוכנן והריגשי בצער בעלי חיים .... לא יכולתי להפסיק לחשוב על מה שקרה וקורה לכלבה ... בסך הכל רציתי בית נקי .... ובית אחר וטוב לכלבה ... 
.. 
. 
בית נקי קיבלתי אבל בית טוב לכלבה לא . 
גיליתי גם שבצער בעלי חיים יש המון כלבים יפים ממנה והרבה כלבים . 
הבנתי חד משמעית שהיא לא תמצא בית . 
כל המוצ"ש צפו בעיני דוגמית בבית .... ריצות , נביחות ... כישכושי זנב ... טיפוס מהיר על המיטות ... ההתלהבות שלה לקבל ביצה קשה בבוקר ... השטויות שלה ... הטיפשויות שלה וגם מצבה עכשיו מול כלבים זרים ... בכלוב קטן על ריצפה קשה . 
מבחינתי בעצם שלחתי אותה לגהינום . 
ואת זה לא רציתי בשבילה בשום אופן . 
כל הלילה התייסרתי והתחבטתי מה לעשות . 
בבוקר קמתי בבכי ולא יכולתי לשלוט בעצמי . 
הבנתי שאני לא אוכל לסלוח לעצמי על הסבל הלא הוגן של הכלבה . 
ניסיתי לחשוב בהיגיון : יש שם 160 כלבים וכולם סובלים . 
כמו שאני לא יכולה להציל מאה שישים אז מה זה חשוב אם לא אציל גם אותה . 
ואם היא הייתה סוס שאני אוהבת ... האם הייתי יכולה לגדל בבית .... 
... 
.. 
. 
חשבתי שיש עוד מליון סוגי סבל בעולם שאני לא יכולה להושיט יד אז גם הכלבה הזו סובלת .... 
... 
.. 
. 
התקשרתי לכל החברות שלי שיש להן כלב כדי לחשוב ביחד .... כולם ניחמו אותי והכשירו את המעשה בדיעבד . 
חשבתי לנסוע להביא אותה והרגשתי שאין לי כוח נפשי לעשות את זה לבד ..... בשעה שתים עשרה בצהרים התקשרתי לחברה נוספת ... שלה יש כלבה דומה . 
שתינו בכינו יחד בטלפון .... והיא עשתה חפוז והזיזה את כל הסידורים שהיו לה ... סיפרה לכולם שיש לה תור פתאומי לרופא ונסעה איתי לצער בעלי חיים להחזיר את הכלבה . 
מי שלא היה בנסיעה המוזרה הזו ..... כל הדרך ניתחנו מה היה ומה יהיה ומה עלול להיות .... ידעתי שדוגמית שם כי ביררתי קודם . 
הגענו לשם ... הוצאנו את הכלבה ... שהתרגשה ורעדה ורצתה רק לעלות לאוטו ... לא לאכל קודם ( הצטיידנו באוכל ומים ) לא לעשות צרכים . 
היא שידרה שהיא רוצה להתרחק מהמקום ומהר . 
החברה שלי ישבה במושב האחורי וליטפה אותה כל הדרך בעוד אני נוהגת . 
המצחיק הוא שהרגשנו כמו שתי נוסעות שיצאו לחלץ את היקום ממצוקה . 
בנתיים אף אחד בבית לא ידע על המבצע הסודי . 
לא רציתי לאכזב אם תהיה תקלה . 
הילדים קיבלו אותה בהפתעה גמורה ושמחה ענקית . 
הילדה לקחה אותה לבדיקת נקיון כללית וגילתה שנצמדו אליה קרציות . 
היא קילחה אותה ופלתה את כל הקרציות . 
חיכיתי בסקרנות לראות איך יגיב בעלי . 
הוא פתח את הדלת .... היא הייתה בשקט ... כשהוא קלט אותה הוא תקע חיוך של מליון דולר ואמר הייתה לי הרגשה כשעליתי במדרגות שאת הבאת אותה . 
