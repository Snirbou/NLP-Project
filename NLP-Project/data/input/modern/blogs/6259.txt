המחשבות שלי הן מחשבות של לילה . 
הלילה הוא הזמן היחיד שבו אני יכולה להרשות לעצמי להקשיב לרחשי הלב . 
ולכן כשאני מוצאת את עצמי בבית , סתם כך באמצע השבוע , אני לא בטוחה מה ניתן לעשות עם הזמן . 
אני חושבת ללכת לפתוח את המקרר , אבל הגוף שלי אומר לי שלא מזמן אכלתי ואני לא רעבה . 
אני מתלבטת אם כדאי או לא כדאי ללכת לשיעור פילאטיס , ולא מצליחה להחליט . 
איכשהו אני מרגישה ששיעור כזה הוא מחוץ לתחום , וסביר מאוד להניח שלא אלך . 
הבית ריק , אני לבד . 
דבר שכמעט ולא קרה לי כבר תקופה לא מבוטלת של זמן . 
ממש עכשיו נכנסתי , אפילו נעליים לא חלצתי , וכבר אני בודקת מה אפשר לעשות . 
יש לי שיעורים ועבודות שאני מעדיפה להתחמק מהם . 
אני יכולה לנסות לקבוע משהו עם מישהו , אבל אני חושבת שבערב אצא ואולי רצוי שכעת אנוח . 
הבעיה היא שכבר שכחתי איך חיים עם השקט . 
שכחתי שאפשר ומותר לנשום , להיות רגועה . 
תכף אפשוט את המעיל ואשתחל לתוך טרנינג , אאסוף את השיער גבוהה בקליפס , אשים לי מוזיקה בפול ווליום ואהנה קצת מלהיות עם עצמי . 
אחר - כך אעשה אמבטיה ארוכה עם קצף ואחפוף עם הרבל אסנס . 
אני צריכה קצת אותי , אני מתגעגעת . 
אחרי שהמתרגלת שלנו טסה לחו"ל ופספסה שלושה שיעורים היינו מוכרחים לקבוע שיעורי השלמה . 
המתרגלת נידבה את עדי , שקרעה את התחת בניסיון למצוא זמן שיתאים לכולנו . 
מכשמצאה זמן כזה פנתה אל המתרגלת שתאשר את התאריך . 
היא מצידה אמרה " לא , מצטערת , קרובת משפחה שלי גוססת כרגע בפריז ואני צריכה להיות איתה , אז זה לא מתאים " . 
עדי אמרה " אוי , אני נורא מצטערת לשמוע " . 
המתרגלת ענתה לה " אל תצטערי יותר מדי , ברגע שהיא תמות נוכל לעשות את שיעורי ההשלמה . 
אולי אחרי החג , כן , בטח תתפגר עד החג " . 
בלילות אני חולמת על זה שאני מנתחת את החלומות שלי . 
חלמתי איך אני יושבת על ספת הפסיכולוג שאין לי , ומספרת לו שחלמתי על זה שאני ובן - דוד שלי עושים אמבטיה ביחד . 
הסברתי לו בתקיפות שחלום האמבטיה הוא לא חלום אירוטי כלל , אפילו שברור לי שפרויד היה מנתח אותו ככזה , אבל זה רק משום שפרויד הוא חולה מין . 
הוא שאל אותי אם אני באמת מאמינה בהסבר שלי ואני התעקשתי שאני בטוחה , שהרי האיברים המוצנעים שלנו היו מכוסים בקצף , אז איך זה יכול להיות מיני בדיוק ? 
האם הוא מבריז לי ? 
אני ממש לא רוצה לגלות שהתשובה היא כן , כי משמעות הדבר היא שבזבתי את אתמול בלמרוט שיערות במקום לקרוא מאמרים לאוניברסיטה . 
And that as you can all imagine , sucks ... 
.. 
. 
החיים שלי , האירועים שבהם , אין בהם איזו תחושה של אחדות או רציפות . 
המרקם שלהם דומה יותר לבליל חוויות שמישהו החליט לקבץ יחד תחת אותה כותרת באופן מקרי לחלוטין . 
היום - יום שלי עמוס וכיפי , ניתזים עלי ניצוצות מכל מיני מקורות שונים ומשונים . 
אני אוהבת את העובדה שבכל מקום מותר לי להמציא את עצמי מחדש . 
זה מנחם . 
ובכל זאת אני תוהה אם יום אחד אוכל למצוא איזה אני מגובשת , שלא יתחשק לה להתפזר לכל הכיוונים . 
