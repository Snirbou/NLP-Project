אז חשבתי שמצאתי אחד שעומד בכל הקריטריונים הראשוניים שלי לא רע . 
הוא ניראה לא רע , יש לו עיניים כחולות וחיוך יפה . 
הוא מריח טוב . 
יש לו חוש הומור וציניות במידה המתאימה והוא גם מבין את כל הבדיחות שלי . 
הוא אינטילגנט ואנו חולקים דעות רבות משותפות . 
הייתה לנו שיחה קולחת . 
לא שזו הייתה אהבה מבחינתי , להפך , מהרגע שבו הסכמתי לצאת לדייט ראשון אמרתי לעצמי שאני מעדיפה אותו בתור ידיד , אבל שיהיה , אני אזרום . 
הוא שרד דייט ראשון ועלה לשלב של אלה שהגיעו לדייט שני . 
אצלי אף אחד לא מגיע לדייט שני , למקרה שתהיתם . 
אחרי הדייט הראשון התחושה שלי בקשר לזה שאני מעדיפה ידידות על כל דבר אחר הלכה והתחזקה , אבל הבלגתי ועניתי בחיוב כשהציע לי לצאת שוב ( למרות היה לי ברור שהוא מתכוון בצורה רומנטית ) . 
אז הדייט השני היה נחמד - הלכנו , הסתובבנו , הגענו לים , ישבנו , דברנו , צחקנו , הוכחנו שהוא גיי לחלוטין . 
הוא ליווה אותי הביתה ונעצר . 
הוא התקרב לנשק אותי למרות שבכלל לא רציתי , הרי מי מתנשקת נשיקה לוהטת עם הידיד ההומו שלה ? 
( טוב , אני מכירה גם כאלה , אבל הנקודה היא שאני לא ) . 
ברגע הראשון לא שיתפתי פעולה , ברגע השני כן , ברגע השלישי דחפתי אותו מעלי וברחתי כשאני מפריחה לחלל האוויר " לילה טוב " מסכן . 
כשעליתי הביתה הייתי עסוקה בלירוק ובלצווח " טפו " , " איכס " , " שיט " והרבה מאוד " פאק " . 
כשהגעתי הביתה ציחצחתי שיניים הרבה מאוד פעמים וכשלבסוף נרגעתי התחלתי לחשוב על כל מה שקרה . 
היה לי ערב מהנה לחלוטין עם בחור שהוא חמוד לכל הדעות , ובעיקר לדעתי ( שזה הכי קשה ) . 
היה גם סיום ערב נוראי עם הנשיקה הכי מגעילה ולא קשורה שהייתה לי בחיים . 
זה הרגיש כמעט כמו גילוי עריות או פדופיליה מרוב שזה לא הרגיש מתאים . 
אני פשוט לא מסוגלת , הוא מותק של בנאדם , אבל אין לי אפילו מחשבה אחת רומנטית לגביו . 
בבוקר גיליתי שהוא שלח לי הודעה שהיה לו נורא כיף ושהוא מזמין אותי שנצא שוב . 
הבטחתי לעצמי שאני אצא איתו עוד פעם אחת - בנשף הסיום של י"ב . 
אני אתחמק ממנו עד אז בטענה שאני עסוקה ואצא איתו בנשף . 
בנשף אני אחליט סופית אם יש איזשהו סיכוי שהכימיה של המוח שלי תסכים לקבל אותו או שזה מקרה אבוד . 
איכשהו הייתי בטוחה תמיד שכל אלו שיעברו אצלי את הניפוי הראשוני בקשר למראה , אינטיליגנציה וריח יהיו כאלה שאני אהיה מסוגלת להמשך אליהם לפחות ברמה בסיסית . 
הדייט הזה הראה לי שמשיכה זה קריטריון אחר לגמרי ולא תלוי , ושכשאני מוציאה מהמגירה רשימה של " כל הדברים שאני צריכה בבן הזוג שלי " , משיכה צריך להיות מהראשונים שאני אסמן עליהם וי . 
מספרים לנו תמיד שהסוף הוא התחלה חדשה . 
מעניין למה אף פעם לא מספרים לנו שכל התחלה היא גם סוף . 
למה אנשים כל - כך מפחדים מהסוף ? 
באיזשהו מקום סוף הוא דבר נהדר , הרי כל מה שכבר עבר עלינו סגור וחתום ואנחנו יודעים איך הוא נגמר . 
ההתחלה , אפילו אם תהיה טובה , אין לנו שום דרך לדעת זאת , ובדרך כלל אנשים מפחדים מהלא מוכר יותר משהם מפחדים מהמפחיד באמת . 
אבל זה לא מאוד אופטימי , נכון ? 
אומרים תמיד " פעם שלישית גלידה " , אבל אני לא מחפשת שום גלידה , רק קצת שקט נפשי . 
אני מחפשת בלוג שסוף סוף אוכל להתמיד בו ולא אאלץ לסגור אותו . 
את הבלוג הראשון סגרתי מפני שהוא איבד משמעות בעיני ואני איבדתי משמעות בעיניו . 
למעשה סגרתי אותו בעיקר מתוך טיפשות ואימפולסיביות , כשבו ברגע זה היה ניראה כמו רעיון טוב ואחרי זה הצטערתי . 
את הבלוג השני סגרתי משום שהייתי חייבת לסגור , הוא תם ונשלם יחד עם פרק בחיי שלא ישוב . 
יחד עם פרידה מכל המוכר . 
הבטחתי שאני אסגור את הבלוג הישן , משום שאחרת אי אפשר יהיה להמשיך הלאה בדרך חדשה . 
היה לי קצת חבל לסגור אותו , הייתי מרוצה מהעיצוב והיו לי קוראים קבועים שאהבתי , הרשימות היו מושקעות והתכנים סיפקו אותי , אבל לא הייתי יכולה להשאר שם . 
סגרתי אותו בדרך הכי יפה שיכולתי לסגור - עד הסוף . 
והנה , בלוג חדש , פתיחה כמו שצריך . 
אף פעם לא הייתה לי פתיחה לבלוג , אולי בגלל זה אף בלוג לא שרד , אז החלטתי שהפעם אני מנסה אחרת , נכון מהתחלה . 
הפעם אני לא מבטיחה לאף אחד הבטחות בקשר למה עומד להיות , והכי פחות לעצמי . 
אני עומדת לזרום גם כאן , כמו בחיים שלי ולראות מה יהיה . 
אולי אני מרגישה קצת אבודה וקצת לא מגובשת כי אין לי מושג לאן פני מועדות מכאן , אבל לפחות כל האפשרויות פתוחות בפני ואני מתכוונת לחקור את כולן . 
