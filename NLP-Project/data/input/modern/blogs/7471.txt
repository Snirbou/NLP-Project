1 . 
יהודה סעדו זכה במקום הראשון בכוכב נולד 3 . 
אני מבקשת מכל קוראי הבלוג לעצור לרגע , להעניש את עצמם במלקות אם הם הצביעו לו , ולהיאנח בייאוש אם הם לא . 
2 . 
סיימתי את השלב הראשון בקורס שלי , וקיבלתי סיכה . 
היא שחורה ומכוערת ויש עליה ציור של ורד שהראש שלו הוא עין . 
קוראים לה " עין המאבחן " והיא מסמלת ( כפי שהסבירה לנו באריכות מיותרת ראש ענף פסיכוטכני ) את העין השלישית של כל מאבחן שעוזרת לו לפענח את אופיים של אנשים . 
3 . 
את הסיכות קיבלנו בטקס חגיגי , שכלל ברכה של ראש הענף , ואת המדריכות שלנו , שעברו ביננו עם שקיות חומות משרדיות , נתנו לכל אחת סיכה ביד ומלמלו " בהצלחה " . 
4 . 
אחרי הטקס , שהיה ביום חמישי , יצאנו הביתה ( החמשוש הראשון שלי ! 
) 5 . 
את רוב החלק הראשון של החמשוש שלי ( = ערב חמישי ) ביליתי בהתרוצצות בת"א - רמת גן לקנות לגיל את המתנה ליום - הולדת : נגן MP 3 . 6 . 
כשהבאתי לו אותו היום , הוא הביט בו לרגע בהבעה חתומה , ואז אמר " אוי " . 
7 . 
הסתבר שגם האחים שלו קנו לו כזה . 
8 . 
אבל בגלל ששלי של 1 ג'יגה ושלהם 512 מגה , הוחלט ששלי יישאר והוא יחליף את שלהם . 
9 . 
זה היה מבאס , אבל כמה דקות אחרי זה הוא כבר היה עם האוזניות על האוזניים והתחיל להכניס אליו שירים , אז הבנתי שהוא , בסופו של דבר , מרוצה . 
10 . 
אני סוגרת את השבת הבאה , ככה שמכתבים לבסיס יהיו מאוד רצויים . 
הכתובת שלי נמצאת איפשהו באחד הפוסטים הקודמים . 
