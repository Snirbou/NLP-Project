בשעה של שיטוטים אינסופיים באינטרנט ( חיכיתי לשיעור ספרדית ) , חשבתי על איך לפעמים אני לוקחת החלטות שנראות הזויות לפחות כמו חלום . 
אני פשוט יושבת בצד וחושבת כמה מקסים יהיה לספר לילדים שלי על זה יום אחד . 
אתם בטח מכירים את סוג האירועים האלו שפשוט הופכים את כל החיים בן לילה . 
למשל אם מישהו פעם היה אומר לי שאני אלך לאוניברסיטה בגיל 19 , או שאני אאבד את הבתולין שלי בלי אהבה , לא הייתי מאמינה . 
אז עכשיו אני מחכה לאירוע הבא שיסחרחר אותי כמו קרוסלה של גינה . 
אני חוששת שאולי החיים שלי לא מובילים אותי לאן שהייתי יכולה לחלום שהם יובילו . 
אולי לעולם לא יהיה לי מספיק אומץ לגדל חתול קטנה או לעבור לדירה חדשה בעיר אחרת במציאות שונה . 
אני חושבת מה אם היו מגדלים אותי אנשים אחרים והרקע שלי היה אחר , איך הייתי ? 
אולי לא הייתי מעיזה להגיד מה שאני אומרת , והייתי עושה דברים אחרים עד מאוד . 
היום אמרו לי שיש בי עומק , הרבה יותר ממה שניראה ממבט ראשון . 
בהתחלה אני נראית כמו בר רפאלי ואז מגלים שאני נורא מעניינת , נניח שאני נמשכת לשני המינים . 
אני לא חושבת שאני דומה לבר רפאלי , מלבד אולי העובדה ששתינו שטניות , ואפילו את זה כבר אי אפשר להגיד , כי היא מחומצנת לחלוטין . 
אמרתי תודה בכל אופן . 
להיות עמוקה זאת מחמאה , גם אם לא מדובר על סוג העומק הנכון . 
איכשהו בזמן האחרון אני מוצאת את עצמי מדברת ממש הרבה על סקס . 
ממש . 
עם כולם . 
אולי זה כי אני שוב ממש רוצה את זה . 
עם זכר או נקבה , לא איכפת לי . 
היום נהרסו לי התוכניות כשלאמא שלי נהיה התפנצ'ר הגלגל . 
זה מנע ממנה לבוא לאסוף אותי משיעור הבלט שעשיתי , שהייתה בו רקדנית עם חיוך גדול ועיניים של דביבון . 
היה לה פויינט יפה וחותלות , וחשבתי שאולי לא גדלתי במקום הנכון , ושגם אם הכל יחזור להיות בסדר אולי אני צריכה לחשוב על כיוון אחר . 
אמא הציעה ששנה הבאה נטוס . 
קצת נמאס לה והיא רוצה לברוח , אני עדיין לא בטוחה מה אני חושבת על זה . 
בכל אופן , מפני שהיא לא אספה נגוזו התוכניות של ערב סילבסטר דיכאון מהנה שלנו . 
היינו אמורות לשתות אייס קפה בעודנו מתרפקות על המזגן החם . 
ולדבר על סקס , או אולי על המחסור שבו . 
משום מה היו לי מחשבות על זה שאייל יצוץ מהחור שאליו הוא זחל , אבל זה כמובן לא קרה . 
במקום זה צץ הבן - דוד היקר שלי , וקבעתי שאצא לדייט עם יונתן שהביא לי ורד , וכששאולים אותי מה שלומו אני לא זוכרת מי זה יונתן . 
אחר - כך קבעתי שאצא לשופינג עם בחור ואמדוד לפניו בגדים על גבי בגדים בזארה . 
הסברתי שאני מתה על זארה , אבל שום דבר לא טוב עלי שם , חוץ משמלות קרמבו של הפיפטיז . 
אמרו שאני גם דומה לרוני סופרסטאר , אבל באמת אין שום קשר ביננו . 
הסבירו לי שזאת העובדה שאני אוכלת ארוחת בוקר בקניון ארנה ואחר - כך הולכת לשיעור פילאטיס . 
חוץ מזה שלשתינו יש קול קטן , אנחנו זוהרות ועושות רושם של נראות מסוכר ( שלא לדבר על כך שאנחנו אוכלות קינואה ) . 
לא הייתי בטוחה אם צריך להגיד על דבר כזה תודה או לא . 
לפעמים יש לי החלטות מוזרות . 
כמו למשל כשהחלטתי שאני צריכה לראות היום טלנובלה בע"מ . 
זה הלחיץ אותי הרבה יותר ממה שמלחיצות אותי המטלות שלי לאוניברסיטה . 
כשהבנתי שאני לא באמת חייבת לראות את זה , כי זה טיפשי , עול כבד ירד ממני . 
כיביתי את הטלוויזיה והדלקתי חימום ליד המחשב . 
זה היה ב - 23:31 . 
עכשיו אני לובשת שני זוגות מכנסיים ושלוש חולצות . 
אני גם כותבת סיפור חדש . 
הוא מבדר אותי עד מאוד , אם כי נידמה לי שהוא לא יבדר אף אחד אחר . 
אמא שלי גיחחה קצת , יתכן שזה היה רק מנימוס . 
בחצות נישקת את אבא שלי . 
על הלחי כמובן . 
זאת הייתה נשיקת שנה טובה ויום הולדת שמח . 
אחר - כך נישקתי גם את אמא שלי . 
התכוונתי לנשק את עצמי , אבל לא יצא לי . 
חשבתי על זה שמחר בבוקר אלך לפיזיותרפיה מוקדם מדי ולא אוכל ארוחת בוקר בבית . 
עכשיו אני חושבת שאני מספרת לכם הרבה דברים שאני לא אמורה . 
בחוץ יש זיקוקים ואף אחד לא מקשיב לי , אז אני אסיים ברגע זה בברכת שנה טובה ומוצלחת ואלך לקרוא משהו . 
היו שלום ! 
בשיעור השיער שלי מטפטף על הדפים עד שהכל הופך לעיסה לבנה עם מריחות כחולות . 
הדיו הופך כולו כתמים . 
אמרו לי לא לכתוב על רעידות או צמרמורת כי כל הדימויים האלו כבר נשחקו , אז אני לא כותבת . 
אתם תפקידכם לדמיין . 
כשיצאתי חרזתי חרוזים לגשם . 
פיתאום אחרי שהקריאו לנו לימריקס על איש מפרו ומלפפון התחשק לי . 
אמרתי לו " גשם נחמד , גשם חביב , עשה טובה ואותי אל תרטיב . 
התאזר בסבלנות רק עוד רגע אחד , וכך תעשה שלא ארעד ( אז לא נמנעתי ממוטיב הרעידות אחרי הכל ) " . 
אלוהים יודע מדוע אני משתפת אותכם בעניין . 
זה כניראה קטע של זרם התודעה . 
בטח קשור לעובדה שאני מנסה לכתוב ספרותי כל - כך שזה יוצא מזעזע . 
רק כשאני זורקת הכל לאלף עזאזל יוצא לי מגניב . 
מורבידי אולי , אבל מורבידי זה טוב . 
סיפורים על מוות מעניינים יותר מסיפורים על בחורה שלא מצליחה למצוא לעצמה שמלה כי היא חושבת שהיא שמנה , אבל מה אני אעשה אם הראשון לא לקוח מתוך מאגר המושגים שלי והשני כן ? 
יש עבודות להגיש ומחשבות לחשוב . 
אמרתי שחורף הוא זמן טוב להתחבר לעצמי , אבל החורף הזה מכריח אותי לצאת ולהתחבר לאפור האפור הזה בחוץ ( באיזה סיפור היה כתוב משהו על האדום האדום הזה ? 
אצל עגנון ? 
) . 
וזה טוב , כי האפור הזה נחמד לי בעיניים , הוא עושה את הצבעים מסביב יותר חיים . 
הכתום של הבניין הוא יותר כתום והפרחים פרחיים יותר . 
וחוץ מזה נותנים לי מחמאות וגם אומרים שאני אגרסיבית . 
אחר - כך גם יש שאומרים אגרסיביות היא תכונה טובה . 
אני לא זוכרת את מוצאם של החיוכים האמיתיים ויותר הוא לא עושה עלי רושם . 
אני רק יודעת בוודאות שהריח הנפלא הזה הוא לגמרי שלי . 
וזוכרת את המראה של בית הקפה המעוצב כולו שחור לבן , גם הסככה המפוספסת . 
ואת כוסות הפלסטיק הגבוהות עם הקשים שממולאות מיצים סחוטים . 
חבל שכל מילותי מתגמדות לנוכח גרבי ברך או נקודות או הצבע ורוד . 
וגם שאי אפשר לתאר ענן לבן ורך שנושק לגורדי שחקים עם חלונות בטורקיז . 
אמרו לי שאני מוכרחה להגמל מכתיבה בבלוגים כי רמת הביקורת היא ירודה ובלתי מקצועית . 
ובכלל , אפשר להתייאש מזה שלא אוהבים את מה שאת כותבת . 
ומי קורא , חבורה של ילדים משועממים ? 
אבל מי צריך תגובות , אני בכלל כותבת לעצמי . 
כותבת בשביל לזכור את השטויות והצחוק של ליל שישי . 
כשהצעיף יש לו שם וצמות של פיה אחת אחרת . 
את הנענע שדליתי משלושת רבעי התה ששתיתי יחד עם חצי המידורי סאוור , והייתה בטעם של העלים שהייתי אוכלת כשהייתי בגן . 
ומי היה מאמין שזה יהיה טוב מספיק בכדי שאצליח להאריך חוטים של שינה עד 9:05 . 
לכתוב שישה עמודים בערך . 
לאהוב עד עמקי נשמתי את הדברים הקטנים . 
רגלי איטריות עם צלוליטיס ( Cause nobody's perfect , dear , not even me ) . 
ואולי הלילה לא אחשוב עוד על חתולים ולא אחלום על כל מיני פרידות שעבר זמנם . 
אולי אמלמל שמות אהובים מתחת לשמיכה . 
ומסתבר שזה חג המולד עכשיו , ובחג המולד כל השדונים הקטנים של סנטה נכנסים אלי לחדר דרך הארובה . 
אולי בקרוב גם ינחת אצלי משהו חדש ומפתיע . 
