אתר הפנטזיה האקטואלי של כל ישראלי בימים אלה , כאן . 
אז מה אם כלום שם לא נכון . 
מותר לחלום , לא ? 
נו , אנחנו התל - אביבים בבועה המחורבנת שלנו . 
מה אכפת לנו . 
נופלות קטיושות בכל מיני מקומות עם שמות מוזרים . 
זה לא מרגש אותנו . 
זה בצפון הרחוק . 
אה , אבל פתאום זה כבר מגיע לחיפה . 
וחיפה זה 40 דקות נסיעה מתל אביב ( למי שנוסע במהירויות הנכונות ) . 
זה שם מוכר . 
זה קרוב . 
בטח גם הייתם שם - בים , בקניון , במרכז חורב , בעמק האלכוהול . 
מתחילים לדבר על טילים שיגיעו לתל אביב . 
אווווווווווווו . 
איזה פחד . 
חסר תקדים , טילים בתל אביב . 
הממ . 
בעצם לא . 
במקום הבטוח ביותר שנשאר בישראל הוא כמובן באר שבע ( הם לא באמת מאמינים שזו עיר , החיזבאלונים ) ואילת - עד שהמצרים יפתחו לנו שם חזית גם כן . 
ובכן , רבותיי , זוהי מלחמה . 
בינתיים אנחנו יכולים לעשות את עצמנו כאילו מדובר באיזו התחממות בצפון שתעבור , אבל גם בבורסה יודעים שיש מלחמה , ו - 12 % נפילה ב - 3 ימים זו אינדיקציה טובה שמשהו לא טוב קורה . 
כמו שאמרתי לא אחת למג"ד שלי לשעבר - כשתהיה מלחמה וגיוס כללי , דבר איתי . 
יש לי הרבה לתת בגיזרה הנכונה . 
למרות כל החרא שהמדינה הזו מאכילה אותי , אני מוכנה להתגייס למענה כשהיא תצטרך . 
ככה זה בישראל - אוכלים קקי ונשארים פטריוטים . 
* * * ובינתיים , בזירת הדירה מתחוללת מלחמה בזעיר אנפין - אני נגד הג'וקים . 
את הג'וק של הפעם שעברה הצלחתי לחסל בסוף באמצעות עיתון מגולגל . 
שתיים מהרגליים שלו התפרקו והייתי צריכה לאסוף אותן בנפרד . 
מלבב . 
אולם הטראומה הגדולה מכולן אירעה לפנות בוקר היום . 
בערך ב - 4 וחצי התעוררתי חסרת מנוחה . 
החום , הלחץ מהעברת הדירה , סתם פיפי ? 
ככה חשבתי בהתחלה . 
התהפכתי קצת והכרחתי את עצמי להפסיק לחשוב על הסידורים שאני צריכה לעשות , וניסיתי להירדם מחדש תחת איוורורו החרישי של הוונטילטור . 
ואז הרגשתי את זה . 
דגדוג עוקצני ודוחה , על הבטן שלי . 
אפילו במצב חצי רדום אין לי בעיה להיכנס להיסטריה מדברים שמטיילים עליי . 
כמה תנועות אלימות ועוויתות , וזינקתי מבועתת מהמיטה . 
הדלקתי את האור , הרכבתי משקפיים , והספקתי לראות את הג'וק הכי גדול של העונה מתגנב לפינת המיטה שלי ואחר כך מתחיל לזחול על הקיר . 
בררררררררררר . 
היה לי ברור שהפעם אני לא יכולה למעוך אותו , שמא שאריותיו הדביקות ינזלו לי על המיטה . 
ממש אטרקציה - לישון ולשאוף חתיכת רגל של ג'וק . 
ולכן אצתי - רצתי להביא את נשק יום הדין - השואב . 
תוך שנייה שאבתי אותו פנימה , וחזרתי למיטה . 
כמה דקות אחר כך , שמעתי שוב רחשושים , ולתדהמתי ראיתי שוב את הבנזונה ! 
פרוע כנפיים וחצי מפורק , הבן שרמוטה יצא ( ! ) עצמאית ( ! ! ) משואב האבק ( ! ! ! ) . שאבתי אותו בשנית , והפעם הלכתי על הדרך הנאצית תוך וידוא הריגה - השפרצתי כמות נכבדה של קוטל חרקים אל השואב , תוך כדי שאיבה . 
שעה אחר כך הצלחתי להירדם , בעודי חולמת על ג'וקים הזוחלים לעברי מהחור שמעל המנורה בתקרה . 
מלבב . 
* * * אבל אני במצברוח טוב , בסך הכל . 
ואיך לא ? 
כשסופרמן יקירי לוקח אותי לסרט בקניון ראשל"צ , השכונה הקולנועית הכי פרחית בישראל ? 
וכך , למרות סרט בינוני ( שודדי הקאריביים ) , 2 רעש ובעיטות בכיסא , נהניתי מכל רגע - הנוכחות , האנרגיות והקסם האישי שעושה עליי קסמים בקלות רבה מדי - כל אלה גרמו לי להמון חיוכים והרבה כיף בלב . 
וזה בוודאי ההישג המרשים ביותר של הזמן האחרון . 
* * * שקט ושלווה לכל . 
זה מעצבן לעבור דירה . 
מדובר בטירחה , בעצבים , באי נוחות , בחששות ובהרבה עיתונים וקרטונים . 
היה אפשר לחשוב שבתור אחת שעד לפני שנתיים עוד גרה אצל אבא שלה , לא יהיה לי יותר מדי רכוש להזיז מימין לשמאל , אבל כמובן שכשמגיעים אליי , כל הנחות היסוד מתבטלות . 
אורזת ואורזת , וזה לא נגמר . 
ועוד לא דיברנו על הדברים הגדולים באמת שצריך להעביר , כמו סט התופים , המחשב והמיטה . 
מתי הספקתי לצבור כל כך הרבה מחברות , פנקסים וניירות ? 
אה , זה הפטיש המפורסם שלי לציוד משרדי . 
וכל העטים האלה . 
והסוודר שהתכווץ בכביסה ועכשיו גם לא יעלה על אחותי הקטנה . 
לא היית צריכה לזרוק אותו לפני שנה ? 
גם כשאני מנסה להתעלם , אני נתקלת בכל מיני תעודות , תארים וזכרונות שהצלחתי לשים בצד . 
דברים שקברתי במגירות אפילות ולא היה לי זמן לטבוע בהם שוב . 
אולי בגלל זה אני חולמת וחושבת על הצלף בימים האחרונים . 
אולי בגלל זה אני רגישה יותר מהרגיל , והכל מרגיז אותי . 
אפילו אבא שלי נראה אנטי היום . 
היה לו את הטון הלועג והמעצבן שלו , ולמרות שהוא היחידי שעוזר לי להעביר , ממש אין לי כוח לעצבים שלו גם . 
בקושי יש לי כוח לשלי . 
ואיזה ג'וק מסתובב בבית , לאחר שחמק מ - 5 - 6 השלכות נעל מאוד לא מדויקות . 
לאחרונה נצפה כשהוא מתגנב מתחת למיטה של הסירחון . 
מקום ראוי . 
סגרתי את הדלת של החדר שלו , והמשכתי לארוז . 
מגיע למי שמשאיר חלונות פתוחים בחדר שלו . 
דברים מוזרים נכנסים משם לפעמים . 
בנימה אופטימית בכל זאת , שלשום נכנסתי לדירה בפעם הראשונה כשהיא ריקה ושלי רשמית , הסתובבתי , הדלקתי אורות ופתחתי דלתות ושמחתי נורא . 
" כל זה שלי ? 
" , שאלתי את עצמי בקול רם . 
אז לא שלי - רק בהשכרה - ובכל זאת , חלל פרטי לעצמי , בלי נוכחות מעיקה של אנשים בלתי רצויים . 
הרגשתי כמו כשיוצאים לחופשה , ונכנסים בפעם הראשונה לחדר המלון המסודר , שממתין רק לך . 
ואולי סרט מחר עם סופרמן . 
רק לראות אותו יעשה לי טוב , זה בטוח . 
ולמרות כל הקרטונים , אנחנו נפריח את השממה . 
ואת דרום תל אביב . 
מחר מתחילים לסחוב באמת . 
נשמיע לו בלופ אין סופי את " אני טורו " . 
נגרום לכך שכל תחנות הרדיו בביירות יהפכו לגלגל"צ . 
נפציץ אותו בקלטות של כל תוכניות אודטה . 
וגם בכל הטורים שלה . 
נזרוק עליו את אודטה . 
נכריח אותו לאכול רק קינואה במשך שנה . 
נשלח לו אינספור Nudges במסנג'ר . 
נשלח אליו את רני רהב שישכנע אותו למה נינט , סובארו ושרי אריסון הם הדברים הכי נפלאים בעולם . 
נשים לו Windows 98 בכל המחשבים שלו . 
נזמין אותו לרקוד באיזה מועדון . 
מישהו כבר ידקור אותו . 
ויפנצ'ר לו את האוטו . 
למינגס ( הנמלולים בשבילכם ) היה משחק מחשב כבר די מתקדם יחסית לזקנת מחשבים שכמוני . 
אפילו אבא שלי שיחק בו , על תואם IBM בלי הארדיסק ועם כפתור טורבו או משהו . 
היה אפשר לשחק בזה שעות , ומאוד אהבתי את המשחק המשובח עם היצורים החמודים . 
אבא שלי , הסוטה , אהב במיוחד לפוצץ אותם . 
לכו תבינו . 
עכשיו , בהמשך לטרנד של התקופה האחרונה , בו משחקים ישנים עולים אונליין בגרסאות שונות , יש גם Lemmings Online והכיף גדול במיוחד . 
יש כל מיני פתרונות לאיחוד כל תוכנות המסרים המיידיים . 
טריליאן היא סוג של פתרון - תוכנת על שמאחדת את כל התוכנות האחרות . 
גם Meebo מציע פתרון כזה - עושים לוגין דרך האתר ומקבלים את תוכנת המסרים המיידיים הרצויה . 
יש גם את Gaim בקוד פתוח , לכל המעוניין . 
ועכשיו יש אתר חדש שגם עובד לא רע - Kool IM . 
אני בעד להשמיד את התוכנות האלה בכלל . 
אבל זו רק אני . 
הראש של זידאן היה בבטן של מטראצי . 
או בחזה שלו , תלוי מאיזה זווית הסתכלתם . 
באמת , מה חושב לעצמו שחקן עם כזו קריירה מפוארת , במשחק האחרון בטורניר האחרון , ב - 10 הדקות המזוינות האחרונות ? 
מה הוא חושב ? 
למה דווקא עכשיו ? 
למה לא לקלל בחזרה , או להביא איזו דחיפה קטנה ייצוגית ולסגור עניין ? 
לנגוח ? 
ככה מול עשרות אלפי צופים ? 
מה חשבת , דביל ? 
? 
? 
שלא ייראו ? 
! 
" גועל נפש , בושה וחרפה " , ממלמלים אבא שלי ואני בהלם בסלון . 
יש דרך יותר דוחה לסיים את המונדיאל ? 
" איך שחקן עושה דבר כזה במשחק האחרון שלו , למרות כל הלחץ - הרי אין לזה הצדקה " , אנחנו מצקצקים . 
ואז במקהלה גזענית ומתואמת , שנינו אומרים את מה שבאמת עולה לנו בראש : " נו , ערבי , ככה זה " . 
וככה בדיוק זה היה נראה , ויסלחו לי כל יפי הנפש ( או שלא תסלחו , לא ממש אכפת לי ) . 
ובכל זאת יש לפעמים צדק בעולם הספורט , ובעוד טוטי ובופון חוגגים ומנשקים את הגביע , ריימונד דומנק ובארטז ילכו הביתה ויישארו עם המבט העצוב , הפוזה והגועל נפש של כל מה שהקבוצה והאומה שלהם מייצגת . 
כי ככה , ככה הפרצוף שלהם באמת , כי האופי האמיתי יוצא החוצה ברגעי לחץ - וככה נראית נבחרת צרפת , כמו נגיחה מקרחת מיוזעת של שחקן מזדקן שלא היה יכול להתאפק עוד 10 דקות . 
אני אמנם ב - Delay של מיליון שנה עם הדבר הזה , אבל מאחר שאני חולה על צילומי מקרו והתבוננות בפרטים , שמחתי לראות היום את האתר הזה של ניקון - שמציג צילומי מקרו משובחים מתחרות שנערכה ב - 2005 . 
נחמד בשביל לשטוף את העיניים , וכידוע - אלוהים נמצא בפרטים הקטנים . 
