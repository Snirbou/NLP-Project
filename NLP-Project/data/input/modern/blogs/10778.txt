( The Previous year ... 
.. 
. 
) נורא קשה לעשות סיכום שנה בתקופה כזו . 
אם הייתי יוצאת לרגע מעצמי ומסתכלת על הכל מהצד , או מלמעלה , או מאיפשהו שהוא לא הלב שלי כרגע , הייתי אומרת בלי שום היסוס או ספק , ש - 2007 היתה שנה מעולה . 
היו תקופות לא קלות , היו שבירות , אבל זו היתה שנה שלא הפסיקה לזוז . 
דברים קרו והשתנו בכל החזיתות , ולא הפסקתי בחיפושים . 
השנה הזו באמת היתה משמעותית . 
הבעיה היחידה היא שאי אפשר לעשות סיכום שנה בלי הלב , ואי אפשר להגיד כמה השנה היתה נהדרת ולחייך כשרגל ימין שלי מלאה בשריטות וחתכים קטנים , כשאני מרגישה שאני נעלמת לעצמי , כשכל דבר קטן מעורר בי עצב תהומי , when it feels like i'm dying from mining for gold . 
אז איפה בכל זאת אפשר למצוא את התשובה הכנה ביותר לשנה הזו , או ליתר דיוק , למעבר הזה בין השנה הקודמת לבאה ? 
בסוף השנה שעברה כתבתי שאני לא רוצה למצוא את עצמי באותו המקום בסוף השנה הבאה . 
ואני לא . 
עברתי דרך ארוכה מאז , והדבר האחרון שאני יכולה להגיד זה שנתקעתי במקום . 
אז איפה אני עכשיו ? 
אני לא יודעת , אני לא כאן ולא שם . 
התחלתי את השנה הזו בתחושה של דף חדש , והיה הכיף של לנקות אבק ולגלות מחדש את היופי , חזרתי לאופטימיות הדביקה והמתקתקה שלי , למדתי לכעוס , והבנתי שכדי לעשות סדר אמיתי צריך להוציא מחדש את הבלגאן ולהגיע למקור של כל פלונטר . 
אז עכשיו הבלגאן מפוזר all over ואני לא בטוחה לאן אני הולכת . 
אני מפרידה בין עולמות שונים כדי שלא יתערבבו לי הבלגאנים ומשתדלת למצוא נקודות קטנות של שפיות . 
כל השדים מכל השנים ומכל הכיוונים באים בתורם , מעלים כאבים שנרפאו כבר , מעלים געגועים שפג תקפם , מעלים פחדים שהיו אמורים להתעייף . 
אין לי מספיק נשימות כדי לשטוף את הכל באוויר . 
אני טובעת ולא יודעת מה יוכל לעזור לי לשחות אל חוף מבטחים . 
2008 עומדת להתחיל ברעש הכי גדול . 
לטוב ולרע . 
הלוואי שכל זה יוביל לשקט , הלוואי ששקט לא יהיה בהכרח שממה , הלוואי שההתבגרות לא תקבור את הילדה שבי עוד יותר , הלוואי שאני אגלה שהלב הזה כל כך הרבה יותר צעיר ממה שנדמה לי , הלוואי שהחיים האלה יראו שוב כמו משהו ששווה לחיות אותו . 
ככל שחולפים הימים אני אוהבת יותר את החלק הדרומי של אבן גבירול . 
את האנשים שאוכלים פאסט פוד באחת עשרה בלילה , את התנועה הבלתי פוסקת , ואת התלישות שלי , הולכת מהר עם מוזיקה באזניים , נבלעת , נעלמת , חולפת על פני ריחות וצבעים מתחלפים . 
תוך כדי תנועה הבדידות דוקרת פחות . 
כשאין מספיק אנרגיות אפילו בשביל לחשוב אני מבינה שמה שאני צריכה זה בסך הכל חיבוקים . 
בגוף , במלים , באנרגיות , בריקוד . 
כל דבר שיגן קצת מפני הטירוף , כל מה שירפא את המקומות הפגועים . 
יחפה ובוערת אני מתאבדת על הבמה , ממרכזת את הטירוף לתוך הבגד האדום ומשחררת רעל . 
אני נהנית לשמוע את אנחות הבהלה כשאני מתרסקת על הרצפה , רק אחר כך אני מרגישה כאב עמום בברכיים . 
אף פעם לא רציתי כל כך שאנשים פשוט יחזרו לחייך . 
