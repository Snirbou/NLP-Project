זה מכתב שכתב האסיר מרדכי וענונו ונשלח ל - Bulletin of the Atomic Scientists בקיץ 2002 . 
ראשית , יש להזכיר שה - Bulletin הוא ה - פרסום , בה"א הידיעה , העומד בחזית חשיפת האמת בנושאים גרעיניים שהממשלות מנסות להסתיר מתושבי העולם . 
אין מגזין יותר חשוב ממנו בתחום הנשק הגרעיני . 
ה - Bulletin יצא לאור לראשונה ב - 1947 , שנתיים בלבד לאחר שהעולם צעד אל עידן הנשק הגרעיני . 
מאז , ה - Bulletin ליווה את האנושות דרך עליותיה ומורדותיה של המלחמה הקרה , וגם אחריה , בשנות התשעים והנאוטיז , הוא ממשיך לסקר כל נושא שהוא של עניין למתעניינים בנושאים הקשורים לנשק האטומי . 
סמלו הבולט ביותר של מגזין זה הוא " שעון יום הדין " - שעון שמחוגיו מראים מספר מסוים של דקות לפני חצות . 
השעון , למרבה המזל , מעולם לא הגיע לחצות , שכן בחצות , תפרוץ מלחמה תרמוגרעינית . 
השעון מוזז קדימה ואחורה על ידי עורכי ה - Bulletin , בהתאם להתרחשויות בזירה הבינלאומית . 
כך , למשל , ב - 1953 , לאחר שארה"ב וברה"מ פוצצו את פצצות המימן שלהן , השעון הגיע לשתי דקות בלבד לחצות ; ב - 1963 , לאחר שארה"ב וברה"מ חתמו על האמנה לאיסור על ניסויים גרעיניים באטמוספירה , מתחת לפני הים ובחלל החיצון , השעון הוחזר אחורה ל - 12 דקות לחצות ; ב - 1984 , כשהמלחמה הקרה הגיעה לשיאה השני ( השיא הראשון היה בשנות החמישים ) , עם התגברות עצומה במספר ראשי הנפץ הפרוסים על ידי שני הצדדים , השעון הגיע לשלוש דקות לחצות ; וב - 2002 , תחת משטר בוש ואיומי טרור גרעיני מתגברים , הוא הוזז מתשע דקות לשבע דקות . 
ה - Bulletin לוחם בכאלו תחומים כגון נגד המשך פיתוח הארסנל הגרעיני האמריקני ; נגד השימוש בכוח גרעיני ; נגד ההתנגדות לאמנות אנטי - הפצת נשק גרעיני הנעשית על ידי מדינות סוררות כמו פקיסטן , ישראל ואירן ; ונגד צורות שונות של דיכוי והתנגדות לחירות על ידי ממשלות ברחבי העולם . 
אחד המדורים החשובים והמועילים ביותר המתפרסמים ב - Bulletin נקרא " המחברת הגרעינית " - " The Nuclear Notebook " . 
" המחברת הגרעינית " סוקרת את הארסנלים הגרעיניים ברחבי העולם , ואירועים שונים הקשורים אליהם , וכמו כן קונספטים שונים באסטרטגיה גרעינית . 
היא נכתבת על ידי אנשים יקרים מהמועצה להגנה על משאבים טבעיים ( NRDC ) , רוברט נוריס והאנס כריסטנסן , לפעמים עם תרומת אחרים , כמו ג'ושוע הנדלר . 
לפני כתשעה חודשים לערך , כשהעניין שלי עצמי בנשק גרעיני היה בשיאו , הצמד Bulletin-NRDC תרם לי רבות לידע , במיוחד בתחום הארסנל הגרעיני של ארצות הברית , שבזכותם הכרתיו בעל פה ( בעוונותיי , דומני שכיום אני לא זוכר בדיוק מה מספר טילי המיניטמן 3 בכל אחד משלושת בסיסי חיל האוויר בהם הם פרוסים - מינוט , מאלמסטרום ווורן ; או מהו בפרטי פרטים מבנה ה - SIOP , תוכנית המבצעים המשולבת היחידה , מבחינת אפשרויות השיגור העומדות לרשות הנשיא נגד רוסיה ) . 
שנית , באיזו זכות לכל הרוחות החליטו הצנזורים לצנזר את מכתבו של האסיר האחד הזה אל המגזין שמייצג את החופש והצדק , כבמשטרים האפלים ביותר שידע המין האנושי ? 
אם אחרי 16 שנים בכלא , משהו מהדברים שוענונו אומר על דימונה , עדיין רלוונטי , הרי שלא הוא צריך לתת את הדין על כך , אלא הביורוקרט האחראי לאי - שינוי סידורי האבטחה או היצור או האספקה בדימונה . 
בנוסף , וענונו לא היה צריך להיענש כך . 
אולי , למעשה , הוא לא היה צריך להיענש בכלל - למה להעניש אותו אחרי תרומתו האדירה לבטחון ישראל ? 
החשש היחיד שהיה עלול להתממש בעקבות הפרסומים ב " סאנדיי טיימס " - החשש שארה"ב תדרדר את מצב יחסיה עם ישראל , בעקבות העובדה שלישראל יש נשק גרעיני - לא התממש . 
מעבר לכך , אין כל נזק במה שוענונו אמר , רק תועלת , שהיא הגדלת ההרתעה האסטרטגית של מדינת היהודים . 
וענונו תרם את תרומתו הצנועה להרתעה האסטרטגית הישראלית , ועל כך , אין לנו אלא רק להודות לו - לא לצנזרו . 
ביום חמישי , 27.5.2004 , שעה 18:40 שעון קיץ ישראל , היתי ישוב אצל המחשב כאשר נשמע קול רוטורים מן השמיים . 
כמובן שכרגיל , זינקתי אל חלוני , והמראה היה מפעים : ארבעה מסוקים חומים - כהים - בטיסת מבנה - בגובה של לא יותר מכמה אלפי רגל בודדים מעל פני השטח - שלושת האחוריים מתוכם היו מסוקי תקיפה AH - 64 Apache ( ! ! ! ) והרביעי במבנה היה מסוק תובלה CH - 47 Chinook ( ! ) , כן כן , ממש המסוקים האלו , לא בדיוק מבנה הטיסה שאתה מצפה לראות טס מעל איזור המרכז ביום חמישי אחר הצהריים - טסים מכיוון צפון - מערב לכיוון דרום - מזרח ( מנקודת המבט שלי ) . 
המחשבה הראשונה שעלתה בראשי בשתי שניות הראשונות היתה " המסוקים פושטים ( raiding ) ! 
" , אבל כמובן שהם לא היו עוינים . 
אבל גם לא ידעתי מה הם בכלל , מאיפה פתאום המבנה האקזוטי הגיע אל השמיים מעליי - ממש מעל נקודה קרקעית הנמצאת במרחק של מספר חד ספרתי של קילומטרים ממני . 
זו גם היתה , כמדומני , הפעם הראשונה בחיי שראיתי צ'ינוק בטיסה ( או צ'ינוק בכלל ) . 
שני הרוטורים הללו , אחד לפני השני , ועיצובו הקובייתי בהחלט מקנים לו מראה חזק , אמין ושל בית מעופף . 
לבירור התעלומה הלכתי לפורום בתפוז שבו רבּים ( וגם רבים ... 
.. 
. 
) יודעי הדבר בתחום זה . 
ומה היום התברר לי ? 
מבנה המסוקים הוא של חיל האוויר ההולנדי , לא פחות ולא יותר . 
כמסתבר , ארבעת המסוקים עשו את דרכם לעירק , לכוחות ההולנדיים המשתתפים במלחמת הנפט המתחוללת שם . 
מה שאומר שראיתי מעליי מסוקים של NATO , ושבדרכם למלחמה אמיתית . 
הם נחתו ברבת עמון והמשיכו אל המאפליה . 
כאן המקום לציין שהסיבה להשתתפותה של הולנד במלחמת הנפט , כמו הסיבה להשתתפותה של בריטניה ( חוץ מבדיקת כלי נשק חדשים ) , מסתכמת בשלוש מילים : Royal Dutch Shell , חברת הנפט האנגלו הולנדית . 
חוצפנים , רשעים . 
מוכנים שאלפי בני אדם יהרגו בשביל שיהיו להם זכיונות שאיבה בשדות הנפט של עירק . 
עוד יבוא הצדק יום אחד . 
