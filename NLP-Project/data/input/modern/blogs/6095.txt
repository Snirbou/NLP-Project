אני מתרגמת מאמר ארוך ומייגע בנושא תיעוד השואה בקולנוע האמריקאי . 
אין שם עדויות קורעות לב של ניצולים , רק תהיות של קולנוענים כאלה ואחרים מה לעשות עם החומרים , איך להציג אותם נכון . 
איך ליצור הזדהות אצל הקהל האמריקאי , איך להציג את דמות היהודי , איך לאזן בין היהודי החלש והפאסיבי שהלך " כצאן לטבח " לבין הציוני שנלחם עד הנשימה האחרונה ? 
האם להשתמש בצילומי סטילס ? 
ומה בין שימוש בצילומים שנלקחו ע"י יהודים וכאלה שצילמו הנאצים בעצמם ? 
האם מוסרי להציג צילומים של יהודים ערומים מובלים לתאי גזים ? 
תלויים ? 
ירויים ? 
מאוד אקדמי , אפילו קצת קליני . 
אבל בכל זאת מידי פעם אני צריכה לעצור , להוריד את המשקפיים , לבכות קצת , ולהמשיך . 
