והלוואי ולא תקראי כאן לעולם . 
ביום ראשון , כבר בדרך לירושלים , היתה לי הרגשה שהקיץ הזה הולך להיות טוב . 
שילוב של הרבה ימי חופש , עם הרבה הופעות יפות , עם הרבה ימי שמש יפים אחה"צ . 
ובעיקר , עם כך שאין שום סיבה שהוא לא יהיה . 
ואני אומר בדרך לירושלים , כי הרי בירושלים קיבלתי עוד חיזוק לכך שיפה הוא יהיה , אבל עוד לפני , זה כבר היה ברור . 
ואמנם אין להיתלות , ואין זה בריא להיתלות , אך זה קשה . 
היה נאה אחר הצהריים היום . 
ישבתי וחשבתי על אפך לא - מושלם ובעיקר על עינייך - יפות , שברירית , שכה קל תקוותַי בך לתלות . 
- ואת רב פרוכט , הוא הראשון שקלטתי יוצא , ולא שמתי אליו את ליבי , כי פעמים רבות מספור ראיתיו בבסיס , ומעולם לא החלפנו שלום . 
אני חושב שלאחר מכן שמעתי אותה , ומוחי הופתע עוד לפני הכרתי למשמע הקול , כי הכל נעשה מעט איטי יותר ואז לייכטר אומר היי , והיא מסתובבת , ואחרי חמישה חודשים , שלום . 
והכל כאן מנסה לכסות את זה שהייתי בהלם , ולא ידעתי מה לעשות . 
וחשבתי שאני לא יכול להתמודד עם זה , ואיך זה לעזאזל שהיא אפילו לא מסתכלת , ואיך זה שנראה שלה זה כלל לא משנה . 
( בדיעבד נזכרתי ביום ההוא אחרי דורצ , וכמה היה קשה ללכת בלי להסתובב לאחור . 
אבל ההשוואה בטח לא נכונה , כמו תמיד ) . 
לרגע תמים אפילו חשבתי שאצטרך לעבור בסיס , כי לא אוכל להמשיך לאבד את שיווי המשקל בכל פעם שאראה אותה . 
אבל אז נזכרתי , שאחד הדברים הראשונים שעשיתי אחרי שהמשיכה ללכת , הוא לשים את היד על הלב , שדפק לו מהר , אובייקטיבית . 
אבל אתמול יקירתי , לפני שהתקשרתי אליך . 
חזק ומהר , הרבה הרבה יותר . 
הולך להיות לי טוב . 
עריכה : יש עוד המון מה להגיד . 
( נתחיל בסליחה ? 
( באמת ) ) הכל מאוד תלוי על חוט השערה כעת , ולמעשה , גם זה אפילו לא קרוב לתאר עד כמה אני תולה תקוותי במשהו שסביר שיסתבר ככלום . 
אבל לא אכפת לי . 
זו הרגשה כללית שמשתפרת , וזו תקווה שחוזרת , וידיעה שאני כן יכול . 
( And I feel pretty , pretty enough for you , I felt so ugly before , I didn't know what to do ) . 
וגם אם התקוות מתגלות כתקוות שווא בסופו של דבר , זה לא משנה את מהותן המקורית ( ללא חרטה ) . 
אני מוצא את עצמי מזדהה עם הרבה דברים שכתבת ( כתבה , בלאט , מה זה כבר משנה , העיקר שאני יודע למי אני מתכוון ) לפני הרבה שנים . 
מרחק , לתת , אמרנו יפה שלום . 
לא הצלחתי למצוא את האחרון . 
את האחרים אני עוד זוכר . 
בכל מקרה , בשני , כשחזרתי בבוקר , אחרי שליוותי את יעל הביתה , כשאני מת מעייפות וכבר כל כך רוצה שהאוטובוס יגיע , זה נראה פתאום כל כך ברור , שלא הבנתי איך לא ראיתי את זה קודם . 
סלחו לי ידידי , אני מרבה לקשקש . 
לילה טוב . 
11/6/2008 11:51 למעשה , זה כבר לא רלוונטי , מה שמתרץ את החזרתו , כי אהבתי את הפוסט הזה , וכי הבסיס שלו נכון . 
נו , תקווה גם אם היא תקוות - שווא זה סבבה . 
האמת שכן , גם בדיעבד . 
לילה טוב חברים , מחוייך הרבה משהיה ניתן לצפות . 
( אה , ולעזאזל , תשמעו כבר את הגרסא של ברי ורונה לג'ינג'יות . 
פשוט אדיר . 
) ( אה , פורסם במקור לפני שבוע בדיוק , למעשה ) נ.ב . 
עו"ד נרצח בפיצוץ מכוניתו באמצע ת"א , וישראבלוג מוצאים לנכון לעשות את תופעת הכשת הנחשים ( ? 
) לנושא החם ? 
אתמה ארוכות ולא אבין . 
שאני קם עם הודעות שמעלות חיוך גדול על הפנים . 
נדמה לי שכתבתי את זה כאן כבר פעם . 
" שני גברים ישבו ליד השולחן , מצחיהם נוגעים זה בזה מפעם לפעם מעל למאפרה המלאה שבמרכז הגאוגרפי של השולחן ... 
.. 
. 
" " ... על פי מי שהצלחתי להבין , שיחתם התמקדה בפלוני יבגני , שהוא , וזו תכונתו הבולטת , ממזר מלוכלך והאיש הטוב ביותר עלי אדמות גם יחד . 
בכל הקשור ליבגני לעולם אין לדעת , הוא מסוגל לתקוע לך סכין בין עיניך , אבל גם יפשוט את גופייתו למענך אם תבקש ממנו ; הם התווכחו והתנשקו ולגמו כוסית וודקה , ואחריה עוד אחת . 
באותה שעה הכתה בי ההכרה - ובמקום שהכתה בי עדיין ישנה חבורה גדולה כאוקיינוס - שאין כל סיבה שהיא לדבר עלי , שאני יוצא מכללן של כמעט כל השיחות המתנהלות בעולם הזה בכל זמן נתון . 
והתקנאתי ביבגני , הבן זונה הטוב ביותר עלי אדמות . 
" ( אלכסנדר המון - " איש משום מקום " ) בדיוק דיברתי עם רוני השבוע על לכתוב המלצות . 
בכל אופן , רחוקה מלהיות המלצה מפורטת , אך רק אגיד שזה הספר האהוב עליי , ושהוא טוב עד כדי כך שזה נראה לי בזבוז לסיים אותו . 
אם זה יגרום למישהו להתעניין , עשיתי את שלי . 
הוא אפילו הוציא ספר חדש בחודש שעבר , מה שמשמח למדי . 
אני גם צריך למצוא את קובץ הסיפורים שלו . 
בכל אופן , רוח הדברים מאוד הולמת אותי . 
אני באמת תוהה מתי נעשתי כל כך עצוב . 
( אפילו תאריכים הפסיקו לרגש אותי . 
אז היינו בים . 
אני חושב שאחת הסיבות שהתמדתי כל כך באהבה הזו אחרי , הוא הכלום המאיים שנוצר אחריה . 
אבל זה לא באמת משנה . 
דברים ישתנו ומשתנים לטובה , פשוט חופש לא באמת עושה לי טוב ) . 
אוהב אוהב אוהב . 
עריכה 2 : סנטיאגו דה קובה תמיד עושה אותי אופטימי . 
מעניין אם באמת אסע לשם יום אחד . 
