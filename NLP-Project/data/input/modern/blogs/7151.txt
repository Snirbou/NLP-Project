ישנתי ביומיים האלה ביחד אולי שלוש וחצי שעות , וזה אחרי שבוע מטורף של שינה ברוב היום . 
הכל אפאנדאוונס עכשיו , הכל . 
מצבים בלתי אפשריים בשבילי . 
עיגולים שחורים מתחת לעיניים וחיוורון סוחף , ואם הייתי גם מפסיקה לאכול אז הירואין שיק פור אול . 
אני שונאת את העובדה שאני מגעילה אל רוב בני האדם , ואני תמיד חושבת שכולם טפשים ממני . 
אבל מה לעשות שרובם באמת . 
זה לא שאני אפטית [ " מה זה אפטית ? 
" ] , זה פשוט שאתם לא שווים את היחס שלי . 
ומכאן בעצם הכל , מכאן הכל זורם כאילו מדובר ביום הראשון של מחזור קשה במיוחד . 
אנשים לא מתקרבים ואני לא רוצה שיתקרבו , פשוט . 
ואם מישהו מתקרב , ואני נותנת לו לגעת בי , אני נסחפת עם זה , ובסוף זה מתפוצץ לי בפנים . 
תמיד . 
אני לא רוצה חברים , אני לא רוצה אנשים שיאהבו אותי , לא רוצה שתגידו שאכפת לכם כשלא אכפת לכם ולא רוצה שיהיה לכם אכפת . 
מתחשק לי לצעוק על כולכם שפשוט תעזבו אותי כבר , לא רוצה אף אחד מכם בחיים שלי , אני לא צריכה אף אחד . 
לא רוצה לתקן אותי או אותך או אותכם , לא רוצה לעשות כלום , לא רוצה לשקם פה כלום . 
זה כבר חסר ערך , כלום לא יוציא אותי מכאן עכשיו , או אותך מכאן עכשיו , או אותכם . 
כלום , חסר ערך , ריק . 
רק דמעות מלוחות שמוציאות ממני את השפיות כמעט . 
רק כמעט , אבל . 
אני לא באמת יודעת איפה נועה נמצאת עכשיו בין כל זה . 
אני לא באמת יודעת מה היא הייתה אומרת על זה . 
בסך הכל גם היא , וגם אני , שתינו טיפשות בדיוק כמו כולם . 
ההבדל הוא שהיא בטוחה שהיא יותר מכולם . 
היא מעדיפה לכנות את זה פרפקציוניזם , אבל היא יודעת שזה בסך הכל ביטחון עצמי מופרז שנובע מחוסר ביטחון עצמי גדול מדי . 
ככה לא מטפלים בעצמך , נועה . 
לא ככה . 
טיפות ממה שנשאר ממני נוזלות לי עכשיו מהידיים . 
חם לי עם הסווטשרט ומגרדות לי הידיים , וכמה זמן אפשר להמשיך לחיות ככה . 
לא רוצה לאהוב יותר אף פעם . 
זו אותה הרגשה מלפני שנה , ולפני שנתיים , ואני כבר חושבת שנתקעתי שם . 
זה מה שקורה כשמתבגרים לתוך שנאה עצמית , וחבל , כי יש לי הרבה לתרום כאן . 
ואף אחד לא רוצה לשמוע גם ככה . 
דם מהזרועות וחשבתי שכבר התגברתי על הקטע הזה , והתבגרתי ממנו הלאה . 
הבעיה העיקרית היא שמעכשיו לא אכפת לי יותר , מעכשיו יש רק נפילה גדולה יותר ואף פעם לא טיפוס למעלה . 
אני לא מהאנשים האלה שמסוגלים באמת לדאוג לעצמם , ואף פעם לא טענתי שאני כזו . 
אני אפילו לא מפחדת עכשיו . 
פתאום כל המצב הפיזי המחורבן משתלט קצת על הקצוות של הבפנוכו שלי ופתאום כל מה שמתחשק לי זה לישון ולא לקום . 
אני עייפה ומותשת , ומעל לכל אני מבולבלת מאוד ומאוהבת יותר מדי . 
ואני לא יודעת ולא מבינה איך אנשים יכולים להרשות לעצמם להתאהב בי כשאני כל כך דוקרנית ומרוחקת ובעיקר לא מובנת בדרך כלל . 
הכל מרגיש כמו סמים שלא עובדים טוב וערפול מוחלט של כל החושים ואני רק אוהבת , אוהבת , הלוואי שהרגש הזה ישאר תמיד , זה הרגש הכי נעים בעולם . 
מתחשק לי לצייר פתאום . 
