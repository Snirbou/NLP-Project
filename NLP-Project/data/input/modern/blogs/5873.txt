- מעריב , 31.01.2006 הארגון המכונה " האומות המאוחדות " , וארגונים על - ממשלתיים אחרים שכמותו , מהווים דוגמה חזקה ( תרתי משמע ) לתזה שהציג קרל פופר בספרו " החברה הפתוחה ואויביה " : התזה שלפיה כל נסיון להגיע לאוטופיה , באמצעים של תכנון מרכזי וצנטרליזם כלכלי הנקבעים על ידי " ועדות עליונות " למיניהן , סופו , ללא יוצא מן הכלל , אחד ויחיד : דיסטופיה . 
דיסטופיה של טוטאליטריאניזם סובטלי ( כמו בעולם המערבי כיום , היכן שהממשלות מווסתות ישירות את אחוז זיעת אפם של אזרחיהן שמגיע אל מוטבי ה " ועדות העליונות " - דהיינו , אנשי הממשל וקבוצות האינטרס שלהם - ועושות זאת באמצעים של מסים על - גבוהים וכסף פיאט שיכול להיות מודפס - ואכן מודפס - יש מאין , בכמויות מפלצתיות ) ; או של טוטאליטריאניזם לא - סובטלי ( כמו בקוריאה הצפונית : ללא ספק , הנסיון הכי מתקדם להשגת אוטופיה עלי אדמות ) . 
הקונספט הבסיסי מוכר , מה שמשתנה הוא רק הפרטים . 
בשמן של תוכניות בזבוז גרנדיוזיות - בין אם היקפן 7 מיליון ובין אם הוא 7 טריליון - שהממשלה הגדולה יוזמת , המיועדות " לשים קץ לכל חוליי הארץ / העולם " , הממשלה גונבת את הסכומים הללו מהיחידים העובדים , מעבירה אותם לעשרות אלפי ביורוקרטים , וסופם שהם מוצאים את דרכם לכיסם של קומץ בעלי אינטרסים , ובייחוד - אלו שהלוו לממשלה את הסכומים שאיתם היא פצחה בתוכנית הבזבוז הגרנדיוזית . 
וכך חוזר חלילה , שנה אחר שנה , דור אחר דור , ומה שמשתנה - לכיוון אחד בלבד : מעלה - הוא סכום החוב הממשלתי , הריבית המשולמת עליו וכמות המסים הנגבית מהיחידים העובדים כדי לממנה . 
כל זה נעשה חמור במיוחד כשזה מתרחש ברמה העולמית , רמת האו"מ , שכן אז אין לאן לברוח . 
כשתוכניות הבזבוז הגרנדיוזיות מאגדות תחתן את כל הממשלות בעולם , היקף השוד , היקף מימון - הביורוקרטיה - ותו - לא , הוא הגדול ביותר האפשרי . 
כל אותם " אנטי - גלובליזטורים " המתנגדים ל - supernational organizations דוגמת ה - IMF , ה - WTO והבנק העולמי , אינם מבינים , כנראה , שאם הם באמת בצד של הסוציאליזם והדיאלקטיקה המטריאליסטית , הרי שהם צריכים לתמוך מקרב לב בקיומם של אותם ארגונים , המשתוללים בחוסר - רסן במסעם לטרף זיעת אפו של האדם ההגון . 
הארגונים הללו - בדיוק כמו " האומות המאוחדות " , ארגון - האב שלהם - אינם מייצגים אלא רק סטייטיזם ברמה הנרחבת ביותר האפשרית ; כלומר , הם מייצגים את רצונם של אלו שהקימו אותם , להקים ממשלה עולמית אחת , המבוססת על היעדר - זכויות , פוליטיקה צינית ואירציונליות . 
למרבה הזוועה , ב - 60 השנים האחרונות , רצון זה אכן התממש : האו"מ , והארגונים האחרים שהוזכרו לעיל , קיימים , ועסוקים בשימון מתמיד של המנגנון השואב , דרך אלימות ממשלתית ( כלומר , חוקים לא - מוסריים , הקיימים בכל מדינה ומדינה ) , ערכים חומריים מכל האנשים העובדים בעולם . 
מה כל כך מרושע , סוציאליסטי , ב " ממשלה עולמית אחת " ? 
התשובה לכך היא העובדה הפשוטה , שכשאותה ממשלה על - לאומית תתחיל , כמו כל הממשלות הלאומיות בעולם כיום , לפגוע בזכותם של אזרחיה לחיים , חירות ורכוש - יהיה קשה הרבה יותר " לבוא בטענות למישהו " , כלומר , לקבול נגד עוולות השלטון , שלא לדבר על להחליף אותו . 
לפני 230 שנים היו כמה אנשים בארץ רחוקה , שהבינו שהם משועבדים לממשלה שעובדת בשביל ה - Bank of England ושעסוקה בעיקר בלהטיל עליהם מסים ולכפות עליהם את השימוש במטבע מסוים ( נשמע מוכר מאיפשהו ? 
.. ) , והחליטו שהם יקימו לעצמם ממשלה - בקונספט אחר לחלוטין מכל מה שהיה מוכר עד אז בעולם , קונספט צודק : ממשלה שתפקידה היחיד יהיה להגן על זכותו של כל יחיד לחיים , חירות ורכוש . 
כשהם ניגשו להקים את ה - framework שיאפשר את קיומה של ממשלה צודקת , אחת ההחלטות שהם קיבלו , היתה להשתמש בחלוקת הארץ ליחידות שלטוניות קטנות יותר , הקרויות " מדינות " . 
פירוש הדבר היה שאיפה להקטין את הארגון " ממשלה " , ולא פחות חשוב מכך : להקטין את המושג " ממשלה " . 
את הגישה ההפוכה לכך מייצג ההיסטוריציזם , חלק מהבסיס הפסאודו - פילוסופי של הסוציאליזם . 
ההיסטוריציזם טוען כי אין לאדם היחיד גישה להבנת המציאות או לשינוי המציאות , וכי היחיד הוא רק חלק , בורג קטן , מגוף גדול ונשגב יותר , בלתי - ניתן - לתפיסה , שרק הוא בלבד מסוגל לשנות את המציאות , ושמו : " המדינה " . 
( מעניין לשים לב לדמיון בין ההיסטוריציזם לבין הדת , כשמחליפים את " המדינה " ב " אלוהים " ; הדבר מבהיר את חוסר - הקשר - למציאות של הטענה " קומוניזם = אתאיזם " ) הרפובליקניסטים שנטלו חלק בהקמת ארה"ב שאפו , כאמור , לשים את היחיד במרכז ( תוך הבנה שהוא הריבון על חייו ושיש לו הזכות להישאר כזה ) . 
לשם כך הם הבינו שנחוצה ממשלה נגישה עבור היחיד , לא הלווייתן הסטייטיסטי שההיסטוריציזם מקדם . 
ממשלה נגישה פירושה ממשלה קטנה . 
האו"מ , והארגונים העל - ממשלתיים הדומים , מייצגים את ההיפך מהגישה הרפובליקניסטית : הם מייצגים שלטון ממשלתי צנטרליסטי חזק , ברמה העולמית . 
בקיצור , עדיף להישאר ברמת הממשלה הלאומית ( לכל היותר ; הטוב ביותר הוא הנסיון האמריקני לקיים שלטון ברמת המדינות התת - לאומיות ) , ולו רק כי ברמה זו יקל על אוהבי הצדק להילחם ברמיסת הזכויות המבוצעת על ידי ממשלת ה - Welfare - Warfare המודרנית , בטח יותר משיהיה להם סיכוי להצליח במשימה זו תחת ממשלה על - לאומית , הדיסטופיה שהאו"מ מקדם , שתפעל , בדורסנות שלא נראתה כמותה , להשתה מוחלטת של המדיניות הצינית שמושלת כיום בכיפה בכל ארצות העולם . 
אחד המשחקים המסעירים והמשעשעים ביותר שידע העולם דומה מאוד ל " תופסת " ; גם השם שלו מתחיל ב ת' ומסתיים בה ; אך לו קוראים " תלונות " . 
מתי אתה מנצח : כשאתה עושה כמה שיותר דברים המנוגדים למונפצים שבחוקי צה"ל מבלי לקבל ולו אף תלונה אחת . 
אכן , אחלה משחק , " תלונות " . 
סוף סוף מצאתי משהו שאני ווינר בו . 
כולל לעמוד 10 סנטימטרים מהרנ"ג - גוטאנג כשעל פניי זיפים בני יומיים ולשוחח עמו בנחת מעושה . 
עירד , תודה , תודה , תודה ועוד פעם תודה . 
לקחת היום חלק פעיל בעוד תמרון אווירובטי להתחמקות מתלונה פוטנציאלית ( ומסתם בעסה גדולה ) , בזכות הידע המופלג שלך בנושא המסוים שלגביו התקשרתי אליך , ועשית את זה בוירטואוזיות ! 
פשוט תודה ענקית . 
נכון שכל הקטע הזה בבלוג הוא נאחס אחד גדול ? 
אני בטוח . 
קיבלתי את התפקיד הנחשק . 
אני , מבחינתי , עובר עוד שלושה שבועות לעבוד בחברת היי טק . 
כן , עם מדים מוזרים , נעליים מחרידות בגריעותן , יצור טפילי המכונה רס"ר שמהבהב ברקע , ארוחות צהריים שאין להרחיב עליהן את הדיבור ועוד כהנה וכהנה , אבל זוהי מבחינתי חברת היי טק . 
חשבתי , בדרכי הארוכה הביתה היום , שזה מזעזע שאני לא שם לב עד כמה רב המזל שיש לי בחיים . 
זה מגעיל , מגעיל , מגעיל . 
אז מה הפתרון ? 
להסתפק במה שיש לי ולא לשאוף ליותר ? 
לא , כמובן שזה אינו הפתרון . 
הפתרון הוא לרצות ולשאוף ולפעול למען השגת עוד , אבל לא להציב זאת בקדמת חיי ; ולעומת זאת כן להציב את ההווה ( הזמן היחיד שקיים ) , את מה שיש לי ומי שאני כיום , בקדמת חיי . 
כרגע מה שלא נעצר אצלי הוא לא הבלבול , אלא השעמום . 
יום שבת בבית . 
אין אף ספר לקרוא . 
הידיעון של האוניברסיטה הפתוחה מוטל על השולחן , בתוך אריזתו , שאליה החזרתי אותו בזהירות ( אוהב סדר אני ) . 
אני לא פותח אותו ולא קורא בו כי ממילא כרגע החלטתי שאני לא הולך להירשם למחזור מרץ אלא לאוקטובר . 
די נסגרתי על כלכלה וניהול . 
מה זה נסגרתי ? 
ננעלתי כמו טיל פיתון 5 שמתמרן ב - 60 ג'י ( זה משהו מופרע לגמרי , יכולת התמרון של טילי האוויר - אוויר בני הדור האחרון האלו ) . 
הו , עכשיו אני מזמזם את Nobody ' s Home של אווריל . 
יש מתמטיקאי ( בעצם , מאיפה לי שהוא היה מתמטיקאי , אולי הוא היה כלכלן ) בשם קונדראטיף ( Kondratieff ) . 
הקונדראטיף הזה המציא קונספט בכלכלה שנקרא " גלי קונדראטיף " , שזה תכל ' ס " השוק יורד ועולה במחזוריות " . 
לא משהו חדש . 
אני לא בטוח שאפילו היו צריכים לתת לו שם של בנאדם מרוב שזה קונספט בסיסי . 
אבל לא משנה . 
האם אני צריך להתחיל להשלים עם זה שכל החיים שלי נעים בגלי קונדראטיף , שהדבר היחיד שמשתנה עם הזמן לגביהם הוא התדירות ( כמה ימים / שבועות / חודשים עוברים מהשיא לשיא שאחריו ) ? 
להשלים עם זה שאני רגע אחד משועמם , ואז במקרה חושב על משהו וחורש עליו באינטרנט ארבע שעות , ואז נגמר לי ממנו , ואז השעמום מתחבר להרגשה ניהילית - עצובה זוחלת ? 
והוא מתחבר לא רק אליה , אלא גם לדברים שמטרידים אותי . 
לדוגמה , זה שאני כרגע תלוי באוויר לגבי מה שהולך להיות התפקיד הבא שלי בצבא , מה שהיה יכול להיות שטויות - שהרי אני משתחרר רק עוד 23 חודשים , ובגילי אני כבר מתחיל לדעת שזה לא הרבה זמן - אבל הוא לא שטויות . 
לא בעיניי , לא בשבילי , לא בהרגשה שלי , לא במה שהמוח הרציונלי שלי חושב . 
נכון יש את הקטע הזה , שנניח לפני משחק כדורגל חשוב כותבים בעיתון על המון פרטי סמליות שיהיו אם אחת הקבוצות תנצח ( סתם לדוגמה : " תהיה זו הפעם הראשונה שקבוצה אנגלית תנצח קבוצה גרמנית עשר פעמים ברציפות " וכד') , וגם אתה בעצמך אומר " נו , שפשוט תנצח כבר וזהו , זה רק 90 דקות " , ואולי אפילו מתערב עם מישהו אחר על כסף , ויודע שהכל ממונף לאותן 90 דקות , אם היא תנצח או תפסיד , אם כל הסמליויות יתממשו ואתה תרוויח בהתערבות או שרצף הנצחונות יפסק , והכל יפול ? 
אז עכשיו יש ממש הרבה דברים שקשורים לאיך שהחיים שלי יכולים להיראות בשלוש - ארבע השנים הקרובות ( כן , זה שנה - שנתיים אחרי שאשוחרר מהצבא ) , ממונפים לשבוע - שבועיים הקרובים . 
הגעתי לאן שהגעתי בצבא , ועשיתי זאת עם יותר מזל משכל ; עכשיו , מה שיכול לקרות הוא אחד משני דברים : או שאני אקבל תפקיד שיאפשר לי לקבל בוּסט משמעותי להמשך החיים , או שלא . 
זה מצב בינארי , 0 או 1 ( כי מדובר בתפקיד שאדם אחד עושה אותו ) . 
ואני הולך לדעת את זה כל כך בקרוב . 
( זה ממש מטופש שאני כותב את זה עכשיו בבלוג , כי אם לא אקבל אותו , אני אצא הומו , כמו שאומרים אצלנו בפלוגה ) . 
ככה שזה דבר אחד שממונף כרגע כמו עסקת מט"ח של דיי - טריידר ישראלי מצוי . 
רק שבמקרה שלו , אם לא יצליח הוא יפסיד ( כסף ושיערות ) , ואילו במקרה שלי , אם לא אצליח - אני בסך הכל לא ארוויח . 
מנחם , לכאורה , נכון ? 
אז זהו , שלא אותי . 
דבר נוסף שממונף הוא היחסים שלי עם בני אדם שהם פחות מממש - דומים - לי - ולכן - רוצים - להישאר - בקשר - איתי ( יש בן אדם אחד כזה , לפחות שאני חושב עליו , כרגע ) . 
אני מדבר על החברים שלי מתקופת התיכון , משנת 2004 הפרועה והמקסימה , שהאמת היא , שרק לעתים נדירות באמת הצלחתי לפתח איתם שיחות אינטליגנטיות ממושכות על נושאים שבאמת מסעירים אותי , ורוב הזמן , במיוחד בשנה האחרונה , כשכולנו הינו בצבא ויוצאים יחד בימי שישי במידה רבה בגלל שאין אנשים אחרים לצאת איתם , " ניהלתי " עמם " שיחות " שהמלה dull לא מתארת אותן יותר טוב מהמלה " מביכות " . 
את מי הן מביכות ? 
אותי . 
אבל יש כמה מהם , שאני יודע שאני יכול לדבר אתם על הקונספטים הבסיסיים , אם רק לא נהיה בחברת אנשים מסוימים אחרים שהם הרבה יותר ריקניים ; יש אחד מהם , שהוא כור אטומי של סיפור בדיחות , אבל אני קלטתי אותו באמת : הוא רציני . 
הוא קוהרנטי . 
הוא אחד מאלו שיודעים כאב . 
איתו אני רוצה לשמור על קשר . 
איתו אני רוצה לדבר . 
אותו אני רוצה להכיר הרבה יותר טוב . 
זה נכון לגביו ולגבי עוד ארבעה . 
מכל השאר כבר לא כל כך אכפת לי , שיִנתקו היחסים וזה יהיה סבבה , אבל אני רוצה להיות ידיד של החמישה האלה . 
ואני ראוי ( כן , ראוי , לא " צריך " ) לעשות משהו בנידון . 
טוב , מחר אני אהיה , ככל הנראה , בבית בערב , ונראה האם עד מחר יודיעו לי את ההחלטה הכל כך גורלית , " ממנפת " , ויקרה ללבי ( אם היא תהיה חיובית ) . 
זה מה שגרוע בלהיות אתאיסט : מכיוון שאתה לא מתפלל , כי אתה יודע שתפילות הן דבר חסר משמעות לגבי עולם המציאות , אתה כל הזמן בוחן מה יכולת לעשות ( מבחינת דברים שכן רלוונטיים לשינוי המציאות ) , ומתייסר על מה שלא עשית בכלל/לא עשית מספיק טוב . 
