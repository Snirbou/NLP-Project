ואחרי שבוע וחצי בערך , לאחר שכולם הכירו כמעט את כולם , יכולתי לשמוע את הריכולים ואת ההשמצות שנערכו מאחורי הגב . 
באותה העת נתתי לעצמי להרגיש בנוח , כאילו אני יושבת בחדרי שלי , נותנת לעצמי להרגיש בטוחה לידם , כאילו לא הייתי נתונה לשום ביקורת , אך את אותה הרגשה זמנית קטעה אותה שיחה של הבנות אשר ישבו לידי , שלפתע התלחששו על ההיא , ועד כמה שהן לא סובלות אותה , ואיך אחת מהן כל כך חסרת מזל , עד כי נאלצה " להתקע " ולשבת לידה , ועוד נאלצה לסבול את אותה אחת במשך נסיעה שלמה באוטובוס כשזו מדברת ומדברת וההיא רק מתה להחטיף לה , שתסתום . 
מיותר לציין שזו היתה רק שיחה אחת מתוך רבות ששמעתי . 
אז בחרתי להתעלם . 
להתרחק מאותן הבנות הללו , להעמיד פנים שלא שמעתי כלום , לא לבגוד בדמות האדם אשר אני שואפת להיות . 
ולשם שינוי נראה לי שהצלחתי . 
זו אולי הפעם הראשונה בה נתקלתי בצביעות ולא נתתי למקרה להרוס לי , לגרום לי לחוסר ביטחון במעמדי בחברה ( הרי אולי גם אני מושא כזה של שיחה ? 
) , לגרום לי לתהות מדוע זה תמיד ככה , ולמה בכל מקום בו אני נמצאת ישנם אנשים כאלו . 
ואולי .. 
. 
אולי הסיבה שיכולתי לעשות כך היא שלא נותר לי זמן רב לבלות עם אותן הבנות , ולכן העדפתי להבליג . 
.. החודש התברר לי שהפסדתי חלק עצום מההתקדמות של החברה במשך אותם החודשים בהם בחרתי להתנתק . 
ישנם כל כך הרבה מושגים , הגדרות וסלנגים חדשים שאיני מכירה , והדבר גורם לי להרגיש קצת מיושנת . 
מאידך , לאט לאט אני מצליחה להיפטר מההרגל הרע של ה - " כאילו " . 
.. מצחיק אותי שלא משנה כמה קילוגרמים עליתי במהלך חמשת החודשים הקודמים , עדיין יש אנשים שאומרים לי שאיני צריכה להרזות , בדיוק כפי שהיו אנשים כאלה בתקופת בית הספר . 
לכן אני יודעת שהם מדברים ודיברו רק מתוך נימוס . 
.. אמא גרמה לי לראות את סטיבן שלה היום . 
הוא היה אמור לבוא בשעה מסויימת לביתינו , וכחצי שעה לפני אמא הודיע לי שאם היא לא מספיקה להתארגן בזמן אני פותחת לו את הדלת . 
כשצלצל באינטרקום , לאמא נשאר רק ללבוש חולצה בשביל שתהיה מוכנה , ובכל זאת היא צעקה עליי שאפתח לו את הדלת . 
כשציינתי שלוקח לה רק דקה ללבוש חולצה , היא הגיבה בצורה לא ברורה והפצירה בי לפתוח לו . 
אני חייבת לציין שהוא לא נראה כפי שדמיינתי . 
לאחר מכן , אמא שאלה אותי בטון הצעקות שלה למה לא הדלקתי לו אור , ואותו שאלה למה יושב בחושך . 
לא רציתי להגיב ולומר לה מה באמת חשבתי ולכן פשוט שתקתי . 
.. אחרי 7 פעמים של נסיעות של שעה וחצי הגעתי לשתי מסקנות . 
הראשונה היא שאני צריכה לקנות נגן MP 3 בדחיפות . 
השנייה היא שאחרי כל כמות החיילים והאנשים שראיתי , אני בקלות יכולה להחשב כנמוכה . 
ומאחר שאין לי יותר מה לומר , אסיים כאן להיום . 
ושוב , שיחות לפלאפון נכנסות . 
וכל אחד מהם רוצה להיפגש , וכל אחד מהם רוצה לראות אותי . 
אך אף אחד לא מבין , שאת היומיים האלה בהם אני בבית , אני מעדיפה לבלות בלנוח קצת , להתבטל , לא להעמיס יותר מידיי על הרגליים , כיוון שבשבוע הקודם ובשבוע הבא אני כל הזמן על הרגליים . 
ואני מאוד רוצה להיפגש . 
לדבר עם כל אותם אנשים אשר בעבר הייתי רואה על מסגרת יומית , אך אין לי זמן . 
עבורי - יומיים זה לא מספיק . 
אבל אני לא מתלוננת . 
אין לי רצון ולא זכות לעשות כך . 
אני שמחה על כך שעדיין יש שיחות , וכשהדברים יסתדרו ויהפכו לקבועים אני מקווה שיהיה לי יותר זמן . 
בינתיים אני מכירה הרבה אנשים חדשים מרחבי הארץ . 
זה מפתיע לגלות שיש נושאים משותפים גם עם אנשים הגרים מספר קילומטרים ממך . 
בכל אופן , אני הייתי פה שוב . 
ובעוד כשעה בערך , לא אהיה פה . 
יום טוב . 
מאז הגיוס . 
ישנם כל כך הרבה דברים שעליהם אני רוצה לדבר ולכתוב , אך מפאת חוסר זמן אוותר על הרעיון . 
שוחררתי לשישי - שבת הבייתה , ומשום מה כל עיסוקי בעניני צבא עדיין , כך שחופש אין לי . 
לעומת זאת , מאז שהתגייסתי ראיתי ודיברתי עם הרבה אנשים אשר למדו איתי , וכך הסתבר לי שגם בבסיס בו אני כרגע וגם בבסיס בו אעשה את הקורס ישנם אנשים מהשיכבה לשעבר המשרתים שם . 
