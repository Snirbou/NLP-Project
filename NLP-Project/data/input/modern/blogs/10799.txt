הקטנה ואני עשינו עסק שמחר שתינו ננסה להיות הכי אנחנו שיש , בלי לדפוק חשבון ובלי לעשות הנחות . 
אני עוד לא יודעת לגמרי מה זה אומר , אבל אני בהחלט מתכוונת לנסות . 
אני חייבת להתחיל לפרוץ גבולות ולשבור חומות , הגיע הזמן . 
בייחוד כשאני מרגישה שהפחדים שלי מהווים מכשול מאוד משמעותי . 
אין כבר דרך נוחה לברוח , אני חייבת להיות אני , כי אם לא , אני לא יכולה להיות . 
הבינוניות לא בעייתית כשאין אלטרנטיבה . 
כשאני יודעת שאני יכולה להגיע רחוק , אם רק ארשה לעצמי , היא נהיית לא אופציונאלית בכלל . 
והפחד שאולי אני משלה את עצמי ובכלל לא יכולה להגיע לאן שנדמה לי ... 
.. 
. 
אני מוכרחה להרשות לעצמי לאבד קצת שליטה כדי לאפשר לעצמי להתחדש . 
אבל אני לא מסוגלת , הגעתי למקום שאפשר לחיות איתו , שהוא די נוח , ומפחיד אותי לאבד אותו בדרך למשהו חדש , גם אם הוא אמור להיות יותר טוב , מי מבטיח לי שבאמת אגיע לשם . 
עדכון : ובפועל ? 
להגיד באמת את מה שיושב לי על הלב . 
לסמוך על כל מי שאני יודעת שאפשר לסמוך עליו , שיסבול אותי גם אם אני צריכה חיזוקים וגם אם אני מתקשרת כשקשה לי . 
להגמל מ"לא נעים לי " ומ " אני אסתדר לבד " כי אני יודעת שאני יכולה לבד , בסדר , הלאה . 
להתלבש כמו שבא לי בלי לדפוק חשבון . 
להקפיד לעמוד בשורה ראשונה בשיעורי קלאסי , או בכלל , ולהתרגל לזה . 
להרגיש שם טבעי , כי אין סיבה שלא . 
להרגיש נוח ובטוח מול הקבוצה של הנשים . 
לא למזער את הנוכחות שלי . 
להרשות לעצמי להגיד בקול מה אני רוצה , בין אם זה נראה אפשרי או לא . 
היא עושה סלט של אביתר בנאי , ומוסיפה גם ארכדי דוכין לגיוון . 
אני עושה סלט של פיונה אפל וסקאנק אנאסי , עם קצת יהודית רביץ וג'וני מיטשל , ובבוקר אני נדבקת לאליוט סמית' . 
התת מודע שלי שולף שורות פסימיות , יותר משהייתי רוצה לחשוב שאני ברגעים האלה , וזה קצת מפחיד אותי . 
כי שורות שעולות כשהמלים אפילו לא לגמרי ברורות , לא משקרות בדרך כלל . 
גם חלומות לא . 
אבל אני צריכה להשאיר לך את החלומות שלך ולא להסתבך איתם בעצמי . 
אני משחקת עם עצמי מחבואים , או תופסת . 
זה לא באמת משנה , כי העקרון זהה . 
אני ועצמי לא נמצאות באותו המקום . 
הדבר היחיד שנוכח לגמרי הם השדים שלי שמתעוררים לחיים כשמשהו מעניין קורה . 
הם לקחו אותי כבת ערובה , ואני מתפצלת , משתדלת להשאיר אצלם כמה שפחות ממני ולברוח עם השאר למקום אחר . 
בסוף אני מוצאת את עצמי בשום מקום . 
מנותקת מעצמי , מהרגע , מתבלבלת ומנסה להחזיר את הנשימה ואת רצף הדיבור ההגיוני . 
אני מנסה לא לשאול אם אני שמנה , כי אני יודעת שאני לא , וכי אני לא באמת רוצה שמישהו יצטרך לענות לי על זה . 
בכל זאת אני שואלת את זה באלף ואחת דרכים ומלקה את עצמי תוך כדי . 
חוסר בטחון לא באמת הולם אותי , אבל כנראה שאני בטוחה שככה רגילים , שככה אני רגילה . 
לא צריך לשבור הרגלים , ולא צריך להפתיע , כי אולי ההפתעה תהיה קצת יותר מדי או פחות מדי ? 
אז אני קופאת במקום הזה שהוא קצת אני , כי אני מכירה אותו ויודעת איך להתמקם בתוכו . 
נוח , כן , די . 
בטוח , יחסית . 
אלוהים , אני חושבת , מה עוללתי לעצמי . 
אני יודעת שזו לא אמורה להיות אני , ובכל זאת ברגעי האמת אני יוצאת ככה ; קטנה , חלשה , מתחבאת . 
אני מסובבת את הראש ובוכה . 
בראש יש רק קול שאומר לי כמה אני שונאת את עצמי ככה , כמה אני כועסת על עצמי . 
זה מבהיל כי אני לא רגילה לזה , כי בדרך כלל אני הרבה יותר סלחנית , הרבה יותר מקבלת את הכל כמו שהוא , מחבקת גם את הבלגאנים . 
אני לא יודעת מה יגרום לעצמי ולי להפסיק לשחק , אבל משהו אומר לי שהדרך הזו טובה . 
אני משקשקת מפחד , אבל יודעת להושיט יד , וכבר לומדת להגיד את כל מה שלעולם לא חשבתי שאצליח להגיד ככה . 
גם אם זה כרוך בבהייה בוילונות , או בשבירת שיניים על המלים הכי טיפשיות , וגם אם אני זורקת משהו עוד לפני שאני באמת מוכנה להגיד אותו . 
המלים של עמיר לב פתאום קופצות לי לראש , " אתה לא זז מרוב פחד " , ואני חושבת שלמרות הפחדים , בסופו של דבר אני זזה יותר ממה שהייתי יכולה לצפות מעצמי . 
היום יום רביעי ואתמול היה לי יום הולדת . 
יום רביעי שעבר היה לפני חודש , אם תשאלו אותי . 
אבל אם תשאלו אותו הוא יגיד לכם שהוא היה בדיוק ביום רביעי שעבר . 
יכול להיות שהוא משקר , יכול להיות שחטפו אותו חייזרים שעיוותו לו את תפיסת הזמן . 
יכול להיות שקרה מאז הרבה יותר ממה שיכולתי לצפות . 
יש לי פרפר על מקל ליד המיטה , ונוצת טווס על המדף , ובלון של טינקרבל על הכוננית בכניסה לחדר . 
יש לי עטיפות של מתנות מפוזרות בחדר וחלקי תחושות מפוזרות בגוף . 
יכול להיות שזה היה יום ההולדת הכי מוזר שהיה לי עד כה . 
אני חושבת שזה לא מאוד משנה מה זה אומר כי יום הולדת הוא הרבה יותר מהיום הארוך שהיה לי אתמול . 
זו השמחה שהיתה לי לפני כן , כי זו תקופה ממש טובה בשביל יום הולדת , וכי אני מספיק שלמה עם עצמי כרגע ( נו , ברגעים הטובים לפחות ) כדי לא להכנס ליותר מדי סרטים בגלל שינוי קידומת וכאלה , ואלו כל ההופעות שהלכתי ואלך אליהם החודש , והידיעה שמי שבאמת באמת חשוב , נמצא כאן בלי קשר ליום הולדת . 
שוב , כרגיל , אני מוצפת . 
לחלוטין . 
אם ברגע מסוים אני חושבת שהגעתי לשיא ההפתעות והבלגאנים שאני יכולה להכניס לתמונה , אני מיד מתבדה . 
אמנם אני בוכה כל הזמן , מכל סיבה אפשרית , אבל אני יכולה להגיד באופן חד משמעי שקורים כאן דברים נהדרים , שלא יכולתי בכלל לנחש שיקרו ככה . 
( אה , למרות שהרבה אנשים אחרים דווקא כן ניחשו . 
) 
