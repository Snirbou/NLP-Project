איך זה מרגיש \ כנסיית השכל אני גרגיר חול במדבר של אנשים . 
אף פעם לא השפעתי על אף אחד . 
רוב הסיכויים שאני גם לא אשפיע . 
אבל מה רע בזה ? 
אני זו שמסתכלת , מקשיבה , ונשארת שקטה . 
אני זו שחושבת , מנתחת אנשים ומצבים , מגיעה למסקנות . 
אני זו שבצד , אף פעם לא באמצע . 
טוב לי להיות בלתי מורגשת . 
טוב לי לוותר לאחרים , ולא לעמוד על עמדתי . 
טוב לי לחכות שישימו לב אליי , ולא למשוך תשומת לב בכוח . 
טוב לי להיות טיפה קטנה ובלתי מורגשת בזרם , ולא האבן שעוצרת אותו . 
אני לא צריכה להיות אמא תרזה . 
אני גם לא צריכה להיות ג'ורג' בוש , או סאדם חוסיין . 
הרי כולם יודעים ש - The hardest thing in this world is to live in it ובינתיים אני מרגישה שאני עושה את זה די בהצלחה . 
איילת . 
אין לחץ מהלימודים . 
יש הרבה חברים . 
כולם מסתדרים אחד עם השני . 
הכל אמור להיות טוב . 
אני אמורה להיות שמחה . 
אני חושבת שאני צריכה את הדברים הרעים האלה . 
אני צריכה לחץ , מריבות , בכי . 
כמו בשנים קודמות . 
כי כשהכל עצוב , רגעי האושר הקטנים הרבה יותר משמחים . 
אבל אני בכלל לא בטוחה שיש רגעי אושר . 
דברים השתנו . 
לרעה . 
פעם היו לי מעט מאוד חברים , אבל הם היו חברים טובים . 
חברים הכי טובים . 
והיה לי מקום לברוח אליו , שבו הייתי יכולה להיות מי שאני רוצה . 
עם בני הדודים שלי , שהם כמו אחים , והרבה יותר מזה . 
ומה עכשיו ? 
יש לי רשימה יחסית גדולה של אנשים שם בצד שמאל , אבל מי מהם חבר ממש טוב ? 
הייתי רוצה שכל אחד מהם יהיה החבר הכי טוב , אבל מי מהם באמת כזה ? 
אני מעדיפה חבר אחד הכי טוב על פני עשרה חברים טובים . 
קרובים - רחוקים . 
והמשפחה השנייה שלי השתנתה , ואני יודעת שזה בחיים לא יחזור להיות אותו הדבר . 
קבוצת ה " עומר - אסף - איילת - תמר " נפרצה , וזה נראה כאילו התפרקנו . 
אני שונאת את הצבא , שעומד לקחת את עומר , ובכך לפרק אותנו לחלוטין . 
וגם ככה עומר כל הזמן בעבודה , ולכן אסף נמצא על המחשב יותר מבדרך כלל , ואני ותמר ( בת הדודה , לא זו שמגיבה כאן ) נשארות לבד . 
אם גם היא הייתה נוטשת אותי , בכלל הייתי נשברת . 
וכל הדברים שהיו החיים שלי , החיים הטובים שלי , במשך 14 שנים , נעלמים . 
בית הספר , שעיצב לי את החיים , ואני עומדת לעזוב אותו השנה . 
בולי , הכלב שלי , שאני כבר לא מאמינה שיחזור . 
חברים באמת טובים , שמתרחקים . 
המשפחה בהוד השרון , שכבר פירטתי עליה מספיק . 
אני , שלעולם לא אהיה כמו שהייתי . 
ואני רוצה לצחוק באמת , מכל הלב . 
ואני רוצה לבכות . 
מכל הלב . 
ואני רוצה להנות . 
לעזאזל , הייתי צריכה לשבת מול מסך ריק במשך הרבה מאוד זמן רק בשביל לכתוב משהו . 
איילת , שנוגעת באש וזה מקפיא אותה . 
