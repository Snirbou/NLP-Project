חשבתי לומר לה " כן " ולצאת מהבית חולים . 
זה היה יכול להיות מעניין ... 
.. 
. 
אבל לא היה לי כח לקום מהמיטה . 
אני כבר לא יכולה לומר שאני לא יודעת איך נראה מיון . 
גם הפחד שלי ממחטים עבר חלף לו אחרי כל הפעמים שדקרו וחוררו אותי בימים האחרונים . 
אם פעם אינפוזיה נראתה לי מפחידה וכואבת , עכשיו אני מבינה שהשד לא כל כך נורא . 
לא שחיברו אותי לאינפוזיה , אבל פתחו לי וריד והשאירו כזה " ברז " למקרה שיצטרכו לקחת עוד דם או להכניס לי תרופות הישר לוריד המסכן שלי . 
הזוי לחלוטין . 
אם אותה תופעה לא היתה מתרחשת שוב ביום למחרת לא הייתי מאמינה שזה קרה לי . 
אבל יש לי הוכחות - יד כחולה ונפוחה מה " ברזים " וערימת בדיקות שאני צריכה לעשות עכשיו . 
מכניס קצת פרופורציה לחיים . 
טיפלו בי 2 רופאים חתיכים , 3 אחיות ו - 2 סניטרים . 
מזמן לא כרכרו סביבי ככה ... 
.. 
. 
אני חושבת שאפילו היה בזה משהו מהנה . 
רק בחורה חולנית ( תרתי משמע ) כמוני יכולה להתייחס לביקור בבית חולים בתור חוויה חיובית ... 
.. 
. 
אחרי הפעם הראשונה אמא שלי אמרה שאני אבוא אליהם . 
אמרתי לא תודה ושאני מעדיפה את הבית שלי . 
כשאותה תופעה קרתה שוב , היא קבעה עובדה שהיא באה לקחת אותי , כי מישהו צריך לטפל בי ... 
.. 
. 
ואני רציתי להתחמק מהחג . 
זה לא שהייתי מעדיפה שיאשפזו אותי במקום לחגוג את ליל הסדר , אבל עדיין זה ארוע מיותר מבחינתי וכשסיימו לאכול , אחרי איומים פולניים מצד אמא וסבתא שלי שרצו שאני אשאר לישון עוד לילה , אחרת הן לא ישנו מרוב דאגה , הצלחתי להתחמק החוצה . 
אני צריכה לנוח ואי אפשר לעשות את זה בארוחות משפחתיות של 17 איש.אז אני כאן , בדירה שלי . 
עייפה . 
הסדר עבר בצורה סבירה . 
ככה זה שאוכלים רק מנה ראשונה וקינוח . 
לא היה לי מקום ליותר אוכל מזה והפעם אף אחד לא ניסה לשכנע אותי לאכול " פיצקלה של גרגלה " ... 
.. 
. 
חג שמח ! 
השבוע כשעברתי באותה דרך מוכרת , ברחוב מרכזי , הסתכלתי על הבניינים ולא זיהיתי אותם . 
איזה מן ריחוף לא מוסבר , חיפשתי שלט לראות שאני באמת איפה שאני חושבת . 
אני שונאת להקדים , אפילו יותר מלאחר . 
בשני המקרים זה לא עושה רושם טוב , אבל כשמקדימים יש הרגשה של בזבוז זמן . 
יופי , פקקים . 
שימשיכו ככה ואז אני אקדים רק ב - 10 דקות , שזה יפה מאוד ונראה חיובי . 
מנסה לחשוב מתי היה האודישן האחרון שלי , נראה לי שעברו כמה חודשים , אולי אפילו שנה . 
ופתאום הקול שלה מהדהד לי בראש , היא אומרת " האודישן מתחיל ברגע שאת נכנסת לחדר , הרושם הראשוני שאת עושה כשהשיער שלך מסודר , כשאת מאופרת והכי חשוב - היציבה שלך " . 
היא הלכה בצורה שנראתה לי קצת מוגזמת , מדגישה יותר מדי את קו המותן שלה . 
אין לי בעיה ללכת ברגל , אבל לא כשאני על עקבים . 
למה לא נעלתי נעליים שטוחות ? 
? 
מה שטוב זה שאני אגיע בזמן . 
בלי להקדים ובלי לאחר . 
רגע מבלבל - לומר את האמת או להתחמק ? 
" נחזיר לך תשובה בימים הקרובים " הוא אומר ולוחץ לי את היד עם ידו הימנית ופתאום תופס אותה גם עם השמאלית לכמה שניות , מלטף לי את היד . 
יום לפני זה מישהו ברחוב ליטף לי את השיער . 
מה קורה פה ? 
? 
רגעים שאני רוצה מכונית , שוכחת את העלויות החודשיות ואת בעיות החניה שיש באזור שלי . 
ומשיכה לא מוסברת לגברים עם שיער ארוך מתולתל . 
בשבוע האחרון הסתכלתי על שניים כאלה ולא הבנתי למה אני מסתכלת .. 
. 
משונה .. 
. 
בהרבה מובנים זה יהיה הכי טוב ... 
.. 
. 
יום בא ויום הולך ואני נשארת נאיבית שכמותי . 
