אם הייתי יכולה להתחמק מהשיחה הזו הייתי עושה זאת . 
אם הייתי יכולה לשלוח מישהו אחר שידבר במקומי ויסדר את הדברים , הייתי שמחה לעשות את זה . 
אבל אני לא בת יענה וצריכה להתמודד עם הדברים ולא לשבת ולחכות למה שיקרה . 
כמו שאמרתי לך בעבר , אני רגילה להיות לבד . 
רגילה לישון לבד , לקום לבד , לגור לבד ( אם נוציא מהמשוואה את השותפים המקסימים שלי ) ולחיות לבד . 
במובנים מסויימים ככה הכי נוח לי - אני אחראית על כל מה שקורה ואין לי את מי להאשים חוץ מאת עצמי . 
אבל יש ימים שזה עצוב להיכנס לבית ריק , בלי מישהו שמחכה לי שם . 
לא ברור לי אם קשה לי להוציא אותך מהחיים שלי בגלל מי שאתה או בגלל הפונקציות שאתה ממלא . 
לפעמים אני מצטערת שאני כל כך מופנמת ולוקחת את הדברים ללב ולא מוציאה החוצה . 
התגובה האוטומטית שלי למצבים לא נעימים היא עצבות ולא עצבנות ואני נוטה להסתגר ולא להתווכח או לצעוק . 
מגיע לי יותר ממה שאתה מציע ואם לא הייתי מעריכה ואוהבת אותך , כנראה שהייתי " חותכת " את הסיפור בינינו בלי לחשוב פעמיים . 
כואב לי ( באופן פיזי ) כשאתה מדבר על בחורות אחרות . 
סביר להניח שאם היית יודע שהמילים שלך מכאיבות לי , היית מסתיר ממני את אותו מידע . 
מצד אחד , חשבתי לשאול אותך לגבי פרמטרים שחסרים לי למשוואה ואז לקבל החלטה עם תמונה מלאה יותר . 
מצד שני , המשוואה כבר עכשיו כל כך מסובכת שאולי עדיף לא לסבך אותה עוד יותר . 
מישהו אמר פעם : " If you love someone - set him free , If he won't return - he wasn't yours in the first place " שישי בערב , סופסוף לבד , מתפנה לעצמי ולמחשבות . 
יכולה לבכות כמה שאני רוצה , אחרי כיממה שאני מסתובבת עם אותו רצון . 
" עשית אותי מספיק עצובה ליום אחד , בוא נזמין חשבון " אני אומרת קצת אחרי חצות . 
הוא לא מבין למה אני עצובה , אומר שהוא צחק ומחבק אותי , אבל זה לא עוזר ואני מהרהרת אם אולי כדאי לומר לו שיוריד אותי בבית שלי , מבלי להצטרף אלי . 
לפני כחודש הוא סיפר לי שהוא פתח כרטיס באחד מאתרי ההכרויות וברוב תמימותו אמר לי את שם האתר ואת הכינוי שהוא בחר לעצמו . 
מתוך סקרנות פתחתי כרטיס גם אני ובדקתי מה הוא כתב ומה תדירות הביקורים שלו באתר . 
הממצאים שגיליתי לא מצאו חן בעיני , אבל יצאתי מתוך הנחה שלא קורה עם זה כלום . 
אתמול כמה דקות אחרי שנכנסתי לרכב הוא סיפר לי שסופסוף מישהי פנתה אליו , עדכן אותי בחילופי הדברים ביניהם וזרק לחלל האויר את השאלה " מה עדיף - לצאת עם רווקה , גרושה או גרושה עם ילדים ? 
" לא ידעתי איך להגיב , אז בחרתי לא להגיב . 
תוך כדי שיחה במסעדה הוא אמר שהוא לא מאמין במוסד הנישואים ושברגע שהילדים נכנסים לתמונה הכל משתנה לרעה . 
השיחה המשיכה והדרדרה לנושאים מדכאים נוספים , עד שביקשתי שנלך . 
בגידה , חצי בגידה ? 
הוא היה פעמיים במכוני ליווי ופעם נוספת הלך לקבל מסאג' אירוטי . 
בזמן מערכת היחסים הראשונה שלו , בתקופה נטולת סקס , הוא החליט שהוא רוצה להיות עם 2 בחורות ולצורך זה הלך לראשונה למכון ליווי . 
" הן רק ירדו לי , מגעיל אותי להיות עם זונה " הוא אמר והוסיף שלדעתו ללכת לזונה לא נחשב בגידה . 
אמרתי שאני חולקת על דעתו . 
הפעם השניה היתה אחרי הפרידה מאשתו , אחרי 2 דקות שהבחורה התעסקה איתו ( שוב סקס אוראלי ) הוא ביקש ממנה לזוז ובמשך חצי שעה ליטף אותה לפני שהיא סיימה את העבודה . 
יחסנו לאן ? 
שמחתי שזה בא ממנו , במיוחד אחרי הדברים שנאמרו בתחילת הערב . 
חזרנו אלי לדירה , הוא התחיל לחבק ולנשק ואז העלה את הנושא , כששאל " מה את אומרת לחברות שלך עלינו ? 
" עניתי בשיא הכנות שאני לא לגמרי מבינה מה קורה בינינו ומצידי הייתי רוצה שזה יתפתח למערכת יחסים רצינית , אבל לא ברור לי מה הכוונות שלו , אז אם הוא כבר העלה את השאלה , אני אשמח לדעת מה דעתו . 
הוא ניסה להתחמק , אבל לא אפשרתי לו ושאלתי אותו " אם שואלים אותך מי זו דפנה , מה אתה עונה - יזיזה , מישהי שאתה יוצא איתה או משהו אחר ? 
" " לא יזיזה " הוא ענה בהחלטיות והמשיך בכך שהוא לא יודע מה כן . 
" את מאוד יקרה לליבי ולא משנה מה יקרה בינינו , אני לא מוכן לוותר עליך ורוצה אותך בחיים שלי " . 
אמרתי לו שאני לא יכולה להבטיח את זה , אבל מוכנה לנסות . 
הוא לא מאמין באהבה , לא רואה נישואין באופק או התחייבות אחרת , כי הוא בטוח שברגע שיש התחייבות זה גורם לכל היחסים להשתנות . 
יחד עם זה , הוא אמר לי שאף פעם היה לו טוב כמו שטוב לו איתי ושאני גורמת לו לשינוי לטובה במה שהוא חושב על נשים . 
" למה לא פגשתי אותך לפני 6 שנים ? 
" הוא שאל והוסיף " אכפת לי ממך ואני לא רוצה שתיפגעי " . 
מסתבר שהוא חשב שאחרי הפרידה מאשתו הוא " יתפרפר " במשך כשנתיים ואז " יתמסד " שוב . 
" אני לא רוצה לקום עוד כמה שנים ולחשוב שפספסתי את התקופה הזו " הוא הוסיף והגביר את התסכול שלי . 
אמרתי לו שלא מובן לי למה הוא לא יכול להיות רק איתי , כל זמן שטוב לו ואם וכאשר לא יהיה טוב - אין שום דבר שקושר אותו אלי והוא יכול לקום וללכת . 
היום שאחרי אחרי השיחה הזו הייתי כל כך מוטרדת ועצובה שכל מה שרציתי היה לבכות ולישון . 
אבל כשהפניתי אליו את הגב הוא התחיל ללטף ולנשק אותי , אז שיתפתי פעולה והלכנו לישון מכורבלים . 
באמצע ההתכרבלות של הבוקר הדמעות יצאו ולשמחתי הצלחתי להסתיר אותן . 
תכננתי ללכת מוקדם לביקור השבועי אצל ההורים והוא תכנן שנלך להסתובב יחד עם חבר שלו . 
אחרי התלבטות קצרה החלטתי שאני מעדיפה את התוכנית שלו . 
החבר היה מוזר משהו , אבל חביב . 
היה רגע מביך כשנתקלנו בחברה של אשתו בזמן שהבחור ואני היינו מחובקים . 
" תכירי , זאת דפנה " הוא אמר לה ורק אחר כך סיפר לי במי נתקלנו ומה ההשלכות הצפויות לאותו מפגש . 
אחרי שאכלנו ועוד קצת הסתובבנו הוא הציע שאני אמשיך איתו את היום ואחר כך הוא יסיע אותי לביקור אצל המשפחה . 
הוא היה צריך לעבור בבית של ההורים , הצעתי שאני אחכה לו למטה , אבל הוא התעקש שאני אבוא איתו ואכיר אותם . 
הוא דומה לאבא שלו והיה מוזר לראות איך הוא יראה בעתיד . 
הם משפחה ממש יפה - גם ההורים , גם הוא , גם אחותו ( לפי התמונה שהוא הראה לי ) ואפילו החתולה שדומה באופן מפתיע לשאר המשפחה . 
משם המשכנו לעוד פגישה שבועית עם חבר שלו ואז הוא הסיע אותי להורים שלי . 
מבולבלת ומתוסכלת יש קול אחד שאומר לי שאני צריכה " לחתוך " את הסיפור הזה ולומר לו שהוא חופשי להתפרפר ולהגשים את הפנטזיות שלו , אבל לא במקביל לקשר פיזי איתי ואולי כשהוא ירגיש שהוא מיצה את תקופת ההתפרפרות נוכל לנסות לבנות זוגיות . 
הקול השני אומר לי להתאזר בסבלנות . 
זה שהוא רוצה להשאיר לעצמו אופציות פתוחות לא אומר שהוא אכן יממש אותן . 
ההתנהגות שלו לא תואמת את אותם דברים שנאמרו וייתכן שאם אני אתן לו עוד קצת זמן הוא יהיה מוכן להתחייב . 
הוא נפתח אלי ביממה האחרונה וסיפר לי דברים מאוד אישיים ואינטימיים . 
אני מרגישה יותר קרובה אליו ושלמרות אותה שיחה היתה עליית מדרגה של היחסים בינינו ולא צעד אחורה , כך שבינתיים אני נוטה להקשיב יותר לקול השני . 
" תולון , אנחנו צריכים לקום " אני אומרת לו שוב ושוב , אבל הוא מסרב לזוז . 
בבוקר של חמישי קרה אותו הדבר . 
הוא נצמד אלי ולא היה מוכן לתת לי לצאת מהמיטה , עד שהזכרתי לו שאנחנו נפגשים ביום למחרת . 
כמו שהסקס השתנה , כך גם מינון ואופן ההתכרבלות . 
" יש לך ממש חסך בהתכרבלות " אמרתי חצי בצחוק בשבוע שעבר והוא ענה בשיא הרצינות " כן , חסך של 13 שנה " , נצמד אלי יותר ושאל שאלות על קודמיו ומה גרם לאותם קשרים להסתיים . 
אתמול אחרי שעות של ליטופים הוא הצמיד אותי אליו ונמעך עלי בחיבוק לא מובן , אולי מתוך נסיון להתקרב עוד יותר . 
הוא מתנהג כמו חתול , מה שהקל עלי להמציא לו שמות חיבה , במקום לקרוא לו בשם ( החלק היחיד שלא אטרקטיבי אצלו ) . 
בבית של סבתא שלו זה הפך לסוג של ריטואל - אחרי שהסקס נגמר בזמן ההתכרבלות הוא נרדם לכמה דקות ואז מתעורר מלא מרץ וממשיך ללטף ולהתלטף במשך שעות . 
לספר או לא לספר ? 
לפני כשבועיים עופית היתה אצלי בדירה . 
לקראת סיום הסמסטר הראשון היא החליטה להעזר בי בסטטיסטיקה . 
" הענת האחרונה שלימדתי סטטיסטיקה הוציאה 100 " נזכרתי בסמסטר הראשון שלי , לפני 4 שנים , כשענת ( שחולקת עם עופית את אותו השם ) פנתה אלי לעזרה ובסופו של דבר הוציאה 10 נקודות יותר ממני במבחן . 
בין הסבר לתרגיל היא סיפרה לי קצת על מה שקורה עם ההורים של חבר שלה ( הם עברו לגור יחד ליידם לפני מספר חודשים ומאז יש בעיות ) ואני סיפרתי לה על הבחור . 
" רק אל תהיי כמו ברבי ! 
" היא קראה לעברי ואמרתי לה שתיתן לי קצת יותר קרדיט ושאין לי מושג איך היחסים ביני לבינו יתפתחו ובכל מקרה , אין סיכוי שאני אכנס להריון ממישהו נשוי . 
ביום שישי כשחזרנו יחד מהביקור המשפחתי הכמעט שבועי אמרתי לה שאני חושבת לספר לאמא שלנו שאני יוצאת עם הבחור . 
" שלא תעיזי ! 
" היא קראה לעברי ויצאה במסע שכנועים למה לא לספר לה עד שאני לא אהיה בטוחה לחלוטין שיש לי עתיד איתו . 
לפני חודש , כשהקשר איתו התחיל אמרתי לעצמי שאם זה יימשך עד פברואר אני אספר לה ועכשיו כשפברואר נראה באופק אני מתחילה לחשוב אם לדחות את הקץ או פשוט להתמודד עם התגובה שתבוא . 
קראק בחרתי באותו בית הקפה שבו נפגשנו לאחרונה , לפני כשלוש שנים . 
היא סיפרה לי על התקופה שעברה עליה - אחרי השימוש בקוקאין באה ההתמכרות לקראק , ניסיון התאבדות לא מוצלח , החלטה כושלת להיגמל מסמים ואלכוהול ואחריה באה מנת היתר , שבנס היא יצאה ממנה בחיים ועם החלטה להיגמל סופית . 
סרט רע עם ( כנראה ) סוף טוב . 
החיים קצת אחרי חצות זה לא בדיוק הזמן האידיאלי להתחיל בדיון פילוסופי מעמיק על החיים . 
חושבת על תזמון , גורל ומזל ועל ההשפעה שלהם על הנתיב שבו אנו לכאורה בוחרים ללכת . 
הולכת לישון הלילה לבד , בתקוה שתולון יופיע לי בחלום ... 
.. 
. 
