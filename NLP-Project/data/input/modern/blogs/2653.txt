מחר בבוקר אעטה ירוק , ט"ו בשבט הגיע , ואיתו המילואים . 
המדים עוד מקופלים בארון , ורק הצ'ימידן כבר פרוש על הספה בסלון , ליד שלט מיותם של פלייסטיישן . 
בפתק קטן אני רושם לעצמי את שצריך לקחת , מתחתונים , דרך MR HOT , וכלה בפלדיום . 
זוג משקפי השמש החדש מקופל בניחותא בנרתיק המדופן שלו , ואני מהסס אם להוסיף לרשימה את האקדח , או להשאיר אותו בבית , שכן היא משתמשת בו מצוין , אולי זה יעניק לה קצת שקט . 
כל האימיילים מהעבודה מתויקים בפולדרים שלהם , והבית שקט עכשיו , וחשוך . 
הספירה לאחור , בחיים האמיתיים , נמשכת אל תחילת אפריל . 
חייב אני להודות שנוכח כמויות העבודה שהולכות ונערמות , למזג האויר החורפי , להקפצות ולתיזוזים יש חן לא מבוטל אל מול השגרה המשרדית , מי יודע , אולי כשאחזור אחזור למקום חדש . 
מצד שני , סביר להניח שלא , והכל יהיה כשהיה , רק הבלוג הזה יצטרף לקודמיו . 
