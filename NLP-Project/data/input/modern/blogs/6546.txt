מכירים את זה שנדלקים על מישהו שבכלל אין לכם סיכוי איתו ? 
חלמתי עליו חלום . 
בחלום , נעמדתי מולו , הסתכלתי עליו וחיבקתי אותו . 
זה היה מוזר , בהתחשב בעובדה שאני בקושי מדברת איתו . 
הוא שיתף איתי פעולה , ואפילו היינו לחי אל לחי , ופתאום הפסקתי לחבק אותו ופשוט הסתכלתי עליו . 
הוא גבוה ממני ולכן הייתי צריכה להסתכל למעלה . 
הוא הבנאדם הכי יפה שאי פעם הכרתי , חשבתי לעצמי . 
ואז הוא אמר לי שלושה דברים שקשורים בי . 
אני לא זוכרת בדיוק מה אמר , כי פתאום השעון המעורר צילצל . 
הייתי עייפה מידי ורציתי להמשיך לחלום , אז אילצתי את עצמי לחזור לחלום , ולהיזכר בשלושת הדברים שאמר לי , אך ללא הצלחה . 
והיום בבית הספר ראיתי אותו . 
וחשבתי על החלום שלי ועד כמה הוא רחוק מן המציאות . 
וזה אף פעם לא קרה לי , ככה סתם להידלק על מישהו , לכן הגעתי למסקנה שלא באמת נדלקתי עליו . 
אני פשוט רוצה להרגיש את התחושה הזו שוב , שיש מישהו ששומר עלי ומגן עלי , שיש לי כתף להשען עליה , שיש מישהו שבאמת אוהב אותי . 
אף אחד לא זקוק לי . 
ואם אני אלך , ספק אם מישהו ישים לב , ספק אם למישהו יהיה אכפת . 
אבל לי זה לא משנה . 
כל עוד לי יהיה אכפת , זה מספיק . 
הפסקתי ממזמן לנסות להיות תלויה באחרים [ מה יחשבו עלי אם .. 
. 
, איך להתנהג כדי שיחבבו אותי וכו']. אני אדם עצמאי ואינו תלוי באף אחד . 
רק על עצמי אני יכולה באמת לסמוך . 
בחיים לא אאכזב את עצמי , בחיים לא אעליב את עצמי , בחיים לא אצחק עלי מאחורי גבי . 
רק אני , לבדי , אוכל להיות מאושרת , אוכל להעסיק את עצמי , אוכל לחשוב בעצמי אוכל להעריך את עצמי . 
אלונה אמרה לי לפני כמה ימים שהיא לא חושבת שיהיו ציורים בספר מחזור . 
תגובתי הראשונה היתה תחושת עלבון . 
עלבון על כך שלא רוצים את שירותי , שלקחו ממני את הדבר שבזכותו הייתי תורמת לכיתה [ כי לכתוב אני לא יודעת ] , הדבר בזכותו הייתי מרגישה שאני עושה משהו , ולא יושבת עם כולם ושותקת כמו שאני עושה בדרך כלל . 
ועם המחשבות האלו , צצה אותה מחשבה ישנה ומוכרת על כך שבטח לא רוצים שאצייר כי אני מציירת גרוע , ולא רצו שאהרוס את הספר . 
אבל מאז עברו כמה ימים , והבנתי . 
הבנתי שזה לא בגלל שאני לא טובה , ולא בגלל שרוצים להרחיק אותי מדברים , זה בגלל שהרעיון שלנו פשוט לא מתאים לציורים . 
ולמרות שדי הרחיקו אותי מהספר , הצטרפתי לפגישת כתיבה שלהם היום אחרי הבגרות . 
כולם שם עזרו , נתנו רעיונות , התיעצו אחד בשני , צחקו ואני - שתקתי . 
שמעתי את כל הרעיונות , ואפילו גם קצת צחקתי . 
אבל לא הייתי שם באמת . 
לפעמים אני מרגישה כמו רוח רפאים . 
שם אבל אף אחד לא יכול לראות . 
זוג עינים גדולות מתבוננות לומדות וחושבות . 
אבל כמובן שזה לא באמת נכון , ובשלב מסויים אמרו לי משהו בסגנון של : הי , את עדיין פה . 
בנוסף נאמרו כמה דברים , הצעות למה שיכתב עלי . 
באותו הרגע כל כך רציתי לצעוק ולדבר ולהגיב לדברים המוכחים שאף אחד שם לא מכיר אותי באמת , אבל כל מה שיצא זה חיוך וכמה מילים מתקנות . 
ושאלתי את אלונה בדרך חזרה , האם חוץ מהכתיבה יש עוד משהו שצריך לעשות , והיא אמרה לי שאולי בחלק העיצובי של איך הכל יראה בסוף . 
הבעיה היא שזה לא מאתגר אותי . 
הנושא שבחרנו מאוד מגביל , ולכן אין אינספור אפשריות ולמעשה יש רק אפשרות אחת . 
אז זה לא עוזר לי במיוחד . 
ואני מרגישה חסומה . 
חסומה לא ע"י חומות אלא ע"י רעיונות ואנשים . 
אני לא מצליחה לפרוח לידם , לנצל את היכולות שלי , אפילו לא המינימלית . 
אני מרגישה כמו פרח המנסה לצמוח ואלפי רגלים רומסות אותו . 
אני לא מתפקדת טוב ליד אנשים ואני לא חושבת שאי פעם אתפקד . 
לאנשים קשה מאוד להבין את הראש שלי , למרות לדעתי הוא לא עד כדי כך קשה לפיצוח . 
ואולי , אני סתם מכלילה . 
אולי עוד לא פגשתי את האדם הזה , ואולי גם לא אפגוש . 
אבל מה שכן אני יודעת שבינתיים אצטרך לחיות לבדי , על ידי ולמעני . 
אני נהגת איומה . 
[ שישי 12:40 ] 
