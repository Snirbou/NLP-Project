הלכתי לחתונה של קרוב משפחה . 
מה זה קרוב משפחה ? 
החתן הוא הבן של בת דודה של אמא שלי , או משהו כזה . 
איבדתי את אמא שלי באמצע ההסבר . 
היה בסדר , האוכל היה נורמלי יחסית לחתונות אחרות , ואפילו הייתה מוזיקה נורמלית . 
ירדתי על 4 - 5 בקבוקי קולה , אחת הסיבות שאני כותב עכשיו ( יותר מדי קפאין בדם ) . 
סיימתי אתמול את החרב שהכנתי לתחפושת שלי ( לינק - Legend of Zelda * ) אבא שלי הציע שאחרי פורים אני אתלה את החרב והמגן על הקיר כן , נראה לי שאני אתלה אותם מעל האח , בדיוק מול השטיח מעור נמר ... 
.. 
. 
בכל מקרה , כשתזדמן לי מצלמה אני אצלם תמונות של מה שכבר מוכן . 
כמובן שאני אצלם בפורים כשכל התחפושת מוכנה . 
פורים שמח , SWEET SIXTEEN וצום קל , או מה שאתם לא חוגגים בתקופה זו . 
* © 1997 - 2005 Nintendo . 
Games are property of their respective owners . 
Nintendo of America Inc . 
ייפי , פתחתי בלוג . 
אני מאשים את אח שלי וחבר שלי שלחצו עלי לפתוח בלוג , כי אין לי מה לרשום . 
אם הייתי רוצה לספר לכם על סדר היום שלי , הייתי מפנה אתכם לבלוגים של חברים שלי , כי אני לידם רוב הזמן . 
יום שבת . 
אני שפוך מאתמול כי סירבתי ללכת לישון בשעה נורמלית . 
כמובן שאמא שלי לא הצליחה להוציא מהמיטה , אז היא לא עבדה על התחפושת שלי . 
לא צריך , תמיד יש את מחר ( התירוץ הזה מפסיק לעבוד לה , כי פורים מתקרב במהירות ) . 
אז אני אעבוד על התחפושת , לא צריך טובות . 
יום חמישי הסתובבתי עם חברים . 
מתן היה אמור לעשות איזו עבודה שהפילו עליו , אז הוא היה צריך להגיע לקניון בארבע . 
זירזתי אותו כמה פעמים , ובסוף יצאנו בארבע ורבע . 
הגענו לקניון ביחד עם גל , שהצטרף לפני שעזבנו , ופגשנו שם את אלכס , ספיר ועדי . 
בסוף מתן נטש אותנו לטובת העבודה שהיה צריך לעשות , אז האחרים התפזרו . 
ישבנו אני ספיר עדי ואלכס , אני קראתי איזה ספר מטומטם , עדי רצתה לשחק איזה משחק קלפים וספיר ואלכס דיברו . 
בסוף עדי החליטה שהיא רוצה קצפת , וגל רצה ללכת לחנות דיסקים , אבל אף אחד לא רצה ממש לקום . 
אז בסוף הלכנו חמשתנו לראות דיסקים , וכשמיצינו הלכנו חזרה לאיזור המסעדות , איפה שמתן היה . 
פגשנו את יונתן , אחרי שלא ראיתי אותו איזה חודש בגלל שהוא ביטל את הסשנים שלנו מחוסר עניין של הקבוצה . 
הלכנו לחפש קצפת אבל כבר לא מוכרים אותה , אז ויתרנו . 
חזרנו למתן שסופסוף סיים עם מה שהוא לא עשה , והחלטנו ללכת לבית של מישו . 
מתן פתאום החליט שאי אפשר ללכת אליו , וגם גל אמר שאי אפשר , אז היינו צריכים לשקול ללכת לבית של מישו שגר רחוק . 
אני בהתחלה לא הסכמתי , כי אני מארח גרוע , וגם יונתן לא ממש רצה . 
אחר כך אמרתי " בסדר בואו אלי " אבל פתאום הם נזכרו שזה רחוק מדי , אז הם הלכו לשבת בחניון חשוך מלא בוץ . 
הסתכלתי עליהם בתמיהה במשך דקה , מנסים לשבת על אבנים כדי לא להתלכלך , הצעתי שוב שנלך אלי או שאפילו נחזור לקניון , אבל הם לא רצו אז ויתרתי . 
הלכתי הבייתה ואז יונתן החליט גם הוא שלשבת שם זה מטומטם , אז הוא הלך איתי כי אנחנו גרים קרוב . 
הסתכלתי עליהם ולא הבנתי אותם ממש , מעדיפים ללכת עם הזרם במקום ללכת למקום עם , נגיד , קירות ואוכל . 
עצרנו ליד הפיצה כי יונתן הציע שנאכל , גם ככה הייתי רעב כי לא אכלתי קודם , אז אני שילמתי על הפיצה והוא על השתייה . 
דיברנו קצת בדרך על בית ספר ועוד דברים בחיים , עד שכל אחד פנה לדרכו . 
חזרתי הבייתה די שפוך , והחלטתי לישון . 
