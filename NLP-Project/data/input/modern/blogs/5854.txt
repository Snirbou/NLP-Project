למדתי אותו בכלל , בחצי השנה אני מתבגר במהירות עכשיו . 
כבר השלמתי עם זה שלא תהיה אף אחת ב - 2006 , ובו זמנית אני גם יודע שאם במקרה כן תהיה , זו תהיה מערכת היחסים הבוגרת הראשונה שלי בחיים . 
ואני זוכר איך בשנה שעברה אחרי אותו " יום כיף " פנה אליי מר רב סרן ושאל את מה ששאל על הנושא שמלווה את חיי מאז שהתחלתי לפעול בקרב בני אדם אחרים , והשנה - השנה היה שונה . 
השנה , בנושא המסוים הזה , היה טוב יותר . 
אני שמח על כך , אך גם פשוט יודע שזה כל כך לא רלוונטי לשאלה האם אני מאושר או לא . 
כי אני אומר לעצמי " לכל הרוחות , אני באחוז העליון של אוכלוסיית העולם מכל בחינה חומרית ורוחנית שהיא " , ובו זמנית יודע שאני לחלוטין , לחלוטין , לא מאושר . 
צה"ל לכוד היום בתוך בעיה עמוקה ותשתיתית . 
קוראים לבעיה הזו " חשיבה בתוך המסגרת " . 
מה נמצא בתוך אותה מסגרת ? 
מה שנמצא בתוכה היא משוואה - כזו המציבה כמה גורמי זהות מרכזיים בין צה"ל לבין רוב הארגונים הצבאיים האחרים בעולם . 
במה המדובר ? 
מדובר , לדוגמה , על מבנה הדרגות בצה"ל . 
אפשר לקחת כל דרגה מ - 9 דרגות הקצונה בצה"ל ולהשוות אותה לדרגה אחרת הנהוגה בצבאן של מאות ארצות אחרות בעולם : סגן - Lieutenant , סרן - Captain , אלוף משנה - Colonel וכיו"ב . 
מדובר בסולם דרגות הקיים מאז המאה ה - 17 . 
כחלק מאותה דוגמה ניתן לציין גם את השימוש בכומתות , הצדעות , גומיות בנעליים וסימנים טקסיים חסרי - ערך - כשלעצמם אחרים . 
על מה מדובר , למעשה ? 
מדובר על כך שצה"ל הוא ארגון היררכי במידה קיצונית . 
האם מישהו מתאר לעצמו היום שחיזבאללה יעתיק את סולם הדרגות שלו מצבא מערבי כלשהו , או אפילו מצבא איראן ? 
שיהיו שם 9 דרגות קצונה המקבילות לאותן דרגות הקצונה ה " בינלאומיות " ? 
לא , כי חיזבאללה הוא ארגון מטריציוני , לא היררכי . 
צה"ל צריך להיות בנוי ולפעול יותר כמו ארגון גרילה , כמו חיזבאללה , כי אי אפשר לנצח ארגון גרילה - בעוד שקל מאוד להשמיד , פיזית ובכך לנצח ארגון היררכי ומונוליתי . 
ארגון כזה הוא בדיוק צה"ל כיום - וגם הצבאות המאורגנים הסובבים אותו . 
גם בצבאות סוריה ולבנון יש סולם דרגות המושתת על " גנרלים " , " קולונלים " ו " קפטנים " , יש להם מחסנים ובסיסים ( הממוקמים מחוץ לאיזורי מגורים אזרחיים ) , טנקים גדולים , ספינות גדולות ומטוסים גדולים - לא צוללות ננסיות וכטב"מי תקיפה , המטילים על האוכלוסיה האזרחית אימה לא פחות משמעותית . 
בכל הצבאות הללו " מניעים כוחות " , ממש פיזית , גדודים , חטיבות ואוגדות , ממקום למקום , כדי שיבצעו את משימתם . 
בקיצור , לארגונים אלו יש חתימה מודיעינית ברורה , יציבה ו " הגיונית " - לפי ההגיון שהמודיעין של כל אחד מהצבאות המונוליתיים הללו כשלעצמו מבין . 
בצה"ל לא צריך להיות אף טנק - שכן הטנק הוא מעין צב מיתולוגי , אטי , עצום - מימדים ופגיע לכל סוג של איום , מה - low - tech ביותר ( מטעני גחון ) ועד ה - high - tech ביותר ( טילי הלפייר - K ) . 
תועלתו , מהצד השני , זניחה יחסית : הוא לא יכול לבצע התנקשות ממוקדת ( כי פגזיו גדולים מדי ) אך גם לא יכול להשמיד בניין עם פגזיו , ואינו יכול בתחילת הלחימה אפילו להתקרב - פיזית - למטרות אסטרטגיות וטקטו - אסטרטגיות בעומק . 
על צה"ל להיפטר ממערכים יוקרתיים אך שואבי - כסף - ומאמצים כמו מטוסי ה - F - 15I - זמנו של כלי הטיס גדול - המימדים הטס לו בקו ישר בגובה 50,000 רגל במהירות מאך 2 חלף . 
האיומים המוצבים על כלי טיס כזה , לצד העובדה שיש כל כך מעט מטוסים כאלו ( ממגבלות תקציב , כמובן ) , גורמים לכך שההסתברות לקיום נזק עצום הנגרם מנטרולו של אפילו כלי טיס אחד היא גבוהה להחריד . 
מעל הכל וחשוב מכל : לצה"ל כדאי להפסיק להשתמש בכוחות רגליים נרחבים למבצעים שהיו יכולים להיות מבוצעים על ידי כוחות מיוחדים . 
האובדן הברור והכואב של חיי אדם הוא ההוכחה החותכת ביותר לכך . 
צה"ל צריך להתחיל להשתמש לא ב " מכפילי - כוח " אלא במשלשי - ומרבעי - כוח . 
מדובר על השקעת הכסף , שהולך כיום לפרויקטים המונוליתיים , בפיתוחים אחרים לגמרי : פיתוחים " DARPA"יים כמו נשק אל - הרג ; נחילי כטב"מים זעירים ( בגודל זבוב ) שיבצעו מגוון משימות , מאיסוף מודיעין ועד התנקשות במנהיגים זרים ; קונספטי לוחמה אלקטרונית מתקדמים ; כטב"מים מעט יותר גדולים מהקודמים - שיהוו כלי ירי נגד - אדם מעופפים , מעין מקבילים סופר - מדויקים ל " פצצות החכמות " המשמשות כיום להשגת אותה מטרה - פגיעה באלימים תוך אי - פגיעה בלא - מעורבים . 
מלחמת לבנון השניה לא הראתה שהקונספטים הללו נכשלו : היא הראתה שהם מעולם לא נוסו . 
