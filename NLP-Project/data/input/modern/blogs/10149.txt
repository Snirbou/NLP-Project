שוב הגיע זמן להביט מחדש על התוכניות של החיים ושל המעשים הבאים . 
כמו שעושים סלקציה בארון מדי שנה ומעיפים את הבגדים שכבר התבלו , נעשו קטנים או גדולים מדי או יצאו מהאופנה . 
כך גם בחיים . 
למשל ככה : 1 . 
להשתמש כמה שפחות בכרטיס האשראי . 
אי - אפשר שלא להשתמש בכלל , הרי על הלימודים ושאר הוצאות גדולות אני משלמת באמצעותו . 
אבל להפסיק להסתפר ולקנות בגדים חדשים במשך שנה - זה בהחלט אפשרי . 
ממילא אני רוצה להאריך שיער , והארון שלי מתפוצץ מהשמוטקעס שיש בו . 
כך ייחסך איזשהו כסף . 
2 . 
למצוא דחוף ככל האפשר עבודה שבה משלמים הרבה יותר מהמקום שאני עובדת בו כעת . 
אם לא יצליח עם בית הקפה שחשבתי , אז במקום אחר . 
3 . 
להאיט קצת את קצב הלימודים באו"פ . 
אמנם הוא איטי גם ככה , אבל יש כמה דברים דחופים יותר . 
במקום זה להירשם לקורס גרפיקה ממוחשבת . 
אם יש מטעם או"פ - אז בכלל מעולה . 
כי גרפיקאים - ביצועיסטים די דרושים , אם להסתכל באתרים הנכונים . 
4 . 
בתום הקורס , לקבל תעודה ולמצוא עבודה במקצוע . 
ולהמשיך בלימודי התואר כרגיל . 
5 . 
להתחיל ללמוד נהיגה . 
לפחות על אופנוע . 
6 . 
במשך השנה הקרובה למצוא דירה טובה להשכרה ( או לקניה , אם העניינים בתחום יסתדרו עד אז ) באיזור רמת גן , גבעתיים , פתח תקווה או בת - ים . 
הייתי רוצה ת"א , אבל זה יקר מדי . 
7 . 
להעיף מהראש כל מחשבה על תחום המשפט . 
מי צריך את השעמום הזה בזמן שאני לומדת בתחום כה מעניין - תקשורת ? 
אז עדיף כבר להתמקד בתקשורת . 
8 . 
להעניק מקסימום תשומת לב לילד שלי . 
אני מאד משתדלת , אבל זה קשה מבחינת הזמן והכוח הפיזי . 
הרי אני גם אישה וגם גבר בבית . 
פרנסה וסידורים שוטפים - הכל עליי . 
זהו לבינתיים . 
הלוואי להצליח בכל אלה . 
איבדתי טעם לאוכל . 
הפסקתי ליהנות ממנו . 
כשמרגישה רעב , לועסת משהו , אך לא מרגישה את הטעם . 
שוב קיבלתי מחזור . 
היום באמצע העבודה הרגשתי דקירות באיזור הלב . 
הכל מעצבים ... 
.. 
. 
