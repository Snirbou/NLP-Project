כמות הפירסומים פה תרד פלאים . 
היה ויהיה לי פה יותר מפוסט אחד ליום , אבקשכם להצליף בי עד זוב דם , כיוון שאני מזניח את הפרויקט השני שלי . 
כך יהיה בחודשים הבאים עלינו לטובה . 
מאידך , יתכן ויהיה פה במקומי מ"מ , אקבל אמנים אורחים , ופוסטים מאת אחרים . 
מה גם , שאולי אשכנע את הגרסא להזליפ פה איזה פוסט . 
או אולי פרסום של סיפורים ישנים ( מישהו צריך להקליד אותם מחדש ) . 
אני זוכר שיש לי ספר שאני צריך בדיוק עכשיו . 
בדיוק . 
עברתי על כל הספריה , לא מוצא אותו , לכל הרוחות . 
גם לא בערימות הממתינים , ולא בארגזים . 
בספר יש מפות ישנות , תחריטים , בדיוק מה שאני צריך בשביל התחקיר שלי - ואין . 
מצאתי נוסטלגיה . 
את הסיפור הראשון שלי שהתפרסם בעיתון , באוגוסט 96 . 
עותקי עריכה של ספר השירים שלי , שהתפרסם ב 95 . מאמר שלי מד"ר דובס שאמור היה להתפרסם ב 97 , ובסוף הפך למסמכי פטנט פרוביסיונלים , ולבסוף פורסמו לתועלת הציבור ( גם גיקים זה ציבור ) . 
דראפטים לIETF , משהו כמו שלושים סיפורים קצרים , נובלה גמורה ונובלה כמעט גמורה , מכתבים ישנים ומוצלחים . 
אה , תמונה מופלאה שלי חוטף מוואשי גרי לתוך הפרצוף במחנה אימונים ב 98 . קלטות וידאו ישנות , חלקן צבאיות עם הופעות , סטנדאפ . 
הקלטה מהטלביזיה שלי מופיע בליווי גיטרה ( אלוהים , אני מזייף ) . 
ברושור ערב הקראת שירה עברית צעירה , עם השם שלי עליו , הבושה . 
הדפסות מסדנת הכתיבה של עמליה כהנא כרמון , הדפסות מסדנת הכתיבה באנגלית . 
סנובול ! 
יה ! 
משחק פירמידה לא מוצלח . 
אני וא ' , שותפי דאז לעסקים , מיחשבנו ב 96 את אחד ממשחקי הפירמידה הראשונים . 
היינו אולי היחידים שעשו מזה כסף . 
מעבדות הליבו ! 
יהבהיה , עוד פרויקט מיחשוב של מעבדות לזיהוי החיידק המופלא ומכניס הכסף הליקובקטר פילורי . 
הרבה הרבה כסף . 
בק סטייג' פאסס ! 
מהעבודה כמאבטח . 
לא הרבה כסף , אבל כיף . 
והנה עוד תמונה שלי עם א' ( אחר מה א' מקודם ) שלנו , בעסק קצר המועד שהקמנו לפינוי פסולת תעשייתית , בו אני נראה כמו גוש בוץ חום . 
אלו היו ימים . 
הזמנות למסיבות ברוזלינדה , שם הייתי דורמן . 
את זה אני שומר ואת הספר לא ? 
דברים לעשות היום : א . 
לגמור את התחקיר הראשוני . 
בסיסי למדי , אבל יתן מסגרת . 
ב . 
לשלוח אותו לכל המכותבים . 
פלוס שאלה . 
לא לשכוח . 
ג . 
לקפוץ להורים לקחת משהו , אם נמצא ( גירסא - תזכיר לי ) ד . 
להזמין עוד מכנסי רכיבה , ונעלי רכיבה . 
יש איזו התרגשות קטנה באויר . 
אני נובר במפות , קורא היסטוריות , ביוגרפיות , אלמנכים . 
בין אימון של בוקר , למחויבויות של אחר צהריים , אני קורא מפות טורקיות כאילו הייתי זאזי . 
יש לזה דאון סייד , כמובן . 
אם הכל הולך כמו שצריך , הבלוג הספציפי הזה הולך לרדת ברמת הפעילות שלו . 
מצד שני , אני מוכן לקבל סופר צללים , לזמנים שלא אהיה פנוי . 
יש קופצים ? 
