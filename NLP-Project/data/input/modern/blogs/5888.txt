היו לבלוג זה עד כה . 
706 קטעים ( 732 קטעים ) , לממוצע של 13.66 כניסות לקטע . 
אכן , אני מחבב למדי את השיר הזה , ולו רק בגלל ארבע המלים הפותחות אותו . 
זו רק תקופה אפורה . 
היא תעבור . 
אני אדם שיוצא לו , למרבה הצער , לא לפעול אך ורק בהתאם לאידיאלים ( לכאורה ? 
) שלו , אבל כשהוא עושה את הפעולה - נגד - האידיאלים הזו , כואב לו , באמת ובתמים . 
זה מעלה כמה שאלות : * איך אני יודע בכלל שיש לי אידיאלים ? 
האם העובדה שכואב לי כשאני עושה פעולות מסוימות , מעידה שיש לי אידיאלים - או שהעובדה שאני אכן עושה את הפעולות הללו , מעידה שאין לי באמת אידיאלים ( לפי הקביעה " אדם הוא סך כל מעשיו " ) , ושכל הכאב נובע רק ממעין דיסוננס , פיצול האישיות , בין מי ומה שאני באמת לבין מה שאיזשהו חלק טוב אי - שם בתודעה שלי היה רוצה שאני אהיה ? 
* האם בכלל קיים דבר כזה , " אידיאלים " של אדם , ויש לו משמעות בנפרד ממעשיו של אותו אדם ? 
* מה יותר חשוב , אידיאלים ( ideals ) או מעשים ( acts ) ? 
או ששניהם חשובים בדיוק באותה מידה ? 
* ואם אין כל משמעות לאידיאלים , אז מהו בעצם האדם ? 
לשם מה כל המעשים קיימים , בהיעדר משהו " מֵעֶבר " ? 
קצת מסקנות , מקצת מהשאלות : * לטעון שרק המעשים חשובים ולא האידיאלים - זה מה שיעשה דיאלקטיקן מטריאליסטי . 
לטעון שרק האידיאלים חשובים ולא המעשים - זה מה שיעשה פוסטמודרניסט . 
מכיוון שאני ממש לא אף אחד מהשניים , אין לי אלא רק לקבוע שמעשים ואידיאלים חשובים בדיוק באותה מידה . 
אם האידיאלים הם " רוח האדם " , הרי שמעשים הם הדרך של רוח האדם להיות הוויה בעולם המציאות - ומכיוון שבלי המציאות אין כלום , אדם נטול - מעשים הוא רע בדיוק באותה מידה כמו אדם נטול - אידיאלים ; בשני המקרים , זהו לא אדם באמת . 
רק האדם הוא תכלית בפני עצמו . 
המעשים שכל יחיד עושה - הן ביחס לעצמו והן ביחס לבני אדם אחרים - מיועדים לשרת את הקביעה הזו . 
* אדם שעושה מעשים רעים - הוא אדם רע , גם אם הוא מצהיר ש"יש לו אידיאלים " . 
מדוע ? 
מכיוון שמעשים הם הביטוי של אידיאלים , הפיכתם לממשויות פיזיות . 
רוצח לא יכול לטעון שהחיים הם ערך בעיניו , לאחר ש , במציאות היחידה שקיימת , הוא הפסיק את קיומם של חיים . 
לעומת זאת , ניהיליסט שעושה מעשים טובים הוא לא אדם טוב ( לפחות לא כלפי עצמו - וזה מה שהכי חשוב ) , כי המעשים הללו לא משרתים שום דבר " מעבר " , שום אידיאל , שום רוח אדם . 
אני , כמובן , אמשיך לחשוב על הנושא , אבל מה שברור לי לחלוטין , הוא שאין תירוצים ואין דרך קיצור : אדם חייב לפעול בהתאם לאידיאלים טובים בכדי להיות אדם טוב . 
עם זאת , אני חושב שיתכן והקביעה " האדם הוא סך כל מעשיו , ותו לא " היא קיצונית ופשוט לא נכונה . 
