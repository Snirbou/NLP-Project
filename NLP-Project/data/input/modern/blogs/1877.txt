" אחד הדברים שאני הכי אוהבת בפאנק , זה שהוא נותן לך מה שאת צריכה הרבה לפני שאת מבינה שזה מה שאת צריכה . 
" נטע כותבת בפורום השרת על הופעות הפאנק בפרגוד בירושלים , בערב שאורגן ע"י להקת הפאנק ווירד צ'יקן במחאה נגד הריסת המקום . 
הממשק כאן לא כל כך נוח לטיפול בתמונות , אז העליתי את הפוסט לאתר דימונה . 
ראו כאן , וחזרו להגיב כאן , אם חפצה נפשכם . 
אתר אשיסנדי ובכן , חזרנו רותם ואני מהשטחים בסביבות 16:00 , מה שלא השאיר לנו הרבה זמן עד לאירוע שהתחיל בקולטורה בחמש . 
הכנו בזריזות כחצי תריסר סנביצ'ים עם סלמון מעושן , גבינת שמנת 30 % עם שום ושמיר , פלחי עגבניות , וחצי עם צלפים וחצי עם נענע . 
ועל כולם רותם גם פיזר צ'ילי . 
להפתעתי היוצרים האחרים התעצלו או השתפנו ואף אחד חוץ ממני לא הביא סנביצ'ים . 
מכרתי אותם ב - 10 ש"ח והם הלכו כולם ! 
אני בעד להמשיך את המגמה הזאת . 
חשבתי שמכיוון שעבר רק חודש לא יבואו הרבה אנשים , אבל התבדיתי , לשמחתי . 
היו הרבה יותר אנשים ממה שחשבתי שיהיו . 
היו מאות לדעתי . 
פחות מבאירוע הקודם אבל עדיין הרבה . 
אז שוב כבוד לדווק מהי - פיבר הפקות . 
כל האלטרנטיבים היו , וגם המקק ואבירי התכלת ואיזה לייבל או שניים . 
גם אורי פינק היה וצ'יקי עם כתב העת החדש שלו " מעין " . 
היה כיף ואווירה טובה . 
הייתי קצת שיכור אז אני לא יכול לספק הרבה פרטים . 
לא מכרנו הרבה בדוכן דימונה , כי אין לנו חומר חדש . 
אני עומד על דעתי ולא מרשה למכור את הספרים באנגלית עד שהם יצאו גם בעברית . 
אבל מכרנו דימונה 2 וכמה מהחוברות שהבאתי מחו"ל . 
מאור כהן היה ענק לדעתי , כהרגלו . 
שירי בודלר החדשים ששמעתי ברדיו הם פשוט פצצה משום מקום . 
כלומר לא משום מקום , כי ידעתי שהוא מקליט אותם , וכבר כמה שנים שהוא הולך לכיוון של לנסות להיות אריק איינשטיין או משהו כזה , ועדיין לא זיהיתי אותו כששמעתי את השיר לראשונה ללא הכנה מוקדמת . 
דפנה והעוגיות : ההתרשמות שלי מטושטשת כי בשלב הזה כבר הייתי בגילופין . 
קברטי , אנרגטי וצבעוני , אבל אני צריך להיות בעוד הופעה כדי לספק התרשמות יותר מפורטת . 
מי שרוצה לנדב עוד התרשמויות מוזמן . 
