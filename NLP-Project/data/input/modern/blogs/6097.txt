אמא שלי : וואי , מה זה השיעול הזה עוד פעם ? 
אני : כן , איזה בעסה . 
מהבוקר הוא נובח . 
איתי : האו האו ! 
היום , כמו כמעט בכל יום מאז שהתחלתי לעבוד מהבית , לקחתי את הפסקת ד"ר פיל שלי . 
הוא דיבר עם אנשים שסיימו את הקולג' ומאז מתעלקים על הוריהם המסכנים , גרים להם בבית , אוכלים להם את האוכל ולא מזיזים את התחת השמן שלהם כדי למצוא עבודה . 
ואז הלכתי לשטוף כלים והתחלתי להתמרמר . 
מאז תום ימי הצבא העליזים שלי אני לא גרה בבית ; בגיל עשרים ארזתי את הפקלאות , המראתי אל העיר הגדולה ומאז אני משק אוטרקי - מקיימת את עצמי כמעט בלי עזרה , כמו רוב עמישראל הנורמלים . 
תמיד עבדתי , ואת הכסף בזבזתי על שכר דירה והחיים בתל אביב ( שזו חתיכת הוצאה ) , על אוכל ( שהקאתי בדרך כלל . 
כן , הפרעות אכילה זה עסק יקר ) ועל הפסיכולוגית ( טוב , זה לא מדויק . 
את זה ההורים שילמו , אבל לזכותי ייאמר שזה היה בהסדר עם קופ"ח ולכן מאוד זול , משהו כמו 100 ש"ח לפגישה . 
חוצמיזה אני טוענת שהורים צריכים לשלם על הטיפול הפסיכולוגי של הילדים שלהם . 
זה מה שנקרא " בקרת נזקים " ) . 
אחר כך פגשתי את קלינט , ובהמשך הבראתי , התחתנו , עברנו דירה ממקום למקום ותמיד עבדנו כמו חמורים כדי לקיים את עצמנו , אחר כך עשינו ילד , גילינו שזה אפילו יותר יקר ממה שחשבנו ועברנו לדרום . 
עכשיו אנחנו משלמים לא מעט שכירות על בית חביב , קלינט עובד ומרוויח לא רע ואני עובדת ומרוויחה , ובכן , כוס עמק . 
כולם לוחצים עלינו לממש את זכותנו על חלקת האדמה שיש לנו כאן . 
כדי לממש את הזכות נצטרך להקריב כמה עשרות אלפי שקלים . 
שאין לנו , כאמור . 
אז למה כל הסקירה ההיסטורית הזו ? 
ובכן . 
יש לי אחות קטנה . 
אנחנו רק שתיים , אני והיא . 
היא קטנה ממני בארבע שנים וכנראה קצת יותר חכמה ממני , כי המסלול של החיים שלה שונה לחלוטין . 
היא עזבה את הבית בגיל עשרים , הריחה קצת את העיר , הבינה שזה יקר לה וחזרה לגור אצל ההורים . 
יש לה קראוון שבנו לה בחצר , היא גרה שם עם החבר שלה , כיום בעלה , במשך כמה שנים טובות . 
הם אוכלים אצל ההורים שלי כמעט כל ארוחה , יש להם רכב אבל זה לא מונע מהם להשתמש פנה ושם גם ברכב של ההורים , המחותנים ומי לא . 
זה מאוד חסכוני עבורם , הם צוברים לעצמם סכום נאה מידי חודש ומנהל הבנק מחבב אותם מאוד . 
לבעלה הטרי יש כסף , הרבה כסף , משל עצמו . 
את הכל הוא חסך לבד , גר במשך שנים אצל ההורים / המחותנים , עבד בעבודות שוות מאוד וכתוצאה מכך , לאחרונה , רכש יחד עם אשתו חלקת אדמה באזור והם מתכננים לבנות עליה בית עצום וגדול ורב . 
אחותי סטודנטית , ומחזיקה משרה חלקית ביותר בעסק המשפחתי שלנו . 
כמעט את כל העבודות שלה היא עושה בשיתוף עם אמא שלי , או מבקשת ממני עזרה . 
זה לא שאכפת לי לעזור לה , אבל אצל אחותי " לעזור " זה אומר לענות על השאלות , לנסח את התשובות ובקיצור , לעשות במקומה את רוב העבודה . 
אני מתה עליה , ובאופן כללי אוהבת מאוד את שניהם , הם אנשים טובים וחמודים ונפלאים , אבל אני קצת כועסת . 
אתם מבינים , כל החיים שלי הייתי עצמאית . 
השתדלתי שלא להישען על אף אחד . 
אם נכשלתי - זה היה באחריותי , ושילמתי על זה , ובגדול . 
היא , אחותי אהובתי , נשענה כל החיים שלה על ההורים שלי , ולא רק שזה לא עבד - זה הצליח לה . 
היא כמעט בת שלושים , והולך להיות לה בית מהחלומות כי היא פשוט תיכננה נכון . 
היא הצליחה לחסוף לעצמה , לנהל לעצמה את החיים מבלי אשכרה להתמודד איתם . 
אני התמודדתי , ואכלתי המון קקה , ולא קיבלתי או למדתי מזה כלום . 
אז נכון שיש את השדון הקטן שלוחש באוזן - דווקא יש לך המון , בעל מקסים ( השלמנו , אז באופן זמני אני חושבת שהוא מקסים . 
סתם ) וילד מתוק שאת קרועה עליו , וגג מעל לראש וגם קצת שכל בתוכו , ויש לך חיי מין טובים שזה לא דבר שאפשר לזלזל בו , ממש לא . 
אבל ראבאק , מתי זה יסתדר גם בשבילנו ? 
אולי אנחנו פשוט מאלה שצריכים כל הזמן להתאמץ ? 
כן , אני מקנאה , שאלוהים יסלח לי . 
מקנאה בטירוף . 
היא לא יצאה , למעשה , אף פעם מתחת לסינור של אמא , ובכל זאת הכל הסתדר לה . 
אולי זו הדרך , אני כבר לא יודעת . 
אולי צריך פשוט להישאר ילד כמה שאתה רק יכול , עד שאתה ממש בטוח שתוכל להצליח בחוץ . 
ולא כמונו , לקפוץ החוצה , לשחות לשחות לשחות עד אפיסת כוחות ואז להבין שצריך לשחות עוד , אבל כבר אין לך כוח . 
אז אתה פשוט צף ושורד . 
ובאמת , אני מאחלת להם הצלחה ובריאות ואהבה ושמחה וילדים . 
למרות כל מה שכתבתי , אני אוהבת את שניהם מאוד . 
אבל לפעמים היא מטיפה לי מוסר על הדרך שבה אנחנו מנהלים את החיים , או על איך שאני מטפלת באיתי או לא משנה על מה , ובא לי לצרוח , איך את מעזה . 
את הרי לא יודעת כלום , את . 
מה את יודעת ? 
מה ניסית ? 
אוף . 
בא לי לבכות . 
המצב הבטחוני בדרך כלל יושב לי על הבולבול אבל עכשיו זה , ובכן , קצת בעיה . 
היום לקחתי את איתי לגן ושמתי לב , כפי שאני שמה לב כמעט בכל יום , שאשכרה אפשר לראות את עזה מהחניה של הקיבוץ . 
לא סתם את מגדל המים או את עזה טאוורס או מה שזה לא יהיה , אלא ממש את הבתים , הגגות , ועוד שניה יצא מוחמד עם כוס קפה וסיגרייה ונוכל לנופף זה לזו לשלום . 
או לחילופין , מה שיותר סביר , שהוא יתקע לי כדור בתחת . 
מה שכן , הגנים ממוגנים היטב . 
אם ללכת לישון איפשהוא כשאתם מגיעים בטעות למטווחי הקסאמים , זה בתוך גני הילדים . 
יש המון מזרנים ובובות לחבק , תבואו . 
אתמול הסתובבתי לי בעיר הגדולה , עשיתי קצת שופינג וקפאתי במעבר מהקניון לרכב . 
בדרך הביתה עצרתי לקנות פריקסה . 
מצטערת על האשכנזיות , אבל זו הפעם הראשונה , אם זכרוני אינו מטעני , שאני אוכלת את המאכל הטוניסאי הזה ואני חייבת לציין שלא נפלתי . 
זה כמו סופגנייה , רק שבמקום ריבה יש בפנים טונה וחריף . 
אפילו אבקת סוכר אין . 
ויש איזה רביכה לימונית ששמים בפנים , בהתחלה קצת התנגדתי לשטות הזו אבל הבחור אמר - כדאי לך , זה מאוד טעים . 
בקיצור , אעה . 
פריקסה או לא , לא ייאמן אבל רזיתי קצת . 
המשקל התקלקל כך שאני לא יודעת בדיוק כמה , אבל בזמן האחרון כל מיני ג'ינסים מימי הביניים מצליחים לעלות עלי ואפילו לא לוחצים בטוסיק , וכשאני עומדת בפרופיל מול המראה ומוציאה את הבטן היא לא נופלת על הריצפה . 
זה מאוד נחמד , אם כי לא ברור לי איך זה קרה . 
אולי זה בגלל שסוף סוף השפעתן המקוללת של הגלולות פגה וההורמונים הסתדרו לי במוח , ואולי פשוט קר לי מכדי לאכול . 
וגם בגלל דקסטר . 
כן , אני יודעת שחורף זו עונה מאוד משמינה , אבל אצלנו במדבר מאוד קשה לחמם את הבית , במיוחד כשהוא עשוי מבטון מזויין ( שזה אומר חרא של בטון וכוס אמא של מי שיצק אותו ) אז במשך היום אני מסתגרת בחדר העבודה , מחבקת את מפזר החום וכותבת עד שלשנינו יוצא עשן . 
מוזר להגיד את זה , אבל קר לי מכדי לצאת למטבח לאכול משהו . 
אני סוגרת את המזגן הראשי כדי שלא לשלם יותר מידי למנכ"ל חברת החשמל כוסאימו גם כן , אז בכל יציאה מחדר העבודה אני הופכת לנציב קרח . 
עד שאני מפשירה , ואחר כך גם לפתוח את המקרר ? 
למה לי . 
אז אני מרזה . 
ולמה בגלל דקסטר ? 
אז ככה . 
אחרי הפרק ששודר ברביעי האחרון נתקף קלינט באובססיה , הוריד את כל ארבעת הפרקים האחרונים של העונה ומאז אנחנו רואים אותם בלופ כל ערב אחרי שאיתי הולך לישון . 
קצת קשה לקום לקחת משהו לנשנש כשהתחת שלך מוסמר לספה מרוב מתח והדילמות המוסריות ( למה דוקס , למה ? 
? 
) מכאיבות לך בבטן . 
אולי אני ארשום על זה פטנט . 
זה משמח ומגניב לי , כל הקטע של הרזון הפתאומי . 
נחמד לי כשאני מסוגלת להבחין באצבעות הרגליים שלי במקלחת בלי להתכופף או לעשות כל מיני תרגילי נשימות , אבל זה לא כזה מרגש כמו שהיה באנורקסיה . 
זה לא טריפי . 
אני בכלל חולמת על עוד ילד , מה שאומר הריון ובטן שנופלת על הרצפה עוד פעם . 
טוב , לא ממש ברגע זה , כי רבתי עם קלינט , אבל בגדול , ככה . 
היה ריב מעצבן , הוא יצא מהבית והתקשר אלי שאכוון אותו לאיפשהוא , ובדיוק הייתי באמצע ראיון , וכשחזרתי אליו הוא נבח עלי בלי סיבה , ובדיעבד הייתי צריכה לצרוח עליו שאני לא עובדת אצלו ושלא יעז לדבר אלי ככה אבל מה שיצא זה כמה נביחות - נגד . 
אני לא רהוטה ולא קוהרנטית בשקל . 
כמו ג'ורג' מסיינפלד , ככה אני . 
