זקנתי , חי נפשי . 
אמש , בואך כמעט חצות ליל ואני עומד כאחד האדם דחוס כשפרוט מומלח בקופסא מחוץ לדלתותיו המסותות של מועדון באיזור התעשיה בחולון , ממתין בניחותא להופעה חיה של שפונגל . 
בדיסק באוטו מתנגן לו מדי פעם אחד הדיסקים שלהם ( ואפילו , רחמנא לצלן , מקורי ) זו שנה , והנה הם פה , ואני עושה ג'סטיה שכבר כמה שנים לא עשיתי , ומקריב את שלוות נפשי ואת ערב שבת ( ואפילו , נודה , על השינה הפרה - אימונית ) ועומד בהמון האדם . 
יש משהו מרתיח בעמידה הזו , במיוחד למי שבא מהצד השני ויודע שכל הצפיפות הזו היא מלאכותית , שהרי לו היו פותחים את הדלת כמו שצריך , כל הלחץ היה נעלם בעשר דקות , אבל חוקים וירטואלים של ביקוש ודרישה ויחצון מטופש , שהרי כל מי שמשלם יכנס , גוזרים על הבא בשערים להדחס זה אל גבו של זה , ואני , בהמון , כשנוגעים לי בגב , אני שורף פיוז . 
עומדים אנו כך דחוסים , ואיזו בן נעוות מרדות לפני מדליק לעצמו סיגריה " הלו " אני אומר לו , משתדל להיות מנומס " למה אתה מעשן פה בדוחק ? 
" " יאללה יאללה " הוא עונה לי אינטלגינטית " פתוח פה " בעדינות אני אוזר את עצמי ואת סלט הטונה שאכלתי שעה קודם לכן ותוקע בפרצוף שלו גרעפס לח וקולני " צודק אחי " , אני מחייך אליו " פתוח פה " תוך שתי שניות הוא נעלם לי מהעיניים , וטוב שכך . 
מאה שקלים מחליפים ידיים בזריזות , חותמת מדביקה עצמה על אמה הימנית ואני נכנס לאולם הענק כולו צבעים פסיכדליים ובאסים מרעידי סרעפת , אנשים מקפצים מעלה מטה ושותים בקבוקים במחיר מופרז . 
אני אוהב צ'ילאאוט , ואני אוהב שפונגל , אבל בשתיים כבר הייתי הרוס . 
הגב כבר לא מה שהיה , הברכיים גם לא , ובכלל , ההמון המזיע הזה נוגע לי בגב , ויש שריקה באזניים . 
איני צעיר עוד . 
הופעה מעולה , ואני עוזב אותה באמצע , דוחף דיסק למערכת באוטו , וחוזר הביתה , שם מתקיימת לה מסיבה בזעיר אנפין , אני מתיישב על כורסא בצד הסלון , לא מתערב באורחים , ושוקע בחדש של דין קונץ . 
הבוקר , כך הרשיתי לעצמי , ויתרתי על אימון , אמש עשיתי מספיק אירובי . 
