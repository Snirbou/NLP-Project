תמיד קינאתי באנשים שיודעים לעמוד על שלהם . 
לפני 10 שנים כשהכרתי את טל בהתחלה היא הרגיזה אותי . 
הבחורה יודעת לצאת מכל מצב באמצעות שימוש במילים . 
זו תכונה מולדת שהלכה והתפתחה עם השנים , מה שהוביל אותה להיות עורכת דין ממולחת בעלת תואר שני במשפטים . 
ויכוחים אנחנו שונות לחלוטין בכל מה שנוגע לויכוחים . 
לה יש כושר שכנוע כמו של ביבי נתניהו בימיו הטובים , היא מסוגלת לשכנע אחרים גם בדברים שהיא לא מאמינה בהם . 
ואצלי - כלום . 
אין לי רצון להתווכח וכשאני מגיעה לויכוח , לרוב הטיעונים שלי נשמעים כמו של ילדה בת 3 . 
אני חושבת שבגלל שלא חשוב לי לשכנע אחרים שאני צודקת , זה גורם לי לא להשקיע שום אנרגיות בהסברים שלי ואני מוצאת את עצמי אומרת משהו בסגנון של " כי ככה אני חושבת " או " זה נראה לי בסדר " , מבלי לבחוש בגורמים ובסיבות שהביאו אותי לאותה המסקנה . 
דנה פעם אמרה שלדעתה זה נובע מרצון לרצות אחרים . 
אני לא פוסלת את ההסבר . 
יום רע בשעה 05:00 התעוררתי מחלום על העבודה . 
חזרתי לשינה לא רגועה , רצופה בחלומות . 
אחרי שחלמתי שאני ועופית בטבריה , היא יורדת בקלילות ממדרון הר ואני כמעט ונופלת ומסבירה לה שלאנשים שמנים קשה לרדת במורדות , בא עוד חלום שקשור לעבודה - השעה היתה 09:30 קמתי וגיליתי שאני מאחרת לעבודה . 
לשמחתי , כשפתחתי את העיניים השעה היתה קצת אחרי 07:00 . 
כנראה שהמחשבות על זה שאני לא מתווכחת עם אנשים , גרמו לי להיות וכחנית משהו היום . 
מצאתי את עצמי מדברת בטונים מאוד לא נעימים למישהו שעובד איתי , שהגיב על כך בצעקות , שגרם לו לצאת בסערה מהמשרד ... 
.. 
. 
כמובן שיזמתי התפייסות , שנינו התנצלנו והוא אמר " הרבה חברים שלי הפכו לכאלה אחרי שרבנו " . 
לאור הנסיבות , חייכתי במקום לגלגל עיניים . 
שעתיים אחרי התקרית הזו התקשר אחד מארבעת האנשים השנואים עלי ( היחיד שנכנס לרשימה השנה ולצערי הרב עובד איתי ) , פנה אלי בחביבות יתר מחשידה וביקש את עזרתי . 
פעם לא האמנתי שיש אנשים רעים , אלא שיש אנשים שלעתים עושים מעשים רעים . 
במקרה הזה - מדובר באדם רשע , שמחפש איך להפיל אשמה על אנשים אחרים ומותח את הגבול עד לקצה . 
מהשבוע השני בעבודה אמרו לי להיזהר ממנו . 
היום הבנתי עד כמה הוא מסוכן . 
קרה מקרה שבגללו יכלו לתבוע אותי . 
לא בגלל שעשיתי משהו שגוי , אלא בגלל שהשארתי פתח לכך שהוא יוכל להאשים אותי בכך . 
לשמחתי , הכל הסתדר . 
אבל אחרי הרבה עצבים מצדי ... 
.. 
. 
שמנה " אחותה עובדת איתנו " אמרה גילי לבחור שנתקל בנו באמצע הרחוב . 
יום שני , דו"ח הוצאות יומי : 20 ש"ח - פיתה עם פרגיות , חומוס וצ'יפס ( ארוחת בריאות ) . 
55 ש"ח - הימורים ( אחרי שחישבתי שביומיים הרווחתי 150 ש"ח משעות נוספות - פרגנתי לעצמי חיש גד ) . 
40 ש"ח - כרטיסיה לאוטובוס . 
100 ש"ח - מסעדה . 
תמורת סכום צנוע של 150 ש"ח הזקתי לחשבון הבנק , לבעיית ההימורים הידועה לשמצה והכי גרוע - לגזרה ( ? ) שהולכת ותופחת מיום ליום . 
מרפי ? 
זה אתה ? 
אחרי העבודה כשעמדתי מול המראה של גילי , ראיתי כמה אני שמנה . 
יש ימים שאני נראית לעצמי בסדר ויש כאלה שאני מסתכלת על הבבואה של עצמי , מזדעזעת ולא מבינה איך הבאתי את עצמי למצב הזה . 
עם ההרגשה הזו הלכנו לאכול במסעדה . 
שניות אחרי שהתיישבנו קלטתי פרופיל של פרצוף מוכר . 
" 3 שנים לא נתקלתי בו ודווקא עכשיו , דווקא היום - כשאני מרגישה דבה אני צריכה לראות אותו ? 
" חשבתי לעצמי ולא ידעתי אם לגשת לומר שלום או לוותר . 
לפני 3 שנים הייתי אחרי הדיאטה הגדולה וחזרתי למשקל שאיתו השתחררתי מהצבא - 20 קילו פחות ממה שאני היום . 
באותה תקופה התחלתי את השנה הראשונה ללימודי התואר הראשון והוא התחיל את לימודי התואר השני ואחרי למעלה מחצי שנה מאז הפגישה הראשונה בינינו ( ע"ע תחילת הבלוג ) - רזיתי 5 קילו נוספים ונראיתי במיטבי . 
עליתי וירדתי במשקל בשנים האחרונות , אבל רוב הזמן הייתי 5 - 10 קילו פחות ממה שאני עכשיו . 
באיזה משקל ביניים " עסיסי " . 
כבר למעלה מחודש שאני יודעת שאני צריכה לעשות דיאטה , אבל אין לי מספיק כח רצון כדי להתמיד ביותר משבוע - שבועיים של אכילה בריאה משולבת בספורט . 
הויכוח " את יודעת שיש דברים שאני חוששת לספר לך , בגלל התגובה שלך " . 
התחלתי לדבר על מה שמציק לי , אחרי שטל סיימה את נאום התוכחה שלה . 
" אז אל תספרי , אם את עושה שטויות , אני לא רוצה לשמוע על זה " היא ענתה בנחרצות , מפספסת את הפואנטה של הדברים שלי . 
סביר להניח שמה שהיא אומרת נכון . 
אבל לא מתפקידה לנאום לי ומרגיז אותי שהיא מציגה את הדעה שלה בתור סוג של אמת מוחלטת ומתבטאת בצורה שממנה משתמע שהיא יודעת יותר טוב ממני מה טוב בשבילי . 
שוב מצאתי את עצמי בלי טיעונים . 
עונה שאני לא לגמרי בטוחה שאני רוצה להיות ידידה של הבחור , אבל חסרה לי חברה גברית ונעים לי לדבר איתו . 
" יש לך מספיק חברות ומה שאת עושה עם ידיד את יכולה לעשות עם חברה , מה גם שמההתנהגות שלו הוא לא מצטייר כחכם גדול " היא אמרה והוסיפה " כששלי פגעה בך לא רצית לדבר איתה יותר , אבל במקרה שלו - את מתנהגת כאילו כלום ? 
מה יוצא לך מהידידות איתו ? 
" מהורהרת ... 
.. 
. 
רוצה ללמוד איך להתווכח ולא יודעת איך . 
ברור לי שלא יהיה את הכושר הרטורי שלה , אבל הלוואי והייתי יכולה להתבטא בויכוחים בצורה טובה יותר , הלוואי ולא הייתי מנסה כל הזמן להימנע מעימותים . 
הייתי רוצה שהתשובות והתגובות הנכונות היו באות באותו הרגע שמתווכחים איתי ולא אחרי , שכבר מאוחר מדי להגיב . 
והכי הייתי רוצה שתהיה לי יותר שליטה עצמית ושאני אדע להתעקש עם עצמי באותם תחומים שאני פחות חזקה בהם . 
יש לי הרבה מה ללמוד ... 
.. 
. 
בימים כאלה אני יודעת להעריך את הבלוג במיוחד . 
הידיעה שאני יכולה לשפוך את הלב מבלי לשמוע ביקורת נוקבת , שלא משנה כמה ההתנהגות שלי לא חכמה , אני יכולה לפתוח כאן הכל , גורמת לי להקלה . 
מוקפץ או איטלקי ? 
שנינו יושבים על הספה , עם התנ"ך התל אביבי , הידוע גם בשמו " ספר המשלוחים " , הוא לא בטוח עד כמה הוא רעב ומה הוא רוצה לאכול ואני כהרגלי לא החלטית . 
במקרים של חוסר ודאות אני מחליטה לא להחליט . 
מה שהביא לכך שבצהרים הזמנתי איטלקי ובערב אכלתי נודלס ... 
.. 
. 
שנינו שמים רגליים על השולחן ומשלבים ידיים ( כל אחד את שלו ) . 
הגבולות החדשים עדיין לא נקבעו . 
שישי בבוקר , שמחה שהטלפון מצלצל ועוזר לי לסיים שיחה מעצבנת " נו , היפהפיה הנרדמת , החלטת להתעורר ? 
" הוא פותח בחנופה ואני משתפת פעולה ומנהלת איתו סמול טוק . 
השבוע , כשסיפרתי למיטל על קורות השבועיים האחרונים וכמה נפגעתי ממנו , היא אמרה לי שאני חייבת לנתק איתו את הקשר , שיבין שהוא לא יכול להתנהג בצורה כזאת ולעבור לסדר היום . 
עד ששמעתי את הקול שלו חשבתי שזה מה שאני עומדת לעשות . 
" אולי אני אבוא אליך ונראה סרטים ? 
" הוא מציע . 
יש שני סרטים שיצאו לקולנוע והוא רוצה שנראה יחד , אבל כדי שאני אצטרף אליו קודם אני צריכה לראות את החלק הראשון שלהם . 
הלבטים מתחילים וגורמים לי לענות תשובה מתחמקת , למרות שאני כמעט בטוחה מה עומד לקרות . 
התחיל במכות בדיוק יצאתי מהמקלחת כשהוא הגיע , אז נתתי לו לחכות כמה דקות מחוץ לדירה , עד שהתלבשתי . 
הוא חצי הופתע לגלות מלכת קרח במקום חתלתולה מתכרבלת . 
" נו , מה עם חיבוק ? 
" הוא שאל וקיבל חצי חיבוק עם טפיחת " אחלה גבר " על השכם . 
אני לא זוכרת מה הוא אמר בדיוק , אבל בתגובה הוא חטף כמה אגרופים לבטן ובעיטה לפנים . 
למרות שהוא גבוה ממני ב - 20 ס"מ אני מספיק גמישה כדי להגיע ... 
.. 
. 
משום מה התרגול המעשי של שיעורי הקיקבוקסינג שלי לא גרמו לו לברוח ... 
.. 
. 
החברה הכי טובה אחרי שראינו חצי סרט ואכלנו החלטתי לומר לו כמה נפגעתי ממנו . 
" אין לי בעיה עם זה שנפרדנו , גם אני הרגשתי שדברים לא הסתדרו , אבל ממש נפגעתי מהמהירות שבה עברתי הלאה ומאופן שבו זפזפת לאקסית שלך , זה מעיד גם על סוג של זלזול וגם על קור וחוסר רגשות " . 
הוא כמובן אמר שהוא לא רצה לפגוע והוסיף שאני הבן אדם הכי טוב שהוא מכיר ( תוך כדי פירוט כל אותן תכונות שהוא מעריך אצלי ) ושהוא לא יכל להתמודד עם זה שהסקס לא מסתדר בינינו , מה שגרם לו להגיע לאותה החלטה . 
" נכון להיום את החברה הכי טובה שלי ואני לא רוצה לוותר עליך " הוא סיים את הנאום . 
" אני לא רוצה לשפוט אותך ואתה יודע הכי טוב מה טוב בשבילך , אבל אתה רואה את העתיד שלך איתה ? 
מה קרה לכל הדברים שלא הסתדרו ביניכם , שהיו כל כך חסרים לך ? 
" מסתבר שהוא התגעגע אליה . 
הציניות והאינטילגנציה שלי מאוד מוערכים ( כמו גם הציצים ) , אבל היא היתה עושה כל מיני קולות שאני לא עושה ... 
.. 
. 
גם במיטה וגם קולות ילדותיים מתפנקים ... 
.. 
. 
החזקתי את עצמי לא לגלגל עיניים ... 
.. 
. 
מסתבר שזה חלק מאותם דברים שהוא למד להעריך אצלה בזמן שהם לא היו ביחד . 
עדיין יש הרבה דברים שלא מסתדרים לו איתה , אבל הם נותנים לזה עוד סיכוי . 
אני מרחמת עליה . 
גם כי היא ראתה אותנו יחד ממש בהתחלה . 
4 ימים אחרי שהם נפרדו היא ראתה את שנינו נכנסים אליו הביתה . 
אני מתארת לעצמי שהרבה יותר כואב לראות את האקס שלך עם מישהי אחרת , מאשר לשמוע אותו מספר לך עליה . 
הדבר הנוסף הוא ההתעקשות שלו לשמור איתי על קשר , למרות ההתנגדות שלה . 
מסתבר שהיו כמה מריבות והיא מאוד לא שמחה לשמוע שהוא בא אלי הביתה בסוף השבוע , אבל זה לא עזר לה ... 
.. 
. 
אז מה אני רוצה ? 
לא ברור לי . 
די שיחקתי איתו היום . 
לרגעים הייתי קרה ולרגעים פלרטטתי בלי בושה ... 
.. 
. 
רואה אותו מסיט את המבט מהסרט אלי ומתעלמת , מקשיבה לו אומר שעדיין יש לו רגשות אלי ולא מגיבה . 
מפנה אליו את הגב , שידגדג אותי , מתעלמת מכך שהוא מושיט לי את היד , אבל מצד שני , תוך כדי אכילת קינוח עושה קולות ומגישה לו כפית ישר לפה ... 
.. 
. 
אני יודעת שהמצב הזה לא בריא ולרגעים משתעשעת עם המחשבה לגרום לו לבגוד בחברה הנוכחית . 
לרגעים מסתכלת עליו ורוצה להיות בין אותן זרועות מוכרות , להרגיש את השפתיים שלו מתחככות בשלי . 
מצד אחד , הוקל לי אחרי שדיברנו , אחרי שהוצאתי את כל מה שהפריע לי החוצה . 
שמחתי לשמוע שהיו ועדיין יש לו רגשות כלפי , זה גרם לתחושה של " עבדו עלי " להעלם . 
מצד שני , השליטה העצמית שהפגנתי קצת עייפה אותי ואני די בטוחה שאם הוא לא היה יוצא עם מישהי , הייתי מתנהגת בצורה אחרת . 
סוד לא ברור לי אם יש לי בעיה בקבלת ביקורת או שהסיבה לכך שאני לא מספרת לסובבים אותי שאני עדיין בקשר איתו היא בגלל שאני יודעת שזה לא חכם ו/או בריא . 
סביר להניח שאני אספר על התגלגלות העניינים לענת ומיטל , שתי היחידות שלא יגיבו בביקורת זועמת על מהלך העניינים , אלא ינסו למצוא את הנקודה החיובית . 
בהנחה שיש נקודה חיובית ... 
.. 
. 
