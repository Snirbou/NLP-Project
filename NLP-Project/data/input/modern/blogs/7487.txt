עיינתי לי לתומי בגיליון החדש של ראש 1 ( אין צורך להרים גבה , כבר דנו בשאלה למה אני עדיין קוראת ראש 1 בפוסט הזה ) והגעתי לכתבה שמשכה את עיניי : " מתגלגלים " - כתבה על כשלונות בטסטים ועל לימודי נהיגה בכלל . 
נשמע מעניין . 
בחלק הראשון של הכתבה רואיין בחור שעבר טסט שביעי . 
לדעתי הבחירה שלו כמרואיין הייתה גרועה , כי למרות שהוא עבר טסט שביעי , הוא לא אמר אפילו פעם אחת שהוא נהג גרוע . 
להפך , הוא אמר שהטסט הראשון שלו היה כמעט מושלם . 
בקיצור , אני הייתי דוגמא טובה יותר לכתבה הזאת . 
בכל מקרה , המשכתי לקרוא , ולהפתעתי ראיתי שהמראויין הבא הוא מורה נהיגה מאשקלון בשם יהודה סלהוב . 
השאלה הראשונה שנשאל יהודה הייתה " שמעת פעם על תאונה בזמן טסט ? 
" גיחכתי לעצמי והמשכתי לקרוא . 
וזה מה שהיה כתוב שם : " שמעתי על מישהי שבכביש של בית חולים נכנסה בטעות בעובר אורח שעבר במעבר החצייה , בזמן שמכונית אחרת התנגשה בה מאחור . 
מיותר לציין שהיא נכשלה . 
" אני די בטוחה שהוא דיבר עלי . 
כלומר , זה באמת קרה במעבר חציה , ומכונית אכן התנגשה בי מאחור . 
אני אפילו חושבת שזה היה בכביש של בית חולים ( אני לא זוכרת בדיוק משתי סיבות : א . 
אני לא מזהה מקומות בעיר שלי , ב . 
בד"כ כשדברים כאלה קורים לי אני לא זוכרת אח"כ את הפרטים ) . 
הפרט היחיד שלא מסתדר הוא שלא נכנסתי בעובר אורח , אלא רק לא עצרתי לאחד , ולכן נבלמתי ע"י הטסטר . 
אבל היות שיהודה אמר שהוא שמע על המקרה ולא יודע עליו בוודאות , יש סיכוי שהוא פשוט לא שמע נכון . 
בכל מקרה , אני מפורסמת . 
מפורסמת , מפורסמת . 
אני אגדה . 
הייתה לנו היום הרצאה על תרומת דם בבית הספר . 
והרי האירוניה בהתגלמותה : אני ככל הנראה האדם היחיד בבית הספר שבאמת רוצה , ממש רוצה , לתרום דם , ואני לא יכולה . 
הכל בגלל 3 קילו מזופתים . 
השאלה הנובעת מכך : האם עלי להתחיל לבלוס כאילו אין מחר במטרה להעלות את משקלי ל - 50 קילו ( מינימום משקל לתורם דם ) על מנת שאוכל לתרום ? 
האם זה אפשרי ? 
האם זה כדאי ? 
האם אצליח ללבוש את בגדיי עם 3 קילו נוספים ? 
האם אצליח להוריד את המשקל הנוסף אחרי ההתרמה ? 
.. 
. 
האם אני מדברת יותר מדי ושואלת יותר מדי שאלות ? 
.... אני באמת רוצה לתרום את דמי לאנושות .. 
. 
תמר סגרה את הבלוג שלה . 
לא עוד הגיגי תמר . 
לא עוד תמר מספרת על חוויות שקרו לה . 
לא עוד תמר מתרגמת שירים מאנגלית לעברית . 
תמר המסכנה . 
