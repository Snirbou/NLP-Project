שאני בבית . 
- עריכה [ קומית ] : התחשק לי לציין ארוע קומי וא - רומנטי בעליל שהתרחש שלשום . 
בהתאם לדגם הרגיל של ילדה קטנה בת 17 שמתרגשת מכך שהיא הצליחה להחזיק שנה שלמה עם בחיר ליבה , נפשה וגופה ולא נכנעה ליצרים הקפריזיים - הרסניים אך המובנים בהחלט שמושרשים במין הנשי , נסחפתי גם אני באורגזמת הכנות ונתתי מעוף ליצירתיותי הבלתי נדלת . 
לאחר התייסרות ממושכת שנפרשה על גבי שבוע שלם וכללה בחובה הרבה פוטושופ והתרוצצויות ברחבי תל אביב הגיע היום המיוחל . 
הצתיידתי במיטב מלבושיי שכללו חצאית סגולה ומתנפנפת , לקחתי את הסנסציה הויזואלית אשר אוכסנה זמנית במעטפה גדולה ומכוערת ואת השקית עם המתנות וצעדתי אל עבר תחנת האוטובוס , שם חיכה הבחור המדובר . 
הנסיעה אל יעדנו התבצעה ללא ארועים מיוחדים , מלבד חרק עקום למראה שמצא את מותו בעייני הימנית . 
ההתרחשות שבאה לאחר מכן לוותה באנפופים חסרי אונים וזעקות כאב . 
הזוועות האמיתיות החלו עם ירידתנו מהאוטובוס . 
הספקתי להתפעל בפעם האחרונה מהמעטפה היקרה מפז ומשקית המתנות האדומה לפני שהן נשלחו אל מותן הוודאי במורד המדרגות . 
ואני בעקבותיהן . 
ככל טעויות האנוש הנפוצות נגרמה גם זו מכשל חישובי . 
כמו בכל ירידה מהאוטובוס , שלחתי את רגלי הענוגה לניתור מרשים אל עבר האספלט , רק שבמקום הזווית הרגילה של 45 המעלות אשר מאפשרת את הצלחתה של תוכנית זו , אפשרה לי החצאית המתנופפת פתיחה של 20 בלבד . 
מיד לאחר מכן מצאתי את פלג גופי התחתון מרוח על הכביש ואת חברו הצפוני יותר - על המדרכה , נוגע - לא נוגע בבעליה המאושרים של חצאית חומה ומכוערת במיוחד , שהתגלתה מאוחר יותר כזקנה גוצה עם פופיק בין השדיים . 
כמה אלפיות שניה מאוחר יותר התחוללה אנדרלמוסיה קצרה ומכוערת מאוד של שאגות צחוק מקרב יושבי האוטובוס וקריאות דאגה של הנהג . 
בחישוב מהיר גיליתי ששום דבר לא נשבר , ושהנחיתה הזו לא הייתה רעיון כזה גרוע אחרי הכל . 
הדבר התאפשר כמובן בזכות האינסטינקטים הסקייטריים והרולרבליידריים החדים שלי , אותם פתחתי בהתלהבות יתרה בין שנתי ה 13 ל 16 . פתאום כל העניין נעשה מאוד מצחיק , ומצאתי את עצמי מייבבת מצחוק על המדרכה . 
יונתן ודדיים היו אחוזים הלם קרב . 
היא זעה באי נוחות , ורשרשה בשקית הירקות שלה בחוסר אונים . 
היה ברור שכל התרחשות האירועים אשר היא נקלעה אליהם בעל כורחה לא הייתה לטעמה , ואף מיותרת למדי . 
ועל כן היא נשמה עמוק , אחזה בקילו תפוחי האדמה שלה בנאמנות איתנה והפנתה אל כל ההתרגשות הצווחנית תחת רגליה את הגב . 
בינתיים , יונתן אחוז האמוק הצליח לצאת מההלם ששיתק אותו בהבעה מטופשת למדיי במקומו ושאל אם נפלתי על הראש . 
אגב , למתנות שלום . 
( : בוקר . 
- הדברים שאני רוצה להפסיק לראות כאופק בלבד : - טיול - צילום למקומות קטנים שהספקתי לשכוח . 
צרורות שלמים של אספלטים וספסלים ושמיים שעדיין שלי במחשבות האתמול . 
- יום שלם של תל אביב . 
בין אם ברחובות העקומים או בגן - מאיר . 
- להמשיך את הסיפור שמצאתי היום בצהריים בתיקית השירים של שנה שעברה . 
- להתחיל להתנהג כמו הדמויות בסיפורים שלי , עם הקריזמה , והשגעון , והכל . 
- לבדוק לאן מוביל השביל עם המרצפות הגדולות ליד המכולת ברחוב המקביל - להכיר אנשים מהם ארשה לעצמי ללמוד . 
[ מעודד לחשוב שפתאום אני רואה שיש מספר מספק של אנשים כאלה ] . 
- להפסיק לחשוב יותר מדי . 
- עריכה : רק אותי התקופה הזו מרוקנת ? 
- תזכורת - איך שהכל שונה מאז . 
