בטח שמירי לא חסה . 
מירי דאבה . 
אל הבמה מתגלגלת מירי לא חסה , איזו כוהנת דיאטות מפגרת , שמתפארת שפעם , מתישהוא , היא הורידה 25 ק"ג . 
ייפיי - מאדר - פאקינג - ייאי . 
בטח הורידה את זה בצחצוח שיניים אחד מהשאריות , הבהמה . 
עומדת מול קהל שבוי וממנטרת לו שטויות קליטות , מעלה אומללי רייטינג לשקילה פומבית , ומארחת איזה שף שנאלץ להיענות לגחמותיה העלובות . 
הבוטום ליין של מירי רק כאפה , הוא , שלא משנה מה יקרה , כל החיים רק צריך לסבול , להמשיך ביאטה של גועל נפש , וגם אם סובלים , אז לא נורא , כי אין תוצאות מיידיות , וגם אלו שיש רק מבטיחות סבל נורא להמשך החיים , כי דיאטה אומרת ( בקלישאה חוזרת ) שמשנים את הרגלי החשיבה : מעתה לא רק יסורי מצפון אישיים , אלא גם השפלה פומבית וסבל גועלי , כשאיזו שמנה נחרנית ודביקה ממררת את חייך קבל עם ועדה . 
ובנוסף לכך יש את הסלבריטאי המזומן שנשאל כיצד השיל ארבעה קילו ממשקלו , ואיזו דיאטנית חסרת השכלה משבחת או עולבת בו . 
המפפפ . 
עלבון נפש . 
ובחייאת : מה זה הצחי איראני הזה ? 
ושלישיית דו - פה ? 
מערכוני סיום בית ספר במקרה הטוב . 
שלא לדבר על הדר ההיסטרית וחסרת הטעם הזו . 
על טלי אין מה לדבר כלל . 
לו לא היתה בלונדית , לא היתה מגיעה לשלב זה . 
כיוון שאת המקצוען שבלופט הדיחו ( נוסבאום ) שאולי אופי חרא היה לו אבל ידע עבודה קשה מהי , נותרו רק טירן ושבלול , הצמד המוצלח יחסית . 
כל השאר , רק מאריכים את הסבל . 
גם גועל . 
טוב שיש פורנו . 
זה יום חם שכזה , נערות שדופות מבט נכנסות בו אל המכולת ומבקשות " שלגיון " מחנווני גרוזיני , קונות שבעה מסטיקי בזוקה , ובחוץ , על גדר הבטון , משחקות בשלגיונת ושבעת הגמדים , מסתכלות על השלגון נמס , ליבן הומה " היא בוכה , היא בוכה " . 
זה יום חם שכזה , חתולים עצלים מכדי לנבוח על כלבים לבנים שמוטי לשון וגב , אפילן הקקי שלהם מאבד מזגוגיותו , עת הם גוררים בעלים עצבני ומזיע בסיבוב נקיון משפיל . 
זה יום חם שכזה , אפילו המזגן מתנצל שהוא חורק , זקנות מנפנפות לעצמן במניפה רקומה , יושבות בכניסה לחדר מדרגות ומעירות זו לזו על מזגנים רועשים ועל נוער כזה , ועל כמה , פעם , היא יותר חם . 
[ " הכלב שלך , הוא שוב השתין לי על הדלת " ] [ " המזגן שלך , הוא שוב חורק לי מעל המרפסת " ] [ " הטלוויזיה הזו שאתה שומע בלילה , חזקה לי מדי בתקרה " ] היי , ארנולד , עצור פה תשתין , נחזור , נפתח מזגן , וריקי לייק , אולי נשים קצת MTV ונרקוד על התקרה . 
אולי , אם יהיה מספיק חם . 
אנחנו יושבים לנו משני עברים של שולחן תלת רגלי , הקפה שלו חם , מעוצב למשעי , אופנתי , מהביל לו אדים על משקפי הקרן הכחולות הצרות . 
יש לו תסרוקת קוצים שכזו , שאופנתית היום אצל נוער ורואי חשבון , וחולצת כפתורים מבד נוצץ במידה , תחובה במכנסי חאקי נונשאלאנטיים , הוא לוגם בעדינות מהקפה , ומכחכח בגרונו . 
זו שיחה שנערכה בינינו כבר לא פעם . 
הוא יושב ברגליים משוכלות , מנסה להתעלם מהעובדה שהיושב מולו לובש מכנסיים קצרים , גופיה , וכפכפי אצבע . 
" תשמע " , הוא מהמהם , " זה כבר לא עסק שאתה מגיע ככה לעבודה " " איך ? 
" אני מיתמם , ואז לוגם ברעש קפה קר דרך קש מכופף מרפק " ככה , גופיה , מכנסיים קצרים " " למה ? 
" " אל תהיה ילד , למה למה , כמו הטמבל הזה מהטלביזיה , ותפסיק לשתות ככה ברעש , אתה עושה את זה רק כי זה מעצבן אותי " אני שותק . 
עושה בועות בקפה עם הקש . 
" תראה איך אתה נראה . 
איך אני יכול להביא ככה לקוחות למשרד ? 
תתגלח לכל הרוחות , ולפחות ג'ינס וטי שירט , אף אחד לא צריך לראות את הקעקועים שלך , או איך שאתה יושב ככה , פשוט איברים , על הפוף במשרד " " אני לא יושב על הפוף הזה , אני ישן עליו " " כן , ומה זה צריך להיות ? 
אני נכנס עם דייויד אליך למשרד , ואתה שם ישן יחף וחצי ערום על הפוף , אתה לא מתבייש ? 
" " לא " אני כובש יצר עז לגרבץ מולו , שישתנק , ואני רק משלב ידי מאחורי עורפי , הוא מזיז ממני מבטו . 
" תראה , פעם היינו סטארטאפ , זה הרוח הצעירה , אני מבין , אבל היום יש לנו לקוחות , משרד , לא יכול להיות שאתה מגיע ככה שלומפר למשרד , איך אתה רוצה שהעובדים שלך יכבדו אותך ? 
" " לא רוצה . 
רוצה שיעבדו " שקט . 
הוא לוגם מהקפה , אני מצמצם את עיני אל השמש החמימה , משחק במחזיק המפתחות שלי . 
" טוב " הוא מסיים מהקפה שלו " אני זז הביתה . 
מוציאים גרסה היום ? 
" " נוציא גרסא " " טוב , תעדכן אותי " " לא . 
" הוא קם , מושך בכתפיו , והולך , משאיר אותי לדאוג לחשבון , לגירסא , ללקוח . 
השמש תגיע עוד מעט לאמצע השמיים , עולם כמנהגו נוהג . 
