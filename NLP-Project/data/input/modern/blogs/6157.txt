טוב , אין סיכוי שאת הפוסט הזה אני כותבת בלי סיגרייה . 
צריך לקום , למצוא אותן . 
למצוא מצית . 
מצאת מצית מצאת טוב . 
כולם כותבים על יום הכיפור שהביא את הקתרזיס . 
לי אין אחד כזה , אבל יש אחד שאני זוכרת יותר מכולם . 
אני זוכרת את ימי הכיפור הראשונים שצמתי בהם עם חברה מהתיכון , חברה אמיתית שאהבתי ונעלמה לי כששקעתי כמו נעלי בטון באיסט ריבר באנורקסיה והתחלתי להזדיין ללא אבחנה . 
תמיד חשבתי שהיא תישאר איתי , למרות שחלקים דיי גדולים חסרים לי מאותה תקופה ואני לא בטוחה שהייתי מזהה את עצמי לו חלפתי על פני ברחוב . 
לא היתה ולא תהיה לי חברה כמוה . 
פגשתי אותה במכללה כמה שנים מאוחר יותר , כשכבר הייתי בעיצומו של טיפול פסיכולוגי ואהבה טובה . 
ניסינו להתקרב , אבל זה לא עבד . 
היא פגשה איזה בחור , מאלו שתמיד מעורבים בכל דבר , פוליטיקאי משורר שסובב לה את הראש . 
אני לא אהבתי אותו . 
לקחנו קורסים דומים , ואני ראיתי אותו יושב קרוב מידי לכמה סטודנטיות ומסתובב יותר מידי עם אחת ספציפית . 
לא אמרתי כלום . 
היא התחתנה אתו , למיטב ידיעתי . 
נעלמה לי . 
אני מתגעגעת אליה עד היום . 
אבל די , מספיק עם הדמעות , אני כותבת על אותו יום כיפור הזוי בניו יורק . 
יום כיפור שאני זוכרת יותר מכולם , למרות שכל הנוכחים בו נעלמו לחלוטין מחיי ומעולם לא חשבתי לחפש אותם . 
מזל שאני שומרת יומנים עתיקים . 
אתם יודעים , כאלו שצריך עט לכתוב בהם הגיגים ומחשבות , ולא כאלו שעולים אלפי שקלים וצריכים מודם . 
אחרת לא הייתי זוכרת את השנה . 
96 ' . התחלתי לעבוד בחברת התעופה הלאומית . 
הייתי צעירה , טיפשה , חולה ומתוסבכת . 
אבל ניו יורק , כמו תמיד , היתה יפה וקרירה . 
נתקענו בה לעשרה ימים , זמן שיא , בזכות יומכיפור שהזמין לנו גשר בסוף השבוע . 
את כל הזמן ביליתי עם ש ', בחורה מגניבה ומוצלחת שהראתה לי את נפלאות העיר , לקחה אותי לאכול סושי בפעם הראשונה בחיי ועשתה את הזמן הזה הרבה יותר נסבל , כי אחרי שבוע כבר נגמר הכסף ואי אפשר לעשות שופינג , לאכול במסעדות מגניבות או ללכת להופעות . 
אחרי שבוע פשוט רובצים בחדר ורואים ריקי לייק , מזמינים מאי - פאן מהסינית הקרובה ואם יוצאים , אז רק לראות סרט ב - 3 דולר . 
יום כיפור המתין בפתח , ואנחנו עדיין התלבטנו אם לצום . 
ש' היתה ותיקה ממני , והכירה שני אנשי צוות ששהו במלון באותו הזמן . 
בערב יומכיפור החלטנו להזמין אותם לחדר . 
אחד מהם היה שעיר , מכוער ומעצבן והשני יפה תואר ומקסים . 
קנינו המון בירות ( אז למדתי שאסור להסתובב בארה"ב עם התווית החשופה של המשקה . 
לא ברור למה , אבל זו הסיבה שתמיד רואים שיכורים שותים מתוך שקיות נייר ) הזמנו פורנו אמריקאי , שזה פורנו עם ציצים בלבד , השתכרנו בחדר שלי ואני , כמו ילדה בת 20 , נרדמתי . 
כשהתעוררתי , גיליתי את האיש היפה ישן לידי . 
לא זוכרת מי התחיל מה , אבל זוכרת שזה היה פרוע ומנער וקצת מבהיל ופתאומי , ולמרות שכבר הסתובבתי מסביב לבלוק כמה פעמים הבנתי בפעם הראשונה מה זה להרגיש מרוקנת אחרי . 
הוא חיבק אותי וליטף ונשאר , ואני הרגשתי בודדה כל כך , כמו קליפה עצובה , כיסיתי את הפנים וקיוויתי שילך כבר . 
ראיתי אותו שוב רק אחרי שנה או שנתיים , ואפילו לא אמרתי שלום . 
לא היה שום קתרזיס , לא הפנמתי או שיניתי דבר בעקבות אותו הלילה , אבל איזשהו גבול נחצה . 
זו לא היתה הפעם האחרונה שהזדיינתי מבלי להרגיש כלום , זו היתה הפעם האחרונה שהתביישתי . 
הפכתי קהה , אטומה , נהנית רק מהטריפ של הכוח , מהכיבוש , מלראות את ההבעה משתנה על הפנים שלהם . 
אכלתי והקאתי גברים . 
הייתי קליפה . 
מאז חלפו תשעה ימי כיפור . 
אני כבר לא אותו אדם . 
איך אומר מורגן פרימן ב " חומות של תקווה " ? 
לפעמים הייתי רוצה לדבר איתה , עם הבחורה שהייתי , להסביר לה . 
אבל אני לא יכולה . 
לכל אחד יש את הסיבוב שהוא צריך לעשות מסביב לשמש , להשתדל לא להישרף . 
סליחה , אני רק שאלה סליחה , אבל אני הייתי לפניך ! 
סליחה , אני לא הפרעתי לך אז אל תפריע לי ! 
! 
סליחה , אתה מגיע לתל - חזזיות ? 
תסלחי לי מאוד , אבל לא כדאי שתקומי בשביל הגיברת ? 
! 
והכנה מכולן : סליחה ? 
! ? ! אני לא אוהבת לקום מוקדם . 
היתרון במקצוע שלי הוא שאפשר גם לא . 
לקום מוקדם . 
אבל יש המון דברים לעשות . 
צריך לפלוש לבלוקבאסטר ולקחת סרטים לכיפור הממשמש ובא , לנקות קצת את החירבה העונה לשם " בית " ובעיקר לסיים את הכרוניקה שאני עובדת עליה כבר שלושה ימים . 
כל הזין בסוכות , יש מלא פעילויות ואני צריכה לציין כל אחת מהן , לשוחח עם מגוון משרדי יחסי ציבור ובכלל . 
אתמול נשברתי ואמרתי שאסיים את זה מהבית , אז קמתי מוקדם , ראיתי ד"ר פיל , שמעתי קצת טל ואביעד וניגשתי למחשב , לשלוף את הטקסט מהאי - מייל ולהתחיל לעבוד . 
אבל , בעיה . 
האינטרנט לא מתחבר . 
חבטתי כמה פעמים בקונקשן , אפס , כי הוא לא מתחבר , לא זורם , ואני לא בקטע שלו בכלל , כאילו . 
אחרי מספר חבטות גירדתי בפדחתי ופניתי למוקד התמיכה , ואז התחיל הכיף . 
קודם כל וראשית , ממש נחמד לשוחח עם בחורונת חמודית , בניגוד לרוסים העצבנים שבדרך כלל עוסקים בתמיכה . 
שהרי מדוע ולמה הם נקראים " תמיכה " ? 
אנשים פונים אליהם בשעת משבר וצער , והם צריכים להגיד - זה בסדר , תירגע , תניח את הפטיש בצד , מייד אנחנו מסדרים לך חיבור ומפסיקים את כל ההודעות המרושעות שקופצות לך מול העיניים . 
הקיצור , היא היתה חמודה להפליא , חיטטנו יחד בנבכי הגדרות המחשב והחיבור שלי ויחד תיקנו את הצריך תיקון . 
נוכחתי שאני דווקא יודעת מה זה פיירוול , קוראת לא רע באנגלית ומצליחה לבצע הוראות טלפוניות , ואפילו למדתי כמה דברים על המחשב , תולדותיו , הגדרותיו ונבכיו . 
כמו כן , שמחתי לדעת שזה שהורדתי את הפיירוול ( המילה הזו כה מגניבה , באמת ) כדי להוריד מהר יותר קבצי שיתוף ( שופוני ! 
) שבמקרה דווקא לא היו פורנו אלא שירים של דף לפארד ( מצטערת בפני האומה , אבל השמחה שמילאה אותי היתה שווה הכל ) , לא גרם להתקפת וירוסים אימתניים על קרביו היקרים של המחשב . 
סו איים אוף דה הוק , והמחשב איז און ליין , אז בק טו וורק . 
טנק יו . 
