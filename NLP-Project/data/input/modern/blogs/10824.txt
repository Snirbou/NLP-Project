לא רציתי בכלל לפתוח את החלון הזה כי ידעתי ששום דבר שאני אכתוב לא ימצה את היממה ההזויה שעברה עליי איפשהו בין יום שלישי לרביעי . 
אין לזה התחלה או סוף שאני יכולה להצביע עליהם , רק אוסף של רגעים ורגשות . 
אחרי שמתוך העייפות הצלחתי בכל זאת להחליט איזו אזנייה אמורה להיות על איזו אוזן , אלאניס התחילה לשיר לי ישר לתוך הנשמה המבולגנת שלי . 
הדמעות פרצו החוצה כאילו חיכו בסבלנות עד לרגע המתאים ובמשך שלושה שירים של אלאניס שרקדתי עליהם בשלבים שונים אצל דנה , הבכי רק התגבר . 
הרגשתי כמו עליסה בארץ הפלאות , כשהמערבולת לוקחת אותה בחזרה למציאות , כשהיא מתעוררת ומבינה שהכל היה רק חלום , וכמו וונדי שספינת החלומות של פיטר מביאה אותה עד לחלון חדרה שבבית והיא נפרדת מנברלנד ומבינה שההתבגרות שלה עומדת להתחיל . 
" ההיית , או חלמתי חלום ? 
" שאלתי את עצמי עוד במהלך החימום ולא ידעתי בכלל עד כמה התחושה הזו עומדת להתעצם . 
והנה , בעודי משהה את הפוסט עד שיחזרו אליי המלים , היא מתקשרת . 
היא פשוטה ואמיתית , מספרת על הדמעות שלה וגורמת לי להזיל כמה נוספות משל עצמי . 
קשה לי לנתק , למרות שאני יודעת שאראה אותה בדיוק עוד שבוע , כי הצורך הכי חזק עכשיו הוא פשוט להאחז בזה בציפורניים ולא לעזוב . 
אני לא באמת מבינה מה קורה או מה עתיד לבוא , אני רק יכולה להתחפר בשירים מקומבינציות ישנות ולנשום את האוויר שנשמנו יחד . 
זה בלתי אפשרי להתעשת והלתמודד עכשיו , כי שום דבר עוד לא מוכן להתחיל להתעכל . 
הדמעות הולכות וחוזרות , והרגשות מתערבבים לתוך משהו חדש שאני לא יודעת איך לקרוא לו או להתייחס אליו . 
אני מרגישה לבד ובמקום שזר לי לחלוטין . 
הרגשות הדומיננטיים הם לא אלו הישנים , ואין שום משענת נוחה להשען עליה , גם לא הזכרונות . 
ברור לי שיהיה בסדר , ויימצאו דרכים חדשות ומשמעויות חדשות , אבל בינתיים הלב מבקש להשאר כאן , ברגעים האלה , למרות הקושי והדמעות . 
אני רוצה לצעוק ואני רוצה לחזור קצת אחורה או לקפוץ כבר קדימה ולראות שהכל קרה לטובה , אבל כרגע יש רק טשטוש מערפל שמשאיר אותי דבוקה למקום הזה , מנסה למצוא רגע של שקט בתוך הסערה הבלתי אפשרית הזו . 
אני בכלל לא כותבת חוויות מהשיעור האחרון כי שום דבר לא מתמצת את החוויה , אבל אני מניחה שעם הזמן הזכרון יעלה את הרגעים המיוחדים שהיו שם ויבקש ממני לכתוב אותם . 
דנה עדיין . 
כמעט והתחלתי לכתוב את כל מה שהיא היתה בשבילי אבל עצרתי . 
אני לא מספידה את היותה חלק מהחיים שלי . 
אני יודעת שכרגע זו בחירה שלי אם להשאיר אותה שם או להתנקות ממנה לגמרי . 
כרגע אני עוד לא מסוגלת לבחור באופציה השניה . 
אני יודעת שהיא מוכנה להיות פה , בדרך זו או אחרת , ובינתיים אני צריכה להאחז בזה . 
אני מניחה שאי הידיעה קשה יותר מהכל , הפחד מלחשוב שלא יבוא בקרוב משהו שימלא את הלב באופן כל כך טוטאלי וחזק , ההתמודדות עם החלל הריק שנשאר . 
זמן ... 
.. 
. 
זמן ואוויר ... 
.. 
. 
להמשיך לנשום את החיים ולמצוא אורות קטנים וחיוכים אמיתיים . 
לרקוד הכי מהלב גם כשהיא לא שם . 
לאהוב , כי עובדה שאני יודעת איך . 
לא לפחד להשאר לבד עם עצמי , הכוחות שלי בטוח ידעו מתי לצאת מהמחבוא ולהרים אותי . 
( הערב יהיה השיעור האחרון עם דנה . 
) שחקנו הלילה מיטות מוזיקליות . 
פתאום נהיה ארבע לפנות בוקר ומצאתי את עצמי מטפסת למיטה של אמא שלי לבד . 
המיטה שלי אירחה את לירון , ואילו אמא שלי נמלטת כבר שבוע לחדרה הממוזג של אחותי , שישנה בכלל בעליית גג מקסימה בדירה של הדודים שלי בקיבוץ . 
סירופ לשיעול עשה אותי עליזה ושטותניקית ובכלל לא הרדים אותי , אז שיניתי זוויות במיטה הגדולה וספרתי כבשים שיכולות לשמור את הצמר שלהן לעצמן כי לא באמת חורף אצלי ואני לא צריכה שום סוודר שהן במילא לא מציעות . 
רק אחת קטנה שם עוד באמת מעניינת אותי לטווח הרחוק . 
( ואני באמת לא מאוהבת . 
לא בה , לא בכלל . 
) אני לא יודעת מאיפה בא לי הבטחון או היוהרה להחליט שבאיזשהו שלב בחיים זה יוכל לעבוד , המציאות וההגיון מראים שלא , אבל מרגיש לי שכן . 
כשנגמרו לי הכבשים , התחלתי לחשוב על אנשים שאני מכירה בלי להכיר , ומה זה להבין נשמה של בנאדם גם אם כל המסביב לא ידוע , ועל זה שאני חושבת שבסופו של דבר , למרבה הפליאה והאירוניה , דנה היא אחד האנשים שכן ברורים לי מבפנים . 
אני לא מתיימרת להכיר אותה או לדעת בדיוק איך היא פועלת , אבל אני חושבת שמשהו בגרעין המאוד ראשוני שלה מובן לי , החומרים שמהם היא עשויה מוכרים לי . 
בחלום פולינה ואני הצלחנו לחיות בדו קיום ויחד עם לירון ניסינו לברוח משמנה מגעילה במיוחד שהטרידה את שתיהן . 
בדרך למקום המפלט הלא ידוע אנה הגיחה משום מקום והתחילה לדבר איתי על הציפורניים שלי והאהבות שלי שלא ממש פועלות טוב . 
היא גם היתה גסת רוח במיוחד כשהצביעה על השמנה שעקבה אחרינו והטיחה בפניה את היותה " נמוך ומכוער " למרות שהיא היתה גבוהה . 
ובכלל , נחמד שלפחות בחלומות אנה מתייחסת אליי . 
במציאות היא לפעמים מכירה אותי ולפעמים לא , ואני מצדי טורחת לציין בפני לירון שוב ושוב שהייתי עושה את אנה , ושאנה נורא שרוטה , ואנה ... 
.. 
. 
אנה באה לי בטוב . 
זה גם ממש נחמד שמיזמתי האישית אני מתייחסת למישהו באופן מיני . 
( פרט לדנה , כמובן . 
לגביה , אגב , זה נהיה משעמם קצת . 
אף על פי שבמציאות שום דבר לא קרה , מרוב פנטזיות שונות ומגוונות כבר מיציתי אותה בתור האובייקט הנחשק שלי . 
) לרוב סקס ומיניות הם ממש טאבו . 
בעיקר כשמדובר על אלו שלי . 
הייתי מוכנה להצהיר על עצמי כ - א - מינית , אבל אף אחד לא באמת האמין לי כשניסיתי . 
אפילו לא אני . 
מסתבר שהבית שלי כשיר למדי לשיחות נפש ארוכות ומוצלחות , הוא גורם לי להוציא מעצמי וידויים שאני לא מאמינה שאצליח להגיד בקול רם . 
זה נחמד , זה גורם לי להרגיש שמשהו בכל זאת בסדר בחיים שלי ושיש דברים שאפשר לסמוך עליהם . 
תודה לאל . 
אני מתעוררת אילמת ולאט עוברת מקרוקודיל דרוס לעורב זייפן ומתייצבת על איזושהי גירסא חנוקה של הקול של עצמי . 
אם אני סותמת את הפה מספיק זמן הקול שלי נעלם ואז אני מוציאה מעצמי קולות מזעזעים במיוחד . 
זה די מבדר אותי , כשיחזור לי הקול הנורמלי שלי וודאי אתגעגע לזה קצת . 
אני חצי חולה וחצי בריאה ולא ברור איזו חצי מחלה יש לי . 
אני גם חצי שפויה וחצי מפגרת וחצי יודעת מה אני רוצה מעצמי וחצי חיה על עננים סגולים בעולם אחר . 
מזל שאני לא חצי אני , שבאופן גשטאלטי שכזה אני יודעת שעם כל ה " דבר והיפוכו"ים שאני , אני זה לא סתם סך כל חלקיי . 
