טוב , הליהוק לסרטי הארי פוטר מתחיל לעבור את הגבול . 
עכשיו , עיתון הסאן מדווח כי רואן אטקינסון ( הידוע בכינויו מיסטר בין ) מועמד לשחק את לורד וולדמורט בסרט ה - 4 , הארי פוטר וגביע האש . 
לא מספיק עשיתם את הפדיחה עם הליהוק לסרט השלישי , עכשיו אתם הולכים לשים את היצור הכי מגוחך עלי אדמות בתור וודלמורט , דמות כה מרכזית ובעלת חשיבות ? 
אולי תקחו כבר את קיאנו ריבס , רו פול או איינסלי האריוט ? 
או , אני יודעת - אקי אבני ! 
ממילא הוא מלוהק כטרוריסט כל הזמן . 
זה מספיק קרוב , לא ? 
אני לא מבינה , יש מחסור בשחקנים בריטיים ? 
! 
אולי שאטקינסון יביא איתו גם את הדובי ממיסטר בין . 
That would be a nice touch . 
NOT . 
אני מציעה , שבמקום אטקינסון האווילי , יקחו ( ומיד ) את אייג'נט " מיסטר אנדרסון " סמית' , הלא הוא הוגו וויבינג . 
הרוע האולטימטיבי כבר טמון בו . 
גם בתור לורד האלפים הוא היה נראה מרושע . 
אין מה לעשות הוגו ( הוגו ? 
! 
) ממי , אכלת אותה - Once Agent Smith , always Agent Smith . 
מועמדים אפשריים נוספים : דסטין הופמן ( האיש שחקן בחסד עליון , הוא יכול להיות כל דבר והוא יהיה רשע מעו - לה ) . 
ג'ק ניקולסון . 
ג'רמי איירונס . 
אתם מוזמנים להציע תחליפים משלכם . 
נפילת מצב רוח . 
נפילת השראה . 
נפילת כוח ואנרגיה . 
נפילת עוד חברות ( ? ) . נפילת כוח רצון . 
נופל נופל . 
הכל נופל . 
ונראה לי שיש פה מישהו ספציפי שלא אוהב יותר את הבלוג שלי , וזה מצער אותי מאד . 
אולי אלך לישון ? 
גבר ישראלי גלש באתר סקס וגילה את אשתו בסרט כחול , כך מספרים לנו הבוקר . 
האישה קיבלה 400 שקלים תמורת ההשתתפות , ובעלה הזדעזע מכל הסיפור והגיש תלונה נגד הבמאי . 
אני רק אומרת , ככה על הבוקר - אם אתה גולש באתרי סקס , שלא תתפלא אם תראה דברים שאתה לא רוצה לדעת עליהם . 
ו - 400 שקל ? 
אני הייתי תובעת את הבמאי על שוד לאור היום . 
אחת החוויות הכי מעצבנות בעולם , זה לעלות עם מישהו זר במעלית . 
אם את בחורה , והזר הוא גבר , שבמקרה נראה כהה מהממוצע , זה כבר עלול להפוך למפחיד ממש . 
יש מחקרים שלמים על כל נושא החשש מקשר העין במעלית , המקום הצר וכל אי הנוחות שהנסיעה המשותפת ( בלית ברירה ) הזו גורמת לנו . 
אני שונאת לעלות עם אנשים זרים במעלית . 
את רוב השכנים שלי אני לא מכירה , כך שרובם עונים להגדרה " זרים " . 
וגם את אלה שאני מכירה - נו , לא תענוג גדול להתלוות אליהם בדרך למעלה או למטה . 
שתיקות מביכות , התעסקויות בפריטים לא נחוצים , חוסר יכולת לחטט באף - הרבה אי נוחות בשביל דקה או שתיים מהחיים . 
יש כל מיני אנשים שאתם עלולים להתקל בהם במעלית , בין אם בבניין שלכם , או בבניין זר לכם . 
מדריך למשתמש הנבוך : המתעלמים : מבחינתם אתה פשוט לא קיים . 
גם אם את בחורה , או זקנה צולעת בת 90 שקשה לה לזוז , זה לא משנה . 
אתה אוויר בשבילם . 
הווה אומר - הם יכנסו לפניך למעלית , גם אם אתה סוחב 20 שקיות מהסופר ש - 7 מהן כבר קרועות , הם ילחצו על הכפתור שלהם גם אם אתה באמצע הדרך פנימה למעלית ועלול להימחץ בדלת , והם כמובן ייצאו לפניך מהמעלית , גם אם אתה כבר בדרך החוצה והם יצטרכו לדחוף אותך קלות , משל היית פוף קטן וחסר חשיבות במרקם הסבוך של חייהם . 
מצד שני , יש בזה יתרון - הם לעולם , אבל לעולם , לא ינסו לפתח איתך שיחה מאולצת , ובטח לא לפתח איתך קשר עין , רחמנא ליצלן . 
הממהרים : הם ילחצו על הכפתור שמזמין את המעלית 7 פעמים בשניה ( כאילו שזה יביא את המעלית יותר מהר ) , יסתכלו כל הזמן בשעון ( או בטלפון הנייד ) ויפסעו פסיעות מהירות לכל הכיוונים , תוך המתנה למעלית . 
משפטים אופייניים : " נו כבר , איזו מעלית איטית " , " מה יש למעלית הזו היום ? 
! 
" ו - " נוווווווווווווווווו " ( מלווה בלחיצות עצבניות על הכפתור ) . 
הם כמובן לא ידברו איתך או ינסו להכיר בקיומך בכל צורה שהיא . 
הם נורא ממהרים . 
הם אנשים חשובים מאד . 
במהלך הנסיעה במעלית עצמה , הם יביטו על צג המספרים כאילו חייהם תלויים בו , ואם תסתכלו טוב תוכלו לראות אותם נושפים לעבר התקרה , במאמץ לגרום למעלית לעלות מהר יותר . 
המצחינים : אין מילים יפות לתאר את זה . 
מדובר בזנים שונים של אנשים שמצליחים להעביר את החיים שלהם בסרחון על , מבלי שזה יפריע להם . 
זה כנראה הורג אצלהם את כל החיידקים . 
הצחנה יכולה לבוא בסוגים שונים - איש מגעיל שלא מתקלח , צחנת זיעה בלתי הגיונית מאיזה דוס לבוש היטב ביום קיץ חם , ריח רע מהפה ( אם המעלית צפופה במיוחד , גם את זה אפשר להריח ) , ולפעמים מדובר אפילו בעננת בושם זול ומבחיל במיוחד , או בריח מסטיק מתוק עד כדי הקאה . 
אנשים כאלה , שלא מתקלחים כי הם חוסכים את הכסף לניתוח הוצאת אונה , לא הפנימו את העובדה שבעוד שהם יכולים להתחמק עם הסרחון במקומות פתוחים , במעלית מתגלים כל הסודות וכל הריחות הופכים להיות מזוקקים עד יותר . 
פתרונות ? 
מי שיכול לעצור את נשימתו כדקה - דקה וחצי , יכול לצאת מזה בשלום . 
השיטה השניה היא פשוט לנשום מהפה ולקוות שזה ייגמר מהר . 
המפליצים : יש אנשים שחושבים שזה מצחיק נורא לתקוע נאדים במקום סגור . 
ע"ע המצחינים . 
הדבילים : זה יקרה תמיד כאשר אתם נורא ממהרים , או שיש לכם פיפי משהו בן זונה , ואתם מתים כבר לעלות הביתה ולרוץ לשירותים . 
הדביל ייכנס בחיוך מטומטם למעלית , ויעלה איתכם . 
הדלת תיסגר . 
אתם תלחצו על הכפתור לקומה שלכם ( נגיד , ) , 7 והדביל יתכוונן ללחיצה משלו . 
הוא ילחץ על 4 . 
ואז , לחרדתכם , הוא יגיד " אופס " . 
המילה הזו משמעותה שרק חיתול למבוגרים יציל אתכם עכשיו , כי הדביל בעצם גר בקומה 6 , וברגע זה הוא סיפק לכם עוד תחנה בדרך אל האושר וההשתנה . 
אם עולה איתכם במעלית יותר מדביל אחד , אתם אבודים . 
כבר עדיף לקפוץ לפיר . 
השודדים : אם יש לכם לובי בבניין , שמצריך הליכה של כמה שניות לעבר המעליות , ייתכן שתיתקלו בסוג זה של אנשים . 
אלה יצורים שלא מסוגלים להיות בנוכחותם של בני אנוש אחרים , בטח לא במקום קטן וצפוף , או שהם סתם מיזנטרופים או אנטיפתים . 
אם הם נכנסו לפניכם ללובי , ואילו אתם עוד מגששים אחרי המפתח לתיבת הדואר - אכלתם אותה . 
הם יעשו הכל כדי לגנוב את המעלית ולברוח איתה לבד . 
שיטות הפעולה כוללת הליכה מהירה עד ריצה למעלית , לחיצות חוזרות ונשנות על הכפתור ( ע"ע הממהרים ) , והשתחלות למעלית בשניה שהדלת נפתחת כדי חריץ , תוך לחיצה על כפתור ה " סגור דלת " , אם יש כזה . 
הפתרון ? 
לרוץ אחריהם ואפילו לצעוק " אפשר להחזיק את המעלית בבקשה ? 
! " . זה יגמור אותם . 
בדוק . 
השודדים 2 : אלה אפילו יותר גרועים . 
אלה האנשים בפנטהאוז שמעליכם , או סתם אלה שגרים בקומה ה - 24 או משהו , שעושים שיפוצים מהשניה שהם נכנסו לדירה ועד שהם עוזבים . 
ואם הם עושים שיפוצים , אז צריך את המעלית , להעלות ולהוריד אלפי פריטים וחומרים . 
אז הם פשוט מחזיקים את המעלית בקומה שלהם , ע"י חסימת הדלת , עד סוף ההעמסה . 
אם כבר זכיתם לכבוד של לראות את המעלית בשלב כלשהו , סביר להניח שהיא תהיה מלאה עד אפס מקום בשקי חול או משהו כזה , ובפועלי בניין מטונפים ( ע"ע המצחינים ) , שפשוט תחליטו שזה הזמן לאמן את הרגליים ותעלו במדרגות , גם אם זה 10 קומות . 
החביבים - יתר - על - המידה : זה באמת מלחיץ . 
הם אשכרה ינסו לפתח איתכם שיחה . 
במעלית . 
פחד אלוהים . 
הואנדליסטים : אותם לא ממש רואים , כי הם עושים את מעשיהם בסתר . 
הם אלה שיורקים במעלית , תולשים הודעות של הוועד , מכבים סיגריות על הרצפה ועל השטיח שמצפה את הקירות , מורחים נזלת על המעקה , ומשאירים סימנים שמנוניים של השערות והמצח שלהם על המראה . 
כלל בדוק : ככל שהבניין יקר ויוקרתי יותר , וככל שהוא נמצא בשכונה " צפונית " יותר , כך ירבו מקרי הואנדליזם , ורובם ככולם יבוצעו ע"י הדיירים עצמם . 
נושא למחקר מדעי . 
המפוחדים : אלה שהם קלסטרופובים , פוחדים ממעליות ( ע"ע אמא שלי ) , חוששים מאנשים אחרים וכן הלאה . 
הם יתכווצו להם במעלית , באיזו פינה , יסתכלו בעניין רב על הנעליים שלהם וימלמלו תפילה חרישית - שהכל ייגמר כמה שיותר מהר . 
כשהמעלית תגיע ליעדה , הם יימלטו ממנה כארנב מבוהל . 
