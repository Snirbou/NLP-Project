_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ סוף סוף , בפיגור של שמונה שנים , עברה התוכנית השרדות גיור כהלכה , ומהשבוע תוכנית הריאליטי הזאת הולכת לכבוש את המסך שלנו ובגדול . 
ולא משנה כמה ינסו מעכירי האווירה למינהן לגמד את גודל הארוע ( 14.5 % רייטינג נחשב לרייטינג עלוב ) התוכנית הזאת הולכת ללוות אותנו בעשרים שבועות הקרובים , ואני מוכן להמר שתהיה עונה שנייה ושלישית , וכל המספידים יאכלו את הכובע שלהם . 
וזה לא שבאתי להלל ולשבח את התוכנית כי אני לא , אבל אני מסוגל לזהות תופעות חברתיות , והישרדות הולכת לקחת בגדול . 
אז מה בכל זאת מפריע לי ? 
בואו נתחיל מתמהיל האנשים המשתתפים בתוכנית , רוב המשתתפים והמשתתפות הם צעירים יפים , חטובים , ואשכנזים . 
וזה לא שחלילה התרגלנו לראות בשאר תוכניות הריאליטי תמהיל אנושי אחר , להוציא את " מרזים בגדול " שמורכבת מאנשים כבדי משקל , שמשפצים את עצמם לכלל המודל האידיאלי המוסכם במחוזותינו , הרי שבכל שאר התוכניות מהסוג הזה , מהוילה ועד כוכב נולד , כל המשתתפים הינם צעירים יפים וחטובים . 
נכון שמידי פעם , שלפו איזה אתיופית , או שמנמון , או ערבייה , לכיסוי ערוותם , אבל אלה הודחו בשלבים די מוקדמים , וכל הסקעתים , והסשות , ושאר ניזרי הבריאה למינהן , זכו בתואר הניכסף . 
יחי הפלסטיק . 
" הישרדות " הישראלית הביאה לתוכנית את מיה הבחורה ה " ערסית השמנמנה " , על תקן האחות החורגת של הסינדרלות , את משה " הטאמבל השחור " וכן את טינה ברקוביץ אלכס ומושיק שחצו את שנות החמישים שלהם , על תקן האמא והאבא של השבט . 
וראו , איזה הפתעה , את מי הדיחו ראשונה ? 
את מיה ! 
למה ? 
כי לטעמם היא ערסית שמנה שמקלקלת להם את תמונת המחזור . 
אם היתה סיבה שבשבילה היה שווה לראות את התוכנית , זאת מיה . 
בחורה צבעונית , אמיתית , ומרגשת . 
אין לי ספק שבהדחות הקרובות , ידאגו להפטר ממשה שחום העור , מאבא אלכס ודוד מושיק שמעלים להם את ממוצע הגיל באופן היסטרי , וגם די מהר ייפטרו מטינה ( למרות שהיא אמא של אילנה ברקוביץ ) כי היא מזכירה להם שהנעורים הם לא נצחיים ( איך אמר האידיוט ? 
" היא זקנה וכחושה " ) . 
ושחס וחלילה לא ייווצר הרושם שאני חושב כמותם , אדרבא , טינה ברקוביץ מדהימה בעיני בפשטות שלה וביופי הבוגר שלה , אם להתבגר , אז הייתי רוצה להתבגר כמוה , וגם אלכס ומושיק מרגשים ומקסימים בעיני , אבל כפי שאמרתי בהתחלה , בהישרדות בטלויזיה כמו בהישרדות , הצעירים היפים והחזקים מנצחים בסוף . 
ועל בירכי המסר הזה , גדלים להם דורות של ילדים " ביל גייטסים " עם עיגולדים , וזאזים שמנמנים , שצריכים לגייס כוחות על , מתחת לאדמה , כדי להרגיש שווים , ילדים שלעולם לא יהיו מלכי הכיתה וצריכים עמוד שידרה מפלדה כדי לשרוד את החיים ולהצליח ( וחלקם בניגוד לכל סיכוי מצליחים וסיפור ההישרדות שלהם נלמד בבתי ספר למנהל עסקים ) ) ולא הזכרתי את 300 אנשי הצוות שמקרקרים סביב עשרים המתחרים , ודואגים שאלה תמיד ייראו טוב , ובזווית צילום מחמיאה . 
זה בערך כמה שיש ריאליטי בסרט פורנו , ןאותה רמת אותנטיות , אבל אין מה להגיד , גם ברעב וגם בצמא , כולם מצטלמים נהדר . 
וזה הרי מה שחשוב , לא ? 
עוד בטן חשופה עם קוביות , עוד ציצי מסולקן , ושפע של רוע , ואם אפשר כמה שיותר . 
אז עכשיו בואו ותשמעו מה ההימור שלי למי שיזכה בתוכנית , זו לא תהיה בת , כי את הבנות הביאו רק בשביל לקשט לנו את הסלון . 
זה יהיה בוודאות גבר , צעיר , שרירי , אשכנזי ומשכיל . 
אופססססססססססססססססססססססססססססססססס הפרופיל הזה מתאים לפחות לתשעה מהמשתתפים , אם כך , אז בוא נהמר שזה יהיה התחמן הגדול מבין כולם . 
עכשיו התמונה מתחילה להתבהר ? 
שיגעון ! 
שתהיה לכולנו הישרדות מוצלחת . 
