ופתאום האסימן נפל , ויש ניצוצות של הבנה . 
ולכל אחד הקצב שלו . 
ויש מי שחותך מהר כדי לא להפגע , ויש מי שחופר לאט כדי להבין . 
וזה שפוחד להפגע , וזה שמנסה להבין , שניהם כנראה מרגישים את אותו הדבר . 
ובאין תשובה אחרת - זו התשובה שלי . 
ועכשיו אני באמת שלם . 
פירוש רש"י לטקסט למעלה , ומה כל כך הפריע לי לסגור מעגל : אם היית אומרת לי " היפ . 
יקירי - אתה שמן , ומכוער , ומלא זבובים מסביבך , זה לא אתה זו אני " , הייתי יודע למה עזבת , וגם הייתי מבין שלא היה שם משהו אמיתי , ( כנראה ... 
.. 
. 
) ואם היית אומרת לי " היפ . 
יקירי - אתה הפנינה רוזנבלום של ההיפו'ס, ואתה מריח כמו גן של שושנים , אבל ההילה מעל ראשך מסנוורת את עיני , זה לא אתה זו אני " , הייתי מבין את הלמה , וגם הייתי יודע שזה היה קשר אמיתי , ( כנראה ... 
.. 
. 
) אבל מכיוון שהדלת נסגרה , ולא קיבלתי סיבה , לא ידעתי את ה - למה , ונשארתי בלי לדעת מה היתה מהות הקשר . 
ולא הצלחתי להיות שקט , ולא הצלחתי לסגור את המעגל . 
ועכשיו , ורק עכשיו , גם אם עדיין חסרה לי הסיבה , אני יודע שזה היה אמיתי . 
ועכשיו , ורק עכשיו , אני שלם . 
ומתגעגע . 
ויותר ברור מזה לעולם לא אהיה , ( כנראה ... 
.. 
. 
) היפ . 
ושרי אריסון תעשיות בע"מ . 
די , לא עוד פגוע / לא פגוע , אוהב / לא אוהב , עצוב או מחייך . 
לומדים לחיות עם אכזבות , וממשיכים לחיות . 
מה שהיה היה , עכשיו ההיפ . 
עם הפנים קדימה , ( ואם אגיד את זה מספיק פעמים , בסוף עוד אאמין בזה ) . 
ובכל מקרה , עכשיו , ורק עכשיו , ההיפ . 
יכול לחזור . 
כי ההיפ . 
הזה הוא אני . 
ובאין קאונטר שם למטה , אני חף משיקולי רייטינג ... 
.. 
. 
החיים הטובים של הערוץ הראשון . 
היפ . 
( בשרות סדיר ) לפעמים , הכי כואב מגיע מהמקום הכי לא צפוי . 
כמה עצוב זה כששרים לילד בן ארבע , ביום הולדתו - " שתזכה לשנה הבאה " . 
אני טועה , או שבשום שפה אחרת אין ברכה דומה ? 
" קנה זה עומד במקום של מים , וגיזעו צומח מחדש , ושורשיו מרובים . 
ואפילו כל הרוחות בעולם באות ונושבות בו , אין הן מזיזות אותו ממקומו , אלא מתכופף עימן ; דממו הרוחות - עמד הקנה במקומו . 
ארז זה אינו עומד במקום של מים , וגיזעו צומח מחדש , ושורשיו עמוקים . 
ואפילו כל הרוחות שבעולם באות ונושבות בו , אין הן מזיזות אותו ממקומו , אלא עומד זקוף ; כיוון שנשבה בו רוח דרומית , מיד עוקרתו והופכתו על פניו " , ( מתוך ספר האגדה , ביאליק ורבניצקי , לפי תענית ב') . עקרונות . 
מתי מכופפים אותם , ומתי עומדים זקוף ? 
ומי קובע אמות מידה ? 
והאם 'צדיק ורע לו , רשע וטוב ל ו' זו אקסיומה ? 
ואיך אנשים חיים בשקר ? 
ואולי הם לא , כי לעצמם הם ישרים - זה רק לאחרים שהם משקרים . 
מייל שקיבלתי היום , מידידה טובה : היפ . 
היקר , אני חושבת שאתה צריך לקחת על עצמך משימה לשנה הקרובה . 
המטרה היא להוריד את רמת הייקיות שאתה סוחב על עצמך . 
אני לא יודעת איך תעשה את זה , זה שינוי גדול וקשה . 
זה עשוי לשנות לך את החיים . 
ואולי היא צודקת . 
אולי הגיע הזמן להתגמש , כדי לא להשבר ? 
כן - אני יודע שזה פשטני לתאר הכל בצבע אחד . 
אז מה . 
ואני יודע שזה פוסט לא שלם ולא הכי ברור . 
זה בסדר לי . 
ולרגע קטן כבר תפסתי את עצמי מנסה לייפות דברים - ואם זה כבר קורה - אז מה ההבדל בין המקום הזה למקום שם ? 
וכשזה יקרה , אני לא ארצה להיות פה יותר , כי המקום כנראה כבר לא ימלא את החסר . 
אז אני אשים את המראה מול הפנים , ואביט בתמונה , ואחקור כל שריטה או פגם , ואתם תהיו סטטיסטים בתיאטרון האבסורד , ואם תרצו - תגיבו , ואם לא - אז לא , כי זו התמונה שלי , ורק שלי . 
ואני כבר המון שנים איתך , וידעתי שאת האחת - באותה הבהירות ובאותו השכנוע של חוזר בתשובה . 
וביחד קפצנו מעל בורות , ודילגנו על מהמורות , וטיפסנו על הרים , ונכנסנו למערות וגם יצאנו משם . 
ומעולם לא באמת דיברנו . 
וידענו שזו ההבנה שבשתיקה . 
ואהבנו . 
והתאהבנו כל פעם מחדש . 
ורבנו - אבל מעט . 
וכעסנו - גם מעט , יחסית . 
ותמיד בלילה במיטה , שם בין הידיים , חזרנו אחד לאחת , ואחת לאחד . 
והיינו מאוהבים , ועכשיו אנחנו אוהבים - האם באמת יש הבדל בין השניים - אני חושב שכן . 
כי להיות מאוהב זו ההתחלה וההתרגשות והלימוד , לאהוב זה ההרגל . 
והרגל הוא לא בהכרח רע . 
כל זמן שאוהבים , כל זמן שיודעים להכיר את השני עם כל הפגמים ועם כל השריטות . 
ואת יודעת שאני אוהב מכף רגל ועד ראש , ואני לא מכיר אמצע , ואין צבעי ביניים , ואין חצי אוהב , כמו שאין חצי כועס . 
ובלב - שם יש לי מקום אחד לאבאמא , ומקום אחד לאח ואחות , ומקום אחד לחברים , ומקום אחד ללימודים , ומקום אחד לאישה . 
וכבר בשורה הראשונה כתבתי שמשהו חסר . 
אני לא יודע לשים את האצבע בדיוק איפה , ומה חסר . 
ופגשתי אחת . 
האם היא האחת ? 
ואיך יודעים שאחת היא האחת , ואיזו מן השוואה זו בין חודש לשנים ? 
והנה - זה בדיוק ההבדל בין מאוהב לאוהב . 
ואותה הכרתי הפוך - מבפנים החוצה - קודם מילים ואחר כך פנים . 
והתאהבתי במילים , והייתי מאוהב בפנים , והתרחקתי ממך - מהאחת . 
כי יש לי מקום אחד בלב . 
ואת הרי יודעת - אותך אני אוהב , בה אני מאוהב . 
והיא הלכה . 
אני יודע שהיו לה סיבות טובות - הסיבות שלה . 
ועכשיו אלו שוב רק אני ואת . 
והסדק כבר נוצר . 
ואין לי מושג מה הלאה . 
ואולי צריך ללכת ? 
כי משהו חסר - זה כתוב בשורה הראשונה , וזו כנראה גם השורה התחתונה . 
נראה . 
ואני מתגעגע - למי שהיית ולמי שהייתה . 
כבר שלושים יום אחרי : " יצאת בדלת האחת והיחידה , שדרכה יוצאים כל המתים מן העולם . 
זו אותה הדלת האחת והיחידה , שדרכה נכנסים כל החיים אל העולם . 
ושם משפחתך החדש , כמו של כולם : זכרונה לברכה . 
שמך המלא מעכשיו ועד התחייה 
