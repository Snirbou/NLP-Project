ברור שברור שידעתי שהוא מדריך דאיה . 
פעם , כשהורדתי להארדיסק שלי את כל גליונות בטאון חיל האוויר הזמינים באינטרנט , נתקלתי בכתבה אחת על קורס דאיה הנערך בשדה התעופה ( המשותף צבאי / אזרחי ) במגידו . 
הקורס נערך במסגרת גדנ"ע אוויר - מה שבמדינות אחרות נקרא air cadets . 
בכל אופן , בכתבה צוטט אחד ממדריכי הדאיה בקורס וכתבו עליו , על פעולותיו בקוקפיט ועוד . 
השם שלו היה קצת הרבה מוכר לי . 
זה ישר קפץ לי לעיניים . 
השם שלו היה זהה לשם מורה הנהיגה שלי . 
במהלך החודשים שעברו מאז ושבהם נסעתי עמו כמה עשרות שעות באוטו אחד , ניסיתי לרמוז לו בשלל דרכים . 
פעם אמרתי לו , " תגיד , אתה גם מדריך טיסה , שאם כבר אני משלם לך כסף אני אנצל אותו באופן המקסימלי ? 
" . 
פעם אחרת הוא העיר לי על ביצועיי בהרעדת המכונית , ואמרתי לו " הו הו , חכה עד שאני אלמד לטוס , אז איך שהמדריך שלי יקבל בחילה " או משהו כזה . 
פעם שלישית שאלתי אותו , " היית פעם במגידו ? 
אתה מכיר את המקום ? 
" . 
אבל הוא , מעין פוקר פייס כזה ( חוץ מזה שהוא גם בן טובגה - אבל לא במידה קיצונית , אז לא נטפל בזה עכשיו ) , הגיב לרוב באיזו הברה שכזו , ובכך הסתכם כל נסיון לשיחה על העניין . 
עוד ראיה נמצאה כשעל המאחורה של הסובארו שלו ( שעליה למדתי לנהוג ) , ראיתי מדבקה של קלוב התעופה לישראל . 
אם שואלים בפורום תעופה קלה של תפוז , רוב המשתתפים שם יגידו שקלוב התעופה דואג לאינטרסיהם של הדואים בישראל בראש ובראשונה , לפני התעופה הכללית ולפני כל דבר אחר . 
היום הלכתי למשרד הבצפר לנהיגה , שאותו הוא מנהל , בשביל לקחת את הרשיון שלי . 
אף פעם לא היתי לפני זה במשרד עצמו . 
כנראה שזו היתה הפעם האחרונה שאי פעם אפגוש את המורה לנהיגה שלי . 
על הקיר , מאחורי שולחן העבודה שלו , היו כמה וכמה תמונות תלויות . 
הן לא היו קשורות לנהיגה . 
הן היו קשורות לדאיה - רשיון הדאיה הרומני שלו , עוד רשיון דומה , תמונות קלוז אפ מטושטשות על ה - bubble canopy של איזה דאון ( שכנראה הוא ישב בתוכו , אחרת למה הוא יתלה אותן על הקיר ? 
) , ועוד כמה דברים של דאונים . 
חייכתי קלות . 
אמרתי לו , " אתה מדריך דאיה , אה ? 
" , והפעם הוא לא הוציא איזו הברה חסרת פשר , אלא אמר בפירוש " כן " . 
עוד מעגל בחיים נסגר . 
נהיגה , תעופה , אני , הוא . 
הארצי והיומיומי לעומת הסלסטיאלי והיחודי . 
יש לי רשיון נהיגה . 
מתי יהיה לי רשיון טיס ? 
אני לא יודע , אבל יהיה . 
מה שהיה היה , והכל לטובה . 
האדם הראשון מהחבר ' ה שלי שתיכננתי לספר לו שעברתי טסט הוא מישהי ( מישהי מיוחדת מאוד , לכן דווקא לה רציתי לספר ראשונה , למרות שהיא לא ידידה קרובה שלי ) . 
ובכן , למרבה חוסר המעש לא סיפרתי לה כשיכולתי לספר לה כבר אתמול . 
והיום , בדרכי לשלם את אגרת הרשיון שלי ולהכניס אותו לתוקף , לגמרי במקרה היא ישבה באיזה בית קפה בדרך , עם עוד כמה אנשים מהחבר ' ה שלי . 
ואני , עם הרשיון ביד , כזה ניגשתי אליהם ועם כל צעד שלי החיוך התרחב ופתחתי את הרשיון והראיתי - ובאמת היא היתה , אמנם לא הראשונה , אבל השניה או השלישית מבין כל האנשים מהחבר ' ה שלי שראתה את הרשיון שלי . 
יפ , נסתרות הן דרכי הגורל . 
( הנה קורס לחלוטין הנסיון שלי לא לזהם עם שמות חדלי אישים את הבלוג שלי ) משום מה , היום חשבתי קצת על האיש האפל הזה ביבי נתניהו . 
ואז , אחרי איזה דקה של חשיבה על עד כמה הוא פאשיסט , רייגניסט ופשוט מזיק לחייהם , חירותם ואושרם של מיליוני אנשים , פשוט תמהתי " איך הוא הגיע להיות ראש ממשלה ? 
איך הוא הגיע להיות ראש ממשלת ישראל ? 
זה מפחיד , זה מפחיד , זה מפחיד " . 
עכשיו , פה המקום להזכיר שאני קפיטליסט , ליברטריאן , תומך בעודף תקציבי , במגזר ציבורי קטן , בשוק חופשי , בכלכלה עם התערבות מינימלית של הממשלה , במטאליזם מוניטרי , בסחר בינלאומי חופשי וגלובליזציה , בעשיית שלום ובכך שהממשלות תגבירנה את חירויות הפרט במקום לפגוע בהן . 
לכאורה ( וזה לכאורה מאוד מאוד גדול ) , גם ביבי בצד הזה - הוא פוגע בקצבאות , הוא מקצץ לזה , הוא עושה חוקים נגד זה ונגד זה ונגד זה . 
אלא מה ? 
ביבי לא עושה כלום טוב , רק רע , עם כל הקיצוצים האלו . 
הקיצוצים כשלעצמם בקצבאות כמו הבטחת הכנסה וילדים הם טובים מאוד - אבל הם לא עוזרים בכלום למצב הפיסקלי של מדינת ישראל , מכיוון שעדיין יש לישראל גרעון של 4 % תמ"ג ! 
איזו תגלית נחמדה : במקאו , הטריטוריה הסינית ( לשעבר פורטוגזית ) הממוקמת בים סין הדרומי , מעט מדרום להונג קונג , יש נמל תעופה בינלאומי חד מסלולי , שמה שמיוחד בו זה שהמסלול נמצא על שטח שנכבש מן הים , וה - taxiways עוברות על מעין דייקים המחברים בין המסלול לבין איזור החניות והטרמינל , הנמצא על שילוב של שטח ים - לשעבר ויבשה רגילה ! 
בקיצור , שם אסור לפקשש בהסעה , אחרת אתה , מטוסך ומאות האנשים האחרים שבתוכו ימצאו את עצמם בים ... 
.. 
. 
רק שיהיה לגמרי ברור איך זה נראה : וגם : וגם : ולא , 'ני לא יגלה אחרי כמה טסטים . 
אלא אם קוראים לך ודוצ'ה ארמוזו , ומי שמכיר את " המאהב " טוב טוב ( קריצה לדאפי ) יודע למה . 
הוגן מאוד , הג'רופי הזה . 
כל הכבוד לו . 
וקיבלתי 91 ציון בגרות סופי בהבעה ( 86 במבחן עצמו ) . 
והפיינל פור נשאר בתל אביב . 
אז האנטישמים האלה בכל זאת יכולים לקבל את ההחלטה הנכונה מדי פעם . 
הה , החיים טובים ... 
.. 
. 
האדם המציא את אלוהים משתי סיבות : האחת , כדי להסביר תופעות טבע שונות - הברק והרעם , האש , עונות השנה וכיו"ב - שאז ( בעת המצאת דתות העולם העיקריות ) לא היה להן הסבר מדעי , וכיום יש . 
השניה , והיא חשובה לא פחות ואולי אף יותר , היא שהאדם הוא טוב מטבעו , אבל קורים לו הרבה דברים רעים בחיים - הן על ידי אסונות טבע והן על ידי בני האדם המעטים שאינם טובים מטבעם - והוא מחפש מזור , הוא מחפש תקנה לסבל של עצמו . 
הוא יודע שבכל מקרה הוא יסבול , אז הוא לפחות מקווה שאי שם קיימת ישות עליונה , שהיא טובה באופן מוחלט , ושהיא תדאג שיהיה לו טוב - שהטובים ינצחו בסופו של דבר . 
מכיוון שהאדם ראה שזה לא ממש קורה בעולם הזה , הומצא טוויסט נוסף לנושא : גן העדן והגיהנום . 
בכל אופן , הנקודה החשובה היא שהאדם המציא את אלוהים מכיוון שהוא לא רוצה להסתמך על עצמו ; הוא רוצה להסתמך על איזה אבא גדול , אוהב ללא תנאי וכל יכול , שיסדר לו את העניינים בחיים על הצד הטוב ביותר , וכל מה שהוא ( האדם ) יצטרך לעשות זה רק להיות איש טוב לב . 
לא לעבוד קשה במיוחד , לא לטרוח למען שיפור החיים של עצמך , רק להיות איש טוב לב . 
יש להגיד את זה חד וחלק : מדובר בעצלנות . 
ובכן , אלוהים כמובן לא קיים , וההיסטוריה , כמו ההיסטוריה , היא מקור בלתי אכזב להוכחות : אלו שלא היו עצלנים הגיעו למשהו בחיים , נעשו עשירים / חשובים / הכניסו עצמם לספרי תולדות הימים , ואלו שכן - מתו אחרי חיים חסרי משמעות על פת לחם ודלי מים . 
מסתבר שעצלנות היא תכונה אינהרנטית לטבע האדם ממש כמו טוב הלב . 
אבל , וזה אבל גדול , רק במאה ה - 20 המשחק התחיל להיות הוגן . 
מדוע ? 
בשלוש מילים : חינוך חינם חובה . 
כך כל אחד , מכל מקום ברחבי כל ארץ מתוקנת , נהיה זכאי - ולא רק זכאי , אלא מחויב - לקום כל בוקר ולצעוד אל המקום בו הוא ירכוש השכלה אשר תאפשר להתקדם בחיים . 
לא עוד רק בני העשירים זכו להזדמנות להצליח בחייהם ; החינוך המאפשר זאת ניתן כעת לכולם , על חשבון משלם המסים , והשאלה היחידה שנותרה היא : האם תיקח את המתנה הזו שניתנה לך , תקשיב בשיעורים , תכין שיעורי בית , תקרא ספרים בספריית בית הספר , ותצא יותר חכם כל יום ? 
תהיה חרוץ , או תהיה עצלן ? 
וכאן מתפצלות הדרכים . 
יש כאלו שבוחרים כך וכאלו שבוחרים אחרת . 
האלו שבחרו להיות חרוצים , ולממש את כישוריהם ( וכאן באה הערה חשובה מאוד : לכמעט כל בני האדם הבריאים יש אותה רמה כוללת של כישורים . 
אצל אחד הכישורים נוטים יותר לתחום x ואצל האחר לתחום y , אבל אדם הוא אדם הוא אדם , וסך כל הכישורים כמעט זהה ) , יצליחו בחיים , ויהיו בעלי נכסים מספקים אפילו אם הוריהם היו עניים מרודים וחסרי השכלה . 
אלו שבחרו להיות עצלנים , יכשלו בחייהם , ולא יהנו מהסיפוק של תרומת משהו שנשאר לאנושות ( ונכון , אם הוריהם היו עשירים , הם יהיו עשירים בזכות הירושה - אך זוהי זכותם המלאה , הנובעת מהעובדה שאי שם בעבר , הוריהם או הורי הוריהם למדו טוב ועבדו קשה כדי להרוויח מה שהרוויחו ) . 
למה הכותרת היא " אלוהים החדש " ? 
הנה הגענו למרכז העניינים . 
באה לה מדינת הרווחה / המלחמה ( באנגלית זה נשמע יותר טוב ) , ואומרת כך : אתה , שניצלת את חינוך החינם החובה כראוי , והצלחת בחיים , ומרוויח נכסים וסיפוק עצמי בזכות כך , חייב ( ! ) עכשיו לתת כמעט 50 % ( ! ) מכל הנכסים שאתה מרוויח מההצלחה הזו , כדי שאלו שגם להם היה חינוך חינם חובה , אבל היו עצלנים ועודם עצלנים , יוכלו לגור בדירה בגודל המתאים להם , לקנות לילדיהם בגדים חדשים ולצאת לקניון כשהם רוצים . 
לא מדובר פה על להציל אותם מחרפת רעב - שהרי בתי תמחוי קיימים , ואפשר ללכת אליהם ולקבל אוכל טוב בכמות מספקת במחיר אפסי , ומי מממן את בתי התמחוי הללו ? 
בני המעמד הגבוה , המעמד הבינוני הגבוה והמעמד הבינוני הממוצע - שלושת המעמדות של אלו שעבדו קשה כל החיים שלהם והצליחו בזכות כך . 
אמרנו כבר שהאדם טוב מטבעו - לכן בני שלושת המעמדות הללו תורמים לטובת אלו המסכנים , מכיוון שגם אם הם עצלנים , הם עדיין בני אדם . 
משהו שנזכרתי בו לגמרי במקרה ( בעקבות מקרה כוויה שהתרחש קרוב אליי ) : כשהחלוצים האמריקניים במאה ה - 19 נסעו למערב היבשת בעקבות הזהב והתהילה , הם שמו בדלי המים שלהם דולר כסף ( אז המטבעות והשטרות היו שווים משהו , עד שבא FDR לפני 71 שנים והפך אותם לשווי כלום = אפס = נאדה ) שהיה עשוי 90 % כסף ( silver ) . 
המטבע בדלי הגן על המים מפני זיהום חידקי , מכיוון שכסף קולואידי הוא קוטל חידקים מצוין . 
ההיסטוריה המוניטרית של העולם פוגשת את ההיסטוריה של ההתפשטות הגיאוגרפית שפוגשת את עובדות הטבע . 
שלושה נושאים מרתקים עד מרגשים . 
האמת היא , שאני יכול לתקוע פה כאילו מה זה מלא עובדות פיקנטיות על העולם הגדול , אבל אני עושה את זה טיפין טיפין ( מאוד ) . 
