היום הנסיעות באוטובוסים עשו לי רק כאב ראש . 
האוטובוס האחרון שעליתי איחר , כך מסתבר , בארבעים וחמש דקות . 
לי זה לא כל כך שינה , גם כי לא ידעתי את זמני הגעתו , וגם כי מגיעים אלפי אוטובוסים לאותה התחנה המגיעים לאותו יעד . 
בכל אופן , בהתחלה כשעליתי הוא היה מפוצץ . 
לאחר מספר תחנות , אני משערת ששתים - שלוש , אבל לא ספרתי , התפנה לי מקום בקדמת האוטובוס , ממש מאחורי הנהג . 
התישבתי , ושוב אחרי מספר תחנות האישה שישבה לידי ירדה . 
התישבתי על יד החלון על מנת לפנות מקום לאנשים חדשים שאולי ירצו לשבת . 
בעודי מתאמצת לעשות פרצוף מותש , עולה אחת ומתישבת לידי בעודה מדברת בפלאפון שלה על כל מיני שטויות כאלו ואחרות . 
היא נשארה לשבת על ידי עד שהגענו לצומת רעננה . 
שם עלתה זקנה אחת , עם שיער לבן קצר ומקל הליכה של סבים . 
" ארבעים וחמש דקות אני פה מחכה בתחנה " , טענה הגברת וצעקה על הנהג השתקן , שרק לקח את כספה ונתן לה קבלה . 
לאחר מכן , חטפה מבט פזיז באוטובוס , מחפשת אחר מקום לשבת . 
" את יכולה לקום ! 
" הצהירה בפני ההיא שישבה על ידי . 
הסתכלתי עליה ונדהמתי לגלות שיש אנשים כאלו חצופים בישראל , והרגיז אותי עוד יותר על כך שהיא כזו והיא קשישה . 
היא מסוג האנשים שחושבים שמגיע להם הכל , והכי מעצבן שהם משיגים בדרך כלל הכל בגלל הגישה המעצבנת הזו שלהם . 
" כן בסדר " אמרה ההיא בעודה מדברת בפלאפון , ועברה במהירות אחורה , למקומות הפנויים שהיו שם , אני במקומה לא הייתי עוברת . 
הזקנה התישבה בעודה מעיפה בי מבט חטוף , בטח הסתכלה על המדים . 
במשך כל הדך הסתכלה על האופן שבה הנהג נוהג . 
לאחר זמן מסויים של נסיעה , עלתה גברת לבושה בשחור , שאני משערת שמשקלה היה 80 - 85 . 
בכל אופן , עד שהיא שילמה לנהג , הגיעה התחנה של הזקנה . 
המצב אז היה כך - הלבושה בשחור עמדה ולקחה קבלה , בעוד הזקנה התחילה לקום ממושבה . 
" זוזי " אמרה לה . 
בעוד ההיא זזה כדי לפנות למה מקום , הזקנה אמרה " אני לא יכולה לעבור , זוזי " . 
" אני לא יכולה לזוז , התיקים שלך מפריעים לי לפנות לך את המקום " , אמרה הגברת לבושת השחור . 
" לא זה לא התיקים שלי , התיקים שלי לא מפריעים " , אמרה ההיא בתגובה " . 
" הם כן " , חזרה על עצמה השניה . 
בעוד הזקנה דוחפת אותה על מנת לצאת היא מילמלה " שמנים " , וירדה מהאוטובוס . 
" סליחה שאנחנו שמנים " הגיבה החולצה השחורה לזקנה הרעה , שלא שמעה אותה כי היא היתה עסוקה מידי בענינים ה'חשובים' שלה . 
כמובן שצצו לי מחשבות על זקנים וכמה שהם אמורים להיות נחמדים וחביבים באותו הרגע , והתחלתי לחשוב מה היה קורה אם סבתא שלי היתה כזו , ואיך היא היתה מנדנדת לי אם לא הייתי באה . 
בעצם , הזקנה החוצפנית הזו לא היתה מנדנדת לי . 
היא היתה מעליבה אותי וכך היתה מרגישה שניצחה אותי , אחרי הכל מגיע לה הכל והיא תמיד צודקת . 
החלטתי לקרוא לזקנה המרשעת הסבתא של מוטי . 
היא פשוט הזכירה לי אותו כל כך . 
