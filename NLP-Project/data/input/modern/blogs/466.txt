זה מרגיש מורכב מידי . 
חשבתי שאני הולכת לבכות , שהכל הולך להתפוצץ . 
ולא פלא שלקח לי שעתיים להירגע ולחזור אל עצמי . 
המתכונת הלכה זוועה . 
יותר גרוע מכל המבחנים שעשיתי עד היום , בגלל שנתקפתי פאניקה לא מוסברת ואיבדתי את האמון בעצמי בשנייה . 
הכל שכחתי , את הכל . 
את כל מה שעבדתי בשבילו 5 ימים וכל כך הרבה שעות . 
הזמן עבר מהר , עבר לאט , ובסוף אני היחידה שנשארתי לפתור 4 דפים על היסטוריה , ישבתי מפוחשת מהצל של עצמי והרגשתי איך אני מתפוררת בחן , כדי לא להראות שמץ של אנושיות . 
זה היה אחד הרגעים הקשים שחוויתי בתקופה האחרונה , כשנאלצתי להתמודד עם מבחן שבעצם בכלל לא היה קשור להיסטוריה . 
שהיום אני מרגישה שפסחתי מעליו , שנלחמתי בעצמי מספיק . 
היום גיליתי את קטנותו של המאבק , את קטנותי שלי באותם רגעים . 
נשאבתי למעגל של פחד , ושכחתי איך לגשת להתקרב אפילו אל עצמי . 
מכוער מה שחוויתי ברגעים האלה , כשעמדתי לבכות כשהמבחן ניהיה פחות ופחות ברור , והשאלות הלכו ונעשו זרות , הרגשתי שנפלתי לבד ושלמרות שאיכשהו כולם היו מסביבי , רק אני הייתי שם , בשקט שצעק בקול כל כך חזק , וכשהוא התחלש והתחלש , ניסיתי להחזיק את עצמי , אבל כשהמורה לקחה אותי איתה לחדר מורים כי הייתה צריכה לשירותים , והייתי היחידה שנשארה לפתור את המבחן , הסתכלתי על המבחן והבנתי שלא פתרתי 4 שאלות של 5,10 נקודות ושנשארו עוד דקות ספורות , הנחתי את המבחן ויצאתי בלב כואב החוצה , כשאני יודעת שאני משאירה מאחור את כל הרגשות האלה . 
ושעתיים אחר כך זה עוד הדהד , והדמעות הכאיבו והכבידו על הראש , והרגשתי איך כל המאמצים שלי נחלו כישלון , ואיך נחלתי אי - הצלחה ברגע . 
" יאיר , על תבדוק את המתכונת . 
" אמרתי , " כבר בדקתי " . 
" זה פחות מ - 20 לא ? 
" הוא ענה ש:"זה רק קצת יותר גבוה , אבל הציון הזה לא מספיק לתלמידה טובה כמוך " וכשהיום קיבלתי את המתכונת עם 62 עליה , ידעתי שזה הולך להגיע , אבל הבנתי כמה קטן הפחד שלי שהתבסס על שטויות . 
62 נקודות קיבלתי כשהרגשתי הכי נורא בעולם . 
כשחשבתי שאת כל החומר שכחתי .. 
. 
מעניין מה היה קורה אילו ידעתי את הכל . 
הציון לא מספק אותי בכלל , אבל אני חושבת שלמדתי לקח חשוב לחיים , וכשאשוב למתכונת בלשון ביום ראשון , זה כבר ייראה אחרת לגמרי ובפרופורציות שונות לחלוטין . 
אני מרגישה שלמדתי לקח חשוב , שלא בטוח שהייתי לומדת בנסיבות אחרות . 
ועל כך אגיד שכל דבר קורה לטובה , ולו הדבר שבעניי נחשב לקשה מאוד בתקופה הזאת . 
- חג שבועות . 
שהיה ונגמר , כשאותו ביליתי בלמידה למתכונת בהיסטוריה , עבר הוא בצורה הכי טובה שיכולתי לאחל לעצמי לפני שנכנסתי ללחץ ההוא , גיליתי כמה טוב יש כאן למטה , שמתקיים וחי פה מתחתיי העולם הזה לעולם לא מבקש תמורה למעשיו הטובים ונמצא שם תמיד . 
המשפחה שלי . 
חג שבועות הלך הכי טוב בעולם . 
פגשתי את המשפחה שלי שטסה לפני יותר מחצי שנה , כשראיתי אותם רק פעם אחת מאז לפני כמה חודשים , הם חזרו .. 
. 
וזה היה כמו לראות את החיוך שלי מחדש , ולהכיר בחוזק שלו . 
הילדים המתוקים האלה , הבני דודים שלי . 
הם כמו אושר בגוף אדם , כמו שמחה שנגלתה לנגד עיני בצורה הכי יפה שלה , ומשם שאבתי את החוזק שלי , שאני מרגישה את הצמרמורות מאז אפילו עכשיו . 
היה קסום . 
התיישבנו לאכול , עשינו כל מיני משחקים של חשיבה שאיחדו את המשפחה שלי לכל שכבות הגיל וזה היה מפתיע ועוד יותר מרגש , שברגע אחד הכל פתאום התחבר . 
ישבנו בחוץ , חגגנו יום הולדת לקטנים , צילמתי בלי הפסקה ונשארנו משם רק מזכרות משמחות . 
יום שבת , יום לאחר מכן נפגשנו כולנו למנגל 'על האש ' לחגוג בשנית . 
שם היה באמת מדהים . 
אוכל נפלא , חברה מדהימה . 
שקט , שמש , קרבה , ריחוק , ביחד ולחוד . 
קסם של חוויה , באמת באמת באמת . 
הדודים שלי עם הבת דודה הקטנה והמקסימה שלי בהיריון בפעם השניה . 
וזה שוב היה גורם מאחד , ושוב עוד שמחה . 
וזה דבר אדיר . 
ביום של המתכונת שלי , בערב , הייתה חתונה למשפחה . 
חתונה שהייתה פשוט כיפית . 
שם גיליתי מחדש את האושר שלי , והצלחתי להתחזק מהבני דודים שלי וממשחק מחבואים של ילדים שמכיל בחובו כל כך הרבה אמת . 
כשאיזה איש עבר ליד דוד שלי המבוגר , ושאל אותו אם הוא מצא לעצמו תירוץ לחזור לילדות , שאלתי אותו למה לא , וזה בעצם סיכם את כל החוויה הזאת . 
שבכל חתונה אני מתחדשת , נראית אחרת ומרגישה אחרת , אבל שבעצם בי בפנים שום דבר לא השתנה . 
עדיין חברה של ילדים היא החברה הכי טובה להיות בחברתה , וזו החברה שארצה להיות בחברתה תמיד , בחברה שחיה , שנושמת ושמכירה בטוב שבעולם הזה , בכל קוטן בוטן שבתוכו . 
בכדורסל נתקלתי רק אתמול , כששבוע לא היו אימונים ויכולתי להרגיש בכל נים ונים בגוף שלי איך הכל דחוס עמוק עמוק בעוצמה כזאת שרק מחכה כבר להשתחרר , ויכולתי להבין איך אחזתי בי לחצים שלא נפרצו על ידי שום דבר כי הייתי רחוקה מהכדור ומהקבוצה שלי . 
וכן , יום ראשון יש טקס סיום העונה , וזהו . 
תיגמר לה תקופה . 
תיגמר לה עונה . 
מצחיק .. 
. 
ולפעמים מפחיד .. 
. 
לאן הזמן רץ , ואם הייתי יכולה להוסיף - למה גם כל כך מהר ? 
אני עצובה שאני לא פה יותר . 
ולכן אני גם משנה עיצוב , כי משהו בי השתנה . 
מרגישה שהעצמאות אבדה לי , שמצאתי אותה חזרה , שהיא שוב ברחה ושעכשיו היא פה . 
מצחיק איך העצמאות אף פעם לא הולכת , ושהכל בתוכי . 
הכל הכל בתוכי . 
שבוע נהדר . 
אני מרגישה שאני קרבה למה שכולם מכנים 'לחץ', אולי אני אפילו כבר נמצאת במקום הזה , אבל איכשהו הוא לא מחלחל אליי . 
זה מרגיש שהלחץ שלי הוא לא כמו הלחץ שלכם , וששנינו מסתכלים שונה על אותה הנקודה בדיוק , אבל מצד השני , את העובדה הזאת כבר ידעתי , אז למה זה מפתיע אותי כל פעם מחדש ? 
מצחיק איך ברגע שהראש והלב מוכנים לקבלת ההזדמנויות , הן נוכחות . 
וברגע שיש אומץ , החיים מביאים אליי את האפשרויות על מצע של כסף . 
היום הייתי עדה למורה שלי לתנ"ך מדבר על חסד , כשמסביב כל י ' 2 יושבים המומים מול שולחן ערוך בצורה מקסימה על ידי המחנכת שלי , הייתי עדה למהות חג השבועות מעיניו , לקסם שהוא מעניק לכבוד הדדי . 
זה יפה כמה שהוא מעורר השראה , הטוב שבו . 
הוא פשוט איש נפלא . 
איש של ערכים . 
אני מבינה אותו כשהוא אומר שהוא איש צנוע שמדבר אמת , ושהוא פונה אלינו בשקט ובנימוס , כל הכיתה מפסיקה את עיסוקיה וכולם\ן בוהים ובוהות בו , יש שקט כנה כשהוא מדבר , כי הוא פונה בכבוד כלפינו , והוא מיד רוכש כבוד חזרה . 
הייתה ארוחה מקסימה , טעימה בצורה בלתי רגילה כשהעוגות גבינה שרות לי בבטן וממציאות סימפוניות חדשות , נשאר טעם טוב בפה משבועות .. 
. 
ואני גיליתי כמה חשוב להעריך את הדברים הקטנים , להגיד את המילה הטובה , לעשות את המעשה הטוב , בלא דבר בתמורה . 
אני מניחה שלא לשווא כל הערכים האלה מסתובבים לי בראש לפני מתכונת בהיסטוריה ביום שלישי , ולא לשווא כל זה קורה עכשיו . 
אולי כדי לדבר אליי בפרופורציות , אולי כדי להראות לי שיש דברים יותר חשובים בחיים , דברים שנמצאים פה ממש לידי . 
חשוב יותר להיות בת אדם טובה , לפנות לבני ובנות אדם בכבוד הדדי , כפי שארצה שירכשו אליי . 
לא לשכוח מאיפה באתי , ולהעריך כל דבר באשר הוא דבר . 
כל אלו ערכים מקסימים כשהם באים אליי בחבילת חג מהמורה לתנ"ך , ודברים שכבר ידעתי הופכים להיות רלוונטים עכשיו , ומקבלים חופן של משמעות . 
פתאום אני מגלה את העצמאות שלי , מחפשת הצעות עבודה , מנסה לחפש תשובות לשאלות שלי , חוקרת בסקרנות ובעיקר שואפת להשגת העצמאות , שכביכול תמיד פה בהישג ידי . 
אני רוצה לגלות את האושר , ולשאוף לשאוף . 
לתור אחר מעשים טובים ולדעת שלפעמים הלב מדבר בצורה יותר רועמת מהראש , ושלפעמים צריך להקשיב לו . 
ובכדורסל קשה כי זה מרגיש מפוספס . 
כאילו חיפשתי וחיפשתי ואני עדיין מפספסת את המהות של המשחק הזה . 
נשאבת בכל פעם למקומות קשים , במקום להתמקד ביופי שבמשחק . 
ניסיתי להוציא את עצמי מזה כשירדתי לשתות מים , וחשבתי על זה שחבל להרוס את המשחק שאני כל כך אוהבת , ואני שמחה שלפחות שם - ידעתי להקשיב לדברי חוכמה מפי . 
אני מפחדת . 
מפחדת שלא יהיה לי זמן ללמוד למתכונת , אפילו שיש לי המון זמן . 
מפחדת לחשוב שאכשל , ומפחדת שאאבד את האמונה בעצמי . 
אני מפחדת שלא אסמוך על עצמי , שלא אלחם עם עצמי , שלא אהיה עם עצמי . 
אני מרגישה שלפעמים אני מדברת בכמה רמות שונות מכולם , וכשהם מסתכלים על הקושי אני מחפשת את האתגר . 
לא לעשות לעצמי חיים קלים , לא לוותר עוד לפני שניסיתי - לא להפסיק לנסות . 
הרגשתי היום , כשהמורה לתנ"ך דיבר על נתינה , הבנתי שגם אחרי שאמות לא יזכרו מי אני , אלא רק את מעשיי הטובים . 
הבנתי שברגע שמדברים אל הלב , הלב לא שוכח . 
ברגע שאפנה לרגשות , הן יזכרו שפניתי אליהן . 
וזה יפה להאמין שמיקשיבו לי , אם אדע לכבד , אם אדע להוקיר , אם אדע לאהוב . 
אני אוהבת . 
ואאחל חג שבועות נפלא עכשיו , וגם בעוד כמה ימים . 
אמנם נטשתי קצת , אבל אלו היו מהסיבות הכי נכונות . 
אחרי ל"ג בעומר הזוועתי , הופיע פתאום יום שני ה - \ 5\26,הגיע 2008 יום הטיסה לטורקיה , איסטנבול . 
זה התחיל בבוקר יום שני , קמתי בשעות הרגילות , בדרכי לבית ספר . 
ידעתי שאני עושה את המועד ב' בהיסטוריה בשעתיים הראשונות ומאז מתחיל המסע שלו כל כך חיכיתי , קצת לברוח מפה , להריח ריח שונה , לחוש בתחושות חדשות , באנשים חדשים . 
איכשהו את השעה הראשונה של המבחן העברתי בפתירתו , בסיבוכים ובשמיעת שיחה מוזרה של המורות בחדר מורים בנושאי דיאטה . 
אחרי השעה הראשונה , פשוט סיימתי את המבחן , אז רצתי לכיתה שבה למדנו . 
ומיד כשנגמר השיעור השני , מצאתי את עצמי נפרדת מכולן , מקבלת 2 מכתבים מיעל ומצטערת שאני לא יכולה לקחת אף אחת במזוודה , כי אני לוקחת לאיסטנבול תיק . 
: ) צעדתי באיזושהי גאווה לכיוון הנסיעה , ואבא בא לאסוף את רון ואותי . 
נכנסנו הביתה , אני נכנסתי ללחץ , התחלתי להעיף דברים באוויר , לרוץ על התקרה , לאבד את הראש . 
יותר מידי זמן לא טסתי לחו"ל , וכבר שכחתי איך לארגן את התיק . 
כשלבסוף סידרתי את הראש , וכל הדברים מצאו את עצמם בתיק שלי , הרגשתי שלווה , שהנה זה מגיע . 
עשיתי סידורים אחרונים , לבשתי את החולצה החדשה שקניתי בפוקס יום לפני כן , שמתי את התיק כדורסל על כתף ימין , את התיק מצלמה על כתף שמאל , וצעדתי בצורה לא מאוזנת לכיוון דלת היציאה מהבית . 
אפשר היה לחוש בהתרגשות , ומהר מאוד הגענו עם האוטו ליד הרכבת , שם עצרנו , והתקדמו לעבר הכניסה . 
שם בדקו אותנו מימין ומשמאל , עברנו את המסוכה הראשונה , את השניה והגענו להתיישב בתוך הרכבת , אחרי שכבר איזה 7 שנים לא נסעתי בה . 
גיליתי כמה שהיא מוצאת חן בעניי , המושבים רחבים , המון מקום , ויש פוטנציאל לתמונות בפנים . 
: ) אני ורון התיישבנו בצד ימין , וההורים בצד שמאל . 
צילמתי קצת תמונות למזכרת , והגענו במהירות הבזק לשדה התעופה . 
שם נזכרתי שזה דווקא לא רע לענות לשאלה : " האם ארזת את התיקים לבד ? 
" , להסתובב מצד אחד לאחר , להראות לאישה או לאיש שאני זאת בדרכון , ושלי קוראים חני ולא שני . 
עברתי את מסוכת המזוודות בקושי , כשהאיש ביקש ממני לשים את המצלמה ואני התחלתי להוציא אותה ולהושיט לו אותה , עד שהוא הסתכל עליי , חייך והושיט לי קופסא מפלסטיק . 
אז בעצם קלטתי שלא הייתי פה הרבה זמן . 
המשכנו לכיוון הדיוטי פרי , אחרי שנתקלנו במשטח הנע החביב , שכאשר הולכים עליו זה מרגיש כמו ריצה מהירה . 
הדיוטי פרי היה יפה ושונה מאיך שזכרתי אותו . 
מין עיגול שבאמצע יש כיסאות ומסביב החנויות . 
אז הסתובבנו קצת אחותי ואני , הכל היה יקר - כרגיל , אבל אז החלו התהלוכות לימין ולשמאל , חיפוש התיקים , חיפוש אחר אוכל , הבנה שכל האוכל יקר , התיישבות בשולחן . 
אכילת טוסט לא אכיל , אכילת ציפ ' ס של מקדונאלדס , אכילת מארססס ועוד שלל שטויות . 
כשישבנו בשולחן לצד המסעדות , היינו ביחד , צילמתי תמונות , סיפרנו קצת בדיחות , ונתקלנו במישהי שאכלה ציפ ' ס והשאירה את הקצוות שלו , וככה עשתה לכל הציפסים . 
אז אחותי חשבה שאולי היא בדיאטה , ואמא אמרה שאולי היא שולחת למשפחה שלה אוכל מהארץ . 
הטיסה הייתה ל - 15:20 , ואחרי שהיינו שעות בדיוטי פרי הלא מעניין , רצנו עם התיקים לכיוון הטיסה . 
שם צילמתי קטעים מגניבים , וכשנכנסנו למטוס כל כך התרגשתי . 
ישבנו ליד הכנף , אני ליד החלון , אחותי לידי ואבא שלי לידה , ואמא שלי בנתיב השני בשורה שלנו . 
חיכינו קצת זמן , עד שהמטוס החל בעצם לנוע . 
הוא הסתובב הרבה זמן עד שהוא התחיל לצבור תאוצה ואנחנו עלינו לאוויר . 
הרגשתי מרחפת . 
זו הייתה תחושה אינסופית , לדעת שעזבנו את ישראל שנראתה כל כך קטנה ממעלי המטוס , השמיים נפרסים מולנו , הים .. 
. 
היצירתיות של העננים , הרגשתי באמת אינסופית . 
כאילו כל התחושות שלי התגמדו ונשארתי רק אני עם ראש ריק ממחשבות באוויר . 
חילקו לנו את האוכל , שהיה חביב , ספגטי עם עגבניות , עוגה חביבה , לחם עם חמאה , חתיכת מלפפון ועוד שלל שטויות . 
אכלנו בהנאה וכשהאוכל נגמר נשארתי אני עם המוסיקה . 
בקושי שמעתי אותה , היה לחץ באוזניים , אבל ניסיתי בכל כוחי להתמקד במוסיקה ולהנות מהאווירה ומהנוף שנפרס מולי . 
כשירדנו לבסוף מהטיסה , הגענו בעצם לאיסטנבול . 
יצאנו מהשדה תעופה די בשוק , כשהתיקים עלינו התחלנו לחפש מונית , וכשמצאנו עלינו עליה . 
היא הובילה אותנו בדרכים יפייפיות , מלאות בירוק ובבתים מיוחדים , עד לכניסה למלון . 
נכנסנו אלינו , הבנו שיש לנו חדר נפרד - לאחותי ולי , ושזה חלק יפייפיה בצבע תכלת , עם חלונות שפונים לבניין מולנו , אך מרוב הגובה שלו הוא נתן תחושה אדירה , והנוף בצדדים היה החלק היפה שבו . 
אני כבר לא זוכרת מה היה ביום הראשון , אני רק זוכרת שיצאנו להסתובב בכיכר הטאקסים שהיה מול המלון , כיכר מדהים ביופייו , מלא בחנויות בגדים , במסעדות ובמה לא בעצם . 
התחלנו למצוא את עצמנו קצת , חיפשנו מסעדה , מצאנו איזו מסעדה סינית . 
ישבנו , אכלנו , שבענו , קנינו קצת פיצוחים והמשכנו לחדר המלון . 
קטע מהמחברת שלי : " השעה עכשיו 23:49 , תיהיו בטוחים שכבר כולם ישנים חוץ ממני . 
החדר פה מדהים , תקרות כחולות , מיטות נקיות , נוף פשוט מרהיב וגבוה , אני מרגישה על הקצה של העולם , בעולם קצת אחר . 
זה מצחיק , אבל יש לי הרגשה שאני הולכת להירדם בחיוך . 
לילה נפלא מלא חלומות על איסטנבול . 
" יום שלישי , \ 27 , 5 היום השני באיסטנבול . 
קמתי ממש מוקדם , ומיד קפצתי למקלחת , שהייתה חמה ונעימה . 
אז התחלתי לצעוק על רון שתקום וכשהיא התעוררה , ירדנו לארוחת בוקר במלון . 
ארוחה שמורכבת בעיקר מדברים לא מובנים , כמו צי'פס ונקניקיות , אבל גם ממלפפון מקולף , מריבות , ומגביניות . 
: ) אספתי לי כמה דברים והתיישבנו בשולחן כל המשפחה לדבר על היום . 
בלי הרבה תוכניות , מצאנו את עצמנו מחוץ למלון . 
הסתובבנו ברחובות , קנינו קצת דובדבנים ולמדנו להכיר קצת את השטח . 
ירדנו וירדנו ברחובות , המשכנו והמשכנו , עברנו איזו כנסייה יפייפיה , ולבסוף הגענו לאיזה שהוא ים . 
כמו קטע מתמונה , שטח רחב , באופק יש ים , ספינות ומעבורות , ומתחתינו היה בעצם אבנים כאלו ולידם ספינות , דייגים ו - 3 ברווזים , בנוסף למדוזות שראינו שם בים . 
צילמתי בלי סוף את הברווזים מכל הכיוונים האפשריים , אמא נילחצה ששאלו אותה מאיפה אנחנו כי שמעו שאנחנו מדברים בעברית , והמשכנו לאורך המזח . 
באמצע המזח ראינו מעבורות וגילינו שיש לנו אפשרות לקנות כרטיסים למעבורת , אז כולנו הסכמנו שיש לעשות את הדבר הזה . 
קנינו לנו בייגלה מהדוכנים האדומים היפייפים שנפוצים באיסטנבול , ונכנסנו להתיישב בכיסאות וחיכינו למעבורת שתבוא לאסוף אותנו משום מקום אל אי הנסיכים - ביוקאדה . 
התיישבנו בכיסאות , הראתי את התמונות לאמא , אכלנו מהבייגעלכייםםם הטעימים , התווספו אנשים וכשאמרו לכולם לקום בטורקית , קמנו גם אנחנו ועלינו למעבורת . 
המעבורת הייתה מקסימה , והצלחנו לתפוס מקום מול הנוף של הים שנפרס מולנו . 
נרגשים חיכינו שהמעבורת תתחיל לזוז , וכשהיא התחילה זה היה מאוד מרגש . 
שברנו את הגלים , המים ציירו בפנינו תמונה יפייפיה , השחפים ריחפו מעלינו , הרוח ליטפה את גופינו . 
זה היה כל כך מרגש . 
צילמתי כל רגע ורגע , כל שינוי קל במים , הרגשתי כל רחש של רוח . 
הדמעות החלו לזלוג לי בגלל הרוח , והמשכנו לנסוע במשך שעה וחצי שבהן ראינו אנשים עם בייגלים הולכים וחוזרים , בנות מאכילות את השחפים - זורקות להם אוכל באוויר והם תופסים וגם ראיתי שחף שהיה ממש קרוב אליי . 
בתום הנסיעה הגענו לאי ביוקאדה . 
הסתובבנו בו והוא היה מקסים , בתים קטנים , אין מכוניות בכלל . 
כל הזמן נוסעים מרכבות עם סוסים , חיות מדהימות . 
חיפשנו אחר מסעדה והגענו לעלי - באבה . 
שם ישבנו לצד הים כשהוא פרוס לנגד עינינו , רגוע ושליו . 
האכלנו קצת את השחפים ואני אכלתי קציצות , אורז וציפ'ס. ואז גם קצת מהסלט של אבא . 
גילינו איזה אוהד מכבי חיפה שמכיר את רביבו , והמשכנו בדרכנו . 
לא כתבתי אבל לטורקים יש מנהג לעמוד מחוץ למסעדה ולהזמין אנשים להיכנס לתוך המסעדה . 
אחר כך הסתובבנו קצת , קניתי פילים מזכוכית וזו הייתה הפעם הראשונה שקניתי משהו בלירטות תורכיות . 
התמקחנו עם המוכר ואיכשהו קניתי את הפילים ב - 9 לירה , שהם כפול 3.3 - בערך שלושים שקלים . 
הייתה השעה 17:35 אז חזרנו למעבורת . 
בדרך אליה הטורים היו מטורפים ובצורה מוזרה גם מצאנו מקום לשבת . 
זו הייתה תחושה כל כך מעצבנת . 
ואיכשהו גם נחמדה . 
המון אנשים נדחסו למעבורת , שמעתי מוסיקה , והסתכלתי על כל האנשים שהיו שם , כמה שונים ושונות היו כולם וכולן שם . 
כשלבסוף ירדנו מהמעבורת היינו עייפים מאוד . 
אבל אז היינו צריכים לחזור את כל הדרך ברגל משם , וזה היה המוןןן ללכת . 
כשלבסוף הגענו לרחוב הטאקסים ולמלון , אמא קנתה טורטיה מגעילה שאני מצטערת עד היום שאכלתי אותה בגלל השילובים המוזרים שלה של גבינה מותכת , אפונה , תפוחי אדמה ושלל גועל נפש . 
ואז באיזושהי שעה מאוחרת הלכנו לישון . 
יום רביעי ה - 5\28 , היום השלישי באיסטנבול . 
בטיול הזה , נאלצתי להתמודד עם המחזור ועם כל התנודות המוזרות שלו . 
אז קמתי ב - 5:30 בבוקר . 
היה חום אימים בחדר - בגלל שהיה מזגן - אבל הוא לא אבד . 
הסתכלתי בחלון וראיתי שהעיר פשוט חיה ונושמת בשעות האלה . 
שמעתי המון תרנגולים ומואזין , והיה די מוזר לשמוע את כל הדברים האלו . 
לבסוף הצלחתי להירדם בשנית . 
כשהתעוררתי זה היה בגלל ששמעתי דפיקות חזקות בדלת , שהיו בעצם בגלל אבא ואמא . 
הם חשבו שירדנו לרחוב לקנות לנו אוכל בגלל שלא ענינו להם כשהם דפקו בדלת מוקדם יותר בבוקר . 
השעה הייתה 8:15 בבוקר , והיה צריך לרדת לארוחת בוקר . 
ביום השני כבר תפסתי את הקטע של ארוחת הבוקר ובגלל שהיא הייתה כמו אתמול , אכלתי רק את הדברים הטובים - גבינית עם חמאה וגבינה צהובה , מלפפון מקולף , תפוח ועגבניות . 
כשסיימנו לאכול יצאנו לדרך בלי כל מסלול . 
ירדנו בכיכר הטאקסים , חיפשנו חנויות תכשיטים - גילינו שכולם איכשהו מוגזמים מידי או נוצצים מידי . 
אבל הרחוב היה פשוט יפייפיה , ביום הזה סוף סוף הייתה לי הזדמנות לצלם . 
אבא הוביל אותנו לאיזה שוק צדדי מלא בחולצות מגניבות עם הדפסים - כמו שאני אוהבת . 
אז קניתי 3 חולצות - 1 עם הדפס של חתול כזה כתום , השניה לבנה של מיקי ומיני מאוס , והשלישית ירוקה של cookie monster : ) רון גם קנתה דברים וזה היה ממש כיף להתמודד עם הלירטות ולקנות קצת דברים . 
המשכנו עם הרחוב עד הסוף , עד שהגענו לים ענקי , שיש באמצע שלו לפחות 3 גשרים ואנחנו הגענו אל מול גשר אחד מאוד מיוחד . 
הלכנו בגשר , ספגנו את הריחות של הים . 
היו שם המון דייגים שונים ומיוחדים , ונוף שונה ומיוחד . 
כשירדנו למטה , היו המון מסעדות ונוף לתצפת על המים . 
אז ראינו שם גם דולפינים מיוחדים וכשניסיתי לתפוס אותם במצלמה גיליתי שזה די אבוד . 
גם היו שם המון מדוזות ובעיקר המון חיים . 
וכשהמשכנו לצעוד הגענו ל'שוק המצרי ' השוקק חיים ותבלינים . 
כשנכנסנו אליו נאבדנו לגמרי בגודלו . 
השוק עצמו מחולק לקטגוריות : לבוש , טקסטיל וכדומה .. 
. 
מה שהיה די מצחיק לראות . 
נכנסנו כל הזמן ונאבדנו בריח התבלינים , קניתי 2 צעיפים ב - 5 לירטות כל אחד , וניסיתי לצלם את הכל ולדחוס את הכל במצלמה שלי . 
כשיצאנו מהשוק רון קנתה 2 מרגמישים והביאה לי אחד במתנה . 
המשכנו מחנות לחנות עד שהגענו לאיזו חנות אוכל , שם אמא ורון אכלו , שם התיישבנו המון זמן וקיבלתי הודעות מחברה שלי שאמרה שמכבי עלתה לפיינל פור עם חולון . 
כשהמשכנו ללכת ברחוב , הגענו למאפייה , ונכנסנו לאכול שם . 
איכשהו בכל החנויות בטורקיה יש קומה שניה , אז עלינו לקומה השניה , שם אבא ואני אכלנו בורקסים - אני בורקס גבינה והוא עם בשר , והיה טעים - טעים : ) . המשכנו להסתובב , לצלם יונים , לעבור שוב ליד הנהר עם הדולפינים , ואז לקחת מונית למלון . 
רון הלכה להתקלח ועשתה קצת כביסה , ואני חיכיתי להתקלח . 
כשהיא יצאה , אני הייתי צריכה לסחוט את הכביסה ולתלות אותה , ואז נכנסתי להתקלח גם . 
כשסיימנו להתארגן , יצאנו לכיוון הרחוב רק לצד אחר . 
לבשתי צעיף וחולצה חדשה , והרגשתי פשוט נפלא . 
קטע מהמחברת : " בהמשך הערב , וזה מצחיק , זה הרגיש כמו הפעם הראשונה באמת בחו"ל . 
יצאנו בערב לחפש מסעדה , סתם בלי שום כוונות . 
לבשתי את הצעיף החדש שקניתי , והרגשתי כמו חו"ל , משוחררת כמו בחו"ל , מחוברת לעצמי . 
אני מרגישה שגיליתי את העצמאות שלי , מקום שממנו הכי קל לי להיות חני . 
" כשהסתובבנו ברחוב גילינו את כמות האנשים העצומה שמסתובבת שם בלילה , הכל פשוט נע וחי . 
גילינו לפתע חנות אינטרנט , עם מחשבים וכאלה , וישר חשבנו על גמר הפיינל פור שאמור היה להיערך יום למחרת . 
אז נכנסנו במהירות , הופתענו מצירוף המקרים וחקרנו קצת אודות הפרטים . 
סיכמנו שמחר ניפגש פה , וירדנו לחפש מסעדה . 
מצאנו מסעדת פלאפל , באמצע איסטנבול . 
אז התיישבנו שם , אכלנו צלחת עם פלאפלים מעולים , צחקנו צחוק טהור ופשוט נהננו מכל דקה . 
כשסיימנו הודנו על האוכל והמשכנו להסתובב ברחוב , שם היה לי קטע נחמד . 
אחד מהמלצרים עמד בחוץ וכרגיל פנה אלינו [ אל אבא ואליי ] : " hello " אמר , " hello " ענינו שנינו בנימוס ובחיוך חביב . 
" how are you ? 
" שאל , " nice " עניתי בחיוך של אושר אמיתי , " your happy " פנה אליי בחיוך , חייכתי אליו חזרה ואז הוא אמר שגם הוא יהיה שמח אם נבוא למסעדה שלו . 
הגענו לדרכים אחרות , למקומות אחרים ובסוף חזרנו לאותו הרחוב ולאותו המלון , משמע שגם לאותה המיטה . 
יום חמישי ה - 5\29 , היום הרביעי באיסטנבול . 
היום התחיל בצורה מעצבנת ב - 4 בבוקר , כשהתעוררתי בגלל המחזור . 
היה חום אימים בחדר , אז נאלצתי להתיישב בכורסא , לנסות להירדם ואז ללכת כסהרורית למיטה . 
כשקמתי הייתה השעה 8 וראיתי טלויזיה , כמה שטויות בתורכית ובעיקר דברים שלא הבנתי . 
באיזשהו שלב שמעתי דפיקות בקיר ואלו כמובן היו ההורים בחדר הסמוך , אז דפקתי חזרה ומהצעקות שלי אחותי איכשהו התעוררה . 
התלבשנו וירדנו לארוחת בוקר זהה כמו בימים האחרים . 
יצאנו מהמלון , פילסנו דרך ברחובות כדי להגיע לבאזאר הגדול , שהוא ליד השוק המצרי . 
אז הלכנו והלכנו עד שעצרנו במסעדה , ואכלנו קצת עוגות שלא היו משהו בכלל . 
המשכנו בדרכנו אחרי אבא , שהוביל אותנו למקום מוזר שם אמר שאיבד את הדרך שלו . 
שאלנו איזה מישהו שאמר שאנחנו בכלל לא בכיוון הנכון ונאלצנו ללכת את כל הדרך לכיוון ההפוך . 
שם החלטנו להיות חכמים ולשאול כמה אנשים שאמרו שזה בכלל בכיוון ההפוך , אז לקחנו מונית לתחילת הרחוב שממנו הגענו . 
שם הבנו שאין טעם לסחוט כסף מהכיס , עצרנו את המונית והמשכנו ללכת ברגל בדרך די נפלאה . 
הלכנו המון , כשאמרו לנו לפנות שמאלה הגענו לרחוב מלא מנורות וגברים , כמעט ללא נשים והבנתי שזה כביכול בשביל לתת כבוד לנשים . 
המשכנו ללכת עד שהגענו שוב לגשר ההוא בשוק המצרי . 
אז המשכנו ישר , לכיוון השוק המצרי . 
כשהיינו כבר אבודים לקחנו מונית לבאזאר הגדול . 
הסתובבנו ברחובות שהיו מאוד מיוחדים , ואז נעצרנו באיזושהי מסעדה . 
שם אכלתי פחמימות חביבות [ אורז+שעועית+ספגטי ] , והתחלתי לשיר כלניות פתאום באמצע הארוחה , ממש בלי שום התרעה . 
אחר כך כשסיימנו , שילמנו למסעדה , והמשכנו להסתובב ברחובות עד שהגענו למיון קניון קטן בכל ההמולה , מלא בחנויות מגניבות של ילדים , חנויות שאנטי כאלה , של כל מיני דברים נחמדים . 
קניתי קצת קטורת והמשכנו להסתובב בקניון הענקי הזה שהיה בתוך הבאזאר . 
המשכנו והמשכנו וכשיצאנו משם גיליתי את חלקת האלוהים הקטנה שלי . 
מין קניון כזה מלא בחרוזים , בתכשיטים ובמה לא בעצם ? 
עברנו הרבה חנויות רון ואני , נכנסנו לכל מקום כמעט . 
הסתכלנו בדברים המוגזמים , וקנינו רק 2 שרשראות אך הרגשתי נורא עצמאית במידה חדשה ולא מוכרת , וזה היה נחמד . 
המשכנו להסתובב , קניתי 2 צעיפים , ואז הגענו לעוד דוכן שם קניתי עם רון 3 צעיפים ב - 10 לירטות . 
אחר כך המשכנו למסעדה , שם אכלנו בורקסים קטנים , שתיתי משקה תפוזים מוגז - משהו שלא נגענו בו לפחות בשנתיים האחרונות , וזה היה מזעזע ! 
111 . אכלנו , נהננו , צילמנו קצת תמונות , והמשכנו לרחוב . 
ואיכשהו הגענו לשוק המצרי , ומסתבר שהשניים האלה לא היו כל כך רחוקים אחד מהשני . 
אז הלכנו לאיש עם המרגמישים , שהוא עשה פרצופים לרון והיא קנתה לחברות שלה אותם . 
חזרנו למלון באוטובוס , התקלחתי ויצאנו לאינטרנט לראות מכבי . 
נכנסנו למקום , שהיה פתוח בחלון רחב והיה קור שחדר לעצמות בצורה הכי מדהימה שיש . 
התישיבנו ליד המחשבים , ואז הבנו שאין לנו אפשרות לשמוע בגלל האוזניות . 
אז נאלצנו לקנות 2 מחשבים . 
בהתחלה ניסינו לראות באתר נענע , אחר כך בעוד אתרים ואני כבר השתגעתי כי עבר כבר איזה 20 דקות מתחילת שעת המשחק . 
חיפשנו וחיפשנו עד שמצאתי באתר ספורט פלוס 5 את הבלוג TV , שם אמנם ראינו מטושטש , אבל לפחות זה היה משהו . 
כשהבנו שאי אפשר לשמוע כלום בגלל הטשטוש , נכנסתי לרדיו ושמענו בתחנה את הפירשונים . 
זו הייתה חוויה מאוד מיוחדת , מעצבנת ונהדרת . 
כשלבסוף בסוף המשחק עוד חשבתי שמכבי ניצחה כי המשחק הגיע מטושטש , הבנתי שהפועל חולון ניצחו . 
זה היה הלם כזה . 
אבל ידעתי שבמצב הנוכחי למכבי לא מגיע לזכות . 
ידענו שייערכו שינויים , ולמרות כל החוויה , חזרנו למלון באכזבה ובהלם . 
יום שישי ה - 5\30 , היום החמישי באיסטנבול . 
את היום הזה יש לי במעורפל בראש . 
אני זוכרת שיצאנו להסתובב לכיוון השוק המצרי , שעלינו למסגד הכחול והלכנו פשוט המון . 
עברנו המון חנויות , והמון מקומות שהיו לא מוכרים לנו . 
עלינו במעלה הגבעות , עצרנו לשבת באיזה מקום עם תה וקפה , ואבא דיבר איתנו על הצלחה , עברנו חנויות לתכשיטים וקניתי קצת עגילים , אחר כך הגענו למין מקום קסום כזה , מין פארק עם רחוב מלא מסעדות לידו ועם מלא חנויות . 
עצרנו קצת על הספסלים , ואז המשכנו לרחוב . 
עברנו חנויות של עגילים , היה לי קטע מעצבן עם עגילים ואז הגענו למסעדה , שם היה עוד יותר גרוע בגלל שהיה לי חרק באוכל . 
המשכנו ללכת , קניתי לי גלידה ואז עצרנו שוב באיזה ספסל מקסים . 
המסלול היה למסגד הכחול , וכשלשם נכנסנו זה היה מקסים . 
המסגד היה יפייפיה מבחוץ ובפנים לא הייתה לנו הזדמנות להיכנס חוץ מלאמא . 
כשיצאנו מהמסגד , עצרנו באיזו פינה , קנינו שתייה ואני צילמתי חתולות מדהימות . 
הלכנו לכיוון המלון , חיפשנו מקום ונפלנו על מסעדה מקסימה . 
נכנסנו לקומה השניה , שם היו לנו חוויות ייחודיות . 
המארח , ההוא שעמד בחוץ וביקש שניכנס , היה כל כך חביב שהוא ישב לידינו , התחיל לדבר איתנו , נתן לנו לשתות תה , שאל אותנו למקצועותינו , ודיברנו ארוכות . 
אחר כך גם אכלתי ספגטי נפוליטני ורון אכלה את ספגטי כל כך חריף שאבא היה צריך לנקות אותם עם נייר . 
היה פשוט נפלא שם בארוחת הערב אחרי הצהריים כזאת וכשיצאנו משם ידענו שזו הייתה חוויה ששווה לזכור . 
המשכנו בעיקולים וגילינו מין שוק מעצבים כזה , מלא בבגדים , המשכנו ללכת , המשכנו והמשכנו ואז הגענו לרחוב הראשי . 
באיזשהו שלב שהיו המון שווקים , ההורים הלכו למלון ורון ואני נשארנו לחגוג על הדברים . 
בסופו של דבר סיימנו את השופינג כי רון הייתה צריכה לשירותים , אבל זה היה זמן נפלא . 
אחר כך חזרנו למלון , כששמנו לב שההורים קנו פיצוחים , ישבנו כולנו בחדר של ההורים , סחוטים מעייפות ושרנו שירי שבת , הדלקנו נרות שבת וכשסיימנו , נפרדנו לשלום והלכנו לארגן את התיקים ומשם היישר למיטה . 
שם היה הערב שבו ישנתי הכי טוב מכל הטיול . 
יום שבת , ה - 5\31 היום השביעי באיסטנבול , היום האחרון . 
קמנו ב - 7:20 עם המון משימות על הראש . 
רצתי להתקלח , כשסיימתי אירגנתי את התיקים , הוצאתי את הבטריות מההטענה , אספתי את הבגדים היבשים , את המלוכלכים , את הדברים שהשארנו אחרינו בחדר . 
כשהכל היה מסודר ירדנו לארוחת בוקר שהיה בה חידוש של אבטיח נחמד . 
: ) כשסיימנו לאכול גם לקחתי גביניות לדרך . 
: ) יצאנו לרחוב , הסתובבנו עוד , הלכנו פה , והלכנו שם , הסתובבנו פה והסתובבנו שם , עד שעצרנו באיזה בית קפה יקר , ושתיתי שם כוס תה טורקי חם , אמא משקה גזר , רון מים ואבא נס קפה . 
עשינו סיכום של הטיול וגילינו שלמרות הריבים הקצרים כולנו נהננו והוצאנו את המיטב מהטיול הזה . 
מצחיק היה שזה נגמר , אבל כולנו הרגשנו שזה נגמר הכי טוב כפי שזה התחיל . 
צילמנו קצת תמונות מסכמות וכשיצאנו מהמסעדה עצרנו קצת לקנות חטיפים לטיסה ונכנסנו מהר לחדרים , להתארגן ומשם ישר רצנו לאוטובוסים עם התיקים . 
חיכינו לאוטובוס וכשבסוף הוא הגיע היינו כמעט היחידים בו . 
הנסיעה באוטובוס הייתה קצת מעייפת , אבל ראיתי נופים מדהימים ממש . 
הגענו לשדה התעופה . 
עברנו את השאלות הרגילות , עצרנו במסעדה ושתינו קצת , אכלנו טוסט קטן ומשם המשכנו לעוד קצת שאלות ומקומות ואז לדיוטי פרי . 
הדיוטי פרי שלהם היה קצת מוזר וארוך , אבל איכשהו כשאיבדנו את רון ואבא אמא ואני הלכנו להסתובב ומצאנו בחנות דיסקים דיסק של 100 שירי הג'אז הטובים בכל הזמנים - אז קנינו ואני קניתי דיסק של שירי אהבה של walt disney . 
המשכנו ישר ישר , עד שמצאנו את רון ואבא , הראנו להם את הסחורה והקמנו את אמא שתלך להסתובב איתנו ולהגיע אתנו שוב לחנות הדיסקים . 
פתאום כשהלכנו ראינו עוד חנות דיסקים שהייתה ממש קרובה אלינו . 
נכנסנו לשם , ובאיזה שהוא שלב אמא אמרה שהיא הולכת להחליף את הלירטות לדולרים , ורון ואני נשארנו בחנות לבד , די חסרות אונים . 
קצת התביישתי לשאול את המוכרת כמה כל דיסק עולה בלירטות כשכל המחירים מגיעים ביורו , אז כשלבסוף מצאתי את האומץ שלי - האיש בדלפק אמר לי שיש שם מכונה שבה אפשר לראות את המחיר . 
אז רצנו למכונה עם מיליון דיסקים , אבל לא הצלחנו להבין איך זה הולך . 
אז כשהלכתי לשאול מישהי , הבנו בערך , אבל גם אז הסתכלנו על הפתקית הלא נכונה . 
לבסוף הבנו , והיינו כל כך מרוצות מעצמנו שחבל"""זזזזזז רצינו דיסק של JAZZ של שירי לילה כאלה , דיסק עם 3 דיסקים בתוכו , ועוד דיסק של בילי הולידיי . 
כשהגענו לדלפק המוכרת ביקשה את הדרכון שלי , אבל הוא לא היה בהישג ידי , אז נלחצתי , והיא ביקשה את השם שלי והצלחנו לצאת משם בעצמאות . 
אחר כך יצאנו ואמא אמרה שאבוד , שאנחנו צריכות לבזבז את כל הכסף שיש לנו . 
אז אמרנו - למה לא על דיסקים ? 
אז רצנו פנימה , כמו במירוץ , קנינו 3 דיסקים - 1 של נהרות מהטבע , השני של מוסיקה לנשמה והשלישי של מדיטציה משהו . 
כשבאנו לדלפק הבאנו את הכל וזה היה ממש חלק , והרגשנו ממש טוב עם עצמנו . 
כשיצאנו משם אבא אמר שאנחנו מאחרות לטיסה אז רצנו כולנו במהירות לכיוון השער 208 , וכשהגענו לשם , אחרי מאמצים רבים נכנסנו גם למקומות במטוס . 
המטוס החל להמריא ואמנם הכל היה ממש מהיר ובלחץ , אבל דיברתי עם רון , הסתכלתי על הדיסקים , שמענו מוסיקה בינינו , החלפנו אוכל בטיסה , התגעגענו הביתה ביחד ואיכשהו הטיסה הביתה הייתה ממש מהירה . 
כשיצאנו מהטיסה הבנו כמה התגעגענו הביתה . 
יצאנו מהטרמינל וברגע שהבנו שאין רכבת הלכנו לקחת מונית הביתה . 
בבית זה כבר הרגיש כאילו אני במקום אחר , כאילו חזרתי ממאדים לארץ שלי , לארץ ישראל . 
והרגשתי הכי שייכת והכי מחוברת לקרקע . 
כל כך התגעגעתי . 
ואת מה שלקחתי מהטיול הזה , כל כך קשה לכתוב במילים . 
