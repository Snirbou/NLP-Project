סבתא שלי , שתבדל לחיים ארוכים , עלתה לקבר של סבא בדיוק יום לפני שהנכד שלה התחתן . 
ביום החתונה נכנסה למכונית של אבא ואמרה " יש לי עצבים כל היום " . 
היא לבשה זהב ושחור , והייתה אלגנטית במיוחד . 
אבא אמר שקנה לה פלאפון חדש , ושלעזאזל תלמד להשתמש בו כבר . 
היא זעפה , " ראש שלי לא פה , אני כולי בעצבים " . 
לפחות שתשים בתיק , הוא צעק , אבל לה לא היה מקום . 
הוא נבח שלא יוכל להחזיר אותה הביתה , ב - 5 לפנות בוקר הוא טס לעסקים בהונגריה , אז היא חייבת למצוא מקום . 
אז סבתא בכתה כל החתונה , קצת מהתרגשות , קצת בגלל שסבא לא שם , וקצת כי " בן שלה אידיוט , לא יודע איך להתנהג לאנשים , ועוד פחות לאימא שלו " . 
אבא היה עסוק בלספר לכולם עשרות פעמים שהוא לא יכול להשאר עד מאוחר כי הוא טס . 
הוא דקלם את הברכות עם הרבי , וגרר את אימא לרחבת הריקודים . 
שאלתי אותו " תגיד , אתה שיכור או מה ? 
" , והוא ענה " מה פיתאום , לא שתיתי כלום , יש לי טיסה עוד כמה שעות , שכחת ? 
" , אמרתי " שכחתי ? 
איך בכלל אפשר ? 
" . 
" אני שיכור משמחה " . 
עליתי על רחבת הריקודים . 
ה - בן - דוד שלי היה שיכור עוד לפני שאנחנו הגענו . 
עוד לפני שהוא הגיע , למעשה . 
אמרתי לו " חכם , לא היית מופקד על להסיע לאירוע את החתן והכלה ? 
" , הוא אמר " כן , אבל גם הם היו שיכורים , אז הכל היה בסדר " , אמרתי " חכם " . 
הוא פנה לעבר רחבת הריקודים , אז שאלתי אם אני מוזמנת . 
הוא גרר אותי ביד למרות שבאופן נורמלי יש לו בעיה לגעת בי . 
" זה נחמד כשאתה שיכור " . 
אחר - כך הוא הציג אותי בפני החברים שלו , אמר לי " את תכמנית , הסכמנו שאת לא מתקרבת לחברים שלי , נכון ? 
" . 
אמרתי " אה , אבל אני באתי בשבילך , לא בשביל החברים שלך " . 
הוא אמר " שתדעי לך שאני מסכים לזה רק כי אני שיכור " , צחקקתי , " אני יודעת " . 
בסוף הערב גם התחבקנו , ואני ציינתי שזה ממש מוזר נורא . 
קיוויתי שהוא יהיה שיכור מספיק בשביל לשכוח מהעניין , אבל כמובן שהתבדיתי . 
אפילו לא הקיא . 
קיבלתי SMS " זה יכול להיות שמישהו מהחברים שלי מצא חן בעיניך ? 
" . 
התשובה הייתה " אה , אולי . 
למה ? 
" . 
הוא ענה " כי את פלירטטת לי עם החבר הכי טוב " . 
כתבתי " נו , יש לי מן נטייה מולדת לפלרטט בלי שום קשר . 
חוץ מזה שכשאני רוקדת אי אפשר לטעון שאני מודעת למעשיי " . 
הוא שלח " זה כן או לא ? 
" . 
" זה לא לא ... 
.. 
. 
" . 
" עכשיו אני במצב בעייתי , שלושה חברים שלי רוצים לצאת איתך " . 
" * פרצוף תמים ? 
* " . " את תכמנית את " . 
" אדוני , אני בכלל לא תכמנית , אני בכלל הולכת לשכב עם זה שחזר לי מלבנון פיתאום " . 
הוא אמר " כן , ואז כשתסירי את המכשול הקטן הזה מהדרך יהיה לי את מי להכיר לך " . 
" אני ממש שמחה שככה אתה דואג לבת - דודה הקטנה שלך " . 
" כן , חבל שהבת - דודה הקטנה שלי לא דואגת לי ככה בחזרה " . 
חוויות של יום כמו גם ריחות פולשים לי לתוך השינה , נדבקים אלי , מפגינים נוכחות גם שעות אחרי שהכל כבר עבר . 
בשמים של גברים ששמות בנות נתפסים לי לבגדים , כשהן מחבקות אותי חזק . 
אחר - כך אני חושבת עליהן , ובלילה מתכרבלת עמוק בתוך השמיכה , כמו לרכך את עוצמת החלומות . 
מתחשק לי ללבוש כל היום את המחרוזת החדשה הסגולה שלי , עם הנעליים של הדיוטי פרי ושל לונדון . 
להראות " נורא אנגליה " , כמו שאמר לי זה שהוא או הומו שהחליט לפלרטט איתי משום מה , או שהוא פשוט סטרייט . 
אחר - כך חתם ב " שיהיה לך לילה " , ואני מצדי תוך הרהורים לגבי הברכה המוזרה החזרתי " לילה טוב " . 
אחר - כך עוד דברנו על זה מספר לא מבוטל של דקות . 
לבשתי חולצה מחוייטת שעלתה קרוב למאתיים שקלים , ואחרי כביסה אחת החליטה להתפורר . 
היא כל - כך יפה שלבשתי אותה על אף החורים . 
ולא , חורים בחולצות זה לא סקסי . 
לא אכלתי גלידה , ואפילו לא סורבה למרות שזה לא לגמרי אסור . 
פשוט כי לא התחשק לי . 
גם הוכחתי שאני יכולה להוכיח דברים . 
ושאמנים אקסצנטריים זה לא בהכרח מגעיל . 
אני חושבת על אנגליה , איך שהטיול הזה סידר לי את הראש . 
פתאום נהיה קל לעשות דברים שפעם לא הצלחתי לעשות . 
הפעם אפילו הצלחתי להתפקס כמעט באופן מידי . 
מבלי לדחות דברים למחר - כך . 
