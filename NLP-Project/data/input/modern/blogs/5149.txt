הדכדוך התחיל בזמן שהוא היה אצלי . 
התחלתי לחשוב על זה שלהיות איתו זו פשרה מבחינת הסקס ושאני לא לגמרי בטוחה שאני מסוגלת לעשות את אותה פשרה . 
הצלחתי להגיע איתו לאורגזמה פעם אחת , אחרי ששכבנו 3 פעמים באותו היום . 
אבל לא תמיד יש לי את החשק / סבלנות לכל הפרוצדורה . 
כנראה שגם מצידו החשק הולך ויורד , כי בפעמיים האחרונות שהוא היה אצלי , היתה לי הרגשה שאם אני לא אזום לא יקרה שום דבר . 
אולי זה רק משבר קטן וזה עובר , אולי אני פשוט נהייתי קצת אחר ? 
אין לי תשובות , רק סימני שאלה ענקיים שמתרוצצים לי בראש . 
אני לא מסוגלת להיות לבד , אבל לא בטוחה עד כמה הבחור באמת מתאים לי . 
יש גבול דק בין לעשות פשרה לבין לתת הזדמנות ואני לא יודעת בוודאות מאיזה צד של הגבול אני עומדת . 
לא בטוחה אם טוב לי איתו בזכותו או שזה בגלל שאני בתקופה שאני צריכה מישהו בחיים שלי . 
חלק מהרגשות שהיו לי כלפיו נעלמו ואני תוהה אם הם יחזרו ומתי . 
לא מוצא חן בעיני היום כשהוא ישן הכנתי לנו ארוחת בוקר . 
אחרי האוכל הוא שאל אותי אם אכפת לי להתקלח , כי הוא רוצה לחבק אותי ואני דביקה כי הזעתי . 
לא הלכתי לרוץ ואפילו לא יצאתי מהבית . 
בסך הכל הייתי במטבח הלא ממוזג , מה שגרם לי קצת להזיע וזה היה נראה לי מאוד מוזר שהוא נגעל מזה . 
הלכתי להתקלח , בזמן שהוא פינה את הכלים ורחץ אותם וזה גרם לי לחשוב איך זה שהוא לא נגעל לדחוף את הלשון שלו לאזורים מסוימים של הגוף אבל מגעיל אותו לגעת בכתף לחה . 
אני מנסה להסתכל על הכל כמכלול ולהתעלם מהנקודות הקטנות שמפריעות לי , אבל זה לא תמיד מצליח . 
ענייני משפחה השבוע החלטתי לענות לתחקיר המלא של אמא שלי בנוגע לבחור . 
סיפרתי לה על קיומו בשבוע שעבר , כשהוא התקשר אלי לבית חולים . 
היא התחילה לשאול רצף של שאלות , עליהן עניתי שאין לי מושג עד מתי זה יימשך ואין לי סבלנות לענות לה . 
לאור המצב , היא עזבה אותי בשקט . 
כמובן שהיא דיווחה ישר לאבא שלי ולעופית ש " לדפנה יש חבר " וניסתה לבדוק איזה מידע יש לעופית שאין לה . 
הילדה ( 23 אבל עדיין אחותי הקטנה ) ענתה לה שהיא לא יודעת על זה וגם אם היא היתה יודעת היא לא היתה מספרת לה שום דבר . 
אחי התקשר אלי היום בצהרים ושאל ב " תמימות " מה אני עושה ... 
.. 
. 
הרכלנית היתה חייבת לדווח גם לו את החדשות ... 
.. 
. 
עניתי בשיא הקורקטיות שאני " סתם רואה טלויזיה " . 
הבעיה היא שעכשיו אמא שלי לא תניח לי עם השאלות המעצבנות שלה והכי מעצבן הולך להיות התחקיר של " למה זה נגמר " כשזה ייגמר ... 
.. 
. 
ובינתיים ... 
.. 
. 
מקווה שזה סתם מצב רוח שיעבור בימים הקרובים , אחרת אני אקציב לעצמי זמן לקבל החלטה מה לעשות . 
שיהיה שבוע טוב . 
במהלך השבוע היה נראה שכל יום הכיל בתוכו עולם שלם . 
כל יום עם הפסקול שלו , עם דמויות המשנה והתפאורה הייחודית לו . 
השיבה לחיים : יום ראשון האדישות שבה נתקלתי מצד רוב האנשים שאני עובדת איתם היתה קצת מפתיעה . 
לא שציפיתי שיקרקרו סביבי , אבל חשבתי שיתעניינו קצת יותר איך אני מרגישה , לאור חוויות בית החולים המפוקפקות שעברתי זה מכבר . 
עומס העבודה שנוצר בעקבות אותם יומיים שלא הייתי היה מזעזע . 
אני לא רוצה לחשוב מה יקרה כשאני אצא לשבוע או שבועיים חופש ... 
.. 
. 
בשעה 17:00 לערך נכנסתי לחדר הכושר . 
הייתי קצת חלשה , אז הסתפקתי בהליכה של 3 ק"מ . 
אני מתכננת ללבוש בשבוע הבא את הכפפות האדומות ומחכה לרגע הזה . 
אנרגיות משתוללות מאז יום שני בבוקר ועד לרגע זה לא היה לי כמעט רגע של מנוחה . 
בכל יום יצאתי מהבית בסביבות 07:00 בבוקר וחזרתי לא לפני 22:00 . 
את שעות הערב המוקדמות והמאוחרות של יום שני העברתי עם גילי . 
שיחות ארוכות ו - Take away של סושי הם בהחלט מתכון בטוח לערב נעים . 
ביום שלישי החלטתי לשנות אווירה וכעבור נסיעה של 40 דקות הגעתי לעירם של האחיינים שלי ושל מיטל . 
הביקור אצל האחיינים שלי היה מתיש משהו , כי במקום 2 ילדים חיכו שם 4 בנים . 
חברה של גיסתי , פליטה מנהריה , באה לביקור של 3 ימים עם שני הילדים שלה . 
היה רעש , הם הלכו מכות והצטערתי שבאתי באותו היום ולא ביום למחרת , מה שיכל להפוך את הביקור להרבה יותר נעים ורק עם החלקים של החיבוקים מהאפרוחים , המשחקים והסיפורים . 
מיטל באה לקחת אותי משם , לא לפני שהיא ראתה את האחיינים שלי והתפעלה מהיופי של הקטן ביניהם . 
" הוא ישבור לבבות " היא אמרה , " גם הגדול ילד יפה , אבל הקטן מדהים " . 
מהעבודה המשכתי ישר ל " סנטר " להיפגש עם חברה לקפה ולהסתובב . 
קניתי זוג ברווזים סיניים וכמה קריסטלים , כדי להמשיך את " כיוונון " האנרגיות אצלי בבית . 
המשימה הבאה שלי היא לשנות את התמונות על הקירות - בכל הציורים שציירתי ותליתי אצלי האנשים בודדים . 
אין לי מושג עדיין איך אני אחליף את התמונות , כי כולן צוירו על ידי ואני אוהבת וקשורה לכל אחת ואחת מהן . 
סופשבוע , הידד ! 
בחמישי בצהריים מיקי ( אותה חברה משותפת עם שלי , שדאגה לעדכן אותי בכל מה שקרה מאחורי הקלעים ) התקשרה ואמרה לי שיש לה כרטיסים לסרט " סופרמן חוזר " אז היא תשמח אם אני אצטרף אליה . 
מהעבודה רצתי לחדר כושר ומשם למקלחת ולקולנוע . 
הסרט ארוך מדי לטעמי ( כשעתיים וחצי ) , השחקנים היו מעולים - קווין ספייסי עושה את לקס לותר בצורה מעוררת הערצה והשחקן שמשחק את סופרמן כל כך יפה שמבט ממושך בו עלול להפנט והעלילה היתה בנויה טוב , אבל כנראה שסרטים מסוג זה כבר פחות מדברים אלי . 
מהסרט המשכנו לארוחת סושי משובחת . 
חזרתי הביתה , ראיתי קצת טלויזיה , התקלחתי ואז הבחור בא לישון איתי . 
משהו עובר עליו והוא לא רוצה לדבר על זה . 
הוא פחות התכרבל איתי בלילה , בקושי נישק אותי והיה נראה מוטרד . 
זה כל כך הציק לי שחלמתי עליו בלילה וכשסיפרתי לו בבוקר שהוא הופיע לי בחלום ושידידה שלו סיפרה לי שהוא מוטרד כי איזה ידידה אחרת שלו שברה את הרגל , הוא צחק . 
אחרי שקצת דובבתי אותו , הוא אמר שהמצב רוח שלו לא קשור אלי , אלא אליו ולכל מיני החלטות שגויות שהוא עשה והוא צריך לפתור את הדברים עם עצמו . 
סוף השבוע כל כך קצר ומלא תוכניות ... 
.. 
. 
ללכת לחדר כושר , להיפגש עם טל , לנסוע לבקר את המשפחה , לבלות עם הבחור ובהנחה שמצב הרוח שלו ישתפר , אני רוצה להתחיל להפגיש אותו עם החברים שלי . 
רק שיהיה נעים ... 
.. 
. 
אחרי שכבר הרגשתי טוב ונותקתי מהמוניטור , בא הרופא ואמר שיכול להיות שאין 100 % הצלחה ושצריך להזריק לי חומר ולבדוק באמצעותו האם הניתוח הצליח לחלוטין . 
במשך דקה , שנראתה כמו נצח , הייתי משותקת בכל הגוף - עקצוצים , הרגשת כבדות וגל חום פנימי שהרגיש כמו 100 מעלות . 
חשבתי שהזריקו לי את החומר הלא נכון ועוד שניה אני הולכת לעולמי . 
אחרי שזה עבר הרופא אמר " אני מצטער להודיע לך אבל ... 
.. 
. 
יש לנו 100 % הצלחה " . 
קריקטורה פקידת הקבלה לבשה חולצת עטלף בגווני שחור - לבן והתאפרה כמעט כמו דמות ראשית הישר מהכרזה של הסרט " מופע האימים של רוקי " . 
כדי להשלים את המראה היא היתה עם משקפים גדולות מלבניות , בעלות מסגרת שחורה עבה משובצת באבנים דמויות יהלומים ובגלל הציפורניים האדומות הארוכות ( מדי ) שהדביקה , היא הקלידה באמצעות עט . 
עליתי משועשעת למחלקה וקיוויתי שגם ההמשך יעלה על פניי חיוך . 
" שייגמר כבר , אני מוכנה לחיות עם כדורים כל החיים , אבל שיעזבו אותי כבר בשקט " על השולחן , שכובה על הגב , עם מסכת חמצן על הפנים שהיו חצי מכוסות . 
ההליך שהיה אמור לקחת שעה ארך 3 שעות . 
כל הזמן הייתי בהכרה , בכיתי מהכאב של זריקת ההרדמה המקומית ושאר המחטים שנכנסו ויצאו ממני . 
כשחיכיתי שיבואו לקרוא לי ראיתי אנשים שיוצאים מאותו חדר ניתוח , כשהם מונשמים ורדומים וקיוותי שזה מה שיקרה גם לי - שאני לא אדע מה קורה מסביבי ולא ארגיש כלום . 
התבדיתי . 
אני זוכרת הכל מאותן 3 שעות שנראו כמו נצח . 
הדופק של קפץ 13 פעם ל - 200 , בזמן ששלושה רופאים טיפלו בי . 
רק בפעם ה - 13 ההליך הצליח , הורידו לי את מסכת החמצן והתחלתי לבכות . 
עברה עלי חוויה רעה , הרבה יותר ממה שדמיינתי . 
ידעתי שיהיה לי קשה אחר כך לשכב בלי לזוז כמה שעות , אבל לא ידעתי עד כמה . 
כשקמתי מהמיטה זה היה עם בחילה נוראית וסחרחורות , אז נתנו לי תרופה ישר לוריד ועירוי של נוזלים , מה שגרם לי להתאושש . 
רק בבוקר למחרת , כשהתיאבון חזר ויחד איתו הצבע לפנים , הבנתי שהכל מאחורי ואחרי עוד מסכת סיוטים קטנה , אותה דקה שהיתה גרועה בהרבה מאותן 3 שעות , הבנתי שסופית הכל מאחורי . 
טיפוסים יחד איתי היתה בחדר זקנה שהיה נראה כאילו היא נשלחה ישר מהגהנום . 
כל הלילה היא גנחה , רשרשה בשקיות , הדליקה פנס , ירדה מהמיטה ובדרך חזרה היתה חייבת לגעת במיטה שלי ולא הניחה לי לישון . 
בבוקר , כשראיתי את רצפת השירותים , הבנתי מה גרם לה לקום כל כך הרבה פעמים באמצע הלילה . 
הבת שלה הביאה לה אתמול בערב " מקדונלדס " . 
האישה בת קרוב ל - 90 , אחרי ניתוח וזה מה שהסתומה קנתה לה לאכול . 
פלא שהיא הרגישה רע ? 
אותה אישה ( הבת של הזקנה ) היתה סוג של קריקטורה בפני עצמה - פן עשוי רע על שיער שנצבע לכתום , עקבי פלטפורמה של 10 ס"מ ופרצוף שעבר כמה וכמה שיפוצים . 
העיניים שלה היו כל כך מתוחות , שזה העלה בי ספקות אם היא בכלל מסוגלת לסגור אותן . 
" זה לא מההמבורגר , זה מהקינואה " הסתומה אמרה לאמא שלה , והאשימה את אחותה בתופעות שעברו על הזקנה . 
הנעלולה דוברת עברית שוטף , בלי שמץ של מבטא , עד שהיא מגיעה למילה לועזית ואז המבטא האמריקאי משתלט על המילה . 
ברוב טקט , היא שאלה אותי אם אמרו לי שאני צריכה להרזות כדי להבריא , אז עניתי לה עם חצי חיוך שתמיד אומרים לי להרזות , בלי קשר , אבל עד עכשיו לא יכלתי לעשות ספורט ועכשיו אני אוכל לחזור להתאמן בקיקבוקסינג . 
" מה זה ? 
" היא שאלה , אז הסברתי לה שמדובר בספורט שמשלב פעילות אירובית עם אגרוף . 
" אה ... 
.. 
. 
קיקבוקסינג " היא אמרה , שוב עם המבטא האמריקאי , שכנראה בלעדיו היא לא מצליחה להבין את המילה ... 
.. 
. 
עכשיו טוב חוץ מעייפות קלה וכאבי ורידים , אני מרגישה כאילו כלום לא קרה . 
עוד מעט אני אלך לזרוק את כל הכדורים לפח ולהתחיל את סוף השבוע באופן רשמי ... 
.. 
. 
