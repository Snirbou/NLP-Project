אני מסתכלת על הדברים מתוך סוג של התרגשות וציפיה לבאות . 
אצלו יש ערבוב של תחושות ורגשות שסוערים כבר כמה ימים והיום הגיעו לסוג של קליימקס שאחריו ישנה רק תשישות גופנית ונפשית . 
יש שם הכל מכל וכל , אמר לי : פחד . 
והתרגשות . 
ציפיה . 
סקרנות . 
מתח . 
ורגיעה . 
עצב . 
וגם ריפרוף קטן של שמחה . 
עם כל המעורבות הרגשית שלי מעצם היותי חלק מחייו שנים רבות ומעצם היותנו זוג , אני צופה על התהליך מהצד , ואילו הוא יחיה אותו בכל נשימה מנשימותיו , בכל רגע נתון בחודשים הקרובים . 
ובסוף היום אמרתי לו " בוא נחגוג " והזמנתי אותו לדיקסי . 
ובפעם הראשונה מאז שאני אוכלת שם , לא הזמנתי סופלה שוקולד ... 
.. 
. 
ואם זה לא שינוי מהותי , אז אני לא יודעת שינוי מהו ... 
.. 
. 
ג . 
החל היום את התהליך שבסופו הוא יפרד מהמקום שהיה יותר מרק מקום עבודה , במשך 32 שנים . 
פתאום התבלבלו לי הימים . 
זאת אומרת , אני יודעת באיזה יום של השבוע אני נמצאת אבל התאריך בחודש לא ברור לי . 
ואני עוסקת כל הזמן במין ספירת מלאי מתוארכת : יום חמישי היה ה 27.4 אז יום שישי היה ה 28 ושבת היה ה 29 ( ואני הייתי בטוחה כל הזמן שהוא היה ה 28.4 ) . 
וכל זאת , כדי להחזיר לעצמי את השליטה ( ? ) בתאריכים שהם ידידים קרובים וצמודים , ופתאום משהו השתנה בהם ... 
.. 
. 
סוג של אלגוריה לימים אלו בכלל ? 
( וגם מי שמכיר אותי זמן רב , וגם אלו שרק מקרוב הגיעו , יודעים עד כמה חוסר ההתמצאות הפתאומי שלי בכאן ועכשיו , הוא בלתי הגיוני ואפשרי לי בכלל ... 
.. 
. 
) . 
וחוץ מזה ובעניין אחר בכלל , הסרט " זיכרונותיה של גיישה " ריתק אותי כל כך שעכשיו מתרוצצים בראשי , גנים יפנים מעוצבים למשעי , עצי פריחת דובדבן וגיישות מפוארות קימונו , פניהן צבועות בלבן צחור ושפתיהן באדום בוהק , מטפפות בשבילהן וגברים נאים וחסונים צועדים לצידן . 
וצלילי צ'לו מתנגנים ברקע ... 
.. 
. 
שבוע טוב , שבוע עצמאות . 
מצד אחד , אני נתונה בתוך התרחשויות שקורות לי באופן אישי , מצד שני אני מודעת ודואגת לדברים שקורים לאחרים שחשובים לי . 
והשילוב הזה , של האני והאחר , נותנים לי פרופורציות כשאני שוכחת לפעמים ועלולה לאבד אותן בתוך הסערה הפנימית . 
מעולם לא חשבתי שאוהב כל כך ללמוד . 
מעולם לא תארתי לעצמי שאהנה , בסופו של דבר , לעבור מבחנים ותקופות של מבחן שנקרות לפני . 
ואם היו שואלים אותי מראש הייתי כנראה מוותרת על כל הסיפור , אך ידעתי אז כשקרה מה שקרה , והידיעה הזאת הולכת ומתחזקת בי בכל יום , שבסופו של דבר אני עוד אומר תודה . 
וזאת , תהייה האירוניה בהתגלמותה . 
והיום בבוקר , כשהלכתי לחדר הכושר ראיתי איש מתאמן בגולף על הדשא בגן שבאמצע השכונה ולרגע קט הרגשתי הכי קיסריה שבעולם ... 
.. 
. 
Oh yeah ! ! שבת שלום חברים יקרים , פתאום , בבת אחת נמלאו בתי השכונה בדגלים , אני הולכת לתלות את הדגלים שלי ... 
.. 
. 
נ.ב אני מזמינה את כולכם לפרוייקט יום העצמאות המהמם של פי היפה מכל ! 
! 
! 
! 
איש צועד לו על מדרכה נטושה את צעידת הספורט שלו . 
בגלגל"צ מתפרעים להם גורי ותאני עם " עסק שחור " הראפי . 
שתי חנויות הפרחים הסמוכות אחת לשניה ברחובה הראשי של העיר , נלחמות בינהן מלחמת חורמה על הקונים עד הפרח האחרון . 
כמעט . 
יום חמישי . 
כבר אחרי חצות . 
ושמיכת הציפיה לסופו של שבוע כמו נפרשת מעל בתי העיר עוטפת , וממתינה . 
יום חמישי . 
כבר אחרי חצות . 
הס . 
כמה מדוייק . 
בלי להרגיש בכלל , רגע לא היתה , לא היתה לה סיבה להיות , ורגע , הנה היא פתאום כאן . 
במורד הגרון , מתחלקת מועקה . 
לא בבת אחת מתיישבת שם האבן הגדולה שבה כל גרם שוקל כמו טונה שלמה . 
לפעמים היא באה לאט לאט , פיסה אחר פיסה מתחברת לגוש אחד , ואז מגלים שבמורד הגרון מתחלקת , תרתי משמע , מועקה . 
והיה יום טוב . 
אלו ימים טובים . 
וכאילו בלי סיבה , ודווקא מכל הסיבות שבעולם ... 
.. 
. 
* ( ויסלחו לי " אבטיפוס " על ההתעללות שלי בשורה משירם . 
מותר לי . 
יש בי מועקה ... 
.. 
. 
) לפעמים אני תוהה מה מטיס אותי לאורך שעות ארוכות של יום עד חציו של לילה , וכל זאת לאחר לילה קצר של שלוש וחצי שעות שינה . 
לפעמים אני תוהה האם ישנו קשר בין האישה הזאת , התזזיתית ומלאת החיים לבין האישה ההיא שהיתה יושבת שעות מול הטלווזיה , נבולה . 
חסרת חיים . 
והתשובה היא , כן . 
והקשר הוא סימביוטי . 
כי האישה ההיא , היא עדיין ולמרות הכל , אני . 
" מנסה לעבד בתוכי את היום הזה . 
מנסה לחשוב על המקומות ששנים כל כך רבות קראתי עליהם , שמות שלזמן מסויים שטו בדמי והיום היה בהם משהו כל כך רגיל , יומיומי , חי . 
ולא מת . 
בית העלמין היהודי בוורשה . 
קיר הילדים . 
יאנוש קורצ'ק . 
י.ל . 
פרץ . 
קיברו של אדם צ'רניאקוב ראש היודנראט של הגטו שלא יכול היה לעמוד יותר בכאב , והתאבד . 
האומשלאגפלאץ . 
מקום השילוח למזרח . 
בניין הגסטאפו שעדיין קיים היום . 
מסילת הברזל שעליה נוסעת היום חשמלית . 
מראה כל כך רגיל , כל כך טרוויאלי . 
רח ' מילא 18 . 
הבונקר של לוחמי הגטו . 
שרידי חומת הגטו . 
הרחוב היחיד שנשאר מאז , עם שני בניינים בנויים מאבנים חומות כהות שהתכהו עוד עם הזמן , מהפיח והעשן של השנים שאחרי ... 
.. 
. 
עומדת בחצר הפנימית , החשוכה , מסתכלת על החלונות הארוכים והצרים שהשמש כמעט ואינה נכנסת דרכם ומנסה לדמיין את החיים אז , בימים ההם : הרעש . 
הצפיפות . 
הריחות של 10 אנשים בחדר ומאות אנשים בקומה . 
של הילדים שרצים מתוך הגטו החוצה וחוזרים עם תפוח אדמה נוסף . 
ככר לחם נוספת . 
ניסיתי לדמיין את החיים . 
ואת המתים . 
והצלחתי רק לשמוע את רעש החשמלית שנסעה על פסי הרכבת ברחוב הסמוך ... 
.. 
. 
וורשה 29.5.05 " הפוסט הזה חיכה שנה . 
הרגשתי שאני לא יכולה לכתוב פוסט רגיל על הסיור שעשתה לי ק . 
, בשבת הראשונה שנשארתי בוורשה , מחכה לג . 
שיצא מבית החולים ונוכל לחזור הביתה . 
לא פשוט לנו , כישראלים וכיהודים להסתובב בוורשה ברחובות שהיו חלק בלתי נפרד מהעולם היהודי שהיה ונעלם . 
ללכת במקומות ששמותיהם חקוקים / צרובים בנו משנים של לימודים ושל צפיה בתוכניות טלווזיה וקריאת ספרים . 
רחוב מרשלקובסקה ( שהיה הרחוב הראשי של הגטו ) . 
כיכר שלושת הצלבים ( הילדים מוכרי הסגריות ) . 
רחוב מרדכי אנילביץ ( לזכר מפקד האירגון היהודי הלוחם בגטו ) . 
רחוב זמנהוף ( הרופא ממציא שפת האספרנטו ) . 
ועוד ועוד . 
במידה מסויימת , וורשה שומרת על הזכרון של החלק היהודי שבה , והיתה לי תחושה שאפילו בגאווה מסויימת . 
החיים ממשיכים , הזכרתי לעצמי לאורך הסיור כולו . 
החיים ממשיכים כי אי אפשר אחרת . 
אבל הזכרון נשאר בנו והוא משאיר אותם , חיים . 
* * * * * * * * * * * * * * * * * * * * * * * * * * * * * * * * * * * על התמונות : העדפתי , שלא כרגיל , לא לחבר תמונה לטקסט בפוסט אלא לתת לכל אחד מהם את " המרחב " שלו . 
ברוב התמונות אני מצולמת כי לא יכולתי להסביר לק . 
מדוע אני רוצה לצלם את המקום עצמו בלי להיות חלק ממנו , ולכן חלקים יהיו קטועים או פני עלומות . 
בחלק מהמקומות לא נשאר דבר והשלטונות הקימו אנדרטה , למשל האומשלאגפלאץ נראה אחרת לגמרי מכפי שנראה אז ורק קיר שיש ועליו כתובתו בשפות רבות , בינהן עברית כמובן , הוא אנדרטת הזכרון למקום . 
כך גם אנדרטת רפפורט שנמצאת באמצע גן ירוק ופורח במרכז וורשה . 
קיר הילדים לזכרו של יאנוש קורצ'ק הוקם בבית הקברות היהודי לאחר המלחמה . 
אחד משני הבניינים היחידים שנשארו מהגטו עצמו . 
החצר הפנימית בבניין מהגטו . 
הבונקר ברחוב מילא 18 - המפקדה הראשית של האי"ל ( הארגון היהודי הלוחם ) בפיקודו של מרדכי אנילביץ ' . קטע שנשאר מחומת הגטו שחצתה בתים ובניינים ומעברה האחר החיים התנהלו כמעט כרגיל . 
קיר הילדים לזכר יאנוש קורצ'ק וילדיו בבית העלמין היהודי בוורשה ( הזרים הם של משלחת מישראל שביקרה שם מספר ימים לפני כן ) . 
האומשלאגפלאץ - מקום ריכוז יהודי הגטו ושילוחם לטרבלינקה ולאושוויץ קטע מאנדרטת רפפורט בוורשה - החלק של המרד והתקומה ( ותודה ל fe על העזרה בעריכת התמונות ) . 
ועל יום השואה כתבתי כאן . 
וגם כאן . 
שבועות לא מעטים אָחרֵי , ואני עדיין מוצאת בה דברים חדשים . 
מקלפת קליפות כמו של בצל ומגלה ליבות חדשות , של משהו שלא ידעתי , שלא ידעתי שאכיר . 
אמרתי לא פעם , הדרך חשובה לי מהמטרה עצמה . 
וכאן , אין לכאורה מטרה , אבל הדרך , מרתקת , מרחיבת לב ודעת , פוקחת עיניים . 
החוצה . 
פנימה . 
