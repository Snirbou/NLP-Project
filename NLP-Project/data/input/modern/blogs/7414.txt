עשינו היום בחנות סדר במדפים של ספרי הילדים , ומצאתי ספר בשם " טלי הארנבת עם האפילפסיה " . 
זה אפילו יותר מצחיק מההמצאה שלי של חיליק השועל חולה החצבת . 
וזה ספר אמיתי . 
אז מהיום והלאה , זה הכינוי החדש שלי . 
בכלל , שמות של ספרי ילדים זה נושא לפוסט שלם . 
בהזדמנות .. 
. 
לעובדה שאני עובדת בחנות ספרים יש חסרון אחד מאוד גדול : אני מבזבזת כל חודש על ספרים יותר כסף ממה שהייתי מבזבזת בשנה שלמה אם לא הייתי עובדת שם . 
כבר הגעתי למצב שאם אני יוצאת מהחנות בלי שקית עם ספר בתוכה , אני מרגישה מוזר . 
כאילו שכחתי את התיק או משהו . 
מה שכן , כבר אין לי מקום לאחסן אותם . 
מה שבאמת הייתי רוצה זה חדר שלם שכל מה שיהיה בו זה ארונות ספרים וספה אחת רכה במיוחד . 
אני חושבת שהיתה לי איזושהי אנקדוטה נחמדה לספר כאן , אבל שכחתי מהי . 
אה , אגב , יצאתי מדעתי וקניתי את כל ספרי הארי פוטר באנגלית ( כלומר , את אלה שלא היו לי עדיין . 
מה שאומר : 1,3,5,6). זאת מכיוון שאני מתכננת מתישהו ( כשאני אסיים את כל שאר 16 הספרים שמחכים לי ) לקרוא שוב את כל הסידרה מהתחלה , באנגלית . 
לחילופין , רגע של בגרות וקבלת החלטות : מילאתי סוף סוף את טופס ההרשמה לאוניברסיטה . 
בסופו של דבר החלטתי על מדעי ההתנהגות ( קרי : פסיכולוגיה , סוציולוגיה , אנתרופולוגיה . 
קרי : הרבה זיוני שכל . 
אבל מהסוג הנחמד ) . 
עדיין לא שלחתי את הטופס , אבל זה רק עניין של זמן . 
זה עדיין לא אומר שהחלטתי להתחיל ללמוד באוקטובר , זה רק אומר שאני רוצה להשאיר את כל האופציות פתוחות וההרשמה עומדת להסתיים . 
באופציה השניה רשמתי פסיכולוגיה עם ספרות עברית . 
שיהיה ברור , כל העניין הזה מבוסס בעיקר על גחמות . 
אני לא באמת יודעת מה זה אומר ללמוד באוניברסיטה . 
אבל , נו , יש לי חצי שנה לברר . 
: ) לאחרונה יש לי תחושה שאנשים לא מבינים על מה אני מדברת . 
או שלא מבינים שאני מדברת בהומור . 
נראה לי אבל שזה חלק מהרעיון של ציניות , שלא מבינים שאתה ציני . 
מצד שני , כשעובדים עם לקוחות , זה קצת עלול להוות בעיה . 
לפעמים אני ממליצה בהתלהבות על ספרים שאני יודעת שממש נהניתי לקרוא , וכששואלים אותי על מה הספר אני לא ממש זוכרת . 
אני ממש אוהבת למצוא לאנשים את הספר שהם מבקשים . 
במיוחד אם זה אחרי חיפוש ארוך . 
במיוחד אם הם ממש מתלהבים ומודים לי כאילו אני זאת שכתבה את הספר . 
במיוחד אם הם מביאים לי מתנות אחר כך . 
פחח , מתנות . 
ממש . 
הדבר היחיד שמביאים לי זה קופונים מהסופרפארם . 
למה תמיד כשאני שואלת אנשים אם יש להם ויזה כאל או דיינרס הם אומרים " ישראכרט נחשב ? 
" למה אף אחד לא מבין את המבצע שיש לנו החודש ? 
טוב , הוא במילא נגמר מחר . 
ואיפה בכלל הדף של סטודיו טמפו ? 
אני צריכה לברר אם הם עושים שיעורים גם בבוקר . 
כי אני לא אעבוד בקרים אף פעם , מסתבר . 
השלב הבא הוא להביא שק שינה ופשוט לישון בחנות . 
אה יופי , עיצוב וחיזוק ב 9 בבוקר . 
למה כל כך מוקדם , לכל השדים ? 
מה רע ב 11 , 12 ? 
למי יש כוח לקפץ ולרקד על הבוקר ? 
אני לא באמת ממורמרת , אני רק נשמעת ככה . 
איזה קטע שכבר אפריל . 
פתאום הבנתי שכבר מרץ ואני צריכה להתחיל לחשוב ( ברצינות , לא סתם להצהיר שאני חושבת ובעצם לא להקדיש לזה שבריר מחשבה ) מה אני רוצה ללמוד . 
אז בינתיים הספקתי להחליט פחות או יותר שאני רוצה ללמוד פסיכולוגיה בבן גוריון . 
השאלה היא עם מה אני רוצה לשלב את זה ( אי אפשר לעשות תואר רק בפסיכולוגיה . 
זה לא מספיק נקודות ) . 
תקשורת ירד מהפרק , כי אין אופציה כזאת בבן גוריון . 
אז חשבתי על ספרות עברית . 
אבל זאת גחמה פתאומית שייתכן שתשתנה בעוד יום או יומיים , ככה שבינתיים יש לקחת זאת בעירבון מוגבל . 
מה שבאמת מפחיד אותי הוא שאני לא באמת יודעת מה המשמעות של ללמוד כל דבר . 
אין לי בעצם מושג איך לימודים באוניברסיטה מתנהלים . 
וזה לא עוזר שאנשים מנסים להסביר לי . 
עד שאני לא אחווה את זה אני לא אבין . 
בכלל , כל הדיבורים האלה על לימודים אקדמאיים נשמעים לי כל כך רחוקים מהעולם שלי . 
כולם אומרים לי " תחשבי על תואר שיהיה לך מה לעשות איתו " , אבל אני לא באמת יודעת מה אני רוצה לעשות בחיים . 
פעם חשבתי שאני רוצה להיות פסיכולוגית , אבל אז הגעתי למסקנה שזה לא הייעוד שלי . 
אחר כך חשבתי על עיצוב , אבל זה תחום שמאוד קשה למצוא בו עבודה נורמלית , ואני בכלל לא בטוחה שאני אהיה טובה בזה . 
איזה כיף לאנשים שיודעים מה הם רוצים . 
אפילו אם קשה להם להשיג את זה , לפחות יש להם כיוון . 
אולי אני אעבוד בצומת ספרים לנצח וזהו . 
ואז אני אהיה כמו הזקנות הממורמרות האלה שבגיל 60 מחליטות לעשות שינוי בחיים ומתחילות ללמוד באוניברסיטה . 
אגב צומת ספרים : קיבלנו סוף סוף עובד חדש . 
ונחשו מי זה ? 
ידידי הותיק וישי . 
זה יהיה ממש מוזר לעבוד פתאום עם מישהו שאני מכירה . 
במיוחד עם התסביך הזה שלי שגורם לי להרגיש משונה בכל פעם ששני אנשים משני חלקים בעולם שלי נפגשים , נגיד מישהו מהצבא ומישהו מהבית . 
לפחות יהיה מישהו גבוה בחנות שיוכל להוריד לנו דברים מהמדף העליון , ואני לא אצטרך לשוטט עם סולם בחנות . 
אנחנו זן נדיר , ציפור משונה . 
אני לא זוכרת איפה קראתי את המשפט " להיות נחמד לאנשים זאת העבודה הכי קשה שיש " אבל זה ממש נכון . 
לפעמים קצת בא לי להרביץ ללקוחות בחנות ( אבל לא כמו שרציתי לפעמים להרביץ למלש " בים ) אבל אני מתגברת על זה . 
כי אני ילדה גדולה . 
אני חושבת שזה נחמד שאני מסוגלת להקשיב למוזיקה בתור עיסוק ולא בתור משהו שיש ברקע . 
ממש לשבת על כיסא ליד המחשב או לשכב במיטה ולהקשיב למוזיקה . 
לא לעשות שום דבר אחר . 
רק לדמיין את השירים .. 
. 
She will always be the only thingThat comes between me and the awful stingThat comes from living in a world that's so damn mean יום אישה בינלאומי שמח , My beloved monster ( אני ) 
