מחקר סוציולוגי - אנתרופולוגי מרתק . 
זה מה שהיה . 
מדהים כמה אפשר ללמוד על אנשים מצורת ההתנהגות שלהם באזור ה"לא טבעי " שהם נמצאים בו . 
לראות מי מפרגן , מי מקנא ומי עומדת בצד וכהרגלה מנסה לעשות לי " עין רע" ... "בתור מה אני בא ? 
" בונבון שואל ואני מחליטה להשתעשע איתו ועונה בשיא התמימות " בתור חבר שלי " . 
הוא מסתכל עלי בפרצוף של סימן שאלה ואני ממשיכה בפוזת התמימות ושואלת " אתה לא חבר שלי ? 
" הוא עונה " לא " ואני " פתאום " נזכרת להבהיר " חבר , לא בן זוג " , להגדרה הזו הוא מסכים מצויין . 
אני מרגיעה אותו " זה בסדר , חברים שלי יודעים שאני באה עם השותף ההומו החתיך שלי והשאר - שיחשבו מה שהם רוצים " . בערך פעם בשנה יש לנו מסיבה מהעבודה . 
שוכרים מועדון , מביאים לשם אוכל וכל העובדים ובני הזוג מוזמנים . 
בפעם שעברה הלכתי עם כמה חברות מהעבודה , אבל הפעם רובן לא יכלו לבוא , אז העדפתי להביא תגבורת מהבית . 
חצי שעה החלפתי בגדים עד שהוא החליט מה הכי מחמיא לי . 
הוא תוך 5 דקות היה עם ג'ינס , חולצה וקוצים מסודרים לתפארת מדינת ישראל . 
" אני הולכת להשתכר ואתה תשמור עלי שאני לא אעשה בושות " . 
בפעם שעברה חזרתי הביתה מתנדנדת לגמרי . 
כשיש אלכוהול חינם אני מחליטה להפסיק " לחיות נכון " ולשתות כמו בזמנים עברו , עד לשלב שבו אני לא יכולה ללכת בקו ישר ... 
.. 
. 
התמנגלנו בין האנשים , הכרתי לו את אלה שאני מסמפטת ואז התחיל רצף תגובות שלא הייתי מוכנה אליו.עד לאותו היום ידעתי שכמו בכל מקרה בחיים ( ככה לפחות מלמדים בצבא ) , הדעות על בונבון מתחלקות ל - 3 : כאלה שחושבים שהוא חתיך , כאלה שחושבים שהוא חמוד ודעת היחיד של טל שחושבת שהוא ממש לא , מאז שהיא ראתה אותו מסתובב בבית רק עם בוקסר . 
" ראית כמה שערות יש לו על הרגליים " היא הסתכלה עלי במבט מזועזע . 
" אז ? 
" לא הבנתי מה היא רוצה . 
" הוא נורא שעיר " . 
לבחורה יש תסביך שערות קשה . 
לכל החברים שלה היו בממוצע 5 שערות על החזה , היא אוהבת אותם חלקים " אפילו יותר חלקים ממני " היא העידה על כך פעם בטון מריר משהו . 
בונבון ממש לא סוודר מהלך ( כדי לענות על ההגדרה צריך גב שעיר , הגב שלו חלק ) , אבל יש לו שערות על החזה ועל הרגליים , מה שהופך אותו למאוד לא אטרקטיבי בעיני טל . 
היא החמיאה לי וסיימה בזה שהיא אמרה שהוא בטוח נהנה להיות שותף של בחורה מקסימה כמוני . 
אחר כך שהלכנו לשירותים היא אמרה לי " הוא ממש מקסים , לכי עליו " . 
" הומו " עניתי לה תשובה של מילה אחת וממש היה לה חבל . 
חשבתי איזה מותק היא , ככה רואים מי באמת חברה , שמפרגנת עד הסוף . 
השאלה הנפוצה ביותר היתה " מי זה " , לרוב בתוספת " איזה חתיך " , מכמה בנות . 
הגדיל לעשות מישהו שהיה מנהל שלי פעם . 
הוא גר עם בן זוג , הביא אותו לשם ובכל זאת לא יכל להוריד את העיניים מבונבון " חבר שלך ? 
" הוא שאל וחייך כשעניתי שהוא רק השותף שלי . 
" ממש הייתם זוג משמיים " הצדיקה השניה בסדום , ביום שאחרי . 
" חבל שהוא הומו , אתם כאלה חמודים ביחד " . 
הכי שעשעה אותי היתה מישהי שאני מאוד לא אוהבת , היא מקנאה בי ולא מסתירה את זה בצורה טובה , מה שגרם לה להפיץ עלי איזה שמועה מגעילה לפני בערך שנה . 
כשהיא ראתה אותו היא ניסתה לעצור אותי בשאלה " מי זה ? 
! 
" העמדתי פנים שאני לא שומעת והמשכתי ללכת . 
בזוית העין ראיתי אותה מסתכלת עלינו ומתלחששת עם כמה בחורות . 
עד שמישהי לא ענתה לה העיניים שלה לא חזרו למקום ... 
.. 
. 
בקיצור , הרבה זמן לא נהניתי ככה ... 
.. 
. 
שתינו , רקדנו , הוא האכיל אותי לעיניה המשתאות של מישהי שהתעניינה בו שעה לפני , החזיק או חיבק אותי כשהייתי חסרת שיווי משקל בדרך מהבר לרחבת הריקודים ולא הפסיק לחייך ולגרום לי גם להיות חייכנית יותר . 
שיהיה סופשבוע מקסים ! 
נמצאה תרופה לדכאון . 
שיחה קצרה העלתה סברה שיש קשר בין חיי המין שלי ( שנמצאים בסכנת הכחדה ) לבין מצב הרוח העגמומי . 
צורת חשיבה של גברים ... 
.. 
. 
הוא חילק הוראות , אני שיתפתי פעולה והיה לנו יופי של סייבר סקס . 
הדמעות הוחלפו בגניחות ... 
.. 
. 
יופי של דיל ! 
פעם ראשונה שלי . 
הרעיון קצת משונה , אבל עובד טוב . 
אם אני אפגש איתו זה יהיה מוזר ... אתמול הייתי בשדה התעופה . 
אני אוהבת את המקום , במיוחד כשאני נוסעת , אבל אין תוכניות כאלה עד לשנה הבאה . 
ענת טסה לבקר את ניו יורק אהובתי . 
כשהיא שאלה אותי אם אני רוצה משהו משם , אמרתי שאני רק רוצה שהיא תהיה חצי יום בסנטרל פארק , לשם אני מתגעגעת הכי הרבה . 
יש לי איפה לישון במנהטן , יש לי גם עם מי לנסוע , רק חסר לי כסף לכרטיס טיסה ... 
.. 
. 
חבל שאני לא עובדת באל על . 
אחרי שליוויתי את ענת לשער העליה לדיוטי פרי המשכתי לאולם מקבלי הפנים - האזור שאני פחות מסמפטת . 
כמה רעש , כמה בלאגן , כמה אנשים ! 
בלונים , פרחים , צהלולים וריצות מטורפות לתוך השביל שדרכו חוזרים לארץ , או לפחות מנסים לחזור , בין כל קרובי המשפחה שמקפצים מכל כיוון ... 
.. 
. 
גם אם לא ראית מישהו חצי שנה , עוד 2 דקות ישנו משהו ? 
למה לחסום את הדרך ? 
היא לא אוהבת כתום . 
אחרי שאני שומעת את הסיפור אני מבינה למה . 
אם הייתי בכלא אמריקאי 3 שבועות כנראה שהצבע היה מרתיע גם אותי . 
השותפה שלה לתא נידונה ל - 10 שנים . 
היא " רק " גורשה . 
ומה שנשאר זה הסיפורים ותמונה שלה במדים הכתומים , נראית כמו מישהי שלא ישנה כמה לילות . 
בחיים לא הייתי מנחשת שככה נראית אסירה לשעבר ... הידעתם ? 
בכניסה לארה"ב עכשיו לוקחים טביעות אצבעות . 
בערב , פרק של סקס והעיר . 
אנחנו אצל דנה , שלי חושבת שהיא שילוב של מירנדה ושרלוט . 
אם אני מפעילה את הדמיון המפותח שלי אני מצליחה למצוא נקודות דומות . 
אח"כ כשאנחנו יוצאות אני רואה מישהו חמוד . 
מסתערת על המטרה בלי להסתכל לצדדים ורק אח"כ מגלה שאם הייתי מסתכלת טוב יותר מלכתחילה הייתי רואה שיש לו חברה ... 
.. 
. 
פדיחה ... שבת שלום ! 
של מי האדמה , האויר והים ? 
של מי העולם ? 
של מי הזהב והיהלומים ? 
למה התן מיילל בכרמים ? 
איך האביב יודע שהגיע הזמן ? 
ולאן האוניות מפליגות , לאן ? 
מי אוהב אותך יותר ממני ? 
מי מצחיק אותך כשאת עצובה ? 
עד מתי תהיי שלי ? 
ולמה את שותקת ? 
למה יש מלחמות וכאב ? 
למה אלוהים לא מתערב ? 
למה כשאת כאן זה עושה לי טוב ? 
למה יש אנשים שחיים ברחוב ? 
איך האביב יודע שהגיע הזמן ? 
ולאן האוניות מפליגות , לאן ? 
ארקדי , עוזר לדמעות לצאת . 
אותי רק מעציבים עוד יותר כשאני עצובה.אז אני שותקת , דמעות בקצה העין . 
מסתלקת , רוצה לבכות לבד , לא לענות על השאלה למה . 
אין סיבה ויש הרבה סיבות . 
נמאס לי מכל האנשים המאושרים מסביבי . 
נמאס לי מהאגואיזם שחוגג בכל פינה . 
אחת מעליבה , שניה מפייסת וכשאני הולכת לשלישית היא עושה טובה שהיא מתייחסת אלי ואני בוחרת לצאת משם , ללכת לבית שלי ולא לענות לטלפונים , לא לזאת שלא מבינה למה הסתלקתי מהדירה שלה אחרי 5 דקות ולא לזאת שהעליבה אותי מלכתחילה . 
סממנים מוקדמים של דכאון יומולדת . 
ככה אני מנסה להסביר את המצב רוח שנחת עלי ומבינה שזה לא המקרה . 
זאת העייפות מכל השעות שאני בעבודה , בתוספת ההרגשה שאני לא יודעת לאן אני הולכת . 
אם אמנון יצחק היה תופס אותי לשיחה היום , הוא היה יכול לשכנע אותי די בקלות להאמין . 
הרבה זמן לא הרגשתי כל כך בודדה . 
רציתי רגשות וקיבלתי ... 
.. 
. 
אם היה לי כסף הייתי נוסעת להתבודד קצת בחו"ל . 
החלטתי שאני מוצאת לי חופשה זולה ונוסעת . 
500 ש"ח לא ישנו את המצב הכלכלי שלי ועם כל השעות הנוספות שאני עושה בשבועות האחרונים אני יכולה להרשות לעצמי . 
כנראה שזה יהיה סיני . 
שלי מוכנה להצטרף אלי , בתנאי שאנחנו ישנות במלון , אני תוהה אם זה לא יגרום לפספוס של חלק מהחויה ואולי כדאי לי פשוט לנסוע לבד . 
