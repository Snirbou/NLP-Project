יש מחשבה כללית בעולם שאנחנו אמורים ללמוד מהתנסויות העבר . 
המחשבה שמה שלא הורג מחשל ושמכל הטעויות שלנו אנו מחכימים . 
אבל האמת היא שאני חוזרת ומרגישה מטומטמת בכל פעם מחדש . 
שקדתי והשקעתי וישבתי עם המון בגרות . 
אחת חדשה , זאת אומרת , כזאת שלא הייתה לי פעם . 
וכשאני אומרת פעם , אני מדברת אפילו על הקיץ שעבר . 
למדתי יחד עם חברה , פתרתי שחזורים של מבחנים , סכמתי , קראתי , יזעתי . 
כביכול עשיתי את המיטב , אבל בסופו של דבר יצא לי מזה ממש כלום . 
העולם הזה כל - כך מלחיץ . 
אני מתכוונת , איך זה אפשרי שאני אהיה חייבת להוציא לפחות 95 , אחרת אף אחת לא ירק לכיוון שלי ואין לי שום סיכוי ? 
זה פשוט לא הגיוני ולא אפשרי . 
בשער אני לוקחת ריטלין ובכיתה מרגישה את עצמי שוקעת עמוק יותר אל תוך הכיסא . 
המחשבות מתייצבות ואני יכולה לצטט במידה מדהימה את כל מה שהיה כתוב לי במחברת ובספר . 
אבל ! 
( וזה החלק המטריד ) זה לא עוזר לי , משום ששום תשובה לא באמת נראית כמו זאת בספר . 
ו ! 
למדתי כבר בשנה שעברה שהאוניברסיטה ללא כל ספק לא מעודדת לאיזשהי מחשבה ביקורתית או להסקת מסקנות . 
הפקולטה שלי בהחלט מצפה מאיתנו לשנן כמו תוכים ולא להמציא ולו מחשבה אחת מקורית במבחן . 
משמע - אני במלכוד ואין לי שום מושג איך אני אמורה לענות . 
אני חוזרת הביתה ואני רוצה לבכות ואני מרגישה שאין שום דרך שבה אוכל להשתפר . 
אני לא מצליחה להבין איך סטודנטים אחרים מסוגלים להכריע . 
אני מצביעה ומבקשת מהמורה לפרש לי את העברית . 
אני שואלת אותה האם כשמדובר על אותו שלב הכוונה היא שלא יכול להיות מדובר על שני שלבים . 
היא אומרת שהיא לא יכולה לעזור לי . 
אני מנסה לשכנע אותה שהניסוח מאוד לא ברור . 
עוד אני מנסה ומצטטת את ההגדרה ואומרת לה שבאמת שאני יודעת את החומר נפלא , הוא פשוט לא תואם את מה שכתוב לי על הדף . 
היא מצידה מתעקשת שהיא לא יכולה לעזור לי . 
והיא דווקא מהמרצות הנחמדות . 
אמא שלי אומרת שזה מוקדם מכדי לוותר . 
זה מוקדם מדי לפסוק שזה לא מתאים לי . 
היא צודקת , זה אכן מוקדם . 
השאלה שנותרת כעת , זאת שבאמת מוכרחים להכריע לגביה , היא האם מידת התסכול שלי שווה את זה ? 
האם אני מסוגלת להמשיך לספוג את כל הכשלונות האלו ולהמשיך להאמין שאני באמת מוכשרת ושאני באמת יכולה ? 
אחלה לי הפסיכולוגית שלי בהצלחה במבחן החיים . 
אמרה לי שאעשה מה שאני רוצה . 
וכך אכן היה - הלכתי לגליה , הלכתי לישון , קמתי חולה ולא הלכתי לעבודה ( ! ) . אבל דווקא מהמבחן הטיפשי הזה , שבו אמרה שאין לה ספק שאצליח , ולי היה גם היה ספק , יצאתי בהרגשה גרועה . 
לך היה שיער ארוך אסוף בקוקו גבוה ומכנס שהעיד שאת מלאכית , ואני חשבתי שאת יותר יפה מבתמונות . 
שתקת הרבה ואני דברתי את כל הפער בינינו . 
בסוף אמרת שאת מרגישה שאני בריאה לך , ואולי לא הייתי כל - כך רעה אז אחרי הכל . 
ידעתי להגיד דנה - דנה בשרשרת ולהתקשט בעגילי טינקרבל . 
הייתי אופטימית וחשבתי שברגע שהחיים יתחילו , הם יעטפו אותנו ויחייכו אלינו . 
נלמד להיות עוד קצת בלרינות קטנות לפני שנרקוד בלהקה נחשקת , ונצליח . 
נלך לאוניברסיטה , לפקולטה שהכי רצינו , ונסיים בהצטיינות . 
נמשיך לתואר שני ובעל וחתונה ובית וגינה . 
כלב ושני ילדים והרבה פרחים פורחים . 
אופניים יעמדו לנו בחצר . 
מסתבר שאת כלל לא ידעת לרכב על אופניים , ואני נשבעתי בכיתה ח' שלא ארכב עוד לעולם . 
אבל דברים צריכים להיות מסודרים בשורה בשביל לצאת פוטוגניים בתמונות . 
צלמתי אותך בשחמט ואהבת בעיקר את התמונה של החוליות . 
יש משהו חד וחלק בעצמות , גם אם קצת דוקרני . 
האגן , למשל , אפשר לנענע אותו מצד - צד או להדביק לריצפה . 
אפשר לשמור עליו נייטרלי . 
לעיתים הוא מכאיב כשמנסים להתכרבל . 
אצל מישה ברטון זה בולט במיוחד . 
אמרת לי פעם שאני דומה לה . 
אני לא הכרתי אותה וחשבתי שיש לה עיניים כחולות ושיער בלונדיני , ומה הקשר בינינו בכלל . 
הצעת שזה משהו בהבעות , ורק כשעברנו מהוט ליס , ראיתי שידורים חוזרים של ה - O.C , והבנתי למה את מתכוונת . 
לאחרונה איששו את העובדה שגם לשרלוט מסקס אני דומה . 
חשבתי שאם אראה בצורה מסויימת ואלמד את הטקסים הנכונים , אגיע למה שאני רוצה . 
חלמתי על הבוהמה ועל הרבה כוסות קפה . 
לא שתיתי קפה בכלל . 
אפילו לא הפוך על סויה והייתי ילדה . 
לא הייתי בורגנית ולא היו לי גל וגיא וגייז . 
היו לי הרבה חלומות וחצאיות שבדיוק קניתי והאמנתי שיעשו אותי מישהי אחרת . 
רציתי נורא להיות מתוחכמת ויפה ולברוא את עצמי מחדש . 
לא התכוונתי להשאר הכלבה הסנובית שלעיתים מסתננת לי בין השורות . 
למשל כשאני שולחת לך אימייל שכולו פאסיביות אגרסיביות על איך לא באמת מתחשק לי לפגוע בך . 
אנחנו כמו בריפיט , אבל לא . 
פשוטות קצת פחות , יותר חולות וקמטים ומשקעים שעברו עלינו . 
אספנו חוויות בתרמיל הכחול שלך ובשלי שהיה ירוק , אחר - כך בורדו והיום הוא של קרוקס ואני לא במיוחד אוהבת אותו . 
מתקדמות אבל עדיין בונות ארמונות קלפים שעושים להם " פו " והם מתפרקים ונופלים ואנחנו נופלות איתם . 
העבר משתחזר ולנו יש נטייה לחזור לדפוסי התנהגות ישנים . 
אני לא רוצה לראות איך הכל קורה מחדש . 
הפעם נשרוד את יולי ואת אוגוסט ונשרוד את ספטמבר . 
תהיה דנה . 
תהיה טיסה , שוב . 
ולא אלך לצבא אבל כן לאוניברסיטה , ואת לא תצטרכי להתפטר מהעבודה . 
נהיה ביחד ונעבור את זה הפעם . 
יהיה סנטר ופוקוס ומרכז והמילים ידייקו . 
האישה המחורבנת הזאת מתקשרת אלי ואומרת לי שאני חייבת לבוא מחר לרופא . 
היא קוראת לי אהובתי ואומרת שהיא כל - כך מצפה לראותי , בעזרת השם . 
ולעזאזל , בחיים אפילו לא דיברתי איתך ומה בדיוק את רוצה מחיי , ומה פיתאום חייבת ? 
אני לא חייבת כלום , בטח לא לך . 
אבל עושה טובות כל היום לכולם . 
אז ביום שלישי אני נוסעת לפתח - תקווה , שאין בה שום תקווה כלל ( חה . 
כמה נדוש ולא שנון מצדי ) . 
אנ'לא רוצה לשם ולא רוצה את השבוע הזה שאני מאפשרת שיכפה עלי . 
רוצה ללכת לפילאטיס ופילאטיס ולהטביע רצפת אגן עמוק אל תוך מזרן . 
לסיים כבר עם מה שאני צריכה לסיים . 
עם ההדרכה והאוניברסיטה והעבודה , וכל הלהיות ילדה טובה ירושלים שעושה מה שמבקשים ממנה , אבל כל הזמן מאשימים אותה האשמות פרועות לגבי אגואיזם . 
נמאס לי לקום ב - 5 בבוקר , בחיי . 
נמאס לי לחייך ושצועקים עלי כל הזמן ( כולל הפסיכית מהמרפאה בפתח - תקווה ) . 
אני מעבירה יום שלם בלצפות בעצמי מהצד . 
אני רצה ממקום למקום - צפונה ואז לדרום . 
ברגל , במונית , במכונית , במטוס . 
אני אומרת שאני שונאת את השבוע הזה עוד לפני שהוא מתחיל . 
אני זרה לעצמי ומוזרה ( לא יאמן כמה פעמים השתמשתי במילה הזאת היום ) . 
אני יום אחד בלי ביחד ועם הרבה לבד והתהפכו לי החיים ואני צריכה ללמוד עכשיו , אבל כותבת בבלוג שאני מזניחה מאוד לאחרונה . 
ולא מציירת ולא לומדת ספרדית או רוקדת או עושה משהו לנפש . 
ולא רוצה לאכזב אף אחד . 
ולא מבינה , פשוט מסרבת להאמין שאני שוב עצבנית ועצובה ומתוסכלת , ורק רוצה לפרוש מהכל ולהרים ידיים , ולהגיד שיזדיינו להם החיים . 
