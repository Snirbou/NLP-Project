היום חגגנו לגיסי יום הולדת ... והיה צריך עוגה . 
אם לאפות אני אוהבת יצירתי ובריא . 
לכבוד היום הולדת שחלה בדיוק היום . 
הזמנתי אותו וב"ב לארוחת שבת חגיגית . 
בלי עוגה הרי זה יהיה פסול מעיקרו . 
אז הלכתי אחרי הלב ועונות השנה והחלטתי להמר על עוגת אבטיח .... פרי מוחי הקודח . 
קודם . 
לפני הביס הראשון , התרעתי שזה משהו שאין לי אחריות עליו . 
ושיקחו קודם ביס קטן . 
אבל אחרי שהם מאוד התלהבו וחצי עוגה גדולה נטרפה מהר . 
אחרי ארוחה גדולה . 
אז הנה לכם הרעיון . 
שומרים בצד את כל קליפות האבטיח מהאבטיח הגדול שאכלתם השבת . 
חותכים לרצועות של כ 3 סנטימטר . 
מקלפים את כל הקליפה הירוקה כהה . 
מקצצים במעבד או חותכים לחתיכות קטנות של חצי ס"מ על חצי ס"מ . 
שוטפים מכניסים לסיר ללא תוספת מים , מוסיפים שתי כוסות סוכר . 
גרדת לימון מלימון שלם סוחטים את כל תכולת הלימון לסיר כולל ה " בקבוקים " מבשלים מכוסה כשעה . 
מקבלים הרבה נוזל מתוק וחתיכות פרי צפות . 
מכינים מתכון של עוגת תפוחים : 3 כוסות קמח 5 ביצים כוס סוכר שקית אבקת אפיה 2 שקיות סוכר וניל 2/3 כוס שמן 3/4 כוס נוזל המסיר של הקליפות המבושלות שמים בקערה קודם את החומרים היבשים ( קמח , סוכר , אבקת אפיה , סוכר וניל ) מערבבים ואח"כ את שאר החומרים מוסיפים 2 כוסות מהקליפות המסוננות והמבושלות לבצק מערבבים ואופים בחום בינוני . 
את הקליפות שנותרו והמים ממשיכים לבשל עד שאין נוזל כלל . 
והעסק כמעט יבש . 
מקררים ומאפסנים לריבה טעימה . 
בהצלחה . 
