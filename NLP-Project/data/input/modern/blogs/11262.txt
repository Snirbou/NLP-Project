מסתבר שלדמיון האנושי אין גבולות . 
ובכלל , מי שעיסוקו האובססיסי בפינגווינים הפך למרכז חייו , לדמיון שלו לא רק שאין גבולות , גם אין התחלה , אמצע וסוף . 
הפעם אנחנו לא חובטים בפינגווינים , אלא מקפיצים אותם לאלבטרוסים . 
ויש גם קנגורו . 
אמרתי סטיות , או לא אמרתי סטיות ? 
אני כבר הרבה זמן לא קליינטית קבועה של תחנות המוניות בתל אביב . 
יש לי אוטו , וב - 99 % מהמקרים אני אעדיף להשתמש בו , גם כשאני שיכורה לגמרי , מה שלא קורה הרבה לצערי ( ד"ש למשטרת ישראל ) . 
אבל יש לפעמים מקרים בהם אני מעדיפה לשרוף 40 שקל על מוניות הלוך - חזור מאשר לשרוף חצי שעה בחיפוש חניה ו - 140 שקל על דו"ח . 
אז היום נסעתי קצת במוניות . 
והנה מבחר הערות והרהורים : למה הסדרן של תחנת המוניות אומר תמיד בקול מאיים " לרדת ! 
" , כשאני מוסרת לו את הכתובת ? 
הלא יוכל הנהג ירום הודו להמתין כמה דקות עד שארד למטה ? 
אני זו שצריכה לחכות ברחוב כמו כלבה ? 
למה כל כך הרבה נהגים עדיין מתעקשים לנהוג עם גיר רגיל בתוך העיר ? 
לא נמאס לכם ? 
נהג חביב , זה לא נראה לך שהנוסעים שלך עלולים להילחץ קצת מזה שמנורת ה - Air Bag שלך מהבהבת ללא הפסקה ? 
אם אני טורקת את הדלת חזק מדי , הם מתעצבנים . 
אם אני טורקת חלש , הדלת לא תיסגר . 
מה הם חושבים , שהדלתות שלהם עשויות מחרסינה ? 
מי החליט שנתן זהבי הוא מלך העולם ? 
האם אתם חושבים , נהגים יקרים , שאם תכתבו את שם הנהג בצורה הכי עילגת ועקומה על דף נייר מסמורטט , אנחנו לא נתאמץ לקרוא במקרה שיבוא לנו לדפוק לכם תלונה ? 
לא מפריע לכם לנהל את השיחות הכי אישיות עם האישה שלכם בדיבורית בזמן שיש נוסע במונית ? 
או שאנחנו באמת אוויר עבורכם ? 
אין משהו יותר מעצבן מנהג מונית ששואל אותך " איך מגיעים " לכתובת שביקשת . 
אם הייתי יודעת , סביר להניח שלא הייתי לוקחת מונית , נכון ? 
לא עושים לכם איזה מבחן לפני שאתם מקבלים את הכובע ? 
בסך הכל תל אביב היא עיר קטנה . 
זה לא לונדון . 
אפשר להפעיל מזגן בקיץ , לא יקרה לכם כלום . 
זה די דבילי מצדכם להסתיר את המונה . 
בסוף הרי נגלה כמה זה עולה לנו . 
אם אני מבקשת להגיע לאיזור שכרגע יש בו עומס תנועה , זה לא מפני שבא לי להיתקע איתכם חצי שעה במונית עם רדיו מחרקש , זה מפני שאני צריכה להגיע לשם וזהו . 
אז לא יעזור לעשות פרצופים ולקטר . 
לי זה עולה יותר . 
אם אתם רואים בחורה שמחזיקה שקית עם קרח צמודה לפרצוף , או שהיא מדברת כמעט בלי להזיז את השפתיים , זה כנראה סימן שהיא עברה טיפול שיניים כזה או אחר בדקות האחרונות . 
אל תנסו לפתח איתה שיחה . 
אין לדעת איזו כמות של דם עלולה להתפזר לכם באוטו . 
תפסיקו להעמיד פנים שאין לכם עודף , ואל תעשו פרצופים כשמביאים לכם שטר של 50 שקל . 
כסף זה כסף , ואת מטבעות ה - 10 שקלים שמקשקשים לכם בקופסת הפח ליד ההילוכים אני שומעת עד לכאן . 
והכי חשוב - תפסיקו לשאול אם להפעיל מונה . 
שמועה אומרת שאתם חייבים , אז חלאס עם הנסיונות האלה לקמבן את כולנו . 
אם להיות נהג מונית זה לא משתלם , תחליפו מקצוע , ואל תגלגלו עלינו את העלויות . 
אז זהו , שהוא לא התאבד , גם לא הסתובב , וגם לא אכל לחם עם בצל . 
הכל המצאה אחת גדולה של דיזנגוף 99 . 
ואני לא ידעתי . 
ולמה השיר הזה בכלל מסתובב לי בראש ? 
אה , זה כבר סיפור אחר וכנראה שלא יסופר בפעם אחרת . 
מי שצריך לדעת , אני מניחה שיודע . 
בערבות הנגב / עממי מה אפשר לעשות עם 6 מסמרים ? 
אולי מגירה קטנה ? 
לתלות 6 תמונות ? 
אפשר גם לחטוף אותם בראש , כשבאתר הבנייה בו אתה עובד , רובה מסמרים ( Nail Gun ) מתחיל להשתולל ויורה לכל עבר . 
כך קרה לאיסידרו מחיה , בן 39 מלוס אנג'לס . 
האיש שרד . 
למסמרים שלום - הצליחו לשלוף את כולם מפרצופו . 
יש אנשים שיש להם יותר מזל משכל , ויותר מסמרים מרקמת מוח . 
Mars Bar . 
מממממממממ ... 
.. 
. 
למי שבמקרה לא יודע , לא מדובר בפאב על המאדים , אלא באחד הממתקים הטעימים והדביקים ביקום . 
מארס , בעברית , חטיף שוקולד עם קרמל , חטא קדמון ענוג ומופלא . 
משהו שכבר מזמן לא נגעתי בו . 
אני זוכרת שבקורס הקצינות אבא שלי שלח לי חבילה מלאה בממתקים , וביניהם שקית של מיני - מיני - מארס , בגודל סוכריה . 
נהגתי למלא בהם את כיסי , ואני וחברתי הכוניפה טחנו אותם בהסתר בשיעורים . 
זה החזיק אותנו ערות , לפחות . 
בכל מקרה , כמה מארס כבר אפשר לאכול ? 
מסתבר שיש אנשים מוזרים בעולם . 
אישה מסתורית , שמעריכים כי היא לבנונית , קנתה 10,656 חתיכות מארס בחנות אחת בלונדון . 
האישה ניצלה מבצע שהיה במקום ( 5 מארס בליש"ט ) ושילמה כ - 2,100 ליש"ט על כל העסק ( תכפילו ב - 8 ותקבלו את הערך בשקלים ) . 
בהתחלה המוכר לא האמין לה , אבל אחרי שהיא שלפה חבילת שטרות יפה מהכיס , קילפה שטרות של 50 ליש"ט ונתנה לו מזומנים וטקילין , הוא הוציא בשבילה את כל הסטוק , ועזר לה להעמיס 220 ארגזי מארס ללימוזינה שלה . 
בחנות מעריכים כי האישה חזרה לארץ הולדתה , שם קשה להשיג מארס . 
שאלות והערות טורדניות:זה מזכיר לי את דודה שלי . 
כל הבית שלה מלא בדברים ש " היו במבצע " . 
אחלה מבצע , אגב . 
כמה ילדים רעבים אפשר להאכיל ב - 10,656 חתיכות מארס ? 
כמה ילדים רעבים אפשר להאכיל ב - 2,100 ליש"ט ? 
כמה חורים בשיניים אפשר לעשות עם 10,656 מארסים ? 
כמה זמן זה מחזיק באקלים הלבנוני ? 
האם היא תספיק לכלות את כל המלאי ? 
האם היא תאכל אותם בסכין ומזלג?יש לי הרגשה שנפתח קיוסק בביירות שמוכר רק מארס . 
ובטח ב - 2 ליש"ט לחתיכה . 
לפחות . 
בשביל זה יש ללבנונים כסף , אה ? 
מממממממ ... 
.. 
. 
Mars Bar ..... 
.... 
... 
.. 
. 
יש משהו מאד יפה בדרך לירושלים . 
העיר עצמה מגעילה בצורות קיצוניות , ומעצבנת במיוחד בכל הקשור לניווט בה , אבל הדרך אליה ממש קסומה ומרגיעה . 
נוף ירוק , שדות חיטה , מטוסים בשמים , כביש שהוא משובש רק למחצה . 
די נחמד . 
והכי כיף , בשעות האלה , זו השמש שמחממת את פנים הרכב ועושה אותו נעים ומזמין , ובצירוף מינון נכון של מיזוג , קיבלתם את הטמפרטורה האידיאלית . 
וכך יכולים אנשים עייפים , ששנתם מועטה לאחרונה , לישון שינה עריבה , מתוקה וחלקה . 
הם פשוט נרדמים באמצע משפט , באמצע סיפור . 
כה גדולה היא העייפות . 
כך הם יכולים לנוח רגע מהמחשבות , לסמוך על הנהגת המופרעת שלידם שתנהג בצורה חלקה ותביא אותם הביתה בשלום . 
ככה , עייפים ומותשים , אבל עם עוד 40 דקות שינה באמתחתם , הם יכולים להתעורר באיילון ולשמוח על זה שהם הגיעו סוף - סוף הביתה , ומחר אין עבודה , והכל נראה יותר טוב . 
בכלל , הכל נראה הרבה יותר טוב אחרי שמשתינים . 
כן . 
פיפי טוב וארוך אחרי התאפקות ממושכת משול לחצי זיון לפחות , עם אופציה להרחבה . 
תענוג . 
ולשמוח בשביל מישהו שנוסע הרחק מכאן , זה גם עושה טוב . 
לפחות מישהו מגשים את המשאלות שלו . 
אני חושבת שאני אתגעגע . 
ויום שבו לא עובדים ורק מתבטלים קצת מול הטלוויזיה . 
גם זו נחמה , גם זה רוגע . 
בינתיים , זה יותר טוב מכלום . 
תמיד תהיתי , באמת , מה היה קורה לו הייתי מערכת הפעלה . 
אז עשיתי את המבחן הזה , ולהלן התשובה : נחמד להיות מקורית . 
ועוד יותר טוב לא לצאת Windows ! 
שמועות ותיקות בנושא הספר ה - 6 בסדרת הארי פוטר מקבלות בימים האחרונים חיזוקים מכל מיני מקומות באינטרט . 
השמועות מדברות על כך שהספר הששי בסדרה ייקרא " הארי פוטר ולפיד הלהבה הירוקה " , או באנגלית : Harry Potter and the Green Flame Torch . 
האם נשרוף את וולדמורט עם הלפיד ? 
Only time will tell . 
ובינתיים - הספירה לאחור לסרט השלישי ממשיכה . 
עוד חודש למניאק . 
( ותודה ל - mefageret girl על התיקון ) 
