יום כזה . 
כשלא טוב לי אני רוצה לברוח במקום להתמודד - לנסוע לאיזה ארץ רחוקה ולהתחיל מחדש . 
אם אני בוחנת את הרעיון הזה מבחינה רציונלית , מהר מאוד אני מבינה שזה לא הפתרון וגם אם אני אחצה אוקיינוסים , זה לא יבטיח לי שקט נפשי , סיפוק ואושר . 
רגעים קטנים יש רגעים שאני מרגישה אותו בא , החיוך מרוח לי על הפנים ואני מרוצה . 
השבוע כשעברתי בשדרות רוטשילד וגיליתי את התערוכה של הפרים נפעמתי לכמה דקות והייתי שמחה שאני גרה בתל אביב . 
הרגעים האלה יכולים לבוא בלי שום סיבה מיוחדת - סתם כי המזג אויר מוצא חן בעיני או כי אכלתי משהו טעים או בגלל שמישהו אמר לי מילה טובה . 
רגעי תסכול העבודה שלי מספקת לי הרבה רגעים רעים . 
אני עצבנית , מתוסכלת ואפילו מתקרבת לתחושות מרמור . 
לא רוצים לקדם אותי , בגלל שלל סיבות ( חוסר ניסיון בתחום והערכה ש - Psycho boss יתנגד לכך שאני אעבור תפקיד ) . 
השבוע אפילו חשבתי על דרך לגרום לו לפטר אותי . 
אני אשמח לחתום אבטלה ולנוח בבית איזה חודש - חודשיים . 
כשמתווסף לתחושת התסכול מהעבודה חוסר שביעות רצון מתחומים אחרים , אני נהיית מדוכדכת . 
שקיעה מדהימה בגוונים של כתום טל לידי ואני מביטה בצבעים של השמים ומצטערת שאין לי מצלמה לצלם את הפלא הזה . 
השמים כאלה יפים - בכל שעה יש בהם שילובי צבעים שונים ואני רוצה לצייר אותם על הקירות , להתעורר עם שלל צבעים מסביבי . 
אבל הקירות שכורים , כמו הדירה ובעוד כמה חודשים אפרד מהם לצמיתות . 
נמאס לי מהזמניות של החיים שלי - העבודה זמנית , הדירה זמנית , המשקל שלי זמני . 
חסרה לי קביעות - דירה משלי , מכונית ובן זוג . 
ענייני דימוי עצמי יש לי נטיה להוציא דברים מפרופורציה ברגע שלא טוב לי . 
הדבר הראשון שנפגע זה הדימוי העצמי שלי . 
אני יכולה לקום בבוקר , להסתכל במראה ולהיות מרוצה ממה שאני רואה . 
אני יכולה לחשוב על משהו , או לדבר עם מישהו ולהבין שבורכתי בחכמה ואינטיליגנציה . 
וכשרע לי , מספיק רמז קל כדי לערער את הבטחון העצמי שלי ולגרום לי להרגיש " לא מספיק " . 
זה משהו שעלה בטיפול הפסיכולוגי שעברתי , אבל עדיין לא מצאתי את הכלים לטפל בו . 
פתרונות אולי אני צריכה לחזור לטיפול . 
אבל אין לי כסף . 
אין לי מאיפה להביא 1000 ש"ח כל חודש למטרה הזו , מה גם שיכול להיות שבעבודה הבאה שלי אני ארוויח פחות מהמשכורת הנוכחית ואצטרך לקצץ גם ברמת החיים הנוכחית שלי . 
