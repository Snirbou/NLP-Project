בכלל לא תכננתי לכתוב על הנושא הזה , לא פה בכל אופן . 
תכננתי להשאיר הכל אצלי בראש , ולא להשאיר עדות לכך שאני חושבת מחשבות כאלו . 
אני מקנאת . 
מקנאת באנשים , מקנאת בחיים שלא יכולים להיות לי . 
לאחותי הקטנה יש חבר . 
ואני כל כך שמחה בשבילה שמחה שהיא כל כך מאושרת . 
ומצד שני אני תוהה , מה לא בסדר אצלי , שלה יש כל כך הרבה מחזרים , ולי אין . 
היא מוקפת באנשים שאוהבים אותה , והיא אותם , ואני לא . 
ואני יודעת שאסור לי לחשוב מחשבות שכאלו , אני יודעת שזה לא בריא להסתכל כל היום על הדשא הירוק של השכן , אבל לעיניים שלי יש רצון משל עצמן . 
וזה לא נכון לומר שאני לא מוקפת באנשים שאוהבים אותי , זה לא נכון בכלל . 
כי יש כאלו . 
אומנם מעטים יחסית אליה , אבל יש . 
ולפעמים כשהיא עצובה , ומדוכאת ומסוגרת העצמה , אני מרגישה שאני הדוברת בשיר " הילדה הכי יפה בגן " . 
כי , כשהיא עצובה , אני לא מבינה איך אפשר להיות עצובה , כשאת הילדה הכי יפה בגן . 
דיברתי איתה על זה אתמול . 
חשבתי שזה לא טוב שאני אשאיר את התחושה הזו בבטן . 
ואתמול הבנתי , מאיפה נובעת הקינאה הזו . 
במובן מסויים אני מרגישה החמצה . 
היא נהנת מהחיים , ואני , כשהייתי בגילה , לא נהנתי מהם בכלל . 
לא עינינו אותי החיים . 
רק " לימודים " , זה מה שהיה חשוב לי אז . 
והיום - רק היום אני מבינה כמה הפסדתי , וכמה זה קשה להשלים את החסר , כי אני לא אוכל להיות בגיל שלה שוב . 
אי אפשר להחזיר את הגלגל לאחור . 
בשיחה שלנו , איכשהו הגענו למעל החברים . 
היא פתאום נזכרה שנטלי צילצלה אליי . 
היא שונאת אותה . 
נטלי מעצבנת אותה . 
גם אותי האמת . 
נטלי היא בנאדם אינטרסנט שכזו . 
אם היא לא רוצה ממך משהו , היא לא תתעניין , לא תתקשר . 
ואני מוקפת באנשים כאלו . 
מוקפת בנצלנים , אינטריסנטים . 
היא הציעה לי להחליף את הסביבה להשאיר רק את החברים האמיתיים ולא את האינטרסנטים . 
אבל אני לא יכולה לעשות כזה דבר . 
כי אז לא ישארו לי חברים כלל . 
וזאת אם ניתן להגדיר אותם כחברים . 
אני חושבת שנדבקתי בזה , באינטרסנטיות הזו . 
זה מחלה . 
כולם חולים בזה . 
אם אין לך סיבה שתועיל רק לך , אתה לא תבוא ותדבר עם הבנאדם . 
אז נכון , יש כמה יוצאי דופן , אבל הם מעטים . 
אני חייבת לשנות את עצמי , את דרך החשיבה שלי , את המראה שלי , את הגישה שלי , לרפא את המחלה שחליתי בה שנים כה רבות . 
אני צריכה לבטוח יותר באנשים , להיות יותר חביבה אליהם . 
אני צריכה להתקרב עד כמה שאני יכולה , כדי להיות אותה ילדה הכי יפה בגן . 
וכשאני אני אומרת זאת , אני לא מתכוונת לאחותי , או להיות " יפה " , אני מתכוונת להגיע למצב שבו אני זאת עם החיים המושלמים כביכול . 
אני התמימה , התמה , ששואפים להיות . 
אבל אני לא רוצה שמישהו יקנא בי . 
אני רוצה להגיע לאותה ילדה , שאני שואפת להיות . 
שאני כל כך מקנאת בה . 
ילדה שמורכבת מכמה וכמה תכונות שאני מעריכה ומעריצה . 
ויקח לי זמן עד שאני אהיה הילדה . 
והייתי צריכה להתחיל עם המסע הזה קודם . 
אבל להסתכל על העבר זה מסיח מה " עכשיו " . 
כן . 
לא עשיתי את זה עד עכשיו . 
אבל עדיף עכשיו מאשר אף פעם לא . 
לא ? 
ושוב מצאתי את עצמי איתם , עם האלה שתמיד לא יגמרו להם המילים , עם האלה שכולם תמיד אוהבים . 
שמחים , צוהלים ורועשים . 
כולם מרגישים כל כך שייכים , כל כך מתאימים זה לזה , חוץ ממני . 
כל הערב שתקתי והיה לי משעמם . 
ואני ידעתי מראש שיהיה ככה . 
ידעתי ובכל זאת באתי . 
ואני לא יודעת מה שאני עושה שם באמת , ומה הם מוצאים בי . 
האמת , שהם לא ממש מוצאים בי משהו , זה היה רק חד פעמי , בגלל זאתי שאירגנה את המסיבה . 
גם איתה אני לא כל כך מתקשרת , אבל אני יותר קרובה לה מאשר לאחרים . 
ומזלי , שגם יעל השתעממה איתי , ובידרה אותי קצת . 
לפחות לא הייתי היחידה שהרגישה לא שייכת לשם . 
והיו קטעים בהם ישבתי ושתקתי . 
הסתכלתי עליהם ועל המנהגים המטופשים שלהם , צוחקים אחד על השני , יורדים אחד על השני , ואחר כך מרכלים על השני מאחורי הגב שלו . 
אני מרגישה כל כך חסרת ביטחון אחרי שאני מתראה איתם . 
ואם גם ככה אין לי ביטחון , אז קל וחומר . 
אני צריכה שינוי בחיים . 
נמאס לי משיגרה , נמאס לי מהחיים המשעממים שלי . 
דיברתי על זה עם כמה אנשים . 
אמא אמרה לי " תמצאי חבר " , ואני גיחכתי , " כן בטח " . 
עדי אמרה לי " תסתפרי מדורג " , ואני חשבתי שזה לא שינוי מספיק משמעותי בשבילי . 
רק יעל איכשהו אמרה לי את מה שרציתי לשמוע " תעשי ספורט , תרצי קצת " . 
אני באמת צריכה לעשות את זה . 
כי אם אני אעשה את זה אולי רק אז אני אפסיק לקנא בכל בת שאני רואה . 
יש לי אישיות דפוקה . 
וגם אני צריכה לשנות את המלתחה שלי , את דרך החשיבה שלי , ואת עצמי . 
ואתמול בלילה , לפני שנרדמתי , נזכרתי מה עוגי אמר לי . 
" תבטיחי לי שלא תשתני " . 
ואני אמרתי לו שאני לא מתכוונת להשתנות בתקופה הזו . 
ואני מרגישה שאני מאכזבת אותו , כמהה לשינוי , כשהבטחתי לא להשתנות . 
אבל " שיגרה זה רע " . 
ונמאס לי משיגרה . 
נמאס לי מהשיעמום הזה שנקרא החיים שלי . 
כי אין לי חיים . 
אני סתם ילדה משעוממת שלא יודעת מה לעשות בחיים . 
אני צריכה לתקן את עצמי . 
לשנות את עצמי . 
לשפר את עצמי . 
אני צריכה להשתנות . 
אני חייבת שינוי , אחרת אני אשתגע . 
ואני מפחדת משינוי כל כך . 
