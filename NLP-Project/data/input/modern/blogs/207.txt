זה די מצער שאין לי איזה כשרון מיוחד , כי ככה אין לי לאן לכוון את ה - Angst שלי . 
כי הרי מה אני אעשה , אבנה מטוסים שחורים ומיוסרים ? 
טוב , אולי . 
אז אחלוק איתכן חוויות מהפסטיבל . 
כהרגלי בקודש , בראשי פרקים : ההסעה לשם : איחרה להגיע בשעה וחצי . 
בחיפה חיכיתי לאוטובוס במרכז חורב , עם המוני מטאליסטים קטנים ( יחסית , נגיע לזה ) . 
ראויים לציון : - ילד אחד , לא חשוב מאיזו עדה ( רוסי ) , בן 15 למראה עין , חיכה עם אמא שלו . 
בשלב כלשהו של איחור האוטובוס היא שאלה אותי בנימוס " סליחה , מכאן יוצאת ההסעה לפסטיבל הרוק ? 
" בראש שלי עברו תמונות של דם , שרשראות , בעילת בתולות , שחיתת חתולים כדת וכדין ועוד תמוונת מלבבות . 
" כן " אמרתי לה . 
- בחורה שאח שלה היה בגדוד שלי . 
סתם חשבתי שזה ראוי לציון . 
הסיבה לאיחור האוטובוס הייתה , כמובן , שהוא נסע קודם לאסוף את האנשים מחדרה . 
לא , לא אסף אותם , חזר לחיפה , ואז נסענו לאסוף אותם שוב . 
אם חשבתי שהנוסעים מחיפה היו ילדים , טעיתי . 
בחדרה , האוטובוס עצר מול עדר לובשי שחור , גיל ממוצע - 13 , חלקם מעובזרים בניטים שלא היו מביישים איזה נורווגי משועמם שדוקר חברים שלו ללהקה . 
אני תוהה . 
פאק , זה עולה ים כסף השטויות האלה , מאיפה להם ? 
אני בגיל 13 הייתי אוסף עשרות אגורות שבוע כדי לקנות פחית שתיה בבי"ס . 
( טוב , לא ממש , אבל הבנתם אותי , נכון ? ) וכך , המשכנו בדרכינו , לצלילי מגאדת' ואחרי שהנהג החליט שלהיכנס לתוך ראשון לציון בשעות היום עם אוטובוס זה רעיון טוב ( וזה לא ) - הגענו לחוף פלמחים . 
חוף פלמחים אם יש חוף בארץ שאני יכול להגיד עליו " זה החוף שלי " , הרי זהו חוף פלמחים . 
מרחק נסיעה של 15 דקות מרחובות עושה אותו לכזה . 
ואם זאת , אחרי כל השנים האלה , לא תיארתי לעצמי איזה מקום מגניב להופעות זה . 
המקום הזה למעלה וימינה מהכניסה , איפה שבימים רגילים רוקדים סלסה ( שזו גם הסיבה שאף פעם לא הלכתי לשם ) . 
דשא , ספסלי עץ , נוף , במה . 
סוף הדרך . 
סוף הדרך Megadeath לא אדבר על Megadeath נחזור מספר שעות אחורה החוף היה צהוב - כחול כמו תמיד , מנוקד פה ושם בכתמים שחורים , כשבאוויר נשמעים שאגות וגיטרות . 
כל כך יותר טוב מסלסה . 
ים ומטאל רבותי , זה עובד . 
הלהקה הראשונה ששמעתי בהגיעי לשם היתה ה " Secret Band " של הפסטיבל , אשר את שמה זעק הסולן אחרי כל שיר , הלא הם Master Rif , התגלתה כמצויינת ברמות . 
נגינה מקצועית ומדויקת , סולן שמזכיר את ההוא , מהלהקה ההיא ( לכל מי שדיברתי איתו הוא הזכיר מישהו אחר ) . 
בכל אופן , נהנתי מאד , אפילו שהגעתי לקראת הסוף של ההופעה . 
לא הייתה להקה שלא הגיע מעריץ שלה , לבוש חולצה תואמת . 
אנשים שממש היה אכפת להם , היא למשל , ספרו לפחות חמישים . 
גם חולצת ה - Seventeen Migs שלי לא עברה בלי זיהוי . 
כדברי בחור שחילק פליירים " סוונטין מיגז , אה ? " . 
" בהחלט " , אמרתי לו . 
את הפלייר שלו הפכתי למטוס , מי שתהה . 
שיחה לא מזוהה שקיבלתי במהלך ההופעות הובילה אותי לבן , אותו הכרתי בפורום של goth . 
net , והוא הדבר הכי מגניב שיצא משם מאז אותה האחת * . 
האיש גרמני , מתופף , איש מחשבים , מעצב גרפי וכ ו' וכו ' . באופן שאותי קצת הפתיע , היה לנו המון על מה לדבר , ואפילו באנגלית , ואני כבר חשבתי שאני לא יודע לדבר באנגלית . 
בכל אופן , סבבה אגוזים . 
פגשתי את Bloody ( שבטח כבר חשבה ששכחתי אותה ) , תאומת התשליל שלי , כפרה עליה , נשמה , עיניים וכו ' . טבלנו רגלינו בים , אכלנו שוקולד שנמס ויש לה עוד הרבה ללמוד על נשיכות . 
את בסדר את . 
עד כאן , אני בטוח שיש לי עוד , אבל תסתפקו בזה , כי הזמן הוא כמו ארנבת זריזה . 
היו שלום , ולעזאזל ההגהה . 
* בחורה שנפגשנו , הכל היה סבבה , אפילו התמזמזנו קצת , ומאז היא מסננת אותי , לכו תבינו . 
אני לא . 
