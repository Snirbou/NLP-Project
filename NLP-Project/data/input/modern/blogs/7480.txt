לפני יותר מחודש הייתי במיון האיכותי היחיד מאז שהתחילו לזרום לביתי מכתבים מצה"ל ( לרוב עלונים הקוראים לי לבחור בקריירה מרתקת של רופאת שיניים צבאית ) - מיון מאבחנות פסיכוטכניות . 
את המיון הראשון עברתי בהצלחה , ובשני אמרו שישלחו תוצאות תוך חודש . 
חודש עבר , ועדיין לא שלחו לי תוצאות . 
גרוע מזה , כמה ימים לפני שהלכתי למיון השני , קיבלתי פתאום זימון ל - " בדיקת כושר לשירות " . 
ולמקרה שטעיתם - לא מדובר בבדיקת סיבולת לב - ריאה , אלא בבריאותי הנפשית . 
הבדיקה הזאת הייתה אמורה להיות מחר . 
פתאום מתקשרים אלי מלשכת גיוס ודוחים אותה . 
ועדיין לא ענו לי בקשר למיונים . 
כעת ארשום בנקודות את כל המסקנות הנובעות מבליל המילים הזה : 1 . 
לא עשיתי ראיון אישי בצו ראשון , וחוץ מזה הוא היה באמצע י"א . 
ככה שהבדיקה הזאת בטח לא קשורה לצו הראשון שלי . 
2 . 
במיון הראשון למאבחנות עברתי ראיון אישי . 
למרות שעברתי לשלב הבא , ככל הנראה משהו שאמרתי שם גרם להם לפקפק בשפיות שלי , ואני יכולה להניח שהם ביקשו שיעשו לי אבחון נוסף . 
3 . 
אני לא מצליחה לחשוב על משהו חריג שאמרתי בראיון שלי , חוץ מזה שהזכרתי את העובדה שהייתי אצל פסיכולוג כשהייתי קטנה . 
4 . 
כולם אומרים שאני מטורפת שסיפרתי להם שהייתי אצל פסיכולוג , אבל עשיתי זאת מכמה סיבות : א . 
אני לא טובה בלשקר . 
והמראיינת שאלה בפירוש אם הייתי אצל פסיכולוג . 
ב . 
לא חשבתי שזה עניין גדול , היות וזה קרה בכיתה ה '. ג . 
כבר כתבתי את העובדה הזאת בשאלון שמילאתי בצו ראשון . 
5 . 
הסיבה שהייתי אצל פסיכולוג בכלל היא שלא אכלתי כלום כל שנות ילדותי . 
אז לא חשבתי שזה אמור לעניין אותם , אבל במחשבה לאחור , ייתכן שהם חושבים שגם עכשיו יש לי בעיות אכילה והם לא רוצים את זה על הראש שלהם . 
הבעיה היא שאולי אני לא אנורקסית או בולמית , אבל אי אפשר להגיד שהרגלי האכילה שלי בריאים במיוחד . 
6 . 
אם הם ישאלו אותי בבדיקה על הרגלי האכילה שלי , אני ככל הנראה אצרח , אבכה או פשוט אסרב לדבר על הנושא . 
ואף אחת מהאפשרויות לא תציג אותי כאחת שמתאימה להיות מאבחנת פסיכוטכנית . 
אני תוהה אם הם בכלל יחשבו שאני מתאימה לשירות צבאי . 
7 . 
כל העסק הזה הכניס אותי למצב רוח מרד . 
( מלשון " חרא " , לא מרדני ) . 
אוף , חשבתי שרק מטורפים הולכים לבדיקות כושר לשירות האלה ( ועם ירדן הסליחה .. 
. 
) מה הם רוצים ממני ? 
! .. אז אני לא אוכלת עוף , או גבינות , או כל דבר מזין אחר , למה זה צריך להיות העסק שלהם ? 
? 
אני לא הולכת לבית ספר מחר . 
אין לי כוח . 
ולא אכפת לי שיש מתכונת במתמטיקה עוד מעט ושאני אפסיד שעתיים . 
אני אשאר בבית , אשן עד מאוחר , אוכל הרבה שוקולד ואחשוב כמה שאני אומללה . 
גיל קיבל סמל . 
לא חושבים שהוא משוגע . 
גיל הוא מפלצת פז"מ . 
כשאני אהיה בטירונות , הוא כבר יהיה כמעט שנתיים בצבא . 
גיל הוא מאמי . 
אבל זה לא קשור לנושא . 
שלכם , בתקווה שלא ישלחו אותי למוסד סגור , גריני . 
אוווווף , נוסף לכל הצרות גם יש זבוב ענק בחדר שלי . 
סקרה בלו ! 
אתמול בערב נזכרתי שרוחמה ( לכל מי שלא הבין עדיין , מדובר ברודנית שמציקה לי כל כמה זמן בנושא השולי של עבודת הגמר שלי בסוציולוגיה ) דרשה מכל הקבוצה שלי בסוציו להגיע ביום ראשון לבית הספר ולהראות לה את העדכונים האחרונים בעבודה שלנו . 
מכיוון שאני לא אדם אחראי ודווקא כן אדם שאוהב לישון עד מאוחר החלטתי לנצל מספר עובדות ולהפכן למזימה : א . 
רוחמה לא ציינה באיזו שעה עלינו להגיע . 
כמובן שניתן להבין בקלות שהיא התכוונה שנגיע בשעה הראשונה ( 8 ורבע ) אך אם משתדלים מאוד ניתן לא להבין את זה . 
ב . 
רוחמה כבר ראתה את העבודה שלי ואמרה שהיא בסדר , ורק אמרה לי לתקן כמה דברים ספציפיים . 
לכן לא היה לי הרבה מה להראות לה . 
ג . 
תיארתי לעצמי שכל החננות האחרות יבואו ב - 8 ורבע כמו שצריך , ואז יווצר תור רציני אליה ( כל אחד יושב איתה בנפרד ) . 
אז החלטתי לקחת אחריות ולבוא ב 10 , כדי להקל עליה בעומס ( כמובן ) , כדי לתת הזדמנות לאחרים לשבת איתה בבוקר ( שוב , כמובן ) וכדי שאני אוכל לישון עד מאוחר ( טוב , זה באמת נכון ) . 
וחוץ מזה , הייתי אמורה להתחיל רק ב 12 , ככה שאם הייתי באה ב - 8 ורבע ויושבת איתה רבע שעה , היה נוצר מצב של 3 - 4 שעות חלון שבהן לא היה לי שום דבר לעשות . 
אז באתי ב 10 . הראשונה שראיתי כשהגעתי לבצפר הייתה שדמית , והיא אמרה שרוחמה כבר הלכה ואמרה שהיא נורא כועסת שלא באנו ב - 8 . 
זה כבר היה סימן רע . 
אחרי כמה זמן ראיתי את עמי ( המורה שלנו לסוציולוגיה ) והוא אמר שרוחמה כן כאן אבל הוא לא יודע היכן היא . 
חיכיתי עוד קצת ומישהי מהקבוצה פתאום באה ואמרה שהיא ראתה את רוחמה בי"א 5 אבל היא מלמדת ועצבנית ולא כדאי להפריע לה . 
שוב , בטוב ליבי הרב , חיכיתי עד ההפסקה ורק אז ניגשתי אליה , כל זה בשביל לחטוף צרחות על חוסר האחריות שלי ולקבל הוראה להגיע אליה מחר בשעה רביעית . 
נו , טוב . 
אז יכולתי בעצם להשאר בבית ולישון עד 11 , ולבוא לבצפר ב 12 , ובכל מקרה היא הייתה צועקת עלי והייתי באה אליה מחר . 
אני כל כך חסרת הגיון לפעמים . 
בד"כ אני דואגת להביא איתי לבית הספר שתייה , או לפחות כסף לקנות פחית , אך הפעם , היות ובאתי רק לשעתיים וחצי , ויתרתי על זה . 
ודווקא הפעם ( כמו שזה תמיד קורה ) הייתי צמאה מאוד ואפילו הנקטרינה שאכלתי לא הועילה . 
נאלצתי לסבול בשקט עד 12 וחצי . 
אח"כ הלכתי כמו כל יום לסבתא שלי לאכול צהריים . 
אך סבתי לא הייתה בבית ( אחותה שגרה בצרפת נפטרה והיא הלכה לאחות אחרת שלה , לדון בענייני הקבורה או משהו כזה ) וסבא שלי החליט להיות טבח ולהכין לי צ'יפס . 
הוא באמת לקח את התפקיד ברצינות , ואפילו לבש סינר . 
אתם יכולים לדמיין את סבא ש ל כ ם לובש סינר ? 
זה מראה מאוד מפחיד . 
אבל הצ'יפס יצא מאוד טעים , להפתעתי . 
אילו עוד כשרונות סמויים חבויים אצלו שאני לא יודעת על קיומם ? 
בכל מקרה , שתיתי לפחות 2 וחצי כוסות קולה אצלו , ואז הוא הקפיץ אותי לבצפר , כי היה לי קס"ם . 
עוד מעט נגמר קס"ם , והילדים כבר במילא סיימו את רוב המבחנים שלהם , אז סתם ישבנו איתם ופתרנו תפזורת באנגלית . 
ואז שוב הייתי צמאה . 
בהפסקת האוכל מצאתי את הילה ואיימתי עליה באקדח שלוף שתביא לי כסף לקנות פחית ( טוב , פשוט ביקשתי , אבל זה לא דרמטי בכלל ככה . 
) קניתי דיאט קולה קרירה וטעימה וסיימתי אותה . 
ואז נשארתי עוד קצת בקס"ם וב - 16:20 בערך פרשתי לחזרות למסיבת סיום . 
ואז שוב הייתי צמאה . 
זה כבר היה חולני , כי בעצם גם הייתי צריכה להשתין , אבל גם רציתי לשתות . 
מין סתירה לא הגיונית שכזו . 
איימתי על ברוך באקדח שלוף שיביא לי כסף לקנות פחית ( כאן כבר היה לי דז'ה וו , וגם נזכרתי שאין לי אקדח אז זה לא יעיל ) אבל לא היה לו . 
ואז חיים ברמן התקרב לעברנו , ועשיתי דבר ממש ממש משפיל ואמרתי " חיים , יש לך כסף להביא לי לקנות פחית ? 
" . 
והדבר הנורא מכל הוא שחיים אמר " כן , כן , בטח " ומיד הלך להביא לי כסף . 
הרגשתי ממש רע עם זה אבל אח"כ לפחות קניתי פחית ושתיתי והיה לי כיף . 
חיים הורה לי לקנות גם לברוך שתיה , וברוך בטיפשותו שיכנע אותי לקנות בעודף פחית לחיים עצמו . 
של קולה . 
רק אחרי שחזרנו והצענו לו אותה נזכרתי שיש לו בעיות עם סוכר ואסור לו לשתות משקאות מתוקים . 
כמובן שהאשמתי את ברוך . 
ביקשתי נדבה ממורה , איזה מין אדם שפל אני ? 
לוקחת מאדם בעל משכורת נמוכה ממילא את המעט שיש לו . 
בושה , בושה . 
החזרות היו דפוקות כמו תמיד , תודה ששאלתם . 
אם לא סיפרתי עד עכשיו , העסק של החזרות הולך ככה : כל חזרה באים תלמידים אחרים , יש אולי 4 - 5 שמגיעים קבוע והשאר מתחלפים . 
לכן כל פעם מחדש מחליפים תפקידים לכולם וחצי מהתפקידים עדיין לא מאוישים בכלל . 
את החזרות לקטעים עצמן אנחנו עושים ממש גרוע , אבל בגלל שעדיין אין קאסט קבוע , אז מוותרים לנו וממשיכים הלאה . 
מסיבת הסיום שלנו הולכת להיות הטובה ביותר שבית הספר מקיף א' ראה אי פעם , אין בכלל ספק . 
כשחזרתי הביתה שתיתי עוד קצת דיאט קולה . 
אני חושבת שאני מתחילה להתמכר לזה בצורה חולנית . 
הילה אמרה שזה לא בריא ללב . 
מסכן הלב שלי . 
לסיכום , באתי היום לבית ספר לשלוש שעות כשיכולתי לבוא לשעה , מורה אחת צעקה עליי , מורה אחר נתן לי נדבה , והשתתפתי בחזרות לא אפקטיביות בעליל . 
זה בהחלט מוכיח שיש משמעות לחיים . 
שנתראה רק בשמחות ובנאפיס , שלכם , גריני . 
אני : אמא , דיברתי עם האחראי של קס"ם בקשר למשכורת שלי מהחודש שעבר שלא קיבלתי , והוא אמר שזאת הייתה תקלה כללית ואף אחד לא קיבל משכורת בחודש הזה , אז החודש אני אקבל של חודשיים . 
אמא שלי : איזו חוצפה . 
אני : כן , אבל סך הכל הוא לא אשם , זאת העירייה שאחראית לשלם לי . 
אמא שלי : ( בזעם ) אסור להם לשלם לך רק חודש אחרי ! 
זאת הלנת שכר ! 
אני : באמת ? 
מה זה אומר ? 
אמא שלי : במקרה כזה הם אמורים לשלם לך פעמיים את המשכורת ההיא ! 
אני : באמת ? 
? 
אמא שלי : כן , צריך לתבוע אותם ! 
אני : ואי , מגניב , אז בואי נתבע אותם .. 
. 
אמא שלי : באמת נתבע אותם , חוצפה שכזו ! 
אני : למי צריך לפנות ? 
אמא שלי : ( באדישות פתאומית ) עזבי , פשוט תחכי שהם ישלמו לך וזהו .. 
. 
אני : ? ? אני : אבל הרגע אמרת .. 
. 
אמא : אין לי כוח לתבוע אותם . 
וכך , פעם נוספת , הוכח פיצול האישיות של אמא שלי . 
