היינו לבדנו היום . 
הצעירים של המשרד . 
צעירים , ואין הכוונה רק לעניין הגיל אלא לרוח הפנימית . 
וגם זה לא מדוייק , כי למעט מוניקה כולם כאן בעצם , צעירים בנפשם . 
ומוניקה , מסיבה שלה מתוך עצמה , מנסה ועושה מאמצים להיות פחות מרובעת ונוקשה ולחייך ואפילו לספר בדיחה פה ושם . 
היחסים שלי ושלה תפסו כיוון אחר מהרגע בו החלטתי לקבל את ההצעה לקחת ולהתפתח לכיוון אחר שדורש עבודה צמודה איתה והבנתי שאין לי עניין וצורך להאבק / להוכיח את מקומי במשרד . 
ומהרגע שהחלטתי כך והתחלתי לקבל כל הערה שלה כמשהו שאני לומדת ממנו , משהו בה נרגע והתרכך כלפי למרות שהיא עדיין בודקת אותי אם אכן אפשר לסמוך עלי ולתת לי להכנס לתחום בו אני רוצה ואמורה לעבוד יחד איתה . 
ובד בבד אני נכנסת לתחומים חדשים ובעלי אחריות גדולים יותר , כשלאחרים במשרד שהם כבר רגילים לעשותם הם נראים קטנים ודי פשוטים , והם צוחקים ומעבירים עלי קטעים בכל פעם מחדש מההתרגשות שאוחזת בי , כמו ילדה קטנה , כשחומר ומכתב בחתימת שמי המפורש יוצא מהמשרד . 
אז היום החתולים נעדרו מהמשרד והעכברים חגגו וגם עבדו . 
ויפה מאוד , אפילו ... 
.. 
. 
השמש שוב מאירה בחוץ חברים יקרים , ומה יכול להיות רע כשכך ? 
שהיממה תמתח לאורך ולרוחב , הדקות יכפילו את עצמן והשעות ימשכו עד אין קץ . 
אני צריכה שהזמן יעצור כדי שאוכל להמשיך לרוץ . 
לפני יומיים כתבתי פוסט . 
תארתי במילים תמונה שראיתי בתחנת הרכבת ושילחתי אותה לאוויר העולם . 
ואז באו התגובות . 
אנשים לקחו את התמונה הזאת , כל אחד למקום שזה נוגע בו ומשם באו אלי והחזירו אותה אלי כשהיא מעוטרת במשהו מתוכם ומקבלת מימדים נוספים , מעבר למימד שאני ראיתי וכתבתי עליו . 
וזאת בעצם נקודת המבט שלי על התגובות אצלי . 
לעיתים הן מתייחסות לפוסט עצמו , ענייניות ומעשיות ולא חוששות להעלות לעיתים שאלות נוקבות ( מיצי קפיצי , איפה את ? 
) לעיתים , בפוסט מעוטר תאורים הן מוסיפות אווירה . 
לעיתים , כשאני זקוקה לכך , הן עוטפות ומחבקות . 
ולעיתים הפוסט נוגע באנשים במקומות שונים אולי לגמרי ממה שהתכוונתי כשכתבתי אותו , אבל הם מתחברים אליו ברבדים האישיים שלהם וכשמחזירים לי אותו , אני מרגישה כאילו נתנו לי מתנה . 
ועל כך , תודה . 
( מחשבות שעלו בי בעקבות התגובות לפוסט הזה ובעקבות הנסיון שלו לבדוק " איך לכתוב פוסט מנצח " ) . 
וכשיצאתי הערב מהעבודה , נאבקת ברוח שכמעט העיפה אותי ישירות לתחנת הרכבת יכולתי רק להודות לאל על חסדיו הקטנים ועל כך שלא ירד גשם ולא הייתי צריכה גם להוסיף מטריה למאבק עם הרוח ... 
.. 
. 
לאחר יותר משלוש שנים שהדברים היו ברובם רק בתאוריה . 
לאחר שלמדתי להתבונן לתוך עצמי ולהיות מודעת לצרכים שלי . 
לשים אותם במרכז , במקום הנכון להם . 
הנכון לי . 
לומר אותם בלי להיות נתונה לפחד מה יקרה אם אעז ולא להשאר עם השיחות הפנימיות שלי איתו , שהולכות וחוזרות במעגלים ההולכים ומצטמצמים בתוכי , כשאני נשארת עם כל השאלות בלי התשובות . 
לאחר המערכות הקודמות שבהן למדתי , על בשרי את כל התאוריה ולאט לאט יישמתי את ההבנות הפנימיות שלי . 
לאחר כל זאת , הצלחתי הפעם לראות במדוייק את הנקודה בה הדברים השתנו עבורי והצרכים שלי לא התחברו סימטרית עם הצרכים שלו . 
ומתוך ידיעה פנימית ועמוקה שאין עבורי דרך אחרת מלבד זאת שנכונה ומתאימה עבורי , יכולתי , בלי כאב שבא מתוך הנאמנות שלמדתי לתת לעצמי , לומר לו שלום . 
וזה לא שלום גמור ומוחלט כי למדנו וגדלנו להיות חברים טובים , אבל זה שלום לחלק הרומנטי שהיה לנו , שבמידה מסויימת אני לא נזקקת לו היום וגלשתי לתוכו רק בגלל שרציתי למצות את מה שהתחלנו לפני יותר משנתיים . 
ובכל זאת , מישהו יכול להסביר לי למה אני כל כך נרגשת .. 
. 
? 
עדכון 22.40 . 
ולאחר שעבר קצת זמן ושוחחתי עם חברות וביני לבין עצמי הבנתי בעצם שההתרגשות באה מתחושת השליטה על חיי . 
אני לא מובלת יותר . 
אני מובילה . 
את עצמי . 
כבר כמה וכמה ימים . 
גבר לא צעיר , שערו כבר מאפיר , יושב על ספסל מתכת אפור ברציף שאף רכבת עדיין לא נכנסה ולא יצאה ממנו . 
מעשן סיגריה שנתונה בפומית ארוכה וקורא בספר , מתעלם מהרכבות שנכנסות ויוצאות בשעטה מרציפים האחרים . 
נראה כל כך במקום ובעצם הרי לא ... 
.. 
. 
הבטתי בו ונזכתי בימים לפני שנה ושנתיים , בהם לא יכולתי למצוא בתוכי את השלווה לקרוא ספר בבית והייתי יושבת וקוראת במשך שעות , בבית הקפה האהוב עלי בעיר השכנה . 
הבטתי וחשבתי עד כמה גדול הרעש הפנימי של האדם עד שהיה בו צורך למצוא סוג של מרגוע דווקא ברציף נטוש בתחנת רכבת סואנת . 
חניון תחנת הרכבת בעיירת הפיתוח בה אני גרה . 
כל המכוניות של הבאים ברכבת כבר יצאו ורק אני מדברת בטלפון ( כמובן ) ומשתרכת , במכונית , לאיטי בין מסלולי היציאה כשפתאום נצבת מולי באמצע הכביש מכונית לבנה ובחור צעיר במדים עומד לצידה , מסתכל לכיוון שלי ומחייך במבוכה מסויימת . 
לקח לי כמה שניות להבין . 
הוא מתפשט . 
מוריד את המכנסיים . 
באמצע החניון ועוד מתחת לפנס . 
ואני שואלת את עצמי עד כדי כך עניין המדים בוער שאי אפשר היה לחכות לבית ? 
או לפחות לחזור לתחנת הרכבת ולהכנס לשירותים ? 
אה , כן , התחתונים היו שחורים . 
טנגה . 
והישבן נראה די מוצק ... 
.. 
. 
נתתי גז ונסעתי בסערה ... 
.. 
. 
ועוד לפני כן , כשנסעתי ברכבת עברה בי לפתע המחשבה שלא חייבים ללכת ממישהו באופן פיזי ומוחשי כדי ללכת ממנו באופן רגשי ... 
.. 
. 
עייפות . 
פיזית . 
נפשית . 
כואב לי הגוף . 
משהו לא נוח עם עצמי . 
עיינים נעצמות כמעט מעליהן . 
ג . 
הבכור בא הביתה . 
התגעגעתי כל כך . 
שבוע קשה היה לו , שלושה שבועות לפניו ללא בית . 
אני אתגעגע נורא . 
גשם . 
חזק . 
סופה . 
קפה של בוקר עם חברות בעיר אחרת . 
ריח אחר באוויר . 
אפור בחוץ . 
עייפה . 
עובדת על טורים גבוהים . 
כמו מכָלָה את עצמי מבפנים . 
צריכה לנשום עמוק . 
לפעמים לא מצליח לי . 
פוך . 
להתכרבל . 
עמוק . 
עמוק . 
לישון ... 
.. 
. 
הצצה לתוך ראשי בצהרי יום השישי . 
שבת שלום חברים יקרים , שבת של מנוחה ואיסוף כוחות מחודשים ... 
.. 
. 
נראה לי האוויר היום . 
גוש אפור שמכסה את עין השמים והארץ וכמו שואב מתוכי את טיפות האנרגיה האחרונות שבי . 
דממה עטפה את המשרד כשכל אחד מתכנס בתוך עצמו וכאילו מוקף במין קיר זכוכית שאינו מאפשר לאחרים לחדור אליו , ורק הרדיו שלי משחרר סימני חיים לתוך השקט . 
הכל נראה כאילו נעשה מתוך מסך מטושטש ... 
.. 
. 
בסוף היום עמדתי עייפה ליד החלון , מציצה לדקות ספורות , לתוך חייהם ופרטיותם של אנשים אחרים שאינם יודעים שמישהו בוחן אותם ומספר לעצמו סיפור עליהם . 
על מה הסתכלה הבחורה עם הקוקו הקצר במחשב ? 
למה החליט הבחור להשתין על הגג בעוד חברו מחכה לו ליד השולחן עם קופסת סיגריות ומאפרה ? 
מביטה בהם בדממה עייפה , נושמת נשימות איטיות ושטוחות כאילו אין בי כוח להעמיק ולנשום . 
הסתובבתי והלכתי . 
ומרחוק במערב התחילו הברקים לחרוך את עופרת השמים . 
העבירו חוטי להט על גופי , אורגים את עורי וחורכים בבשרי , עד יבואו עליו מים צוננים . 
