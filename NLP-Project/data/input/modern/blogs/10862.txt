אני די גאה בעצמי . 
תכננתי שהיום אני לא אתבטל , ואכן היה לי הספק נאה עד כה . 
קמתי בשעה סבירה , ישר פניתי לכביסה - הורדתי מיינתי וקיפלתי את שלי . 
אח"כ שמתי לי את " ומאוד לא פשוט לחכות " במערכת הדפוקה של הסלון והתחלתי לרחוץ כלים . 
המטבח נראה זוועה ... 
.. 
. 
הרבה כלים בכיור והכל מבולגן . 
אז גם רחצתי כלים , גם סידרתי קצת מסביב , ניגבתי את שולחן האוכל . 
אחרי שהמטבח נראה סביר הלכתי לחדרי שלי והתחלתי לסדר . 
בשלב כלשהו הייתי צריכה ללכת לשיעור נהיגה אז הפסקתי . 
ביקשתי מהמורה לנהיגה שתוריד אותי במרכז הקניות ולקחתי את התמונות שנתתי לפיתוח וקניתי קצת ( באמת קצת , לא היה כסף . 
חח ) אוכל . 
כשחזרתי המשכתי במלאכת הסידור . 
המשכתי עם החדר שלי , אפילו ניגבתי קצת אבק וסידרתי את המיטה ! 
כיסוי והכל ! 
אחרי שאסיים לאכול אני גם אשאב את הרצפה , אני חושבת . 
ועוד התרוצצתי קצת בבית וסידרתי פה ושם , גם בסלון וכאלה . 
אני גאה בעצמי . 
ועכשיו אני יושבת לי מול המחשב בחדרי המסודר , שומעת את הדיסק הראשון של כנסיית השכל ( לפני שמעתי את הדיסק הראשון של אתי אנקרי . 
זה היה נפלא . 
) ואוכלת לי ארוחה חביבה ודי דיאטית . 
זה בהחלט עושה מצברוח נחמד . 
אין פה שום אושר גדול אבל זה מה שנקרא היגיינה מנטלית , הכל מסודר , הצעדים ברורים , אין מה לטעות וללכת לאיבוד . 
אני אוהבת את זה , ואני צריכה לזכור עד כמה זה משקיט אצלי את השדים - הרי אין להם מה לעשות כשאני מסדרת את הבית . 
אה , כן , וסוף סוף התקשרתי למטפלת שלי באמנות , לשעבר , לאחל לה שנה טובה . 
היה די נחמד לשמוע אותה , נראה לי שהיא באמת שמחה לשמוע ממני , אנא ערף . 
העיקר שזה ירד לי מהראש . 
קצת שקט , תודה לאל . 
אולי אני אפילו אצליח לקרוא היום במיטתי המסודרת למשעי . 
לעזאזל , אני לא מצליחה להרים את עצמי ולא מוצאת ממי לבקש עזרה . 
הכל תקוע ואני לא מצליחה לזוז , או להזיז , או משהו , ואין ביטחון , ואין יופי ואין טוב , יש רק זמן שצריך להעביר עד שאני אמצא את הכוחות כדי להרים את עצמי ולהוציא את עצמי מתוך החרא הזה . 
לירון גם עוברת תקופה קשה , ככה שאני מניחה שיהיה לנו קשה לעזור אחת לשניה מפה . 
אני בעיקר לא רוצה להכביד עליה כי מבחינה אובייקטיבית היא באמת במצב יותר בעייתי . 
אין מה לעשות , כל הביטחון שלי הלך עם נעה ... 
.. 
. 
ככה זה לפחות מרגיש עכשיו . 
רק בא לי לבכות ולישון עד שתיגמר התקופה הזו , ומצחיק שדווקא די הרבה זמן לא בכיתי . 
מפחדת להרשות לעצמי , או אולי אני מרגישה שלא מגיע לי . 
טיפשי , כמובן . 
כוסעמק כל כך מדגדג לי באצבעות לשלוח אימייל לדנה , אבל אני לא יודעת מה לכתוב , ואיך היא תגיב . 
תמיד יש לי נטייה להתגרות בדברים דווקא כשהמצב טוב כביכול . 
ויהרוג אותי לחכות עד יום שישי ? 
לא , אבל אני צריכה משהו עכשיו . 
עכשיו עכשיו עכשיו . 
וכשכואב עכשיו אי אפשר לקחת תרופות של פעם . 
פג תקפם . 
את הריק של היום אפשר למלא רק עם דברים של מחר , לא של אתמול . 
באסה . 
מה אני אגיד , החיים שלי מדשדשים במן אפרוריות מגעילה שכזו . 
היה לי יום בסדר , באמת . 
אמא שלי הקפיצה אותי בבוקר לסטודיו , עשיתי שיעור קלאסי שהיה בסדר ואז עשיתי שיעור ג'אז של מורה שטרם ניסיתי , והיה אחלה . 
לא שיעור קל , אבל אפשרי , וגם אווירה לא מלחיצה , שזה טוב . 
קשה להגיד שהייתי מאושרת , אבל היה מבדר לפרקים , המוח שלי היה עסוק בשיעורים ולא במחשבות , וזה כבר טוב . 
בצהריים לקחתי אוטובוס הביתה , אכלתי משהו ונכנסתי למיטה לראות " מכושפות " . 
אח"כ נתתי לעצמי להרדם ... 
.. 
. 
הייתי עייפה ולא היה לי מה לעשות ובתקופה האחרונה שינה היא העיסוק המועדף עליי . 
חלמתי חלום מוזר . 
לפי דעתי היה בו הרבה אוכל והיתה בו נינט . 
כשקמתי היה צלצול בדלת , שרון . 
היא נכנסה וכעבור דקות ספורות אמא שלי חזרה הביתה כך שעד לא מזמן ישבנו סתם בסלון - מטבח . 
באמת שזה יום בסדר , בלי יותר מדי אינטרנט , בלי יותר מדי זיפזופ חסר תועלת , אבל הכל רק במטרה להעביר את הזמן . 
אני מרגישה כל כך חסרת .. 
. 
חסרת לא יודעת מה . 
כאילו אין לי מה להציע לעולם או לעצמי . 
מיותרת , כן , זו המילה . 
ובלי לרחם על עצמי , באמת . 
אני יודעת רק שלירון עכשיו זקוקה לי ברמה זו או אחרת , והמחשבה על זה שמדי פעם אני אוכל לעזור לה כן מעודדת את רוחי , למרות שעצם זה שהיא פצועה עכשיו מבאס למדי , ככה שהיה עדיף שהכל יהיה בסדר והיא תזדקק לי פחות , אבל מה אפשר לעשות . 
בחיי , היא הבנאדם שאני מסוגלת לתקשר איתו ברמה הכי מעמיקה ולאורך זמן עכשיו . 
עם עמית אני מתקשרת פה ושם אבל אין לנו על מה לדבר יותר מדי זמן . 
וזהו , מעבר לזה אני מתקשרת עם אמא שלי . 
עם שרון פה ושם אבל גם איתה אין לי מה לדבר למשך זמן . 
קצת עצוב , אבל לא עם כולם אפשר לתקשר בצורה מעמיקה . 
בטח שלא אני . 
וגם נשברה לי אתמול ציפורן אז נאלצתי לגזור את כולן . 
אפילו זה , כוסעמק . 
