המוטורי שלי מבעד לעיניו של ג . 
הבכור . 
שתי מראות הצד החשמליות של המכונית נתקעו בנקודת המבט שלו . 
למסקנה מצערת זאת הגעתי הבוקר , מתוך הזמן הקצוב שלי , שמחולק ומוקפד בדייקנות דרקונית ממש לדקות וחלקי דקות כך שמתאפשר לי להגיע לרכבת בשלווה ובנחת כי את השלב של הריצה המטורפת בנעלי עקב דקיקות וגבוהות מיציתי זה מכבר . 
אז הבוקר גיליתי די מהר ( מתוך ידיעה שמראת האמצע לא מספיקה למנוע התחככחות ידידותית עם מכונית זאת או אחרת ) שכדי למנוע תאונה מצד ימין או שמאל שלי אני צריכה להתגמש , להצמיד את פני לזגוגית כאילו הייתי מיקי מאוס שנמרח עליה או להתפתל לצד השני של המכונית עד כדי שכיבה כמעט על המושב שליד הנהג וללמוד להתמקם מחדש בעולם המוטורי שלי . 
ובעצם , הדברים נכונים לכל העולמות שלי גם יחד . 
ולפני השינה , חידה קטנה : שלושה שעונים יש לפמה במכונית : האחד מפגר בשתי דקות מהזמן הנכון . 
השני מפגר בדקה אחת . 
והשלישי ממהר בשלוש דקות . 
התוכלו ילדים חביבים , לעזור לפמה למצוא את השעה המדוייקת ? 
בין הפותרים יוגרל שבוע נופש בתוך " הציור השבועי לילד " של ג'קי ב " ידיעות אחרונות " . 
לילה טוב ושינה מתוקה ילדים חביבים . 
בשבוע הזה שאיבדתי קצת את האוריינטציה התאריכית שכל כך חזקה וברורה אצלי . 
הייתי צריכה לעצור ממש ולשאול את עצמי באיזה יום אני נמצאת , וכמה ימים עברו מיום השבת האחרון , באותה שעת הצהריים שלאחריה הבנתי שישנם דברים שלעולם לא יהיו עוד כפי שהיו עד אז . 
וזאת תחושה שונה ומשונה עבורי , שעניין התאריכים והזמנים הם בנפשי ממש , בחיבור של זמן עבר , הווה וגם עתיד אם אפשר . 
ואולי זאת היתה סוג של הבנה עבורי כדי להבין עד כמה הארוע ההוא זעזע משהו בתוכי מבלי יכולת אפילו להתכונן לקראתו . 
ואולי טוב שכך . 
אולי טוב להזרק לתוך המים הסוערים מתוך האמונה שלי בעצמי והידע שצברתי אדע לשחות באופן הכי אינטואיטיבי , אצוף למעלה ואגיע לחוף מבטחים , יהייה אשר יהייה . 
אלו ימים של צמיחה נאמר לי בשיחה ואני חשבתי לעצמי שאמנם האביב ממש מעבר לפינה אבל מדוע אני צריכה לחטוף את גישמי הזעף דווקא עכשיו ... 
.. 
. 
יום הולדת היום לא . 
הצעיר . 
17 שנים בדיוק חלפו מאז אותו היום בו לאחר לידה לא פשוטה כשהוא יוצא חצי מסומם מסמי הרגעה שאמא שלו קיבלה , מצא את עצמו שוכב באינקובטור לבדיקות מקיפות , כשהוא נראה כמו עוג מלך הבשן מול רבעי העוף המצווחים האחרים ששכבו שם לידו . 
היה לי קשה כל כך לראותו שוכב שם , לבדו , תחת האור הבוהק של הפגיה , כשרק מעת לעת יכול מגע היד שלי להרגיע את הרעב הפועם של מגע גוף לגוף שכל כך נדרש לתינוק שרק עתה נולד , ובכלל . 
וכמו הלידה שקצת הסתבכה שום דבר אצלו לא לגמרי פשוט ודברים דורשים ממנו עבודה קשה ומאמץ גדולים יותר . 
אבל הוא ברוך כשרונות , מלא קסם אישי סוחף ורק עוד קצת אמון עצמי והוא יכול לאסוף את העולם בכף ידו . 
וזאת , זאת המתנה הגדולה והמחזקת מכל . 
שבת שלום חברים יקרים , שבת של מישור מרגיע לאחר שבוע של מסע אל בטן האדמה שלי ... 
.. 
. 
למקום ההוא , שכבר לא נמצא עמוק בבטן האדמה אלא עומד עליה ולמרות זאת כאילו מנותק מין העולם וקיים רק במין בועה פנימית שניזונה מתוך מילים מתעופפות באוויר ומחברות בחוטים בלתי נראים בין אנשים מצד אחד לצד האחר של החיים ... 
.. 
. 
התגעגעתי . 
ובאתי . 
( ושלושה פוסטים כמעט רצופים כתבתי על מקומות שהיו והינם בחיי ... כמו עושה ספירת מלאי בלתי מודעת למה שהיה ומה שעדיין ישנו ... 
.. 
. 
) כך הרגשתי במהלך היום , ותחילתו העגומה שהיתה עוד בצהרי יום השבת הקודם כמו בישרה את מהלכו וסיומו . 
הפעם זאת העבודה . 
מדהים לראות איך מקום שיש בו אווירה כל כך משפחתית , חברית נעימה , יחד עם אווירת רצינות ומיקצוענות מוחלטת יכול להכנס לסחרור של רוחות ואנרגיות רעות שכאילו אוכלות בו כל חלקה טובה . 
וזה מדהים גם לראות איך אדם אחד יכול בשעות ספורות שהוא נמצא באותו מקום להשרות את אותן האנרגיות הרעות שסובבות סביב כל השאר ומביאות אותם להתייחס לדברים שהם שוליים במהותם ולהרגיש בסופו של יום מותשים וסחוטים כאילו עבר עליהם מכבש . 
והסיפור הוא אותו סיפור בכל פעם מחדש , בווריאציות כאלו ואחרות , ומוניקה היא מוניקה . 
ואני יודעת שאמרתי שאני מסתכלת עליה אחרת ומתייחסת אליה באופן שונה , ענייני ומקצועי , וזה לא השתנה מבחינתי , אבל הבנתי , במיוחד בימים האחרונים שבעצם אין לזה תוחלת . 
היא לא רוצה ושום דבר לא יעזור , ומבחינתה זאת כן מלחמה , בדרך מסויימת . 
ואני צריכה להתכונן , לחדד את החושים , לארגן את העורף ואת האגפים בצדדים , לקחת נשימה עמוקה ולהגיע רגועה ובוטחת בעצמי וביכולותי לקרב . 
כי כנראה אין דרך אחרת , כי כנראה כך נגזר ... 
.. 
. 
מצד שני , סיחרורו של היום הזה השכיח ממני לזמן מה את המערבולת שאליה נזרקתי בצהרי שבת לפני שבוע ... 
.. 
. 
ומצד שלישי , ניצוצות אביב באוויר , לא כן ? 
כבר שלוש שנים וחצי . 
סוג של בית פנימי ויחד עם זה חיצוני ופומבי מאוד . 
באתי לכאן במקרה , בתחילתה של תקופה סעורה שלא עברתי כמותה מעולם לפני כן . 
באתי ואפילו לא ידעתי למה באתי . 
רק שאני צריכה לכתוב . 
לפרוק . 
להוציא דברים מתוכי . 
ורק אחר כך , עם הזמן , הבנתי שאני גם משרטטת את המפה הפנימית שלי . 
את מפת הלמידה שלי . 
את ההרים , והעמקים , הימים והמדבריות , הנחלים והקניונים העמוקים . 
את השמים שאליהם אני מרחפת לעיתים ואת האדמה שעליה אני פוסעת ולעיתים נשכבת מתוך תשישות או סתם עייפות זמנית . 
והיו ימים שהייתי זקוקה להיות כאן יותר . 
והייתי שעות רבות במשך היום , כותבת אצלי , כותבת אצל אחרים . 
ואוהבת את הכתיבה כאן ושם , נהנית מהחוטים הנטווים שחלקם הלכו והתחזקו והפכו לאנשים ממשיים שהם חלק מחיי , וחלקם לא החזיקו מעמד . 
אבל הכי חשוב היה לי לדעת שזה המקום שלי . 
שאני יכולה לכתוב כאן כל מה שארצה , אחשוב , ארגיש . 
שאוכל להתקלף , לפרום קרעי עור ולפרוש את הבשר מדמם וכואב לעיתים , לא לפחד לבקש את העידוד , החיזוק , החיבוק . 
לדעת לעמוד מול הביקורת ואי ההבנה והקבלה של הדרך שבה בחרתי ללכת . 
לא לפחד לעמוד על שלי מתוך האמונה העמוקה שפשוט מגיע לי להיות . 
זה עדיין המקום שלי . 
גם אם אני ממשיכה להשתנות והצורך שלי להיות כאן בכמות הזמן שהייתי בעבר משתנה באותה המידה . 
גם אם יש בי פחות צורך לקרוא במקומות אחרים ומספיקה לי הכתיבה היומיומית , שהצורך בה חופר בי לעיתים עד כדי כאב ממש והתגובות שבאות מהקריאה בה . 
זה המקום שלי , בימים של שמחה ובימים של משבר מכונן כמו אלו . 
ואני שמחה שכך , ואני מבורכת . 
( ולמרות הדמיון בכותרת אין קשר בין הפוסט שמתחת לפוסט הזה ) . 
* * * * * * * * * * * * * * * * * * * * * * * * * * * 21.10.07 . 
שנה וחצי אחרי , ואני עומדת מאחורי כל מילה כאילו כתבתי אותה היום . 
ההוא שבו הרגשתי , ידעתי , שאני יכולה להיות הכי אני , הזכיר לי בשברונו , שהמקום היחיד בו אני באמת יכולה להיות אני הוא ביני לבין עצמי . 
