איך שלמה ארצ שר ? 
" בגן העדן של ילדות , אשר היה פורח הייתי חלק מהנוף , היום אני אורח ... 
.. 
. 
" אינני מדברת עליי , אלא על הפרקליט . 
אתמול , באופן בלתי צפוי לחלוטין , יצאנו הוא ואני לטיול במקום בו נולד וגדל - לרמת גן . 
לא שזה רחוק ממקום מגוריו הנוכחי - זה במרחק הליכה , אם יש זמן לטייל ברגל . 
ובכל זאת ... 
.. 
. 
שגרת היום - יום איננה מאפשרת טיולים כאלה לעתים קרובות . 
הסתובבנו ברחובות , הפרקליט הראה לי את החנויות , בהן הוריו קנו מצרכים ואיפה תמיד קנו לו נעליים , הצביע על בית הספר הראשון שבו למד , עברנו על פני הבית של סבו וסבתו ז"ל . 
ראיתי שהוא נרגש מהטיול הספונטני הזה ומזכרונות שהמקומות הללו מביאים לו . 
ההתרגשות הזאת עברה גם אליי . 
הפרקליט דיבר המון על משפחתו והאזנתי לו בקשב רב כי הכל היה כל - כך מעניין ! 
ככה זה כשהאדם מסקרן אותך באמת . 
כל דבר שקשור אליו נראה מעניין במיוחד . 
אני , למשל , מתה לדעת כיצד הפרקליט נראה בילדותו . 
אולי אראה איזו תמונה בהזדמנות ... 
.. 
. 
כמובן , שוחחנו על עוד המון דברים נוספים . 
באיזשהו שלב נכנסנו לבית קפה קטן ושקט שהתחבא לו בין בתי מגורים והאיר את הרחוב החשוך באורות אדומים מעומעמים ונראה רומנטי ביותר . 
הארוחה שהזמנתי הייתה טעימה וכמות האוכל לא הייתה גדולה . 
לכן , סיימתי את כולה ( כמעט ) . 
בדרך - כלל אינני מסיימת ארוחות במסעדות ובתי קפה . 
לאור המתרחש , הפרקליט התפעל ואפילו קרא לי " ילדה טובה " ( מתוך הכלל ש " ילד טוב משאיר צלחת ריקה " ) . 
הרי תמיד הוא מכנה אותי " ילדה רעה " וקורא אותי לסדר . 
היה מאד נחמד לצעוד בכיף , בלי למהר , להביט סביב ולחקור את רחובות העיר שמעולם לא הייתי בה . 
עוד יותר נעים היה לעצור לפתע ולהתנשק בלהט באמצע הרחוב , כמו בני עשרה , או סתם ללכת יד ביד ולצחוק ולהחליף מילים מטופשות ומשפטים חסרי משמעות ( שמשמעותם האמיתית טמונה עמוק בפנים , ורק שנינו יודעים מהי ) . 
אפילו כעת , כאשר עברה כמעט יממה לאחר הטיול , נותר בי שמץ של אותה התרגשות נעימה שמעלה לי את החיוך על השפתיים . 
וגם שמץ של צער קטן ומזערי בגלל שעבורי טיול למקום ילדותי מצריך כרטיס טיסה בשווי כמה אלפי שקלים ושלוש שעות טיסה מייגעת ... 
.. 
. 
