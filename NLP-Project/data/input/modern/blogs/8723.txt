המטבח הוא לא המקום להפגין בו את כישורי , לרוב אני מתחמקת ועושה רק מה שנחוץ . 
אבל יש לי כישרון לאלתר , גיליתי זאת כאשר באופן קבוע , חברים מבקשים ממני מתכונים שאילתרתי . 
לפני כשנה התברר שבת של חברה חולה בצליאק , הילדה בת ארבע היום . 
וליום ההולדת שלה החלטתי לנסות להכין לה עוגה . 
לקחתי סיכון שזה יהיה מזעזע . 
אבל גם האמנתי שיש סיכוי להצלחה . 
להפתעתי התוצאה טעימה מאוד לכל אדם באשר הוא אוהב עוגות . 
עוגה בחושה , קלה להכנה . 
את הקמחים משיגים בחנויות תבלינים של העדה ההודית . 
מאחר ואני הממציאה נקרא לעוגה הזו בלוגומנית ואם פעם אהיה במסעדה ויציעו לי עוגת בלוגומנית ... אהיה מאושרת . 
עוגת שוקולד בלוגומנית לשים את כל החומרים היבשים בקערה לערבב היטב : 1 כוס קוקוס 1 כוס קמח תירס 1 כוס קמח חומוס כוס וחצי סוכר דמררה או לבן חצי כוס אבקת קקאו שקית אבקת אפיה קורט מלח להוסיף לקערה : כוס שמן קנולה 4 ביצים רבע כוס ברנדי חצי כוס מים / אם התערובת סמיכה אפשר להוסיף עוד רבע כוס מים לבחוש הכל היטב - לשים בתבנית ולאפות בחום בינוני . 
בהצלחה תהנו . 
