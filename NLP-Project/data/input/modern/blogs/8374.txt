funfunfun . 
ואיך כבר הספיקו לשכוח או בחרו להתעלם מקיומן של רגשות ומקיומה של רגישות שיש רבה ממנה אצל כמה אנשים שקרובים לזה יותר וקיימת גם בכל השאר . 
חייבים להבין שכל הכתבות על האון אנד אוף במגעים עם לבנון וכל הכותרות שמבזיקות בכל האתרים באינטרנרט ובתחילת מבזקי חדשות שרק מחפשות עוד כניסות ללינקים ועוד 20 שניות של רייטינג על ידי שימוש בפיברוקים ואי הבנות , פוגעות כמו סכין חדה בלב . 
איך לא מתביישים להיות כל כך אטומים לאנשים האלה , שמחכים כל כך הרבה זמן לשמוע מידע מהבנים , מהאחים , מהאבות שלהם , שבסך הכל עמדו באיזשהי פינה עם מדים ורובה והכל כדי להגן עליי ועליך מפני האיש הכל כך מכוער הזה , שהדבר היחיד שאפשר לזקוף לטובת התקשורת הוא שאת דמותו היא הצליחה להכניס לתודעה יותר מאת התינוק של במבה , וזה לא קל , באמת כל הכבוד . 
נכון שהכותרת שהשתמשו בה מתאימה אבל היא יכלה להיות מדויקת יותר , מנוסחת בעדינות ובהתחשבות אל האנשים שיכלו לראות בכותרת הזו שינוי דרמטי בחייהם . 
וכל הכותרות באינטרנט שרק מבקשות לקבל עוד כניסות ללינק ע' ' י כותרת מושכת , פשוט מחליאות . 
אין ספור פעמים מצאתי עצמי נכנסת לקישורים כמו " מגעים עם החיזבאללה " , " נמסר מידע על החטופים " ו " סיכויים גדולים להשבת החטופים " שמאחוריהן הסתתרו כתבות של דף או שניים שפשוט לא אמרו כלום . 
אלפי מילים שלא מוסרות כל מידע שהוא , לא מחדשות ולא מאשרות והכי לא - מוסרות מידע שקשור לכותרת . 
הכתבים משחקים כאן ברגשות של אנשים והופכים את הרצון הלגיטימי של קרובי החטופים - להתנחם בפיסת מידע או בתמונה מעודכנת שהם מייחלים למצוא מאחורי כל כותרת מזויפת וחסרת ביסוס , למשהו בלתי אפשרי , ללעג ולצחוק . 
מישהו חייב להבהיר כאן שיש גם גבול וגם היגיון שצריכים לעמוד מול עיני כל עיתונאי שעומד לפרסם עוד כתבה מייאשת שפשוט לא שווה כלום ( פרט לתסכול הקוראים אותה ) בטרם פירסומו את הכתבה.יש לשים סוף להתעללות הנפשית הזו ול " מלחמת ההתשה " של הכתבים בנו , ומהר . 
יום יבוא וויקום כתב שייחל להשתמש בכוחה של התקשורת ובכוחו שלו לטובת יצירת שינוי ותפורסם כתבה על תפנית אמיתית בסוגייה ואנחנו , במקום להילחם על פירסום אותו מידע אמיתי או ראייה משמעותית שהועברו , שעליו התוודענו מהכתבה , לא ניקח את הכתבה ברצינות ואולי נפספס את ההזדמנות היחידה שלנו ... 
.. 
. 
להשיב את הבנים לגבולם . 
