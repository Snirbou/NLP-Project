הסימנים שישאירו אותי בחיים , הם אלו שמהם כל כך התרחקתי בתקופה [ שכל כך לא הרגישה ככזאת ] לאחרונה . 
שוב ספרים , שוב להתפרע עם הגבולות , שוב להשיג מטרות חדשות ולחדש ישנות , שוב לאסוף את השברים מהשורשים ושוב לאסוף אותם ולהשקיע בטיפוחם . 
פתאום שכחתי שיש כמה עמודים לכתוב וכמה מטלות להכין ונפלתי לתוך העולם של ה'אלכימאי' שהאמין שלהגשים את ייעודו בחיים זו מטרתו האמיתית והלך אחריה עם התחושות שלו , הטובות והרעות וסחף אותי איתו . 
כי משהו באנושיות שלו ובחששות שלו היו כל כך מזוהות עימי , הפחד הזה האם לנסות או האם להישאר ולהתפתות רק במחשבה , רק בראש , רק בקווי הדימיון ... 
.. 
. 
? 
הוא הלך עם עצמו עד הסוף , צמח מרעה צאן לאדם דגול המרגיש כזה וידעתי שלספר כזה הייתי צריכה להקדיש את הזמן שלי , לספר כזה חיכיתי הרבה מאוד זמן . 
פתאום מצאתי את עצמי משתוקקת להגיע לעמודים האחרונים , נמצאת בזרם סוחף של קריאה בלי לדעת מתי הסוף יגיע ומתי הייתה ההתחלה , נאבדת בתוך השעון ומאבדת שעות שהיו נחשבות ליקרות אלמלא שקעתי בתוך מילים ובתוך משפטים , מעופפת בתוך עולם בחולות ובכלי זכוכית ומגלה כמה תבוסתנות יש בנו כבני וכבנות אדם . 
וברגע ששמעתי שהאיש לא הלך אחרי החלום שלו כי הוא פחד לאבד את החנות שלו כי זוהי שגרתו וזה הדבר שהוא הכיר מאז שנולד ומפחד לעזוב את שורשיו - משהו חלחל לי עמוק בפנים והבנתי כמה אומץ לב נדרש לנער הקטן ללכת ולנסות את מזלו בעולם הזה . 
ללכת אחרי ייעודו בחיים , וזה כי לפעמים מילים קטנות הופכות לגדולות , ומרגעים קטנים נהפכים הרגעים הגדולים , והספר נגמר בסימני שאלה כשבעצם לא נותרו אלה שלוש נקודות וחיוך אחד ענק על השפתיים . 
קיבלתי מדים חדשים מהקבוצה וחופן חדש של קיטורים שאפשר להשתמש בו כהוגן [ כי הגופיה לבנה , וכי לבן לא מחזיק אצלי לבן ומיד נהפך שחור - ועל זה מותר לי להתלונן וזה כי אני לא מפונקת - אלא דורשת את זכויותיי . 
] ואפילו להודות בין לבין על זה שכל זה בחינם ושאנחנו מקבלות קצת יחס בתור בנות בכדורסל . 
עם הכדור הרומן שלי עוד לא נגמר ולא מועמד להסתיים בזמן הקרוב , אבל התסכול שלי היא חלק מהאהבה שלי , וחלק מהעקשנות שלי כשזה נוגע לאנושיות , כי קשה לי להפוך את עצמי לאחת מין השורה , כי אני תמיד להתבלט ותמיד להיבדל - ובעיקר תמיד לשאוף להגיע למעלה . 
אז שייסלח לי העונשין ושייסלחו לי הבנות על העצבנות המאוד לא רצויה שלי , ושיידעו שזה בעיקר מפני שזאת אהבה - ובאהבה כמו באהבה - אין מקום להתפשרות . 
אני מחפשת שירים חדשים , אני מחפשת עולם מוסיקה חדש . 
אני מחפשת להכיר מנגינות שייכנסו ישר לתוך הלב ושיתחברו לי לצמרמורות מהחורף . 
אני מחפשת לשמוע משהו מוכר שהפך שלי , ולהכיר משהו שייהפך שלי . 
כי מילים קצת נאבדו וניהיו ממני והלאה , וציונים ובינוניות ואני מוקפת בשאיפות על התקדמות ועל עבודה ועל תל אביב פעם אחת במשך כל הזמן הארוך הזה . 
האם שאלתם\ן את עצמכם\ן איך זה שכבר החודש ה - 2 ? 
איך זה שינואר הסתיים ופברואר בפתח ? 
דופק על הדלת ומאחל לו ולנו בהצלחה בחודש החדש הזה . 
כשכל החודשים האחרים לפניו התפוגגו ונמוגו , ומהכל נשארו לי זכרונות מעטים שהתבזבזו וימים שמחים של חיוכים . 
הזמן עובר לי מהר מידי וטס לי מהידיים בהתעסקות עם שטויות , כעסים וכאב ולכן אני לא מרשה לעצמי עוד מהפוסטים בסגנון של הפוסט הקודם . 
[ אולי קצת , רק שנישאר פה קצת שפויים ושפויות ] . 
אז 68 שלא ציפיתי לו באנגלית , 74 במדעי החברה , 81 במבחן בלשון , 95 במבחן בהיסטוריה [ אחרי מאמצים רבים וקשים ] , 83 במתמטיקה [ כי נמאס לי מהשיגעון של 3 או 4 יח"ל וכולם יכולים לקפוץ לי ] , בחנים בביולוגיה שיבואו , בוחן אחד שכבר עבר , מיליוני בחנים בלשון ורגע אחד של שקט . 
מכל הציונים האלה התגאתי רק במעט מאוד והתאכזבתי גם מאוד , אבל מה לעשות שהבינוניות קצת מתפרעת ואני רק קצת אנושית ? 
רק קצת . 
מוזר לי שהיום יום שלישי , ושמחר יום רביעי ואז מיד יהיה יום שישי ואז השבוע יתחיל מחדש . 
הכל רץ גם אם נהנה וגם אם לא , וכל פעם אני צריכה להזכיר לעצמי שיש לי פה מלאי של זמן בידיים ושכדאי לי לעשות איתו משהו ומשהו חיובי וחיוני לחיי . 
אני שואפת ללמוד משהו בכל יום , להפוך את המשמעות למשמעותית , ולדעת שמידע צומחת האישיות . 
לפתוח את הראש ולא לפחד להיכנס למאגרי מידע חדשים לגמרי , לתת למוח להתעורר קצת . 
והלב יישאר שפוי , לזה לא אדאג . 
לחתולות שלי מתחילים המצבי רוח המוזרים של החורף , וכל הכדים והצמחים החדשים ששתלנו בגינה נהרסו מהסופה שיש בחוץ . 
קיוויתי לשלג , אבל זו בקשה מוגזמת מידי ובעיקר לא ריאלית , אבל העיקר שקר במקומות הנכונים , ושאני עם הספרים הנכונים .. 
. 
וכרגע ממשיכה עם 'אם יש גן עדן ' המכונה גם הספר בופור והכל בעצם בשליטה עד כמה שאוכל . 
המחזור לא איים ולא הרס כלום , היו מעט דמעות אבל זה חיוני לכל שלב בחיים ואני אופטימית לכל מה שיבוא ויאיים להרוס את מנוחתי הלא מנוחה כלל . 
אז בנימה קרירה ומתוקה זו , שתו תה בלי קפאין בלי כלום - כי זה הטעם האמיתי של החיים , ואיזה בננה טעימה לקינוח , ספר טוב והחורף יספק את כל התנאים הטובים האחרים . 
וראו זה פלא - [ סוף סוף חיוך ] . 
כל הזמן חוזרות אליי המנטרות האלה , שכבר עייפתי מקיומן . 
זה מרגיש פה כל כך בודד , כל כך שקט . 
אני שבה לאסוף את החתיכות ומוצאת את עצמי פעם אחר פעם ניצבת אל מול ציפיה מתנפצת , ודמותי נפולה על הרצפה , ככה סתם , בלי שום קיום . 
וזה מרגיש נורא להיות פה לבד , בערב יום שישי . 
כאילו לא מספיק לבד פה בכל ימות השבוע . 
אני מרגישה שאני מדרדרת לתהום בלי מעצורים , נסחפת אל תוך מעגל הקסמים הזה ולא מצליחה לצאת ממנו . 
פעם הייתי הכל חוץ מזה , פעם ידעתי הכל חוץ מלדעת את ההרגשה הזאת והיום היא מלווה אותי בכל רגע . 
הכעס השחית לי התשוקה , והמצבי רוח התישו אותי כל כך . 
בא לי להרגיש משהו שמעולם לא הרגשתי , בא לי לחוות עוצמה שמעולם לא התעצמתי ממנה , בא לי לנשום אוויר צח שלא נשמתי כמותו מעולם . 
שקט פה מידי . 
באמת ששקט . 
אפילו מרוב השקט ניהיה פה קולני . 
למטה רון { אחותי הקטנה } חוגגת מסיבת פיג'מות להולדת ה - 14 שלה , ולמעלה פה עצוב לי קצת . 
" את לא יוצאת היום ? 
את נשארת בבית עם רון ? 
" " כן , למה יש לי משהו אחר לעשות ? 
... " ושוב אותן שאלות , ואני מרגישה שנאבדתי בתוך הכנות שלי . 
נשאבתי לתוכה , ואיבדתי את התוכן שלה , את מהותה . 
כאבתי מלנסות להסביר את הרגשותיי , כי יש פה עובש , וקצת רעל , עצבים וכעס שלא שייכים לי . 
הם לא בשבילי והם מעולם לא היו חלק ממני . 
הלוואי שהייתי כבר אחריהם , הלוואי שלא הייתה טבועה בי האופטימיות הזאת שזה יסתדר עוד מעט . 
אפילו דרך הטלפון כשהתקשרתי לפני כמה דקות להורים לשאול מה שלומם בצימר , הרחק מכאן , השתדלתי לעשות הכל כדי שהקול לא יישבר באמצע , כדי שלא אעורר חשד . 
" מה אתם עושים ? 
? ... " " אנחנו .. 
. 
מדברים , מחר נבלה בחדר כושר , נעשה הליכה " ... 
.. 
. 
" את בחדר למעלה ? 
הבנות כבר הגיעו ? 
" " כן , אני למעלה " . 
" משתעממת ? 
" אבא שאל , ועניתי " שקצת " . 
ואז ניהיה שקט כי הגיעה ההתפרצות שלי והייתי צריכה למצוא כל תירוץ כדי להימלט מעצמי . 
רק שלא יישמע אותי כזאת , שלא ייראו אותי כזאת , אפילו דרך השפורפרת . 
הלוואי שהייתי בקונכיה שלי עד סוף חיי . 
שום חיבוק ושום מילה לא ישנו שום דבר ושום תחושה . 
הלוואי שהייתי עכשיו באולם ריק מאדם והייתי שומעת רק את הכדור שנוחת על הרצפה וחוזר ללטף את ידי , לשמוע את ההד שהוא משאיר , כמה קולני הוא , הקטנצי ' ק הזה . 
הלוואי שהייתי קולנית כמוהו , ביטחון עצמי ששווה לכל העולם . 
רק אני והוא והיינו יכולים ליצור רגע יפה , או כמו שכתוב אצלי בהורוסקופ ... 
.. 
. 
אני פאקינג אכיר אנשים חדשים היום , או משהו בסגנון הדבילי הנ"ל . 
חשבתי שמה שנחוץ לכתיבה שלי היא קצת דימיון שאני לוקחת רחוק מידי , וקצת פחות מידי בגל הנכון .. 
. 
כמעט כמו כל דבר אצלי , בהתלהבות יתר ובמרץ רב מידי . 
לפעמים אפילו חפיזות . 
הרבה זמן לא בכיתי ככה . 
גם באימון היה מאוד מתסכל , תחושה שהולכת אחריי שאני פשוט לא לומדת מהטעויות שלי , ויותר גרוע מזה שאני לא משפרת אותן , אני חוזרת עליהן כל פעם מחדש , שוב ושוב ושוב ושוב ושוב . 
אני רואה תמונות שמגיעות מנוף אחר , מאופק יפה יותר , ובא לי להיכנס אליהן , להישאב לתוכן , להיקסם על ידן . 
אולי עם חברה , אולי בלי .. 
. 
אבל שם וזה מה שבטוח - אין שקט . 
נדמה שהענף ברוח שרץ במורד השדה הוא בעצם אני , ושדה החמניות הם כל האנשים שמצאו אהבה אי - שם , באופק היפה שלהם . 
והדמעות התייבשו וניהיה אפילו קצת קריר עם מרירות משהו . 
הרבה זמן שאני מרגישה שאני כבר לא מוצאת את עצמי , באשר אהיה . 
העצבנות שלי עולה לשיאים חדשים ואני חושבת שזה מטעה , כי אני בעצם כל פעם רק יורדת . 
אז סופשבוע דפוק והנה אני באה לקראתו , שום דבר אשר כדי שאסתכן למענו , שום דבר לשבור בשבילו את מעגל הבינוניות , את השגרה המסריחה שלי . 
אני לא אטען טענות ועל תחפשו פה את התשובות - כי אין לי כרגע וכנראה שלא יהיה בכלל . 
מחר יום חדש , פחות טוב או יותר טוב , ולאחריו שבוע מתסכל - ואני צופה לי נפלאות , זה בטוח . 
תפסיקי להיראות כמו מישהי שאת לא , ולנסות להרגיש כמו מישהי שאת לא . 
תפסיקי להעמיד פנים . 
זה להרגיש שהלב לא מרגיש כלום , אבל לדעת שהוא מרגיש הכל . 
לחלוף במסדרונות על פני אותם המבטים החסרי הבעה האלה , ולגלות שנהפכתי ללא אחרת מהם . 
המדדים אצלי בלב הולכים ונחלשים ובקרוב מאוד אהיה אחת שמתפקדת מתחושות בטן ולא מסתכלת לטווח הארוך . 
הקללות שלהם נכנסים מפה ויוצאים משם וכשאני מגיעה הביתה הכל עולה על גדותיו , ונשארתי כמוהם . 
נראית כמוהם . 
מרגישה כמוהם אז אני אוכל להסביר את כל הרגעים שבהם הייתי מאושרת ? 
כשנסענו ליד אליהו למשחק ליגה נגד עירוני נהריה וזה היה כל כך כיף ? 
לאבד בתוך אלפי אנשים ולהרגיש הכי שלמה בעולם . 
שום דבר כבר לא יוצא לי , הבינוניות ניצחה גם אותי . 
אני מרגישה שכל מה שחשבתי בעבר השתנה בהווה . 
אז אם הכל השתנה פה , אז מה יש פה ? 
מה נשאר פה ? 
מה אני ? 
תחושת העילאיות של 'לפני המשחק ביד אליהו ' ליוותה אותי גם כשקיבלתי את ה - 68 באנגלית , וגם יום למחרת כשהכל לא השמיע צליל אבל הלב הרגיש כל תנודה . 
כל כך התלהבתי מהמשחק הזה , כל כך ציפיתי לו . 
ברגע שהוא הגיע כל כך התפוצצתי , כל כך נהנתי שידעתי שברגע שזה ייגמר תגיע הנפילה ואיתה השקט ........ 
....... 
...... 
..... 
.... 
... 
.. 
. 
השקט שלפני הסערה . 
היום יש יום הולדת לאחותי , יום הולדת 14 . 
גם אם אני אנסה לכתוב מה שאני מרגישה זה לא ייצא טוב , כי אני זוכרת מה שהוא אמר על עצמו פעם .. 
. 
שהוא : " אני לא אתן למישהו עצה מתוך חולשה שלי " . אז איך אני אנסה לחייך כדי לתת עצה כשאני צפה בחולשות של עצמי ? 
אני מרגישה כל כך טיפשה , נשבעת . 
שום תחושה מהרגשות שלי לא נכתבת פה כראוי , ואני מרגישה שאיבדתי חלק ממני . 
חלק מהרצון שלי לתעד , חלק מהתעוזה שלי . 
אני מפחדת שנהייתי שקופה מול המראה , שכבר שום דבר לא יפתיע , אני לגמרי שקופה . 
הכל עובר דרכי והולך למקום אחר . 
שום דבר לא נתפס ברשת שלי , שום תחושה לא משלימה את הכתיבה שלי . 
חסר לי פה משהו , חסר לי משהו בפנים . 
זה כבר לא יהיה אותו הדבר , זה לעולם לא יחזור . 
אני לעולם לא אחזור לשבת ולהיכנס לעולמות ולצאת מעולמות בשעה אחת , אני לעולם לא אשוב להכיר דמויות ולפתח אותן , לעולם לא אזכה לראות אותן נושמות עם המילים שלי . 
אזכה לפתח את הדרמטיות שבי בלי הרגש , לא לערב שום תחושה עבה ולחוש את הקור שפעם היה כל כך זר לי נכנס לי לעצמות ולוירידים וזורם משם היישר ללב ומקרר אותו . 
כשישבתי ליד המגרש בחוץ , החברות לא רצו לצאת כי היה קר ואני הקשבתי לצלילים האלה , ללבד הזה .. 
. 
ישבתי שם והקור חדר לי דרך העצמות , והמסכות ירדו , ורק שם גיליתי כמה אני אוהבת את הקור . 
הוא גלוי כל כך , הוא לא מתחבא מאחוריי שום צל , הוא לא כמו קללה שנאמרת רק לשם האמירה , הוא שם כי הוא שם , במלוא עוצמתו , מין אמירה של .. 
. 
אם זה אני בא - אם תרצו , אם אני ארצה ואם לא . 
תצטרכו להתגבר עליי , להתלבש כדי לא להרגיש אותי , ולהישאר כל הזמן מאחוריי , אף פעם לא לצאת אליי בפנים גלויות ובעניים נוצצות . 
אני יצאתי אליו ככה , עם השקט שלי והאוזניות שלי , ושמעתי רגע אחר . 
" אין לי מקוריות במשחק שלי , אני פשוט לא יצירתית " מילמלתי בשקט , והרגשתי איך אני נבלעת בתוך המילים האלה , באישיות הזאת שיצרתי לעצמי . 
פעם היצירתיות נטפה ממני כמו שוקולד ביום של שרב , והיום אני צריכה לטחון את הטיפות האחרונות שנשארנו ולהסתפק בשאריות שיצרתי אז , שם . 
ומה בכלל היה שם ? 
מה שונה מעכשיו ? 
האימון היה אחד המוצלחים שלי , סוף סוף הראיתי קצת אישיות וקצת כוח , שתראו שאיתי לא תתעסקו - כי ככה אני . 
תתחילו איתי ותגמרו במקום אחר , הביטחון שלי ירמוס אתכם במבט אחד , ירמוס אתכן . 
על תתעסקו בשאלה האם אני זוכרת או שוכחת , הכל מתגמד ואיני בעצם זוכרת דבר .. 
. 
רק הרגע הוא זה שמשנה . 
ברגע , אם תיהיו שם אני אהיה פה , עם הראש בקיר והכי חזק שאני אוכל . 
אני אמשיך לרוץ את הסיבובים שאתן הפסקתן ואני אמשיך את כל החימום , שכיבות הבטן והסמיכה רק כי אתן ויתרתן . 
אני אתעלה ואתיש את עצמי , רק כדי לקום אחריכן ולדעת שעשיתי את זה טוב , כמו שהתבקש ממני . 
אני אשקיע את הכל ואז אני אשמע מהצד ... 
.. 
. 
: " את מתאמנת על זה בבית ? 
" . בין לבין אני אפלוט שכן , מפעם לפעם ואז אני אשמע סיסמאות שהרשתי לעצמי להמציא אז .. 
. 
כמו ... 
.. 
. 
" אני פשוט לא יודעת לעשות את זה " , אני נזכרת איך הייתי פתטית פעם כשהסתכלתי על השמיניות בפה פעור ואמרתי שבחיים לא אצליח לעשות את זה , ככה אתן רואות את השמיניות שאני עושה עכשיו . 
למה אני מרגישה שאני מקדימה אתכן ? 
האם אני אוהבת להרגיש חכמה יותר ? 
טובה יותר , משקיעה יותר ? 
אני מפחדת מהפער הזה , אני מפחדת מהלבד הזה , ואני יוצרת אותו . 
אני אוהבת להיות ה'אמא', אני אוהבת להיות זו שתישענו עליה כשקשה , אבל רק על תקחו לי את הקרקע מתחת לרגליים , את הכנפיים ואת הזכות שלי לדימיון . 
לפרוס מצע של יצירתיות לכולנו .... 
... 
.. 
. 
וזה עצוב כשאני אומרת את זה ככה . 
אתמול ראיתי 'המאמן קרטר ' ורציתי להרגיש את המשפחה הזאת שהוא הרגיש עם הקבוצת כדורסל שלו , שהתחיל איתם מאפס ועלה איתם מעבר לכל דימיון רק כי הלך אחרי הדברים שהוא האמין בהם , לא התפשר על הפשרות של האחרים והאחרות ותיפס גבוה כי היה לו חזון אי שם למעלה ... 
.. 
. 
אני באמת רוצה ליצור את המקום הרך הזה , אבל כדורסל בשבילי זה לא כדורסל בשביל אחרות . 
יש פה פער , ואין לי כוח או משאבים ליצור פה מציאות אחרת , כי אני עסוקה בעיסוקים שלא מועילים בכלום . 
למדתי במשך 4 ימים למבחן בהיסטוריה , כשבכל יום בערך 5 שעות התכוננות והרגשתי איך מרגע לרגע אני יוצאת חזקה יותר , מגיעה למבחן בטוחה מפה ועד הרצליה ויוצאת משם עם ראש מורם . 
למבחן בלשון הגעתי הכי בטוחה שיש , התכוננתי על כל הספר אחרי שלמדתי לפחות חצי מהחומר לבד , כי הרגשתי שאני יכולה לעשות את זה . 
אחר כך התברר לי שקיבלתי 81 בלשון , ולמרות שרוב הכיתה נכשלה משהו ברמת ההתכוננות שלי ובהליכה שלי כנגד כל החומר הזה שנזרק אליי במהירות האור הוא זה שגורם לציון הזה להיות רק 81 ולא 100 . 
אבל טעויות כמו טעויות אני חייבת לבצע , וכמו שכתבתי למורה שלי במבחן למדעי החברה , במשוב שהיא ביקשה שנגיש לאחר המבחן ... "הציון לא חשוב לי כמו שחשוב לי לדעת במה צדקתי ובמה טעיתי " . 
בחדר פה הכל סמטוחה , בלאגן שלם . 
שום שורש אצלי לא מחזיק מעמד יותר משבוע והבלאגן שלי רק מתחיל להצטבר ולהצטבר ולהיעשות לא ברור מרגע לרגע ... 
.. 
. 
אני מתחילה לאבד את עצמי בשאלות ובציפיות למשהו גדול שנמצא אצל מישהו או מישהי אחר\ת שם מעבר לאופק .. 
. 
לפעמים , כשאני באמת לא מבינה מה האהבה תמצא בי כשתגיע , או שאיני יודעת מה ימצא בי אותו החבר שיגיע באיזה שהוא שלב בחיים שלי .. 
. 
אני נזכרת באנשים האחרים שאני מכירה שמשום מקום גילו אהבה , והאהבה גילתה אותם . 
משם צומחות לי הציפיות , ומתגבשות לי התקוות , והחשש שלי שאיני מספיק טובה ממשיך לרדוף אותי , למרות שאני יודעת שבחיים אני תמיד אדע מה אני שווה . 
אני כבר באמת לא יודעת פה כלום , ומרגישה יותר מידי . 
ומידי פעם , כשיש אוויר לנשימה .. 
. 
אני צריכה לחייך , כי היום יום הולדת 14 לאחותי ומחר היא חוגגת מסיבת פיג'מות . 
ומחר אני נכנסת לסופשבוע ולאחריו לשבוע עמוס בדברים שהכי לא טובים לי עכשיו .. 
. 
שקט . 
{ זו תמונה שלא עברה אפילו עריכה קלה , אפילו לא הקטנה . 
היא הכל בשבילי כשהיא ככה } . 
