סיימתי כרגע לפתור את כל התרגילים בפרק של לוגים . 
בהתחשב בכך שמדובר בערך ב 100 תרגילים , אם אני לא אקבל 100 בבוחן מחר , פאינה תיאלץ למות . 
פשוט למות . 
היום הייתה השיחה הנכספת עם אסתר דייני , מורתנו להסטוריה , על הכשלון החרוץ שלנו במבחן האחרון . 
כידוע , החליט בית ספרנו באקט של אהבה לתלמידים ( כן , בטח ) והכנה לבגרות , שמעתה והלאה כל מורה יבדוק לכיתות אחרות את המבחנים בהסטוריה ולא את המבחנים של הכיתה שלו . 
זאת כדי שנתרגל לבוחן כמו בבגרות , אבל בעיניי זאת תחבולה של עדנה כדי להכשיל את כולנו כנקמה שלא בחרנו ( כולנו ) ללמוד פיזיקה כמו שהיא רצתה . 
בקיצור , יצא שהציונים שלנו ירדו פלאים , בגלל שזאת שבדקה אותם ( עפרהההה בן גדדדדד האיומה ) הורידה נקודות על דברים שפשוט לא למדנו . 
הנורא מכל היה שעפרה הסכימה איתנו שיש כאן בעיה , וכך גם אסתר , היום . 
הן הודו בפה מלא שאנחנו צודקים . 
אבל מה ? 
אין מה לדבר על להעלות את הציון . 
משהו ממש , אבל ממש דפוק בדרך שהבית ספר הזה מתנהל . 
זה לא הוגן . 
יש לי 60 ומשהו גם בהסטוריה וגם באזרחות . 
אבל לפחות אני יודעת לוגים . 
ואם כבר מדברים על דברים תמוהים בבית הספר , מי הגאון שהחליט להכניס עמידת ידיים לתוכנית של משרד החינוך לשיעורי ספורט ? 
? 
אני לא יודעת לעשות עמידת ידיים , ואף פעם לא אדע . 
וכל נסיון להוכיח אחרת - ייכשל . 
במילים אחרות : בית הספר כולו התאגד כדי לגרום לי להדרדר בלימודים . 
טובה , המורה לספורט , הודיעה היום שהתחילה מחצית חדשה . 
אני וירדן החלפנו מבטים ערמומיים . 
כנראה שנבריז בשיעור הבא כדי לחגוג . 
אין איזה חוק במדינה שקשור לזכות שלי לבטחון ולשלמות הגוף ? 
כי בזמן האחרון מישהו מנסה להצית אותי . 
זה חייב להיות לא חוקי , נכון ? 
היום בשיעור אנגלית : לאוניד ( הבלונדיני ההורס ) : " טלי , עשית כבר תאונה ? 
" טלי : " לא .. 
. 
" ( לאחר שניה של מחשבה ) " טוב , אבל אני מניחה שזאת לא חוכמה גדולה , בהתחשב בעובדה ש - אני לא נוהגת " מה שמזכיר לי שברוך בגד באמוני והלך ללמוד אצל מורה אחר ולא אצל צביקה . 
ברוך מוחרם . 
הקווים המפרידים האלה צריכים להיות מחוץ לחוק . 
הם הופכים את הבלוג ללוח מודעות . 
אני צריכה להפסיק להשתמש בהם . 
טוב , נתחיל בפוסט הבא . 
יום טוב 
