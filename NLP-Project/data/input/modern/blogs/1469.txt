בלאגן שלם הולך מסביבי ; המיטה , שבד"כ לבושה שמיכת צמר ומעליה עוד שמיכת פוך נעימה , מסודרת בקפדנות שאופניינית לאמא , כעת מבולגנת כאילו הייתה שטח הקרב של שני חתולים סוררים . 
השטיח מקופל משני כיוונים כך שאמא תוכל לשטוף מבלי שיפריע לה . 
הפוף , הכיסא , הפח , תיק ביצפר , ואפילו נעליי הבית שלי יושבים כולם בצורה כלשהי על השמיכה המבולגנת . 
ושתי ערימות של קלסרים ודפים שעד לא מזמן היו מפוזרים בערימה אחת מבולגנת , ניצבות על השטיח בחלקו הלא מקופל . 
על השידה שליד המיטה עומדת מנורת הלילה באלכסון , כך שברגע שמזיזים את המערכת הקטנה שלי , היא לבטח תיפול . 
ואף הטלפון שוכב לו מופקר על השטיח במקום על המדף שהיה לו כבית . 
והספרייה גם היא מכילה דברים שברור שאין זה מקומם . 
וברור לי שבעוד מספר שעות הבלאגן פתאום ייעלם והכל יהיה במקומו . 
בדיוק כמו בכל שבוע , כאשר אמא מנקה את הבית והחדר שלי נראה בערך כמו בפעם הראשונה שנכנסתי אליו לאחר שמיקמנו את כל החפצים בחדר . 
רק שהפעם זה לא יהיה רק לכבוד שבת , כי אם חג הפורים עומד בפתח הבית ומחכה לזמן בו יוכל להכנס . 
חג פורים - החג לו מצפים כל הילדים מדי שנה , בין אם זה בגלל התחפושות , או בגלל משלוחי המנות המכילים ממתקים לרוב - כבר נראה עייף מדי מכדי לשרת עוד את " העם המובחר " . 
פעם עוד אפשר היה לחוש באוירת החג . 
היום , אם הוא לא היה מוזכר ביומן בכתב קטן כזה , אפשר היה לשכוח מקיומו . 
היום אפשר רק להזכר ברגעים של פעם ולנסות לחוות אותם מחדש , בתור זכרון . 
לפחות החופש נשאר כמו שהוא . 
J אתמול לפני שנכנסתי למקלחת שמתי לב שבכל פעם שאני מכינה בגדים למקלחת , תמיד אני לוקחת איתי גם גרביים . 
רק שאת הגרביים אני אף פעם לא גורבת במקלחת , אלא רק כאשר אני יוצאת , כשאני מתיישבת על הכיסא מול המחשב . 
אז שאלתי את עצמי אם כדאי לקחת מלכתחילה את הגרביים או להשאיר אותם כבר בחדר . 
לבסוף לקחתי אותם איתי , כי ידעתי שאם אשאיר אותם בחדר , בדווקא יתחשק לי לגרוב אותם במקלחת . 
_ _ _ _ _ _ _ _ _ _ _ נ.ב . 
קווים ארוכים מהבהבים הרבה יותר מגניבים ממרובעים קטנים מהבהבים ... 
.. 
. 
לא שיש משהו מעניין לכתוב עליו , אבל בכל זאת צריך לעדכן פה פעם ביובל . 
ואולי דווקא כן יש דברים מעניינים , אבל בעצם הפסקתי להתעניין בהכל כך ששום דבר כבר לא מעניין . 
ניחא . 
אין כל כך מצב רוח . 
סתם דכאון שכזה . 
יכולת הריכוז שלי שואפת לאפס בחודשים האחרונים ואני כבר לא מסוגלת לעשות שום דבר שאפשר להפיק ממנו תועלת . 
ואולי רק אחרים יכולים . 
קצת . 
איכשהו . 
עכשיו שאני חושבת על זה , זה קצת טיפשי לרשום פה יומן . 
תמיד כשבקשו ממני לספר על עצמי - אף פעם לא בדיוק ידעתי מה לספר . 
אני פחות אוהבת לדבר על עצמי כי זה נשמע לי שטחי ומטופש . 
מצד שני , אני עושה את זה פה כמעט בכל פעם שאני כותבת כאן . 
ביומן אמיתי לא הייתי מספרת ככה דברים . 
רק כותבת דברים שעולים במחי באותו רגע של הכתיבה . 
כמו הפסקה האחרונה . 
אני כל כך שונאת את זה . 
למתכונת ביום ראשון במתמטיקה התכוננתי רק כמה ימים לפני ( כשאת מחצית החומר כלל לא ידעתי ) , ולכן גם הלך לי גרוע . 
חיבור עוד לא הגשתי ואני עדיין נמנעת מלכתוב אותו . 
את בעל זבוב עוד לא קראתי . 
מחרתיים יש מבחן בתנ"ך ואני כבר צופה את הלמידה שהולכת להיות לי . 
ואמא דואגת להרגיז אותי בקלישאות מעצבנות , בעודה מאשימה אותי בעקיפין במצב אליו נקלעתי לפני מספר חודשים . 
ונמאס . 
אבל גם נמאס לי להתלונן . 
אנא קבלו את התנצלותי . 
עוד מעט חופש , ואז עוד חופש . 
פורים שמח . 
יש לי בגרות היום . 
באנגלית . 
עכשיו זה הזמן להתחיל ללמוד ( ? 
) 
