דווקא כשהתחלתי להשתולל הפכתי להיות קונצנזוס . 
דווקא כשהפכתי לנון קונפורמיסטית בריש גלי הפכתי להיות " מובילת דרך " , נותנת לגיטימציה לדרך חיים , לבחירה זאת או אחרת ... 
.. 
. 
סוג של גורו לא עלינו ... 
.. 
. 
ואנשים קוראים את הדברים שאני כותבת , נתפסים אליהם מתוך חוסר אפשרות של מחשבה עצמאית משלהם , ומתוך כך , הם מגבים אותי , מחזקים , מלטפים , מחבקים ועל ידי התמיכה שלהם מאפשרים לי להמשיך בדרכי ההרסנית , לעצמי וכמובן לכל מי שקורא אותי , רחמנא לצלן ... 
.. 
. 
ואני , יצור אגואיסטי , לא מוסרי בעליל וחסר אחריות שכמוני מתוקף היותי קונצנזוס , מפיצה , באדיקות יומיומית , את הרעל מצופה הדבש שלי לכל עבר , דואגת שכמה שיותר אנשים יטעמו ממנו , מוחם ישטף , הם יאבדו כל יכולת מחשבה עצמאית וילכו בדרכי הנלוזה , השם ישמור ... 
.. 
. 
בלוג מסוכן לציבור תרתי משמע ... 
.. 
. 
ומתוקף שארית אחריותי הציבורית קוצנזוסיאלית החלטתי לרשום את ה disclaimer הבא ( כתב ויתור על טענות ) לקוראים בבלוג שלי : אני פותרת את כל הקוראים אותי , בתוקף תמיכתם בי ובמעשי , מאחריותם למעשי ולדרכי בעבר , בהווה ובעתיד הקרוב והרחוק יותר . 
אין לכותב הבלוג אחריות על כל פרוש , באור , הסבר , פיענוח ודרך הבנה לדברים הכתובים בבלוג זה , דהיינו , הכותב אחראי על עצמו ועליו בלבד . 
ובא לציון גואל . 
מצד שני , תמיד האמנתי שלקוראים אותי יש מספיק שכל והגיון בריא בקודקודם כדי להבין את זה בעצמם ... ונאיבית שכמותי , בתוכי אני עדיין מאמינה ... 
.. 
. 
חברוּת . 
זאת המילה שעלתה בתוכי , שוב ושוב , כשחשבתי איך אני רוצה לכתוב על יום השנה השני שלי בישרא . 
כי מעבר לתהליך הכתיבה והצורך החזק והיומיומי שיש לי בה עדיין , המתנה הגדולה שקיבלתי מהמקום הזה הוא החברים שלי כאן . 
חברים ווירטואלים וחברים שעברו למימד החי . 
הקשר עם האנשים . 
מהמקום הזה , שבמהותו הוא אמור להיות קר ומנוכר צומחים קשרים חזקים , חמים , מעודדים , מחזקים , מנחמים , מכאיבים , משמחים ... 
.. 
. 
אנושיוּת ... 
.. 
. 
כתבתי כבר בעבר , כשנתקלתי באתר לפני שנתיים , בתחילתו של תהליך שינוי פנימי , לא מתוכנן , אדיר ועוצמתי עד כדי עצירת נשימה , תרתי משמע , המטרה היתה לפרוק קצת את הדברים שבתוכי . 
ומצאתי מקום בו יכולתי לכתוב באופן חופשי את הדברים הכי אינטימיים , הכי מפחידים , הכי כואבים , הכי משמחים בלי שאף אחד יבקר , ישפוט , יכעס עלי ... 
.. 
. 
ולפתע גיליתי שאנשים קוראים את מה שאני כותבת , מתעניינים בי , כואבים איתי , מחבקים , מנחמים , לעיתים מתווכחים , נותנים נקודות מבט שונות , צוחקים , מתפרעים , שמחים איתי ... 
.. 
. 
והקשרים מתהדקים . 
חלקם נשארים בצד הווירטואלי שלהם וחלקם הופכים למציאותיים והמעבר הזה , לא מנע ולא הפריע לי כהוא זה להמשיך ולכתוב כאן באופן הכי פתוח וחשוף שאני כותבת ... 
.. 
. 
הכרתי אנשים שונים . 
גילאים שונים , חלקם צעירים מאוד , חלקם קרובים לגילי . 
ההתחברות אל האנשים היא ממקום של דברים משותפים , חוויות , התנסויות ותחושות דומות ... 
.. 
. 
נחשפתי לעולמות שונים , צורות חיים , מחשבה , למידה ... 
.. 
. 
נפתחתי . 
הועשרתי . 
ועל כך אני מודה לכם היום . 
על היותכם כאן . 
על החיוכים . 
על החיבוקים החמים . 
על העידוד . 
על החיזוק . 
על הנחמה . 
על ההבנה והקבלה גם אם לא תמיד מתוך הסכמה לדרך שלי . 
על חוסר השיפוט . 
על אפשרות הלמידה דרך התגובות והקריאה אצלכם . 
על היותכם . 
מתרגשת ואוהבת פמה ( חתוכת הראש באדיבותה הרבה של דרלינג ) ( הפסקת בכי זמנית לכבוד היום המיוחד , מחר אחזור להמטיר דמעות כמים ... 
.. 
. 
סתאאאאם ... 
.. 
. 
) 
