ככה זה . 
המזכירה של אבא שלי לקחה יום חופש , והיות שאני מובטלת ואין לי חיים , אבא שלי תימרן אותי לכניעה מוחלטת - נאלצתי לבוא ולהחליף אותה . 
יום שלם . 
אז נכון שאני מתרוצצת במשרד הזה מאז גיל שנתיים , ובגיל 6 אף הקלדתי כאן במרץ על מכונת הכתיבה ( זה מה שהיה . 
ואפילו אני זוכרת אחת לא חשמלית ! 
) ומילאתי כל מיני קבלות ותעודות משלוח , אבל הרבה צמר מושחת זרם בחוות השיקמים מאז , ודברים השתנו פה . 
והבלאגן , כמובן , חוגג . 
כי המזכירה הקבועה היא , כמובן , מטומטמת , ומסתמכת יותר מדי על הזכרון שלה ופחות מדי על רישומים מסודרים . 
ועובדים פה ב - QTEXT . 
זה , בכלל , הרגל שבי נשבעתי למגר בהקדם האפשרי . 
QTEXT . 
זה פשוט מגוחך . 
גם האלפון שלהם לא משהו , ואח"כ מתפלאים למה אני לא מוצאת פה אף שם . 
ככה זה , כשבשדה " שם משפחה " רשום שם החברה , ולהיפך . 
בכל אופן , היום הזה משמש היטב כדי להזכיר לי למה אין לי סיכוי להחזיק בעבודה פקידותית יותר מ - 8 שעות . 
בשל מצבי המובטל , חשבתי לא פעם להתחיל לשלוח קורות חיים למשרות שונות כמו מזכירת מנכ"ל ועוזרת אישית . 
טוב שלא עשיתי את זה , כי טעות חמורה מזו - אין ולא תהיה . 
אני לא אוהבת שאומרים לי מה לעשות , בטח לא כשאומרים לי " תשיגי לי " ו - " תעשי לי קפה " . 
אני לא אוהבת לשמוע את הטון המתנשא של המתקשרים השונים ( טון , שהפלא ופלא , מתחלף בשניה שהם מבינים שהם לא מדברים עם הפקידה הרגילה , אלא עם הבת של הבוס , היורשת לעתיד ) ואני לא אוהבת להעביר שיחות ו/או לסנן אותן . 
דווקא לא אכפת לי להקליד מכתבים , אבל אני פשוט לא מסוגלת להוציא מכתבים בסגנון שנראה לי מחורבן ( בעיקר עיצובי , אבל גם תוכני ) , וכשאני עושה שינויים על דעת עצמי ( אבוי לאוזניים השומעות ! 
) , שולחים אותי להחזיר את המצב לקדמותו . 
למה ? 
ככה ! 
תשיגי לי . 
כוסאמק . 
וגם לא חוזרים אלי מאתמול , וזה מעצבן אותי עוד יותר . 
ולא אכלתי כלום היום ( אי אפשר להגיד שזה לגמרי רע ... 
.. 
. 
) . 
ולא התאמנתי כמו שצריך על התופים השבוע . 
ואנשים עושים עלי פוזות . 
חברים , עאלק . 
ואחרי זה שואלים אותי " למה את עצבנית " . 
אם תשמעו על רצח המוני באיזור תל אביב , זו אני . 
אפשר להזמין משטרה . 
אישה בת 83 מקנדה חולצה במבצע רב משתתפים , לאחר שהיתה תקועה יומיים מאחורי האסלה שלה . 
שרת הבניין קרא למשטרה לאחר שראה כי אינה אוספת את הדואר שהצטבר בפתח דלתה . 
למחלצים אמרה האישה כי אינה זוכרת כיצד הגיעה למצב הזה . 
מפקד פלוגה במכבי האש , שפיקח על החילוץ , אמר כי כל גופה של האישה היה תקוע מאחורי האסלה וכי " זה מסוג הדברים שאתה לא מאמין להם אפילו אם היתה לך מצלמה וצילמת את הסיטואציה " . 
האישה לא סובלת מנזקים מיוחדים בגופה , מלבד חבלות קלות בצלעות , וצפויה להחלים באופן מלא . 
שאלות והערות טורדניות : ממה היא ניזונה יומיים שלמים ? 
נו , לא חשוב ... 
.. 
. 
מה זאת אומרת " לא זוכרת איך הגעת לשם " ? 
למען השם , אישה ! 
איך מגיעים אל מאחורי האסלה ? 
האם מדובר במגע מיני סוטה שהשתבש ? 
או שמא יש לה שם איזו סטיפה של כסף שהיא מחביאה מהנכדים החמדנים ? 
האם מפקד הפלוגה במכבי האש רוצה לספר לנו עוד על הצילומים שהוא מצלם בזירות החילוץ שלו ? 
היה יכול להיות יותר גרוע . 
היא היתה יכולה להתקע בתוך האסלה . 
השם ירחם , יש מישהו בישראבלוג שלא הולך לפסיכולוג ? 
אני מתחילה להרגיש לא בסדר . 
אולי גם אני צריכה ללכת . 
כולם הולכים , ולא יכול להיות שאני יותר בסדר בראש מכולם . 
להיפך . 
האמת היא , שלדעתי הפסיכולוג הראשון שישמע מה עובר לי בראש , יאמר לי חרישית : " תמתיני רגע , אני חייב לעשות שיחת טלפון " , ויתקשר ישר לאברבנאל ( או למחלקה למחקר הפרעות נפש חריגות . 
בטוח יש משהו כזה ) . 
ואז האלה עם החלוק הלבן יבואו וישימו אותי בחדר עם קירות ורודים ומרופדים , ויתנו לי כל מיני סמים , והכל יהיה נורא נעים . 
חוץ מהאוכל . 
ובנימה אופטימית זו , אני הולכת לאכול סנדביץ ' עם פסטרמה ( כמובן ) . 
תמיד פונים אלי כשצריכים למצוא משהו באינטרנט . 
עוד לא קרה שלא הצלחתי למצוא מידע , איזוטרי ככל שיהיה . 
לכן , כששמעתי שבישראל , מדינת העולם השלישי עם הבננות גם , החליטו לעשות אליפות בחיפוש מידע באינטרנט ( ! ) , לא היססתי לרגע ונרשמתי . 
אם אתם משוגעים לדבר , טופס ההרשמה נמצא כאן . 
תגידו שרק האחת שלחה אתכם . 
עכשיו אני הולכת להתקלח . 
יש לי ריח של סטייק מהפיקניק / טיול ג'יפים שעשינו באיזור שער הגיא . 
ממממממממ , סינטה ... 
.. 
. 
אני במצב קל של שכרות ( מי אמר שאי אפשר להקליד כראוי כששיכוריםגלכשיכלךגד שיכגש ) והקואורדינציה שלי לא משהו , אבל רציתי לציין שצפיתי בכוכב נולד 2 , כי החלק של ההתחלה תמיד הרבה יותר נחמד ואנושי . 
ושבו את ליבי שני האחים צנחני ששרו יודל ! 
הם היו גדולים מהחיים , ואני בעד שיזכו , וכמה שיותר מהר . 
וזאתי בלי השיניים שעשתה שיניים - ממי , עבדו עלייך . 
את עדיין נראית כמו ערפד . 
אני הולכת להתרסקקקקקק על המיטה . 
מסטולית . 
בתקופת התיכון , וגם קצת אחריו , קראתי את ספריו של סופר אחד , בעיקר . 
סטיבן קינג . 
מלך האימה והפחד , כותב ספרים מותחים , מרתקים , מגעילים , מפתיעים ומעוררי חלחלה . 
אחרי שקראתי את The Long Walk ( שזה סיפור בתוך אוסף של ) , 4 היו לי סיוטים בלילה . 
אבל , אי אפשר לערער על העובדה , שהספר שהכי הפחיד אותי , היה הספר הראשון של קינג שאי פעם קראתי - IT . 
כמה שם קטן , ככה פחד אלוהים . 
זה . 
מה זה ? 
איזה ליצן מטורף שרוצח ילדים . 
אני , אגב , לא מפחדת מליצנים ועכבישים , אבל הספר הזה הצליח להלחיץ אותי ברמות קשות . 
ומי קנה לי אותו ? 
אמא שלי . 
היתה תקופה כזו , שבה אמא שלי קנתה לי כל שבוע - שבועיים ספר ( בלית ברירה , כי הייתי מחסלת אותם כמו שרימפסים בחמאה ) . 
מה גורם לאמא לקנות לילדתה המתבגרת ספר כזה ? 
אין לדעת . 
וזה לא שהעטיפה בלבלה אותה , או משהו כזה . 
על עטיפת הספר בעברית ( מתוך עשרות הספרים של קינג שקראתי , זה היה אחד מ - 3 בלבד שקראתי בעברית ) מתנוסס לו ליצן מבעית , עם שיניים מלוכלכות וחדות . 
לא בדיוק ספר על פיות וברבורים . 
והיא קנתה לי אותו בכל זאת . 
אחר כך מתפלאים שיצאתי מופרעת . 
סיימתי לקרוא את הספר הזה ב - 3 לפנות בוקר . 
הסוף שלו מפחיד במיוחד . 
לילה . 
שקט מוחלט . 
הציפורים עוד לא התעוררו . 
חושך צלמוות בחוץ . 
ואם אני מכבה עכשיו את האור בחדר , הרי ברור שהליצן הזה יוצא פה מהארון ואוכל לי את התחת . 
הלב שלי פעם במהירות שיא , וזמן רב נותרתי ככה , באור , ממאנת ללכת לישון או לכבות את האור . 
סיוטים אמנם לא היו לי מהספר הזה , אבל לא קראתי אותו בשנית מאז , והוא קבור עמוק במגירת הספרים - שכבר - לא - אציץ - בהם - שנית שלי . 
אחרי כמה שנים הזדמן לי לראות את המיני סדרה שעשתה רשת ABC מהספר . 
היה מפחיד לא פחות . 
צוות שחקנים מוצלח במיוחד , ושחקן מפחיד באופן מזוויע בתפקיד פניוויז , הליצן הקטלני , עשו את העבודה יפה מאד . 
גם את הסדרה הזו לא הצלחתי לראות יותר מפעם אחת , בטח לא במלואה , למרות שהיא שודרה בתדירות גבוהה למדי בכבלים . 
אני חושבת שהסרט היחידי שהיה בעיני מפחיד יותר מ - IT , הוא פלישת חוטפי הגופות ( גרסת 1978 , עם דונלד סאת'רלנד ) . 
מאז גיל 13 לא ראיתי את הסרט הזה בשנית , ואני לא זוכרת רבות מהעלילה , אבל אף פעם לא אשכח את גודל האימה ששרתה עלי כששמעתי את הצווחות של הזומבים , או מה שהם לא היו . 
לפני כשנתיים גיליתי שאף חברי הטוב ביותר מחזיק בדיעה כי מדובר בסרט המפחיד ביותר בכל הזמנים . 
לפני זמן מה שודר הסרט בכבלים , אבל לא העזתי לצפות בו לבד , ואני מקווה שמתישהו אוכל לצפות בו עם מישהו שלא מפריע לו שינעצו בו ציפורניים . 
זה קצת משונה בעיני , הסרטים והספרים שגרמו לי לפחד . 
אין הרבה דברים שמפחידים אותי בחיים , ואם כבר , הפוביות שלי במציאות שונות לגמרי . 
מי היה מדמיין שליצן מפגר בספר יכול להבעית אותי עד כדי כך , ואיזו צווחה , שהיא בסך הכל סאונד אפקט , תעשה לי צמרמורות בלתי נשלטות . 
אפילו פרדי קרוגר לא הצליח להזיז לי יותר מדי . 
אולי זה היה השילוב של חושך , בדידות וחיפוש ריגושים והרפתקאות . 
אולי זה היה מקרי לחלוטין . 
אולי הייתי צעירה ונוחה להשפעה הרבה יותר מאשר היום . 
ואולי פחד הוא רגש חולף , שחוטף אותך לרגע , ומחזיר אותך רועד , אבל עדיין עומד על שתי רגליים . 
