לא היו לי מחשבות טובות לגבי החופש הזה . 
כל מה שראיתי בדמיוני היו ימים שטופי שמש ומלאים בשיעמום , יובש וסבל . 
שכחתי את הלילות . 
הלילות הקיציים שמתמשכים כמעט עד הבוקר , שיש בהם יותר חיים וטוב מהימים עצמם . 
אמא ישנה , וזה מרגיש כאילו אני לבד בבית . 
הטלוויזיה דלוקה ברקע , על שירים ישנים ב 24 או מספר סדרות ברצף קבוע שאני כבר יודעת בעל פה . 
אני בודקת שוב ושוב אם יש עידכונים בכל הפורומים והאתרים , אבל זה לא מרגיש כמו שיעמום , כי יש קסם בלילות האלה שגורם לי פשוט להרגיש . 
הנקטרינות והענבים מונחים על השולחן מולי , והפלייליסט מתנגן במחשב [ השנה אולי לא . 
] אבל בעיקר , השיחות במסנג'ר [ אז , באייסיקיו ] . 
השיחות הכי טובות , ללא כל מגבלת זמן או עיסוקים אחרים . 
פשוט שיחות . 
אני חושבת ששכחתי את הכל פשוט כי זה לא היה בשנה שעברה . 
זה היה כל כך חזק לפני שנתיים . 
אני שמחה שנזכרתי , אולי בכל זאת יהיה טוב . 
[ תודה , גל . 
] מה שאני לא מצליחה לעשות כשאני שומעת את הדיסק . 
מה שלא הצלחתי לעשות במסיבת הסיום , כשראינו את הקליפ ההוא וזהו , נפרדים . 
אמנם זה רק בגלל תכנית , אבל לא נורא . 
גם זה משהו . 
מה קורה כאן . 
