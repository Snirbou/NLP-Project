ופתאום שמתי לב איך פתאום הארץ זרועה בנקודות שמעלות בי זכרונות של רגעים , שלעיתים הם מחייכים אותי ולעיתים צובטים מתוך תהייה וגעגוע ... 
.. 
. 
נכון שהחיים לא פיקניק , אמרתי לה , אבל אני מעדיפה לראותם יותר כדרך שאנו הולכים / נוסעים בה . 
לפעמים יש בה מהמורות , לפעמים היא חלקה ופשוט משייטים בה . 
לעיתים רואים עד האופק , וישנן פעמים שבכל פניה מתגלה עיקול חדש ולא ידוע מה מסתתר מאחוריו . 
לפעמים הדרך מטפסת בהר ואחר היא חייבת לרדת לעמק . 
לפעמים היא כל כך מוכרת עד כי אפשר לנסוע בה בעיניים עצומות , ולעיתים הכל כל כך חדש ובלתי מוכר עד כי מסוכן לעצום את העיניים אפילו לשניה אחת . 
ולפעמים אפשר פשוט לעצור בצידי הדרך לפיקניק ... 
.. 
. 
שבת שלום חברים יקרים , כי במקום בו אנשים עוצרים את מכוניותיהן באמצע הצומת כדי לעזור לגור חתולים קטנטן שהתבלבל והתאבן מהתנועה הסואנת לחצות את הכביש , ישנה תחושה חזקה של אופטימיות ושל תקווה ... 
.. 
. 
לא הייתי חייבת ללכת לשם . 
בעצם יכולתי לדבר ולהתייעץ איתה בטלפון כי בסופו של דבר היא רק נתנה לי מספר שמות שאיתם אמשיך הלאה . 
יכולתי גם לבחור להפגש איתה בביתה , כפי שעשינו בעבר , לא פעם . 
אבל כשהיא שאלה אותי היכן ומתי אני מעדיפה להפגש , הצעתי את המקום ההוא , שהיה במשך כל שנות ילדותי , נעורי וגם בגרותי חלק בלתי נפרד ממני . 
עשר שנים עברו מאז הפעם האחרונה שפסעתי דרך השער שנפתח באופן חופשי רק מהחוץ פנימה . 
עשר שנים מהפעם האחרונה ההיא , שנים רבות מהימים שהיינו אז , אחותי ואני ילדות קטנות ובילינו ימים רבים כל כך על המדשאות ובין הבתים הישנים עם גגות הרעפים , שנבנו עוד מזמן המנדאט הבריטי . 
הלכתי לאיטי על השביל בין הדשאים והעצים הגבוהים והעבותים , נזכרת במקום בו תמיד החלה העדלאיאדא בפורים , באותה הפעם בה בנו טיל מקרטון כסוף שאמור היה בפנטזיה שלנו , של הילדים וכל מי שרק היה מוכן לתת לדמיונו לפרוס כנפיים , לטוס לירח ( ימי טיסות אפולו הנועזות היו הימים ההם ) . 
הצצתי על מגדל המים והמדשאה הגדולה שמתחתיו שבה התאספו בשעות אחר הצהריים בימים של מלחמת " ששת הימים " כמעט כל שוכני המקום , הקבועים והארעיים , אלו שבאו רק לזמן המלחמה . 
הביתנים בהם גרנו אז , באותו השבוע , שמבחינתנו כילדים , היה פשוט קייטנה קסומה בלי שהמבוגרים יציקו לנו יותר מדי . 
הלכתי ונזכרתי בימים בהם הייתי שורצת שם בחופשים , רוצה לעזור ככל יכולתי אך כנראה , כמו כל ילדה מפריעה יותר במקום להועיל . 
החגים שנחגגו שם עם בני המשפחות בלי הפרדה בין אלו ש " מכאן " ואלו מ " שם " . 
האנשים ששמם ונוכחותם ליוו אותי , בדרך זאת או אחרת , חלק גדול מחיי . 
ישבתי בחדר ההמתנה , בין הבחוץ ל " בפנים " וחיכיתי לה עד שהגיעה . 
שמעתי את הקולות שבפנים . 
שיחות , שירים , קריאות . 
חיים רגילים של מקום שהוא בועה מסויימת ותמיד ישאר כזה . 
שמעתי את הקולות של היום ובתוכי היום הקולות של אז . 
וכשבסוף הפגישה שלנו נכנסנו " פנימה " והיא הראתה לי את התמונה של אמא שלי תלויה על הקיר , עם חצי החיוך המסויים על פניה , כמעט יכולתי לשמוע אותה מעל רקע שאר הקולות אומרת את דבריה באופן הברור , הבהיר והחותך כל כך שלה , כאילו לא חלפו 11 שנה מאז לא נשמע שם יותר ... 
.. 
. 
ונרעדתי . 
לא הייתי חייבת לבוא לשם שוב . 
אבל כנראה , בתת מודע , הייתי צריכה ... ( ומסיבות שאינן תלויות רק ברצון שלי לשמור על אנונימיות , זה המקסימום שאני יכולה לכתוב ולחשוף על המקום ההוא ) לשקט ולהתנהלות האיטית של שעות הבוקר הפרושות בפני . 
לקפה שלפני חדר הכושר , מול המחשב . 
להליכה ברחובות הריקים והשקטים יחסית שרק קולות של אנשים ספורים נשמעים פה ושם . 
למטפלות שיושבות בקבוצות בגינה , מחברות את בני טיפוחיהן יחד כדי שהן יוכלו לפטפט בינהן , להחליף מתכונים , קיטורים על הבוסית , על הבעל ובכלל , ותוך כדי גם לרוץ ולנגב לעולל את האף ולהאכיל אותו מתוך צנצנת גרבר . 
לחדר הכושר ששונה לגמרי , בבוקר , באווירתו ובאנשים שבו מאותו המקום בשעות הערב המוקדמות . 
לדר ' פיל שמרתק בדברים ובראיית העולם שלו אפילו אם לא תמיד מסכימים לה ובהתרגשות שהוא גורם לאנשים מתוך ההבנה שלהם שהם יכולים לשנות את חייהם . 
לתעלומות המסתוריות ולסיפורים האמיתיים ( ? ? ! ) על הוליווד שנחשפים ( ? ? ! ! ) בערוץ ! E שמולם הלכתי ( על ההליכון ) בקרים שלמים . 
לשיעורי העיצוב והפילאטים שיחסית פחות צפופים . 
לידיעה ( הלא תמיד טובה עבורי ) שכל היום פתוח ופרוש לפני לרווחה ואני רק צריכה למלא אותו כרצוני . 
מתחילה לומר שלום של פרידה לדברים שהיו חלק מיומי בחודשים האחרונים , מתחילה לומר שלום של קבלה לדברים החדשים ... 
.. 
. 
מתחילה להחליף דיסקט . 
שוב . 
( המשך יבוא ) במין אמונה תפלה עמוקה וקדומה שחוששת לדבר על הדברים לפני שהם נסגרים , לא ראיתי את העניין כסגור עד לאחר יומיים הנסיון שהחלטנו שנינו , הדר ' ( הבוס . 
מצחיק אותי לקרוא לו כך . 
הוא הכי רחוק מכל בוס שהיה לי אי פעם ) ואני . 
יש בזה משהו מרענן , אמרתי לו כששאל אותי בראיון לפני שבוע , אם אני אהיה מוכנה לתקופת נסיון בתשלום כמובן , ששני הצדדים יראו האם באמת הם מתאימים כפי שחשים בראיון , שהוא כמובן סוג של בועה שמנותקת מחיי היום יום במשרד . 
וכך , כשלמחרת הוא כבר התקשר ואמר שרוצה אותי ( יש ! 
יש ! 
איזה כיף ! 
רוצים אותי ! 
! 
) התבלבתי קצת , ביקשתי להתחיל לאחר עוד שבוע והסכמנו ליומיים נסיון ולימוד החומר שהיו שלשום ואתמול . 
בדעבד התברר לי שמבחינתם הנסיון היה עבורי . 
לראות אם טוב לי , מעניין לי ומתאים לי . 
וכן . 
באופן בסיסי וכולל . 
כן . 
סיכמנו סופית על השכר ( כפי שביקשתי ) עם הנלווים ונפרדנו בסוף היום כידידים כששננו ממתינים לחזרתי המלאה לעבודה ביום ראשון הקרוב . 
אני מאמינה בעיתוי של הדברים . 
בדרך שהם קורים . 
הם חיפשו אותי כשהייתי בוורשה . 
חזרתי אליהם לאחר שנחתי בארץ והייתי אמורה להתקשר שוב כשאתארגן . 
ולא התקשרתי , כמו שלא המשכתי לחפש עבודה אחרת בגלל המצב אליו שקעתי במידה מסויימת לאחר החזרה . 
והם התקשרו שוב . 
ואז הדברים החלו להתגלגל במהירות . 
עיתוי . 
יש לי תחושה טובה במקום ההוא . 
קטן משתכננתי ורציתי להיות . 
קטן אפילו מהמקום הקודם שהייתי בו . 
אבל כיוון שונה לגמרי באשר לתחום העיסוק שלו , אופן העבודה והאינטנסיביות והדינאמיות שיש שם עבורי . 
וגם הזרימה של האנרגיות בין האנשים . 
משהו ... 
.. 
. 
רך . 
ועם כל זאת אני יודעת , שמבחינתי , נכון לעכשיו , זאת רק תחנה בדרך לממש את הדבר אותו אני רוצה יותר מכל עכשיו ועליו אני ממוקדת . 
וזאת המחוייבות המלאה והשלמה לעצמי , שלא היתה בעבר . 
( ושם מילה עדיין על החלפת הדיסקט שאני צריכה לעשות ... שוב ) . 
היה הרגע הזה אתמול , בין לבין אינספור המידע שנדחס לראשי ועם הגוף שכואב לי כבר יומיים והקלה מסויימת מביאים לי רק שני כדורי אדוויל שאני לוקחת מעת לעת , שפשוט רציתי לוותר על הכל . 
לחזור לנקודה המוכרת שלי , של הבית , של הימים הארוכים הנפרשים למול עיני ולא רק שלא אצטרך להתמודד עם השינוי הדראסטי ששוב בא עלי , לאחר ארבעה וחצי חודשי ( א)בטלה . 
תמיד אמרתי שאם הייתי יכולה לנסוע ברכבת לעבודה זה היה פותח בפני אפשרויות רבות נוספות והייתי יכולה לשלב את זה עם האהבה שלי לנסיעה בה . 
תמיד אמרתי שהלוואי והייתי עובדת במרכז העיר הגדולה . 
והנה . 
אני עומדת לנסוע כל יום ברכבת לעבודה . 
אני אעבוד ( אם לא יהיה שינוי פתאומי בתוכניות ) בבניין משרדים גבוה בלב הסיטי הפועם של עיר גדולה . 
אז למה כל מה שרציתי היה לחזור הביתה , להתכרבל בשמיכה ולא לצאת משם לעולם ? 
( כן , זה כנראה גם החום הגבוה שטיפס בי , אבל לא רק ) כי זה המנגנון הזה שלנו , שפתאום באופן הטבעי ביותר , נאחז במוכר . 
כי הוא חלק מאיתנו ואפילו אם הוא לא טוב לנו . 
וצריך כוחות נפש להזכיר לי שבעצם השינוי הוא בעצם החיים שאני רוצה אותם . 
מלאי עניין , אינטנסיביים , דינאמיים , ספונטניות ואפשרויות לרוב . 
לכן , עם כל הרצון הראשוני , מצד אחד , לוותר על הכל ולהשאר בנקודה בה הייתי אתמול וגם שלשום , ומצד שני , להמשיך בפעילויות הקבועות שלי , שהשעות השתנו להן , במין רצון דווקאי להוכיח לי שבאמת שום דבר לא השתנה בגלל שאני חוזרת לעבוד , הבנתי שאני צריכה לתת לעצמי פסק זמן של התארגנות . 
לא להלחם בעייפות ובתשישות . 
לא לרוץ לשום מקום . 
לא להוכיח לי שום דבר . 
הכל נשאר כאן . 
הכל בתוכי . 
ואני , כאן . 
( פמה שרצה לתפוס את הרכבת שמחכה בתחנה ... 
.. 
. 
) כאילו כל עורי מקולף מעלי וקצות העצבים עומדים זקופים ונאכלים מתוך הבערה הפנימית שבתוכי ... 
.. 
. 
זה כבר היום השני . 
חשבתי שאולי זאת התגובה המאוחרת שלי לימים של וורשה והארוע שהוביל אליהם . 
חשבתי שזה אולי סוג של התרגשות לקראת העבודה החדשה ( ששום דבר עוד לא סגור שם ) . 
אבל ברגע שגם א . 
הצעיר בא וילל לי שהגב תפוס לו , כואב לו כל הגוף והוא מרגיש שהוא בוער , הבנתי שפשוט חטפתי משהו . 
במילים אחרות : אין לי מושג מה וזה יעבור מעצמו . 
וחוץ מזה אני בסדר רק מרגישה כאילו הולכת על ענני צמר גפן אווריריים . 
אדוויל ולישון . 
לילה טוב * * * * * * * * * * * * * * * * * * * * * * * * * * * * * * * עדכון מהבוקר שאחרי : כך מרגישים עם 38 מעלות חום . 
רועדים מקור , מתכסים שתי שמיכות וסקא מתכרבל בבטן ומחמם אותה ... 
.. 
. 
בוקר טוב , בוקר חדש . 
בהמשך לבקשתה של חבצלת ( שבקשותיה פקודה הן לי ... לא , לא באמת , תרגעי ומיד . 
סתם יש לי מצב רוח טוב בדקות הללו ) וגם בהמשך לסאגה שהחלה כאן ומסתובבת ברחבי ישרא ושמה יקרא : " נפגשנו כך ( הייתה דממה ... 
.. 
. 
) " להלן תרומתי הצנועה : לפני 29 שנים נפגשנו ג . 
ואני בטיול בר מצווה לעיר ימית ( היה פעם מקום כזה . 
שרו לו " אל נא תעקור נטוע " , עקרנו ונשארנו בחיים ) . 
לאחר הטיול הוא בא אלי הביתה . 
ומאז בעצם לא עזב . 
ואפשר לקרוא על זה גם כאן . 
לא 10,000 מילה אבל במכה אחת . 
איך אני מותק , אה ? 
שבוע טוב חברים יקרים , שבוע בו משהו חדש נפתח . 
אולי . 
ופתאום הציף אותי הפחד , שלא ארגיש שוב לעולם את הרעד הזה , שאופף את הגוף והנפש ומחבק ... 
.. 
. 
