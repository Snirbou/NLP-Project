כמה חמוד : אבא שלי היה באמצע עבודה על משהו בבית ( מאז שהוחלט להחליף ריצוף בכל הבית , העבודה לא נגמרת .. 
. 
בשביל ההורים שלי , כלומר . 
) כשאמא שלי , שבדיוק נחה לה בסלון , ביקשה ממנו ללכת להביא לה ארטיק מהמכולת . 
אבא שלי התעצבן וצעק עליה שהוא עובד והיא נחה ועוד מעזה לבקש ממנו להביא לה דברים . 
אחרי 10 דקות הוא חזר מהמכולת עם שקית מפוצצת בכל המגנום / טילונים שקיימים בעולם ואמר לאמא שלי " עכשיו אל תציקי לי לפחות שנה שלמה ! 
" והפעם בפינת הקוסמות : כיצד תהפוך רבע שעה ל - 5 שעות באמצעות 2 אוטובוסים בלבד ? 
לא יודעת לגביכם , אבל אצלנו בלשכה ביום הזיכרון יש משמר זקיפים על נר זיכרון שדולק כל היום וכל פעם 2 חיילים עומדים לידו עם נשק ( למקרה שמישהו ירצה לגנוב את הנר , אני משערת . 
) אני הייתי אמורה לשמור על הנר מ - 11 ורבע עד 11 וחצי . 
כן כן , רבע שעה . 
כדי להגיע בזמן עליתי על האוטובוס של 8 וחצי ( מאסף ) וכשסיימתי ורציתי לחזור הביתה עליתי על האוטובוס של 12 ורבע ( נחשו מה ? 
מאסף . 
) והגעתי הביתה כמעט ב 2 . וכך הפכה רבע שעה ל - 5 שעות . 
בכל זאת לא התלוננתי הרבה כמו שהייתי מתלוננת אם זה היה יום אחר . 
בכל זאת , יום הזיכרון והכל . 
צריך לכבד . 
ובכל זאת אוסיף : נרדמתי ממש אחרי שנכנסנו עם האוטובוס לנתיבות , וכשהתעוררתי , אחרי משהו שהרגיש כמו שעה בערך , עדיין היינו בנתיבות . 
או שהעיר הזאת ממש גדולה , או שהאוטובוס חומד לי לצון ונוסע שם במעגלים . 
במהלך סידורו מחדש של החדר שלי ( אחרי שפונה כדי לעשות בו ריצוף ) מצאתי דבר ששכחתי מקיומו : פרבי . 
פרבי הוא יצור קטן ופרוותי שמדבר ואומר דברים חמודים כמו " יאאאאם " כשמאכילים אותו או " פררררר " כשמלטפים לו את הגב . 
אני וירדן קנינו כזה לפני מספר שנים ( לא מספיק שנים כדי שזה ייחשב גיל נורמלי לבובות מדברות ) וזכורה לי לטובה הפעם בה גילינו שכששמים את הפרבים אחד מול השני הם מבחינים אחד בשני בעזרת החיישן שלהם ומדברים ואפילו משחקים ! 
כרגע הפרבי ישן . 
כי אני הרדמתי אותו . 
כי לא יכולתי לשמוע אותו אומר " טו - דו - טו - דו - דו " אפילו עוד פעם אחת . 
ערב יום העצמאות היום ואין לי מושג ירוק לאן אני יוצאת , אם בכלל . 
אוף , שוב רעשים של קידוח . 
מעניין מה אבא קודח הפעם . 
אולי הוא מחפש נפט ? 
קודם הוא התעסק עם חוטי חשמל בזמן שאני הארתי לו בפנס , ואמרתי לו שייזהר לא להתחשמל . 
אז הוא אמר שהוא לא יכול להתחשמל כי הוא הוריד את המפסק של החשמל . 
והזכרתי לו שפעם הוא כרת את הענף עליו הוא ישב , אז ששום דבר לא בטוח . 
והוא צחק . 
יום זיכרון - משולב - בעצמאות עצוב - שמח לכולם . 
יש כל מיני דברים כאלה , מסובכים יותר או פחות , שכל בחורה בת 20 אמורה כבר לדעת . 
טוב , כל בחורה חוץ ממני . 
להלן הדברים שאין ספק שהייתי אמורה כבר לדעת בשלב זה , אבל אני לא : 1 . 
להתאפר - אולי זה קשור לזה שאני מרגישה מוזר עם איפור , או לזה שהכינוי שלי בתיכון היה " אבו גבר " , אבל עד היום המירב שאני יודעת לעשות בתחום האיפור הוא לשים עפרון שחור בעיניים ולמרוח ליפגלוס . 
מעבר לזה - נאדה . 
במקרים נדירים בהם אני זקוקה לאיפור מלא ( קורה בערך פעם בחצי שנה ) - אני מודיעה לאמא והיא עושה בשבילי את העבודה . 
2 . 
לבשל - אני לא מדברת על להכין ארוחת גורמה עם שלוש מנות וקינוח . 
כישורי הבישול שלי מסתכמים בלהכניס אוכל קפוא לתנור ולהוציא אותו כשהוא מוכן , ובלחתוך סלט ( שאת זה אני דווקא עושה טוב ) . 
מעבר לזה , אני לא יודעת להכין שום דבר . 
רק לפני כמה ימים אמא שלי לימדה אותי לטגן קציצות . 
בקשו ממני להכין חביתה ? 
אצחק לכם בפרצוף . 
בקשו ממני לטגן משהו ? 
לא ולא , אני מפחדת מהאש . 
3 . 
לנהוג - כבר דנתי בנושא רבות בבלוג , לכן לא ארחיב . 
רק אציין ( לטובת הקוראים החדשים שעדיין לא שמעו אותי מקטרת על זה ) , שיש לי רשיון כבר שנתיים וקצת , נהגתי לבד מספר פעמים זעום ( ראו רשימה בצד שמאל > ) ולא עושה רושם שהמצב הזה הולך להשתנות בקרוב . 
4 . 
ללחוץ ידיים - זה כבר עניין של קואורדינציה . 
לא יודעת למה , אני פשוט לא מצליחה לתפוס את הפעולה הזאת של לחיצת ידיים . 
לפעמים , עם הכוונה , אני מצליחה להגיע לתנועה הנכונה , אבל אחרי כמה דקות אני שוב שוכחת . 
זאת הסיבה שכמעט לכל לחיצת ידיים שלי מתלווה המשפט " היי , אני טלי ואני לא יודעת ללחוץ ידיים . 
" 5 . 
להזמין את המעלית בבית של גיל - כנראה שאני לא לוחצת מספיק חזק על הכפתור , כי קרו מקרים רבים שלחצתי , ואז המתנתי בשלווה למעלית , ואז גיל הגיע ( כי הוא התעכב בבית לנעול את הדלת , נגיד ) ולחץ שוב , תוך חזרה על המשפט " מתי כבר תלמדי להזמין מעלית ? 
.. " עוד וידויים : כשהייתי קטנה ( יסודי ) לא ידעתי לעשות לעצמי קוקו ולא ידעתי איך מכינים תה . 
ושיא השיאים - אף פעם בחיי לא למדתי לרכב על אופניים . 
( אלא אם כן גלגלי עזר נחשבים . 
) מסתבר שגם אבא שלי לקה בחיידק שאמי לוקה בו , זה שגורם להם להוציא מכל שקית תפוצ'יפס מצ'וקמקת בובות של כלבים . 
זה הלך כך : נשארו לנו בבית כמה שקיות מימי מבצע - הכלבלבים העליזים , שכידוע נגמר ( עצוב , כה עצוב .. 
. 
) . 
עכשיו , אלו שקיות שהגיעו מהמכולת , ובכמה שבועות האחרונים התפוצ'יפס שהגיע מהמכולת היה די רקוב ( במובן של יבש ולא טעים כל כך .. 
. 
) . 
לכן הסתובבתי כהרגלי ברחבי הבית עם שקית תפוצ'יפס - של - המבצע ביד ושידלתי את בני משפחתי לאכול אותה . 
אמא היתה בטלפון , אז היא רק סימנה לי עם היד לזוז ממנה , אח שלי פטר אותי ב"לא בא לי " ואבא היה תקוותי האחרונה . 
נעמדתי לידו עם פאפי - פייס חמדמד והתחננתי שיאכל את הצ'יפס ויתן לי את המדבקה . 
בסוף הוא נכנע .. 
. 
עוד לפני שהוא הספיק לטעום צ'יפס אחד כבר חטפתי את המדבקה ושמחתי לגלות שעדיין אין לי אותה . 
כבר התכוונתי ללכת לחדר שלי כשהוא קרא לעברי " רגע אבל מה עם זה ? 
" ונפנף בידו בעוד בובה של כלב אפור . 
אני אומרת לכם , המשפחה הזאת לא הגיונית בעליל . 
בסוף נתתי לאח שלי את הכלב כי כבר היה לי אחד כזה וחוץ מזה הפלאפון שלי מתחיל להראות כמו סניף של הוטרינריה . 
מקרה הפלאפון חזר שנית ביום ראשון , לכן החלטתי לקחת אותו לתיקון . 
התייצבתי בסניף של סלקום בקניון חוצות וניסיתי להסביר לאישה הנחמדה שם מה בעצם קרה . 
היא הקשיבה בעניין , חייכה במקומות הנכונים , כלומר כל הזמן , ואז אמרה לי בחוסר אונים שהיא לא יודעת אפילו איך לתאר את התקלה שלי בשביל הטכנאים . 
" פלאפון שמשמיע צלצולים לא ברורים בלי קשר לחיים " ? 
בסוף היא חרבשה משהו ושלחה את הפלאפון שלי הלאה . 
כשחזרתי היא סיפרה לי בשמחה שהחליפו לי את הפנל , את המסך , את הפלסטיקים האלה בצדדים שמאירים כשיש שיחה , ובעצם כל דבר חיצוני שנראה להם ישן מדי ומכוער . 
" תראי , המכשיר שלך כמו חדש ! 
" היא אמרה בעליצות . 
" והבעיה נפתרה ? 
" שאלתי בחשדנות . 
" אה , אני לא יודעת . 
הם לא ממש מצאו שום בעיה . 
אבל אם משהו לא בסדר את יכולה לחזור לכאן .. 
. 
" בסופו של דבר הבעיה לא חזרה ( טפו טפו טפו ) וגם הפלאפון שלי נראה חדש ויפה . 
לכל מי שעדיין לא מכיר , לפריגת יש מבצע ממש מגניב - מורידים מהאינטרנט עץ וירטואלי ומגדלים אותו על המסך . 
זה ממש כיף ! 
כשהעץ גדל צומחים עליו תפוזים ואפשר לקטוף אותם ולהרוויח נקודות . 
אני ואח שלי מנהלים משמרות על העץ , והוא מטפל בו בהיעדרי . 
אפילו אמא שלי נצפתה פעם כשהיא משקה אותו . 
באתר של פריגת אפשר לראות מי מרוויח הכי הרבה נקודות , ומי שזוכה מקבל איזה נופש או משהו . 
לזה שמוביל יש כרגע 5853 נקודות . 
סתם להשוואה : לי יש כרגע 144 נקודות . 
אני מדמיינת לעצמי משפחה בת 10 נפשות שעורכים משמרות מול המחשב ולא נותנים לעץ שניה אחת ללא השגחה . 
מורידים כל עלה יבש ברגע שהוא צומח , קוטפים כל תפוז ברגע שנהיה כתום . 
ויש אנשים שאומרים שאני פסיכית . 
השנה בליל הסדר סבא שלי פרק כל עול וקראנו את ההגדה במשהו כמו 20 דקות . 
יש בי איזושהי תחושה של החמצה , אבל מצד שני , למי אכפת . 
חג שמח לכולם . 
תוספת מאוחרת : אי אפשר לתעתע בגורל . 
נתתי לאמא שלי לפתוח את שקית התפוצ'יפס האחרונה למרות שהיא לא רצתה לאכול ממנה ותכננה רק להוציא בשבילי את המדבקה ולסגור את השקית . 
קיוויתי שמגע הקסם שלה יעבוד בכל זאת , אבל כנראה שאי אפשר לעבוד על המזל . 
היתה שם רק מדבקה אחת עלובה שכבר יש לי , ועוד של כלב מכוער . 
זהו , אין לי יותר מקורות - כלבלבים . 
הצילו . 
מישהו מעוניין לעשות איתי החלפות ? 
.. 
. 
/ : 
