היו רגעים בשבוע החג הזה שלא ידעתי באיזה יום אני נמצאת . 
וזה מדהים עבורי להרגיש כך , דווקא בגלל שאני כל כך אדם של תאריכים , זמנים , ודיוק . 
אבל כמו שגם עניין הדיוק וההקפדה על זמנים מתערער בתוכי , כחלק מדרך מסויימת להוריד את אובססית השליטה שבתוכי , כך גם עניין התאריכים . 
נכון , גם העובדה שאני לא עובדת עכשיו יש בה להכניס לידי בלבול , אבל השבוע זה היה חזק במיוחד . 
באיזה יום אני , שאלתי את עצמי לפחות פעם ביום . 
יום שני ? 
לא . 
שלישי . 
ומחר ? 
רביעי או חמישי ? 
לפעמים הורדתי יום אחד והשבוע התקצר לי , ולפעמים הוספתי ללא צורך והוא התארך יותר ויותר . 
אבל בסופו של דבר , כמו כל דבר , הוא הגיע לסיומו . 
ודווקא באופן די מינורי . 
בלי איזה קרשצ'נדו ענק , זיקוקי דינור או תזמורות כלי נשיפה . 
באופן הכי טבעי , הימים עברו האחד את השני , כשלפעמים המשקל שלהם בתוכי הוא כמו קילוגרמים רבים של אבני מחצבה ולעיתים קלים כנוצה . 
וכך גם סוף השבוע הזה . 
לעיתים נראה כאילו אין לו שום כוונה להסתיים ולעיתים הייתי רוצה שימשך עוד ועוד . 
הכל היה משולב בו . 
הנאה וקוצר רוח , וזרימה , חוסר סבלנות . 
הרגשתי שאני מתכנסת בתוכי , שאני צריכה לתת לעצמי ( לגוף , לנפש ) פסק זמן שסיבותיו לא היו ברורות לי . 
ונתתי אותו . 
כשלא התחשק לי לדבר או להשתתף בשיחה , שתקתי . 
כשרציתי , לא הפסקתי לדבר ולצחוק . 
שקעתי לתוך ספר שלא רציתי להפסיקו , שלא רציתי שיסתיים . 
ישבתי בחוץ ככל שמזג האוויר איפשר לי . 
מקשיבה לדינדון פעמון הרוח שעשוי מקנה סוף , מקשיבה לסוגי הציפורים שמצייצות בתוך עצי החורש שהקיפו את הבקתה . 
מסתכלת על הצמחים , רואה את הצמיחה החדשה , את הפרחים שבוקעים מתוך הניצנים . 
אכלתי באופן לא מסודר ושטויות שאני לא נוהגת להכניס לפה ביום יום ( פיצוחים ! 
) . 
ישנתי . 
מרגישה את השקט שבתוכי . 
ויחד איתו את חוסר המנוחה . 
שניים שהם אחד . 
שניים שהם אני . 
שבוע טוב חברים יקרים , שבוע שאיתו ( כפי שאמרה לי חברה ) חיינו חוזרים אלינו ... הרגשתי שביב של התרגשות וציפיה כשעמדתי מול הספריה אתמול בערב , חושבת אילו ספרים לקחת לי ליומיים במקום , שעל פניו , אמור וחייב להיות משהו שהייתי מצפה לו בכליון עיניים . 
סוף שבוע בצימר בצפון . 
אנחנו עם תלמה ובעלה . 
Close encounter of the third kind . 
שלושה ימים צפופים של ביחד , עם אנשים שפעם לא יכולתי לראות את עצמי בלעדיהם , והיום , לעיתים , בא לי לצרוח כשאני נמצאת יחד איתם , במיוחד כשהוא בסביבה ... 
.. 
. 
שום דבר הרואי שקשור לסרט ההוא , רק תחושה של לא מכאן , לא מעכשיו , שעולה בי כשאני איתם . 
את תהני מסוף השבוע הזה , ואפילו יצא לך קיטור מהאוזניים , אמרתי לעצמי לאחר ששמעתי את השמחה , הציפיה וההתרגשות בקולה של תלמה אתמול בערב ואילו אני , כבר סופרת את הדקות לאחור ... 
.. 
. 
את תהני כי יש המוני אנשים שהיו שמחים להתחלף איתך אם רק היו יכולים לקבל חצי ממה שיש לך . 
את תהני , ותגמרי את כל מה שיש בצלחת ! 
פויה ! 
! 
חג שמח ושבת שלום חברים יקרים . 
נוסעת לצפון . 
למקום של הרים גבוהים , חורש טבעי וירוק שמקיף בקתות עץ מאובזרות , שקט , שלווה , ציפורים מצייצות , קריאה , מחשבות . 
והנאה . 
בפקודה ! 
! 
החלק השלישי של החג הזה . 
עוד שלושה ימים להתגעגע ... 
.. 
. 
לא באמת . 
לא אני . 
לא בגופי . 
רק ברוחי . 
במחשבתי , בפחדי שאפפו אותי בתת מודע , עוד משלשום כשג . 
הבכור הודיע שהוא כנראה יודח מקורס הקצינים עוד לפני שהתחיל אותו ( מסיימים את השלב המכין ) בגלל שציוניו התאורטיים מעמידים אותו בשליש התחתון של הקורס או משהו כזה . 
נותר לנו , ולו , רק לחכות ליום המחרת וקבל את גזר הדין , כשהוא מסתגר , כמו תמיד בתוך עצמו ולא רוצה ומוכן לדבר ולשמוע מעבר למידע שמסר לנו . 
וחיכינו להודעה שהגיעה ממנו , בקול כבוי , עייף ומאוכזב שהוחלט , למרות שסיים הראשון בצוות שלו , שאינו ממשיך . 
משהו משונה היה שם . 
מבחינת בה"ד 1 לא היתה סיבה שלא יתחיל את הקורס עצמו , להיפך . 
זאת החטיבה שהחליטה שהוא לא ממשיך . 
לגיטימי . 
שיקולים של המערכת וכ ו' וכ ו' וכו ' . לא נתערב . 
מותר גם שהבחור יחווה פעם ראשונה אי הצלחה ויראה איך הוא צומח ומתחשל מתוך התחושה של האכזבה . 
ואולי הגיע הזמן שאני גם אחווה את החשש המתלווה להורה כשבנו נמצא שם בשטחים ( והם , הגדוד , נמצאים בג'נין ) . 
ובבת אחת הרגשתי איך האימה שוטפת אותי ( אבל אני , מכירה את הריטואל הפנימי שלי , ומיד שמתי אותה בצד והתעלמתי ממנה , לפחות לימים הקרובים , עד שנדע מה ואיך ) . 
ועם כל זאת , משהו הציק לנו . 
רצינו רק לדעת מדוע . 
מדוע החליטו שלמרות העובדה שסיים הראשון בצוותו , הוא לא ראוי להמשיך בקורס עצמו . 
ובדחילו ורחימו , ג . 
צלצל למי שצלצל ושאל . 
למה ? 
זמן קצר אחרי זה , כשהיינו באמצע הסרט בקולנוע , קיבלנו את התשובה : פאשלה וטעות של השלישים . 
הוא בקורס . 
10 דקות לאחר מכן התקשר ג . 
הבכור בעצמו , וקולו אחר לגמרי , מלא חיים , נמרץ ומאושש סיפר את אותו הסיפור עצמו . 
ואני ? 
אני רקדתי ריקוד קטן על הכסא ... 
.. 
. 
והרגשתי איך בבת אחת , כל המתח הבלתי מודע של היום האחרון התפרק בי בעייפות מותשת ... 
.. 
. 
ג'נין ואחיותיה התרחקו ממנו , וממני לעוד מספר חודשים ... 
.. 
. 
עוטפת את השכונה , נותנת תחושה שכולם נעלמו להם למחוזות אחרים . 
מקומות המפגש השכונתיים , הפיצריות והמאפיות / בתי הקפה סגורים , השאר פותחים מאוחר ונראה כאילו סופרים את הדקות עד לסגירה וההתכנסות האישית שלהם עם המשפחה . 
המטפלות עם עגלות הילדים נעלמו מהפארק שבמרכז השכונה , החום שמתחיל לעלות מסלק את מעט הילדים שעוד ירדו לשחק בשעות הבוקר המוקדמות יותר . 
השקט הזה מסביב מחדד את תחושת חוסר המנוחה והתסיסה הפנימית שבתוכי וכאילו דווקא כשכל השאר שלוו ושקט הוא עולה וחונק אותי , כמו דורש את הפורקן שלו כאן ועכשיו . 
כתם וסקא מתחילים לגשש את הדרך אחד לשני , דרך שמלווה בשריקה מאיימת , קולות יללה מפחידים ו " לטיפה " ברורה מצד הגדול כלפי הקטן , אבל הגור מצד שני , כמו חתול רחוב אמיתי , יודע שהדרך היחידה היא לא להראות את הפחד ויושב מולו , מכונס בתוך עצמו כמו כדור פרווה קטן , מתקמר לעיתים מתוך האיום שלו עצמו , ומחכה עד יעבור הזעם . 
החלק השני של החג . 
פורסת את הימים לפרוסות דקיקות ולוקחת כל אחד ממנו בעיתו . 
עוד מעט ... 
.. 
. 
שאלתי אותו האם יש אולי איזו קללה האומרת שבפסח עלי להיות רחוקה מיקירי . 
מחלק מהם , לפחות . 
כי אם כן , אני כבר הולכת לעבור בקברי צדיקים הפזורים לעשרותיהם ברחבי הגליל עליון , ובאיזור צפת במיוחד . 
וזה לא חייב להיות קברי צדיקים שלנו דווקא . 
אני מוכנה ללכת גם לקברי שייכים . 
קדושים נוצרים . 
קדושים בודהיסטים אלילים פגאניים . 
אני פתוחה לכל דבר שמתאים מבחינתי ... 
.. 
. 
אבל בעצם , אני לא באמת זקוקה להם . 
לצדיקים , קדושים ושייכים כולם . 
כי למרות שזה נראה דומה כל כך לפרידה הכפויה בחגי הפסח בשנתיים האחרונות , זה שונה בתכלית השוני . 
בגללו . 
ובעיקר בגללי . 
והתחושה הנלווית לכך ( והמפעימה אותי בכל פעם מחדש ) שלמרות הימים הארוכים והרבים שכבר לא התראינו , אין בי כאב . 
כי אין שם כאב . 
יש יחד אפילו אם הוא מרוחק , פיזית , מרחק קילומטרים רבים מאוד של אדמה וים המפרידים ביננו . 
ואולי , אולי אפשר לראות את זה אחרת . 
לראות שוב , את הדברים מנקודת מבט אחרת . 
מנקודת לב אחרת . 
מתוך הברכה שבעניין . 
כנסיון להתמודד עם משהו שהוא קשה לי לא רק בשנים האחרונות , אלא היה קשה לי שנים רבות , בהן אני הייתי זאת שבעמדת ההמתנה , זאת שמחכה . 
ותמיד היה שם קושי כבד וחורך גוף ולב . 
ופתאום אני מרגישה שלמרות שחששותי כלפי החג הזה לכאורה התממשו , משהו בתוכי , מרגיש אחרת . 
אולי כי במהות שבי , אני כבר לא מרגישה לבד ... 
.. 
. 
נהיגה ארוכה ומענגת בכבישים כמעט ריקים לחלוטין בערב החג ( בצהרי ערב החג ) וגם למחרת , בדרך הביתה . 
קפה מול הכנרת ( " מקום יפה לקפה " מושב כחל לפני צומת עמיעד ) . 
צבע צהוב של דרום הגולן . 
צבע ירוק של צפון הגולן מנומר באדום פרגים , צהוב , סגול ולבן של פרחים אחרים . 
שני אזורים כל כך שונים במידה מסויימת , כאילו אינם שייכים גאוגרפית לאותו גוש הרים . 
החרמון נישא מעל כשעורקי שלג עדיין בולטים בו מרחוק . 
חסידות צחורות עפות בשמיים . 
עדרי פרות רובצות בעצלתיים במי אפסיים בוציים . 
כינוס משפחתי בליל הסדר עם אנשים מקרוב ומרחוק , אוכל טוב , הרבה צחוק והעיקר הרבה יחד . 
שינה בתנאים ספרטניים / חלוציים משהו . 
נער בן שש עשרה שנגמרה לו הסוללה בנייד החדש שלו והוא נע בין לשתות לנו את הווריד ובין להצחיק ולהקסים אותנו עד דמעות . 
אימון בנהיגה בתנאים קשים בציר הנפט ברמת הגולן , שם הכביש הצר הוא בעצם אוסף בורות המחוברים בינהם בפסי אספלט דקים . 
טיסה ב 140 קמ"ש בכביש 6 בדרך הביתה ( שומכר הזהר , פמה מאחוריך ... 
.. 
. 
) וחזרה הביתה , עייפים אך רצוצים , לשני חתולים שאולי התגעגעו אלינו מעט . 
החלק הראשון עבר . 
so far , so good ... 
.. 
. 
ביקשתי מג . 
החלטתי להכניס קצת צבע ליום האפור והאביך שבחוץ , שהאבק שבו ממלא כל פינה בתוכנו . 
רציתי קצת צבע כדי להכנס לתוך אווירת החג שהחלה כבר היום כהיתה תחושה של קדחתנות מסויימת , שאינה רגילה להתארגנות יום שישי רגילה . 
ובאותו הצורך שלי בצבע הלכתי להעבוד קצת עם הצמחים באדניות המרפסת שלי , שחלקם נפגעו בימי השרב של התקופה האחרונה . 
ולזה נוספה התחושה הבסיסית של מגע היד באדמה ובמים . 
והייתי צריכה כנראה לחטוף שטיפה בלתי צפויה מצינור ההשקייה שהחל להשתולל מולי , הרטיב אותי מכף רגל ועד ראש ושטף ממני את אבק היום , כדי שאוכל סוף סוף להוציא , בפרץ צחוק אדיר , את הקול הדומם שהלך והתגבש בתוכי לאחר שהיום בבוקר התברר שאולי גם חג הפסח הזה יעמיד אותי במבחן הגעגוע והכמיהה . 
תביא פרחים לחג , ביקשתי מג . 
והוא שכח ... 
.. 
. 
שבת שלום חברים יקרים , שבת שרוח החג כבר שורה עליה וריחות המצהבריי כבר עלו הבוקר בשכונה ... 
.. 
. 
וגם חג שמח . 
שוב . 
לכאורה , אין לי סיבה להרגיש כפי שאני מרגישה כבר יותר משבוע . 
אותה המועקה ההולכת וגדלה בתוכי ויחד עם זאת , באופן משונה למדי , לא חונקת אותי לגמרי אלא מאפשרת לי להמשיך את חיי , להינות מדברים שאני עושה ורק לספור את הדקות עד לסיומו של חג הפסח על חגו הראשון , השני וימי חול המועד שבינהם . 
לכאורה , מכיוון שכפי שאמרתי לה השבוע , אני נמצאת בתקופה טובה בחיי . 
ואני אומרת וכותבת את זה בריש גלי בלי אפילו להוסיף ולרשום את מגוון המילים המגנות על הפחד שלנו שהטוב הזה ילך מאיתנו בבת אחת . 
כי אני לא מפחדת שזה יעלם פתאום . 
שיקרה משהו והדברים ישתנו להם . 
כי אני לא מפחדת מהשינויים הטבעיים בתוך מהלכי החיים שלנו . 
טוב לי עכשיו , וזה מה שחשוב לי . 
והטוב הזה מתפרס על כל רבדי החיים שלי . 
המשפחה . 
עם הסובבים אותי . 
החברים שלי . 
למרבה הפלא , גם בתחום העבודה אני מרגישה שאני נמצאת במקום הנכון לי וההמתנה שנכפתה עלי , שלעיתים היא עומדת בסתירה לתסיסה שבתוכי , היא חלק מתהליך שבסופו אגיע למקום שהפעם יהיה טוב ונכון לי . 
סוגרת ומשלימה את המעגל היא הנוכחות של האיש שמחייך וממלא את ליבי בחודשים האחרונים . 
ויחד עם זאת , המועקה . 
ובעצם אני יודעת מהיכן היא באה ועל מה היא מסתמכת . 
התחושות שלנו מסתמכות על הזכרונות שבנו . 
ולמרות הידיעה שהיום אני נמצאת עם ובמקום אחר לגמרי , התחושות שלי זוכרות את חגי הפסח של השנתיים הקודמות , אליהם התנקזו ימים של עצב , כאב , כמיהה וגעגוע מרוכזים ומזוקקים עד לחריכת הבשר כמעט ... 
.. 
. 
ומתוך הזכרונות הללו , שנוספת להם הצפיפות המשפחתית הטבעית של החגים הללו , עולה וניבנית לה המועקה שלא מסוגלת להקשיב ולקבל את העובדה שהמציאות שלי היום שונה לגמרי ולחלוטין מהמציאות של השנתיים האחרונות . 
עד שתיווכח בכך בעצמה . 
ואז אולי היא תעלם ולא תחזור בחגים הבאים ... 
.. 
. 
ולכן , חג שמח . 
ודווקא היום . 
כי חשוב לי לכתוב את זה לעצמי ולאחל את זה לחברי ולקוראי לפני הכניסה להתארגנות הקדחתנית של הימים האחרונים לפני החג עצמו . 
חג שמח חברים יקרים , חג שבו כל אחד ימצא בו את החלק שאיתו יתחדש , יתמלא ויתחזק לימים שיבואו לאחר מכן ... 
.. 
. 
( וסביר להניח שאני אומר את זוג המילים הללו עוד כמה וכמה פעמים ... 
.. 
. 
) 
