בחוץ כ"כ קר , ובפנים כ"כ מחניק . 
אני שוב לא בטוחה בכל מה שאני עושה , בהכל . 
ואני כבר לא יודעת אם לתרץ את זה בחורף שתמיד נוטה לדכא אותי , או בתת - מודע שמנסה לאותת דבר לא ברור , שאולי הוא ברור מאליו , אבל אני מדחיקה כי אין לי באמת משהו אחר לעשות . 
בשלישי ניגש אליי י' לפני ההרצאה האחרונה ובישר לי עם קול הבס שלו באמצע הקהל שהוא מצא את הבלוג שלי . 
שתקתי והרגשתי את עצמי מאדימה , כי זה היה בהחלט לא צפוי , אבל שתקתי . 
חוסר אכפתיות שכזה , אני מניחה . 
אני לא באמת יודעת למה . 
רק שאלתי אותו איך . 
אז הוא אמר שכשהם ישבו בחווה וחיפשו בגוגל תמונות של מרצה מסוים , הוא גם חיפש מרצה אחר ששנינו לומדים אצלו ( ולשם שינוי אני בכוונה כבר לא מזכירה שמות כרגע ) , והגיע אלי . 
אני אפילו מניחה שאני יודעת לאן , אחד מפוסטי הציטוטים . 
אני באמת לא יודעת למה שתקתי . 
זה פשוט נוגד את האופי שלי , ואת הידיעה המוחלטת שאם לא הייתי אטומה לחלוטין באותו רגע , הייתי אומרת לו לא להיכנס לכאן יותר , ובעיקר מבקשת לא לספר לאף אחד , כי כן , אני עדיין לא רוצה שכל מי שאני מכירה במציאות יגיע לכאן . 
וכן , אני מודעת לעובדה שלא באמת יש לי סיבה , ואני לא כותבת כאן סודות מדינה , והצנזורה העצמית שלי יכולה רק להוות דוגמה לראשי ממשלות מסוימים , למשל . 
הוא שאל אותי למה אני כותבת בבלוג שלי על הטכניון . 
וזה מאוד עצוב , כי החיים שלי מתנהלים בעיקר שם . 
מיום א' ועד ה ', אני יכולה להגיד די בוודאות ש - 70 % מהזמן אני שם . 
בשישי - שבת , כשאני משתדלת להיות רחוקה משם כמה שיותר , עדיין כל כמה זמן אני חושבת על " אוי , יש לי את עוד לסיים את מטלה א' וגם ב ', ועוד צריך להבין למתי יש את ג' , ואיך אני מספיקה הכל ? 
" , וזה כ"כ רע . 
גם כי זה באמת מלחיץ , וגם כי אני מרגישה רע כשאני מנסה להתנתק מהדברים האלה , לפחות ל - 24 שעות , ולא מצליחה תמיד . 
וזה גם עצוב כי למרות שאני כותבת לאחרונה בעיקר על מה שקורה בטכניון , אני לא באמת הסטודנטית שציפיתי מעצמי להיות . 
וחבל לי כי אני מרגישה שהנה , שוב אני זורקת לעזאזל את ההזמדנות שניתנה לי ללמוד שם , ועוד התחלתי ברגל ימין . 
קיבלתי ב'ירושה' כמעט את כל החומר לסמסטר הראשון . 
עוד ביום הראשון שלי בסמסטר הזה , הגעתי שעתיים לפני ההרצאה הראשונה ( אני באמת מצטערת , היה לי טרמפ ) , וישבתי לי בחווה , ובשלב כלשהו נמאס לי מהמחשב , אז התחלתי לקרוא את החומר של ההרצאה הראשונה בחדו"א , ועוד מ - 2 מקורות שונים את ההרצאה הראשונה של אלגברה , וניסיתי להיכנס לעניינים , גם אם לא הבנתי את הכל . 
כי ידעתי שככה המוח שלי עובד . 
אני בחיים לא אצליח מהפעם הראשונה , אני לא אבין הכל בפעם הראשונה . 
וככה זה באמת היה , זה מה שהשתדלתי לעשות בשבוע הראשון , ופחות או יותר עקבתי . 
אבל מהר מאוד לומדים שם שהשבוע הראשון הוא כלום , ובהמשך הכל מתקדם הרבה יותר מהר , ופתאום כל החומר מצטבר לקלסר ענקי שגורם לשרירי הכתפיים שלי להיות כ"כ תפוסים שגם מסאז' של שעה לא ישחרר , ופתאום אני לא מבינה איך מושגים פשוטים וברורים הפכו לסבך מוטציוני שאני הולכת לאיבוד בתוכו . 
ואני מפילה על עצמי עכשיו את התיק של לשבת סופ"ש שלם לבד בבית , לייבש את החבר שלי , לייבש את עצמי , וללמוד . 
נחשו מה אני עושה ברגעים אלה ממש ? 
עזבו , נחשו כמה למדתי ב - 24 שעות אחרונות ? 
אני אגיד לכם מה למדתי , למדתי שאני בנאדם חסר עמוד שידרה , וחסר יכולת , וחסר שכל , וחסר כוח רצון לקום ולעשות את מה שאני יודעת שאני כ"כ צריכה לעשות . 
אה , ולמדתי שבאמת עדיף לי לעבור למעונות . 
אני לא מסוגלת ללמוד כאן . 
תמיד הייתה לי בעיה עם ללמוד בבית , אני מניחה . 
אבל בתיכון זה עוד עבר בשלום .. 
. 
קוראים קצת את החומר לפני המבחן , מתרגלים פה ושם מה שצריך לתרגל , קוראים דוגמאות מהמחברת , והנה , הכל בסדר . 
והנה , הגעתי לגהנום , ופה זה לא מתקבל . 
פה צריך לשבת וללמוד , באמת . 
ואני לא מסוגלת . 
גאד דמיט , אני לא מסוגלת ! 
וככל שאני חושבת על זה שאני לא מסוגלת , אני בכלל חושבת על האם אני בכלל מוכנה לכל זה ? 
ויותר ויותר מחשבות של " מה אני עושה פה לעזאזל ? 
" עברו לי בראש בשבוע האחרון . 
ואני נזכרת בכל התהיות לפני שנה , ובכל הסינונים של האפשרויות , וכל הכיף במחשבה על כך ש " ייאי , אני יכולה ללכת להתקבל לכל מקום ! 
" , וההבנה שבעצם האפשרויות די מצומצמות , וההשלמה - לא השלמה - השלמה עם המצב , וקליטה כלשהי שכנראה שזה מה שהכי כדאי לי לעשות . 
אבל כל הזמן ההוא , וגם עכשיו , אני שוב חושבת על מה אני באמת רוצה לעשות עם החיים שלי . 
ועל זה שהחומר כאן יכול להיות לי כ"כ קל , אני רואה את זה . 
מבעד לחוסר ההבנה שלו בינתיים ( בתקווה שעד סוף הסופ"ש אני באמת אשב ללמוד כמו שצריך וכן אבין , לפחות חלק ) , אני רואה שאם אני רק אתרכז טיפה , אני אבין הכל , ואהיה לא רעה בזה . 
אבל יש בי מעין דחייה שכזו , אני עושה הכל רק לא להיכנס לזה , ואני גם חלקית מרגישה שזה פסיכולוגי לגמרי , שזה מעין אינסטינקט של לדחוף הצידה את כל מה שזורקים לעברך , רק כדי לעשות דווקא , ולהראות להם שאתה צריך משהו אחר לגמרי . 
ואני לא מבינה למה צריכות להגיע דמעות דווקא כשאני כותבת את זה , אבל זה די מעציב שכל החיים דוחפים אותי לעבר משהו , עד שכבר איבדתי את כל יכולת ההחלטיות , ואני לא מסוגלת להבין מה אני באמת רוצה מהחיים שלי . 
ולאן נעלמו הרצונות , ולמה כרגע הם כוללים הרבה דברים שהם לא לחשב זמן השהייה של רכיבים כלשהם או נגזרות מסדר שישי או אינטגרלים מפלצתיים . 
ואיבדתי כל מוטיבציה שהייתה לי , משום מה . 
( והייתה כזו , לפעמים היא באה לבקר . 
) אחרי הבחן בחדו"א ( שאגב , כ"כ רציתי להתבדות , אבל in your face - הצלחתי להיכשל בו . 
ואני יכולה להאשים לפחות קצת את הבודקים שבטוח לא נותנים נקודות על דרך , או דברים שהם מאוד קרובים לפתרון , כי אחרת אין כל הסבר לכך שלפחות לא עברתי . 
לתת לי לעבור זה המינימום שחשבתי שיהיה , גם אם ידעתי שהציון שלי יהיה בריצפה , והנה - גם לזה אני לא רגילה . 
לכו תתנו נכשל במקצוע ריאלי למי שרגילה להיות לפחות קצת טובה בזה . 
כל הפרפקציוניזם הזה חוזר כמו בומרנג בשלב כלשהו . 
) , הלכתי עם ר' ו ג' ( אני עוד אחזור ללהמציא שמות בשלב כלשהו ) לזיו לאכול משהו . 
אני לא זוכרת איך הגענו לזה , אבל בשלב כלשהו ר' שאל אותי למה הלכתי ללמוד את מה שאני לומדת , ותוך שנייה התשובה הראשונה שנפלטה לי היא שזה מקצוע שייתן לי , בתקווה , מספיק כסף שאני אוכל לצבור ואז כבר ללכת ללמוד את מה שאני באמת רוצה , כשאני אחליט מה אני באמת רוצה . 
ואמרתי לו , שכמובן כרגע זה נראה ככה , וכשאני מסתכלת על רשימת המקצועות לבחירה הניצוץ קצת חוזר לעיניים , כי זה נראה מעניין , גם אם אני לא באמת יודעת מה כל מקצוע כולל בתוכו . 
( וזה כנראה מה שמיד מדכא את המטיבציה , הידיעה שרוב הדברים לא באמת יהיו כאלה מעניינים כמו שהשם שלהם נשמע ) . 
אני זוכרת שראיתי את הניצוץ שלו בעיניים , וההתלהבות מבאמת ללמוד את המקצוע , לרצות לעשות את זה באמת . 
אני גם ככה מרגישה טיפשה ליד האנשים האלה , אז אני עוד רואה שהם אלה שבאמת צריכים להיות שם , ואני , מה אני עושה באמת ? 
אבל בין לבין , אני רוצה להוכיח לעצמי , שזה לא סתם , כי אני יודעת שאני מסוגלת לעשות את זה , אולי אפילו להצליח בדרך . 
אני רוצה להצליח , ולא מסוגלת להביא את עצמי לעשות את הכמה צעדים הפשוטים יחסית כדי להגיע לזה . 
I need to trick myself , and I can't. להגיד לעצמי הרבה פעמים שאני מאוד רוצה להצליח , להסתכל אחורה בעוד 4 שנים ולהוציא את המחשבות האלה מאיזושהי תיקייה אפלה שהספקתי לשכוח מקיומה , ולתהות על " מה לכל הרוחות חשבתי לעצמי אז ? 
" . 
והתחלתי בכלל מהעניין של לעבור לגור במעונות . 
טוב , אני יודעת שזה לא באמת יקרה . 
אבל לאחרונה יותר מדי מתחשק לי . 
עזבו שככה אני אתרחק מאינטרנט מיותר . 
אני אתרחק מהבית , ונכון לעכשיו , זה נראה לא שונה בהרבה מהמצב כיום . 
אני יוצאת כל יום בבוקר , חוזרת בשעות לא כ"כ נורמליות , כמו 10 - 11 ולפעמים אפילו 1 בלילה ( ותוך כדי כך גם מצליחה להבהיל ולהלחיץ כ"כ את אימא שלי , שהיא מספיקה להדאיג את החבר שלי ועוד להתחיל ליסוע לטכניון כדי לחפש איפה לעזאזל נמצאת החווה הזו שאני יושבת בה . 
למזלי התקשרתי אליה בדיוק כשהיא הייתה בדרך . 
) , ורואה את הבית בעיקר למטרות שינה . 
בימים כמו אתמול למשל , כשאני חוזרת קצת יותר מוקדם , וחושבת לעצמי " טוב עכשיו אני אשב בחדר ללמוד קצת " , אני מוצאת את אימא שלי שורצת בחדר שלי , וזה מטרד בפני עצמו לאחרונה . 
היא התמכרה לנפלאות הפורומים באינטרנט , ואני לא באמת רוצה לדכא אותה מזה , כי לשם שינוי יש לה קצת חיים . 
חיים מעניינים אפילו . 
וכן , אני אומרת חיים על משהו שקשור לאינטרנט , אז תבינו לבד עד כמה המצב היה קשה עד אז , ולמה קשה לי כל פעם לדרוש את המחשב ממנה , או סתם לדרוש את החדר כדי להיות לבד , כמו שאני רגילה , וכמו שבד"כ מתחשק לי , באותם ימים בודדים שבהם אני באמת יכולה להיות בו . 
וגיליתי שאני לא מסוגלת ללמוד כשהיא כאן ! 
ובכלל , מתחיל לעצבן אותי כל העסק . 
שוב , אני מאוד שמחה שיש לה קצת חיים לשם שינוי , אבל נמאס לי מהשריצה בחדר שלי . 
לא בא לי לחזור הבייתה ב - 11 וחצי בלילה , למצוא אותה ליד המחשב , כשהיא כבר 4 ימים רצוף בבית בגלל חופשה מהעבודה , למצוא קערה ריקה שהיה בה קורנפלקס על המיטה , פירורים של עוד משהו על הרצפה מתחת למחשב , צעיף שלה זרוק על המיטה שלי , ועוד לחכות רבע שעה כדי שהיא תקום מהמחשב ( וזה עוד במקרה הטוב ) . 
וכשאני שואלת בתמימות , רק כי אני בסה"כ רוצה להכין לעצמי סנדויץ ' לקחת לטכניון למחרת , האם היא קנתה לחם , שנגמר לפני כמה ימים והיא אמרה שהיא תלך לקנות , והיא עונה שלא היה לה כוח , או לא התחשק לה , וגם כשאני בסה"כ מסבירה לה שנגמרות ה - 3 שנות התחייבות שלנו בפלאפון , ושמאוד כדאי לה להתקשר לדבר איתם ולברר מה קורה מעכשיו , היא אומרת שלא מתחשק לה והיא רוצה ללכת למרכז שירות איתי כדי לעשות את זה , אני מבינה שהמצב קשה , ושהיא מתמכרת עוד יותר ממני לדבר הזה , ונורא קשה להוציא אותה מכאן . 
ואני , אני בסה"כ רוצה ללמוד מדי פעם פה . 
אני זוכרת כמה קשה היה לי להסביר לה באחד מימי השבת שאני צריכה שקט בחדר , שקט מוחלט , כי לא " אני לא יכולה ללמוד גם אם את יושבת וקוראת / מקלידה ממש בשקט , כי זה מוציא מריכוז " , ובכל זאת , כשאני מצליחה יום אחד להשיג את זה , היא עדיין נכנסת כל שעה - שעתיים כדי " רק לבדוק אם יש משהו חדש , דקה וזהו . 
" אני בכלל בספק האם אני אוכל להשיג מחר את השקט הנכסף . 
יש לי הרבה מה לעשות , ולא מספיק תנאים מתאימים . 
ככה שכן , חדר במעונות יתאים לי . 
להיות רחוקה מכאן , לא אכפת לי שהמחשב שאני די צריכה נשאר מאחור . 
שם יהיה לי שקט , שם אני אוכל להתרכז בעיקר בלימודים , שם אני אוכל לדעת מראש שאין לי על מי לסמוך אפילו לגבי ארוחה טובה , ואני צריכה לדאוג לזה לבד ( אני לפחות אדע שזה המצב כי ככה זה ) . 
יתרון קל יהיה אפילו שלא צריך ליסוע כל יום הלוך ושוב , ויהיה הרבה יותר קל ומהיר להגיע להרצאות , או סתם לכל הפעילויות שיש שם , למי שבכל זאת רוצה שיהיו לו קצת חיים בגהנום . 
אני רק מושחת עוד שכבת לק מדי פעם , כדי להסתיר את מה שמתחת . 
) דברים שלא ידעתם על בניין מאייר # 1 : הנוף מקומה 12 מקסים ביותר . 
אתה רואה , זה לא אני , זה ההורוסקופ שאמר שאני אהיה בבית בסוף השבוע הזה . 
אני חשבת שאני אעשה פרו זמני , רק כדי לחסום תגובות לפוסט הזה . 
אם אתם באמת רוצים , תוכלו להגיב עוד שבועיים אני מניחה , כשהוא ייגמר . 
טוב , טוב , נכנעתי . 
זה מפגר לחסום תגובות . 
nock yourself out . 
