בימים האחרונים אני מנסה " לחזור לעצמי " . 
אתמול ושלשום הייתי בשיעורי קיקבוקסינג , כדי למזער את נזקי השבוע החולף . 
בשעה של אימון שורפים בערך 500 קלוריות , שזה שווה ערך לחבילת שוקולד של 100 גרם . 
לא אוהבת את ימי ראשון ומעדיפה שכל יום יהיה חמישי - על יום עבודה נקבל יומיים חופש - זה הסדר טוב ... 
.. 
. 
מחר בערב טל ואני נפגשות עם מישהי שלא ראינו כבר 8 שנים , מאז השירות הצבאי . 
כשהייתי בת 14 הכרתי את החבר הראשון שלי , בן 16 , שהחזיק ב " תואר " במשך חודשיים , עד שנמאס לי ונפרדתי ממנו בטלפון . 
5 שנים אחרי , כששנינו שירתנו בצבא , הוא התקשר באופן מפתיע ושאל אם אני רוצה להיפגש . 
סרבתי בעדינות . 
לפני למעלה מ - 3 שנים הוא שוב התקשר , סיפר שהוא חזר מהלימודים בחו"ל , עשה סדר ו " נתקל " בטלפון שלי , אז הוא החליט לשאול מה שלומי . 
הוא תפס אותי ביום של סקרנות , אז לקחתי את יוני איתי והלכתי לפגוש אותו . 
כל הדרך חשבתי על השינויים שעברתי ב - 10 שנים האחרונות . 
מה שהכי הדאיג אותי היה שמגיל 14 ועד לאותו יום הוספתי כ - 15 ק"ג למשקל . 
השקעתי באיפור ובמחשוף , אבל לא השקעתי דקת מחשבה על איך הוא השתנה . 
הוא די היה המום ממני ואמר שאני נראית מצוין . 
אני הייתי המומה מכמה שהשנים עשו לו רע והבנתי ( באיחור ) שהחמרתי בביקורת העצמית שלי ושאם אני אתעלם לרגע מהמשקל , אני גרסה משופרת של עצמי . 
מעניין אותי איך היא נראית עכשיו ועד כמה אני דומה למי שהייתי בימי הצבא . 
אם הפגישה של מחר תהיה מוצלחת , נארגן פגישת מחזור של כל הבנות מהצבא . 
יהיה מעניין לראות איך עברו עליהן השנים האחרונות ... 
.. 
. 
ממחמאות השבוע החולף הבוס ההזוי שלי היה בטוח שאני בת 21 . 
3 חודשים אני עובדת אצלו ואין לו מושג קלוש בת כמה אני ... 
.. 
. 
מצד אחד זה היה די מעליב , מצד שני - אני אוהבת לשמוע שאני נראית צעירה לגילי . 
הוא היה מופתע כשתיקנתי אותו ואמרתי לו שהגעתי לגיל ( המופלג ) 28 . 
ממש באותו היום , חזרתי הביתה באוטובוס ונתתי לנהג כסף כדי לקנות כרטיסיה ( עצוב משהו ... 
.. 
. 
) , מבלי להתבלבל הוא הוציא כרטיסיית נוער ושאל " נוער , כן ? 
" . 
הייתי המומה ואמרתי לו שעברתי את גיל 18 לפני עשור ... 
.. 
. 
כנראה שאני נראית צעירה מגילי , אבל להוריד לי 7 או 10 שנים זה נראה לי מאוד מוגזם ... 
.. 
. 
" זה לא חדר , זה בית " קראה בפליאה רינת . 
היא הגיעה למקום העבודה שבועיים אחרי ומאז התחברנו . 
בדרך כלל זה מתבטא רק באכילת צהרים ביחד . 
השבוע היא זכתה להגיע לבית שלי והיתה מופתעת מהגודל של החדר שלי ( 25 מ"ר זה די גדול ... 
.. 
. 
) " לא ידעתי שאת כזאת מוכשרת " היא הוסיפה כשראתה את הציורים שלי , התלויים על הקירות . 
זה עשה לי טוב , להסתכל על עצמי מנקודת מבט של אחרים ולהבין שאני נראית טוב , גרה בתנאים טובים ואפילו מוכשרת בתחומים ששכחתי מקיומם . 
העולם שלי נראה פחות אפור וניצוצות של אופטימיות חזרו אלי כשהבנתי שעל כל מגרעה שאני רואה יש כמה וכמה יתרונות שנראים לי ברורים מאליהם ושכדאי להתמקד באותם יתרונות במקום לחשוב על החסרונות . 
סופשבוע רגוע אתמול שלי ואני המשכנו את ליין החורף של ערבי שישי . 
היא באה אלי , אכלנו ארוחת ערב , שתינו קפה וראינו טלויזיה . 
ככה אני לא צריכה להתלבש , להתאפר ולנסות לדבר איתה כשיש רעש של 50 איש נוספים שמנסים לעשות את אותו הדבר . 
סולידיות זה דבר לא רע . 
דנה ואני נפגשנו אתמול בשעות הצהרים , אחרי שלא ראיתי אותה בערך 3 חודשים . 
כעסתי על משהו שהיא אמרה , שביטא את הגישה המזלזלת שלה , מה שגרם לכך שלא דיברנו למעלה מחודש . 
רק ביום ההולדת שלי היא התקשרה ויישרנו את ההדורים . 
לקח לה חודש וחצי לפנות זמן כדי לראות אותי . 
פעם היינו כל כך קרובות ועכשיו , כשאנחנו גרות רק במרחק 3 רחובות אחת מהשניה , לוקח לנו חודשים להיפגש ... 
.. 
. 
מיסטיקה לפי האסטרולוגית מרים בנימיני : " השבוע הקרוב יפתח תקופה אחרת , טובה יותר . 
הקשיים שהיו לכם לאחרונה גורמים לכם לרצות להתרחק , אולי לנסוע למקום אחר , אלא שאתם מסתכנים בכך שדברים ישתנו ללא ידיעתכם וללא מעורבותכם . 
אל תתרחקו לגמרי מהדברים החשובים לכם - מגורים , רומנטיקה ועבודה " . 
לפי המתקשר , בטווח זמן של החודש וחצי הקרוב ( עד ינואר ) אני אמורה למצוא את בעלי לעתיד ועבודה שתפתח לי דלת לקריירה מבטיחה . 
אני רוצה להאמין שזה נכון ושבקרוב מה שמטריד אותי יסתדר . 
ימים יגידו אם זה אכן יקרה ... 
.. 
. 
תקופה כזו . 
מרגישה שהתחתית קרובה אלי יותר מתמיד . 
יש רגעים שבהם אני לא מבינה מה קורה מסביבי ואני מרגישה כמו טום הנקס בסרט " להתחיל מחדש " - תקועה במצב שלא מוצא חן בעיני ומרגישה שיש לי מעט מאוד מה לעשות כדי לשנות את המצב . 
הרגלים מגונים המצב גורם לי להיות עצבנית , העצבים גורמים לי לזלול , מה שמרגיע אותי לרגעים ספורים , עד שאני מבינה שאני זוללת , מפסיקה ונהיית עצבנית בגלל שאני מודעת לכך שכל מה שאני אוכלת יגרום לי להשמין . 
ייקח יותר מיום ויותר משבוע , אבל אני עוד אראה את התוצאות של כל הג'אנק שאני בולסת . 
בהימורים אני מצליחה לשלוט . 
מתפתה ומפסיקה אחרי כמה דקות , לפני שיהיו נזקים חמורים . 
מה הייתי משנה ? 
לא רוצה לגור עם שותפים . 
מיציתי את השלב הזה בחיים ואם המצב שלי הכלכלי שלי היה שונה מחר הייתי עוברת לדירה משלי . 
רוצה עבודה אחרת , שתגרום לי להרגשת מיצוי ושתקדם אותי בחיים לכיוון קריירה כלשהי . 
הלוואי שהייתי יודעת מה הכיוון הנכון בשבילי , הלוואי שהייתי מוצאת מקום עבודה שיגרום לי להרגשת סיפוק ושתהיה לי הכנסה מספיק גבוהה כדי לשפר את רמת החיים שלי . 
הערב נפגשתי עם חברות מהעבודה הקודמת , ישבנו שעתיים באחת מהמסעדות האהובות עלי , דיברנו , ריכלנו והעברנו את הזמן בכיף . 
אתמול טל באה לישון אצלי , אחרי שלא ראיתי אותה 3 שבועות . 
היה לי כל כך טוב לא ללכת לישון לבד ולדבר איתה שעות , על כל הדברים שקרו בזמן האחרון . 
בדיוק כשמיואשים הדברים מסתדרים חברה אמרה לי שככה זה עובד ואני מקווה . 
אם אני מתקרבת לתחתית - סימן שהמצב רק יכול להשתפר . 
רואה מסביבי אנשים שאחרי שהמצב היה לא טוב הוא השתפר פלאים . 
לפחות שיהיה תחום אחד בחיים שיגרום לי להיות מרוצה , משהו שיגרום לי להיות מאושרת ... 
.. 
. 
לסבא שלי היתה יום הולדת השבוע . 
כשהתקשרתי לאחל לו " מזל טוב " סבתא שלי ענתה שהוא לא יכול לגשת לטלפון כי הוא כבר לא מסוגל לשמוע דרך הטלפון . 
עצרתי את הדמעות עד לסיום השיחה . 
פתאום הבנתי ששני האנשים הנפלאים האלה שאני קוראת להם " סבא " ו " סבתא " יכולים בכל רגע להעלם מהחיים שלי ויכול להיות שזה יום ההולדת האחרונה שלו . 
זקנה זה דבר כל כך עצוב . 
הדייט גילי התקשרה אלי השבוע ואמרה שיש לה מישהו להכיר לי - חבר של ידיד שלה , בחור טוב ורציני בן 32 , שבנוסף על הכל נראה טוב . 
אמרתי לה שתעביר לו את הטלפון שלי . 
לא יצאתי עם אף אחד כבר 4 חודשים . 
לא היה לי סקס עם בחור חצי שנה . 
הגיע הזמן שאני אעשה משהו בנדון ... 
.. 
. 
מבחינת מכנסיים - יש 2 זוגות שהכי מחמיאים לי , אז הבחירה קלה , אבל מבחינת חולצות - אני לא יודעת אם ללכת עם משהו חשוף או לא . 
מצד אחד - לא רוצה לעשות רושם לא נכון , מצד שני " הפרונט " שלי מאוד מרשים , במיוחד בתוך מחשוף עמוק . 
אבל יש בי עוד כמה דברים מרשימים , אז אולי עדיף שקודם יתרשמו מהשאר ? 
כשיש לי זמן קצוב להתארגן , בדרך כלל יוצא שאני מנצלת רק את המחצית השניה שלו . 
מוצאת לעצמי עיסוקים למחצית זמן הראשונה וכך תמיד לא מספיקה לעשות את כל מה שרציתי , אז מאחרת בכמה דקות . 
הוא נראה בסדר , אבל לי שיווקו " נראה טוב " והוא לא עונה על התיאור . 
נסענו לבית קפה שבחרתי מראש , דיברנו , צחקנו והיה נחמד , אבל לא מעבר לכך , כי הרגשתי שאני מדברת יותר ממנו וזה לא מצב שאני אוהבת , כי זה גורם לי להרגשה שאולי אין לנו מספיק נושאי שיחה משותפים ואם תהיה פגישה נוספת לא יהיה על מה לדבר . 
אחד מהדברים שהכי אהבתי אצל הבחור מחודש מאי היתה הקשקשנות שלו . 
היינו מדברים שעות על גבי שעות על הכל ועל כלום . 
מה שלא אהבתי היה שגם כשהיינו במיטה נהניתי יותר מהדיבורים ולא מהמעשים ... 
.. 
. 
כשחזרנו לרכב , הוא פתח לי את הדלת והייתי כל כך מרוצה מזה . 
רוב הבחורים שיצאתי איתם לא יודעים עד כמה הדברים הקטנים האלה יכולים להוסיף להם " נקודות זכות " . 
לא צריך להגזים עם מידת הג'נטלמניות ( נתקלתי פעם במישהו שהזיז את הכסא שלי כשישבתי , זה היה תמוה ) , אבל קצת יחס מעבר למה שמצפים לקבל , גורם להרגשה טובה יותר . 
הגענו אלי הביתה , הוא אמר שהוא מאוד נהנה , אמרתי שגם אני , איחלתי לו לילה טוב ויצאתי מהרכב שלו . 
כשמישהו לא מלהיב אותי זה גורם לי להתלבט אם אני רוצה לפגוש אותו שוב או לא . 
הבעיה חריפה במיוחד כשמדובר במישהו " פרווה " , אחד שאין הרבה מה לומר לזכותו ולרעתו . 
האקסית אתמול , כשסיפרתי לגילי על התרשמותי מהבחור היא אמרה שהיא חושבת שכדאי לתת לו עוד הזדמנות , בהנחה שהוא יתקשר שוב . 
היא גם סיפרה לי עוד כמה פרטים שהיא לא ציינה קודם לכן . 
מסתבר שהבחור לא יצא לדייטים למעלה מחצי שנה ושאני הבחורה השניה שהוא מסכים להיפגש איתה , אחרי שהארוסה שלו נפטרה . 
היה לי כל כך עצוב לשמוע את זה . 
בו זמנית התמלאתי ברחמים כלפיו על מה שהוא עבר ובמידת כעס כלשהי כלפי גילי , ש " שידכה " לי מישהו עם כזה מטען . 
הוא רצה לספר לי על האקסית לפני שאנחנו נפגשים , אבל גילי אמרה לו שהיא לא חושבת שזה נכון ושהוא צריך לספר לי רק אם הקשר בינינו יתפתח . 
אני חושבת שהיא צודקת וסביר להניח שהייתי מתייחסת אליו בצורה אחרת אם הייתי יודעת מה עבר עליו . 
אובדן הפעם הראשונה והשניה שחוויתי אובדן היה לפני 20 שנה . 
כשהייתי בת 8 נפטרו הסבא רבא והסבתא רבא שלי , אני עדיין זוכרת בצורה מטושטשת איך הם נראו . 
מאז ועד היום לא איבדתי עוד אנשים מהסביבה הקרובה שלי . 
הפרידה הכי כואבת שהיתה לי עד היום היתה כשהכלבה שלי נפטרה , לפני למעלה מ - 5 שנים . 
אני מתארת לעצמי שמוות של אדם קרוב תגרום לי לכאב דומה ומקווה שלא צפויה לי פרידה מסוג זה בשנים הקרובות . 
אני שמחה שחזרתי לצאת וששוב התעורר אצלי הרצון להכיר מישהו . 
לפי מה שהמתקשר אמר אני אמורה להכיר את בחיר לבי עד ינואר . 
בעוד חודשיים נראה אם הוא צדק . 
חיי השותפות נמאסו עלי ואני רוצה לפגוש בחור ולהתקדם בחיים . 
אפילו התעורר אצלי רצון להקים משפחה . 
אני מקווה שבהתאם לשיר when I'll fall in love it will be fo ever ... 
.. 
. 
