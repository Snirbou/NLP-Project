http://www.ynet.co.il/articles/0,7340,L-2981443,00.html " הממשלה דחתה את הצעת פורז לשעון קיץ מוארך " איזה מזל , איזה מזל ענק . 
הממשלה הנוכחית עשתה משהו טוב ( אחד מהדברים היחידים שהיא בכלל עשתה ב - 3.5 שנות שלטונו של שרון ) ודחתה הצעה דפוקה במוח של ח"כ פורז . 
איזה מין דבר זה , להזיז את ישראל איזור זמן אחד מזרחה מאיזור הזמן שבו היא נמצאת באמת , כעובדה גיאוגרפית ? 
! 
זהו מעשה מטורף שרק ברוני השנאה בסגנון פורז מסוגלים לו , ולמרבה המזל - יש עוד חברי ממשלה חוץ מפורז . 
דרך אגב , אף פעם לא אהבתי במיוחד את מפלגת שינוי , ומעולם לא הצבעתי להם ו(אני מקווה ש)לא אצביע להם אי פעם . 
קציצות אדומות - אלו קציצות דג טעימווווווות ! 
( עלה התיבול [ שכמובן לא נאכל ] על אחת מהקציצות , הוא מסורת אישית שלי ) קרפלעך במילוי בשר . 
במילה אחת : divine . 
בן דוד שלי ( שמחזיק משום מה עיתון ) . 
תאריך הלידה שלנו זהה , בהפרש של 13 שנים . 
שלושים השעות האחרונות עברו עליי בצורה שאני אנצור לעולמים . 
היו לי ביום הכיפורים הזו חוויות פשוט לא רגילות , וזה נהדר . 
אסדר את העניינים בצורה כרונולוגית . 
אחרי אכילת ארוחה מפסקת טעימה ומשביעה , ושתיית איזה קילוגרם של מים תוך 5 דקות , התחלתי ב - 17:12 ביום שישי את הצום שלי . 
צמתי צום מלא ושלם . 
אפילו לא נגעתי במחשב ובפלאפון במהלכו . 
אבל הצום הוא רק אמצעי , לא המטרה . 
ולמרבה המזל , המטרה כן הושגה הפעם . 
פירוט בהמשך . 
ב - 17:30 , הלכתי לבית הכנסת לתפילת " כל נדרי " . 
זו היתה חוויה נפלאה . 
החזנות נשמעה יפהפה , מילות התפילות היו בידיי , והרבי נשא דרשה . 
בכל ימי הכיפורים הקודמים שאני זוכר , הלכנו רק לתפילת נעילה , ועכשיו הלכנו גם לתפילה של ערב יום הכיפורים . 
כאמור , היה מעניין וטוב . 
אחרי שחזרנו הביתה , עשיתי פעולה פשוטה מאוד : נכנסתי למיטה וישנתי . 
זה היה בערך ב - 19:00 . 
התעוררתי ב - 0:50 . 
הלכתי לסלון , הדלקתי המנורה והתחלתי לקרוא . 
את העיתונים . 
הכתבה הראשונה שקראתי , במוסף יום הכיפורים של מעריב , היתה על סא"ל אבי לניר , גיבור אמיתי . 
פשוט גיבור ככל שמישהו זכאי להיקרא " גיבור " . 
סגן אלוף אבי לניר , אחד שהפיל 3 מטוסי MiG בקריירתו הקצרה והמטאורית , היה מפקד טייסת מטוסי קרב מיראז' בעת מלחמת יום הכיפורים . 
במהלך המלחמה , הוא הופל מעל סוריה ( מטיל קרקע - אוויר , כמו עוד טייסים רבים במלחמה הארורה ההיא ) ונפל בשבי הסורי . 
הוא הטייס הישראלי הבכיר ביותר שאי פעם נפל בשבי . 
אבי לניר עונה למוות על ידי הסורים , אך הוא לא נשבר תחת העינויים ולא גילה את הסודות שבהם היה שותף , הקשורים לארסנל הגרעיני של ישראל ולנשיאת כלי נשק אטומיים על ידי כלי טיס ישראליים . 
גיבור . 
ככל שקראתי את הכתבה , הערצתי אותו יותר . 
זו היתה מסוג הכתבות שאחרי שאתה קורא אותן , אתה לוקח נשימה עמוקה ואז נושף נשיפה עמוקה לא פחות . 
המשכתי לקרוא עוד מהעיתונים . 
באחד מהם היתה כתבה על סבר פלוצקר , סוג של גיבור . 
הוא נולד בפולין בזמן זוועות הקומוניזם , עלה לישראל עם הוריו בכמעט חוסר כל , התגורר איתם בדירה של 30 ומשהו מ"ר - ואחרי כל זאת , הגיע להיות הכתב הכלכלי המוביל של " ידיעות אחרונות " ועמית מחקר ב " מכון ברוקינגס " שבארה"ב . 
כותרת הכתבה היא " למדתי שהאדם הוא אדון לגורלו " . 
בתוך הכתבה עצמה נאמר שהמילה הראשונה שההורים שלו למדו אחרי שעלו לארץ - וכמובן , החלו מיד לחפש עבודה ולעשות ככל שביכולתם כדי להצליח בחיים - היתה " סבלנות " ; ואילו היום , המילה הראשונה שהעולים לומדים היא " מגיע לי " . 
ובהתאם לשינוי הזה , השתנו גם השתנו פני המדינה , למרבה הצער . 
והיו עוד הרבה מוספים מעניינים . 
אחד מהם , ב " מעריב " , היה על בתי כנסת . 
אחרי קריאתו החלטתי שאני עוד אבקר בבית הכנסת " אלטנוישול " שבפראג , כי הוא ממש מופלא . 
אחר , ב " ידיעות אחרונות " , הכיל 10 התחלות של סיפורים . 
אחת ההתחלות , מאת אחד דוד טרבאי , הסתיימה במשפט הבא : " שהרי זה קסמו של גיל שמונה - עשרה : התפיסה ויכולת הניתוח מחודדות , ושום דאגת יום - יום אינה מאפילה על טוהרתה של התבונה , הפורצת בלי מעצור , בלי נקיפות מצפון " . 
מה שנכתב באותו עמוד על הסיפור שאליו משויכת אותה התחלה , " הקיסרים חולמים " , גרם לי לחשוב על המשפט הבא : אני רוצה שהביוגרפיה שלי תהיה הרומן הטוב , המסעיר , המעניין והמרגש ביותר שאי פעם נכתב . 
ואז , ואז , ואז , אחרי 3.5 שעות תמימות שבהן קראתי והתענגתי על עיתוני יום הכיפורים , שהיו באמת מופלאים השנה , הלכתי לחדר , והוצאתי את " המאהב " מאת אברהם ב . 
יהושע , וקראתי חלקים . 
חוויה מרטיטה היא לקרוא את הספר המדהים הזה ביום הכיפורים . 
ואז התחלתי לחשוב , והכל הציף אותי , והתחלתי להלך בחדר אנה ואנה . 
שער בנפשך : " המאהב " פתוח על המיטה , אבל אתה לא קורא אותו כרגע , כי אתה עסוק בללכת בחדר ולחשוב על העולם הענק הזה , ועל החיים הענקיים האלה , ועל המוני - המוני נושאים הקשורים אליהם . 
אתה מבולבל , כמובן , מרוב שטף העניינים שפתאום מציף את מוחך , אבל כמה שהבלבול הזה נהדר ! 
ואתה מוציא את " מלחמת העולם השניה " מאת צ'רצ'יל וקורא על קפטן הולנד מהצי המלכותי שחיכה עם משחתת מחוץ למעגן באוראן כדי לשאת ולתת עם הצרפתי אדמירל דרלאן , בכדי שזה יוכל למסור לו את הצי הצרפתי שעגן שם ; אבל דרלאן לא מסר , ואדמירל סומרסט - מפקדו של הולנד - נאלץ להטביע את הצי הצרפתי , כדי שזה לא יפול לידי הגרמנים ו/או האיטלקים ; ואתה ממשיך ללכת , ולבסוף אתה נרגע , וכל הזמן הזה היא נמצאת שם - לא פיזית , כמובן , אבל נמצאת - כדי לעודד אותך , ואתה מתפעם מעוצמת היופי הקשה של רגשותיך . 
ואתה רואה את הזריחה , והיא כל כך אפורה - כחלחלה ויפה . 
ולבסוף הלכתי לישון שוב , בשעה 9:00 בערך , והתעוררתי רק ב - 13:00 . 
וסוף הצום כבר החל להתקרב . 
קראתי עוד קצת " המאהב " , ועוד קצת חשבתי על הנושאים המסעירים , וקראתי עוד מדברים אחרים . 
כאמור , כל הזמן לא נגעתי כלל וכלל במחשב , ולא ראיתי טלוויזיה . 
חשבתי , קראתי , חשבתי . 
יום הכיפורים הזה הגשים את מטרתו to its uttermost . 
הלכתי שוב לבית הכנסת , לתפילת נעילה וכדי לשמוע את תקיעת השופר . 
היה מרגש באמת . 
מה המשאלה שביקשתי בזמן התקיעה ? 
אני אגלה זאת לאנשים יקרים מסוימים . 
בעניין חשבון הנפש : אני לא חושב שהיתי רע ביותר בשנת תשס"ד . 
חטאתי , עשיתי אי אלו דברים מרושעים בכוונה תחילה , אבל אלו לא היו רבים . 
על כמה מבין המעטים המרושעים שכן עשיתי , חשבתי ביום הכיפורים הזה , ואני הולך לשנות לטובה את העניינים ההם . 
ומה שחשוב , דעותיי נאמרו בתום לב , ולא מתוך אינטרס עצמי נסתר ; כשהבעתי את דעותיי בתחומי הכלכלה , החברה , הפוליטיקה , המדע ועוד , זה באמת ובתמים היה כי אני רוצה בטובתם של בני האדם , ובהגדלת מידת ההנאה מהחיים של כל אלו הראויים לכך ( והם רבים מאוד ) , וכי אני יודע שהאמת היא מה שהיא . 
ואני באמת בצד של האמת והצדק , וכל זה התחזק מאוד בתשס"ד , ומי יתן ורק ימשיך בתשס"ה ואחריה . 
מקווה שתמצתתי את העניינים החשובים באופן די טוב ( או במילים אחרות : באופן כזה שמי שמבין בכלל אנשים מוזרים כמוני , יבין גם את הקטע המסוים הזה ) . 
יום כיפורים כמו זה אין כל יום . 
http://www.fool.com/News/mft/2004/mft04092321.htm?source=mpmftlist " ערך מדהים במניות זהב קטנות " לפני שנתיים ( בתקופת השיא שלי בכל הקשור לחרישת אתרים כלכליים שתי וערב ) לא היה לי סיכוי למצוא כזו כתבה באתר מיינסטרים , בראש חוצות . 
ועוד אם נשים לב לכתוב בתוך הכתבה - היא לא מתביישת בכך שהיא ממליצה על מניות זהב , אלא מתייחסת לכך כאל שיא המובן מאליו . 
כמו שצריך . 
עכשיו רק צריך כתבה שתצהיר בריש גלי שלקנות זהב - את הבוליון של המתכת עצמה - זה דבר טוב ומומלץ ( כפי שזה אכן , כמובן ) , ואני אדע שדברים טובים החלו לזוז בעולם הזה . 
אני לא רוצה שהבועה תפקע . 
אני לא רוצה שאנשים יאבדו את חסכונות חייהם ביום בו חתיכות הנייר הצבעוניות שאנחנו , משום מה , מכנים " כסף " יאבדו את כוח הקניה שלהן ( כי באמת לא צריך להיות להן שום כוח קניה ) . 
הרביתי לחשוב על היום הזה , אבל אני לא רוצה שהוא יגיע , אלא שיהיה מעבר חלק ומתוכנן מכסף פיאט ל - labor - based money . 
איך המעבר הזה יוכל להתבצע ? 
חשבתי , ואני חושב , ואני מודה לבושתי שעד היום לא עליתי על דרך לכך , אבל אני אמשיך לחשוב , ואני מקווה שבסוף אגלה . 
טוב , גלשתי מהנושא ... 
.. 
. 
נחזור למה שכרגע הוא העיקר . 
למי שקורא את זה : קנה מתכות יקרות ( כסף , זהב ואפשר גם פלטינה ) . 
אונקיית זהב או כסף שבידך היא נאמנה אך ורק לך , לא לאף ממשלה ולא לאף קולקטיב אחר ; רק מתכות יקרות לא נשחקות כלל בגלל האינפלציה הנוראה שתקפה את עולמנו ; מניות , " כסף " נייר ואגרות חוב יכולות פשוט להתאפס בערכן יום אחד ( ע"ע ארגנטינה 2001 או גרמניה 1923 או עוד המון דוגמאות היסטוריות ) - אבל לכסף וזהב זה לעולם לא יקרה , כי הן לעולם שומרות על ערכן . 
דרך אגב , כל אלו הן עובדות , לא דעות . 
