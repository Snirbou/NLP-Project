האיכות והכמות לא תמיד הולכות ביחד . 
אם האדם מקפיד בעשייה של דבר - מה , הוא עושה את הדבר הזה יותר לאט , מאשר היה עושה , אילו היה נחפז ו " מחפף " . 
חשבתי על זה לא מעט . 
וגם פעלתי בנדון . 
עשיתי ניקוי יסודי בבלוג - מחקתי יותר ממאה קטעים : יצירות ספרות ישנות מדי ( במילא הן שמורות במחשב ) , קטעים יומיומיים מדי , קטעים טפשיים מדי , קטעים שחוזרים על עצמם , קטעים עם תמונות שכבר נמאס לי מהן , קטעים שאין עליהן תגובות וכד' . 
פשוט הבנתי פתאום שאצלי בבלוג הכמות החלה לגבור על איכות , וזה לא עשה לי טוב . 
אז ביום שבת קראתי שוב כמעט את הכל ומחקתי את מה שמיותר בעיניי . 
וייתכן שאמצא עוד מה למחוק , זה בטח לא הסוף ! 
היום גם חשתי צורך ורצון פתאומי להכיר את האוכלוסייה הבוגרת של " ישראבלוג " . 
דהיינו , אנשים בגילי - בני 30 ומעלה . 
אפילו נרשמתי לקבוצה של בלוגרים כאלו . 
למען האמת , קודם בכלל לא ידעתי שיש כאלה ב " ישרא " . 
אינני רוצה לפגוע כאן בחברתי הטובה והמתוקה NaughtyCat , שהיא רק בת 17 ( אבל מאד פקחית ובוגרת , ואני אוהבת אותה באמת ) . 
אבל מה לעשות שעל - פי הלוח מזמן עברתי את גיל הנעורים ! 
כן , בא לי לתקשר גם עם אנשים שעברו דברים בחיים יותר ממני . 
אבל מה שכן - ממש לא בא לי להצטרף לחבורה של אימהות צעירות שיודעות לדבר רק על הריונות ולידות בלי סוף ! 
מיציתי את זה , די ! 
יש לי ילד בן 8 , תלמיד כיתה ג' . 
ואני מאד לא רוצה לחזור ושוב לחטט בחיתולים מלוכלכים , אפילו בווירטואלית . 
אבל בההחלט אשמח לכל נושא שיחה אחר . 
שוב פעם , רוצה להוסיף קצת יותר איכות לחיי . 
כעת כבר אחרי חצות . 
כלומר , היום זה התאריך שהוא גם נורא מאד לכל העולם , אך גם טוב ונעים עבורי אישית . 
September 11 . 
חמש שנים לפיגוע ה " תאומים " . 
ושנה אחת בדיוק מפגישתי הראשונה עם הפרקליט . 
למעשה , הכרנו קצת קודם - שוחחנו באינטרנט ובטלפון . 
אבל בפועל ראינו זו את זה ב - 11 לספטמבר שנה שעברה . 
אני לא מאמינה על עצמי שהצלחתי להחזיק מעמד עם אותו בחור שנה שלמה ! 
( את הנישואין של כמעט 9 שנים אינני מחשיבה פה כי 8 מתוכן היו סתם בלגן ובזבוז זמן מיותר - אין לי כוח לפרט ... 
.. 
. 
) . 
זה אשכרה מעיד על שינוי לטובה באופי הלא כל - כך פשוט שלי . 
ייתכן שהפרקליט בכלל לא שם לב לתאריך הזה , כלומר , לא קישר אותו אלינו . 
זה בסדר . 
גברים אף פעם לא מרוכזים על דברים כה קטנים , כמו ימי הולדת , ימי נישואין , ימי ההיכרות וכד' . 
זה רק אנחנו הנשים קצת מטורללות מהבחינה הזאת . 
חה - חה ! 
: - ) אז זהו . 
בכך אסיים את הפוסט להיום . 
רב תודות כל מי שקרא . 
ולילה קסום לכולם . 
שלכם , פתח דבר . 
זה לא שירושלים אינה גדולה מספיק . 
היא כן . 
רק שבתל אביב לעומתה יותר מרגישים את העיר , במיוחד במרכז . 
יותר בניינים רבי קומות , יותר מכוניות ואוטובוסים על הכבישים , יותר אנשים ברחובות , יותר מקומות בילוי פתוחים . 
הכל יותר ! 
תל אביב היא יותר עיר מירושלים . 
עובדה . 
הפעם נערכתי היטב לטיול . 
מלבד ספר הלימוד התמידי , לקחתי גם מפת העיר כדי לא להיראות מטומטמת שאין לה מושג לאן ללכת ולאיזה כיוון לפנות . 
אכן , תכננתי את הבילוי בצורה מדויקת כמעט . 
ובכן , בצהריים אמרתי בבית יפה " שלום " ויצאתי להרפתקה . 
בתחנה המרכזית עליתי על קו 480 ונסעתי . 
תוך 50 דקות כבר הייתי ברכבת ארלוזורוב . 
ירדתי מן האוטובוס , הוצאתי מפה , הסתכלתי בה היטב , בדקתי את הכיוון והלכתי לכיכר המדינה . 
בכיכר המדינה המון פעמים שמעתי על המקום הזה , גם מחברי , המכונה " הפרקליט " כי זהו מקצועו , גם בטלוויזיה וגם מכל מיני אנשים . 
אין פלא שהייתי מתה כבר לראות את פסגת היוקרה של תל אביב . 
באתי לשם דרך רח ' ארלוזורוב וש ד' וייצמן ונעצרתי המומה . 
מה זה ? 
? 
? 
איפה היוקרה המדוברת ? 
רק לפי צורתה העגולה של הכיכר הבנתי שהגעתי למקום הנכון . 
באמצע הכיכר ציפיתי לראות איזה גן ציבורי ירוק ומטופח , עם שבילים מוצלים שנעים לטייל בהם ולהסתתר מהשמש . 
אבל איפה ... 
.. 
. 
שטח קירח , עם כמה שיחים עלובים וספסלים ישנים . 
אוף ! 
הלך לי החשק לחצות את הכיכר ולהכנס ל"גן הציבורי " הזה . 
החלטתי במקום זה להתמקד על הבניינים , המקיפים את הכיכר . 
ואז ... 
.. 
. 
הו , כן ! 
כעת הבנתי למה התכוונו כל אלה שסיפרו אי - פעם על כיכר המדינה ! 
הקומות הראשונות של כל בניין ובניין מפוצצות בחנויות בגדים ותכשיטים של מותגי - על מובילים ! 
עברתי לאט מחנות לחנות , בלי להכנס פנימה . 
האמינו לי שדברים , אשר ראיתי בחלונות הראווה , הספיקו לי מעל ומעבר כדי להתרשם מהאיכות והמחירים של תוכן החנויות . 
אבל מילא תכשיטים , הם גם ככה עשויים ממתכות יקרות , אז היה סביר לראות מחירים גבוהים . 
גם בירושלים יש כאלה , ולא מעט . 
אבל בגדים ונעליים ! 
נגנבתי על המקום ! 
חולצת T חמודה , מאד דומה בסגנונה לזאת שקניתי פעם ב - 40 ש"ח , עולה שם איזה 800 ש"ח ! 
וההבדל הוא , שעוצבה על - ידי איזה מעצב - על ונמכרת בחנות ששכירות חודשית עליה היא הון תועפות ! 
טוב , החולצה הזו היא בטח גם בלעדית לאותו מעצב , ואין זהה לה . 
וכך גם לגבי כל שאר הדברים שם . 
אבל הכי הרגו אותי הנעליים . 
חלקם היו יפות מאד , אין מה לומר . 
אבל מתי באמת התעלפתי ? 
כשראיתי זוג נעליים שחורות בעיצוב כל - כך פשוט , סתמי ומעאפן ! 
גם בכדי להוריד אשפה לא הייתי נועלת כאלה ! 
ומחירם היה על סך של המשכורת החודשית שלי ! 
! 
! 
וככה זה לאורך כל הכיכר . 
עשיתי בה סיבוב מלא וחזרתי שוב לוייצמן , ומשם - לארלוזורוב . 
דיזנגוף פה כבר לא היה כל - כך מעניין , רק הרבה ללכת . 
המשכתי לצעוד ברח ' ארלוזורוב עד אבן גבירול . 
שם נעצרתי ליד בניין הקרוי " מגדל המאה " ובו יש מין קניון זעיר . 
ובכניסה לקניון הזה כתובים כמה משיריו של אבן גבירול הגדול . 
לא עזבתי את המקום עד שקראתי את כולם ! 
אחרי זה פניתי לז'בוטינסקי והלכתי בו עד לדיזנגוף . 
שם לא יכולתי שלא להביט סביב כל שנייה . 
רחוב ענק , מלא אנשים , גדוש בחנויות מעצבים , המעורבבות עם קיוסקים וחנויות מכולת קטנות . 
באחת מחנויות המכולת הללו קניתי לבן שלי רונן סט צעצועים מהסוג שהוא אוהב ושלא היה לו עד כה . 
לא יקר , אבל חמוד מאד . 
המשכתי בהליכה . 
נכנסתי לפסז' של בית ליסין . 
חשבתי אפילו לקנות כרטיס להצגה של אותו יום . 
אבל ויתרתי על הרעיון כי כבר התחלתי להתעייף - בכל זאת שעתיים רצופות על הרגליים ועוד עם נעלי עקב - זה לא צחוק . 
התחלתי אפילו טיפה לצלוע מרוב ההליכה . 
באותו פסז' יש חנות " נעלי חביב " , ושם ראיתי נעלי חורף ממש מתוקות במבצע . 
בדיוק כאלה חסרות לי ! 
בלי להסס הרבה מדדתי אותן , שלפתי " ויזה " - והן שלי ! 
רק שלא באמת קניתי אותן מיד . 
קצת קודם לכן ישבתי בכיכר דיזנגוף ליד המזרקה ולמדתי . 
ובאיזשהו שלב התחלתי כבר להתגעגע לפרקליט . 
צילצלתי אליו והתעניינתי , אם יש מצב לארוחה משותפת . 
לשמחתי הסתבר שכן . 
בכוחות מחודשים סיימתי לקרוא את הטקסט המתוכנן בספר , חזרתי ל " נעלי חביב " ואז קניתי את נעלי נחורף היפות והנוחות האלה . 
קפצתי אחרי זה לשירותים שב " דיזנגוף סנטר " . 
ואללה , זה לא ייאמן כמה הייתי עייפה שכבר לא היה לי כוח להסתובב בסנטר . 
הלכתי רק לשירותים . 
ולא התאפקתי שלא לצלם את הסמלים של בנים - בנות - ממש חמודים ומצחיקים . 
שוב אבן גבירול לאחר שמיציתי את דיזנגוף , חזרתי לאבן גבירול , שם קבענו אני וחברי להפגש . 
בזמן שחיכיתי לפרקליט , ניגש אליי מישהו שהציג עצמו כמשורר אברהם שיין , שאל אם אני אוהבת שירה . 
וכשקיבל תשובה חיובית , נתן לי 2 דפים עם שיריו , המודפסים בצורה מרושלת על הדפים . 
גם הוא עצמו היה בלבוש מרושל ועם זיפים על הפנים . 
טוב , משוררים - הם אנשים מעופפים , ולא תמיד אכפת להם , כיצד הם נראים . 
לא בטוח גם שהם בכלל מודעים למראה החיצוני שלהם . 
בנוסף , היה עוד קטע מצחיק . 
כאשר ישבתי על ספסל וחיכיתי לפרקליט , עברו לידי שתי נשים , הנראות פרובינציאליות כאלה , ממוצא מזרחי ובטח מאיזה מקום קטן בארץ , כמו שדרות למשל . 
הן שאלו אותי , איך מגיעים לשוק הכרמל . 
הייתי שם רק פעם אחת עם הפרקליט ולא זכרתי כיצד מגיעים אל המקום , בטח לא מאבן גבירול . 
התנצלתי ואמרתי לנשים האלה שאינני יודעת כי אני לא מכאן . 
ראיתי שהן התפלאו . 
אחת מהן אפילו סיננה לעברי בשקט משהו כמו " צפונבונית " . 
יכול מאד להיות שנראיתי להן ממש תל - אביבית , מין צפונבונית מגונדרת עם חולצה לבנה ופרצוף סטודנטיאלי - אינטלקטואלי . 
נחמד ! 
שמחתי דווקא . 
בזמן הזה גם הפרקליט סיים את ענייניו בעבודה ונפגשנו . 
כבר הייתי רעבה - מתה ! 
אכלנו פיצה ב " עגבניה " . 
ואז הסתבר שהיה לו מצב לא רק לאכול איתי ביחד . 
סיפרתי לו על הבילוי התל - אביבי שלי . 
הוא התפעל מהיכולת והכוח הפיזי והנפשי שלי לנסוע לעיר אחרת ולהסתובב בה שעות . 
לו רק ידע , כמה רע לי לעתים בבית וכמה תקועה אני מרגישה שם , היה מבין אותי יותר טוב . 
חזרה לירושלים הביתה חזרתי עייפה עד מאד , אך גם מרוצה לא פחות . 
אפילו שלא הרגשתי כלל את הרגליים . 
מכל הבילוי הזה הגעתי למסקנה שהיה זה דווקא טוב לטייל בתל אביב לבד חלק מהזמן . 
עם כל הכבוד לחברי המלומד ( ויש כבוד ! 
) , כאשר אנו מבלים יחדיו , תשומת לבי מופנית לרוב אליו והרבה פחות לסביבה . 
וכאשר ביליתי לבדי , הייתה לי הזדמנות נהדרת לראות , לחוש ולנשום את תל אביב , להכנס לאווירה של העיר הגדולה , אווירה שמאד - מאד נעמה לי . 
היו לי גם תוכניות שלא התגשמו הפעם . 
חשבתי גם לבקר בשינקין וגם בחוף הים . 
אבל אין דבר ! 
הכל עוד אפשרי . 
הרי אין זאת הפעם האחרונה שאני מבקרת בתל אביב . 
שלכם , בא לי לגמרי להשתכר , להתמסטל קשות . 
שכל המציאות תזוז הצידה ולא תפריע לי לחיות . 
רוצה לשכוח את עולמי , את השנוא ואת האהוב , לשכוח מי אני ומה שמי , לפרוץ את סורגי הכלוב . 
לצפצף על חוקים וכללים ולחדול מלהיות טובה , על מטאטא לעוף במרומים בידיעה : אני מכשפה . 
להיות חופשית מכל המוסכמות , בלי לחשוב מה מצווה ומה חטא , לאהוב את מי שאוהבת ולשנוא את מי ששונאת . 
רוצה לקחת מהחיים כל מה שבא לי ללא תמורה . 
ומי אמר שרצונות כאלה הם דבר איום ונורא ? 
( טוב , כל זה סתם ) 
