זה היה קטע הזוי לחלוטין . 
גילי רצתה ללכת למכשפה , הסברתי לה איך להגיע , אבל היא אמרה שסביר להניח שהיא תלך לאיבוד , אז אמרתי שאני אבוא איתה . 
יצאתי מוקדם מהעבודה ונסענו שוב ליפו . 
אני מכירה אותך כשנכנסנו גילינו שיש תור של 5 אנשים והתיישבנו . 
גילי שתתה את הקפה תוך כדי עשיית פרצופי " איכס " והתור התקדם לאט ובטוח . 
אחרי כשעה בחורה שישבה שם עם אמה פנתה אלי ואמרה שאני מוכרת לה . 
עניתי שאני לא מזהה אותה וכששאלתי לגילה , אמרתי שבטוח היא טועה ואני מזכירה לה מישהי אחרת . 
היא התעקשה שזאת אני שהיא מכירה ושאלה אותי לגבי עבודה ומגורים . 
גילינו שאנחנו גרות באותו אזור בתל אביב , אז חשבתי שאולי סתם היא נתקלה בי בסופרמרקט או בבית קפה ומשם אני מוכרת לה . 
" אולי מהסנטר ? 
" היא פתאום הציעה , אמרה שהיא עבדה שם ואז קישרתי . 
הייתי המומה . 
" את פתחת לי בטארוט לפני כמעט שנתיים " נזכרתי בבת אחת והזכרתי לה מה היא אמרה לי . 
היא שאלה אם זה התגשם ואמרתי שלא ושרק לא מזמן התנתקתי מאותה חברה עם אנרגיות שליליות , שאז היא אמרה לי להתנתק ממנה . 
" אמרת אז שאני אכיר אותו תוך 2 נקודות זמן וכששאלתי אם זה יכול להיות שנתיים אמרת שלא " אמרתי והיא ענתה שהיא תמיד רוצה להאמין שמדובר בתקופה קצרה יותר - שבועיים או חודשיים , אבל זה בהחלט יכול להיות גם שנתיים . 
היא סיפרה שהיא קלעה בכל המקרים שהיא קראה לאנשים בטארוט . 
אם אני אכיר אותו בחודש וחצי הקרוב , הקריאה שלה תהיה נכונה ... 
.. 
. 
הזוי מה הסיכוי שלי להיתקל באותה בחורה דווקא שם ? 
ועוד ביום שלא הייתי אמורה להיות שם ? 
מה הסיכוי שהיא תזכור מישהי שהיא ראתה פעם אחת לפני קרוב לשנתיים ? 
ומה המשמעות של זה ? 
אני מנסה לחשוב איך להתייחס אליהם ולא מוצאת את התשובה . 
אפשר לפרש אותם כתחזית אופטימית ואפשר שלא . 
אני יכולה לקבל את הדברים ולנהל את המשך חיי לפי התחזית או לנסות בכוונה לשנות את הגורל שכביכול צפוי לי . 
יצאתי ממנה די מאוכזבת ולא בטוחה אם אכן אני רוצה שהתחזית שלה תתגשם . 
יפו , יום חמישי אחרי שהשבוע המתיש בעבודה הסתיים וסופסוף הגעתי לאותה פגישה מיוחלת ציפו לי עוד שעתיים של המתנה בתור . 
האנשים מסביב סיפרו שהם מכירים אותה תקופה ארוכה ( המקסימום היה 30 שנה ) ושהיא קולעת בצורה כל כך מדויקת , שהם חוזרים שוב ושוב . 
" מעניין מה היא תגיד לי " הרהרתי ביני לבין עצמי וקיוותי שהתחזית תהיה אופטימית . 
שתיתי כוס קפה שחור עם הל , שבלגימה הראשונה היה מגעיל למדי , אך בלגימה השניה טעמו הפך לנסבל והגעתי למסקנה שזו דוגמה מובהקת של טעם נרכש ואם אני אשתה עוד קפה שחור , יכול להיות שיגיע שלב שבו זה יהיה אפילו טעים . 
סיימתי את הקפה , הפכו לי את הכוס ולאחר דקות ארוכות נכנסתי אליה לחדר . 
מי רווקה ? 
היו המילים הראשונות שהיא הוציאה מהפה . 
עניתי " אני " וחיכיתי להמשך הדברים , שלא אחרו לבוא : " אני רואה בעל ו - 3 ילדים , את בריאה ואין מוות באופק " היא התחילה ואחר כך הרחיבה : " את לא תהיי רוטשילד ולא אייזנברג , אבל תמיד תהיה לך פרנסה . 
את בחורה חרוצה , לא מפונקת " . 
" המזל שלך סגור עד גיל 30 . 
יכלת להתחתן בגיל 23 , 25 , אבל אם היית עושה את זה היום היית גרושה " היא הביאה הסבר מקורי לסיבה שאני לבד והוסיפה : " הוא לא יהיה ווזווז , הוא יהיה משלנו - ערקי או מרוקאי , אבל בהיר , הוא יהיה גבוה , לא במזל שלך מישהו נמוך , הוא יהיה עצמאי ובעתיד אתם תעבדו יחד " , הייתי מופתעת והיא ראתה ושאלה " מה יש , למה שלא תעזרי לו ? 
" שאלתי אותה מתי הוא יבוא ואיך אני אכיר אותו וקיבלתי תשובה שאני לא צריכה ליזום כלום . 
יהיה מי שיכיר לי אותו , כל מה שאני צריכה לעשות זה להסכים להיפגש עם מי שיציעו לי . 
" הוא יהיה רווק או גרוש בלי ילדים , בן 33 או 35 והוא גר במרכז הארץ . 
את תיכנסי מהר להריון ויהיו לך 3 ילדים - גם בנים וגם בנות " . 
" את בחורה עם לב זהב ואת לא הולכת בזיגזג עם מי שאת נמצאת איתו , יש לך המון סבלנות לאנשים אחרים , אבל לפעמים אין לך סבלנות לעצמך " היא אמרה והוסיפה " אני רואה עין רע , שבאה מצד נשים , אסור לך לספר על דברים לפני שהם קורים , רק אחרי " . 
" את צריכה דיאטה , זה לא שאת שמנה , רק מלאה , אבל זה לא בריא ואם לא תרזי בעתיד תסבלי מכאבי גב ורגליים " היא נתנה לי עוד סיבה להמשיך בתהליך ההרזיה שהתחלתי . 
" אני רואה שיש הרבה אנשים שמחכים כבר לשתות יין " בצורה מאוד מעניינת המשפחה שלי כולה נכנסה לתוך כוס הקפה ... 
.. 
. 
" מי שעכשיו נמצא ליידך הוא ידיד ולא יהיה מעבר לזה , מי שיהיה לצידך בגיל 30 - זה הבחור שלך " . 
היא שאלה אותי בת כמה אני ולאחר שקיבלה תשובה אמרה " היית לבד כל הזמן הזה , תהיי עוד קצת , סבלנות " היא הוסיפה וסגרה את עניין החתן . 
בנוסף , היא אמרה לי להזהר ולא לנסוע ברכב עם מישהו שנוהג במהירות , כי אני עלולה להפגע ושוב הזכירה שאין מחלות או מוות בעתיד שלי , אז אין ממה לדאוג . 
היא גם אמרה שהעתיד שלי בארץ וחו"ל נועד רק לטיולים ( אמא שלי היתה מרוצה אם היא היתה שומעת את זה ... 
.. 
. 
) " כשתכירי אותו תבואי אלי שוב , עם תמונה שלו " היא חתמה את השיחה ואיחלה לי בהצלחה . 
השלכות בהנחה שהדברים נכונים , אני אשמח לקבל מרוקאי ירוק עיניים , שיאזן את הגנים ה " ווזווזים " שלי ושתהיה לי משפחה לחגוג איתה מימונה . 
מסקרן אותי לדעת במה הוא יעבוד שיגרום לי לעזוב את העבודה הנוכחית ולעבוד יחד איתו . 
2 שמות לילדים יש לי - דניאל ודפנה , מעניין עם השלישי יהיה בן או בת ואם בח"ל העתידי אכן יסכים לשמות ... 
.. 
. 
שנה זה הרבה זמן מצד אחד , אבל מצד שני - אם המזל שלי רק ייפתח בשנה הבאה יכול להיות שייקח יותר זמן עד שאני אכיר מישהו . 
עצוב לי לחשוב שבחורף הקרוב לא יהיה מי שיתכרבל איתי ... 
.. 
. 
הצד החיובי הוא שהיא די " הורידה " אותי מהבחור מהעבודה - הוא נמוך , פולני סופר לבנבן , פרוד עם ילדים . 
סופשבוע לרגעים משועשעת ולרגעים על סף דמעות . 
אחרי יום מתיש של ריצות מקופת חולים לבית שלי , לבית של ההורים ( לבשל ולאפות , כי אמא שלי לא בקו הבריאות ) , לביקור השבועי אצל סבתא וסבא שלי ( שבגיל 84 עדיין מתעקש לטפס על סולמות ולהזיז דברים בבוידם ולא מוכן לקבל עזרה ) ומשם הגעתי מותשת הביתה . 
יש לי חצי שעה למקלחת , בחירת בגדים ואיפור . 
יעל ואני הולכות להופעה . 
מחר טל מתכננת להשאיר את התינוק והבעל בבית ולבוא לעיר הגדולה , לארוחת בוקר באחד מבתי הקפה המשובחים . 
בצהרים כנראה שאני אצטלם ובשעות אחר הצהרים והערב אני רוצה לפגוש גם את מיקי וגם את גילי . 
כנראה שלנוח אני לא אספיק ... 
.. 
. 
בחורים שהתחילו איתי מאז הפוסט האחרון : 3 . 
בחורים שנפנפתי : 2 . 
בחורים שמיקי נפנפה עבורי : 1 . 
בחורים שמצאו חן בעיני : 2 . 
בחורים לטעמי שרקדו איתי ואח"כ לקחו טלפון מבחורה אחרת : 1 . 
בחורים שהתכרבלתי איתם : 1 . 
בצהרים הרגשתי צורך עז בהתכרבלות , מה שגרם לי להתקשר לבחור לשעבר , ששמח לשמוע ממני ובא לבקר . 
ראינו את הטרילוגיה של באנדי באנגליה , תוך התכרבלות מאסיבית . 
לבשתי את החצאית שהוא אוהב , חולצה שהוא עדיין לא ראה וויתרתי על איפור ( לטענתו זה מיותר לחלוטין ואני יותר יפה בלי ... 
.. 
. 
) המחמאות לא אחרו להגיע . 
ירדתי לפחות 4 קילו מאז הפעם האחרונה שנפגשנו ורואים את ההבדל . 
שמתי את הראש על השקע בין הצוואר לכתף שלו והוא חיבק אותי וליטף לי את היד . 
זה היה כל כך נעים שלא רציתי שהרגע הזה יסתיים . 
היו רגעים מוזרים , שהרמתי את הראש והסתכלתי עליו והיינו בסיטואציה שבעבר ההמשך הטבעי שלה היה נשיקה , אבל הפעם כלום לא קרה . 
הנה הנה אני בא אחרי חודשים שלא הייתי במסיבה ( למיטב זכרוני מאז פורים לא יצאתי לרקוד ) היה לי חשק . 
מיקי אמרה שזו מסיבה בבית פרטי ולא היתה צריכה לשכנע אותי יותר מדי להסכים . 
בחרתי לבוש סולידי , התאפרתי באותה צורה כמו אתמול ויצאנו לדרך . 
המוזיקה היתה טובה , האלכוהול חינם ואחרי ששתינו דרינק אחד מיקי היתה חצי שיכורה . 
היא התחילה עם איזה בחור בתור לשירותים ונעלבה כשהוא לא רצה לתת לה את מ ס' הטלפון שלו . 
אחר כך כשבחור וחבר שלו ניגשו אלינו ( לטענתה לפני כן הוא נעץ בי מבטים ) , היא די סילקה אותם . 
הבחור שהתחיל איתי דווקא היה די חמוד , אבל חבר שלו היה מוזר משהו . 
לכמה שניות התעצבנתי שהיא מנפנפת בחורים בלי לשאול אותי אם אולי אני כן מעוניינת . 
אבל כשהיא הסבירה לי את ההגיון מאחורי זה " בחור שאלה החברים שלו - אין לך מה לעשות איתו " , די הסכמתי . 
מישהו אחר עבר ליד ופתח בשיחה ואחר כך חברים שלו הצטרפו . 
אחד מהם היה הטעם המדויק שלי - גובה בינוני עם שיער כהה , עיניים ירוקות ולא מפסיק לחייך - אידיאל היופי בעיני . 
הבנתי משפת הגוף שלו שהרושם הוא חד צדדי , אבל כשהוא הציע לי לבוא לרקוד איתו לרגע חשבתי שיכול להיות שטעיתי . 
כשהוא לקח מ ס' טלפון ממישהי אחרת הבנתי שההערכה הראשונית היתה נכונה . 
עוד שני בחורים התחילו איתי על רחבת הריקודים , שניהם נופנפו עם חיוך , בשיא העדינות . 
בהמשך הערב מיקי דיברה עם מישהו , עד שחבר שלו בא והוא עבר לדבר איתי וכל פעם נצמד קצת יותר . 
שלוש פעמים זזתי קצת ושלוש פעמים הוא חזר להיצמד . 
יותר מאוחר הוא בא וחצי חיבק אותי - שם יד על המותן שלי , הזזתי אותו מייד . 
אם נעשה סיכום של כל היממה האחרונה - 4 בחורים שהתחילו איתי זה הספק די יפה . 
חסל סדר אתרי הכרויות . 
אני צריכה יותר לצאת לבלות . 
שיהיה שבוע טוב ומחוייך . 
