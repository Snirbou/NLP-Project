מזכיר לי את הקטע בסטנד אפ של אדי מרפי , RAW , שבו הוא מסביר שמי שלא מבין אנגלית יכול לחשוב בטעות שכל המופע שלו הוא רק קללות . 
האמת , הווידיאו הזה מצחיק רק עבור מי שראה את המופע כולו . 
ובכל זאת , קבלו אותו : האמת , האישה היתה חביבה למדי , וזה לא שהיא מיששה לי את העגבניות שבשקית . 
תפסו את עינה 3 חבילות של עלי חסה צעירים שקניתי - מוצר שהפך להיות חלק קבוע ברשימת הקניות שלי . 
וכמובן , רק בישראל יתפתח דיון מרתק סביב נושא החסה . 
האישה שאלה אותי כמה זה מחזיק מעמד . 
האמת שאני בדרך כלל מורידה סלט אחד גדול כל יום , אז ככה שהסוגייה הזו לא נורא רלוונטית . 
אבל כבר היו מצבים ששקית כזו שרדה כמה ימים במקרר ונותרה במצב טוב . 
אלה לא השקיות המעפנות של שטראוס עם עלי החסה הקטנים נטולי הטעם , אלא עלים בריאים וחסונים של שדה ניצן ( מהנגב המערבי ! 
) - שהם בעצם ניצני חסה ערבית . 
גם הזן החביב עליי וגם מה שממילא נשאר מראש חסה אחרי כל הניקויים והשטיפות . 
כן , אני קצת מפונקת בקטע הזה . 
וכאן בעצם התפתח הדיון הרה הגורל - ראש חסה ממוצע עולה 3 - 4 שקלים מקסימום , וגם זה בסופר של גנבים בצפון תל אביב . 
שקית כזו עולה 9 - 12 שקל - תלוי מה יש בפנוכו . 
מדובר על מחיר של פי שלושה מראש חסה רגיל ולפעמים פחות כמות ממה שמכיל הראש . 
מצד שני , אני אישית כל כך לא אוהבת לעמוד ולשטוף שעות מכל החול ( ואף פעם זה לא יוצא באמת ) , להוציא תולעים ירוקות ( כלל ידוע : אם כתוב על החסה " ללא חשש לתולעים " , זה לא שאין תולעים , אלא שהתולעים יכולות להיות רגועות ולא לחשוש כי יש להן חיים טובים בתוך החסה ) , לשטוף שוב , להוציא את כל העלים המעפנים , להישאר עם 4 עלים ואחרי זה עוד לייבש אותם במייבש חסה ( להיט היסטרי שהשתמשתי בו 3 פעמים בדיוק ) ורק אז לעשות מזה רבע סלט עם גרגירי חול וחצי תולעת . 
בקיצור , הסברתי לאישה הנחמדה והממששת ששווה לי לשלם את המחיר כדי להימנע מההתעסקות המעייפת והדוחה בחסה - גם אם ככה הסלט יוצא יותר יקר . 
הקופאית הצטרפה בשלב זה לשיחה , ורק זה שעמד בתור אחריי ( היו לו שני מוצרים והאישה נתנה לו לעקוף ) עמד המום ולא הבין מאיפה בא לו הדיון הקולינרי המרתק הזה . 
האישה השתכנעה מהנימוקים שלי , אבל כנראה שלא מספיק . 
היא נעלמה לרגע וחזרה דווקא עם עגבניות שרי ( עוד דיון מקיף בפני עצמו - עגבניות או עגבניות שרי ) . 
איכשהו בזמן הזה מצאתי את עצמי משלמת 130 שקל על כלום וחצי ( וחסה ) והולכת הביתה עייפה ומהורהרת , מלאה במחשבות על עלעלים ירוקים . 
