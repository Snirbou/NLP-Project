אז איך זה שאף אחת מהן לא התממשה ? 
? 
יוני הבריז לי ברגע האחרון . 
יומולדת של חבר שהוא לגמרי שכח , אז הוא חייב ללכת . 
דנה נמה ולשלי אין כח , היה לה יום קשה בעבודה . 
מהארוע המשפחתי הברזתי , אחרי שמצאתי תירוץ מתאים . 
ובסופו של דבר , כמו בכל יום , נשארתי בבית . 
לא לפני קצת מזוכיזם שהתבטא היום בעליה על המשקל אחרי שאכלתי 2 שניצלים . 
מצאתי דרך חדשה לאכול אותם - בתוך סנדויץ עם ריבת חלב ... 
.. 
. 
לא , אני לא בהריון . 
סתם שמנה . 
בבוקר ניסיתי להתעלם מהטלפון . 
בסוף נכנעתי ועניתי . 
מיטל , היא כאן בסביבה ורוצה לראות אותי . 
במקרה יצא שלקחתי יום חופש , אז שמתי על עצמי משהו והלכנו לים . 
איזה יום יפה ! 
שמיים תכולים וחוף הים נראה נקי מתמיד . 
אחרי כמה חודשים שאף אחד לא היה בו . 
זה היה נחמד , מרגיע . 
מזג אויר של יוני בסוף פברואר ... דקה שרק שנינו נמצאים אחד ליד השניה . 
הוא מחייך , אני מחייכת וזהו . 
אחרי שהחלטתי שאני מתחילה איתו בפעם הבאה שנהיה לבד , רק שנינו , זה לא יצא לפועל . 
יש מבטים ויש מבטים ואני יודעת מה ההבדל בין מבט מעוניין ומבט מחייך . 
היה לו את הסוג השני , לצערי . 
רגעים שאני מרגישה שנגמרו לי המחשבות . 
בלי נר ועוגה . 
אלפי מילים שנקראו על ידי המוני זרים . 
מתוך כל הזרים האלה יש אחד שמכיר אותי , שיכול לקשר את המילים לשם ולפנים . 
אותו אחד שגרם לפתיחתו הסוערת של הבלוג לפני שנתיים . 
זה התחיל משאלה תמימה שלי אליו . 
רגע לפני שהתפרסמתי , שאלתי אם היו נותנים לו את האפשרות להיות רואה ולא נראה האם הוא היה מנצל את אותה אפשרות . 
רציתי לשמוע " כן " ולומר לו איפה הוא יכול לראות עם מי הוא מדבר שנה . 
אנחנו מדברים בשפות שונות , הוא הציע שניפגש ואני לא התנגדתי . 
http://www.israblog.co.il/blogread.asp?blog = 222 & amp;blogcode=909 ההתחלה היתה סוערת ואז העניינים נרגעו . 
לפני שנה עשיתי סיכום http://www.israblog.co.il/blogread.asp?blog = 222 & amp;blogcode=37078 ועכשיו כשאני קוראת את מה שכתבתי ונזכרת בו זה זכרון רחוק , נטול רגשות . 
הוא היחיד שהכיר אותי ב"חיים האמיתיים " ונתתי לו את האפשרות להכיר גם החלק הזה שלי , שאתם , קוראיי היקרים , מכירים . 
אין לי מושג אם הוא עדיין קורא את מה שאני כותבת כאן , הקשר איתו נותק לפני כמה חודשים . 
שנתיים . 
קרו לא מעט דברים . 
אבל מכיוון שעשיתי סיכום שנה לפני שנה אני רוצה לסכם " רק " את השנה שעברה - על הטוב והרע שהיה בה . 
הייתי בחו"ל פעמיים . 
הפעם הראשונה היתה קצת סתמית . 
עם הרגשה של חוסר מיצוי . 
הפעם השניה היתה טובה יותר , למרות שגם היא לא היתה מושלמת . 
לא הגעתי לניו יורק , אבל ביקרתי במוזיאון דאלי , שאליו חלמתי להגיע . 
חליתי יותר , הייתי יותר עייפה , יותר חלשה . 
התקדמתי בשליש נוסף של הלימודים לתואר הזה וככל שאני לומדת יותר כך קשה לי יותר להחליט במה אני רוצה לעשות תואר שני . 
יש כמה תחומים מעניינים , אבל קודם נסיים את הראשון . 
אני עדיין מחכה לציונים של חלק מהמבחנים שעשיתי , בתקוה שהם יהיו גבוהים . 
הטיפול הפסיכולוגי עושה לי טוב . 
גם כשאני יוצאת מהפסיכולוגית עם דמעות ומרגישה רע , יחד עם זה אני מרגישה טוב , הקלה כזאת . 
אני מרגישה שחלק מהתכונות אופי שלי השתנו . 
הכי חשוב זה שיש לי יותר כלים כדי לשפר את עצמי , כדי להצביע על מה שמפריע לי.חל שיפור משמעותי בבעיית ההימורים שלי . 
בחודש האחרון חזרתי קצת להמר , אחרי תקופה של כמה חודשים שהייתי חזקה . 
לקח לי זמן להבין שחלק ניכר מהחובות שצברתי היו בעקבות אותם הימורים , שנועדו כדי להשיג עוד כסף , אבל גרמו לתוצאה הפוכה . 
העיקר שהגעתי לתובנה הזו . 
לפני שנכנסתי לחובות גדולים יותר . 
המאותגרות הזוגית שלי המשיכה גם השנה . 
פה ושם היו אשליות שעוברי האורח יישארו בחיים שלי לזמן ארוך יותר . 
אני מנסה להיות אופטימית ולומר לעצמי שזה עוד יקרה . 
זה יכול לקרות כל רגע , כל יום . 
אם הייתי צריכה לבחור שאיפה אחת לשנה הבאה , זה היה ליזום יותר ולהיות אקטיבית , לא לחכות שדברים יקרו מעצמם ... לפעמים היה לי נדמה שאני משקיעה יותר מדי זמן בכתיבה , שיכלתי לעשות בזמן הזה הרבה דברים אחרים שלכאורה אין לי זמן אליהם . 
היו ימים ששמחתי שיש לי את מקום המפלט הזה ואז היה נראה לי שזה כדאי . 
ושוב הגלגל מסתובב , עוד שנה עברה ואני מקוה להמשיך להיות אופטימית , לקוות לטוב ולראות שזה קורה . 
שיהיה טוב . 
איפה אני אהיה בעוד שנה ? 
מה יעבור עלי עד שהכותרת תהיה 3 שנים לבלוג ? 
? 
אני שמחה שאני לא יודעת . 
למדתי היטב שהמציאות עולה על כל דמיון ... 
.. 
. 
3 שבועות , הרבה דברים קרו ונראה שאין התחלה וסוף רק אמצע . 
דברים שכבר קרו וכאלה שעוד יקרו , שיוכלו להתחבר לאותם סיפורים ולתת תמונה מלאה . 
יש לי בראש כמה סצנות , כאלה שהייתי בהם , כאלה שדמיינתי ולא יקרו וכאלה שאולי עוד יקרו . 
אחת וחצי בלילה מתעוררת מהשינה , בוכה . 
כמו לפני שנתיים וכמו לפני שנה אני והשמיים בוכים יחד . 
כל פעם מסיבה אחרת ונראה שמשנה לשנה זה הולך ומחמיר . 
רגעים שאני רוצה שהגלגל יחזור לאחור , לבעיות הקודמות שפתאום לא נראות נוראיות כמו שהן נראו אז . 
החיים מוזרים , יש 2 בעיות ופתאום באה בעיה שלישית , שבצורה די אירונית , פותרת את שתיהן , תוך כדי שהיא מביאה איתה בעיות חדשות , משהו לא ידוע . 
קשה להתמודד עם הלא נודע . 
חציתי את הכביש בריצה ונראה שרגע אחרי הייתי במיון . 
פעם ראשונה שאני נכנסת לחדר מיון , לא היה לי מושג שככה זה נראה . 
אישה מבוגרת שוכבת על מיטה ומבקשת מים ואף אחד לא שומע , לא רואה , לא מתייחס . 
צריך לעשות צילומים . 
אישה אחרת מגיעה וכל הפנים שלה כחולות . 
אולי היא עברה תאונה , ככה נראתה גליה לפני שנים , לפני הבעל והילדה , כשהיא עברה תאונת פגע וברח . 
אולי בעלה הרביץ לה , אולי היא " סתם " נפלה . 
הרבה אולי . 
לא רוצה להיות נכה . 
לא מכירה מישהו שרוצה . 
ואי שם יש מישהו שלא מודע לכך שהחיים שלו ניצלו . 
לא יודע כמה מזל יש לו . 
וזה גורם לי לתהות על אנשים שיש להם ואין להם מזל . 
נדודי שינה . 
הבכי הזה , והפחד . 
אני אגש לבחור ההוא שנראה לי חמוד או לא ? 
ההוא שנועץ בי מבטים , מנסה להזכר מאיפה הוא מכיר אותי . 
כנראה שהוא לא מודע לכך שהוא לא ראה אותי הרבה שנים . 
אני זוכרת מה הוא אמר ואיך עניתי . 
זוכרת שהוא הכחיש אח"כ . 
מצד אחד רוצה לגשת ולומר לו שיפסיק לשבור את הראש , מצד שני לא אכפת לי . 
הידעת ? 
כשנוסעים מהר מדי על כסא גלגלים זה עושה סחרחורת ואני לא רוצה לדבר על זה וכן רוצה . 
ולא יודעת מה אני רוצה . 
היתה לי תוכנית לעזוב את העבודה ולנסות להגשים חלום שויתרתי עליו . 
כמה חלומות יש לי ... הוא חמוד , אני מפלרטטת , הוא משתף פעולה ואין לי את האומץ ללכת עם זה עד הסוף . 
כמה שהייתי רוצה לגשת ולשאול אם הוא רוצה להצטרף אלי לאיזה כוס קפה . 
אבל אני לא מסוגלת ומקוה שהוא יהיה קצת פחות ביישן ממני , שיקלוט את הרמזים וייזום קצת יותר . 
בכלל , אני לא יודעת אם הוא יוצא עם מישהי או לא . 
יש מישהי שיכולה לתת לי את התשובה , אבל אני לא יודעת אם היא תגיד לו משהו על זה ואני מתפדחת . 
ופתאום הכל מתגמד . 
נראה שטויות . 
יופי של בעיות!הם היו שחורות ולבנות , ישבו בצורה שנראתה כמו חתול , איפה שיושב בד"כ החתול החמוד שאני רואה בדרך לעבודה . 
שניה לפני שהוצאתי מהפה " פספספס " ראיתי שלחתול הזה חסר זנב ועיניים ופתאום גיליתי שזה בכלל נעליים . 
יום אחרי התחלתי לחשוב מתי בפעם האחרונה מישהו אמר לי שאני יפה . 
והגעתי למסקנה שזו הייתי אני . 
קצת קשה לי להאמין לאנשים שמדברים עם נעליים באמצע הרחוב . 
יום אחרי שהגעתי למסקנה שרק אני רואה את היופי שלי , הלכתי ברחוב והרמתי את הראש למעלה , הסתכלתי על הכוכבים וחייכתי , חיוך אמיתי , בלי שום סיבה מיוחדת . 
מישהו יצא מהמכונית שלו , הסתכל עלי , אמר לי " את יפה " . 
אמרתי תודה והמשכתי ללכת . 
זה היה נחמד . 
הוא גרם לי לחייך איזה שעה אחרי . 
נזכרת ביום ההוא שהלכתי עם אחותי וניגשו אלי 2 ילדות בנות 6 או 7 , אחת מהם אמרה לי " את יודעת שאת יפה ? 
" והשניה הוסיפה " את הכי יפה ! 
" אני חושבת שזאת היתה המחמאה הכי גדולה שקיבלתי . 
זה לא מה הן אמרו , אלא איך הן אמרו את זה ... 
.. 
. 
במקום השני במצעד המחמאות היה " אפשר לאהוב את הציורים שלך ואפשר לשנוא אותם , אבל אי אפשר להשאר אדישים אליהם " מאותו קופירייטר של המשפט " אם הייתי יכול לבחור מצע לישון עליו כל חיי הייתי בוחר בכריות של האצבעות שלך " , שנאמר תוך כדי ליטוף מעריץ של כפות הידיים שלי . 
ובמקום השלישי ( והמכובד ) המשפט המקורי " השתתקתי מיופייך המהמם " . 
( יש לי עדה ששמעה את אותו אחד אומר לי את המשפט הזה ) . תתמקדי בצד החיובי , בדברים טובים , לא משנה עד כמה החיים נראים לך הזויים . 
תחיי כל יום עד הסוף , תמצי אותו . 
אין ברירה אחרת . 
