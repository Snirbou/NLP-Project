אוזן אחת שלי שומעת פחות טוב מהשניה . 
אני בטוחה בכך . 
פעם חשבתי שאולי מדובר בבעיה באוזניות אבל זה לא יתכן , אני מרגישה ככה גם כשאני לא מאזינה למוזיקה . 
זה מפחיד אותי . 
ועכשיו הצבא טוען שיש לי גם ליקוי ראיה קל . 
מה קרה שהתחלתי להתפרק בגיל שבע - עשרה ? 
חבל לי שזה מה שיופיע כאן אחרי שבועיים . 
הגעגוע מחלחל וזה משמח אותי כי יש למה להתגעגע . 
לספיישל כוורת ול " מיקה " ולפימה , לאביב לפני שהוא הפך לקיץ . 
לחופש של מתכונות במתמטיקה כשעוד ידעתי את כל החומר . 
שתבינו , אני מדברת על לפני שבוע וחצי ( אפילו לא , שבוע ) כאילו שעברו שנתיים . 
בסך הכל עשרים וארבע שעות שלא התחלקו כמו שצריך בין שעות שינה לשעות עירות , אז אל תתייחסו אליי . 
היה כיף . 
בכלל היו ימים נהדרים , יום רביעי עם הנסיעה לרעננה , יום חמישי למרות הכבשן והגשם החומצי , אולי אפילו בזכות , ואתמול , ל"ג בעומר , באמת נהניתי . 
יש אנשים טובים באמצע הדרך . 
החלום הנוכחי : גיטרה . 
הרגשתי כל - כך טוב בזמן שניגנתי את " שיעור מולדת " אצל הדודים . 
הבית שלי אמנם לא מתאים לנגינה , אין בו מרחב מתאים והקירות סוגרים , אבל אוכל לנצל לשם שינוי את הפארק שמעבר לכביש . 
כן , תהיה לי גיטרה משלי ואדע לנגן בה . 
אקנה אותה בכסף שלי , שהרווחתי לגמרי לבד . 
ואנגן . 
כן . 
