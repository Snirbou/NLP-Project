יום ששי , את יודעת . 
נכנסים למיטה , מתכסים בשמיכה - הה , משלימים שעות שינה . 
התעוררתי לפני כחצי שעה לאחר התרסקות מערכות גופנית טוטאלית . 
שבוע של מחלה הוציא ממני את המיץ . 
כבר כמה לילות שאני לא ישנה כמו שצריך , אבל היום בא לציון גואל . 
סנדביץ ' מפלצתי ומפואר מבית מדרשו של חגי הסנדביצ'אי הידוע , קצת קריאה ב - Dune החדש , והופ - צנחתי לי לשינה של כמה שעות . 
השום בסנדביץ ' בטח הרג את שארית החיידקים שעוד היתה לי בגוף . 
נפלא . 
זו היתה שינה עמוקה , ללא פשרות , ללא מעצורים ( חוץ מהתעוררות אחת לפיפי ) , ללא שיעולים ... 
.. 
. 
כבר שכחתי איך זה . 
טיול גדול שהיינו אמורים לערוך מחר לצפון - התבטל . 
אולי נצא במתכונת מצומצמת לנגב . 
אני מקווה שעד אז ייעלם לי הטעם של השום מהפה . 
אבא שלי קנה GPS ועכשיו הוא מנדנד לי שאבוא להכניס נ.צ . 
לקראת הטיול . 
תיכף אני אכניס לו באמת איזה נ.צ . 
למוח . 
הליצן הזה , בהתנהגות ההולמת מאד איש מבוגר , נכנס לפני כחצי שעה הביתה , כולו אושר וצחוק , מתמוגג ממש . 
מה קרה ? 
הוא ירד עם החברה שלו במעלית מאחת הקומות העליונות בבניין . 
הוא ירד באמצע הדרך , והיא היתה אמורה לרדת לקומת הקרקע , לזרוק את הזבל . 
שבריר שניה לפני שהוא יצא מהמעלית , המנוול לחץ על כל הכפתורים ( כמה בוגר ) ונתן לחברתו לרדת לאט - לאט , קומה - קומה , כשהדלת נפתחת בכל קומה ומעכבת אותה בנסיעה ארוכה ומעצבנת של המעלית . 
ואני צריכה לחיות עם האיש הזה ... 
.. 
. 
מזל שיש אנשים מקסימים בערבות הנגב שמפנקים אותי באימיילים נעימים במיוחד . 
עוד רגע כוכב נולד . 
האם נצפה היום במיקה שדה מוצצת לצביקה הדר ? 
התשובה בגוף הסיפור . 
ברידג'פורט , קונטיקט . 
השעמום אוכל את האנשים . 
אישה א' מגיעה לבית של אישה ב ', ביחד עם החבר של אישה ב '. אופס . 
מה החלו השתיים לעשות ? 
כמובן , לריב . 
Cat fight - חלומם הרטוב של גברים רבים מדי . 
רק שהפעם , החתולות לא רק שרטו , אלא גם נשכו . 
אישה א' ( להלן : הבוגדת ) תפסה את ידה של אישה ב' ( להלן : הנבגדת ) והורידה לה ביס . 
ואת האצבע של יד ימין . 
החבר ( להלן : הבוגד ) נזכר פתאום להתערב במריבה , הפריד בין השתיים בעזרת עוד כמה אנשים שהיו בבית באותו זמן , ובמהומה שהתחוללה , מישהו לקח את האצבע הקטועה והוריד אותה באסלה . 
כן . 
שטף אותה במורד השירותים . 
הנבגדת הנשוכה והמדממת ברחה מהבית , והתלוננה במשטרה , שעצרה את הנושכת - הבוגדת , והאשימה אותה בתקיפה מדרגה ראשונה . 
שאלות והערות טורדניות : הרצחת וגם ירשת ? 
גם את מזיינת את החבר שלה , גם את באה אליה הביתה , וגם את מורידה לה את האצבע ? 
אין גבול לחוצפה ? 
בלי חבר , עם יד ימין פגועה ... 
.. 
. 
אין צדק בעולם . 
איך היא תביא ביד עכשיו ? 
אני מקווה בשבילה שהיא שמאלית . 
ומה זה " מישהו הוריד את האצבע באסלה " ? 
מי זה היה , לכל הרוחות ? 
ולמה ? 
כלומר , מה הוא חשב לעצמו , אותו אלמוני ? 
להעלים ראיות ? 
" לא , לא אנחנו קטענו לה את האצבע . 
ובכלל , שתוכיח ! 
איפה האצבע הקטועה אם הורדנו לה אותה ? 
" . 
ומה שהכי מעניין - אם לא יודעים מי הוריד את האצבע באסלה , איך יודעים שלשם באמת היא הלכה ? 
מישהו בדק בפריזר של הבית , ליד העוף הקפוא ? 
או בתוכו ? 
האם אצבע אלוהים היתה בדבר ? 
בימים האחרונים סוערות הרוחות עקב ידיעה חדשותית המערערת את יסודות העולם - כשעושים חיפוש ב - Google על המילה Jew , התוצאה הראשונה המתקבלת היא של אתר אנטישמי שמשמיץ יהודים . 
ב - Google הודיעו רשמית שהם לא מתכוונים להסיר את האתר , והיו כבר חרוצים שרצו להכין עצומה , כאילו שזה יעזור במשהו . 
אבל , בינתיים , באופן משונה ומפתיע , אם תעשו עכשיו חיפוש ב - Google על המילה Jew , תוכלו לראות שהתוצאה הראשונה היא של אתר Wikipedia , שם מוגדרת המילה Jew באופן אנציקלופדי . 
מנאציזם , עברנו להגדרות יבשות . 
האם האקרים פרצו לאתרי Google ושינו את האלגוריתם הסודי ? 
או שאולי , רק אולי , Google החליטו שלא מתאים להם הרעש הזה לפני ההנפקה , וכמו במקרה של האימייל החודרני המתוכנן שלהם , פשוט עדיף להם להתקפל ולסתום את הפה . 
לעולם לא נדע . 
אגב , האתר השני ברשימת התוצאות הוא האתר הנאצי , שלינק אליו תמצאו לבד ... 
.. 
. 
למחלה הקשה שתקפה אותי ( אם כי לא מנעה ממני לשחק טניס היום ) , היה גם יתרון אחד - אובדן תיאבון . 
כך , במשך כמה ימים ואפילו ביום של מנגל , אכלתי מעט מאד יחסית . 
כשחזרתי היום מאימון הטניס , אבא שלי עמד מעל הכיריים , בפוזה המרוצה שהוא תמיד עוטה על עצמו כשהוא במטבח . 
הוא הכין צ'ילי קון קרנה , אבל עם נקניקיות במקום בשר - קיצור דרך ידוע במחוזותינו , המיועד לעצלנים ולאלה שלא מחזיקים בשר טחון בבית . 
שמחתי למנה שעועית חריפה ברוטב אדמדם עם נתחי - כמעט - בשר , והתיישבתי בששון לאכול . 
ביס ראשון . 
הממ ... 
.. 
. 
ביס שני , עם חתיכת פיתה . 
כלום . 
ביס שלישי , כולל רחרוח עצבני של הצלחת המהבילה . 
אף לא דבר . 
פשוט לא הרגשתי את הטעם . 
ולא כי לא היה לזה טעם . 
הרגשתי קצת עקצוצים מהחריף , שנוכחותו היתה ברורה , אבל שום דבר מעבר לזה . 
ניסיתי שלוק מכוס דיאט קולה . 
שום תחושה . 
כאילו אני שותה אוויר דחוס . 
עוד טעימה מהצ'ילי , לאחר קינוח מאסיבי של האף הסתום . 
כלום . 
באותה מידה הייתי יכולה ללעוס נסורת או פריכית אורז . 
זו חוויה נוראית . 
קודם כל , אני אמנם מניחה שכל זה בגלל המחלה , אבל בבוקר שתיתי קפה והרגשתי היטב את טעמו . 
אז מה קרה עכשיו ? 
אולי איבדתי את חוש הטעם ? 
ניסיתי לחשוב איך זה לחיות ככה - בלי יכולת לטעום או להריח . 
יכול להיות שזה לא יותר גרוע מעוורון או מחירשות , אבל זה עדיין מונע ממך אחד מתענוגות החיים הבסיסיים , אחד הדברים הכי פשוטים , נעימים ופרימטיביים שאנחנו יכולים ליהנות ממנו . 
אם אין לך חוש טעם , זה כבר לא משנה מה אתה אוכל - אורז חום מאודה , או סטייק אנטריקוט מדיום רייר עם רוטב פלפל . 
סביר להניח שגם לא יהיו לך חשקים ל " משהו מתוק " או " משהו מלוח " לאחר מכן , כדי לאזן . 
אפשר לומר , מצד שני , שזה טוב - כי כך אוכלים כדי לחיות ולא חיים כדי לאכול ( הקוד ה - 3 של דינוטופיה , אם אני לא טועה ) , ולא מייחסים חשיבות רבה לאוכל ולטקסים שמסביבו , ואולי גם אוכלים פחות . 
אני מעדיפה , למרות הכל , לקבל בחזרה את חוש הטעם שלי . 
אוכל , מעבר להיותו חיוני לקיומנו , הוא הנאה שלא תלויה באחרים ( אלא אם כן אין לך כסף , אבל זה כבר עניין אחר ) , זה משהו שאתה יכול לפנק באמצעותו את עצמך ואת אלה שמסביבך . 
חוש הטעם והריח מזהירים אותנו מפני סכנות באוכל ( אם הוא מקולקל או רעיל , למשל ) , וגורמים לנו לאכול מגוון רחב יותר של מזונות , וכך ליהנות מתזונה בריאה יותר . 
אוכל הוא גם פיצוי , וזה דבר שמוכר היטב לאנשים שמבלים תקופות ארוכות ללא סקס . 
צריך ללמוד לרסן את זה , אבל לפעמים , ארוחה טובה ( לאו דווקא זלילה בלתי נשלטת ) היא הדבר היחידי שיכול לנחם ולהרגיע . 
ובשביל שארוחה תהיה טובה , צריך שיהיו בה את הטעמים האהובים עלינו . 
נכון , גם להרביץ למישהו , לנסוע 140 קמ"ש בתוך העיר ולשחק טניס יכול להרגיע אותי , אבל לא תמיד האפשרויות האלה זמינות . 
פסטרמה , לעומת זאת , תמיד יש במקרר . 
אז בקיצור - הבנתי את הבדיחה והמשל . 
אפשר לקבל את בלוטות הטעם שלי בחזרה ? 
אני רוצה לאכול טורטית ! 
עוד לא זכינו לראות את הסרט " הארי פוטר והאסיר מאזקבאן " , אבל בינתיים מדברים על כך שהסרט הרביעי בסדרה , " הארי פוטר וגביע האש " , שיבויים על ידי מייק נואל , ייצא לאקרנים ב - 18 בנובמבר , 2005 . 
בסך הכל שנה וחצי אחרי הסרט הנוכחי , שיוצא ב - 4 ביוני . 
בינתיים רצות שמועות שאת ריטה סקיטר , הכתבת המגעילה והחטטנית , תגלם רוזמונד פייק , ששיחקה את מירנדה פרוסט ב - Die Another Day . 
עוד שמועה שמתרוצצת , היא שהשחקנית שתשחק את Fleur Delacour כבר נבחרה , רק לא יודעים מי היא ... 
.. 
. 
ובונוס לסיום - תמונות סטילס ראשונות מהסרט האסיר מאזקבאן , ניתן למצוא כאן . 
כל הכבוד להפועל ירושלים , על רגע היסטורי וזכיה שאין ראויה ממנה בגביע יול"ב . 
פשוט תענוג ! 
הגיע להם לנצח , בזכות ולא בחסד . 
כל הכבוד לשחקנים , וגם למאמן . 
יופי ! 
לפני שעה קלה דווח רשמית כי משאל בנושא תכנית ההתנתקות בליכוד נדחה ל - 2 במאי . 
למי שלא יודע , המשאל היה אמור להתקיים ב - 29 באפריל , ערב הפיינל פור . 
כנראה שיש כמה אוהדי מכבי שזה לא מצא חן בעיניהם , או שפשוט שימון מזרחי לא מוכן שיגנבו לו רייטינג . 
אז דחו את המשאל . 
טוב לדעת שיש לנו סדרי עדיפויות בריאים במדינה הזו . 
זה מאד מרגיע . 
לפני כמה שבועות הכנתי בחופזה דיסק צרוב ובלתי חוקי לאבא שלי , ובו מבחר שירים אקלקטי במיוחד - מ - I Get Around של ה - Beach Boys , דרך Hip Hop Hurray ועד D-I-S-C-O של Ottawan ( יחי הקלאב - מד ) . 
בין הפנינים שצרבתי שם , מופיע גם השיר PIMP של 50 סנט , שכרגע מככב גם כרינגטון שמסמל את התקשרותו של החבר הכי טוב שלי . 
כידוע , השיר הזה מכיל מבחר מלים מעודנות וקלאסיות למדי , במיוחד הפזמון . 
אבא שלי ממילא לא מבין אנגלית , ואם כבר הוא מבין - אז לפחות שילמד קללות . 
בכל אופן , מסתבר שאחותי הקטנה , שנסעה איתו הרבה בחופשת הפסח , נדלקה על הדיסק הזה ושמעה אותו כל הזמן . 
אנגלית היא לא יודעת , כי היא בסך הכל בת 8 , אבל גם אם אשמיע למישהו דיסק בסינית כל יום , כל היום , הוא יקלוט משהו . 
אתמול נסענו לטיול בפורה , והדיסק התנגן . 
וכשהגיע הטרק של 50 סנט , הבנתי שהיא הקשיבה קצת יותר מדי טוב . 
ומה היא קלטה ? 
ברור . 
דווקא את שורת המחץ - That I ' m a motherfucking P.I.M.P - היישר מהפזמון . 
האמת היא שזה לא מפתיע - הפזמון הוא החלק הכי ברור בשיר , וגם מי שיודע אנגלית מעולה יתקשה להבין את כל שאר המלים . 
את אבא שלי , בכל אופן , זה מאד הצחיק , אבל אני רק אמרתי לה שלא תשיר את זה בבית הספר . 
אני כבר רואה את הפתק - " לגברת XXX שלום , ברצוני להסב את תשומת ליבך כי בתך , XXX , נקלטה כשהיא שרה מלים גסות ועושה תנועות של ראפרים כושים . 
התנהגות זו אינה מקובלת בבית ספרנו , ואבקש ממך להסביר לה זאת . 
זה מפריע במיוחד בשיעורי התנ"ך ותפילת הבוקר " . 
ומילות היצירה , למי שמתעניין : 
