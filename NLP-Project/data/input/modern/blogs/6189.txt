אני שונאת כשרוח , אני שונאת כשגשם . 
היומיום שי - הי - שי ... 
.. 
. 
בקרוב אני אלך לראות את השרינקית . 
הכי טוב . 
יש לי המון מה לומר לה . 
לא התראינו שבועיים ובינתיים הספקתי להתפרק לגורמים כמה וכמה פעמים . 
שלושה שבועות בעבודה . 
העבודה בסדר . 
קצת קשה אבל לא בלתי אפשרי . 
אבל הבוסית . 
אוי ווי . 
ביום השלישי לעבודה הגעתי טיפה מאוחר , נו ביגי . 
בינתיים כבר ראיתי את המזכירה על סף דמעות . 
מתברר שהבוסית , שאקרא לה מ ', שזה גם קיצור ל " מכשפה " , כבר צרחה עליה בטלפון בנוגע לאיזה מסמך שהיה , במקרה , באחת המגירות שלי . 
לא ראיתי במסמך הזה שומדבר מיוחד , אף אחד לא אמר לי שצריך אותו , חשבתי שמדובר בתזכיר . 
הודעתי שהוא אצלי . 
אבל זה לא היה משנה , מ' כבר היתה כל כך בלחץ , ירקה אש לכל הכיוונים , וכך קרה שעד סוף היום שתינו בכינו , אני והמזכירה . 
מ ', שהיא בעצם הבוסית הישירה שלי ובעלת המשרד , מנהלת את המשרד מהטלפון . 
היא תמיד בפגישות , אבל אין לי עם זה בעיה , כי כשהיא נמצאת היא מסוגלת להטריף את דעתו של כל מי שנמצא סביבה . 
במיוחד את דעתי . 
היא לחוצה טמפון , עצבנית רצח ובלתי אפשרית . 
כשהיא מחוץ למשרד , היא מתקשרת פעם בחצי שעה וקודחת לי במשך 5 - 10 דקות , צורחת עלי ומדברת אלי כמו אל מטומטמת . 
היא מצפה שאחרי שבוע וחצי בעבודה כבר אדע הכל ואדע לתפקד בצורה מושלמת בעבודה שמעולם לא עשיתי בעבר . 
אבל , היא שכרה אותי בידיעה שלא עבדתי בעבודה כזו בעבר . 
ג'יזס , תני לבנאדם טיפה קרדיט . 
ארבעה מתוך חמישה ימי עבודה אני מוצאת את עצמי בוכה באוטו , בדרך חזרה . 
היא פשוט איומה , או כמו שאני קוראת לזה " איובה " , עם דגש ב - ב ', כשאני מספרת לחברות ולאיש שלי על מעלליה תוך כדי בכי . 
אתמול , בסוף היום , היא עשתה לי , בטלפון כמובן , " שיחת עידוד " . 
היא אמרה לי , לא בדיוק באותן המילים , שהיא מתנהגת אלי ככה עכשיו כי אני עדיין גרועה , וייקח זמן עד שאהיה טובה . 
טרחה לעדכן אותי עד כמה אני גרועה . 
יכולתי לוותר עליך כבר אחרי שבוע , היא אמרה , ושלא תחשבי שלא עשיתי את זה בעבר . 
את צריכה לקחת את זה בתור מחמאה ! 
! 
משונה , אף אחד חוץ ממנה לא חושב שאני גרועה . 
כולם במשרד רואים כמה אני קורעת את התחת , ואני מקבלת פידבקים חיוביים מהלקוחות ומהקולגות . 
רק ממנה , רק ממנה כמויות מטורפות של חרא . 
אמרו לי הקולגות : תשמעי , היא ככה . 
וככה היא מתנהגת לאנשים חדשים . 
היא פריקית של שליטה . 
אבל המזכירה כבר עם רגל אחת מחוץ לדלת , אחרי שאמרה לי שככה זה היה במשך השנה וחצי שהיא עובדת שם . 
רע לי , כל כך רע לי , דמיינו איך זה , להשתדל כל כך לעשות הכל כמו שצריך ולהאמין שמצליחים , לאור התגובות מהלקוחות ומהקולגות ואז לקבל טלפון משפיל עד עפר . 
כל יום . 
כל פאקינג יום . 
כל שעה . 
מה אני עושה ? 
? ? ? לקח לי קצת זמן לאסוף את עשתונותיי המפוזרים , לנהוג על פי מסורת הבלוג ולארגן פוסט לכבוד שנת 2004 , במיוחד אחרי מסיבת הסטאלונה שהיתה חביבה ביותר אך לא חביבה כמו הדרך הביתה , שהיתה סוג של הומאז' לחיי האישיים . 
האמת , דיי הדחקתי את עובדת היותו של הסילבסטר , וחייתי בתחושה שלא אעשה כלום . 
מה גם שנפלה עלי טראומת מציאת העבודה שלי , שהיתה יכולה להיות הדבר הכי משמח עלי אדמות , כמעט , אם לא הייתי בנאדם דפוק ומתוסבך . 
עבודת החלומות ! 
! 
דיווחתי לשרינקית , העבודה הזו שרציתי מקודם והם לקחו מישהי אחרת , אז הם התחרטו ! 
! 
הו - כן , אני אמורה להיות מאושרת , אז למה אני עצבנית , ולמה אני בוכה , קיבינימט . 
אחרי מחשבה עמוקת - לכת ( ביטוי שהמצאתי הרגע ) ושיחות מרובות עם האיש , הגעתי למסקנה שאחרי שלושה חודשים בהם ספגתי אכזבות מרות , קשה לי לעכל את השמחה . 
זה כאילו , אמרתי לשרינקית , שמישהו חוטף שלושה חודשים מכות רצח , ואחרי זה באים ונותנים לו חיבוק . 
מה אני אמורה לעשות ? 
הרי כל הזמן אני חוששת שתיכף תבוא הכאפה . 
ייקח לי זמן להתרגל . 
בכל מקרה , בערב הסילבסטר הציע חבר של האיש שנגיע לאזור השרון הצפוני למסיבה סגורה , כאילו , לא הרמטית , משו יחסי כזה , של גילאי 27 פלוס . 
סבבה , שח אליו האיש , שכן אין דבר מעצבן יותר מלחגוג סילבסטר בתל אביב יחד עם המוני צעירים פוחזים ומתלהבים . 
נסענו מהר , הגענו בזמן , וכרגיל ניתן לסכם את הערב בכמה ראשי פרקים . 
א . 
במסיבה של 27 פלוס אכן אין צעירים מעצבנים . 
ב . 
לעומת זאת , אנשים שהחלו להרקיב בקצוות יש , פה ושם . 
ג . 
מוסיקה חרא , על אמת , אבל מול כמויות האלכוהול שעיכלנו יכולה להופיע גם להקת ברסלבים , ואני נפצח במחולות . 
ד . 
אחלה נשיקה . 
לא כמו במילניום , אבל שווה ביותר . 
ה . 
מומלץ : לרדוף אחרי האורות המרצדים , לתפוס אחד , ולדפוק פוזת ג'ון טרבולטה . 
תגובות אוהדות . 
זאת , כאמור , עד הנסיעה הביתה . 
האיש שאב כמות אלכוהול יותר מהאפשרי בשבילו , והתחיל להעיר תוך שהוא מתנדנד לצלילי " Day by day " ( כן , מה לעשות ) שהוא כנראה יותר מידי שיכור . 
אני התחלתי בנחיתה עדינה לעבר מסלול יכולת הנהיגה האפשרית ודיווחתי שאם ככה , תוך רבע שעה יוצאים . 
מרגע זה שאבתי הרבה מים , כדי לדלל , הלכתי פעמיים להשתין וכשהרגשתי מוכנה נכנסנו לאוטו . 
היה קר . 
אתם יודעים . 
קר שיקאגו , כמו שאני קוראת לזה , בעקבות זכרונות מהעיר שיכולה להקפיא את הצורה הכי טוב . 
התחלנו לנסוע . 
האיש צווח , אולי בהשפעת הסאונד ואולי לא , שזה לא טוב לו , וציווה עלי לעצור בצד . 
עצרנו בצד בתחנת דלק . 
עצרנו בצד בכביש המהיר . 
עצרנו בצד בצומת מורשה . 
שם גם נשארנו הכי הרבה . 
לא שהוא לא ניסה , אבל האלכוהול פשוט סירב לעלות חזרה לגרון , וככה , כולם יודעים , הכי גרוע . 
עדיף כבר להקיא ולגמור עם זה , אבל זהו , שלא . 
פנייה לצופים : אם נסעתם במקרה בצומת מורשה בלילה של השנה החדשה וראיתם אוטו תקוע בדרך , איש אחד כורע בעמידת שש ואישה אחת יושבת לו על הגב וצוחקת , אני מתנצלת מראש . 
אני ידועה ברגישותי הרבה לזולת , לכן ניסיתי לגרור אותו חזרה לאוטו תוך צעקות שאני חייבת להשתין ואני לא מתכננת לעשות את זה פה . 
גם הוא ידוע ברגישותו הרבה , ולכן בזמן שליטפתי לו את הגב בניסיון עידוד כושל הוא תקע נאד קולני . 
בלילה של 2004 צחקתי כמו שלא צחקתי כל השנה . 
היתה שנה של חיפוש עצמי ושל התמודדות . 
לפעמים היא נראתה מחורבנת להפליא , חוץ מכמה רגעי חסד . 
התחתנתי , שזה רגע החסד הכי מקסים שיכולתי להעלות בדעתי . 
לא בגלל הטקס או עצם הנישואין , כי כמו בפרסומת לנסקפה , כשאוהבים פשוט אוהבים , אבל ביום הזה קיבלתי אהבה מכל העולם , רקדתי עם כל האנשים שאני הכי אוהבת , השתכרתי עם המשפחה שלי , שזו חוויה שכל אחד צריך לעבור לפחות פעם בחיים , ראיתי את אבא שלי כמו שהוא באמת , סטלן מהסוג המוצלח שנאלץ עם השנים להתברגן ובערב אחד קרע אותנו מצחוק , והכי חשוב , התחייבתי לאהוב לנצח . 
עזבתי עבודה עם אנשים מקסימים ובלי עתיד . 
התחלתי עבודה חדשה מתוך אמונה בקריירה , והבנתי שהקריירה שציירתי לעצמי בדימיון היא לא מה שאני רוצה . 
עזבתי . 
סבלתי שלושה חודשים בחיפושים עקרים , נגמר לי הכסף , נשמט לי האגו , לקיתי ככל הנראה בסוג מסויים של דיכאון . 
נוכחתי שוב לדעת , כמה נדוש שזה נשמע , שהאיש שלי באמת אוהב אותי . 
כי לדעת לחזק ולתמוך ולחבק , לנגב את הדמעות ולעודד גם בפעם המיליון , וגם כשהכל נראה אבוד , ולהבטיח שהכל יהיה בסדר גם אם אין מושג , אם זה לא אהבה , אז אני לא יודעת מה כן . 
ולפני שנגמרה השנה , מצאתי קריירה . 
בהצלחה לי , בהצלחה לכולם . 
שתהיה שנה טובה ומאושרת . 
אוהבת אתכם 
