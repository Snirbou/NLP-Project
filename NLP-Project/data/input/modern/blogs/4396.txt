אני כבר סוג של פז"מניקית , עוד שבעה חודשים אני משתחררת . 
זה כיף , לא שכל כך רע לי בצבא כרגע , פשוט כל העסק הזה כבר מיצה את עצמו . 
ומה אח"כ ? 
הכיוון ברור - בית צבי . 
השאלה מתי בדיוק : מיד או לחכות שנה ? 
אני שוקלת ברצינות לחסוך כסף במשך שנה אבל הבעירה בתוכי לא מאפשרת לי לחכות עם זה אפילו רגע נוסף . 
אני כמעט ולא נמצאת בבית בתקופה האחרונה - או צבא , או במחזמר , או עם חברים בחוץ . 
כיף לי ככה , טוב לי בחוץ . 
אני לא מסתדרת עם אבא ואימא , יש להם יותר מידי טענות , יותר מידי השקפות לגבי " איך בת עשרים צריכה להתנהג " . 
אני מרגישה יותר מידי לחץ מהכיוון שלהם כשיש לי עוד כל כך הרבה על הראש . 
מצחיק שכל ההורים חושבים שהיו רוצים בת כמוני ודווקא ההורים שלי לא מסתדרים איתי ועם המוזרויות שלי . 
ובכלל , מה זה להיות מוזר ? 
מי קבע מה זה רגיל ומה זה מוזר ? 
הרי כולנו שונים אחד מהשני . 
אז מה פתאום אבא שלי מטיח בי בזלזול " את מוזרה , את לא כמו כולם " ? 
כן , אני לא כמו כולם , אבל זה לא בהכרח רע ! 
אני לא אעשה טיול בדרום אמריקה , אני לא אלמד כלכלה , אני לא אצא למסיבות כל יום שישי . 
מה רע בזה ? 
למה אני צריכה להרגיש שזה לא בסדר שאני כזאת ? 
אני לא מרגישה שונה ליד חברים שלי אז למה אני צריכה להרגיש את זה דווקא מצד ההורים ? 
בא לי לצאת מהבית . 
זה יקרה ברגע שאני אוכל . 
לא בא לי לבכות יותר . 
לפעמים אני מדמיינת דירת רווקים קטנה בה אני גרה עם עוד אמנים , חברים שלי . 
לומדים טקסטים כל הלילה ומתחלקים בשכר דירה . 
ואז אני מתעוררת ומבינה שבזמן הקרוב זה לא הולך לקרות . 
הפחד הכי גדול הוא הפחד מפני הלא נודע . 
במיוחד כשמדובר באנשים שאתה הכי אוהב . 
והנה , זה מגיע דווקא בתקופה הכי יפה של החיים . 
זה מגיע כשטוב לנו יחד , כשנפגשים כמעט כל יום , כשיש לנו מחזמר , כשאנחנו בדרך להגשמת חלום נוסף . 
לא ברור מה הולך לקרות אבל אני מקווה ... 
.. 
. 
בעצם בטוחה שיהיה טוב . 
לפעמים אני מתחרטת על השנה וחצי שלא דיברנו , השנה וחצי שבהם הוא היה סתם זיכרון ישן , על רגעי האושר שיכלו להיות ופיספסתי . 
החיים לוקחים אותנו למקומות שלא חשבנו שנגיע אליהם ובדיוק בגלל זה אני בטוחה שיהיו עוד הרבה רגעי אושר שנעבור ביחד . 
אחרי הכל , נשמות תאומות זה לא משהו שבא והולך בקלות . 
