שיחת החולין דועכת , קולות הלעיסה שוב מתגברים . 
מ' שולח יד שעירה אל בקבוק ההיניקן , ושותה ממנו ברעש שמלווה אחר כך בגרעפס . 
אני מחטט בשארית השווארמה הלבנונית שלי , מסתכל דרך השמשה אל שדרות קליפורניה בחוץ , הגשם הטורדני עוד יורד . 
שלוש חנויות במורד הרחוב , בIZZY'S, ממתינים בייגלים עם גבינה , אבל מעלה אבק המליץ על הלבנונית , כאן כדורי הפלאפל שמקבלים בזמן ההזמנה מרשימים בכל קנה מידה , וטעימים במיוחד . 
והשווארמה מצוינת , כמעט כמו שווארמה אמיתית . 
מ' נשען לאחור , עוצם עיניים ומגרבץ בהנאה בלתי מוסתרת . 
אני כמעט מצפה ממנו שיריח את האצבעות שלו אחר כך , אבל הוא רק פותח עיניים , מחייך ואומר " נו , החלטת ? 
" " עוד לא " " מה יש פה להחליט ? 
" " השיקולים הרגילים , אתה יודע - הכסף טוב , האנשים דפוקים " " תראה " הוא אומר , מסתכל באכזבה בבקבוק הבירה הריק " קבל את ההצעה , תעבור לפה , אתה לא חייב לצאת עם החברה האלה בערב " " אז זהו , שכן , אני לא מסוגל לעבוד בשביל מישהו שאני לא סובל . 
ובטח שלא עושים רילוקיישן בשביל לעבוד עם קבוצה של עגלים " " זה כל האמריקאים ככה " הוא מושך בכתפיו והולך אל המקרר לשלוף משם בקבוק חדש , חוזר עם סנאפל אפרסק " קח מהם את הכסף , תסדר עם הישראלים , יש פה הרבה . 
מה גם שמעלה אבק נמצא פה , מה יותר קל מזה ? 
" מ' נמצא פה כבר שנתיים , קונה נדל"ן במה שהוא קורא DISTRESS אבל ה ר' שלו גרונית , ומוכר אותו בתנאים נוחים . 
את מה שהוא עשה בתל אביב בשנות התשעים , הוא עושה עכשיו בכל רחבי המאה ואחד . 
עם האנגלית הקלוקלת , נמוסי השולחן המוטלים בספק , והלבוש סטייל קיבות שנות השבעים , מ' הוא האנטי תזה לישראלים של פאלו אלטו . 
אין לו רצון להתערב באוכלוסיה , המקומיים לא מעניינים אותו ( רק המקומיות , ורצוי שיהיו בלונדיניות , הכי טראשיות שאפשר ) , הוא לא מתבייש לנסוע לערבי שירה בציבור שמגיעים לפה , ושם לריב עם שאר הישראלים כשהוא מחליט לעלות לבמה ולשיר למיקרופון . 
הוא נוסע , שומו שמיים , במכונית בת שמונה שקנה פה באלף חמש מאות דולר , ונראה תואם למקום כמו שבשנות השמונים העולים החדשים מרוסיה , מינוס השפם , חולצת הפסים והשקית עם הניירות ביד התאימו לארץ . 
" עזוב אותך משטויות " הוא מושך בכתפיו " בוא נלך לקארטינג " " יורד גשם " " תגיד , מה נהית הומו ? 
נגיד להם שבגלל שיורד גשם שיורידו מהמחיר , יותר טוב ככה " אני הולך אחריו למכונית , הוא דוחף סידי של " איפה הילד " לרדיו , וצורח בקול קם לפרצוף שלי " מה שעובר עלי " בלי להסתכל בכביש . 
בטאונסנד , ליד הפישרמנ ' ס וורף , פתחו עוד IZZY'S. בהזדמנות . 
את השעתיים האחרונות ביליתי בבהיה בקסמי המגי ' ק בולט - יש משהו מהפנט בQTV , ובכל השופינג נטוורקס . 
החל מזוג המדגימים , אמריקאית ואיזה אנגלי מזויף ( לפחות חסכו מאיתנו הפעם את המנחה המעצבן עם הסוודר ) , דרך ההתפעלות המזוייפת ( והפעם - לא קהל , אלא קבוצה של " חברים " שיושבת סביב לבר ביתי ) , ואפילו ( תן לו בדרמ - רול ) אותו צילום של עשרות מוצרים מעלי אבק בארון , ועקרת הבית הנואשת סופקת כפיה בתנועה מתורגלת היטב שחציה שלמה וחציה עצב גדול . 
רק מה - אני כבר את המג'יק הזה קניתי בסיבוב הקודם , ואפילו השקעתי מאה וחמישים שקלים בשנאי שיכול להוציא מאה ושלושים וולט ( אין , אין על בועז מחנות הקיטים בראשון , היחיד שהיה לו כזה במלאי . 
מי צריך אייס ? 
) . 
באמת מוצר מופלא . 
רק מה , הפרסומת הנוכחית ממש מהפנטת . 
אולי אני אקנה שוב ? 
הפעם , שניים במחיר אחד . 
ועוד תוספות אקסטרא . 
למה קניתי בטרגט ? 
בסייפווי , הזבנית סותמת את אפה . 
הפוליטיקלי קורקט שלה מונע ממנה להעיף לכל הרוחות את ההומלס רווי השתן שקונה בקופה ליד , ומונע ממנה אפילו להגיד משהו , והוא , פשוט עומד שם מריח כמו גוויה . 
אני אומר ל ל' משהו על הריח , והיא מרימה גבה . 
כן , זה בסדר לעמוד פה ולהסריח משתן , אבל להגיד על זה משהו ? 
אולי באותה הזדמנות כדאי להבעיר איזה דגל ? 
ואם כבר בלהבעיר דגל עסקינן , שהרי כל הקשקוש הזה על הלעג לבוש והרצון לצאת מעירק , נראה לי לפחות כמו קונספירציה עיתונאית . 
כן , כולם חושבים שבוש אדיוט . 
כן , עירק היא באמת הסתבכות . 
רק מה ? 
בד.נ.א האמריקאי , הכבוד המוחלט לנשיא הוא אבן פינה , חזקה פי אלף מהיחס הציני של האנגלי לבית המלוכה . 
היחס כאן למוסד הנשיאות , כמו גם לצבא האמריקאי ( ארמי אוף וואן , עאלק ) גובל בפאנאטיות דתית . 
מנוגדת דעתך ככל שתהיה לעובדת המלחמה בעירק , עדיין " הבנים היקרים שלנו עושים שם עבודת קודש " . 
כן , זה לא בסדר שהם מתים , אבל המילה " מוות " מבוטאת כאן בגאווה אדירה . 
" תיראה , " אומר מבטו של אחד מאנשי המשרד האמריקאי , " אתם , יש לכם את עזה מעבר לגדר , אבל אנחנו ? 
אנחנו יכולים לשלוח את הבנים שלנו למות שמונת אלפים מייל מכאן ! 
" . 
ריספקט . 
כל החדר עכשיו מריח מבייקון - גיליתי איך מפעילים את שואב האדים / מיקרו / נורת לילה שעתיים מאוחר מדי . 
לפני שאצא למשרד , אשאיר חמישיה על הכרית למנקה שתנקה כאן טוב טוב . 
אבל טוב טוב , סי ? 
זה שנים לא טסתי אל על מבחירה . 
גם הטיסה האחרונה נכפתה עלי - בתאריך בו הייתי צריך נותרו בקונטיננטל רק מושבי אמצע , ואפגרייד לא בא בחשבון . 
וזה לא שהדרך לשם היתה גרועה ( אני מוותר על הזוועות האל עליות הסטנדרטיות - האנגלית המשובשת , המלצריות שחושבות שיש להן שיקול דעת במשהו והחצאיות שלהן מתפוצצות מאגו , לא גושי האדם המזיעים בחליפות שחורות , ולא מחיאות הכפיים בנחיתה . 
לא מערכת הבידור המצ'קומקת , ואפילו לא השם הפלצני של הטייסים ) שהרי שילוב קסם של אלפרזולם ובונדרמיל פשוט מעלף אותי עשר דקות אחרי ההמראה עד לשעה לפני הנחיתה , ואני חש מעורר ורענן מיד אחרי ביקור חיש בקינג דייויד בו נתחי ירקות מיובשים משמימים מעל רביחת חומוס צהבהבה . 
ומיץ עגבניות . 
אני תוהה אם מישהו שותה מיץ עגבניות חוץ מבמטוסים . 
הדודה האמריקאית ניסתה להבין למה אני לא עובר - הרי המשרד ברדווד קרוב ממש לבית של הבת דודה , וההצעה עוד עומדת בעינה , ולמה לי את הטיסות האלה הלוך ושוב , פרובינציאל שכמוני . 
שהרי המשכורת שם היא משהו משהו ( ואני כמעט ומתפתה לומר לה סמסינג סמסינג ) , והחינוך הוא מדהים ( אנד אוף דה ווי ) ובכלל טוב פה . 
ניסיתי לנסח את הסלידה שלי מהמקום , ואל מול מעלה אבק , ששקוע בענן האבק הפרטי שלו בסן פרנסיסקו כבר שלוש שנים , ניסיתי להבין מהיכן השביזות המוזרה שלי כל אימת שאני בארהב . 
הניסוחים שלי אינם מובנים - הם אנקדוטליים בעיקרם . 
בעשר השנים האחרונות יצא לי לעבוד מול מגוון שלם של תעשיות מקומיות , מתעשיית הבועה של פרה שנות האלפיים ועד לתעשיות ההשרדות של פוסט האלפיים . 
עם תעשיית הבידור הפלצנית ( אם כי אני חושד שדווקא בזאת ישראל פלצנית לא פחות , אם יותר ) ועם מגוון אדיר של בני אדם . 
דומני , אם כן , שהצלחתי לבודד את העובדה המוזרה שהאמריקאים הטבעיים , לא הסינים , ישראלים , הודים ושאר האירופאים , אלא האחרים - מה שמשותף לכולם זה הפחד . 
אני רואה את הפחד שלהם בעיניים , וזה לא פחד קונקרטי - זה פחד קיומי . 
זו כנראה ההבנה שלמרות שבאמריקה הגדולה אין עניין של מעמדות בצורה מוצהרת - אז דווקא יש . 
כולם חיים את הסדרה " המשרד " . 
לכולם כלום לא מובטח . 
כולם חייבים לחיות חיים פלקטיים , לחיות בדירה הנכונה , לנהוג באוטו הנכון , לשבת בפאב הנכון . 
כולם יכולים לאבד את העבודה שלהם בהינף אצבע שרירותי , וחודש אחר כך להיות נטולי רכוש ( בגרוסו מודו ) . 
הם נוהגים או commute שעות לעבודה . 
שעות . 
הם יושבים בקיוביקלים סטנדרטיים , חנוטים בחליפות , לובשים מכנסי חאקי וחולצה מכפותרת בקז'ואל טיוסדיי , ומסתובבים עם מבט מפוחד בעיניים . 
ועכשיו , אני צריך להתמודד עם ג'ט לאג . 
בסייפוויי מעבר לכביש יש מבחר טוב של גלידות נטולות פחמימות , והוא פתוח 24 שעות . 
כבר הפעלתי את אזעקת האש במלון כשהבייקון נשרף . 
תקופה טובה תבוא . 
