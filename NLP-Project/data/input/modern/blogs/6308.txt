שוב היא יושבת בבית הקפה . 
לפני שתמשיך להתעסק במחברות שהביאה מהבית היא מחליטה להזמין עוד קפוצ'ינו . 
המלצר מתעכב והיא מחכה , נוגסת עוד קצת מהסלט ירקות ברוטב ויניגרט ובוצעת לעצמה פרוסת לחם . 
היא מבחינה שהקירות סביבה בצבע יין עם שקעים ריבועיים צבועים לבן , ועליהם מסודרים ספלים ופולי קפה בצורה אומנותית . 
הכיסאות והשולחנות מעץ מהגוני . 
היא מעריכה שהם כבדים . 
כבר מזמן החשיך והמנורות שמשתלשלות מהתיקרה נותנות אור מעומעם משהו . 
בכל סיטואציה אחרת זאת הייתה אווירה רומנטית , אבל הפעם היא לבד וזה מרגיש לה אפל יותר מכל דבר אחר . 
בשולחן לשמאלה יושב איש בגיל העמידה עם חליפה אפורה ועניבה מהודרת . 
על שולחנו ניצב לאפטופ . 
היא מנסה לגלגל סיפור שיהלום אותו , נותנת לדמיון שלה להתפרע . 
הוא בטח מיליונר שמחכה למאהבת הצעירה שלו , כשאישתו בבית עם שני הילדים שכבר מזמן הלכו לישון מתה מדאגה . 
בטח תכף יתקשר אליה ויגיד שהתעכב בעובדה . 
היא יודעת היטב שהסיפור האמיתי וודאי מסעיר הרבה פחות ... 
.. 
. 
גרוש או אלמן , אולי אפילו רווק מזדקן שגר לבד ורצה לצאת קצת מהבית ולהתערות בקהל של אנשים . 
היא מתבוננת בשעון ורואה באיזה מהירות העתיד שלה הופך להיות עבר . 
בדיוק אז הקפוצ'ינו מגיע . 
היא מערבבת אותו בעדינות , שופכת פנימה שקיק סוכר ושומעת את קול הפיצפוץ העדין של שכבת הקצף הדקה . 
היא עדיין מחכה לו . 
איכשהו פיספסה שהוא היה שם באתמול . 
זה תמוה איך פיספה , כשסביר שכולם יודעים על זה חוץ ממנה ... 
.. 
. 
אפילו איש העסקים והמלצר הצעיר , שבטח יש לו נטייה לגברים , ובדיוק התיישב באחד השולחנות הצדדיים והצית לעצמו סיגריה . 
כיתה של כ - 40 אנשים . 
מספר בערך זהה של כיסאות . 
שני טורים של שורות ארוכות , חמישה אנשים בכל שורה . 
מתיישבת בין שתיים שאני בכלל לא מכירה . 
צפוף נורא , כמעט מועדת מעל תיק ענקי של מישהי שהגיעה בטרמפים מהצבא . 
רוטנת בלב שמישהו שכח לשים דאודורנט אחרי שהוא התקלח . 
החיילת לשמאלי שואלת אם אני רקדנית , פשוט כי אני מוכרת לה נורא , ולמרות שאני עונה שכן , אנחנו לא מצליחות למצוא מקום שיתכן שנפגנו בו בעבר . 
לימני יושבת אחת , יש לה פרצוף של ילדה בת 12 , אבל היא אומרת שהיא אחרי צבא . 
הפעם היא זאת שמוכרת לי , אני חושבת , ומנסה לבסס את הטענה . 
מסתבר שלמדנו ביחד בבית הספר היסודי , היא סיימה 4 מחזורים לפני . 
את החצי שעה הראשונה מעבירים בהקראת שמות . 
בחצי שעה הבאה מחלקים לנו ספרים . 
9 במספר , 15 בקילו גרמים ( פחות או יותר ) . 
זה לא יהיה פשוט לסחוב הביתה , אני חושבת , וחוככת בדעתי האם כדאי לי להתקשר לאחד מההורים שיבוא לאסוף אותי , מחליטה שלא . 
אי אפשר להטריח אותם על כל שטות קטנה . 
הפסקה . 
עם חזרתנו לכיתה אנחנו מקבלים מבחן כניסה , סוג של סימולציה למבחן האמיתי , אבל לא לגמרי מפני שהוא קצר הרבה יותר . 
זה מעיין מבחן של " בואו תראו עד כמה אתם לא מצליחים , כי אם הייתם יכולים להצליח לבד , אנחנו לא היינו עושים עליכם כל - כך הרבה כסף מללמד אותכם " . 
ובאמת אי אפשר ממש להצליח . 
הפסקה . 
אחר כך המורה מציג את עצמו במשך שעה , מגלה לנו את כל הפרטים הביוגרפים שלו , מלבד אולי עם מי הוא שוכב . 
תקנון מזגן , תקנון פלאפון . 
שניה אחרי שקבענו שאסור לסלולרים לצלצל , אחד מהם מצלצל . 
העונש - פיצוי קולינרי . 
מזון , זאת אומרת , לכל מי שלא יודע , מסביר המורה . 
והוא מצפה שאנשים שלא יודעים את זה יצליחו לקבל ציון טוב במבחן ? 
בסוף הם יקבלו יותר ממני ... 
.. 
. 
הם יהיו חרוצים . 
מרקר , צריך להביא מרקר צהוב . 
כתום ? 
לא ! 
ורוד ? 
לא ! 
צהוב ! 
למה ? 
לא דמוקרטיה פה , דיקטטורה , זה למה . 
הפסקה . 
5 כפול 5 ועוד 5 שווה שלושים . 
חצי כיתה טעתה , גאונים . 
זה קורס של 'בואו תראו כמה המוח האנושי זה דבר טיפשי . 
בואו תיראו איך אפשר להצליח עם השיטות הגאוניות שלנו , כל - כך פשוט שאפילו ילד בכיתה ד' יכול ' . אז למה זה תנאי קבלה לאוניברסיטה ? 
אפילו המורה מנסה לשכנע אותנו שזה טיפשי , באמת , אין לזה שום משמעות . 
זאת הצורה הכי פחות גרועה שמצאו לניפוי . 
באמת שלא צריך את זה בחיים . 
אז למה אתה פה בשביל ללמד אותנו את זה ? 
בחיי , אנחנו בצרות . 
ולמה תמיד נדמה לנו שכולם מקבלים מעל 700 למרות שבסופו של דבר , מספר האחוזים של מקבלי ה - 700 + הוא חד ספרתי ? 
בגלל שהם אלה שמדברים על זה הכי הרבה , ברור שמי שקיבל 250 לא רץ לספר על זה . 
ומה בסוף ? 
בסוף 500 עמודים של שיעורי בית . 
לא בצחוק , לא בצחוק בכלל , בשיא הרצינות . 
וככה זה . 
אבל זה לא נורא הרבה . 
זה די קל . 
ככה זה מעכשיו פעמיים בשבוע . 
6 שעות , כבר אמרתי ? 
ועכשיו אם אני רק אצליח להרים את כל הספרים האלו , אני אלך הביתה . 
ומי שקורא גרוסמן ועמוס עוז , אמור להצליח . 
ומי שחיי בארה"ב , גם הוא אמור להצליח . 
אבל כמובן שנחיה וניראה . 
כן , קורס פסיכומטרי , מן הסתם . 
מה זה עוד יכול להיות ? 
פלאי הטכנולגיה , אני אומרת , ומבינה שאני בכלל לא מבינה מה זה אומר , כי הרי נולדתי לתוך העולם הזה ואני כלל לא זוכרת את החיים לפניהם . 
ובכל זאת אני מרוצה עד אין קץ מעניין האימייל ממש כאילו גיליתי אותו אתמול . 
איך אפשר לשמור על קשרים שלא ממש קיימים אפילו ביומיום באמצעותו . 
ואיזה מידה של פתיחות מאפשרת התקשורת הכתובה הזאת . 
ובצ'אטים ופורומים , איך יוצא להכיר אנשים מכל העולם מבלי לצאת מהבית , ובאיזה קלות אפשר להמציא סיפורים ולהעמיד פנים שאתה מישהו שאתה לא . 
והטלפון ! 
פלא נוסף . 
אפשר לדבר עם מישהו שבקושי יש לך תמונה מעורפלת של קווי המתאר שלו , כי ראית אותו פעם אחת . 
ולמרות שמידת ההכרות בינכם שואפת לאפס , זה אפשרי לחלוטין להעביר איתו מספר לא מבוטל של דקות , מתוך שאט נפש שבחיים לא הייתה לכם אם השיחה הייתה מתבצעת פנים מול פנים . 
ואיך שזה אפשרי להשיג מידע פחות או יותר על כל מה שרוצים באמצעות מנוע חיפוש וכמה דקות פניות של זמן . 
ואיך אחרי זה אפשר להזיז עולמות ולסדר סידורים מבלי לזוז מהכיסא . 
בעצם , במחשבה שניה , כניראה שלא מפלאי הטכנולוגיה אני מתפעלת , אלא מהאירועים שעוברים עלי בימים האחרונים ... 
.. 
. 
