כבר חודש לא הייתי בפייסבוק . 
מידי פעם אני מקבלת הודעה על מה שקורה שם - אנשים עושים לי סופר פוקים , זורקים עלי עוגות , מורידים לי כאפות , ואני - כלום . 
די , עזבו אותי מזה . 
עשיתי את כל מבחני הידע של המכורים ל " חברים " וזה סתם חרטא , כי חלק מהתשובות שלי היו הימור היסטרי ובסוף כל מה שקיבלתי היה - הורריי ! 
יו נואו אול דר איז טו נואו אבאוט פרנדז ! 
הקיצר , לא רציניים שם . 
סיימתי כבר לבדוק מה קורה עם כל האקסים ואין לי שום עניין להתעדכן לגביהם כל שניה . 
חוצמיזה היה שבוע פיתה . 
ברביעי התעוררתי , ועוד לפני שפקחתי את העיניים ידעתי שאין מצב שאני מגיעה לסלון בלי להתעלף בדרך , לא כל שכן לעבודה . 
נכון שחשבתי שהבחילות נגמרו , אבל הבטן שלי לא קיבלה את המזכר בנושא והמשיכה לשלוח אותי לעבודות שירות בשירותים . 
וכך התיידדתי לי במשך יומיים עם האסלה והפסדתי מסיבה מעאפנה בעבודה , היאח הידד . 
בשישי בבוקר אספתי את עצמי והלכתי לפסיכולוגית חדשה . 
היה קצת משונה . 
אבל בסדר . 
כנראה נמשיך להיפגש . 
לא יודעת אם זה אומר משהו , אבל בשישי בצהריים כבר הצלחתי להכנס למטבח , וכמה שעות מאוחר יותר אפילו בישלתי . 
בלי לעשות הפסקות קיא . 
טיפול עולה הרבה יותר מג'ינג'ר , אבל כנראה עובד קצת יותר טוב . 
התוצאה החיובית של היציאות הללו , וסליחה על כל הבעע , היא שרזיתי קצת . 
נחמד להתכווץ לפני שמתרחבים , לקחת קצת פור . 
חוץ מהציצים שמתפוצצים לי מהחולצה , כמובן . 
אמרתי לקלינט , אני עומדת מול המראה במקלחת וכל מה שאני רואה זה ציצים . 
כאילו הציצים השתלטו על העולם ולא נשאר שום דבר אחר . 
כמו זוג עיניים ענקיות עם אישונים אדומים שמסתכלות עלי בחזרה . 
קריפי , אני אומרת , קריפי ! 
ועוד עבודה . 
אני צריכה לעשות שיחת " יחסנו לאן לאור ההריון " עם המנהלת האדמיניסטרטיבית - הו , איזו מילה מייגעת - בחמישי הקרוב , ואינני אופטימית כלל , לא ולא . 
אני נמצאת שם רק שלושה חודשים , ו - לטס פייסבוק , לא ממש הצלחתי להתיידד עם הביצ'ית פרצוף - תחת שעובדת איתי . 
אולי יחליטו לשמור אותי ולהעביר אותי מחלקה , ואז כולם הרוויחו , או שיחליטו לזרוק אותי , ואז אאוץ ' . בכולופן , החלטתי לא להדאיג את ראשי היפה בכגון אלו בינתיים , היות ויש לי עוד חודשיים עד לגזר הדין . 
במקביל הרהרתי לעצמי שאולי כדאי , בהתאם להחלטת הועד , לתכנן התעללות סמלית בצלופח המשרדי . 
לשים לה נעצים על הכיסא , להחביא לה את הסיגריות , משהו קטן וטוב . 
נראה כבר . 
אז זהו , ממש פיתה . 
לא קורה שום דבר מעניין , אולי חוץ מחלומות סקס מופרעים במיוחד שיש לי , שאיכשהוא צצים בחצי השעה האחרונה לפני ההתעוררות . 
לא מפתיע שאני בורחת למקלחת עוד לפני שפקחתי עיניים . 
אז החלטתי בסוף ללכת . 
נכון שיש לי מטפלת מיתולוגית ואין סיכוי בעולם שתהיה עוד אחת כמוה , אבל אולי בכל זאת ננסה . 
מה כבר יכול להיות . 
אני רואה אותה והמוח מופגז בסטיגמות , ואז יושבות בחדר ומדברות . 
קצת קופאת מתחת למזגן אבל תוך עשר דקות העיניים כבר לא יבשות , ואנחנו צוחקות לפעמים והיא כותבת קצת בכתב ברור , שאפשר לקרוא הפוך , ולא מסתירה ממני וקצת מתנצלת , שואלת אם אכפת לי . 
אבל לא אכפת לי , שתכתוב . 
היא אוהבת את הדימויים שלי . 
היא מדברת גם ולא שותקת כל הזמן ומקשיבה . 
היא אומרת שיש לה הרבה שאלות , מציינת איזה גילוי נאות . 
כן , מקום קטן , כולם מכירים את כולם , אבל אולי לא צריך לשבת בחדר תל אביבי מעוצב מול מטפלת במכנסי רונן חן שמכירה אותך כמו את כף היד . 
אולי זה בסדר בחדר קטן עם כסא משרדי מול אישה קצוצה בכפכפי טבע ועיניים טובות . 
אולי גם מולה זה בסדר לבכות . 
וגם בזכות הדודה . 
שיהיה לנו בהצלחה . 
לפני כמה שנים התחלתי לעבוד בעיתון חצי - מוכר ודי חביב . 
הייתי חדשה ומתלהבת ולקחתי את העבודה מאוד ברצינות . 
חודשים ספורים אחרי שנכנסתי לתפקיד הגיעה בחורה חדשה לעבוד איתי . 
גם היא היתה צעירה ומתלהבת , אבל בנוסף - קצת מעצבנת . 
דיברה הרבה , התבדחה גם - ובעיקר - במקומות בהם זה לא התאים , עשתה המון פאדיחות והפילה את האחריות על כל העולם ואשתו . 
בהתחלה היתה חביבה בסוגה כך שהיה קצת קשה לריב איתה , אבל בהמשך חלה תפנית : היא התחילה לצעוק . 
אנשים מתמודדים עם צעקות בשתי דרכים : יש את אלה שיש להם ביטחון עצמי , ולא מוכנים לקבל יחס מסוג כזה . 
הם צועקים בחזרה , מעמידים במקום וכל מיני דברים שאין לי מושג לגביהם כי אני מהסוג השני : אלה שנכנסים להלם . 
אני נבהלת כמו חתול מול אורות של מכונית , מגמגמת ומתקפלת . 
למה אני עושה את זה ? 
חשבתי על זה , יש המון תירוצים : אני צריכה את העבודה ומפחדת שיפטרו אותי , אולי היא בעצם צודקת אם היא כל כך צועקת , היא מקורבת לעורך/ת ולכן כדאי בכל זאת להסתדר איתה וכ ו' וכ ו' כל מיני שטויות , אבל הסיבה העיקרית היא חוסר ביטחון מאוד בסיסי . 
כשמישהו מציק לי אני לוקחת את הצד שלו . 
יש בי כל כך הרבה ביקורת עצמית , הצועק פשוט מבטא במילים את מה שאני מרגישה . 
אין לי סיבה להגן על עצמי . 
והבעיה העיקרית היא שהצועק רואה כאן הזדמנות . 
הוא מבין שיש כאן סוג של שטיח שניתן לדרוך עליו , והוא עושה את זה שוב ושוב . 
אחרי כמה שבועות של צעקות מצידה וגמגומים מצידי , נמאס לפסיכולוגית שלי דאז , כפרה עליה , והיא אמרה לי - תשמעי , היא מתעללת בך . 
זה כמו להרביץ . 
אני תמיד אומרת לבנים שלי - אל תתחילו מכות , אבל אם מישהו מרביץ לכם - תחזירו . 
הגיע הזמן שתחזירי לה . 
וברגע שהיתה לי כזו רוח גבית , ברגע שהבנתי שזו סתם התעללות , שהיא עושה את זה פשוט כי היא יכולה , התחלתי להחזיר לה . 
בהתחלה רעדתי מהתרגשות עם כל תשובה עוקצנית , אבל עם הזמן התחלתי ליהנות מזה . 
הצקתי לה בכוונה , הטרפתי אותה . 
גרמתי לה להבין שאיתי לא מתעסקים , אלא אם רוצים לקבל נשיכה בחזרה . 
זה היה תרגיל מאוד חשוב בהתבגרות , להבין שהחיים הם ארגז חול אחד גדול , ותמיד יהיה איזה ביריון שיחטוף לך את הצעצוע , יזרוק לך חול בעיניים ויעיף כאפה . 
ככה זה , וצריך להתמודד . 
בואו נלך עוד כמה שנים אחורה . 
עבדתי אולי חודש וחצי במשרד יחסי ציבור לא מוכר במיוחד , ובין הקולגות היו גם שתי נשים צעירות - שתיהן נשואות לא באושר , מתוסכלות ובלתי אטרקטיביות . 
כמות העקיצות שחטפתי מהן היתה לא הגיונית , ושום אדם שפוי לא היה מוכן לסבול את מה שספגתי . 
בנוסף , אחת הבוסיות היתה אישיות מעורערת בנפשה שהשתייכה לזן הצועק , ואימללה את המזכירה האישית שלה , את העוזרות וכמובן גם אותי . 
אני מסתכלת אחורה ולא מאמינה שהייתי מוכנה לספוג כזה סוג של אביוז . 
כמה נמוך אני יכולה לחשוב על עצמי ? 
זה נורא . 
אבל הייתי צריכה את העבודה , זה מה שאמרתי לעצמי בכל בוקר . 
וכל ערב חזרתי בוכה . 
אחרי חודש וחצי פוטרתי , ואיזה פלא , השמים לא נפלו . 
הייתי קצת בדיכאון אבל מצאתי משהו אחר . 
בשורה התחתונה לא הייתי צריכה לסבול את זה , ממש לא . 
והנה אנחנו נוסעים שוב בזמן , סוף יוני 2008 . 
אני בעבודה שלא ממש אוהבת , ולצידי עוד פוסטמה כזו בדיוק . 
מתעללת סדרתית שמטילה אימה על הסביבה . 
שלושה חודשים אני סופגת בשקט , מתרצת לעצמי תירוצים . 
אני צריכה את העבודה , ובדיוק נכנסתי להריון , והיא בכירה ממני , זה מסוכן . 
הקטע הוא שאני קולטת אותן אחרי שבוע - שבועיים . 
אני מבינה בדיוק מהן נקודות התורפה . 
אני יודעת מה בדיוק להגיד כדי לסתום אותה ולא עושה את זה . 
עכשיו הגיע הרגע הזה , המאסה הקריטית . 
אני עומדת להתפוצץ . 
זה תמיד קורה . 
תמיד יש את אותה פוסטמה , אותו בריון מתעלל . 
נראה לי שהחיים היו קצת פחות מאתגרים בלעדיו . 
זה אותו אחד שהחיים שולחים לך כדי שתלמד להגן על עצמך . 
אותה אחת שנשלחת אלי שוב ושוב כדי שאקח כבר את הצד של עצמי , קיבינימט . 
