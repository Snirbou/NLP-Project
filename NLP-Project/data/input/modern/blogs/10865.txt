מצחיק שקראתי לעצמי Island בעקבות השיר של הת'ר נובה בלי לשים לב שנעה כתבה פעם , בהקשר אליי , אחרי משבר שכזה שהיה לנו ש : No man is an island . 
אני לא חושבת שעובר יום בלי שאתגעגע אליה קצת . 
התחילו שידורים חוזרים של העונה השניה של " השיר שלנו " . 
בשנה שעבר הייתי באה אליה לפעמים בערבים והיינו צופות בזה ביחד ( עוד לפני שהיה לי יס בבית . 
) שתינו מכורבלות מתחת לשמיכה שלה . 
תמיד יהיו דברים שיזכירו לי אותה , צריך רק ללמוד לחיות עם זה ככה . 
( פחות , אבל עוד כואב . 
) היה לי יום נחמד בסופו של דבר . 
שיעור הנהיגה היה בסדר , לא מהטובים ביותר , אבל גם לא רע . 
בצהריים דיברתי עם עמית והיא שאלה אם בא לי לבוא איתה לקניות של תכשיטים ושכאלה . 
נסענו למרכז העיר והסתובבנו . 
קניתי שלושה לקים ועגילים פשוטים לאוזן שמאל שלי . 
( שלושה חורים . 
) גם צלמתי אותה קצת כדי להתקדם בסיום הפילם ( מהים עם לירון . 
) אצל הכירופרקטית היה נעים , כרגיל . 
היא מרוצה מההתקדמות והפעם יהיה הפרש של שבועיים בין תור לתור . 
משמח . 
בשיעור היה ממש כיף . 
אני כל כך אוהבת את המורה החדשה שלנו . 
בסוף השיעור היא ביקשה לראות את הריקוד שהתחלתי לעבוד עליו עם עמית ( בינתיים בעיקר סולו שלה . 
) היא התרשמה לטובה . 
ממש שמחתי . 
כשחזרתי הביתה שרוןן היתה אצלינו וגם זה היה נחמד . 
יפה לי , אני מוצאת במה למלא את ימיי ( : ממש לפני כחצי שעה ( אין לי הערכת זמן . 
) החזרתי סוף סוף מייל לדנה . 
בטח היא כבר תהיה בבית כשהיא תראה אותו , אבל לא נורא . 
כתבתי את זה גם במייל עצמו . 
כתבתי גם שהיא מוזמנת לכתוב לי מהבית אם יתחשק לה , אך שאני אבין אם לא . 
וזהו . 
נגמרה התקופונת הזו . 
היה נהדר . 
בעיקר השבוע האחרון עמוס המיילים . 
back to normal , פחות או יותר . 
קרועה מעייפות ולא מצליחה להרדם . 
גם היום קבלתי אימייל מדנה . 
מיום שני אני מקבלת ממנה לפחות מייל אחד ביום וזה בהחלט נפלא . 
על המייל הזה לא היה לי מה לענות . 
לא היה לי משהו להגיב על מה שהיא כתבה , לא רציתי להציק לה עם כל מני שאלות וענייני רגשי ולא היה לי מה לספר . 
ביום שני הם כבר עוזבים את מקום המצאם ומתחילים בדרכם הארוכה ארצה . 
חשבתי לא לענות בינתיים , אבל אני גם ארגיש מטופשת לכתוב לה כשהיא תהיה כבר בארץ , אני משערת . 
אני גם לא אצליח להתאפק ולא לתקשר איתה בשבוע וקצת שנותרו עד שאני רואה אותה . 
מפחידה אותי החזרה שלה . 
אמרתי ללירון שאני תוהה איך יהיה כשדנה תחזור , היא אמרה שסביר להניח שיהיה כמו שהיה לפני שהיא נסעה . 
והאמת שזה נכון , אולי היא תהיה קצת יותר חמימה אליי , אולי היא תתן לי קצת יותר צומי , אבל השאלה האמיתית היא איך אני אהיה והאם אני אקח את המצב הזה קצת יותר לידיים שלי . 
זה כל כך בלתי אפשרי . 
לפעמים פשוט צריך לסנן . 
אסור לתת לכל דבר לחדור פנימה ולהשפיע , אין טעם להתעצבן על שטויות , גם אין טעם להתעצבן על משהו משמעותי אם אין לך מה לעשות איתו . 
יש לי מחר יום לא רע . 
שיעור נהיגה בבוקר , תור אצל הכירופרקטית ואז שיעור קלאסי בערב . 
עם המורה שאני אוהבת . 
זה יום עם הרבה פוטנציאל ואני מקווה להנות ממנו . 
ובכלל , יש לי חודשיים של חופש . 
אני רוצה לחיות אותם . 
אני רוצה לרקוד , אני רוצה להוציא את רשיון הנהיגה , אני רוצה להיות עם אנשים שאני אוהבת , לעשות כיף . 
אחר כך יהיו חיים אחרים , בינתיים אני צריכה לדאוג שיהיה טוב . 
הרי תכלס , מה זה אושר ? 
רגעים . 
מיהו אדם מאושר ? 
זה שיודע לחיות את החיים כך שיהיו מלאים בכמה שיותר רגעים מהסוג הטוב ביותר . 
לפעמים זה נשמע ממש פשוט . 
אני נחושה בדעתי להנות . 
נחושה ללכת על המים במקום לטבוע . 
