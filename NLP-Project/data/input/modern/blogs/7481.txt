באיחור אופנתי , היישר מהיום המרוכז בתנ"ך , קבלו את הנביא אלישע : ( בהזדמנות זאת אני רוצה להודות לקניג , שנהג לצייר בשיעורי אנגלית את " תמר הפרפר , תמר מאושר , תמר בכיכר " ועוד רבים וטובים , וממנו שאבתי את הרעיון לחרוזי אלישע . 
חוץ מזה שאלישע הוא בהחלט הנביא הכי מגניב בתנ"ך כולו ) זכות הדיבור לדוביק הדוב : אלישע ברדיו ולסיום - קולאז' אלישע נספח , לבקשתה של חורטל : סיפורו של אלישע יום אחד החליט אליהו שנמאס לו להיות נביא ( יותר נכון , אלוהים החליט את זה , אבל בואו ניתן לאליהו אשליית גדלות ) ולקח את אלישע בתור נביא מתחנך . 
בסופו של דבר אליהו עלה בסערה השמיימה ( דרך מקורית להסתלק מהעולם , אם תשאלו אותי ) ואלישע הופך להיות נביא . 
הוא משתמש באבקות לבנות כדי לרפא את הארץ ( " מלח " שהוא שופך על המים מטהר אותם , " קמח " שהוא שופך על בשר הופך אותו לאכיל , לדעתי הוא מכור לסמים וממכר אליהם את שאר העם , אבל זאת רק אני ) . 
אח"כ הוא גורר את עצמו במעלה איזה איזור ומנסה להגיע לעיר כלשהי ( מצטערת , לא הקשבתי עד כדי כך טוב בתגבור ) וחבורת ילדים אכזריים רצה סביבו וצועקת " עלה קירח ! 
עלה קירח ! 
" ( הוסבר לי ע"י תמר שהמובן של זה הוא עלה ( מלשון לעלות ) , קירח ! 
" אבל אני מסרבת להאמין שהם לא קראו לו עלה , במובן של עלה ) . 
אלישע חוטף את הקריזה של החיים שלו , עושה הוקוס פוקוס , מקלל אותם בשם ה' ( מישהו פה מתלהב מהקשרים הגבוהים שלו , אה ? 
) ושני דובים ( בינהם דוביק הדוב , שאת תגובתו לאירוע תוכלו לקרוא למעלה ) באים וקורעים לחתיכות 42 מהילדים . 
מסקנה : אל תתעסקו עם הנביא אלישע , במיוחד לא אם הוא עדיין לא לקח את המנה היומית שלו . 
כבר לפני כמה ימים שמתי לב שיש חגב על הקיר ליד הדלת הקדמית של הבית שלנו . 
כמו שבד"כ עושים במצב כזה , הבטתי בחגב במבט מבועת , התרחקתי משם במהירות וניסיתי לשכוח מהתקרית . 
הערה חשובה : אני לא מפחדת מחרקים , ואפילו החזקתי פעם ביד שלי ( כן , כן ) תיקן אמריקאי שהוא בערך פי 4 מהתיקן הממוצע של הבית בגודל , והוא גם נוקשה יותר . 
הוא זחל לי לאורך כל היד ואני רק ליטפתי אותו וחשבתי " איזה חמוד " . 
למקרה שתהיתם , זה היה בתערוכת מדע שהייתי בה בכיתה ט ' . אם אתם תוהים עכשיו למה לכל הרוחות בית הספר שלי לוקח אותי למקום בו מחזיקים ומלטפים חרקים , אין לי תשובה . 
מסוג השאלות שתמיד נשארות תלויות באוויר , כמו למשל איך אישה כמו עדנה נשארת כל כך הרבה שנים בתפקיד מנהלת בלי שיפטרו אותה או לפחות ישלחו אותה לכלא בגין התעללות בילדים . 
ככה זה . 
בכל מקרה , היום בבוקר הרמתי את הג'קט שלי מהכיסא ( אני מניחה את רוב הבגדים המשומשים שלי על הכיסא , וכשהם מתחילים ליפול אני מבינה שצריך לשים אותם בכביסה , או להחזיר לארון ) . 
מתחת לג'קט היה חגב . 
לקח לי כמה שניות להבין שמדובר בחגב , כי בהתחלה פשוט חשבתי שזה כתם על הגופיה שהייתה למטה , וכצפוי התכופפתי לראות יותר טוב . 
טעות חמורה . 
שניה אח"כ קפצתי אחורה בצווחה קטנה ובהיתי בחגב במבט מלא אימה . 
עוד הערת ביניים : אני באמת לא מפחדת מחרקים . 
אני פשוט לא אוהבת שהם צצים בהפתעה ושהם בטריטוריה שלי . 
בכל מקרה , הסתכלתי על החגב , הסתכלתי על הג'קט לראות שאין איזה מרבה רגליים שהחליט להצטרף למסיבה על הבגדים שלי , ופתאום כשהסתכלתי שוב על הגופיה ראיתי שהחגב נעלם . 
הוא כנראה קפץ והתחבא . 
מיד בדקתי את כל הגוף לראות שהוא לא עלי , ואחרי זה ברחתי מהחדר מהר ככל שיכולתי . 
עם כל אהבתי לתיקנים אמריקאים , אני לא אוהבת חגבים מקפצים . 
הערת ביניים שלישית : אני לא מפחדת מחרקים , אבל גורם ההפתעה משחק לרעתי במקרה הזה . 
לכן אני לא יכולה לסבול מצב בו אני יודעת שיש חרק גדול בחדר ואני לא יודעת איפה בדיוק הוא נמצא , וכתוצאה מכך לא יכולה לדעת אם אני לא יושבת עליו או שהוא לא נכנס לתוך החולצה שלי . 
אחרי זה הלכתי לבית ספר . 
כשחזרתי הביתה נזכרתי בחגב . 
הסתכלתי על המקום שהוא היה בהתחלה והוא לא היה שם . 
הסתכלתי מסביב והוא לא היה . 
חשבתי : טוב , כמה זמן בכלל חיים חגבים ? 
והתיישבתי ליד המחשב . 
ומיד קפצתי , כי שם הוא עמד . 
ליד הפקקים של הקוקה קולה לפסטיבל המוזיקה בניצנים שאני אוספת . 
ליתר דיוק : עליהם . 
לא מספיק שהוא פולש לטריטוריה שלי , הוא זומם לגנוב לי את הכרטיס להופעה בניצנים ? 
לא בא בחשבון . 
עקבתי אחריו בעיניים וניסיתי לחשוב על תוכנית פעולה . 
החלטתי שעלי להנחית עליו מכה עם משהו כבד , אבל לא כבד מדי כדי שלא ישבור את תול החתול שהיה ממש קרוב אליו ( תול החתול הוא פסלון חתלתול מגילוש ) ( כן , יש לי ה - מ - ו - ן בובות ופסלונים מגיל בחדר ) . 
החלטתי שספר יהיה פתרון טוב . 
מיד אחזתי באחד הספרים שעל השולחן שלי ( אני מבקשת להרגיע את כל מי שהשאיל לי ספר אי פעם : זה היה ספר של הספריה העירונית ) וחבטתי בחגב , מקווה בלבי שחגבים לא מהירים במיוחד . 
מסתבר שהם לא , כי הוא אפילו לא שם לב לספר עד שהוא נחת עליו . 
מיד הוא התחיל לפרפר ולנסות לקפוץ , ואני הנחתי עוד מכה . 
ואז הוא נפל על הריצפה , פרפר קצת , חבטתי בו בנעל , והוא מת . 
בהתחלה השארתי אותו מעוך על הרצפה , אבל אז הגעתי למסקנה שזה לא אסתטי , והרמתי אותו משם עם טישויים רבים . 
זאת רק אני , או שההרגשה שאתה מחזיק משהו מת ביד היא ממש ממש לא נעימה ? 
אפילו שאין מגע ישיר , אתה פשוט מרגיש שהדבר שיש לך ביד עומד לקום לתחייה . 
הערת ביניים רביעית ואחרונה : אני לא רוצחת . 
בדרך כלל . 
