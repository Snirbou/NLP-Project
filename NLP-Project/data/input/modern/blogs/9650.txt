איבוד הכרה . 
זה המונח המקצועי , באנגלית , לתחושה שהרגשתי היום בבוקר , בעודי יושבת וביד אחת אני מחזיקה באפי נוטף הדם , ביד השניה מחזיקה קערה גדולה לתוכה אני יורקת דם שעובר בגרוני , ולפתע החדר מסתחרר מולי , נקודות שחורות עוברות מול עיני , זיעה קרה שוטפת את גופי וקולות האנשים שבחוץ ובחדר הולכים ומתרחקים ... 
.. 
. 
מזל שהצלחתי עוד לבקש מהאנשים שהיו בחוץ שיקראו לאחות ... 
.. 
. 
כשהתעוררתי , לאחר דקות מספר , שוכבת במיטתי , רופא ( צעיר וחמוד ) מודד לי דופק ומלטף את מצחי ( oh yeah ... 
.. 
. 
) והאחות כבר מחברת לי עירוי ביד אחת , ומד לחץ דם ביד השניה ... 
.. 
. 
לחץ הדם שלי ירד בבת אחת ובאופן קלאסי לגמרי ל 90/50 ( הנורמלי הוא 80/120 ) וכך מצאתי את עצמי , הרבה לאחר הזמן שתכננתי להיות בבית החולים , שוכבת במיטה כמו שק תפוחי אדמה , נוזלים מוזרמים לגופי ואני די מותשת מכל הסיפור ... 
.. 
. 
ובעצם , מדוע אני מתפלאת ? 
האם יכולתי לצאת מבית החולים בלי דרמה כלשהיא ... 
.. 
. 
? 
כנראה שלא ... 
.. 
. 
אבל עכשיו אני בבית . 
מחר יגיע פוסט מפורט יותר וגם כמובן , ביקורים והשלמת פערים אצל החברים בישרא , ובינתיים , אני חוזרת למיטה , לנמנם , להמשיך ולראות תוכניות כגון : ריקי לייק , עיצוב הבית והגינה ומכירות פומביות של ענתיקות משנת תרפפ"ו , והכי חשוב , לנשום מהאף ללא שום עזרים טקטיים ... 
.. 
. 
תודה חברים יקרים על ההתעניינות , האיכפתיות , הדאגה , הברכות והחזקת האצבעות ... 
.. 
. 
לרגע לא הרגשתי לבד ... 
.. 
. 
אוהבת ... 
.. 
. 
אז זהו . 
אני אחרי ... 
.. 
. 
לפני 24 שעות היה הניתוח . 
מעבר לעובדה שכמו בטיפול שיניים , שומעים ומרגישים את התהליך עצמו , קולות הניסור והחפירה ( בחחחח ... 
.. 
. 
) לא הרגשתי דבר . 
שכבתי מטושטשת מתחת למנורה הגדולה , שומעת את המנתחת ( כן , הפמיניזם שבי הרים את הראשו בשמחה ) נותנת בבטחון הוראות לאחיות ומרגישה שכל העולם מרחף לי כמתוך ענן צמר גפן מתוק ... 
.. 
. 
גם לאחר הניתוח לא היו הרבה כאבים ורק העובדה שתחובים באפי 2 טמפונים ( האם ידעתם עד כמה עמוק אפשר לחדור פנימה , לתוך האף ? 
you don't want to know ... 
.. 
. 
: ) ) ותחבושת מחסה אותם ונותנת לי מראה חתולי משהו ( שפם , ארוך ולבן ; - ) ) ולכן אני נושמת רק מהפה ( שזה די מבאס אני חייבת לומר , במיוחד בלילה , שבו התעוררתי בערך כל שעה , שעתיים עם פה יבש לגמר וטעם מגעיל לגמרי ) , מותר לי לאכול רק דברים רכים וקרים ( מישהו אמר " גרבר " ? 
) ובסה"כ אין לי הרבה כוח לעשות שום דבר מאשר לבהות בטלווזיה בתוכניות כגון : ריקי לייק ( ! ! ) , תוכניות בישול , גינון , ומכירות פמביות של עתיקות בבי.בי . 
סי פריים ( ועל זה נאמר , how low can i get ... apprantly very very very low ... 
.. 
. 
; - ) ) ומחר מוציאים את הטמפונים ואם הכל ילך כשורה ( טפו , טפו , טפו ) אני אהיה בצהריים בבית ... 
.. 
. 
מתגעגעת לכולכם . 
מתגעגעת לחיים האמיתיים שלי ... 
.. 
. 
פמה מבית החולים : ) פריקית תאריכים כמוני לא יכלה להמלט מן ההשוואה ברגע שקיבלתי מבית החולים את התאריך של הניתוח ... 
.. 
. 
בדיוק היום לפני שנתיים נסעתי בפעם הראשונה בחיי , לבד , לחו"ל . 
נסיעה , שבמבט לאחור , סימנה חלק מהטריגר לתהליך השינוי שהחל בי חודשיים לאחר מכן . 
היום אני נוסעת כדי להשתחרר מההתמכרות שלי לטיפות אף , שהיה לה חלק בעטיפה בה הסתתר והתחבא " האני " האמיתי שלי ... 
.. 
. 
ולפעמים יש לי הרגשה שמישהו קורץ לי שם למעלה ... 
.. 
. 
( והיום לפני 60 שנה החלה הפלישה לנורמנדי ... שגם זה חלק מתהליך שיחרור ... 
.. 
. 
[ פריקית תאריכים או לא פריקית תאריכים ... 
.. 
. 
] ) . שבוע טוב חברים יקרים ... אני חוזרת עוד כמה ימים ... 
.. 
. 
הוא אוחז בה בעוצמה ובעדינות גם יחד . 
ביד בוטחת שבאה מהכרות של שנים , אבל בכל פעם כאילו רואה , חש בה בפעם הראשונה ... 
.. 
. 
נוגע , מלטף את קימורי גופה באהבה של שנים ... 
.. 
. 
המגע שלו לעיתים איטי , עדין ושקט , ולעיתים , מהיר , תזזיתי , משתוקק , מטורף אפילו ... 
.. 
. 
כל נגיעה מאצבעותיו מוציא ממנה קולות שאפילו הוא שומע אותם כבר שנים , בכל פעם מצטמרר מהם מחדש ... 
.. 
. 
לעיתים היא לוחשת , לפעמים בצעקה , יש פעמים שהיא צוחקת ויש רגעים שהיא בוכה ... 
.. 
. 
הוא עושה בה כרצונו והיא מתמסרת לו מתוך אהבה חסרת פניות וידיעה הבוטחת שרק השילוב הזה בינהם יכול להוציא ממנה את הקולות המצמררים ביותר ... 
.. 
. 
ולפעמים , בלהט ההתלהבות פשוט פוקע בה מיתר ... 
.. 
. 
ארז נץ והגיטרה . 
love making ... 
.. 
. 
ואני , אני פשוט הזלתי עליו ריר , תרתי משמע , לאורך כל ההופעה כולה ... 
.. 
. 
( ומחר ? 
מי בכלל חושב על מחר ... 
.. 
. 
? 
אמאל'ה ... ) עומד על שפת המדרכה .... 
... 
.. 
. 
הוא נראה צעיר , גבוה , לבוש בחולצה שחורה צמודה לגוף כמו חליפת צלילה בעלת שרוול אחד בלבד כשידו השניה חשופה לגמרי ... 
.. 
. 
במבט נוסף היה נראה שהוא ללא מכנסיים ... 
.. 
. 
ככל שהתקדמתי לכיוונו ממעלה הרחוב למטה ראיתי שהוא מנסה לעשות משהו עם דבר מה שבידיו וכאשר הייתי ממש לידו זרקתי מבט נוסף וראיתי שהוא עומד , באמצע הרחוב , בתחתוני טנגה זערערים המכסים טפח אך מגלים טפחיים ( רציניים ) , בצבע צהוב לימון ומנסה , תוך פליטת מילים בשפה לא ברורה ובחיוכים נבוכים לכל עבר , פשוט ללבוש את מכנסיו ... 
.. 
. 
עברתי לידו כשאני לא מצליחה להתאפק ופורצת בצחוק גדול ... 
.. 
. 
רק בתל אביב ... 
.. 
. 
כבר כמה ימים אני מסתובבת עם הפוסט של סבסטיאן בתוכי ( וזה די נדיר , כי לא תמיד [ אני מודה בעיניים מושפלות ] אני מבינה את הדברים שנכתבים שם , ז"א אני מבינה כל מילה בנפרד אבל לעיתים קשה לי לחבר אותן למשפט שיהיה בעל משמשעות הגיונית עבורי - וכמו שג'ורג' בסיינפלד אומר : זה לא אתה , זאת אני ... 
.. 
. 
) על הדמיון , ועל הטענה שהוא מביא שם , שג'וּן חושבת אחרת וכנראה לא במקרה , שקשה יותר לכתוב מהדמיון מאשר לכתוב על חוויות שאנו עוברים , על רגשות , על עצמנו ... 
.. 
. 
אני חושבת על הדברים לא מנקודת מבט של " קל " או " קשה " , אלא מתוך התחושה שאני רוצה אבל לא יכולה ... 
.. 
. 
כשהייתי ילדה ראיתי את עצמי כאדם בעל דמיון רחב שיכול לקחת אותו למקומות אחרים , שיכול לרחף עם דמויות שקרא עליהן בספרים ולהשתתף בחיים שלהם , דרך הדמיון , הפנטזיה ... 
.. 
. 
יותר מכך . 
במשך שנים רבות בניתי לי חיים אחרים . 
דמיוניים . 
הייתי שם מישהי אחרת לגמרי , במקום אחר לגמרי , עם אנשים אחרים לגמרי ... 
.. 
. 
היה לי שם עבר , הווה , עתיד , משפחה , חברים קרובים ורחוקים , היו מהלכי חיים , אהבות ושנאות , צחוק ודמע , היו דיאלוגים ( מונולוגים אם להיות מדוייקים ) , וכל זה התרחש במקום שהוא הכי רחוק , שונה ובלתי אפשרי שבאמת אי פעם יקרה לי , דהיינו , דמיון טהור ומזוקק ... 
.. 
. 
ועם החיים האחרים האלה הייתי נרדמת בכל לילה ולילה ובבוקר קמה וחיה את חיי הרגילים והשגרתיים וההפרדה בינהם שלמה ומושלמת ... 
.. 
. 
ולפתע הם נעלמו . 
ברגע שהתחלתי לחיות את החיים שלי ולא לתת להם להתנהל לצידי בלי מעורבות אמיתית וריגשית , ברגע שנתתי מקום לרצונות , מאווים , פנטזיות את המקום להיות ולהתרחש , לא היה לי יותר צורך באותם חיים דמיוניים . 
ומתוך הפחד שהיה בי זמן רב שפמה ההיא , שחיה את חייה בדמיון ולא במציאות , עלולה לחזור ולהעלים את פמה הנוכחית , מחקתי במודע ובתת מודע כל דבר שיכול היה להזכיר או להעלות משהו מהעבר ואחד הדברים שחסמתי היה כנראה הדמיון שלי והיכולת שלו לקחת אותי למקומות , מחוזות אחרים , פלאיים ופרועים ... 
.. 
. 
דמיון הוא כמו שריר ווירטואלי . 
אם לא מאמנים אותו באופן תדיר , לא מחדדים אותו , נותנים לו מעיינות להיזון מהם , הוא הולך ומתנוון ומאבד את היכולת שהיתה לו לפרוץ ולטוס .. 
. 
כך אני מוצאת את עצמי היום , כשאני כבר בטוחה בהוויתי הנוכחית כפמה , כשאני כותבת באופן רציף כמעט שנתיים והכתיבה שלי שונה ומשתנה ככל שאני כותבת יותר , אני מרגישה שאני רוצה יותר ... 
.. 
. 
רוצה לנסות כיווני כתיבה חדשים , שירה , סיפורת קצרה , חומר שלא מבוסס על חיי היומיומיים אלא על היכולת הפנימית להסתכל על נקודה מסויימת על הקיר שמולי או על השמיים הכחולים שבחוץ ולא באמת להיות כאן ... 
.. 
. 
ולא יכולה ... 
.. 
. 
בכל פעם שאני מנסה להעיר אותו , את הדמיון המנומנם שלי , אני מרגישה כאילו פוקח עין עצלה אחת , מסתכל עלי בתמהון , מסובב אלי את גבו ודורש ממני לצאת ולסגור את הדלת מאחורי , ואני נשארת עם תחחשת תסכול וגם סוג של מחנק ... 
.. 
. 
אני לא חושבת שזה אבוד . 
אני יודעת , אני מרגישה שזה קיים בתוכי , רק תהליך ההוצאה שלו קשה כלידה ממש ... 
.. 
. 
בתוכי אני יודעת שככל שאתעקש יותר ( ואני עקשנית לא קטנה כשאני רוצה משהו ... 
.. 
. 
) יתחילו להסדק סדקים בחומה שחסמתי אותו והנסיון עם הציור ( הוא כבר יבש , אחרי הניתוח אביא אותו הביתה ) היה הוכחה די ברורה לכך ... 
.. 
. 
אז בנתיים קניתי לי בלוק ציור וקופסת צבעים , ממשיכה לכתוב כאן יום יום גם כחלק מתהליך האימון שלי , ואמשיך לנג'ס לו שיקום סוף סוף ... 
.. 
. 
ואולי , אולי אצטרף לסדנא של סבסטיאן ... 
.. 
. 
לא אוהבת להתחיל לכתוב בתחילת חודש חדש ... 
.. 
. 
יושבת מול הדף החדש והלבן במסך העריכה כשאני יודעת שמאחוריו עומדים ומחכים לי כל הפוסטים של החודש האחרון , ברגעים האחרונים שלהם , נשזפים באור התכלכל של המחשב , לפני שהם מושלכים בבת אחת לתוך הארכיון בו הם פוגשים את הפוסטים מהעבר , שהם חדשים להם לגמרי ובמידה מסויימת , מוכרים מאוד , כי כולם , הרי באו למעשה מתוכי ... 
.. 
. 
ואז עולה לאור הפוסט הראשון של החודש והוא עומד שם לבד ... קצת בודד וגם נכלם . 
מתבייש ... 
.. 
. 
לא מכיר אף אחד , כי אין אף אחד להכיר , לדבר , לבכות , לצחוק ... 
.. 
. 
עד שיכֶתֵב עוד אחד , יעלה ויבוא והדף יתמלא בסיפורים , מחשבות , תהיות , התלבטויות , צחוק , דמע ... 
.. 
. 
חיים ... 
.. 
. 
ואני חושבת לעצמי עם מה לשלוח אותו לשם , בכסות חיצונית יפה ומזמינה , בעומק פנימי שיכול למצוא בתוכו את הכוחות להתמודד עם הלבד ... 
.. 
. 
הפוסט הראשון של החודש הוא גם סוג של הזמנה מחדש לבוא ולקרוא בבלוג , כמו כשעומדים לקנות ספר , ועומדים באמצע חנות הספרים , ואוחזים אותו בידינו , מדפדפים , קוראים את השורות הראשונות , מחכים לראות האם יש בו את אותו הקסם שיסחוף אותנו אל תוכו ולא נרצה לעזוב אותו , ולפעמים , עדיין לא בטוחים , מדפדפים הלאה , באופן אקראי בהמשך הספר וקוראים משפט נוסף , פיסקה נוספת עד שמגיעים להחלטה ... זאת או אחרת ... 
.. 
. 
אבל כאן , בבלוג , ישנו רק הפוסט החדש , הבודד , שאמור להזכיר לקוראים שבאים לבקר יום יום את הסיבה שבגינה הם כאן , ולתת סיבה לאלה שהגעו במקרה להשאר כאן ולחזור בכל פעם מחדש ... 
.. 
. 
זאת , לעיתים , מעמסה קצת כבדה על כתפיו של פוסט חדש וצעיר ... 
.. 
. 
והיום הוא צריך להתמודד עם תחושת כבדות שברירית מסויימת שבתוכי שבאה לאחר כאב ראש פועם עד בחילה שאיתו קמתי הבוקר , שמשאיר אותי , גם לאחר שהוא עובר , בתחושה של כמו הליכה על קליפות ביצים כשכל תזוזה חדה מדי גורמת לזעזוע של כל גופי ... 
.. 
. 
( אבל מצד שני , זה לא הפריע לי לקפוץ לשוק הנודד שליד העבודה שלי ולקנות , בפעם הראשונה בחיי , שתי חצאיות מבד שנשפך על הגוף ונכרך סביב הרגליים כמו רקדנית , אחת בצבע אדום והשניה בצבעי הקיץ העזים ) , לכן החלטתי לשלוח אותו לדרכו החדשה עם קוביית צ'וקולטה בטעם קפה קולומביאני מתיבת אוצרות השוקולד שלי ... 
.. 
. 
זהו . 
הוא מוכן . 
הוא יוצא לדרך ... 
.. 
. 
חודש טוב שיהיה לנו חברים יקרים ... 
.. 
. 
