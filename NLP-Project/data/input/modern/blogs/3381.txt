העיצוב החדש לא משהו . 
אבל אני לא יכולה להתעלם מהעובדה שכבר המון המון זמן אני לא באמת מסוגלת לשבת ולכתוב את הפוסטים של פעם לא מסוגלת לשבת ולכתוב בכלל כמעט ולא . 
רק שברי מחשבות . 
הרהורים רגעיים שטויות שיושבות לי בראש . 
ואף אחד כבר לא באמת קורא פה . 
אנשים מתחילים להתפזר , כל אחד לדרך שלו . 
וזה מוזר כשנמצאים בנקודת הביניים של להיות לפני . 
אבל אין לי באמת הרבה זמן להרהר בזה .. 
. 
עוד שבוע אני מתגייסת . 
הרגשות נורא מעורבים כרגע . 
התקופה בין התיכון לצבא הייתה תקופה כלכך מדהימה . 
יש חשק להמשיך עוד בשגרה הזאת , אבל אני במובן מסויים שמחה שאני מסיימת אותה בשיא ומשאירה אותה קצרה וגדושה בחוויות . 
יש הרגשה שזה עדיף ככה . 
אני מפחדת לעזוב את הבית . 
אז נכון . 
זה לא שאני נוטשת לגמרי , אני לא אעשה מזה דרמה . 
אבל אני עוזבת , וזה מפחיד כי אני מרגישה כל כך מוגנת בבית . 
תמיד הרגשתי . 
זה היה המקום מפלט שלי , וההגנה הזאת מתפוררת לי ואין לי באמת איך להתמודד חוץ מלנסות להדחיק . 
מה שמוזר הוא , שלפני שטסתי נורא שמחתי להתגייס . 
שמחתי שדחו לי את הגיוס מיולי לאוגוסט , אבל באותה מידה ממש ממש שמחתי שזה לא מאוחר יותר . 
אבל אחרי שבוע מדהים עם המשפחה שלי , והידיעה שזאת פעם אחרונה - שאני לא אטוס איתם שוב ככה כי בצבא לא טסים ואחרי הצבא טסים עם חברים וזה כבר מוזר ולא קשור .. 
. 
קשה לי . 
קשה לי גם עם אוהד . 
אפילו שהוא כבר בן 14 ואני לא חושבת שזה באמת משנה לו , קשה לי פתאום להשאיר אותו לבד . 
יש לי כל הזמן צורך להגן עליו , לשים עין מרחוק . 
גם אם זה רק לתפוס איתו טרמפים או להגיד לו שיזהר לפני שהוא חוצה את הכביש בדרך לביתספר איפה שאין מעבר חצייה , או לקנות לו שרשרת של הפועל מהטיילת באילת רק כדי שיהיה שמח וידע שחשבתי עליו . 
אני מפחדת לא להיות פה כשהוא יהיה צריך . 
אני מפחדת שיהיה לו רע ואני אהיה רחוקה מדי בשביל שיהיה טעם שאני אדע , וזה כאילו ינציח את העובדה שאני כבר לא שם . 
אפילו שהוא פחות רגיש ממני . 
או שזאת מסכה . 
הנסיונות שלי להבחין מיטשטשים באופן תמידי ע"י מה שאני רוצה לחשוב , אז אני מנסה להיצמד לעובדות כמה שיותר . 
אוף לא רציתי שהפוסט יהפוך לכזה .. 
. 
אבל כנראה שזה בלתי נמנע חייבת להחליף את העיצוב פה . 
