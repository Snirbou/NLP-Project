בקלאפטה קנינו עוד תיק אוכל וכל מיני שטויות ונסענו לאל צ'לטאן - עיירה קטנה שכל מטרתה היא נקודת מוצא לאחד המקומות היפים בעולם - רכס הפיץ רוי והלגונות סביבו . 
הגענו לצ'אלטן יחסית מאוחר , מצאנו קמפינג חינם הקמנו אוהלים והלכנו לישון . 
בבוקר עשינו קצת קניות ובירורים ויצאנו למסלול של יומיים לפיץ רוי עצמו . 
מזג האוויר היה מגעיל עם המון רוח וגשם - אבל יאללה הולכים . 
פגשנו כל מיני אנשים בדרך - זוג הורים שהבן שלהם גרם להם לחשק לראות את דרום אמריקה , את חגי שהיה קצין ביחסר , את תום יעלה ואסף שהייתי איתם בטורסים ויום אחר כך גם את סלביק ודנה . 
חוץ מהם היו לא מעט ישראלים אחרים שהיו איתנו בטורסים - אבל ככה זה בגל העולה רואים את כולם שוב ושוב . 
אחרי 4 שעות הגענו לקמפינג שבמפתיע הגן מעולה מרוח וגשם . 
הקמנו אוהל ואכלנו כשלהפתעתנו הגיעו 4 בנות שפגשנו בצ'אלטן - ההפתעה הייתה כי הן נראו עירוניות מפונקות שלא יוציאו את עצמן החוצה בגשם - מצד שני הן די שוות אז ישר עזרנו להן להקים את האוהל שהן שכרו שנראה כמו טירה בין האוהלים שלנו . 
הן הביאו אוכל מפנק ( אמפנדות וקורסונים ) וישבנו לאכול ולשחק קלפים . 
בבוקר קמנו לפני הזריחה ועלינו את הדרך הקשה לתצפית על הפיץ רוי בחושך , כששתיים מהבנות הצטרפו אלינו ( וננטשו בדרך ) . 
אחרי שעה וקצת של עלייה הגענו לתצפית על המקום הכי יפה שאני ראיתי בחיים שלי . 
הרים מושלגים על לגונה כחולה מצד אחד , עמק מיוער ונהר שוצף מהצד השני . 
בילינו כמה שעות כולל טיפוס די אתגרי במקום שלא באמת אמורים להגיע אליו והיה פשוט נהדר . 
כשחזרנו לקאמפ ראינו שכולם כבר התקפלו , אכלנו צהריים והתחלנו את הדרך חזרה . 
היה מזג אוויר מעולה והחלטנו לעצור בחוף של אחת הלגונות לשחייה , אני וטל נכנסנו ואופיר נשאר בחוץ . 
היה קור מטורף שבקושי נשמנו במים אבל היה שווה את זה . 
הגענו לצ'אלטן חזרה לקראת הערב והתארגנו לארק של יום אחרי ללגונה טורה . 
הטרק עצמו היה יומיים די קשים של עלייה מטורפת וירידה לא פחות מטורפת וחזרה , וממש לא היה משהו אז לא נפרט יותר . 
בשישי בערב התקלחנו ואכלנו באיזה פאב . 
בשבת קמנו בשש בבוקר בכוונה לתפוס טרמפ למעבורת לכיוון צ'ילה כדי לחסוך 50 פזו ומשם היינו אמורים להמשיך על סוסים למעבורת לצד הצ'לאני . 
לא עצרו לנו אז שילמנו 40 פזו לאוטובוס ועוד 50 למעבורת . 
הגורל כאמור היה נגדנו ולא היו סוסים בצד השני ככה שהיינו צריכים לעשות טרק עם כל הציוד כדי לחצות את הגבול . 
אחרי כמה שעות של הליכה קשה הגענו לאיזור שחוטבי עצים כנראה חונים בו מדי פעם והחלטנו לעצור שם ולקחת את המעבורת של יום שני במקום את זאת של שבת . 
המקום היה ממש יפה על גדת נהר גדול , עם בקתה קטנה עם תנור ובילינו שם 24 שעות בערך . 
לקראת הערב עברו שם שני אמריקאים שהולכים ברגל את כל דרום אמריקה כמעט במשך שנתיים ! 
הצענו להם קפה והם כבר נשארו ללילה , אז שמענו הרבה מאוד סיפורים ( אני אצרף את הכתובת של האתר שלהם בסוף ) . 
נראה לי שווה נסיון לעשות משהו כמו זה אם אני אמצא מישהי מטורפת מספיק . 
לקראת הצהריים המאוחרים של יום ראשון אופיר שכנע אותנו לעשות התקדמות לכיוון המעבורת הבאה . 
לא מצאנו נקודת עצירה עם מים אז פשוט המשכנו עד שלפנות ערב הגענו למעבורת ולנקודת הגבול.שם אמרו לנו שהעבורת של יום שני בוטלה ויש רק ביום רביעי . 
שוק . 
אין לנו מספיק אוכל , מה עושים ? 
מצמצמים . 
ישנו באיזה קמפינג שיש שם ליד;שילנו בערך 3 דולר לא ברור ממש על מה . 
הכרנו שם את ניב , בחור ישאלי ועוד שני צרפתים . 
משם המשכנו במעבורת לויה אוהיגינס ולהתחלת הקרטרה . 
רוצח . 
למה אני צריך את המילה הזת בראש ? 
למה אני צריך את התמונות האלה בראש ? 
תמונות של אנשים בלי פלג גוף תחתון , של אנשים מנסים להכניס את המעיים שלהם בחזרה פנימה , של אנשים מעלים עשן . 
סיפרנו לבן של הסניורה בארנס על הצבא והוא שאל אם הרגתי אנשים ואמרתי שכן , אז הוא וחבר שלו אמרו אססין וחשבו שזה מגניב . 
גם בארץ זה נחשב טוב . 
קצין . 
לוחם . 
קבוצת איכות . 
רוצח . 
למה אני צריך את הזכרונות האלה בראש ? 
לשמוע את הצרחות האלה ? 
למה יש לי טעם של דם ופיח בלי סיבה ? 
רציתי את הטיול הזה כדי לנקות את הראש מכל זה , אבל לפני שזה יקרה צריך לפלוט את כל הרעל החוצה.אז הנה . 
הרגתי אנשים . 
לא יודע כמה . 
ברובה במכות בארטילריה . 
גם הצלתי חיים של אנשים . 
לא מכיר אותם . 
לא יודע מה קרה להם אחר כך.מי תוכל לאהוב אותי ? 
מי תאהב רוצח ? 
למה שהיא תרצה להתמודד עם כל זה ? 
איך חוזרים למעגל החיים הנורמליים ? 
אני מרגיש שאני כבר שנה וחצי משחק בלהיות נורמלי אבל משהו עמוק בפנים כבר מת . 
אין ניצוץ . 
לא יכול להנות מכלום . 
תמיד הייתי לוגי , אבל גם ידעתי להיות עם רגש . 
עכשיו הכל מת . 
צריך למצוא את זאת שתחזיר אותי לחיים . 
ויושב פה , בנוף הכי יפה שיש וזה מה שיש לי בראש . 
מוקף כחול וירוק מטריפים והרים מושלגים ולגונות צלולות , ומה שיש לי בראש זה גופות ועשן ופנים של ילדה אחת . 
טוב אני יודע ששוב עבר מלא זמן מאז שעידכנתי אבל ככה זה כשאתה עמוס כל הזמן ואין אינטרנט בהוסטל . 
אני אעשה את העידכון הזה בכמה פוסטים כדי ליצור לי סדר מחשבתי אחר כך . 
בסוף הטרק בטורס דל פיינה דיברתי עם שני חברה בטרנזיט על אפשרות להמשיך לטייל יחד - הם רצו לעשות בערך אותו מסלול כמוני , נראו נחמדים ומטרקים רציניים . 
כשירדנו מהטרנזיט כל אחד הלך לחפש את האוטובוס שלו והופס ! 
איבדתי אותם . 
טוב שטויות . 
חזרתי לחואן , אכלתי ישנתי וכ ו' כמו שכבר סיפרתי ויום אחר כך קצת נחתי וניסיתי למצוא שותפים להמשך . 
אחרי שמצאתי שני בחורות שרצו להמשיך לקלאפטה פתאום מופיעים לי אופיר וטל ( שני החברה שדיברתי איתם ) . 
הם כבר קנו כרטיס לבוקר לקלאפטה , אז יצאנו לחפש לי כרטיס גם ( כבר היה די מאוחר ) . 
אחרי קצת בדיקות מצאנו לי כרטיס לצהריים וקבענו להפגש שם . 
אכלתי ארוחת שישי עם תשע חבר ' ה מההוסטל ( עם קבלת שבת ושירים והכל ) ולמחרת נסעתי לקלאפטה . 
הופתעתי לגלות את אופיר וטל מחכים לי בתחנת אוטובוסעם זוג קנדיים שהם פגשו שחיכו לחבר שלהם - לא רק זה , הם כבר שכרו רכב , אז שמתי את כל הציוד , עשינו קניות והלכנו לפסטיבל רוק די גרוע שבמקרה היה בעיר . 
הכרתי גם את הקנדיים - לואי וסטף לואי הוא יפיוף סטייל דיקפריו וסטף היא ג'ינג'ית לוהטת : ) בהתחלה חשבנו שהם זוג אבל מסתבר שלא . 
יום אחר כך קמנו מוקדם בבוקר כדי להגיע לפוריטו מורנו לפני 7 בבוקר כמו ישראלים טובים וככה לא לשלם כניסה לפארק . 
הגענו עם הזריחה , יצאנו קצת לראות מה קורה ולחכות לאיזה התנפצות . 
אחרי איזה מיליון תמונות ( כולל אחת בתחתונים ) והרבה לחכות החלטנו לשתות קפה ולאכול . 
חזרנו לאוטו אכלנו ותפסנו תנומה . 
באמצע לואי וטל ירדו שוב לתצפית ו;אופיר , סטף ואני המשכנו לישון . 
אחרי בערך שעתיים קמנו וירדנו אל טל ולואי , שלא ראו כלום בנתיים . 
אחרי עוד שעה מייאשת של ציפייה התחלנו להגיד שחוזרים עוד חמש דקות , כל פעם מחדש עד שבסוף הגיעה ההתנפצות הגדולה שחיכינו לה ! 
יכלנו לעזוב לקלאפטה מרוצים . 
בקלאפטה התארגנו ליום הבא ולנסיעה לצ'לטאן;אכלנו במסעדת אכול כפי יכולתך שהיו ממש לא נחמדים אלינו כי אנחנו ישראלים ( משום מה הם חושבים שישראלים לוקחים הרבה אוכל סתם , מעניין למה ) ונפרדנו מסטף ולואי . 
חזרתי מהטורס דל פיינה . 
וואו . 
טרק ראשון אז אפילו שאתה חושב שאתה יודע למה לצפות זה לא באמת ממש זה עד שלא עשית אחד . 
יצאתי בסוף לטרק עם 5 אנשים - רבעיה שבאה ביחד , יעל ותום הם זוג ויעל אחרת ואסף הם לא . 
הצטרפה אלינו גם דורון שכבר הכרתי בקמבלצ'ה בבואנוס איירס . 
יצאנו מההוסטל של חואן מוקדם בבוקר באוטובוס אחרי שזרקנו את כל הציוד שלא צריך במחסן בהוסטל . 
לקחתי בגדים בערך ליומיים ציוד טרקים ואוכל . 
לא תאינו כמה כל זה יכול לשקול כשאתה חושב שאתה הולך מרחקים מטורפים עם זה . 
מהאוטובוס שנוסע איזה שעתיים שלוש ( לא יודע , נימנמתי ) מגיעים לכניסה לפארק , משלמים מלא , וממשיכים לנקודה שממנה יוצאת הקטמרן לנקודת יציאה ( גם על זה משלמים הרבה יותר מדי ) . משם הגענו , התארגנו והתחלנו עלייה לקרחון גריי . 
זאת עליה מאוד קשה ועם מוצ'ילות עלינו בכלל לא קל . 
רוב האנשים משאירים את המוצ'ילה במתחם קמפינג למטה ועושים הלוך חזור אבל אנחנו אחרי התלבטות קצרה החלטנו לעשות מסלול ארוך ביום וללכת לתצפית גבוהה יותר ככה שצריך לעלות עם התיקים . 
בדרך הבנות כבר התחילו להתפרק קצת , בעיקר דורון . 
החלטתי להשאר איתה מאחור , והיא התייבשה והייתה די מדוכאת , וגם אני קצת התייבשתי כבר , אבל בסופו של דבר הגענו למחנה , נחנו אכלנו והרגשנו קצת יותר טוב . 
בבוקר קמנו מוקדם ועלינו לתצפית ( יעל חברה של תום ודורון נשארו לישון באוהל ) . אחרי טיפוס משעשע שכלל סולמות ושטויות הגענו לנקודה שאנחנו החלטנו שהיא מספיק טובה לתצפית בשבילנו ושם הצטלמנו וחזרנו למטה . 
ארוחת בוקר זריזה של עוגיות עם ריבת חלב ויצאנו חזרה את כל הדרך שהלכנו אתמול . 
בערב הגענו לקמפינג גרנדה שהוא בתשלום ככה שיש בו יותר מתקנים - התקלחנו ( וואו כמה שבה טוב לשפשפות ! 
) . ביום השלישי החלטנו לעשות יום קל ככה שכולם יתאוששו קצת , והלכנו לאיטליאנו , קמפינג במרחק 7 קילומטרים , בדרך מדימה ביופיה . 
נופים של לגונה כחולה כחולה ועצים ירוקים . 
לפני שהגענו לאיטליאנו עצרנו לצהריים ונימנמנו בשמש איזה שעה , ואחרי שהמשכנו גילינו שהיינו 500 מטר מהקאמפ , מה שרק גרם לנו להיות שמחים יותר שעצרנו שם כי פשוט היה שם הרבה יותר כיף ויפה מבמחנה . 
היה לנו יום אחרוך שם והיו פול צחוקים : ) יום אחר כך עלינו לתצפית על העמק הצרפתי שאמורה הייתה להיות מדהימה . 
יום למחרת יצאנו מוקדם בבוקר להליכה ארוכה ודי טסנו אותה . 
מרגע שהתפצלתי מהקבוצה שהייתי איתה הבנתי כמה אפשר ללכת מהר יותר ואני וכרמית פשוט טסנו את המסלול למרות הקושי שלו.את החלק הראשון של 11 ק"מ עשיתי די לבד וחיכיתי לכולם בנקודה שקבענו מראש במשך בערך 45 דקות ( אכלתי צהריים בנתיים ) . משם אני וכרמית התחלנו את העלייה הכי שואתית בעולם , אבל בחורה אמריקאית שפגשנו בדרך שיעשעה אותנו אחרי שהיא התגלתה כחובבת ציון ואפילו הכירה את חומוס סעיד בעכו ! 
: ) המשך הדרך אחרי העלייה הייתה לדעתי הדרך הכי יפה בטיול עד עכשיו - נוף מטורף של נהר שוצף והרים גבוהים מגובה 500 מטר או יותר.כל היום הזה היה גשום מאוד ( לא ציינתי עד עכשיו ) והחלטנו לעשות עצירת התרעננות לחצי שעה בקאמפ בדרך , שם פגשנו את רביד והחברה שאיתם היא המשיכה . 
שיחקנו אותה מסתדרים למרות שתכלס אנחנו לא ממש . 
משם המשכנו לקאמפ גריי עם עוד שני חברה ישראלים שפגשנו ביציאה מהקאמפ . 
הגענו למחנה ושני חברה אחרים שהכרנו צחקו עלי שאני מעלה אדים ( מסתבר שאני היחיד שחם לו לא משנה מה ) הקמנו אוהל והתלבשנו חם ויבש יותר , וירדנו להכין לנו אוכל ( כמה אורז יכול בנאדם לטחון ? 
) . חברות של כרמית הגיעו אז ישבנו איתם קצת ואחת מהן , רווית , הייתה בחולצה קצרה כי כל הבגדים החמים שלה היו רטובים . 
כמובן שאני חייב להיות ג'נטלמן אז נתתי לה את הפליז שלי ונשארתי בחולצה קצרה . 
תכלס לא היה נורא כל זמן שהייתי באוהל , אבל ברגע שיצאתי היה קור אימים . 
רצתי לשקש והכל היה בסדר שוב . 
אחרי לילה קצר קמנו ב 4 וחצי בבוקר לעלות לטורסים בזריחה . 
עליה ממש קשה בחושך , חול מחליק ואז בולדרים נופלים ופשוט פחד מוות אבל יאללה עולים , לא ? 
בשהגענו לגובה יפה וכל מה שראינו היה רק ענן וענן וענן הבנו שטורס כבר לא נראה היום , והקור שבר אותנו . 
הקמנו התנחלות ישאלית ואכלנו עוגיות , וירדנו למטה , מה שלקח יותר זמן מהעליה והיה מפחיד פי כמה . 
למטה הפשרנו קיפלנו ציוד ויצאנו ( חברות של כרמית יצאו עוד לפנינו ) והתחלנו חזרה זריזה וצילמנו בדרך את כל המקומות שלא היה לנו כוח בגשם של אתמול , אחרי שהיום הזה התגלה כיום שמש יפה ברגע שירדנו קצת בגובה . 
טסנו את הדרך חזרה כדי לא לפספס את האוטובוס הראשון חזרה והשגנו את חברות של כרמית ממש בסוף . 
חזרנו לפורטו נאטאלס , התקלחתי , שמתי כסיבה , אכלתי וישנתי . 
עכשיו הכל כבר קצת יותר טוב , התאגנתי עם אנשים להמשך ומחר אני נוסע לאל קלאפטה בארגנטינה לראות את הקרחון המתנפץ . 
אני יודע שלא נתתי ממש הרבה פרטים אבל גם ככה אני מרגיש חופר , ותכלס גם די עייף ( כל היום האינטרנט לא עבד פה ועכשיו כבר אחרי 1 וחצי בלילה ) . 
מקווה שהכל טוב בארץ ומתגעגע ( רק לחלק מכם ) . 
