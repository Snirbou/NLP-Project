יש לעתים והקנאה אוכלת אותי מבפנים . 
בכתה ד' קיבלתי אטארי 2600 . 
את שלי קיבלתי מגרמניה , קצת לפני שהתחילו למכור אותן בארץ , אז לא קיבלתי את Kombat האלמותית שקיבלו פה , אלא את Space Invaders ואת Yar ' s Revenge שמשום מה נקרא פה " היתוש הנוקם " . 
המשחקים האלה ( שעוד נמצאים אצלי במרפסת , עם אטארי עובד , שמונח בין משחק הטלביזיה של אלביט , NES של נינטנדו , ודרים קאסט של סגה ) ליוו אותי וממשיכים עד היום , רק מה ? 
את ה PC הראשון שלי קיבלתי כשלכולם היה Commodore או Apple][e , וגם אז קינאתי - להם היו משחקים , ול PC היה את Lotus 123 . אני יכול רק לנחש שאולי זו הסיבה שבבגרותי עבדתי בלוטוס ( החברה ) . 
אולי . 
והנה , עכשיו , אני עובד כבר זו תקופה מול חברת משחקים . 
הקנאה אוכלת אותי מבפנים . 
אמרתי את זה למייסד החברה . 
אנחנו מכירים מכיתה ד' , אני והוא , והפרויקט המשותף הזה איחד אותנו אחרי 12 שנה שלא התראינו . 
" עזוב אותך " הוא אומר " זה הכל אותו דבר " " מה אותו דבר ? 
" אני מסובב אליו את הראש לרגע מתוך רמה 12 של זומה " אצלינו אני מתעסק בשבבים של סיגמהטל , ואתם פה מתעסקים בזומה ! 
" " נו , מה , וזומה לא צריך QA ? 
" הוא שואל " עזוב , עזוב אותי " אני אומר , מתוסכל . 
זומה , אני אומר לכם , לא נועד לעוורי צבעים . 
לאחרונה אני בודק את גבולות המעטפת . 
מזמן הרחבתי את המשמעות של " בדיחה פרטית " לאחת כזו שרק אני מבין את המשמעות שלה . 
זה שנים שביני ובין כמה מקרובי ביותר מתנהל דיאלוג שמותנע לעתים לפי אירועים ( Event Driven ) אם תרצו , שמתבסס על תבניות משפטים קבועות ביותר , וכשמישהו באיזור אומר איזה משפט , אצלינו בראש אנחנו שומעים את הבדיחה , ופורצים בצחוק כמו סכיזופרנים בריאים ( או פורצים בצחוק בריא כמו סכיזופרנים ? 
) הרי את ילדותינו תיבלה הבדיחה " למה שמשון היה שעיר ? 
" ( התשובה במהופך : כי אשתו היתה דלילה . 
ועל כך היה מוסיף מעלה אבק - השאלה היתה צריכה להיות " למה שמשון היה סמיך ? 
" וכאן היינו צוחקים שוב ) . 
או לחילופין : " איש אחד מתקשר לרופא ושואל : דוקטור , אני יכול לעשות אמבטיה עם שלשול ? 
עונה לו הרופא : בטח , אם יש לך מספיק " כבר מזמן אין צורך לספר את הבדיחה . 
או את הפאנצ'ליין . 
המבנה צרוב לנו כל כך בד.נ.א , שעצם ההתאמה התבניתית של משפט או ארוע מספיקה . 
אנשים מסביב תוהים אם השתגענו . 
[ הערת עצמי בנוגע לסכיזופרנים : היתכן שפשוט מספר התבניות שלהם גבוה מהממוצע ? 
אתמהה ] והנה אני מצמצם את גבולות ההתפשטות התבניתית . 
במקום לשתף אחרים [ האריסטוקרטים ! 
טא - דא ! 
] בבדיחות , אני פשוט שומר את הבדיחה לעצמי . 
הרבה יותר קל כך - לא צריך לשנות רפרנסים , או לדאוג להבנה [ זה אנשים כמוך שמוציאים שם רע למקצוע ! 
- טא - דא ! 
] אני פשוט צוחק כשזה מתאים לתבנית פנימית [ אני לא באמת רתך ! 
- סטא - קא - דם ! 
] הנה , אודה ולא אבוש , חזרתי סוף סוף ללמוד . 
אחרי שנים של שהות מכורח בבר - אילן , ואז בעברית , ואז קצת בבאר שבע , ואפילו שהות וירטואלית בפתוחה , עכשיו אני [ מרכאות באויר ] לומד [ מרכאות באויר ] במקום אחר , וכיון שהבוז הטבעי שאני חש אל הסובבים אותי רק מתרחב גם אל המרצים , החלטתי שאין צורך בביביליוגרפיה , כמו גם בחומר הלימוד , ואני ממציא אותו בעצמי . 
ולא רק את החומר , גם את הציטוטים . 
בעבודה סמינריונית אחת המצאתי אגף שלם בעבודה שניתחתי לעומק את הבעיות שלו , ואפילו הצלחתי להתאכזב מכך שאגף כל כך מצ'וקמק קיים אצלי בעבודה , ולו רק בתוך מוחי . 
תוך ניתוח האגף גם ציטטתי מאמר פרי עטי שמעולם לא נכתב , ואפילו הוספתי אותו לביביליוגרפיה . 
כיוון שהעבודה הזו זכה לציון טוב יחסית , החלטתי להעמיק בנושא , ושיעור שלם הצקתי למתרגל אחד בנוגע לפרק שלא קיים ו Case Study שהמצאתי על חברת KY Pharma בנוגע למתודולוגית השיווק שלהם [ סגמנטציה ! 
טא - דא ! 
] עד שזה התמוטט מעדנות בכסאו , והבטיח לי שמיד בסוף השיעור הוא הולך לספריה לבדוק באמת אם שיווק של KY בטעם פסיפלורה זה הרחבת קו או הרחבת מותג . 
בשיעור שאחרי הוא התחמק ממבטי ולבסוף הודה שלא קרא את הפרק . 
פסיפלורה . 
בחיי . 
ועכשיו , אני הולך להמציא עצם חדשה . 
השבוע בחדר הכושר שאלתי את אחד המדריכים איך מתאמנים למרות שברי מאמץ בספטולה , אחרי שזה העיר לי שאני " הורס את הגב " . 
המדריך , בוגר טרי של הולמס - פלייס אקדמי מלמל משהו על איך שאנטומיה זה הקורס הבא , וניסה לסגת תוך שאני תוהה איך בצ'סט פרס אני הורס ת'גב , ואם רקמת השריר שמחברת בין הטיביה לשספטולה ניזוקה מכך . 
גם הוא לא יותר איתי קשר עין מאז . 
מצד שני , יכול להיות שהם חושבים שאני דביל [ טא-דא ! 
] " תדליק לי את החושך " היא אומרת לי , לוחשת , מושכת לי ביד , לקצה המסדרון . 
ושם , בחדר , על המדפים , מאות של קופסאות , אפילו אלפים , היא פותחת קופסאות של פאזלים ושופכת לרצפה . 
זה מדהים , אני חושב , איך חתיכה של דיסני , עם קצת לחץ ושכנוע , מתחברת כל כך טוב לחתיכה של ונוס . 
יש לי פאזל , מאה אלף חתיכות בו , והתמונה שלו , היא לא ברורה לי כלל , אבל לפחות , יש לי ביד שתי חתיכות מחוברות . 
