( ראיתי סטיקר עם המשפט הזה מודבק על אוטו של ערס . 
גם לערסים יש חוש הומור ) כולם כותבים כלמיני פוסטי סיום שנה , אבל אני עסוקה , בחייאת ראבאק . 
אין זמן לתקוע נאד . 
אי לכך ובהתאם לזאת החלטתי לחלק את פוסט 2005 לשני חלקים , כשהראשון שבהם יוקדש לדודה , שביקשה לרגל סיום השנה פוסט בסגנון שלה . 
משום מה היא התחרטה , אבל אני דוגלת במשפט " בלי התחרטויות " , " נגעת נסעת " ועוד כל מיני שאריות מילדות עשוקה . 
את החלק השני כבר נכתוב מתישהו . 
הרי כולם הולכים לאונן על סיום השנה הזה לפחות עוד חודש , לא ? 
כפרע , זה בשבילך : ושתהיה שנה טובה , אמן סלההה ! 
לא נורא , אומרת השרינקית . 
אז נכון שלא הכל מגיע בטיימינג המדוייק , אבל זה יקרה בסוף , את תראי . 
הכל יסתדר . 
לפעמים אני מצליחה להגיד את זה לעצמי , וזה מרגיע , מרגיע כמו רדיאטור ושמיכה וקלינט והחתולה מול " האוס " כל יום בתשע וחצי . 
אני חסרת סבלנות . 
זה קשה ככה . 
יש לי עוד שלושה חודשים ואני לא יכולה לחכות . 
אני רוצה שיהיה מיד בסדר , שייסגר האובר , שנקנה את כל מה שצריך ושהכל יעמוד ויחכה לו בבית , לנסיך , שרק יבוא . 
אני רוצה שהכל יהיה מושי מושלם , קיבינימט . 
אבל צריך לחכות . 
והולכים , ובודקים , ומסתכלים , אי אפשר עכשיו הכל ומהר ומיד , צריך לאט - לאט . 
אבל באמת , כמה מוזר , דברים מסתדרים קצת , פה ושם . 
בתוך כל זה אני בכל זאת מצליחה לראות שמשהו זז , והנה , עבר עוד שבוע וכבר הולך ומתקרב התאריך , ותיקנו את התנור ובחרנו עגלה וסידרנו את הזהו וגם את הזה , ובכלל לא היה נורא . 
הכל יסתדר בסוף , את תראי . 
_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ רעמים וברקים בליל חורף קר לא נשמעים תמיד אותו הדבר אני זוכרת את זה כאילו זה היה באמצע הלילה שבין שבת לראשון . 
קמתי להשתין , חזרתי , התיישבתי על קצה המיטה ושתיתי מים מהבקבוק שהנחתי לפני שהלכתי לישון . 
נכנסתי למיטה , התכרבלתי קצת ליד קלינט ואז - אז נשמע הפיצוץ הכי מחריד ששמעתי בכל ימי חיי . 
קלינט התעורר , אני התחלתי להיכנס לפאניקה . 
זה לא נעים . 
היו עוד שני פיצוצים כאלה בדיוק , כשהברק והרעם מתרחשים בדיוק באותה השנייה , וזה לא אומר שומדבר טוב . 
זה אומר שזה ממש פה , מעלינו . 
זה היה פשוט מפחיד את התחת . 
אני חושבת שאני בטראומה . 
זה היה בלתי נסבל , טפשי ככל שזה יישמע . 
אני יודעת שזה פחד לא רציונלי ( קלינט : אלא אם את נמצאת בשדה נטוש ואין אף עץ או משהו גבוה בסביבה . 
אז זה לגמרי רציונלי . 
) אבל זה לא אומר שהוא לא אמיתי . 
כל פעם שאני נזכרת בפיצוצים האלו , בפלאשים האיומים האלו שהאירו את כל הבית , אני קופאת קצת . 
ברקים ורעמים רעמים וברקים לפעמים קרובים ולפעמים רחוקים כל הנושא החברתי סביב ההריון הוא קצת מעיק . 
בעבודה שלי יש עוד שתי הריוניות , ולצורך העניין נקרא להן א' ו - ב '. א' כבר בחודש שמיני . 
זו הלידה השנייה שלה , לכן לא ברור לי למה היא חופרת בזה כל כך הרבה . 
למעשה , ככל שאני מכירה אותה יותר היא נראית לי מסוג הנשים שמגדירות את עצמן רק דרך האימהות . 
היא מספרת על הניסים והנפלאות שהבן הבכור שלה עושה , ומקפידה תמיד לחקות את צורת הדיבור שלו , מה שבאופן אינסטינקטיבי מעורר אצלי דחייה . 
יש הרבה אמהות שעושות את זה . 
זה ממש לא . 
לא ולא . 
בבקשה , אני לא רוצה להיות כזו . 
א' כמוני , נמצאת בשלב הקינון . 
יש לה חברה בשם ג' , שגם היא עובדת אתנו , וכרגע שתיהן מחפשות עגלה ל - א ' . כל זה היה טוב ויפה , אם הן לא היו חופרות על הנושא מהבוקר עד הערב , ומשתפות אותי . 
גם אני ממש מתלבטת , הגעתי להחלטה לפני שבוע ואז דיברתי עם כמה אנשים , ושיניתי אותה , ובלה בלה , וכרגע כנראה שהפור נפל על משהו אחר . 
היא לא מפסיקה לערוך השוואות , לחפש , לחטט ולדבר עם כל העולם , ובאמת , בשלב מסויים זה נהיה מטורף . 
מייק אפ יור פאקינג מיינד , וומן , אין שום דבר מושלם , לכל עגלה , כמו לאוטו או מכונת כביסה או MP 3 , יש יתרונות וחסרונות וצריך להתפשר מתישהו , דאמיט ! 
ב' גם בהריון ראשון , ב " פור " עלי של שבועיים . 
היא דוסית , מה שמוסיף נופך שונה לשיחות שלנו . 
הבעיה שהיא קצת אהבלה , מאמינה לכל שטות שמספרים לה , במיוחד בכל ענייני האמונות הטפלות , ומתלוננת המון . 
נמאס לי כבר להסביר לה שאין דבר כזה " בטן של בת / בן " . 
חלאס , צאי מזה . 
ב' לא מקננת , אולי מפחד , עין הרע או משהו . 
היא לא מדברת על זה , ואומרת שהיא לא חושבת על זה , אז אין לי אישיו איתה בנושא . 
ויש את כל האחרים . 
החל מהרגע שהתחלתי להסתובב עם בליטה רצינית בחולצה , כולם מרגישים צורך להגיד משהו . 
בהתחלה זה היה נחמד , אבל לאט לאט זה הופך להיות מעיק . 
נמאס לי מהגברברים שמכחכחים בגרונם וממלמלים משהו נבוך , כמו איך כבר רואים , וכמה זמן עוד יש לי . 
נמאס לי מזו ששואלת אותי תמיד את אותה השאלה , לא , אין לי בחילות , גם לא היו לי מההתחלה , תודה . 
בעיקר נמאס לי לחזור על אותן תשובות מחוייכות . 
באמת , אין צורך , לא חייבים להגיד לי או לשאול אותי משהו בנושא בכל פעם שפוגשים אותי ליד מיכל המים . 
למה אנשים מרגישים שהם חייבים להגיד משהו ? 
זה לא שאני מסתובבת עם שלט ניאון , בסך הכל בטן . 
אני מכירה כמה גברים עם בטן יותר גדולה משלי , ומעולם לא עלה בדעתי לשאול אותם אם יש להם בחילות . 
לא פחות גרועים הם אלו שתופסים אותי בחצי דקה של שיחה עם הריונית אחרת , ומיד מגלגלים עיניים ומקטרים על זה שנשים בהריון נעשות נורא מרוכזות בעצמן , ואיך שהמוח שלהן מתכווץ וכל מה שהן יכולות לדבר עליו זה רק חיתולים ואפידורל . 
נדמה כאילו מהרגע שבאופן רשמי צצה לי הבליטה , הפכתי לאישיו , למשהו שאי אפשר להתעלם ממנו . 
ולא רק בעבודה . 
חברים של חברים ושל הורים ומכרים , אנשים שאני לא מכירה , מיד מחייכים אלי את החיוך הזה , הקיצי - קיצי הזה שמביא את הסעיף , ואומרים או שואלים משהו . 
אני יודעת , כולם מתכוונים לטוב , אבל זה לא תמיד נעים לי . 
והקטע הכי מעצבן הוא , שכולם יודעים לדחוף את האף , אבל באוטובוס לא קמים לי , ואף אחד לא עוצר לי במעבר חצייה . 
בני זונות , אני אומרת לכם . 
