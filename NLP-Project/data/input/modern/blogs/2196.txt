אני מתגעגעת אליך ואל מה שהיה לפנייך . 
הייתי צריכה להסכים . 
יושבת בין כולם , הכל רועש מסביבך , אבל את לא שומעת כלום . 
את מרוכזת בשמיים , בעננים . 
השמש האביבית שהציצה בין העננים מלטפת אותך , ואת מחייכת . 
את שקועה בחלומות , את תוהה מה יהיה איתך , מה יהיה בסוף . 
מצד אחד , את מבולבלת . 
את לא באמת יודעת מה את רוצה , את רק יודעת שאת לעולם לא תסתכלי על אף אחד באותו האופן . 
אבל מצד שני יש לך תחושת חופש כזאת , תחושה שעוד שניה והכל יגמר . 
את מרגישה שהלחץ קרוב לסיום , ותהיה לך מנוחה , אז תוכלי לחשוב ביתר בהירות על הכל , בלי עייפות , בלי כאבי ראש או בטן . 
ואז , ואז הכל יהיה הרבה יותר טוב . 
ושוב טוב לי . 
הלחץ של השבוע שעבר נגמר , והתחלף לו בצחוק . 
אמנם צחוק מהול בכאבי ראש , אבל זה לא משהו ששינה טובה והרבה מים לא ישנו . 
החורף עוד שניה נגמר , הקיץ כבר כאן . 
זה היה חתיכת חורף מזופת , ואני מצפה לשמש . 
אני מחכה לך , שוב . 
