אלכס מצא עצמו דחוק במושב האחורי של המכונית הצרפתית הישנה של ידידו , בפעם המי - יודע - כמה , בדרך למועדון . 
הוא שנא מועדונים , ולא הבין איך כל פעם מחדש החברים שלו מצליחים לגרור אותו לשכאלו . 
הוא לא יצא פעמים רבות מיוזמתו העצמית לדיסקוטקים ומועדונים , ובפעמים הבודדות שעשה זאת , הכל היה כל כך irritating ( כפי שסיכם בינו לבין עצמו ) : עשן הסיגריות , הדוחק , המספר התלת - ספרתי של דציבלים שסימא את אוזניו , השירים הלא - רלוונטיים לכל הדברים שעליהם הוא חושב ... 
.. 
. 
תמיד חש ניכור וריחוק מסוים מהאנשים - ממאות האנשים - שמילאו את האולמות החשוכים ונענעו גופותיהם כלמקצב סודי שאליו לא היתה לו גישה , משום מה . 
הוא לאו דווקא זלזל בהם : הוא לא חלק עמם את אותן העדפות לבילוי שעות הפנאי , זה הכל . 
לא שהערכתו העצמית של אלכס עצמו היתה בשמיים : תמיד מצא פגמים בהופעתו - שלו , עובדה שמנעה ממנו להסתכל ישר בעיניים לאנשים אחרים כשדיבר עמם . 
מפלט מביישנותו מצא בשקדנות ובלמדנות , ואכן , זה רוב מה שהיה לידידיו להגיד עליו : " גאון " ו " כשתהיה פרופסור , תזכור אותי , טוב ? 
" . 
הוא , למען האמת , לא כל כך הבין מדוע הם נשארים ידידיו , גם עכשיו , אחרי שכורח הפגישות היומיומיות בשנות בית הספר חדל מלהתקיים . 
האם מתוך רחמים ? 
הוא העדיף להיות אופטימי ( או שמא להתכחש לחלקים מהאמת ? 
) ולא להאמין שמדברים עליו כך מאחורי הגב . 
למעשה , לא היה לו עד כדי כך במה להתבייש : לא רק שהיה , יחסית , אינטלקטואל , אלא גם קומתו - כמאה ותשעים סנטימטרים מעל פני הקרקע ; עיניו הירוקות - אפורות , אילו לא היו מתביישות להישיר מבט לעיני אחרים , היו מגלות תבונה וצלילות ; ומראה פניו , גם אם לא היה מדהים או יוצא מן הכלל , היה בסדר גמור . 
הוא תהה כמדי פעם בפעם מדוע מעולם לא היתה לו חברה רצינית . 
האם היה בררן מדי ? 
הוא אהב נשים עד למאוד - מאוד , והיה בו יותר משמץ של הרומנטיקן הקלאסי ; יתכן שהדבר בא בעסקת חבילה עם המלנכוליה הכמו - קבועה שלו . 
המכונית הצרפתית הישנה אימצה מאוד את מנועה הקטן בכבישים הרחבים , הרב - מפלסיים , שבמבואות תל אביב החשוכה . 
השעה היתה אחרי חצות הלילה , והם נסעו למועדון " המוסד " , שידידו טען שכולל את המסיבות הכי לא פארשיות בתל אביב . 
" לא פארשיות " ? 
למה ללכת על דרך השלילה , תהה אלכס , ומשך בכתפיו . 
אז שיהיה " המוסד " . 
שם יפגשו עוד שלושה ידידים אחרים שלהם , ישלמו את מחירי הכרטיסים שבודאי מאפשרים לכל בעל מועדון בינוני להפוך למיליונר תוך כמה שנים , ויכנסו למסיבה הלא פארשית . 
הם הגיעו לרחוב בו שכן המועדון . 
מציאת החניה היתה קצת סיפור , כבכל ערב שבו מיטב הנוער הישראלי , המצויד ברשיון נהיגה , נוהר למסיבות בתל אביב , אך זו נמצאה לבסוף . 
הם פגשו את ידידיהם האחרים , ואחרי קצת " שלום שלום " הלכו למקום בו באמת מתחילה המסיבה : העמידה בתור . 
והוא היה ארוך . 
" המוסד " , הסתבר לאלכס באותו רגע , היה מועדון די אהוד . 
יתכן שאלו חדשות טובות , הרהר : השוק החופשי לא טועה . 
אלכס הגיע לערב הזה בלי כל ציפיות , וזאת כתוצאה מנסיונותיו הקודמים בדיסקוטקים ומועדונים . 
הוא החליט שהפעם , הוא לא ינסה לקפוץ בראש , לא ינסה להגיד את מה שיש לו להגיד באותו רגע , רק יעמוד בשקט , יצפה במה שסביבו וינסה ליהנות עד כמה שאפשר . 
אז הוא צפה . 
סביבו היו אנשים משלל מינים וטיפוסים : גברים ארוכי - שיער בחולצות טריקו שחורות , גברים גלוחי - שיער במעילי עור שחורים עם ניטים , נערות צעירות מאוד בחולצות רשת שחורות , נשים במקטורנים שחורים וחצאיות מיני שחורות . 
אמת , ניכר פה מוטיב חוזר , הרהר אלכס . 
לא שהיתה לו כל בעיה עם כך : שחור היה אחד הצבעים האהובים עליו , בטח שיותר מאדום הצעקני או מירוק הפופוליסטי ; יש בו משהו מאוד סטואי , בצבע השחור . 
פרט לכך , הוא לא חש כל סלידה מיוחדת מהמון האנשים שהקיף אותו , באשר הם נראו לו דווקא די אופנתיים וסבירים ( הוא עצמו לבש חולצת טריקו שחורה ומכנסי ג'ינס באותו צבע , כמעט ) . 
אולי זה באמת היה בגלל שהוא פשוט עמד בשקט והניח לעצמו לצפות במציאות . 
התור התקדם לאט , אם גם לא מאוד לאט . 
היה לו הרבה זמן לשזוף את עיניו , בעוד ידידיו מתבדחים בגסות לפניו . 
גובהו גרם לכך שהם לא הסתירו לו דבר . 
ואז , במרחק של שניים או שלושה מטרים ממנו , שהיה מרחק עצום במונחי תור כה רוחש אדם , ראה אותה . 
תחילה את שיערה השחור משחור , שגלש על כתפיה ומעבר להן . 
אחר את עיניה החומות , המאורכות , מצד אחד , אך גם ממוקדות וחודרניות , בדרכן - שלהן . 
ואז את עורה הלבן לעילא ולעילא , נטול הפגם . 
לחייה העגולות , שהסתיימו בשפתיים מושלמות , שלוות . 
חולצתה השחורה , שהיתה חצי - שקופה בכמה מקומות אך אטומה במקומות החשובים באמת , וחצאיתה השחורה שהגיעה עד אל מעל לברכיה , שעיטרו את רגליה החלקות . 
אך היתה זו הבעתה , הבעת פניה , שהעבירה את מוחו לכדי ערות קוגניטיבית מלאה : לא היה זה בדיוק עצב , ובהחלט לא שעמום ; היתה זו מין ארשת רצינית להפליא , שהיה ברור שנובעת ממה שגם הוא עצמו עשה באותו רגע - התבוננות בעולם וחשיבה על כל מיני דברים . 
היו אלו הפנים , שאינם מספקים חיוכים בתכיפות רבה , אך כל אימת שכן מופיע עליהם חיוך , הוא כמו זריחת שמש . 
אלכס ידע לאן המחשבות שלו הולכות להגיע . 
הוא היה מעדיף כבר לחשוב על סקס , על לפרמט אותה , על לתפור אותה - אבל ידע שזה לא יקרה ; הוא יחשוב על הדברים הגדולים ביותר הקשורים במי ובמה שהפנים הללו יכולים לייצג . 
כי היא היתה יפה . 
יפה עד בכי . 
הוא הפנה את פניו ממנה . 
והחזירם כעבור כמה שניות . 
אוי , הביישנות . 
כמובן שלא יכל להסתכל בעיניה , למרות שיצר קשר עין לחצי שניה . 
הפנה את פניו שוב אל ידידיו המצטחקים בענייניהם . 
והחזירם אל שיערה השחור , החלק . 
אתה מסתכל בסך הכל על עור ועצמות , אלכס , ניסה להתנגד ; אבל העור והעצמות הללו הופכים למשהו כל כך יפה , באה התשובה . 
הוא אמר לעצמו שהוא חייב להיגמל מההתמכרות הזו , אבל כדור השלג כבר צבר תאוצתו . 
עורה הלבן . 
ידיה . 
שוב עיניה . 
כמה יפה יכולה אישה להיות ? 
תהה . 
אינסופי , מדהים , הדהדו המלים . 
ידידיו מלפנים נכנסו כבר לתוך מבנה המועדון , וגם הוא נדחף עם הזרם . 
היא תיכנס אחריו . 
שילם מבלי שיהיה אכפת לו על הכסף - והוא לא היה האדם הפזרן ביותר עלי אדמות , אם כי לאחרונה ניכרה התרופפות - מה במשמעת הפיסקלית שלו - והתחיל לנוע בין האולמות החשוכים , הלומי גלי הקול . 
המוזיקה היתה מחרישת אוזניים , כרגיל ; אולי זה מה שמבטיח שאף אחד לא ישמע את המלים , גיחך אלכס . 
אך לו לא היה אכפת . 
המוזיקה לא נגעה בו . 
היא כמו נהדפה ממוחו . 
הוא התבונן . 
וחיפש . 
וחיפש . 
והתבונן . 
הוא ראה אותה לבסוף באולם השלישי . 
היא רקדה . 
המוזיקה היתה אינסופית , וכך גם מספר האנשים בחדר . 
זה היה נפלא ומשכר ומאכזב בו זמנית , חש אלכס . 
הוא עבר חזרה לאולם השני . 
ידידיו נמצאו שם . 
בדיוק נפל על שיר אחד שהוא כן אוהב , ושהוא מכיר את כל מלותיו ( והיה מדובר באמת בשיר קצת מלנכולי ) . 
קפץ במקום , פרט על גיטרה דמיונית , השתולל , צרח את המלים לאוויר , שהשתיק אותן באדישות , הרשה לעצמו להיות כל מה שהוא בדרך כלל לא . 
הוא לא שם על שום דבר באותן כמה דקות של אותו שיר . 
הוא היה , למעשה , אלכס האמיתי . 
נערות נמוכות ומאופרות בקפידה , לבושות במקוריות מן הסוג המתאמץ , היו ברחבי החדר . 
הוא אהב אותן ואהב את ידידיו ואהב את עצמו . 
הוא היה האיש שהולך לבד , ושטוב לו עם כך . 
אך מה יעשה איתה ? 
לא יוותר , לא עכשיו . 
אפילו את שמה אינו יודע . 
חזר לאולם השלישי , כבר לא היתה שם . 
הביט על בר המשקאות . 
חשב שאולי יקח אחד לעצמו , בהתחשב בחינמיותו , אבל נמלך בדעתו משנזכר איזה מין אלכוהול הוא זה שמגישים בחינם . 
הוא היה פיכח לחלוטין . 
התיישב על כסא העץ הקרוב , וצפה על המוני הרוקדים . 
הוא לא חש מהם ניכור , סוף סוף , בפעם הראשונה . 
הוא חש - קרוב אליהם . 
בלי שמץ ציניות , זרות או זלזול . 
מה איתה ? 
איפה היא ? 
ולו רק לראות את פניה . 
היא נמצאה לבסוף באחד האולמות , יושבת על ספה . 
התיישב במרחק - מה ממנה , עם בן אדם אחד המפריד בינו לבינה . 
היא היתה כמטחווי יד ממנו . 
כל כך קרובה , רק הושט ידך וקח ... 
.. 
. 
אבל לא , הדבר בלתי אפשרי ; דרוש סט סבוך של מאמצים - של הבנת מה שקורה ושל פעולה על פי כך - כדי שהדבר יתממש . 
תפס כרית הספוגה ב - 333 סוגי רעלים שונים , שם מאחורי ראשו , נשען וחזר להתבונן . 
מדי פעם הגניב מבט אליה , בתקווה רבה שתסתכל גם היא עליו בו זמנית , תקווה שהתגשמה לחצאי - שניות פה ושם . 
קם לבסוף , כי לא ידע איך , אם בכלל , לגשת אליה . 
כוח לרקוד כבר לא היה לו כל כך . 
שוטט בין האולמות השונים , שומע את המקצבים , אפילו נהנה מחלקם . 
לוותר עליה ? 
כל כך מהר ? 
אם היא אכן כל הדברים שהוא חושב שהיא יכולה להיות ( על פי מראה פניה ) , שאלה אחת בלבד תספיק כדי לוודא זאת . 
הוא כבר הכין במוחו את השאלה . 
עכשיו רק צריך להימצא מצב בו יוכל לשאול אותה . 
ראה אותה יושבת עם כמה חברים שלה , מעשנת נרגילה . 
הוא מעולם לא עישן נרגילה ( ניתוח השתלת ריאות לא היה בתוכניות שלו ) , וממילא לא יכל להצטרף לחבורת אנשים שהוא פשוט לחלוטין לא מכיר . 
והיא עדיין היתה כל כך , כל כך יפה . 
משהו בתוכו רעד . 
הוא לא יכל לעשות דבר , רק להמשיך לשוטט עוד , ולמצוא אותה עוד עשר דקות או רבע שעה באולם אחר , עושה דברים אחרים , עוברת הלאה . 
עוברת הלאה . 
מצא אותה רוקדת בצמד סוער עם איזה מישהו . 
השעה היתה כבר ארבע וחצי בלילה . 
הוא היה מסומם מהמוזיקה , מההליכה והעמידה , ומהשמחה הפראית שבלגלות מישהי כזו כה קרובה אליך - ומהנפילה הענקית שבעובדת היותה בלתי - נגישה בעליל . 
לפחות שמח על דבר אחד : הוא לא נצמד לידידיו , כלל וכלל לא ; עשה ארבע שעות את מה שבא לו . 
במועדון . 
במועדון עם המוזיקה והמקצבים וכל הדברים שהוא היה כה בלתי קשור אליהם . 
אחד מידידיו מצא אותו , אמר לו בתנועת שפתיים אילמת - ליתר דיוק , נאלמת - " יאללה , אלכס " וסימן לכיוון היציאה . 
זה יהיה הדבר הבלתי נסבל : לא לפגוש אותה עוד לעולם , לעולם , ששניהם יאבדו במרחבי החיים לעד . 
זה , ידע אלכס , כמו מוות . 
בדרכו החוצה , הוא חלף על פני המקום שבו ישבה , עם עוד אנשים . 
הרוויח מבט אחרון עליה . 
אור הפליקר הלבן הקפיא מול עיניו תמונה אחת אחרונה שלה : מרימה את ראשה כלפי מעלה , מחייכת ; חיוך שנראה כמו זריחת שמש . 
והוא רצה לשאול אותה רק שאלה אחת , יחידה ומסוימת . 
ותחזיותיי - כל הדברים שנאבקתי על אמירתם לפני שלוש וארבע שנים , כשהזהב היה ב - 290 , ושרבתי , רבתי במרירות , עם אנשים יקרים בגלל צדקתם - מתגלמות במציאות - אני מציע עוד תחזית אחת : מחיר הזהב לא ירד עוד לעולם מתחת ל - 300 גרינבקים לאונקיה , פשוט לעולם , לא אי פעם עוד בתולדות האנושות . 
מדובר במָשָל קצר ( 12 פרקים ) ושנון , שעוסק ב , אם לסכם במשפט אחד : סדרי עדיפויות . 
של מי ? 
של אלו שבידם היכולת להפעיל כוח על בני אדם אחרים ( ובין האחרונים , ביחוד אלו שמוחם מניע את העולם ) . 
יש לו , לדעתי , רלוונטיות עצומה לחיים שלנו פה , כיום , במציאות העכשווית . 
כמובן שכמו משלים אחרים , הוא לוקח את הדברים שהוא מנסה להגיד לקיצוניות , ולכן צריך להיות - כמוני - בעל ידיעות מסוימות אודות המציאות כדי להבין שטענתי הנ"ל נכונה . 
תוך כדי שקראתי את הסיפור , חשבתי על קוריאה הצפונית . 
פשוט כך : דמיינתי את מפת קוריאה הצפונית כשתוארה תנועת הגיבור " צפון - מזרחה " ; ראיתי אל מול עיניי את פיונגיאנג כשהוזכרה העיר בה הוא חי ; וכן הלאה . 
כמו כל סיפוריה של ראנד , גם " Anthem " שזור באותה תֶמַה , ולכן מופיעים בו משפטים שנדמים כחוזרים על עצמם משלושת ספריה האחרים שקראתי - ובפרק 11 היא ממש נשמעת כמטיפה , וזה עצבן אותי , אישית - אבל מה לעשות , אלו משפטים חשובים ונכונים . 
ואולי מעל הכל , עבורי , הוא היה פשוט יפהפה ומרגש . 
כשסיימתי לקרוא אותו , חשבתי על שני דברים : הראשון היה ויקי קנפו וכל מה שהוא מייצג ; השני היה העובדה שהשבועון " רד הרינג " מדרג בדירוג השנתי שלו את מאה חברות ההיי טק המובילות ביותר מאירופה כולה ומישראל - כלומר , בישראל נוצרה תעשיית היי טק כה מפותחת , בתוך הארץ הקטנה הזו , עד שמכלילים אותה לצד אירופה מפאת נפחה ואיכותה ; ומחשבתי היתה לא על עובדי ההיי טק שבישראל - כשלעצמם , אלא על כל הדברים שהאנשים הללו יוצרים . 
הוא נמצא ב - http : / / www3.nbnet.nb.ca/mcnally/anthem/index.html . 
קולדפליי שרו , בעבר , מלודיות ללוזרים אינטליגנטיים ורגישים . 
זה מה שהופך אותי לאוהד כה גדול של קולדפליי - אבל רק לגבי עידן A Rush of Blood , ולא אחריו . 
כי אחריו - ואני מתכוון , למשל , לארבעת הסינגלים האחרונים שלהם שנוגנו במחזוריות ברדיו בישראל - הם שרים ללוזרים לא אינטליגנטיים ולא רגישים במיוחד . 
גם עבור קולדפליי , הנפילים שהצליחו ליצור דיסק שלם עם שירים שגרמו לי לחשוב , תוך האזנה ועונג , " איך הם הצליחו לעשות זאת ? 
! 
זה פשוט לא יאמן שיצרו כאלו מנגינות וחיברו אליהן כאלו מלים , שיר אחר שיר ! 
" - הגיע הסוף . 
לדוגמה : מדוע הם שרים " Lights will guide you home " ? 
! 
ברור לחלוטין שזו חרטא קלילה המיועדת לשחק ברגשותיהם של המאזינים המלנכוליים בלי שיהיה יותר מדי תוכן לשיר , שהרי למלים מיסטיות שכאלו אין שום קשר למציאות . 
הרי מה שקשה לכתוב הוא מלים שיש להן קשר למציאות , וזה בדיוק מה שקולדפליי כתבו בעבר ושהפך את יצירותיהם לכה גדולות . 
ודוגמה נוספת : " Tears streaming down your face " . 
יה , רייט . 
האם אינם יודעים שמאזיניהם המבינים ביותר איבדו את היכולת לבכות , פיזית ? 
נגמרו להם המנגינות , ככל הנראה , וגם המלים . 
לכן הם עברו לקיטש . 
זה חבל , אבל זה המצב . 
על כן , לדעתי , אלא אם יחזרו לעצמם ( = לרמה של A Rush of Blood ) , הגיע זמנם לפרוש ( קצת אחרי ) השיא ולפוס מן העולם . 
