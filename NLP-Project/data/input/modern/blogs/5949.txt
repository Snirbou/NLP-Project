http://www.nrg.co.il/online/5/ART/777/602.html ובאמת , למה שלא תהפוך ? 
הלא הניאו פרוטקציוניסטים באמת צריכים לחגוג את הישארותה ( הכמעט ודאית , בואו נודה באמת הפסימית ) בשלטון של המפלגה הרפובליקנית , שתומכת בכל מה שהם תומכים : ממשלת ענק המתערבת בחיי היחיד , בכיסו ובפרטיותו , גרעונות תקציביים עמוקים במידה המוליכה את הארץ על הדרך הבטוחה לשמיטת חובות , שנאת החסכון והדבקות בבזבוז , תשלום שלל קצבאות המעמיקות את הפערים החברתיים ( באופן עובדתי , מדינת ה " רווחה " גורמת בדיוק להיפך מרווחה ) , ממשלות כה גדולות שאין להן שום רסן מלנפח את תקציב ההגנה למימדים מפלצתיים , ואז לצאת למלחמות בארצות רחוקות למען בנקאי ניו יורק וברוני הנפט של טקסס , וכיו"ב . 
הו , הניאו פרוטקציוניסטים תומכים בכל ההיפך מכך ? 
ז*ן בע*ן . 
ממשלה גדולה היא ממשלה גדולה , וממשלה גדולה היא ממשלה מדכאת , פוליטית , מזוהמת , מושחתת , לוחמת , נקודה . 
שלא לדבר על כך , ששני הצדדים תומכים בזוועה ששמה " גרעון תקציבי ממשלתי " , ופירושה - סוף לחסכונות חייהם של האזרחים , וסוף לקיומה הבסיסי של הכלכלה , ביום ששמיטת החובות ( = ארגנטינה 2001 ) תגיע . 
מגזר פרטי גדול , חופשי וגאון , ולצדו ממשלה קטנה ( קיימת , אבל קטנה ובלתי מתערבת ככל האפשר ) פירושו חירות . 
חירות שווה שגשוג , ושגשוג מביא להגדלת סך כל ההנאה של האנשים מחייהם . 
אה , כן , ויש עוד דבר שאני מצליח להבין : מדוע השוטרים , שפועלים בחסות המפלגה הרפובליקנית ( או שפעלו במשטרת איטליה או משטרת סיאטל ) , היכו את ה " מפגינים " ( המרכאות הן בגלל שאי אפשר להפגין בעד קיומו של המצב הקיים , הרי זו לא הפגנה אמיתית ... 
.. 
. 
) - במקום לחבק אותם ולהגיד להם " תודה שאתם מצטרפים אלינו בדיכויו של האדם העובד והלומד , המרוויח את כספו בזיעת אפו , הגיבור ; ובהפיכת האנושות לדייסה אפורה , ביורוקרטית " ? 
השוטרים פשוט ניזונים גם הם מאותה רטוריקה של התקשורת , הרטוריקה לפיה לכאורה ארצות העולם כיום הן לא קיינסיאניסטיות ו " מדינות 'רווחה" במידה קיצונית ; כאילו שכשיש ממשלה שהיא כן קצת קפיטליסטית , היא - היא המצב ששרר ב - 73 השנים האחרונות , ולא נסיון קטן לתיקון המצב הנורא והאיום שהתקיים מאז תחילת שנות ה - 30 ' . ולכן , השוטרים חושבים שהם מגנים על משהו טוב כשהם עוצרים את הברברים הניאו פרוטקציוניסטים - בעוד שלמעשה , הם מגנים על המשך הניאו קיינסיאניזם המפלצתי שפשה בעולם ומכתיב את דרכיו . 
הנה חידה קטה : על מה , בעיקר , חשבתי ב - 8 השעות האחרונות ? 
ניחוש נכון ! 
על התחום הכלכלי ! 
! 
! 
ווהו ! 
... 
.. 
. 
סבל בל יתואר . 
) - : והנה עוד חידות , קשורות מאוד לחידה הראשונה , שמסופקני אם תהיה לי אליהן תשובה כה מהר : מי מרוויח מהסבל שלי ? 
כלום צומח לגזע האנושי משהו מזה שהוא משיב לי בלא כלום , למרות שאני אוהב אותו כל כך ? 
למה דווקא אני צריך להיות זה עם הדעות מלאות הקפלים , הדיוקים , האבחנות הדקות והאמיתות השלמות - בעוד ל - 99 % מהאזרחים יש דעות נגזרות - ססמאות , שטוחות , מורכבות מחצאי אמיתות ? 
כלום נגזר עליי להיות האחד שסט הדעות שלו לא מתיישב לתוך שום " ism - " ? ולמה , לכל השדים והרוחות , אני ממשיך להאמין - ובדבקות - בכך שבאמת בכוחי לשנות את העולם ? 
הנה משהו על מדינת הרווחה : הניאו פרוטקציוניסטים מעיזים לדרוש שישראל , מדינה קולקטיביסטית ( כלומר , שמאלנית קיצונית בתחום הכלכלי וימנית קיצונית בתחום הפוליטי ) כיום , תהפוך לעוד יותר מדינת " רווחה " , כאילו שזה לא מה שהיא כבר כיום ( במידה מחרידה ביותר - 55 % מהתמ"ג הם הממשלה ) . 
הם דורשים את הדרישה הזו , שהיא חוצפנית , מזוויעה ותלושה מכל קשר למציאות האמיתית , וזה מעצבן מאוד מאוד מאוד ! 
אבל יש סיבה לכך שנדמה לניאו פרוטקציוניסטים , הפלקטיים , שונאי האמת , שישראל היא לא מספיק מדינת רווחה . 
הסיבה היא , שאמנם יש עניים ופערים חברתיים בישראל . 
נכון , יש . 
והסיבה לכך , כמובן , היא שמדינת ה " רווחה " - בישראל ובכל מקום אחר - גורמת לבדיוק ההיפך מרווחה . 
יש שתי סיבות לקיומם של עניים : א . 
אנשים אינם שווים . 
העובדה היא , שבני האדם כן שווים בממוצע בסך כל כישוריהם הפוטנציאליים , אבל לא שווים בס"כ המאמצים שהשקיעו כדי לגלם את הכישורים הללו לכדי הצלחה בחיים . 
הדוגמה הברורה ביותר לכך היא העובדה שלא כולם משקיעים בלימודיהם הבית ספריים במידה שווה , ולכן גם לא כולם זכאים ללמוד באוניברסיטה באותה מידה . 
ב . 
מדינת ה " רווחה " מגדילה את הפערים החברתיים . 
מדינת הרווחה גוזלת מהאדם הפרטי את פרי זיעת אפו , בצורת מסים ואגרות שונות ; והיא מדכאת את היוזמה הפרטית , ולכן מונעת יצירת מקומות עבודה רציניים , יצרניים , אמיתיים ( אם יווצרו הרבה מקומות עבודה , הרי שיהיו משרות גם לאלו שהשקיעו והצליחו מאוד בחיים , וגם לאלו שפחות ) . 
עובדה אחת היא עובדה מוחלטת : עבודה היא דבר קשה . 
עבודה היא דבר שמתאמצים וטורחים כשעושים אותו . 
צריך לטרוח למען לחם - ולכן לכל בן אדם שמזיע למען כספו , מגיע לשמור על פרי זיעת אפו , ולהשתמש בכסף זה כראות עיניו . 
ניקח מודל של מדינה קפיטליסטית רציונליסטית , לא מדינה שראויה בכלל לכינוי " מדינת ה'רווחה", ונראה איך בה יש הכי הרבה רווחה לכל . 
באותה מדינה , יש מגזר פרטי נורמלי - 70 % מהתמ"ג - שיכול להעסיק עובדים יצרנים בשכר במקום בקצבאות , כי לא לוקחים ממנו 80 % מסים בסה"כ , אלא 30 % . 
כך יש דרבון ליוזמה , לפתיחת אופקים חדשים על ידי אנשים פרטיים נועזים , לתחרות החופשית ולהתפתחות המשק המבוססת על הישגי מוח האדם . 
כמובן , שתוך כדי כל הדברים הללו , גם מועסקים אנשים רבים בחברות שהיזמים הקימו , והאנשים האלה מקבלים משכורת על זיעת אף אמיתית . 
במדינה הדמיונית שלנו , אותו אחוז מכספי הממשלה , שבמדינת ה " רווחה " מושקעים בתשלום מתנות חודשיות , המכונות " קצבאות " , לאזרחים בריאים בגופם ובנפשם ( שעשו בחירות גרועות בחייהם , ולכן אינם עובדים ) - יושקעו במקום זאת בחינוך ( הן חינוך חובה חינם והן סבסוד החינוך האקדמי ) . 
כך , תהיה הזדמנות פתוחה וחופשית לכל אינדיבידואל - ממתי שהוא ילד בן 6 ועד שהוא סטודנט בן 26 ( וכמובן גם אחרי זה , כנוטל חלק בשוק העבודה ) - לבחור את הבחירות הנכונות : להשקיע בלימודים , לשבת על התחת ולהשכיל , ללמוד דברים שיאפשרו לו להתקדם בחיים ולתרום לעצמו , למשק ולאנושות - וכך להרוויח גם כסף כשיהיה גדול , על ידי עבודה יצרנית המבוססת על השכלתו , על הבחירות הנכונות שעשה . 
במדינה האולטימטיבית הזו , אם יש אנשים ( שוב , בריאים בגופם ובנפשם , וכשירים לעבוד ) שעשו בחירות גרועות בחייהם ( לא ניצלו את חוק חינוך חינם חובה ואת סבסוד ההשכלה האקדמית , כי הם זלזלו בלימודים ) , אין הם זכאים לאגורה אחת שתשלומה נכפה על האדם שכן הצליח בחיים וכן עובד בעבודה טובה . 
לעומת זאת , תשלומים שאינם כפויים - למשל , צדקה ופילנתרופיה - בהחלט יתקיימו במדינה הזו , ובהיקף נרחב יותר מאשר בכל מדינת " רווחה " ( שבה התורם הקטן מרגיש שהוא פראייר גם לשלם 80 % מס לממשלה וגם לתרום ) . 
במדינה זו , אם יש אנשים שהם נכים / עיוורים / וכדומה - בעיות המונעות מהם להיות ברי מזל המסוגלים להשתלב כשווים בהשכלה ובשוק העבודה - אז כן מגיעה להם קצבה ממשלתית חודשית ( כן , כן , מתנה חודשית מהממשלה , מכספי משלם המסים ) . 
זה כי באמת אין להם דרך אחרת לכלכל את עצמם . 
עדיין , הקצבה החודשית הזו תהא שווה לשכר המינימום במשק , שהוא יהא גם השכר המתאים לקיום נורמלי בכבוד , לא יותר מכך . 
האם שכחתי לציין , שבמדינה זו יתקיים שכר מינימום ( שלא יהיה גבוה יתר על המידה , כמובן , כי אז שוב אנו חוזרים לדיכוי ממשלתי על המגזר הפרטי ) . 
אם איזשהי חברה תעשה דבר ממש לא הוגן כלפי עובדיה , יש באותה מדינה בתי דין לעבודה , המורכבים משופטים רציונליסטיים , שיכולים לקבוע שאסור לאותה חברה לעשות את אותו הדבר . 
הממשלה תהיה תמיד בעודף תקציבי , כי הוצאותיה הרי הן קטנות - רק 30 % תמ"ג - ומוגבלות היטב . 
העודף התקציבי הזה ידאג לכך שלא יהיה חוב ציבורי . 
לכן , הממשלה תהיה עצמאית , חסכונות חייהם של האזרחים יהיו בטוחים , ולא תישלט על ידי הסוג האחד של התאגידים שהוא תמיד רע : הבנקים . 
והחשוב מכל : כדי שכל הדברים הללו יוכלו להתקיים , במדינה הזו לא יהיו בנקים מסחריים , גדולים כקטנים , גונבי פרי זיעת אפם של אנשים , צוברי הממון בדרכי הסתרת האמת מן האנושות , ששולטים בממשלה באמצעות החזקת חובותיה , ובאדם הפרטי ע"י כך ששכרו משולם לו בכסף פיאט חסר ערך . 
לא , במדינה הזו , כאמור , אין חוב ציבורי , ולכן גם אין מה " לגבות " בו כסף פיאט , לכן הכסף חייב להיות שווה משהו - כסף מבוסס סחורה . 
לאחר ראיית האיזור הזה בדף הפתיחה של NRG היום ( נא להתעלם שניה מהאייטם האמצעי ) : אני חייב לתהות האם אנשי מעריב לא סידרו את זה ככה בכוונה . 
" TANTE BERTA , כלומר הדודה ברטה העשירה , ראתה בטלוויזיה ילדים - חיילים יורים איש ברעהו במלחמת רואנדה , ומייד שאלה את מזכירתה - למה הילדים האלה כל כך רעים ? 
- כי אין להם צעצועים ! 
- ענתה המזכירהקנתה דודה ברטה כמה עשרות טונות של צעצועים , שכרה איזה אנטונוב אחד ומהרה לאפריקה לתת את הצעצועים לילדים שם . 
כשנחתה , ראתה ילדים רזים רזים , ממש שלדים חיים , ומייד שאלה את מזכירתה : - למה הילדים כל כך רזים ? 
- כי הם לא אוכלים . 
- אה , אם הם לא אוכלים אז לא יקבלו ממני צעצועים ! 
- וחזרה כלעומת שבאה ... 
.. 
. 
" דרך אגב , www.thehungersite.com 
