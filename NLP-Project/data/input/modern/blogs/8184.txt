כששומעים את צירוף המילים " בית ריק " מיד מתחילים לדמיין מסיבות פרועות , אורגיות חסרות תקנה ואלכוהול שזורם כמו נהר . 
ובכן , לא אצלי . 
חוץ מזה שההורים שלי נסעו באמצע השבוע ולא בסופו , הם השאירו אותי עם סבא וסבתא . 
[ לא בדיוק השאירו , אנחנו גרים בדירת 3+2 ביחד איתם ] . 
מה שאומר שהדבר הכי קרוב למסיבה היה כשסבתא שלי שרה ברחבי הבית שירים עתיקים ברוסית הדבר הכי קרוב לאורגיה היה כשליטפתי את השלט בעודי רואה קליפים ב MTV והדבר הכי קרוב לנהר של אלכוהול זה הבכי שלי בעודי מייחלת למוות בטרם עת . 
עברתי יותר חויות מזעזעות במהלך היומיים האחרונים מאשר בשנה האחרונה . 
נתחיל מזה שיש לי חשד שהם רוצים להרוג אותי . 
אני לא יודעת מה הסיבה לכך , אולי כי הם רוצים להשתלט על חדרי הצנוע , אולי כי הם חושקים בשלושת הטלויזיות שלנו , או שאולי הם סתם סדיסטים משועממים . 
בקיצור , הדלקתי מזגן והלכתי לישון צהריים התעוררתי בעודי מסוחררת ומזיעה את נשמתי , מסתבר שהם כיבו את המזגן 40 דקות לפני שהתעוררתי טוב ששמתי לב , אחרת הייתי הופכת לשלולית לבנה כזאת שכולם היו חושבים שזה טיפקס , לא היו מבינים לאן נעלמתי והיו מכריזים עליי כעל " נעדרת " . 
אני כבר מתארת לעצמי את המודעה : " צינית , עצבנית ולא קשורה , על מנת לוודא שזאת באמת היא שימו לידה טיפקס , אם לא תמצאו את הטיפקס - אז זה הבן אדם הנכון המוצא יקבל בונזו " בערב הם החליטו להכנס לפי תורות ולשאול אותי בדיוק את אותם השאלות , כמה פעמים בן אדם אחד יכול להגיד שהוא לא רעב ? 
! 
ג'יז פעם הבאה אני שולחת אותם על המטוס הראשון לאפריקה להאכיל את הרעבים ... 
.. 
. 
או את האריות . 
. מה שיבוא קודם . 
בכל מקרה , מפני שאני הולכת לישון אחריהם הם היו חייבים להכנס אליי כמה פעמים במהלך הערב כדי להגיד לי שאני לא אשכח ללכת לישון . 
וואלה , ואני תכננתי להעביר את כל הלילה בעזרת הסנפת קפאין מאסיבית ודפיקת הראש בקיר . 
תודה שאמרתם . 
בואו לא נשכח , שבכל פעם שהם נכנסו הם התקדמו לאט לעבר החדר שלי , נעמדו מאחוריי וצעקו " יוליה ! 
! 
! 
% $ " כשהם סנטימטרים ספורים מהאוזן שלי ואני סנטימטרים ספורים מהתקף לב / התמוטטות עצבים ... 
.. 
. 
שוב פעם ... מה שיבוא קודם . 
שקלתי ברצינות לעמוד ליד אחד הקירות בבית כדי שהם לא ימצאו אותי עד שההורים שלי יחזרו . 
אני מניחה שהכפתור הזה מדבר עליי למזלי כל זה נגמר היום , כשההורים שלי חזרו , עכשיו סבא וסבתא שלי יוכלו לאמלל מישהו אחר , ולא רק אותי . 
: ) 
