חציתי בסערה את מחסום 100 הימים לשחרור . 
96 ימים מהיום ! 
פריקי שיט . 
בעוד 96 ימים מהיום אני אדם לעצמי , חופשייה מכבלי הצבא , בלי ישות מעיקה מעליי מלבד עצמי , בלי טרטורים , בלי משימות , בלי הקפצות מגוחכות באמצע הלילה , בלי כונפות מתרוצצות מחוץ לחדר שלי , בלי מישהו שיגיד לי מה לעשות , או מתי לקום , או ידאג לזה שאני בכלל אתרומם ממצב מאוזן , בלי אחריות לשום דבר ואף אחד מלבדי , בלי מישהו שיהיה לו מספיק אכפת לדאוג שאני אעשה עם עצמי משהו , בלי בועה , בלי רשת ביטחון , בלי גיבוי מובטח , בלי ילדות , בלי הטפות מוסר , רק אני אני אני לבד . 
להתחיל לטחון קצת בשבילי ולקחת אותי עד איפה שהפוטנציאל שלי מאפשר , או לחרבן לעצמי את החיים . 
הבחירה בידיי . 
אבל לפני כל זה , תגלית . 
עשיתי מבחנים לתגלית , ידעתי מעט מדי מכדי לעבור את המבחן העיוני אבל הראיון הלך טוב ( טפוטפוטפומלחמים ) . 
אפילו גלולות לא לקחתי מהצבא . 
אני חייבת לעשוק קצת את המדינה בחזרה . 
החדשות הכי טובות שיש לי עד בוא הקיץ - החורף הגיע . 
ווהו ! 
והפעם , אני לא מפספסת את השלג . 
איינט גונה האפן . 
אני לא סגורה על עצמי . 
זה ידוע וברור לכולם . 
למען האמת , הדבר היחיד שאני סגורה עליו , ויכולה להיות סגורה על זה שאשאר סגורה עליו , זו העובדה שאני לא סגורה על שום דבר אף פעם . 
ועם כל הסייגים , ואנערף מה יקרה , אני אוהבת אותך . 
ד"ש לגדליה . 
פייה . 
איזה בלאגן . 
צריך לסדר את הויזה , צריך לסדר דברים בבנק , צריך למצוא מתנות לכל מיני אנשים , צריך לברר ולקרוא ולחקור על כל מיני נושאים רפואיים כי סופסוף אחרי איומים אינספור אני באמת מתפרקת , וצריך גם להחליט . 
בהחלט צריך להחליט . 
האם להסתיר את הרע ולהעמיד פנים , או להסתיר את הטוב ולעצור את עצמי מלרוץ אליך ? 
למה אני לא מסוגלת להיות עקבית ? 
למה אני לא מסוגלת לבצע החלטה ולדבוק בה ? 
קשה , הלהחליט הזה . 
קשה גם להיות גדולים . 
חבל שלא עשיתי דברים אחרת . 
מצחיק , אני זקנה . 
