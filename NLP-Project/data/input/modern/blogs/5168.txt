בילוי של שעה בין הסדינים . 
או שזה היה חד פעמי או שזו התחלה של יזיזות מופלאה ... 
.. 
. 
" את מתנהגת כמו איזה הומו " אמר בונבון בפרצוף מזועזע . 
אחד מהבחורים התקשר אלי כשהוא היה ליידי וכשהשיחה נגמרה סיפרתי לו שזה מישהו שאני מתכננת לצאת איתו בהמשך השבוע ושהיום יש לי פגישה למטרה מוגדרת . 
" חוצמזה , למה שרק אתה תעשה סקס היום ? 
" הוספתי והוא אמר שהוא לא מתכוון לשכב עם הבחור החדש שלו , כי זה רק דייט שלישי . 
בסדר ... 
.. 
. 
לא ידעתי למה לצפות אף פעם לא נפגשתי עם מישהו למטרת סטוץ , זה תמיד היה מצב שנוצר בלי תכנון מוקדם . 
נפגשנו מתחת לבית שלי , כדי להתרשם ותוך 10 שניות אישרתי שזה בסדר מבחינתי ושאפשר ללכת אליו הביתה . 
הוא גר בדירה יפהפיה , במרחק 5 דקות נסיעה מהבית שלי . 
דירה משופצת , מאוד מרווחת ועם חתולה מהממת . 
" אל תצפי ממנה ליותר מדי , היא לא אוהבת זרים " הוא אמר ולא הבין איך זה שהחתולה מתקרבת אלי אחרי 2 דקות של הכרות . 
" חתולים וכלבים מאוד אוהבים אותי , בודדים המקרים שהם לא משתפים פעולה " אמרתי בחיוך , כשהחתולה שלו היתה על הידיים שלי . 
נחמד , לא יותר ולא פחות לא ידעתי למה לצפות , אז די נהניתי . 
אף פעם לא גמרתי כל כך מהר , הוא ידע בדיוק מה לעשות והסכים לכל מה שביקשתי . 
אחר כך התחבקנו ועשינו " נעים " אחד לשניה , דיברנו והיה לי ממש נחמד . 
לא הרגשתי מוזר , כמו שחשבתי שאני ארגיש . 
היה לי כבר סקס טוב יותר , אבל היה גם הרבה יותר רע . 
אני מאמינה שאם המפגשים בינינו ימשיכו , יהיה אפשר להגיע למשהו טוב . 
דיברנו גם על האפשרות לצרף אלינו בחורה ואני מקווה שזה יצא לפועל . 
מעניין אם ... 
.. 
. 
יש לו גוף יפה ופנים חמודות . 
הוא אינטיליגנט ויודע איך להתייחס לבחורה . 
בנוסף לכל זה , יש לו משרה בכירה והוא " מסודר טוב " מבחינה כלכלית . 
ניסיתי לחשוב מה היה קורה אם הייתי מכירה אותו בנסיבות אחרות , אם היה לזה סיכוי להפוך למשהו רציני ואין לי מושג . 
יש משיכה , אבל לא ברור אם קיים משהו מעבר לכך . 
אולי בנסיבות אחרות הייתי חושבת שהוא לא מספיק Y או שהוא היה חושב שאני לא מספיק X בשבילו . 
הכל עניין של תזמון , של מצב רוח ושל כל מיני גורמים חיצוניים . 
זה גורם לי לתהות אם היו פעמים שלא נתתי הזדמנות שלא בצדק לבחורים . 
אולי סגרתי דלתות יותר מדי פעמים ובגלל זה אני לבד ? 
אבל מספיק לחשוב על העבר . 
אני צריכה לחשוב קדימה , לראות מה אני רוצה ולהשיג את אותם דברים . 
מקלחת קצרה ואני אלך לישון ... 
.. 
. 
אחרי לילה עם שינה חסרת מנוחה הגיע יום ראשון . 
קפצתי מכל טלפון בציפיה לתשובה שלא הגיעה . 
המשפטים " הסיבה היחידה שאני לא סוגר איתך עכשיו היא ... 
.. 
. 
" ו " אני אודיע לך ביום ראשון " גרמו לי להבין שרוב הסיכויים הם שהמשרה שלי ושגם אם לא - אני אקבל טלפון עם תשובה שלילית . 
אבל הפרשנות שלי לדברי מי שראיין אותי היא לאו דווקא הכוונה שלו . 
התנסויות השבוע החלטתי שאולי כדאי שאני אנצל את המאותגרות הזוגית המתמשכת שלי ואחווה דברים שלא אוכל לחוות כשיום יבוא ואני אכיר מישהו רציני . 
מצד אחד , ההתנסויות האלה לא היו חסרות לי עד היום ואם הייתי יכולה לבחור בין להכיר מישהו לקשר רציני לבין להתהולל בכל מיני דרכים , אופציה א' היא זו שיותר קוסמת לי . 
אבל מצד שני , צריך להפיק את המירב מכל מצב , אז אולי זה הזמן להרפתקאות שונות ומשונות . 
למה שעמום ? 
הפעם האחרונה ששכבתי עם מישהו היתה במאי . 
יותר מדי זמן , בכל קנה מידה שהוא . 
בגלל שהחלטתי שאני רוצה או הכל או כלום שללתי אפשרויות לסטוצים . 
אולי הגיע הזמן לבחון את ההחלטה הזאת מחדש . 
אולי הפתרון הוא לחפש מישהו רציני ובמקביל להיות פתוחה להתנסויות חדשות - ככה יהיה לי פחות משעמם וגם אני לא ארגיש שזה בא במקום משהו אחר . 
בגזרה אחרת ( תרתי משמע ) אתמול הסתכלתי על עצמי במראה וזה לא עשה לי טוב . 
השמנתי ב - 3 ק"ג ואני מרגישה עם זה רע . 
יותר מדי זמן אני מזניחה את עניין המשקל , אוכלת בלי לחשוב מה אני מכניסה לפה , מתוך הנחה שה - 1500 - 2000 קלוריות שאני שורפת בשבוע יאזנו את מה שאני אוכלת . 
ההנחה היתה שגויה , אני רואה את תוצאות האכילה הלא מבוקרת גם על הבגדים וגם בלעדיהם . 
החלטתי שממחר אני חוזרת לאכול בצורה שפויה . 
חסל סדר זלילת עוגות , פיצוחים , קופסאות גלידה וחבילות שוקולד ! 
עבודה אני מתעבת את הבוס שלי . 
השבוע הוא גילה רמות חדשות של אטימות וחוסר רגישות . 
מצד אחד , אני רוצה לעזוב את מקום העבודה ויפה שעה אחת קודם . 
אבל מצד שני , רוב העבודות שמציעים לי לא כל כך מעניינות אותי . 
בסדר העדיפויות שלי השכר קודם לעניין ולצערי בגלל שבודדות העבודות שהן גם מעניינות וגם מכניסות , כנראה שאני אצטרך להתפשר . 
מכיוון שאני לא מוכנה להתפשר על השכר , אני צריכה להחליט אם אני מתעקשת על עניין ושכר - מה שיגרום לכך שמציאת העבודה הבאה שלי תתעכב או אם אני לוקחת משרה פחות מעניינת , עם שכר אטרקטיבי , בתקוה שאני אמצא משרה כזו בזמן הקרוב ואתרחק מהבוס המזעזע שלי . 
תמיד קשה לי לקבל החלטות , אבל עכשיו כשההחלטות שאני אקבל יכולות להשפיע על החיים שלי ועלולות לפגוע בי , קבלת ההחלטות הופכת להיות קשה מתמיד . 
אולי מה שכדאי לי לעשות זה לירות לכל הכיוונים ולקוות לטוב , שדברים יסתדרו מעצמם ואולי זה מה שאני צריכה להפסיק לעשות - לתת לדברים לקרות מעצמם ולקחת שליטה על החיים שלי . 
על הפרק 2 בליינדייטים למטרת קשר רציני , בליינדייט אחד למטרת סטוץ , זוג למטרת שלישיה ו - 2 בחורים שמחפשים מישהי שתרדה בהם . 
אין לי מושג מה אני רוצה ואני לא יודעת עם מי מכל האנשים האלה אני אפגש ואיך דברים יתגלגלו . 
ימים יגידו ... 
.. 
. 
אחרי אינספור תכנונים שלא יצאו לפועל מסיבות שונות , נסעתי אתמול לבקר בירושלים . 
העיר העתיקה - כל כך יפה ומיוחדת , עד שההרגשה היתה כמעט כאילו הייתי בחו"ל . 
כנאפה אצל ג'אעפר למרות שעברו למעלה מ - 5 שנים מאז שכף רגלי דרכה בעיר העתיקה , הרגשתי בנוח להסתובב בה ולשוטט בכל השווקים ובסמטאות . 
תוך כדי הליכה הגענו לקונדיטוריה של ג'אעפר , שמוכר את הכנאפה הכי טעימה שאכלתי אי פעם . 
קניתי ואחרי שעה כשאכלתי וכיבדתי את גילי , היא כל כך התלהבה ורצתה שנחזור לשם , שהיא גם תקנה . 
שאלנו מישהו איך להגיע וילד מקומי הוביל אותנו בין הסמטאות . 
הוא היה כל כך נחמד , שהחלטתי לתת לו טיפ , שלווה ב " שוקראן , יא שבאב " , הוא שמח וצעק משהו למוכר , שגרם לו לתת לנו מנות כפולות באותו המחיר . 
ערבית ברגעים כאלה אני מצטערת שלא לקחתי ברצינות את לימוד השפה הערבית . 
אני יודעת לקרוא , לכתוב ולומר כמה משפטים בסיסיים . 
אני אוהבת לזרוק את המשפטים האלה למוכרים , כדי להתמקח וכדי לזרוע בהם ספק , שלא ידעו עד כמה אני מבינה או לא מבינה את מה שהם מדברים ביניהם . 
מצחיק שהערבים זיהו ישר שאנחנו 2 ישראליות והשוטרים והמאבטחים הישראליים פנו אלינו באנגלית . 
חוויות היינו במקומות שתכננו להגיע וגם בכאלה שלא היינו אמורות להתקרב אליהם . 
שוק הקצבים הוא לא מקום שמומלץ להסתובב בו , אבל איכשהו הגענו אליו . 
המקום השני שנקלענו אליו היה הכניסה למסגד אל אקצה . 
גילי אמרה לי " בואי נלך לראות מה יש שם " , אני הלכתי כמה צעדים עד ששמעתי שקול המואזין קרוב מדי ושרצוי לסגת מהאזור כמה שיותר מהר , במיוחד בזמן תפילת יום שישי . 
כל כך נהניתי מהרחובות , הריחות , התבלינים , הטיפוסים ומההליכה במקום המדהים הזה . 
ביקרנו ברובע הנוצרי - בכנסיית הקבר הקדוש , שם לפי האמונה נמצא קברו של ישו , ברובע המוסלמי וכמובן - ברובע היהודי . 
" לא מפנים את הגב לכותל " הסברתי לגילי , כשהגענו לכותל המערבי והיא לא הבינה למה אנשים הולכים ברוורס . 
שמתי פתק , דיברתי קצת אל הקיר , או ליתר דיוק למי שהוא אמור לייצג , תוך כדי נסיגה מישהי ביקשה צדקה , אז נתתי , תוך כדי מחשבה שזה מעשה די נבזי לקבץ נדבות באותו מקום . 
" מה ביקשת " ? 
שאלתי את גילי והיא ענתה שהיא לא יודעת אם מותר לספר , כי אולי אם מספרים זה לא יתגשם . 
הרגעתי אותה שזה לא מה שישפיע על התגשמות אותן משאלות ואז היא סיפרה . 
במיטה עם בונבון אני כל כך נהנית מזה שהוא גר אצלי . 
זה כיף להתעורר בבוקר ולראות דבר ראשון את הפנים היפות שלו . 
אמא שלי הזדעזעה מזה שאנחנו ישנים ביחד . 
" אני לא מבינה , למה הוא לא ישן על הספה ? 
" היא שאלה וניסיתי להסביר לה שיותר נוח במיטה ושבכל מקרה הוא כמו חברה , אז אני לא מבינה למה היא מגיבה ככה . 
הוא כזה חמוד וכל כך כיף לי להתכרבל איתו מול הטלויזיה . 
הוא יחסר לי כשהוא יעזוב בעוד כמה ימים ... 
.. 
. 
יום ראשון בפתח ואני מתוחה - מחכה לקבל תשובה מאותה עבודה שאני כל כך רוצה . 
מודעת לכך שמחר מחכה לי יום לא קל . 
במקרה הטוב - אני אקבל תשובה חיובית ואאלץ להתפטר , מה שלא נעים לי לעשות , בגלל ההתראה הקצרה שאני מתכננת לתת . 
במקרה הרע - אני אקבל תשובה שלילית ואתבעס מזה שתהליך חיפוש העבודה נמשך ושסביר להניח שאני לא אמצא עוד משרה כזו . 
בכל מקרה , הכל לטובה ואני מקוה שתחושת הבטן שלי נכונה ולא תאכזב אותי . 
שיהיה שבוע מוצלח ! 
