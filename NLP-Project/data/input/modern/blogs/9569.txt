סקא עומד על מסעד הכסא הגבוה , מביט כמהופנט במדפסת הפולטת דפים לבנים ועליהם סימנים שחורים . 
אוזניו לא זזות כמעט אלא רק למשמע שינוי " במנגינה " שנשמעת עם ההדפסה ולקיחת דף חדש . 
עיניו נוצצות וזזות עם תזוזת ראש המדפסת הלא נראה . 
לעיתים שולח כף אפורה , מנסה לגעת בדבר הזה , שמשמיע מנגינה מונוטונית וזז בצורה קבועה . 
הוא מרוכז כולו במה שלמול עיניו . 
במה שמרתק אותו . 
אני מנסה להסיח את תשומת ליבו , ללטף אותו , לגרד לו בין אוזניו , בסנטרו . 
בנחישות הוא מסיט את ידי . 
לא מעוניין בשום דבר אחר מעבר למה שמעניין אותו ברגע הנתון הזה . 
ריכוז מוחלט . 
התמקדות במטרה . 
שקט . 
המדפסת סיימה את עבודתה . 
הוא עדיין עומד , מתוח כולו וממתין . 
מסתובב סיבוב ומחכה . 
נשכב על מסעד הכסא ומביט במדפסת , אולי פתאום תתחיל שוב לזמר . 
שקט . 
המתנה . 
סבלנות . 
ואז הבין שנגמר , הסתובב והלך . 
ובא אלי לקבל פינוק וגרודי אוזניים וסנטר . 
מטרה חדשה . 
ריכוז מוחלט מחדש . 
שבת שלום חברים יקרים , חתולים , ציפורים פרחים וכל השאר ... 
.. 
. 
( פמה במצב רוח שטות ... 
.. 
. 
) אפף אותי פתאום במקומות בלתי צפויים בעיר . 
סודק את מעטפת הפיח והאבק שעוטפים אותה , ומגלה מכמנים הנסתרים מהעין ... 
.. 
. 
מקוקו כתבה לחברה ( ממקום אחר לגמרי ) : זהו . 
בדיוק . 
מה שהיה להוכיח . 
מה שאני מחפשת לעצמי להוכיח . 
שהדברים נשארים גם כשהם משתנים . 
שהדברים יכולים להשאר גם כשהם משתנים . 
אבל לא אצל כולם . 
וזה בסדר . 
באמת . 
באמת . 
יש כאלה , שלא יכולים ... 
.. 
. 
אבל אני עוד מחפשת הוכחות ... 
.. 
. 
חודש ניסן היה בעבר החודש הראשון לספירה השנתית של החודשים ומכאן שחג הפסח הוא בעצם סוג של ראש השנה , ושתי תובנות שעלו ונטמעו בי בשבועות האחרונים אומרות ש : אני לא יכולה להביא שלום עולמי . 
אני לא יכולה להפסיק את הרעב בעולם . 
אני לא יכולה למנוע ולסלק כאב מכל האנשים . 
אני לא יכולה לספק את כולם . 
אני יכולה לתת מה שאני יכולה לתת . 
ותמיד כנראה , ישאר מישהו שירגיש שזה לא מספיק . 
עבורו . 
אני לא מושלמת . 
ואני מתחילה , לאט לאט , לקבל ואפילו לאהוב את זה . 
חג שמח חברים יקרים , אם רק תצא השמש ממעטפת העננים , החג יהיה מושלם ממש ... 
.. 
. 
( ואני לא מבינה להיכן נעלם הגופן שהיה לי תמיד ! 
יוחזר נא , ולאלתר ! 
! 
) אתמול הרכבת היתה דמומה במיוחד . 
הגשם הפתאומי שינה לאנשים את תוכניותיהם והשאיר אותם בבית ונשארנו רק אותם מעטים שכן עובדים בימים שבין חג אחד למשנהו . 
היום לעומת זאת , הרכבת נראתה כמו שילוב מפחיד של כל מוסדות החינוך מגיל 3 ועד 18 במקום אחד . 
וגם נשמעה כך . 
כשאפשר היה לשמוע משהו מעבר לצרחות שדרכן הם מתקשרים אחד עם השני . 
זאת כשהם כמובן לא מדברים , בקולי קולות , בטלפון הנייד . 
והכל מושמע כל כך חזק שגם אם מישהו שומע באוזניות מוסיקה ב MP 3 המעודכן שלו ( MP 4 ? ) צליליה עוברים את מסך האוזניות ומתפשטים לאורך הקרון כולו כמעט . 
והעליצות הרועשת הזאת נשברה בבת אחת כשכולם נשפכו החוצה בתחנה שהיא כניסה לעיר הפנטזיות והקניות של מגדלי עזריאלי והתחברה לי , באופן משונה משהו , עם השקט ששרר ביומיים האחרונים באיזור מתחם הבורסה ברמת גן . 
המקום נראה נטוש . 
מעט אנשים ברחובות , החנויות / מסעדות סגורות כמעט כולן דבר הדורש מהמעטים שכן עובדים לכתת את רגליהם ברחובות ולחפש , נואשות , אחר מקום שאפשר לקנות בו משהו שהוא קצת יותר ממלא ממצה כזאת או אחרת . 
כל זה , לא מונע כמובן משלושת מוסדות הפיפ שואו המשגשגים ברחוב שלנו , להיות פתוחים ולעבוד במלוא המרץ כאילו אין חג , ואולי דווקא בגלל ... 
.. 
. 
והאווירה השונה מקרינה גם לתוך המשרד . 
העבודה נעשית במין רוגע שיודע שאין סיבה למהר כי אין אף אחד " בחוץ " ומצד שני , הזמן קצר כי רק הגענו , ואופס , אנחנו כבר הולכים הביתה . 
ולזה חברים יקרים , לימים הקצרים הללו , אני יכולה להתרגל ממש , אבל ממש בקלות ... 
.. 
. 
הגעגוע , הכמיהה , הצורך . 
הכאב . 
היו מתגברים וחופרים חזק ועמוק יותר מתחת לעורי ולתוך הבשר ממש , עד כי לפעמים הייתי מרגישה שאין בי כוח אפילו לנשום נשימה אחת פשוטה . 
לפני שלוש שנים . 
לפני שנתיים . 
וגם לפני שנה . 
המרחק , הניתוק מאותו " אחד " שאהבתי , שהקשר איתו היה כמו חמצן לריאותי ואוויר לנשימה , היה משאיר אותי עם טעם תפל בפה , חסרת יכולת להינות מכל דבר אחר שהייתי עסוקה בו , כי משהו בתוכי , היה חתוך לשניים , חצוי . 
ובמידה מסויימת אפילו התרגלתי לתחושה הזאת , של החצויה . 
היא היתה חלק כל כך בלתי נפרד ממני , שבעצם לא היה יום , שעה ואפילו דקה שבה לא הרגשתי אותה . 
התרגלתי ואולי אפילו אהבתי , כי בסופו של דבר אין כמו כאב לתת לך תחושה עמוקה וחזקה , עד כדי חריכת קצות העצבים , של חָיוּת . 
וחשבתי ובאמת האמנתי שאולי כך זה ישאר בי , לתמיד . 
ויום אחד נגעתי בנפשי ופתאום ראיתי שהפסקתי לדמם מבפנים ושני החלקים שהיו חצויים ימים רבים כל כך , פתאום היו לאחד . 
ובחגים , זה בולט הרבה יותר ... 
.. 
. 
( עד כי לפעמים אני צובטת את עצמי כדי לוודא שאכן הכאב הוא רק מהצביטה ... 
.. 
. 
) . 
מאורח לא קרוא שהפך לחלק ממני לפני שנים רבות . 
דואג להזכיר לי את נוכחותו ברגעים הבלתי צפויים ביותר , ברגעים הטובים ביותר . 
דואג להזכיר לי עד כמה הדברים יכולים להיות לפעמים , פריכים ושבירים כל כך ... 
.. 
. 
( נשימות עמוקות . 
נשימות עמוקות . 
להרגע . 
להרגיש כל נשימה עד לתחתית הריאה ובחזרה . 
להרגיש כל נים וכל עצב בגוף . 
חצי שעה . 
חצי שעה וזה עובר . 
התקף חרדה 1.10 . 
אני כבר אחרי עכשיו לכי תרדמי ... 
.. 
. 
) . 
יכולתי לדאוג ולתאם עם ג . 
הבכור שיבוא לקחת אותי הביתה אבל מכיוון ש : א . 
אני אמא פשוט נהדרת ומושי מושלמת ( ) ולא רציתי להפריע לתוכניותיו , וב . 
ראיתי בכך דרך לחבר את התחושה הלא מוחשית שאיתה , לעתים , אני יוצאת " משם " למוחשי ואין כמו הליכה בחוץ לעשות זאת . 
וכך , למרות השרב האביבי שמפתיע אותנו בכל פעם מחדש יצאתי לדרך משם לכאן , מצויידת בבקבוק מים קרים וסוג של ציפיה מתוקה מה מחכה לי מעבר לכל פינה . 
ההליכה במקומות שאני נוסעת בהם יום יום נתנה לי אפשרות להסתכל עליהם מנקודת מבט אחרת . 
ראיתי שדות בור מלאי חרציות וצמחי החרדל הצהובים ואת הפרדס שהיה כמעט במרכז העיר ובעליו התייאש ממנו ( או מהחקלאות בכלל ) ונטשו , נותן לו למות בצמא ולהצמיח מלא העין דרדרים עד למותו הוודאי והמוחלט , שלאחריו ימכר המקום כנראה לקבלן שיבנה עליו שכונת מגורים מתנשאת לגובה . 
והלכתי ברחובות שבהם בתים נמוכה קומה , מציצה בין חרכי הגדר ומנסה לראות איך נראים חייהם מהעבר השני . 
והכי הכי , יכולתי לעמוד ולהביט בבית הירוק שניצב בפינת הרחובות ולו שער ברזל חתוך בתמונת זוג אוהבים חבוק , גזוזטרה כמו בימים עברו , גינת קקטוסים כמו במדבריות מקסיקו ופסלים מעטרים את קירות הבית ואחד מהפסלים , הוא איש מטפס על עץ הברוש שבכל פעם מחדש אני חושבת שאיש חי ונושם עומד שם . 
ובעיר , שהיא חילונית לגמרי , היתה אותה האווירה שלפני שבת שלרוב אני לא חשה אותה כי זאת השעה שבה אני כבר נמה את שנת צהרי השישי . 
היה חם , והשמש קפחה על ראשי והאדימה את פני עד כי דמו לעגבניה ממש אבל הרוח ריחמה עלי ומעת לעת דאגה ללטף ולצנן אותן מעט , וכשהגעתי הביתה ( כ 4.5 . 
ק"מ בפחות משעה ) החוטים הפרומים בתוכי היו מחוברים לגמרי והאדורפינים משתוללים בששון . 
שבת שלום חברים יקרים , שבת שאחרי תחילתו של החג ולפני סופו ... 
.. 
. 
זאת המילה שעברה בראשי בשלב מסויים בהמולה המשפחתית של אתמול בערב , שכולנו , למעט אחד ההורים , היינו בה הדור השני והשלישי של המשפחה הלא כל כך המסועפת שלנו . 
אני יודעת שזה לא דבר ברור כל כך ולא מובן מאליו ולרוב גם לא בנמצא במידה כזאת או אחרת כי שנים רבות הרגשתי שיחד עם העובדה שטוב לי שם , משהו בכל זאת , חסר בי . 
היום בתוך התהליך שאני עדיין נמצאת בו , אני חושבת שתחושת השייכות בראש ובראשונה לעצמך היא אולי המבדילה בין חיים בתחושה של " יש " לבין חיים בתחושה של " אין " . 
ואני יודעת שהתמזל מזלי ובורכתי . 
שייכת . 
כך הרגשתי אתמול בלילה והיה לי טוב . 
והיה הריטואל הרגיל של חיבוקי קבלת פנים , ואוכל טוב משולב מעדות שונות , קריאה בהגדה עד האוכל וישיבה נינוחה של אחר כך עם דיבורים וצחוק שתמיד שתמיד משאירים אותנו אחר כך בתחושה של מלאות . 
והדבר האחרון שזכרתי לפני שנרדמתי הלומת יין , בדרך חזרה מהקיבוץ שלמרגלות החרמון , זה אורו הכסוף של הירח המלא שליווה וכמו שמר עלינו כל הדרך חזרה לאחותי . 
משהו היה חסר לי , כשיצאתי לחדר הכושר . 
התחושה היתה כמו בכל יום שישי בבוקר ובכל זאת , לא לגמרי . 
עוד כמה דקות של הליכה והרצת התמונות הקבועות בראשי של יום שישי ופתאום זה בא לי : הריח . 
