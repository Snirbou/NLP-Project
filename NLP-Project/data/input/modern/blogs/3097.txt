לרגע התחלתי להאמין לי . 
עריכה : בלילה חלמתי מיליון חלומות מוזרים - באחד מהם יוצאת לי שן כי נשכתי את בת דודה שלי ממש חזק . 
אבל הייתי חייבת . 
אחרת הייתי נחנקת . 
והשן שלי היא ניב ממש ממש ארוך , עם מלא נקודות שחורות קטנטנות , ובת דודה שלי מסדרת לי אותה מהר חזרה למקום לפני שאמא שלי , או אבא שלה ישימו לב . 
ורגע לפניי שהשן חזרה למקום העברתי את קצה הלשון [ העגיל לא היה שם ] איפה שהיא אמורה להיות , והרגשתי את החלל הריק - עם הטעם של הדם . 
וכשהתעוררתי חשבתי שחבל שזה לא קרה באמת . 
- אני מרגישה כאילו אני כותבת את הכל שוב ושוב ושוב . 
בקבוקון פצפון מלא נצנצים , רואה איך הם נופלים אחד אל תוך השני ומשנים צבע במשחק עם האור . 
שומעת את the rain song שנוף שלחה לי , ובא לי להשאב לתוכו . 
אני מרגישה בתוך המון קצפת וצמר וצלילים נכונים . 
ואני רוצה לשמור את התחושה הזאת לתמיד . 
שכל פעם שיתחשק לי , אני אוכל לשים אודם אדום ולחזור למקום הזה שהוא כמו בית העץ של רוז מ'הבלדה על ג'ק ורוז' , או עץ הפירות של ניק דרייק . 
הבקבוקון עם הנצנצים מזכיר לי קצת שעון חול . 
אני רוצה לשחות בתוכו ולנשום אותו . 
אני רוצה להיות נצנץ בתוך הבקבוקון ולחכות לילדה שתבוא ותמצא אותי ותחשוב שאני הדבר הכי יפה בעולם . 
בא לי לעבור לגור בעולם אחר . 
עולם של צבעים וטעמים וריחות וקולות ושוקולד ושאני אוכל להרגיש הכל , ושזאת תהיה העבודה שלי - וזה מה שאני אעשה כל היום . 
כל היום אני ארגיש . 
לדירה הזאת , שהיא מן דירה תל אביבית צעירה כזאת ; קירות מסויידים בלבן [ אבל לא לבן כזה שמכאיב בעיניים ] ריהוט כזה של יד שניה , ספות חומות מבד . 
יש שם הרבה אנשים שאני לא מכירה . 
אבל כולם נראים נחמדים . 
אני רואה אותך בזוית העין , והולכת לכיוון הספות , מתיישבת . 
מפתחת שיחה ידידותית עם כמה אנשים שיצא לי להכיר במפגשים קודמים מסוג זה , לוקחת לי כוס יין . 
אני מחופשת לקאו - בוי . 
יושבת ומשוחחת עם חתולה במגפיים , בדואי , ודוור . 
על השולחן יש בוטנים וכל מיני פיצוחים כאלה ואחרים ואני מתאמצת כל פעם לקום לקחת עוד כי אני יושבת על הספה הכי רחוקה מהשולחן , זאת שנשענת על הקיר . 
מעל הבדואי יש תמונה של ילדה בת חמש בערך , בשחור לבן וקשה לי להוריד ממנה את העינים . 
מידי פעם אני מגניבה מבט לבדוק אם ראית אותי שם . 
אני רואה אותך עומד במרפסת עם כוס יין לבן וסיגריה , לבוש באחת התחפושות המשונות שלך שאתה מעצב על פי איזה ציור מוצלח או קומיקס שכמעט שכחת . 
אתה מדבר עם בחורה שנראית בערך בגילנו . 
יש לה עור בצבע שוקולד ועינים גדולות שיושבות בדיוק במקום . 
שפתיים חומות מלאות . 
היא גם שותה יין לבן , לא מעשנת . 
השיער שלה שחור ואסוף בקפידה . 
נראה לי שהיא מחופשת לנסיכה . 
למרות שהיא לא צריכה להתחפש . 
מעניין ממתי אתה מעשן . 
אני מחייכת בנימוס לבדואי ולדוור שניהלו ויכוח סוער על 'שמש נצחית בראש צלול ' - על אם זה סרט קלאסיקה או לא , וקמה . 
אני נכנסת לשירותים , מורידה את מכסה האסלה , מתישבת ומציתה סיגריה . 
מחשבת טכניקות התעלמות לעומת טכניקות נפנוף לעומת צורות שונות להתמודדות עם לחץ . 
אני יוצאת מהשירותים בדרל להביא לעצמי עוד כוס יין . 
המבט שלך קולט אותי ולא מבין לשניה . 
אתה מחייך חיוך רחב [ הו , כמה שהתגעגעתי אלייך ] ומסמן לי שלום גדול שגוזל ממך תנועה של כל היד וכמעט וכל הגוף . 
אני מחייכת לך בנון שלאנטיות ומסמנת שכבר אבוא . 
לוקחת כוס יין ויוצאת למרפסת , שם כבר מחשיך , ואתה עומד עם שניי גברים בחליפות . 
גברים בשחור , אני מניחה . 
אתה מציג : " יאלי , אלה ערן ואורי . 
זאת יאלי . 
" " נעים מאוד " . 
" אני אדבר איתכם יותר לעומק בנושא אח"כ " . 
אומר ולוקח אותי לצד השני של המרפסת . 
אנחנו מתיישבים ואתה מסתכל עליי במבט מלא ציפייה . 
אתה כל כך יפה . 
אני מנסה להתעסק בסיגריה שלי . 
" ממתי אתה מעשן ? 
" אני מנסה להזכר איך נראית בפעם האחרונה שראיתי אותך . 
עייף . 
אתה כל כך שונה . 
אתה נראה מלא . 
אני מתסתכלת איך העשן ננשף מהשפתיים שלך בקו רציף ובסופו מסתלסל . 
" מאתמול " . 
בריח וניל . 
העננים התפזרו קצת ונשארתי כאן עם ערימה קטנה של צלקות [ כמו עצמות קטנות קטנות שמונחות אחת על השניה בכזאת אנדרולומוסיה שאי אפשר לראות כלום כשמסתכלים עליהן ] . 
נזכרת בתחושות של שמש , ובתחושות של ירח , בתחושות של עלים קטנים שצומחים אליי מן האדמה . 
תחושות של נמלים ושל סיגריות , של בטן מקרקרת ושל עיניים וקולות . 
הקירות בחדר שלי הם אנדרטה לזכר הימים שעברו ולא יחזרו עליי . 
רק ישבו שם , יחכו לקרוסלה שאני - שתתניע ברגע בו אלחץ על " play " . 
.. 
