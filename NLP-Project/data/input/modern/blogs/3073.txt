שלולית . 
אני מרכז כל הדמעות והגעגוע בעולם . 
עריכה : [ ואיך שאני אפפעם לא אהיה הכי , וזה . 
] ובכלל : 1 . 
אני צריכה ז'קט שהוא לא שחור ויש בו כיסים - זה הכל . 
2 . 
נדמה לי שאני מפנטזת את האהבה הלא נכונה . 
3 . 
16 שנים של התבוננות באמא , ו 5 שנים של עישון אקטיבי משתלמות כשאתה מדבר על איך שאני מחזיקה סיגריה דמיונית 4 . 
אני חייבת לשאול : עד כמה אתה אוהב אי סימטריה שמתחילה ב'ד' ונגמרת ב'ניאלה' בסולם של A 75 עד D 80 ? 
מצמיד את הטלפון אל האוזן השמאלית עם הכתף , ביד שמאל מחזיק את הקומקום וביד ימין פותח אותו ומסובב את ברז המים , ממלא , מסובב חזרה , שם את הקומקום במקומו , לוחץ על הכפתור ומעביר את הטלפון לאוזן הימנית , הפעם מחזיק אותו עם היד . 
" מה עושה ? 
" אשאל , ואתה תפרט על הקומקום המ ( ת)חמם , דלת הארון הנפתחת , יד שמאל ששולפת את הקפה , הכוס שמונחת על השיש , דרוכה . 
ואני אשב , עסוקה לא פחות , מעלעלת בדפי היומן ואשאל אותך על תאריך כלשהו , הקמט היחיד במצחי מתחדד , ואני מנקה לכלוך מתחת לציפורן . 
אתה תערבב , נושף על הקפה המהביל ותקח שלוק ארוך וקולני - שלא יישפך בדרך למיטה . 
הטלפון שוב צמוד לכתף , יד אחת מייצבת את הקפה וביד השניה מזיז גרב שלי , שנחה על המיטה ומתיישב עם הגב כנגד הקיר , הרגליים מעט מקופלות כלפיי הגוף . 
אנחנו יושבים כעת באותה תנוחה , מבלי לדעת . 
פותחת פקק של טוש בעזרת השיניים אשאל אותך , בפה מלא פלסטיק , בעודי מסמנת איקס על יום האתמול , על החלומות שחלמת . 
תענה שאתה לא זוכר בדיוק , אבל היה משהו עם השוק , וחנויות שהחליפו מקום : החנות של היין היא עכשיו במקום החנות של הסוכריות והשוק העירקי הוא כולו בית מרקחת אחת גדול . 
אקריא לך כמה שורות שסימנתי לכבודך בספר שקראתי ואתה תבין בדיוק למה הכוונה , ותראה בדיוק את אותם הצבעים שראיתי כשקראתי לראשונה בקול , וניחשתי איך יישמע קולי באוזנייך . 
אצית סיגריה , אסדר את השיער אל מאחורי אזני , ואתה תשתעל ביראה וכמיהה להצית לי את הסיגריה , לסדר את השיער המתפרע אל מאחורי אוזניי , ולפתע אוכל לחוש את קור אצבעותיך , מלטפות את חום שפתיי . 
קרוב ותמים , כמו גשם של ספטמבר , ותדליק חזרה את הכפתור בו כיבית את נפשי וריחך יהדהד בי כדופק וגופך צנום ומוכר מתמיד - אנשק לך בנקודה חדשה ונוסטלגית כמו גשם של ספטמבר . 
היינו בליבי כמו לחוד המילים ולחוד אתה . 
ושרתי לך שירים בלי מילים ובלי מנגינה . 
וב ריסיי - ליבי עוד אקווה להיות איתך כאילו לא היו המילים מעולם : רק גוף אל גוף במחול של לב אל לב . 
שלג בחוץ ואני לובשת חולצה של אחי הגדול ומרגישה בבית ( : ובנוגע לשאלה שלא עניתי לך עליה בתגובות , אני מקווה שזה יענה : 
