אני בגמר של עוגי ! ! ! האין זה מופלא ? 
( גם פעם ראשונה שהכנסתי קישור . 
מוכשרת ! 
) זה מרגש אותי קשות . 
אף פעם לא הייתי בגמר לכלום , למרות שלפני שנה אחות בקופת חולים שאלה אותי אם לא הייתי במקרה בתחרות מלכת היופי . 
מצד שני , היא בדיוק לקחה לי דם , אז אני לא בטוחה בצלילות דעתי ובחדות חושי . 
מלמלתי שלא , תוך שאני בוהה במבחנה המתמלאת , היא אמרה - מה באמת ? 
אני בטוחה שראיתי אותך . 
פעם גם הופעתי בקונצרט לפסנתר , אבל נמלטתי מהבמה באמצע . 
זה היה בגיל עשר . 
הייתי גם בין המועמדים הסופיים לתפקיד הנחשק של מוקדנית שירות לקוחות בחברה סלולרית , עם שכר אטרקטיבי של 18.90 ש"ח לשעה ! 
! 
אבל ברגע האחרון נדחיתי כיוון שלטענת המומחים אני " צינית , ולא מחייכת מספיק " . 
הצ'כנים ממול החליטו לעשות מדורת ל"ג בעומר במרפסת . 
לכבוד זה הם שטפו את הבית , רק כדי שבערב הווילונות שלהם יהיו מפוייחים וכל הרהיטים השווים שלהם יסריחו . 
עיזים טיפשות . 
האמת , לפני שבוע שמענו אותם צורחים אחד על השני שהקירות כמעט נפלו , וכבר חשבנו ללכת לבדוק אם רוצחים מישו ואם יש מצב למכות . 
מתוכן הצרחות השתמע שאולי הם נפרדים . 
והינה היום שניהם שוטפים בשמחה . 
שלום בית בריח סחלבים . 
ואני אומרת , אם כבר לעשות מרפסות פתוחות , אז לפחות להרחיק בין הביניינים . 
זה לא נעים ככה להציץ לשכנים בלי לרצות להציץ להם . 
שבת בבוקר , אנחנו מתחרדנים על הפופים במרפסת , פתאום גם הם מחליטים שבא להם שמש . 
במרחק יריקה . 
לא נעים . 
קורים דברים טובים . 
העיתון יצא , אבל השכנים מלמטה גנבו אז לא הספקתי לראות . 
העורכת שמחה . 
זה מה שחשוב . 
הינה אני , עובדת באמצע הלילה על הכתבה הבאה . 
ודווקא יש זמן , הדד - ליין לא בעורף . 
אבל טוב לי ככה . 
קשה למצוא מילים לתחושה הזו . 
תמיד החרדה שאולי זה לא מספיק טוב , וזה ייגמר . 
אבל עכשיו אין ספק . 
זה טוב . 
יצא טוב . 
יופי . 
קרו גם דברים רעים , אבל לא אכתוב עליהם היום . 
אולי מחר . 
אני מצטערת לומר שלאחרונה אני לא מוצאת שום בלוג שעושה לי נעים בבטן התיכונה . 
או שעושה לי להרגיש משהו . 
אבל מה זה חשוב . 
סושיתי היקרה טסה לחו"ל , זה כבר לא מעציב אותי . 
אני אתרגל . 
החתולה התאקלמה תוך יומיים . 
דווקא נחמד שהיא פה . 
היא לא מפרקת את הרהיטים ומנסה להתאבד כמו שחששתי . 
באה כדי לקבל ליטופים , ישנה לנו על הרגליים , יושבת על החלון ומסתכלת על ציפורים ואנשים . 
עושה דברים של חתולים . 
אבל , אני חוששת שההורים שלי יצטרכו תחזוקה . 
בחצי השנה האחרונה סושי ממש גרה אצלם . 
אמנם בקרוואן במרחק ת"ק פרסאות , אבל מידי יום היא שרצה אצלם , אכלה איתם ושיעשעה אותם , ועכשיו הם בבעיה . 
הוריי , חשוב לציין , לא ממש מסתדרים ביניהם . 
אני חושבת שמתישהו , דיי מזמן , משהו קרה ביניהם , או שאולי מדובר בהמון מריבות של שנים , כך או כך , נערמה ביניהם חומה כל כך גבוהה ורחבה ופשוט נראה שבלתי אפשרי לטפס , או לשבור , או משו . 
ובאופן מעיק למדי כל אחד מהם היה מספר לנו בנפרד את בעיותיו וצרותיו ומלין על רעהו . 
אני הייתי מנסה להסביר ולתמוך , ומשכנעת עד שיצא לי עשן ללכת לטיפול זוגי . 
זה לא עבד . 
אבא שלי " לא מאמין בפסיכולוגים " ואמא לא מאמינה בכלום , בעיקר בעצמה . 
אף אחד מהם לא רוצה לעשות את הצעד . 
זה היה מייאש . 
סחתי לשרינקית : מה אני יכולה לעשות ? 
הם לא מנסים אפילו , הם לא רוצים לעשות כלום . 
היא אמרה : אין מה לעשות . 
אי אפשר לעזור למי שלא רוצה לעזור לעצמו . 
אז ויתרתי . 
אבל עד עכשיו סושי היתה סוג של חיץ ביניהם . 
מתווכת שלא מבחירה או מרצון . 
סתם , כי היא היתה שם והעסיקה אותם . 
ולפני שהיא טסה אמא אמרה לי : עכשיו את תבואי הביתה יותר , נכון ? 
אבל אני לא רוצה . 
טוב לי עם הביקורים כמו שהיו עד עכשיו . 
יש לי חיים . 
אני לא רוצה להיות בתפקיד הזה . 
תמיד שמרתי על הגבולות שלי , בקנאות , ולפעמים , כשנתתי להם לערב אותי עד האוזניים במערכת היחסים האומללה הזו הייתי צריכה לברוח , רחוק , כי זה שיגע אותי . 
התסכול , האשמה על שאני לא שם בשבילם , הצער העמוק על כל אחד מהם . 
אני לא רוצה את זה . 
הם ילדים גדולים , שניהם בריאים ועדיין צעירים . 
הם צריכים לעזור לעצמם . 
אין סמים . 
אין סמים ! 
יובש פשה בכל הארץ . 
מכת מדינה . 
השפיות הזו מוציאה אותי מדעתי . 
עיקרי הפוסט האחרון נהגו בפני הקלינט מאוחר יותר , ולהפתעתי הרבה הצלחנו לפתח אותם . 
ישבתי ליד המקלחת , כמו שלפעמים אני עושה כשקלינט חוזר הביתה מהעבודה ויש המון מה לדבר אבל חייבים להתקלח , וחפרנו קלות בנושא . 
הוא אמר שבעצם בכל שלב בחיים יש כמה אופציות , וכנראה שאנחנו חיים את כולן אבל מודעים אך ורק לאחת מהן . 
מי אמר שהזמן הוא בהכרח לינארי ? 
יכול להיות שברגע זה אני נמצאת באינספור סיטואציות שהגעתי אליהן בגלל בחירות כאלו ואחרות שעשיתי או שלא . 
מטריקס רבולושנז . 
פאקינג הל . 
