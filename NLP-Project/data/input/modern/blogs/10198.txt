צולם אתמול , בזמן שחיכיתי לפרקליט . 
סליחה על האיכות - צולם באמצעות הסלולרי . 
היום , בדרכי הביתה נתקלתי באקס שלי אודי , ממנו נפרדתי לפני כשלוש שנים ולפני שנה נסעתי לבקרו בבית לווינשטיין ( הוא היה מאושפז שם כמה חודשים ) . 
הוא עמד באותה תחנת אוטובוס שגם אני הייתי צריכה . 
האמת - לא התפלאתי לראותו בירושלים , למרות שהוא היה קודם תושב קרית אונו ואחר כך - אשדוד . 
לפני שבועיים - שלושה צלצל אליי לפתע וביקש לעזור לו לחפש מודעות על דירות להשכרה בירושלים . 
דפדפתי באינטרנט ומצאתי לו כמה טלפונים . 
זה הכל . 
לכן לא הופתעתי ממש . 
אז היום תחילה הסתתרתי ממנו , לא רציתי לדבר . 
אבל אחרי זה חשבתי שזה בסדר להגיד שלום . 
אך כאשר קצת התקרבתי , גיליתי שאינו לבד , אלא עם החברה הנוכחית שלו . 
אודי הבחין בי גם הוא , אך לא אמר דבר . 
מזה הסקתי שחברתו עלולה לעשות צרות אם תראה אותו משוחח איתי . 
לכן גם לא דיברתי והסתתרתי מהם בתוך תחנת האוטובוס . 
אולם אודי הציץ לכיווני מדי פעם , ובאחת ההזדמנויות הללו חייכתי קלות ואמרתי לו " שלום " אילם , עם השפתיים בלבד . 
אחרי זה האוטובוס שלי הגיע , עליתי עליו ונסעתי . 
ובעת הנסיעה חשבתי על המקרה וגיחכתי על עצמי . 
אני - לא - מאמינה ! 
את הטיפוס הזה אהבתי פעם ? 
לעזאזל , איך יכולתי ? 
? 
? 
עכשיו , כשראיתי אותו שוב , הוא לא נראה לי בכלל ! 
כלום ! 
ואיזה מזל וכיף שיש לי כעת מישהו שכן נעים לי איתו . 
: ) רונן בעונש . 
בזמן האחרון עשה יותר מדי צרות בבית הספר . 
זה כולל גם מכות שהחטיף לאחרים , זה גם הפרעות בזמן השיעורים , זה גם יציאות מהכיתה ללא רשות . 
מצד אחד , אני דווקא שמחה שבני לא איזה חנון שאינו מסוגל להגן על עצמו . 
אבל מצד שני , לא צריך גם להגזים ולא צריך להתבלט בהתנהגות רעה . 
כאילו , אני רוצה את רונן נורמלי , כמו רוב הילדים : שישב טוב בשיעורים ויתפרק בהפסקות , שיציית לכללים העיקריים של בית הספר . 
הוא לא חייב לאהוב אותם , אבל צריך להיות ממושמע . 
אבל רונן בזמן האחרון הגזים . 
כך יצא שכל אחד מילדי כיתתו קיבל עונש כזה או אחר , כל אחד הושעה מבית הספר מספר פעמים . 
כולם מלבד רונן . 
וזה ממש לא אומר שהתנהג כל - כך טוב ! 
היו לו חטאים , ולא מעט . 
אבל פרצפו הנחמד , העיניים הטהורות והחיוך המקסים עושים את העבודה על המורים . 
וזה מה שגרם לו , כנראה , לתפוס תחת יותר מדי . 
וכך רונן הפך בעצמו לחצוף ומציק . 
גם בבית . 
בסופו של דבר המכנכת כבר לא יכלה לסבול את הבלגן הזה והשעתה את רונן מבית הספר ליום אחד . 
חח ! 
גם כן עונש ! 
הצחקתם אותי ! 
רונן בערב אחד טיקטק את העבודה שקיבל לעשות בבית . 
ולכן בחרתי גם אני להעניש אותו והשעיתי אותו מהמחשב לשבועיים . 
כמובן גם לא קניון , לא מקדונלדס , לא משחקים עם חברים , לא צעצועים חדשים - כלום ! 
לא צרחתי עליו ולא השתוללתי , אלא פשוט הסברתי לו במה הוא חטא ומדוע אני נוקטת את העונש הזה . 
וגם לאמא שלי הבהרתי שזה הדבר שאני רוצה ושלא תפר לי את התהליך . 
רונן חייב ללמוד להיות סבלני יותר ונבון יותר , אמרתי לה . 
אין מה לעשות . 
ועדיף שילמד את תורת הסבלנות והתבונה עכשיו , בילדותו , מאשר יאכל אותה בבגרותו ובחייו העצמאיים . 
אמא הסכימה , והתהליך החל . 
נתתי לרונן תקופת נסיון של שבועיים . 
במשך שבועיים אני רוצה לראות במחברת הקשר עם המורה אך ורק הודעות חיוביות לגבי רונן . 
ואם יעמוד בזה , יוכל לשוב למשחקי המחשב ולשאר תענוגות החיים . 
הוא קצת מבואס מזה , אך אין ברירה . 
וכל החושב שקל לי עם זה , שאני לאסובלת מאי - היכולת לפנק את רונני , יש לו טעות גדולה מאד . 
והיום , כאשר הייתי בקניון על מנת לקנות כמה דברים לבית , לא התאפקתי . 
נתקלתי בדוכן שבו מכרו משחק נפלא ביותר , שכבר מזמן חלמתי לקנות לרונן . 
וקניתי אותו ! 
הרי במילא צריך להביא מתנה לפסח . 
לכן , בשובי הביתה , הגנבתי את השקית עם המשחק לארון הבגדים שלי , לפינה הכי רחוקה והבטחתי לעצמי לשכוח ממנו לשבועיים הקרובים . 
בעצם , קצת פחות - עד פסח . 
אבל קשה לי , קשה לאללה . 
הרי אני כל - כך רגילה להביא לרונן מתנות בלי כל קשר לחג או ליום הולדת ... 
.. 
. 
