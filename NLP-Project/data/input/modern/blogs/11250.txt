אתמול למדתי מילה חדשה . 
זכינו אמש לביקור מפתיע מחבר של אבא שלי , איש מקסים וטוב לב שגר באיזור הערבה . 
אדם פשוט , נעים הליכות , בעל שמחת חיים , חקלאי ומדריך טיולי ג'יפים לעת מצוא . 
הוא מכיר את איזור הדרום והצפון כאת כף ידו , וגם עוזר למשטרה ולמד"א במקרים של תאונות בכביש הערבה . 
אתמול הוא סיפר לנו כמה חוויות מהתקופה האחרונה , במיוחד מסיוריו במסלולי השטח באיזור הדרום . 
וכך שמעתי לראשונה את המושג דומבה ( Doomba ) . 
ובכן , דומבה : כינוי לקול אותו משמיע רכב בעת ההתהפכות וההתגלגלות על הכביש . 
ניתן להשתמש כמה פעמים באותו משפט . 
למשל : " הוא איבד שליטה על הג'יפ , הרכב עשה דומבה - דומבה - דומבה ונחת על הגג . 
בנס הוא יצא בשלום " . 
או : " האוטו עשה דומבה אחת , והנהג עף החוצה ונחתכה לו הרגל " . 
בעצם , מדובר באונומתופיאה מבריקה . 
ולא רק זה , המילה מכילה בתוכה את משמעות הפעולה דומבה - Doom , מלשון גורל אכזר ו - Ba , מלשון הבעסה שזה מביא לעשות תאונה . 
אח , הדרומיים האלה והשפה שלהם . 
שמעתי שהם גם אוכלים בידיים . 
לאחר מספר לא קטן של ספקולציות משעשעות , חשפה ג'יי קיי רולינג את שמו הרשמי של הספר השישי בסדרת הארי פוטר . 
הספר ייקרא Harry Potter and the Half Blood Prince ( ובתרגום צולע - הארי פוטר והנסיך בעל הדם המעורב ) . 
מועד יציאתו של הספר עדיין לא ידוע . 
מישהו אמר Star Wars ? 
אחרי כל ההכחשות הנמרצות של רולינג , הייתכן שנגלה שהארי הוא אכן בנו של וולדמורט , בן אצולה או כל מעמד מיוחד אחר ? 
ואם לא הארי הוא הנסיך , אז מי כן ? 
נוויל ? 
שמועות בוודאי יבואו בהמשך . 
למה יום , בעצם ? 
ימי עבודה . 
הרבה ימים . 
הרבה שעות . 
הרבה לחץ . 
הרבה עצבים . 
הרבה אנשים שמשנים את דעתם כל 5 דקות . 
אז עברתי למשרה מלאה ( שלא לדבר על ימי ששי , שבהם אני עובדת אצל אבא שלי ) , ועכשיו אני פה כל יום . 
ואולי השבוע הזה התחיל לא רע מבחינה רגשית וחברתית , אבל מקצועית אני מוצאת את עצמי בקריזה תמידית במהלך שעות העבודה שלי . 
וזה הולך ומחמיר , ואין לי מה לעשות נגד זה כרגע . 
אני שונאת את חוסר האונים שבלהיות שכירה במעמד לא - גבוה . 
אני שונאת שאומרים לי מה לעשות , איך לעשות ומתי . 
אני חייבת לקחת את עצמי מפה , ובכלל ממעמד השכירות , ולהקים עסק משלי , עם האנשים הנכונים , או אולי אפילו לבד . 
ובינתיים , בינתיים אני פה בשביל הכסף . 
ורק בשבילו . 
היום חברה שלי אמרה לי שאני " קוטרית בדם " . 
אפשר להתסכל על זה ככה . 
אפשר גם להגיד שהפרטים הקטנים וההקפדה חשובים לי , אפשר להגיד שאני מתקשה להתמודד עם סמכות מטומטמת , אפשר להגיד שפשוט נמאס לי להיות תחת אנשים אחרים , אפשר להגיד שנמאס לי לעבוד בשביל גרושים . 
אפשר להגיד הרבה דברים . 
זה רק עניין של השקפה , שבאה מפיה של בחורה שגרה בווילה ויש לה 2 מכוניות , ושבעלה התפטר מעבודתו משום שנמאס לו לחכות שיעבירו אותם לחו"ל , וזה ששניהם מובטלים לא מזיז להם בגרוש , גם לא כלכלית . 
רק זווית ראייה , זה הכל . 
כבר שלושה ימים שאני מסתובבת סהרורית למחצה . 
כל לילה אני מבטיחה לעצמי ללכת לישון בשעה נורמלית , אבל הלילות האחרונים היו מלאי אירועים . 
וזו גם סוג של נחמה . 
לפחות הסיבה לעייפות היא לא נדודי שינה או שהייה מיותרת מול הטלוויזיה . 
ביום שבת וראשון בערב ביליתי עם איש המעליות ( נשמע כמו כותרת לסרט פורנו ) , ואמש נהניתי מהופעה מצויינת במקום נחמד בתל אביב , כולל אלכוהול בכמות נעימה ואווירה חביבה . 
והיום ? 
מי יודע מה ילד יום , או לילה . 
הכל עוד יכול לקרות . 
כנראה שאת השינה אשאיר לסוף השבוע , וגם זה לא בטוח . 
העייפות והלאות עלולה להתגבר , שכן אחותי הקטנה והמפלצתית מגיעה לכאן לבילוי של חודשיים מטורפים של חופש גדול . 
החופש הזה הוא המצאה שטנית של שונאי האנושות השפויה . 
60 יום של עינויים סיניים . 
מזל שרשמנו אותה ל - 2 קייטנות וקורס שחייה . 
אני מקווה שזה לפחות יעייף אותה במידה כזו , שהיא לא תציק לי בשעות אחר הצהריים . 
Fat chance , though . 
אני תמיד תוהה מאיפה הילדים מביאים את האנרגיות האלו . 
זה שגבר מתקשר 4 פעמים בערב אחד לסלולרי שלך , זה אומר שהוא מעוניין בך או סתם אובססיבי ? 
במקרה של איש המעליות , ובעקבות סימנים נוספים ( בלי קשר לנשיקה האגרסיבית ) , אני מתחילה לתהות . 
אבל תהיות לחוד ומעשים לחוד . 
אני נותנת לזה לקרות , הפעם , ולא מחליטה כרגע החלטות גורליות . 
בסך הכל , החוויה של להיות נחשקת היא נעימה , ואני מרגישה שאני צריכה ליהנות ממנה , לפחות כרגע . 
אחר כך ? 
אחר כך נלך לישון . 
אולי . 
אחר כך שהמורה שלי לתופים לא יתפלא שאני לא מתאמנת . 
יותר מדי דברים קורים פה . 
הייתכן כי עידו קינן , AKA עידו לא - אמין , הצליח סוף סוף לעצבן את ה - Powers that be ? 
האם החשיפות הבלעדיות שלו על הוטמייל , גוגל ונטוויז'ן גרמו לתאגידים לחסל אותו סופית ? 
האם הריאיון עם נעמי שמר היה אות לבאות ? 
או שמא הוא היה כה נרגש מהעניין , עד כי הוא לא עמד בזה יותר , נסע לאיסלנד והתאבד ? 
האם הפוסט האחרון בבלוג שלו הוא מעין רמיזה אפלה , סימן גורלי , אות מיסטי שיינצר לנצח כמלים האחרונות של האיש , האגדה והסביח ? 
הוא לא ענה . 
ככל הנראה , הוא חשב שזה סוג של איום ( וכנראה יש לו סיבות טובות לחשוב כך ... 
.. 
. 
muahahaha ) . 
טוב , אז הוא לא מת . 
ויכול להיות שהוא נורא מבועס מזה , כי אין ספק שכמות הכניסות לבלוג שלו היתה עולה פלאים ... 
.. 
. 
בפעם הבאה , עידו . 
בפעם הבאה . 
וכמובן - לך תוכיח שאין לך אחות . 
* * * נכון , זה לא מצחיק שמישהו מת . 
ותודה לכל יפי הנפש . 
הנה זה סוף סוף קורה , אחרי תקופה ארוכה מאד של בדידות , אחרי קיטורים רבים על אי מציאת האיש הנכון , דומה שהוא דורך על סף ביתי . 
או בנייני , יותר נכון . 
גם לא צריך לנסוע רחוק , אני רק צריכה לרדת כמה קומות במעלית . 
צעיר , חמוד , אתלטי , קצת ביישן , קצת מוזר - אבל יש את המשהו הבסיסי שמוצא חן . 
כנראה בשני הצדדים , כי היום כבר היתה הפגישה השנייה . 
אומנם את הראשונה אני הייתי צרכיה ליזום , אבל נראה שעכשיו כבר יותר קל לו לעשות צעדים בכיווני , ואני לא צריכה לעשות את כל העבודה . 
הוא אפילו קנה יין לכבודי . 
כיף לדבר איתו , אם כי לא תמיד אני מצליחה להבין אם הוא צוחק או רציני . 
כמובן , אני מדברת יותר ( ככה זה כמעט תמיד ) , אבל נראה שהוא מקבל את זה בהבנה . 
הוא אומנם מסתורי ומתחמק לגבי העבודה / עיסוק שלו , למרות שלי אין בעיה לדבר על העבודה שלי , אבל ניחא . 
אנחנו עוד לא ממש מכירים . 
והנה היום , עמדנו ליד המעלית , אחרי שעה ומשהו של פטפטת לא מחייבת , דיברנו על אולי ללכת לסרט , ואמרנו לילה טוב . 
אתמול זה הסתכם בנשיקה על הלחי . 
היום זה היה קצת יותר . 
אבל בעוד אני חיכיתי למשהו מאד עדין ומהוסס , משהו שתואם , לכאורה , את אישיותו הביישנית , קיבלתי הסתערות לא מעודנת ואגריסיבית - קמעא . 
עקרונית , אין לי בעיה עם התפרעויות חושניות , אבל זה מתאים יותר עם גבר שאני מכירה קצת יותר זמן . 
נתתי לזה להתרחש כמה רגעים , רציתי לראות אם הוא יעדן את ההתנפלות , ניסיתי להוביל את זה לכיוונים עדינים יותר , אולם ללא הועיל . 
זה לא היה ברמה של נגיעות פוגעניות , כי הוא לא שלח ידיים למקומות בלתי הגיוניים , ולא הרגשתי מאויימת ולו לרגע . 
מצד שני , הרגשתי שהוא במעין חוסר שליטה . 
כמעט . 
קשה לי להגדיר את זה במלים ברורות כרגע . 
פשוט , היה חסר שם רוך , היתה חסרה עדינות . 
היה חסר משהו ראשוני ותמים של נשיקה ראשונה בין שני אנשים שלא מכירים כמעט זה את זו . 
אז עצרתי את זה , ואמרתי לו " טייק איט איזי " , חייכתי ואיחלתי לו לילה טוב.זה היה פשוט יותר מדי , גם לבחורה משוחררת , ליברלית , כמעט נטולת עכבות , שאוהבת את זה פרוע בדרך כלל , ועם 2 כוסות יין במחזור הדם . 
חכה רגע , איש . 
תן לי להכיר אותך , גם בתחום הזה . 
תן לגשש ברכות , בנעימות , בנגיעות קלות . 
למה להתנפל ? 
קצת מבעס שדווקא כך היתה הנשיקה הראשונה . 
אני לא יודעת מה יהיה בהמשך , ואני קצת מאוכזבת . 
מה עושים ? 
לא יודעת . 
כרגע רק חיפשתי איפה לפרוק את הבלבול הקל שלי . 
בכל מקרה אני צריכה לישון . 
מחר עוד יום עבודה , ושעות השינה שלי הולכות ומתקצרות . 
אומרים שבמגע פיזי אי אפשר לשקר . 
אולי הנשיקה השנייה תהיה נעימה יותר . 
אולי . 
אוף . 
הם היו בקוטב , אחר כך עפו , אחר כך היו כלבי ים ... 
.. 
. 
ועכשיו מעורבים בזה פלמינגו , ג'ירפות , פילים ונחשים . 
פחד אלוהים ... 
.. 
. 
: ) רעל שפג תוקפו - האם הוא בטוח לשתייה , כי אינו בתוקף ולכן אינו פעיל יותר , או שמא הוא רעיל כפליים מהרגיל ? 
ווימבלדון מקרטע , כי יורד גשם . 
והאמת , כל הטורניר מחוויר לעומת הידיעה שקראתי אך הבוקר . 
