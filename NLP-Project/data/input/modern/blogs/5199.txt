נקודות דמיון ונקודות שוני . 
נפרדנו בנשיקה הנשיקה הראשונה שלי היתה על ספסל בגן הציבורי בהרצליה . 
אחרי שאסף העליב אותי עם התגובה שלו מצאתי מישהו אחר , שהתלהב ממני . 
בגיל 14 לא הבנתי למה הוא דוחף את הלשון שלו לתוך הפה שלי . 
הנשיקה האחרונה שלי נמשכה שעה וחצי . 
אחרי שאסף אחר לא החזיר לי טלפון , החלטתי להיפגש עם הבחור שענת ויוני הכירו לי . 
אתמול היינו יחד בבית קפה והיום הוא שאל אם אני רוצה להצטרף אליו למסיבה . 
אם מיטל לא היתה יולדת גם היא היתה באותה מסיבה . 
בעלה ( הקיפוד הורוד ) עובד באותו מקום שהבחור עובד בו . 
זיהיתי 2 פרצופים מוכרים - אחד שהדרכתי פעם ואני לא זוכרת איך קוראים לו והשני חבר של מיטל והקיפוד הורוד . 
הוא לא ראה אותי קצת יותר משנה . 
הוא החזיר אותי הביתה מהחתונה . 
לפעמים אני מגלה בדיעבד שבעקבות ארועים רעים קורים דברים טובים . 
בזכות זה שהגעתי לבית החולים לפני שנה מצאו שבלוטת התריס שלי לא מתפקדת . 
בזכות הכדורים שאני לוקחת מאז ירדתי בצורה מאוד משמעותית במשקל . 
בחודשיים הראשונים " נעלמו " 8 קילו , כמעט בלי מאמץ . 
בחצי שנה האחרונה אני שומרת על המשקל , עולה ויורדת קילו . 
שיהיה סופשבוע נעים ! 
או שאני חסרת מזל ברמות מטורפות , או שאני לא מודעת לזה שאני מטומטמת או מכוערת או מתנהגת בצורה מוזרה או השד יודע מה ... 
.. 
. 
בבית הספר היסודי הייתי לא חברותית . 
העדפתי להסתגר בבית בשעות אחר הצהרים , בהתחלה עם לגו ופאזלים וכשלמדתי לקרוא הספרים מילאו את הזמן החופשי שלי . 
קראתי כמויות היסטריות של ספרים וילדים בני גילי לא עניינו אותי . 
רק בכיתה ה' התחלתי להתחבר עם הסביבה , עם בנות שהיו לי איתן נושאים משותפים , שגרו באותה שכונה . 
היינו מטיילות ביחד עם הכלבים , הולכות לספריה או לאיזה חוג . 
לפני הטיפול נשלחתי לאבחון אצל פסיכיאטר . 
הוא עשה לי מבחן רורשך ואני , שהתנגדתי לטיפול כולו , הגבתי בחוסר שיתוף פעולה ועניתי שכל הכתמים נראים כמו עכביש . 
הוא לא טרח לשאול אותי מה מייצג עבורי עכביש וישר שלח אותי לטיפול פסיכולוגי . 
הגעתי לפסיכולוגית , תוך כדי מחאה שלא אני צריכה טיפול , אלא אמא שלי , אחרת היא לא היתה שולחת אותי לטיפול . 
זה עזר בצורה חלקית והפסיכולוגית נפגשה גם איתה כמה פעמים . 
מאז נשארה לי ההרגשה של " לא בסדר " . 
כדי להוסיף שמן למדורה , אחיי היקרים דאגו להזכיר לי בכל פעם שצחקתי עליהם על משהו את עניין הטיפול . 
הם היו אומרים " לפחות אותנו לא לקחו לפסיכולוג " ואני הייתי משתתקת . 
רק 10 שנים אחרי הרגשתי בנוח לספר לחברה שהייתי פעם בטיפול . 
אחי הגדול יודע שהלכתי לפני למעלה משנה שוב לפסיכולוגית ואמר לי ש " הלוואי שגם הוא היה יכול ללכת " ושגם אצלו יש הרבה דברים לא פתורים . 
לאחותי לא העזתי לומר מילה . 
הלוואי שהיום ההורים שלי היו מוכנים לממן לי טיפול . 
יש לי הרבה על מה לעבוד ואין לי את הכסף בשביל זה . 
אני יודעת שאם בחור לא מתקשר אלי ביום שאחרי זה סימן שהוא לא מעוניין . 
במקרים בודדים , כשמישהו מאוד מוצא חן בעיני , גם אם הוא לא מתקשר , אני אתקשר , מודעת מראש לכך שהוא לא רוצה , אבל בכל זאת מנסה . 
מעדיפה לוותר על הכבוד העצמי שלי ולא להישאר עם המחשבה שאולי הוא הסיק ממני שאני לא מעוניינת ובגלל זה הוא לא התקשר . 
" חשבתי לעצמי שאני אפילו לא יודעת איזה פרחים אתה אוהב " פתחתי את השיחה . 
הוא שאל למה , אז עניתי " כי אם לא התקשרת אז או שקרה לך משהו ואני לא יודעת איזה פרחים להביא לך לבית חולים או שלא היה לך נחמד " . 
הוא הגיב ב " חלילה " , מבלי להרחיב אם ההתייחסות היא לחלק הראשון או השני של המשפט ואמר שהוא כרגע לומד עם חברים והוא ידבר איתי מאוחר יותר . 
סגרתי את הטלפון , עם 10 סימני שאלה שנוספו לסימן השאלה איתו התקשרתי אליו ותהיתי מה אומרת התגובה שלו . 
הוא היה עסוק ובגלל זה לא התקשר ? 
לא נעים לו לומר לי שהוא לא רוצה להיפגש איתי ליד חברים שלו ? 
מה הולך פה ? 
מנסה לשחזר את מהלך העניינים ולמצוא תשובה , אך ללא הצלחה . 
אם לא היה לו נחמד איתי , הוא לא היה מזמין אותי אליו הביתה . 
אם הוא לא ניסה שום דבר פיזי - סימן שהוא רצה משהו מעבר לזה . 
מה הקטע שלו ? 
הבחור שענת ויוני נתנו לו את הטלפון שלי מתקשר אלי כל יום . 
נשמע נחמד , לא מלהיב במיוחד . 
הבעיה היא שהוא גר במרחק של למעלה משעה נסיעה ממני , מה שגורם לי לתהות אם בכלל כדאי להיפגש איתו . 
בעקבות הבחור האחרון , אני מרגישה שאני מתקרבת לסף ייאוש . 
כבר קרה בעבר שפשוט הרמתי ידיים והחלטתי להפסיק לחפש , להפסיק לנסות . 
זה החזיק מעמד שנה וחצי . 
אולי אני צריכה לקבל את זה שנועדתי להיות לבד ולהפסיק להילחם בזה ? 
להפסיק עם כל הפגישות . 
זה לוקח ממני יותר מדי אנרגיה . 
למה דברים לא מסתדרים לי ? 
התרגשתי . 
החברים והמשפחות שלהם חושבים שהם הכירו דרך חברים . 
רק אני ועוד חברה יודעות את האמת . 
ההכרות שלהם היתה בחורף 2003 בצ'אט . 
אחר כך במשך חודשיים - שלושה הם דיברו בטלפון כל יום . 
במהלך אותה תקופה היא אמרה לי שזה ייגמר בחתונה . 
פעם ראשונה שהיא אמרה כזה דבר . 
רק אחרי התאונה הם נפגשו . 
הוא לקח אותה לסרט , היא לא אהבה את איך שהוא נראה ולא ידעה מה הוא חושב עליה . 
הם חזרו למתכונת של שיחות טלפון יומיות ולא דיברו על אותה פגישה . 
עברו שבועיים - שלושה עד שהם נפגשו שוב , הוא היה צריך לראיין אנשים , במסגרת הלימודים , היא ואני הצטרפנו אליו , לראיין אנשים ברחבי העיר . 
בערך שבוע אחרי הלכנו למסעדה ואחרי אותה ארוחה אמרתי לה שאם היא בטוחה שהיא לא רוצה אותו לקשר מעבר לידידות , אני אשמח להיות איתו בקשר . 
יום אחרי היא נישקה אותו ומאז העניינים זרמו בצורה חלקה יחסית . 
הוא הודיע שהוא מוותר על הטיול הארוך שהוא תכנן ובמקום זה הוא ישמח אם היא תבוא איתו לאירופה לשבועיים . 
באותה נסיעה הם החליטו לעבור לגור ביחד . 
מה שונה בהתנהגות שלי לעומת ההתנהגות של טל וענת ? 
איך זה שהן מחזיקות קשרים ארוכי טווח ואני עם מאמצים מצליחה לצאת עם מישהו שבועיים ? 
אחרי קצת חשיבה על ההבדלים הפקתי שני לקחים מרכזיים : 1 . 
אני ממהרת . 
כשאני רואה מישהו שאני נמשכת אליו זה נגרר מהר מאוד לקטע פיזי וכשאני מתחילה להתמזמז עם מישהו סביר להניח שזה ייגמר באותו יום בסקס . 
החלטתי להקשיב לטל ולחפש מישהו לא עירוני במקור . 
" הם בנויים אחרת , הם מתייחסים אחרת והכי חשוב - הם תמימים יותר , את בחורה תמימה וצריכה מישהו שלא יתחמן אותך " . 
נכנסתי לצ'אט , לפי המלצת מאסטר טל , דיברתי עם כמה אנשים שלא התחילו את השיחה ב " מאיפה ? 
בת כמה ? 
איך נראית " ומצאתי אותו . 
הוא מלווה אותי הביתה , אומר שהיה לו נחמד ושם את הקסדה על הראש . 
מנסה לפרש למה הוא מתנהג ככה . 
למה הוא אפילו לא נותן לי נשיקה על הלחי ? 
אני לא רגילה שערב שלם לא נוגעים בי , לא מנסים לפחות לנשק . 
מצד אחד , חושבת שזה לטובה ומראה על רצינות מצידו , אבל מצד שני אולי זה מעיד על חוסר עניין ? 
הוא מודיע לי שהוא למטה , אני שמה ליפגלוס על השפתיים ויוצאת . 
קצת חוששת , הרבה מקווה . 
" הלוואי שהוא חמוד כמו שהוא נשמע , הלוואי שהוא יתלהב ממני " . 
אחרי כ - 30 מדרגות שנראות כמו נצח אני מוצאת אותו ומגלה שהמשאלה הראשונה שלי התגשמה . 
הוא מנשק אותי על הלחי ואני מרוצה , זה נראה סימן טוב . 
יושבים בבית קפה , ממשיכים לטיול קצר ואז הוא מציע שניקח סרט ונלך אליו , אני מסכימה להצעה . 
מעניין מה יקרה ... 
.. 
. 
