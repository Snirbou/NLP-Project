הלילה התעוררתי ב - 4 . 
אחרי שקצת הקשבתי , קצת בכיתי ביחד איתה ( כשמישהו שקרוב אלי בוכה אני לרוב מצטרפת ) , ניסיתי להרדם ללא הצלחה . 
זה היה נראה כאילו שעות התהפכתי מצד לצד , חושבת איך אני יכולה לעזור לה ובכל פעם מגיעה מחדש למסקנה שחוץ מלהקשיב ולהשאיל לה את הכתף שלי בשעת הצורך , אין עוד דרכים לעזור בסיטואציה הזו . 
דרך ללא מוצא . 
היא רוצה לעבור לגור איתו , ההורים שלה מתנגדים . 
משפחה שמרנית . 
בגיל 19 כשהיא הכירה מישהו דתי ושאלתי אותי ( בהרמת גבה ) אם זה יכול להסתדר , אם הפער לא גדול מדי , היא אמרה שלא ושהיא רוצה שהילדים שלה ידעו על המסורת שלהם . 
כשהיינו בנות 20 הפסקתי לשמור כשרות ועודדתי אותה לאכול אוכל לא כשר לראשונה בחייה . 
בפעמים הבאות היא היתה זו ששכנעה אותי לאכול כל מה שזז וחוץ משבלולים תמיד שיתפתי פעולה . 
החבר הנוכחי שלה עשה מנגל ביום כיפור האחרון . 
ב - 8 שנים , במיוחד בגילאי 20 + אנשים משתנים , מגבשים לעצמם דעות עצמאיות ( פחות או יותר , אם לא ניכנס לדיון סוציולוגי מעמיק ) ומתעצבים . 
במקום להפוך לדגם של ההורים שלהם הם הופכים לאדם ברשות עצמו . 
ועכשיו כשהיא אמרה להורים שהיא עוברת לגור איתו , אמה ענתה שהיא לא מרוצה , אבל אם ככה היא תהיה מאושרת , זה בסדר מצדה ואביה הכריז על חרם . 
אם הם לא נרשמים ברבנות לפני שהם עוברים לגור ביחד , הוא לא רוצה שהיא תיכנס אליו הביתה . 
שניהם עקשנים , היא תמיד אמרה שהיא ירשה את זה ממנו . 
כל אחד מהם מאמין לחלוטין שהדעה שלו היא הצודקת והיא לטובתה . 
הוא בסה"כ רוצה שלא ינצלו אותה והיא טוענת שהיא יודעת מה היא עושה וברור שמבחינתה היא " סוגרת את הבסטה " איתו , אבל אין סיכוי שהיא תגיד לו שהם צריכים להתחתן בשביל לגור ביחד . 
הם צריכים לגור תקופה , כדי לראות שהם באמת מסתדרים טוב ואז זה יקרה . 
יש סדר לדברים ואחרי שמישהו מחנך את הבת שלו יותר מ - 20 שנה להיות חילונית , אמנם עם ערכים וזיקה למסורת , אבל עדיין חילונית , הוא לא יכול לומר לה שעכשיו היא צריכה להתנהג כמו דתיה . 
מאוחר מדי . 
ברגעים כאלה אני שמחה שיש לי הורים ליברלים . 
שעם כל המינוסים שיש להם הם אף פעם לא יאיימו עלי בחרם בגלל סיבה כלשהי ושהם סומכים עלי שלרוב אני יודעת מה טוב לי ומה נכון . 
מה שהכי מקומם אותי בסיפור זה האפליה בינה לבין אחיה . 
הוא גר עם מישהי כמה שנים וזה לגיטמי , כי הוא בחור , אבל כשזה מגיע אליה - חזרנו לימי הביניים ... 
.. 
. 
הוא לא בריא , גילו אצלו את אחת המחלות היותר קשות שקיימות בגילאים מבוגרים והמצב שלו הולך ומדרדר . 
המחשבה שמשהו יקרה לו לפני שהם ישלימו מפחידה אותי , אני בטוחה שגם אותה . 
כל כך הייתי רוצה לעזור לפתור את הסיפור הזה , להגיע לאיזה פתרון שיגרום להם להשלים . 
אולי למישהו יש רעיון ? 
? 
פותחת את העיניים , מחייכת וחוזרת לישון . 
רגע לפני שאני נרדמת אני חושבת מתי היתה הפעם האחרונה שישנתי עם מישהו . 
מגלה שזה היה בחורף , בדירה הקודמת . 
הרבה זמן , יותר מדי . 
כנראה שטל חשבה שאני חבר שלה , אין לי הסבר הגיוני אחר למה היא ליטפה אותי באמצע הלילה . 
אחרי הרבה זמן שאני רוצה שנעשה מסיבת פיג'מות זה יצא אתמול לפועל . 
היא באה אלי בערב כי המקרר שלה היה ריק וכבר נשארה לישון . 
שמחתי שהיא נשארה , כי בלילות כאלה יש לנו את שיחות הנפש הכי טובות . 
היה לי כל כך הרבה דברים לספר לה , שהתאספו בלי להרגיש . 
פעם היינו מדברות בטלפון 3 - 4 פעמים ביום ונפגשות לפחות פעמיים בשבוע , בתקופה האחרונה המינון ירד . 
סיכמנו שבכל פעם שלחבר שלה יהיה מילואים היא תעבור לגור אצלי , או לפחות תבוא ללילה או שניים . 
" זה המחיר למי שנוסע לבד ? 
" " לא , אני נוסעת עם שלי " , עניתי . 
ההורים שלי כנראה התייאשו ממני סופית , אם הם מניחים באופן אוטומטי שאם אני מדברת על חו"ל , זו נסיעה לבד . 
בסה"כ נסעתי פעמיים לטייל לבד . 
לשניה אני חושבת על אותם 37,000 ש"ח ומה הייתי עושה איתם כיום , אבל שניה אחרי המחשבה נעלמת ... 
.. 
. 
תקציב הנסיעה הנוכחית הוא 2,000 ש"ח . 
זו הולכת להיות הנסיעה לחו"ל הכי זולה שתכננתי אי פעם . 
היתה פעם אחת שהוצאתי פחות , אבל לא תכננתי את אותה נסיעה , רק הוזמנתי . 
לא הייתי צריכה להוציא כסף על טיסה ומלון , רק על בזבוזים ... 
.. 
. 
אם התוכנית שלי תצא לפועל בשבוע הבא אני אשיר את השיר " טרמינל " בדרכי לביקורת הדרכונים ... סוכות . 
עוד ארוחה משפחתית סבירה . 
בדרך חזרה לבית שלי רואה ילדים שיושבים לאכול בסוכה . 
עולה לי תמונה שלי בסוכה של הבניין , אותה סוכה שהיינו מקשטים במשך כמה ימים רק כדי לגלות בבוקר שבלילה היה מי שגנב לנו את הקישוטים . 
כל ילדי הבניין היו יורדים במשך אותו שבוע לאכול יחד ארוחת ערב בסוכה , כל אחד הביא את האוכל שלו , השולחן והכסא והיינו יושבים ביחד . 
היה לי חבל שנזכרתי בדברים האלה אחרי שאחי לא היה בסביבה . 
מעניין אותי לשאול אותו ממרומי 30 שנות חייו , מה הוא זוכר מאותה תקופה . 
בכל זאת עברו 20 שנה ... בת כמה את ? 
27 עניתי בלי להתבלבל . 
עזבתי את גיל 26 שבוע לפני . 
לא מאמינה שזה הגיל שלי , נראה לי מוזר . 
אני לא מצליחה להבין לאן השנים נעלמו ואיך הפכתי להיות מבוגרת . 
27 זה גיל קצת מפחיד . 
לילה שקט וחג סוכות שמח ! 
" זה שוקל 70 וקצת קילו , יש לו חיוך מקסים והוא מחבק אותי עכשיו " בונבון חייך מאוזן לאוזן . 
אנחנו הולכים ברחוב , בדרך הביתה , הוא שם את היד שלו על הכתף שלי , אני שמה יד על המותן שלו ומשעינה את הראש על הכתף שלו . 
יש בינינו הפרש גבהים של ראש , זה מושלם ! 
כשאני בודקת בזכרון שלי מתי לאחרונה הלכתי מחובקת ברחוב עם מישהו , נמצא שם שמעלה אבק של למעלה משנתיים . 
היו כאלה שנישקו מאז , אבל כנראה שלא כל הגברים מודעים לכך שזה נחמד לפעמים שסתם מחבקים . 
מבינה שאני צריכה לחפש מישהו . 
לא בטוחה איפה ומאוד לא יודעת מה אני רוצה ואת מי בעצם אני מחפשת . 
הטעם שלי הופך להיות מגוון יותר עם השנים , מה שגורם לזה שלרוב אני לא יודעת ממבט ראשון אם מישהו מוצא חן בעיני . 
הדוגמן המפורסם שראיתי הבוקר בחדר כושר מאוד מוצא חן בעיני , אבל לא נראה שהוא שם לב לקיומי . 
לפני בערך חודש שישבתי עם מיטל שולחן לידו באיזה בית קפה הוא לא הפסיק להסתכל לכיוון שלנו , אבל היום עם כל הכוסיות מסביבי הייתי שקופה . 
ראיתי עוד פרצוף מוכר שהתעלמתי ממנו . 
המשכתי ללכת ישר ולא הסתכלתי לכיוון שלו , בתקווה שהוא לא יקרא לי . 
שמחתי שהוא לא עשה את זה . 
תכנוני החופש נמצאים בהקפאה זמנית . 
החלטתי שאין טעם לחפש דילים עכשיו , שנחכה עוד שבוע ואז נחפש מבצעים של הרגע האחרון , בתקווה שזה יהיה מקום שנוסעים אליו עם מעיל ולא עם בגד ים ... 
.. 
. 
אחרי כמה חודשים של פילאטיס אני ארגיש נוח יותר להסתובב עם הביקיני ... אני צריכה לחשוב איך אני רוצה לחגוג את היומולדת שלי ... 
.. 
. 
אם אני אמשיך בעקרון ההפרדה , או שהגיע הזמן לאחד את כולם לאותו יום ולאותו מקום . 
ומה התשובה שלי לשאלה " מה את רוצה ליומולדת ? 
" איך זה שאף פעם אין לי תשובה ? 
? 
הלכתי לחשוב על זה ... 
.. 
. 
שיהיה המשך שבוע נעים ! 
