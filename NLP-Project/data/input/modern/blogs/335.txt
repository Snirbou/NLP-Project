אני תמיד מנמיכה בסוף . 
הנמכתי . 
כי שמתי לב שהשתגעתי . 
הגברתי יותר מידי , ושרתי , וחשבתי לרגע שאני לבד . 
אז תמיד אני מנמיכה בסוף . 
לא משנה כמה נהנתי .. 
. 
תמיד השיר עובר , ואיתו נגמרת התחושה העילאית של שירי המשוחררת . 
" עכשיו " של ג'וני עדיין מעלה בי דמעות , ואני עדיין הכי אוהבת לשיר בצעקות את השורות האחרונות של karma police והופעת הפרידה 95 ' של משינה עדיין מזכירה לי כל סיפור שעבר לי בראש כששרתי אז , את השיר . 
כל צעקה , ומילים שזכרתי נתנו לי צלילי רקע לסיפורים . 
כמעט כמו שאני מריחה את הגננת שלי מידי פעם , או מריחה את המילים של אחי הגדול . 
לפעמים אני מתעוררת מהשיר , ומנמיכה . 
ואז , כשפתאום אני נוחתת אני מרגישה שלא הייתי צריכה להתעורר . 
קיויתי שעם הזימזום תבוא ההקלה . 
אני לפעמים שואבת בכוח זכרונות , עושה טקסים ומייצרת נוסטלגיה רק כדי לראות איפה הגבול , ומתי אני אחזור סוף סוף לעצמי הישנה , שבאמת אהבתי . 
יש דברים שלא משתנים . 
אינטליגנציה רגשית היא דבר מפואר - ביופיו , בכבדותו . 
ועל כל דבר אני חושבת פעם , פעמיים , ואז שוב - לקינוח . 
יש מקרים שבהם הייתי רוצה שצלילי הרקע ישתלטו על הבמה הקדמית , ולא יהיה איכפת לי שיצעקו לי באזוניים . 
אני רוצה לשמוע אני רוצה לשיר את צלילי הרקע שלי . 
. shiri הדבר הכי בולט לי ביום הולדת הזה הוא שוב - ההבדל מהיום הולדת הקודם . 
וכל כך טוב שכך . 
שנת ה - 19 לא הייתה שנה טובה בשבילי , בכלל לא ... 
.. 
. 
ואולי אני צריכה לשמוח , מאד לשמוח שעברתי אותה . 
ואולי זה באמת נכון ש - משנה קידומת משנה מזל . 
ועכשיו , הרשו לי להביע את תדהמתי . 
אני ? 
בת 20 ? 
אני ? 
חיה 20 שנה ? 
אני בשנות ה - 20 לחיי . 
אני קידומת ירושלים . 
אני . 
אני צריכה לבחון את המספר הזה מכל צדדיו ... 
.. 
. 
יש לי הרגשה שהוא מביא איתו הרבה יותר ממה שאני מתארת לעצמי . 
הפחד הכי גדול שלי הוא שעם הגיל שעולה כך גם הציפיות ... 
.. 
. 
ולי רק בא להישאר נערה שרוצה ועושה כיף חיים . 
אולי הפתרון הוא לא לתת למספר להכתיב את ההתנהגות שלי , ולהפך ... 
.. 
. 
להנות מהגיל הזה כמה שיותר , הגיל הבוגר הזה , שמרשה כמעט הכל . 
את היום החגיגי ביליתי עם אהובי ביום כיף בתל אביב . 
ולמרבה המתיקות שבעניין היום התחיל במחרוזת שירי יומולדת באוטו עד לאוטובוס . 
מקס ברנר , שוק , אלנבי , נחלת בנימין , עזריאלי , הרבה אוכל טוב , נשיקות , חיוכים , קניות , טיולים , ואפילו בלון יומולדת = ] הרבה טלפונים התפרסו על כל היום , טיפטפו לי את היום הולדת טוב טוב לראש וללב . 
כמעט מכל האנשים שאני אוהבת זכיתי לשמוע מזל טוב , ולדעת שאני זכורה היטב . 
זו תמיד הרגשה נעימה . 
אפילו אנשים שלא ציפיתי בחיים שיזכרו , הפתיעו . 
החגיגות עוד לא נגמרו , והם יתפרסו על 3 פעמים . 
היום , סופ"ש , וכינרת בסופ"ש הבא . 
לשאלה , איך זה מרגיש להיות בת 20 ? 
אני עונה - אחרת . 
ואולי זו פעם ראשונה שאני עונה את זה . 
אני אותה שירי , אני לא נראית שונה ואני מדברת בדיוק אותו דבר . 
אם יש לגיל או למעבר הזה הבדלים משמעותיים ? 
את זה אני ארגיש רק בדיעבד , אבל בינתיים יש הבדל אחד גדול מאד , יודעים מהו ? 
אני פאקינג בת ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! ! 20 = ] אז , יום הולדת שמח צמחת . 
אני . 
עוד לא הייתי במסגרת סמינר כזה , ובטח שלא מהשירות לאומי . 
הכי קרוב שהגעתי היה טיול של שלושה ימים בכתה ט' מהנוער העובד והלומד . 
הגעתי לפנימיית הדסים , כששמש צהריים קופחת מעליי ויש לי איזה 3 קילומטר ללכת ברגל , ושם כשאחת הבנות עצרה לי עם האוטו , התחלתי ליצור קשרים . 
ממש לא היה לי בראש להגיע לשם , אבל אני לא מצטערת שהלכתי . 
בסופו של דבר היה ממש נחמד . 
פעילויות מוזרות ומצחיקות , הרבה סדנאות חשובות שבסופן קיבלנו תעודה שממש שווה משהו בשוק , שעברנו השתלמויות בנושאים חשובים . 
כל בני השירות שמשרתים בחינוך בארץ היו שם , שנה א' ושנה ב' ... אפילו כמה אנשים שהכרתי שהוכיחו לי כמה העולם הוא קטן , וכמה לא מוזרה הבחירה שעשיתי בשירות לאומי . 
תהליכי העצמה בחינוך , תקשורת בין אישית , אסטרטגיות למידה , שותפי תפקידים ויחסים עם ממונים , מיומנויות הדרכה , הכרת אוכלוסיות ועוד , זה הדגמה קטנה מהתכנים החשובים שהועברו אלינו שם . 
היה כל כך מעצים לראות את כל בני השירות שם , שרובם כמוני משרתים לבד ולא יודעים כמה עוד כמונו מסתובבים ... 
.. 
. 
עם אותם מטרות ואותם לבטים , אותם פחדים , וקשיים וענייני צבא לא צבא , וענייני תלמידים ומורים , וענייני העולם ... 
.. 
. 
עולם המבוגרים . 
גיליתי , שאני שופטת מהר מידי . 
הרבה דברים . 
את עצם רעיון הסמינר שפטתי מהתחלה , כבר מהיום הראשון התעוררו אצלי כל מיני פחדים ופלאשבקים ממקום אחר , שנה קודם ... 
.. 
. 
מקום סגור שאי אפשר לצאת ממנו , עם מיטות קומותיים ומשמעת מברזל . 
היו לי רגעי חרדה אמיתיים . 
ומהר מאד הם ירדו . 
העניינים בשירות לאומי הרבה יותר " אוהבי אדם " , כמו שמישהי הגדירה את זה . 
זה מצחיק שאני נמצאת בשירות לאומי ויודעת את הסיבות שלי , ועדיין יש לי סטיגמה בראש שהבנות והבנים שבשירות לאומי זה חצי אנשים שקיבלו פטור אמיתי וחצי משתמטים . 
וזה פשוט לא ככה ... 
.. 
. 
האנשים שם , הם אותם אנשים שהיו בטירונות חיל חינוך . 
אותם חבר ' ה טובים ברובם , שמסיבה כזו או אחרת לא נמצאים בצבא , רובם חבר ' ה משכילים , אוהבי הארץ , תומכים בשירות צבאי , אמיתיים , עם ראש על הכתפיים שבאו לתרום , בעיקר למדינה וגם לעצמם . 
בנות שמתחילת הסמינר הסתובבתי ואמרתי שאני לא מחבבת אותם , כתבו לי במשוב של סוף הסמינר דברים מחממי לב , פשוט התרגשתי לקרוא , והופתעתי לגלות כמה חזק אני משדרת את האישיות שלי . 
האמת שקצת שיעמם לי בלילה של אתמול ללכת ככה לישון בשקט . 
אפילו בשלושה ימים מתרגלים לשגרה אחרת , אבל בסך הכל היה טוב לחזור , לראות אנשים שלא ראיתי * אהמ אהמ * 3 שבועות שלמים של געגוע . 
ובעיקר אני שמחה שהלכתי , ולא ויתרתי לפחדים שלי ... 
.. 
. 
שאפילו לי הם נשמעים חריגים אבל מוצדקים . 
אני מנסה כל דבר , טועמת מהכל ולא מוותרת על שום מדרגה , בדיוק כמו שציירתי על הבריסטול . 
" האמת באנרוקסיה " . 
שירי . 
