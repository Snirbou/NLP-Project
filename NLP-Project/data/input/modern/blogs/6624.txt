דבר לא משתווה למקלחת של הבית , לארוחת ערב בבית , למיטה החמה , לחדר , למשפחה . 
אין כמו להיות בבית כל יום , כשעוד יש שמש בחוץ . 
שש וחצי בערב לפשוט את המדים , מקלחת זריזה , מחשב , טלויזיה , מדי פעם להיפגש עם מיכלי בקניון או לצאת עם אמא לסיבוב קטן בעיר . 
כאילו הצבא הוא עוד איזה עיסוק לשעות הבוקר . 
אני לא בדיוק יודעת מה גרם לזה ומי היה האחראי לזה שאני אעבור מבסיס סגור לבסיס פתוח , אבל זה הדבר הכי טוב שיכול היה לקרות לי . 
אני זוכרת שכבר אז , בסוף הקורס , הסתכלתי סביבי ובמעין חוסר נוחות כזאת עברה לי בראש מחשבה מרירה ש - וואלה , אני לא רואה את עצמי מעבירה פה את השירות שלי . 
ויום אחרי זה נודע לי על השיבוץ המחודש שלי . 
הסתדרתי כל כך . 
אני פשוט נהנית שם בצבא . 
טפו טפו טפו שיישאר ככה . 
אין על המפקדים שלי , אין על האנשים שאיתי ואין על התנאים שלי . 
אבל עדיין , משהו מרגיש לי כמו בזבוז זמן . 
מגיעה הבייתה ואכן מתקלחת - מחשב - טלויזיה - לישון כמה שעות טובות . 
אבל מה , מה חוץ מזה ? 
אני מרגישה שהחיים שלי מתבזבזים . 
מצד אחד , הרי ברור שכרגע החיים זה הצבא , ומצד שני , העולם עדיין פתוח בפניי היות ותנאי השירות שלי הם כמו שהם כיום . 
אבל אני לא רוצה לעבוד , אני לא רוצה תחביב . 
אני רוצה אותך . 
ואם לא בדיוק אותך ספציפית , אני צריכה מישהו אחר . 
אחרי שנה וחצי של מערכת יחסים [ שפשוט מדהים איך היא נשכחה ממני כלא הייתה ] , אני מבינה כמה חסר לי בחור בחיי , חבר . 
כמה חסר לי לדעת שיש לי מישהו , מישהו אוהב אותי , רוצה אותי , חושב עליי . 
בכל הזדמנות הוא קיים שם בשבילי ומחכה לי . 
כמה להיות איתי ולהיות בחברתי . 
נעים לו איתי . 
אני לבד כבר כמעט חודשיים , ובתוך ה " לבד " הזה היה מישהו במסיבה , אתה ועוד כמה מחזרים מסביב , שגרמו לי להרגיש כמו מלכה לכמה ימים . 
אתה . 
זה התחיל מזה שפתאום התיישבת לידי ברכבת וגילינו שיש לנו מה זה רקע משותף . 
המשיך בזה שמיד הבנתי שאתה מוצא חן בעיניי . 
לחפש אותך בעיניים בכל בוקר ברכבת , להרגיש איך כל הגוף שלי מתרגש כשאני מוצאת אותך . 
שיחות מבויישות כאלה . 
שעה וחצי טהורות שלנו כשפיספסנו ביחד את הרכבת . 
עם השיחה ההיא שהבנת שאני נחשקת ואשכרה הרגשתי איך משהו בך נדלק לגביי . 
ואז כשאזרתי אומץ ושלחתי לך מייל שאני באה לשבת אצלך במשרד . 
המייל שלך כתגובה " תבואי עכשיו , אני מחכה לך " שהמיס אותי לחלוטין . 
משחקי מבטים וחיוכים מזמינים . 
כשביקשת ממני את המספר ואני הרגשתי איך ערימה של פרפרים נולדים בתוכי . 
לא יצאת לי מהראש אף לא לרגע . 
כשביקרת אותך בעבודה , ושלחת לי הודעות חמודות ומקסימות מיד אחרי . 
" מחכה לראותך שוב " . 
כשהלכתי עם הבנות לקבל אישור עליך , ו - " הוא לא הוריד ממך את העיניים " . 
כל התקופה הקצרה והמושלמת הזאת שברור לשנינו שמשהו יקרה וזה רק עניין של זמן עד שמשהו באמת יקרה . 
כשצלצלת אליי בשבת בערב ויצאנו . 
ושילמת . 
והחמאת לי . 
כשיצאנו עם החברים שלך וחיבקת אותי ובסוף התנשקנו אצלך באוטו . 
נשיקה קצרה כזאת . 
ומאז ? 
זהו . 
התחיל כל כך טוב , כל כך מבטיח וברגע השיא זה נגמר . 
לעזאזל , מה השתבש ? 
קיבינימט , מה הלחיץ אותך , הפחיד אותך , גרם לך לשנות את דעתך ? 
מה כבר היה לא בסדר ? 
ואני ניסיתי . 
יזמתי , וכשלא זכיתי לשיתוף פעולה החלטתי לוותר . 
באמת ויתרתי . 
מסננת לעצמי כל הזמן כמה שאתה אידיוט , וכמה שההפסד שלך . 
אבל זה גם כל כך הפסד שלי . 
ופתאום אתה שואל אותי לאן נעלמתי . 
כן , אני נעלמתי . 
אני כבר לא יודעת . 
מצד אחד , ברור לי שזהו , שלא יהיה כלום . 
יהיו הסיבות אשר יהיו , אני מניחה שהן תמיד יישארו אצלך ולא אדע מהן לעולם , אתה שינית את דעתך . 
אני לא אזום , אם באמת אי פעם יקרה משהו , לא אני אגרום לזה . 
מצד שני , משהו בי מסרב באמת להאמין שזהו . 
משהו בי עוד מאמין שישי סיכוי . 
שזה לא באמת הסוף . 
נשאר בתוכי עוד איזה פרפר אחד , חלש וקטן , שאני עוד קצת מטפחת בנאיביות וטיפשות . 
אולי עוד כן יהיה . 
מתה שתחזור בך , " שתחזור על ארבע " . 
שמתישהו תסתכל עליי , תחשוב עליי , שמישהו יגיד לך מילה טובה עליי , ופתאום תתפוס את הראש ותגיד " יא אללה , אני טיפש , איך אני מוותר עליה ? 
! " . משהו בי מת , ממש מת , שתצלצל , שתשלח איזו הודעה , שתפתיע אותי פתאום עם קשר . 
אני מתאפקת שלא לשלוח לך איזו הודעה בעצמי . 
אני משתגעת . 
חושבת עליך עדיין , מקללת אותך , מתמוגגת מכמה שאתה יפה בעיניי . 
מדמיינת אותנו כזוג . 
מקווה שכן יהיה . 
בבקשה תחזור בך . 
בבקשה תרצה אותי . 
אני לא בוכה , אבל מתייסרת . 
