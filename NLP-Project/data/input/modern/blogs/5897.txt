אני עדיין מישהו שחושב בעיקר על העתיד והעבר , ולא ההווה . 
אתמול עשיתי רשימה של דברים שאני מתכנן להשיג בשנה העשרים לחיי . 
את הדברים הכמותיים שברשימה - " לצבור חמש שעות במושב הימני של מטוס קל " , " להגיע לגיל עשרים עם x כסף " , " לפרמט את המחשב ואז לשפר לתמיד את אופן השימוש בו " , " לבצע לחדר שלי מטא - סידור " - אני יודע שאוכל להגשים , אני יודע שאכן אגשים - פשוט כי אלו דברים שאני יודע כיום איך לעשות , ולכן , אם ארצה , פשוט אלך ואעשה . 
אבל יש ברשימה עוד כמה דברים : " להמשיך במגמת מציאת האיזון הנכון בין מה שאנשים חושבים עליי לבין מה שנכון אובייקטיבית - אינדיווידואלית " ( אבל איך , אבל רק איך ... 
.. 
. 
? 
! 
) ; " לחלק יותר טוב את הזמן שלי , במיוחד בכל הקשור לשעות הפנאי " ( העובדה שאין לי מושג כיצד לעשות זאת - או שיש לי , ואני חלש מכדי לבצע זאת - היא אחד הגורמים הראשיים לדכדוך שתוקף אותי בכל פעם שבה אני חוזר הביתה מהצבא ) ; סוג מיוחד ומזוויע של הרגשה רעה תוקף אותי כשאני חושב על העובדה , שכיום אני יותר פיטר קיטינג מאשר כל דמות אחרת ב " כמעיין " . 
ומדוע אני כזה ? 
כי אני מסתכל כל הזמן כיצד אנשים אחרים פועלים , ובמיוחד מה הם משיגים ביחס אליי - וכשאני רואה את הפער , זה מטריד אותי , וזה לא משהו שהיה צריך להטריד אותי אילו היתי אדם טוב וחזק ... 
.. 
. 
אני כל הזמן אומר לעצמי שאני צריך רק להיות טוב , נקודה , להיות טוב אובייקטיבית , לא טוב ביחס לסובייקטים אחרים , אבל היא לא עובדת , האמירה הזו , היא לא עובדת ... 
.. 
. 
ואני יודע שהיא יכולה לעבוד ... 
.. 
. 
אבל אני לא רוצה מספיק ... 
.. 
. 
ואני לא יודע כיצד להביא את עצמי לכדי מצב רוח תמידי בו אני כל הזמן ארצה מספיק חזק , בלי נפילות ב - DC , בלי רכבת ההרים הרגשית הזו שממנה אני לא מסוגל להשתחרר ... 
.. 
. 
ואני יודע שזה לא רק הורמונלי , באמת שלא . 
זה קשור להיותי אדם מטיפוס האופי הארור המכונה " דרמטי " . 
לא מומלץ . 
מה שממש מעצבן הוא שכתיבת קטע זה כאן לא מקילה עליי , היא רק מכבידה עליי . 
לראות את הכל מול העיניים ... 
.. 
. 
ומה שממש ממש ממש מעצבן , הוא שאת הדברים הטובים שאני כן עשיתי ועושה , אני משכיח מעצמי , מנסה בכל הכוח להדחיק - רק כדי שאוכל לבקר את עצמי , ולבקר ולבקר ולבקר , בשם השאיפה לשאת על כתפיי את גורלי , להיות אדם ישר והגון , כזה שאחראי לכל דבר שקורה לו - אבל למה אני מנסה לא להיות אחראי גם לדברים הטובים שאני חוללתי בשתי ידיי ( וקיימים גם קיימים כאלו דברים ) ? 
! 
למה אני לא יכול ליהנות , למה אני כל כך אלטרואיסט של הקרבה בשם העבודה , המאמץ ויצירת הערכים ( כמובן ששלושת המושגים הללו לעולם לא יוכלו להיות קשורים לאלטרואיזם , אבל אצלי , איכשהו , הם כן ) ? 
ואני גם יודע שאני חייב איכשהו לעוף מהבית הזה כבר ... 
.. 
. 
אבל לכל הרוחות , זה חייב לעלות כסף ... 
.. 
. 
כי אם כבר מדברים על אלטרואיזם , האלטרואיזם הגדול ביותר שאני נוהג הוא כלפי המשפחה שלי , באי אמירתי להם את האמת על כל כך הרבה נושאים , בכך שאני מגן עליהם מפני הידיעה מי אני בכלל ומה עבר עליי בארבע - חמש השנים האחרונות ... 
.. 
. 
ואני יודע טוב מאוד שגם בשנה העשרים לחיי אני לא אגיד להם דבר מכל זאת ( אלא אם יתרחש איזה טוויסט יוצא דופן ) , ואני לא יודע אם זה יותר בגלל שאני אוהב אותם , או יותר בגלל שאני אדם ישר והגון בתחום הסחר בערכים , היודע שתהיה זו כפיות טובה - בהתחשב בעובדה הפשוטה שהם מספקים את צרכיי הגשמיים . 
" פיצול אישיות " היא הגדרה לא טובה ולא נכונה . 
אני אינדיווידואל אחד בעל מוח אחד וגוף אחד , ואני לוקח אחריות על כל המעשים שלי ( אם כי לא על כל המחשבות שלי , לא ממש ) . 
" רגעים של חוזק ושל חולשה " היא הדיאגנוזה הנכונה למקרה שלי . 
המאבק שמתחולל בתוכי הוא לא בין הטוב לבין הרע ; הוא בין הטוב לבין הנייטרלי , הריק , הלא - פועל , המתגונן ; הוא לא בין הרורק לבין הטוהי ; הוא בין הרורק לבין הקיטינג . 
דבר אחד אני יכול להעיד על עצמי שאני באמת ובתמים לא עושה , וזה פוגע בזכויותיהם של אנשים אחרים . 
אבל אי - פגיעה - בזכויות צריכה להיות מובנת מאליה , ולכן היא לא טוב , היא נייטרלי ( הנה עוד משפט של ביקורת עצמית ; אלא שהוא , במקרה , גם נכון ) . 
רק היצירה היא הטוב . 
כך שאני לא אדם רע , ואני יודע זאת ; אבל נכון להיום , אני גם לא אדם ממש טוב . 
אני למעשה ציפיתי היום שיתנו לי משהו - לא מתנה גשמית , סתם יחס - ליום ההולדת . 
ואם זה לא קיטינגי - לצפות לקבל ערכים רק בגלל שכדור הארץ השלים מספר שלם של הקפות סביב השמש מאז שנולדת - אז מה כן ? 
! 
אני סתם דרמטי , אני סתם דרמטי , אני סתם דרמטי . 
אני לוקח כל דבר לקיצוניות , וזו , בפשטות , הבעיה כולה . 
אני חייב ... 
.. 
. 
אני פשוט צריך , אולי , לנהל רשימה בפנקסים שלי , רשימה של כל דבר טוב באמת שאני עושה . 
לא למדתי את כל מה שלמדתי בשנה האחרונה על המציאות ועל החיים בתוכה , כדי להיות מישהו שחושב שהעבדה עצמית והלקאה עצמית - ואז גם , לאחר מכן , דרישה עצמית לעוד יותר עבודה , כי " אני לעולם לא מספיק טוב " - הן דבר חיובי . 
אבל אני באמת צריך ליצור יותר . 
באמת באמת . 
ואני צריך - אני רוצה - להיות חזק , קשיח , קשוח , אמין , יציב , פועל למען האמת והצדק היחידים שישנם , יודע מה לעשות בכל מצב , יוצר - אלו המילים , במיוחד " קשיח = אמין = יציב " ו " יוצר " , שסביבן נסוב הכל בשבילי , האיש הדרמטי , שהחליט לשאת את גורלו על כתפיו - אבל כנראה שהשתוחח יותר מדי ועכשיו נטילת גורלו לוחצת לא רק על כתפיו , אלא גם על אחורי מוחו , איפה שחלק מהחיווטים העצביים האחראיים על רגשות נמצאים . 
ה " ברכה " " מזל טוב " היא " ברכה " מטומטמת . 
אבוי לאדם הצריך מזל כדי שיהיה לו טוב . 
האדם הוא אלוהים - כל אדם של עצמו - ואו שהוא דואג להיטיב עם חייו או שלא . 
אבל , מה שכן , האדם - אני , לפחות , יודע מעצמי - אינו מושלם ( ואני לא מכיר - ולכן לא יכול להעיד , אמפירית , שקיים - אדם מושלם ) . 
ולכן , כן , קיים כזה דבר " מזל " ; ולכן אני חושב ש - benevolence הוא ערך ... 
.. 
. 
ואני לא יודע כמה זמן יקח לי לסלוח לעצמי על שכתבתי את המשפט הזה . 
אבל הוא נכון , כי אני לא חושב שאדם שטועה מעט - עם דגש ממש ממש גדול על המעט - הופך אוטומטית לאדם רע ... 
.. 
. 
מנקודת מבט פּיוּריסטית , כן , כל טעות היא רעה , אבל האדם הוא מכלול , הוא אמנם סך - כל מעשיו - אבל רגשותיו בכל רגע נתון הם מה שהם , ולא " סך כל מעשיו " , ומעט טעויות לא מצריכות , לדעתי , להתייחס לאדם בחוסר טוב - לב גמור , כפי שיש לעשות לאדם רע באמת , כשבאים לשפוט אותו אובייקטיבית . 
הו , הפסקה הזו היא חטא גדול . 
לא פלא שברגע אחד של קצת יותר הבנה של מה טוב , סיימתי את הרשימה של הדברים לעשות בשנה הקרובה , במשפט " לחיות את הרגע ככל שאפשר " . 
הכי קל ופשוט לתאר מצבי רוח באמצעות שירים . 
אל מול הזוועות שאנו צופים בהן היום בשידור חי משארם א שייח ' - אל מול הזוועות הדומות שראינו לפני יומיים ולפני שבועיים מהעיר האדירה לונדון - אחד יכול רק לחשוב : " אז האל קעידה האלה , ותת - הארגונים שלהם , נמצאים בכל מקום , לא ניתנים לגילוי כמעט בכלל , ויכולים פשוט לבצע כמה פיגועים שהם רוצים , בזמן ובמקום שיבחרו " . 
והתשובה היא : נכון . 
אז מה צריכה להיות דרך ההתמודדות של אנשים רציונליים במערב מול העובדה המעצבנת , המרגיזה , הכמעט מייאשת הזו ? 
כמובן , יש להמשיך ולהילחם ( מהאוויר , מהים ובאמצעות כוחות מיוחדים - לא באמצעות כוחות יבשתיים עצומים ) פיזית בטרוריסטים , במטרה להפסיק את קיומם - אלא שהדבר הזה לא כל כך קל , כי הטרוריסטים פשוט מסתתרים היטב . 
אך אתמקד באספקט אחר של העניין . 
לדעתי , הדרך צריכה להיות לספוג - ולהמשיך לחיות בדיוק אותו דבר . 
להמשיך לבלות ; להמשיך לטוס ולנסוע באוטובוסים ; להמשיך ולהילחם בממשלות מושחתות שפוגעות בכל אדם טוב , כל יום , בודאי יותר מהסיכוי שהוא יפגע בפיגוע של אל קעידה ; להמשיך לאהוב ולעשות אהבה ; בקיצור , פשוט להתעלם ממה שהטרוריסטים עושים - ככל שהדבר נוגע לחיי היום יום שלנו . 
זה יהיה הנצחון האמיתי , כי לאל קעידה לא אכפת מעשרות ההרוגים בשארם א שייח ' הבוקר : אכפת להם מהפגיעה בכלכלת מצרים , מהשינוי באורח החיים של כל אדם שהושפע מהפיגוע , ובעיקר מהפחד שהם שואפים שיחוש כל אדם בעולם המערבי , ומהאופן שבו הוא יחיה פחות טוב בגלל הפחד הזה . 
חשוב לזכור שאל קעידה ניצחו בגדול אחרי ה - 11 לספטמבר . 
תעודות זהות לאומיות בארה"ב ובבריטניה ; בדיקות מזעזעות בטמטומן בנמלי התעופה ; הגבלות על התעופה הכללית ועל סוגים אחרים של תחבורה ספורטיבית ; ה - Patriot " Acts " על המעשים הטיראניים הקיצוניים שהם מאפשרים ; עוד ועוד חוקים פטרוניים , מסוגים שונים ומשונים , שהונחתו על ידי פוליטיקאים פופוליסטיים - אלו רק חלק קטן מהתוצאות של שרשראות הפיגועים שאל קעידה והארגונים המסונפים לה ביצעו מאז תחילת המאה הנוכחית . 
בני האדם שמתו הם יקרים וחשובים - אבל אופן חייהם של החיים הוא חשוב עוד יותר ! 
מי שחושב אחרת , הרי הוא מקדש את המוות על פני החיים - בדיוק כמו הטרוריסטים . 
הנצחון הגדול והמר של הטרוריסטים הוא לא תוצאת מעשיה של אל קעידה . 
הוא תוצאת מעשיהם של בעלי שררה וכוח טיראניים , משמידי - חיים בפני עצמם , שרק חיכו להזדמנות " מתוקה " כל כך להנחית כל כך הרבה חוקים אירציונליים מגבילי פרטיות וחירות . 
אבל כל החוקים והמעשים הרעים הללו של הממשלות ושאר מפעילי הכוח השרירותי , לא היו יוצאים אל הפועל אלמלא התמיכה העממית של ההמונים במערב , ההמונים שמפחדים , שחושבים איפה אורב להם המוות במקום לחשוב כיצד לחיות את החיים , שמעודדים את הממשלות להזניק כל מיני הגבלות ארורות על ההנאה והטוב . 
מסתבר שאי אפשר , ולו רק מבחינה טכנולוגית גרידא , לתפוס את כל המפגעים בדרכם להשמדה . 
ההגבלות הארורות הנ"ל לא הצליחו ולא יצליחו לעצור את אל קעידה או למנוע את הפיגועים ; הבוקר היתה עוד הוכחה לכך . 
כל שהן עושות הוא רק לקחת את העובדה שמדי פעם נרצחים מאות בני אדם בפיגוע - ולהשתמש בה כדי לרצוח חלק גדול מחייהם של מיליארדי בני אדם . 
בעקבות נצחון כוחות השחור במשפט Kelo v . 
New London , במסגרתו נבזז מאישה תמימה הבית שלה , כדי שיוכל להינתן למישהו שישלם יותר מסים לעיריה המקומית - נתקלתי היום במיזם נפלא שמטרתו להילחם במקרי ה - eminent domain בכל רחבי ארצות הברית , ושכבר רשם לזכותו כמה הצלחות . 
כל הכבוד לאקטיביסטים הללו , ומי יתן שרק יראו כמה שיותר הצלחות בפועלם הברוך . 
לא , זה לא ישנה את התמונה הגדולה ; כן , האמריקנים רגילים להישדד ולחיות במדינה סוציאליסטית מאז 1913 , ולא נראה שאכפת לרובם במיוחד ; אבל הרי כל אדם הוא עולם ומלואו , ואפילו מקרה אחד של אמריקני שהבית שלמענו עבד שנים רבות , לא ילקח ממנו , הוא עדיף . 
ביום שבת האחרון ישבתי בבסיס ועשיתי את עבודתי . 
תוך כדי כך , שוחחתי עם אחד האנשים האחרים בחדר , מילואימניק שהוא פשוט בן אדם זהב . 
הוא אדם תאב ידע , גאון מחשבים וגם מבין בתחום העיסוק הצבאי שלנו כמו שאני היתי מייחל להבין כשאשתחרר בתום שלוש השנים . 
הקיצר , דיברנו על הא ועל דא , על כל מיני נושאים שמעניינים את שנינו , ולפתע - כשדיברנו על לוויינים או על טילים ( או על שניהם ) - הוא אמר " אה , ראיתי שיגור בשבוע שעבר ! 
" . 
הוא סיפר , שהלך לתומו ברחוב עם החברה שלו , ולפתע הבחין בשמיים בחפץ שמטפס אל - על . 
תחילה חשב שזה מטוס , אבל אז הוא ראה , כדבריו : " פצ'יו ּ , שלב ראשון נופל ! 
פצ'יו , שלב שני נופל ! 
" ( והוא ליווה את זה בתנועות ידיים והכל ... 
.. 
. 
( - : ) . מה שהוא ראה היתה התרוממתו של רכב שיגור לחלל מדגם " שביט " , שהמריא מפד השיגור בין דיונות החול של בסיס חיל האוויר פלמחים , ב - 12 לחודש . 
מסתבר , שכל אדם בגוש דן יכול היה לראות את ה " שביט " מטפס לו אל החלל החיצון , בדרכו להציב שם מטען מסווג , שיכולת נשיאתו משופרת . 
אוף , עדיין לא יצא לי לראות טיל בליסטי ו/או רכב שיגור לחלל בטיסתם . 
זה פשוט משהו שאני חייב לראות מתישהו , ושיגורים מתוך הארץ שלך , ביום לא מעונן ביולי , הם הזדמנות טובה - שהוחמצה הפעם . 
