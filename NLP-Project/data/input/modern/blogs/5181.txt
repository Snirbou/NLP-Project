תקופה חדשה . 
בעוד כמה ימים אתחיל לעבוד במקום החדש ואשאיר מאחורי 3 שנים של זכרונות ממקום העבודה הנוכחי . 
לא יודעת עדיין איך לציין את ה " ארוע " . 
היו אנשים ש " נעלמו " ממקום העבודה בלי לציין את העזיבה בצורה מיוחדת , אחרים עשו מסיבת פרידה והיו כאלה שהביאו עוגה או כתבו מכתב פרידה . 
אני כל כך שונאת אנשים צרי עין , שלא יודעים לפרגן גם כשזה לא " על חשבונם " . 
אני מקוה שיהיה לי נחמד שם . 
הייתי במשרדים 3 פעמים , פעמיים לראיונות ומבחנים ופעם שלישית לדיון שכר . 
האוירה שם נעימה , האנשים נראים נחמדים , אבל זה חבורת זרים . 
אני צריכה להכיר בבת אחת 30 אנשים חדשים - זה המון ! 
התחלתי לחשוב על איך אני רואה את העתיד שלי ושאין לי מושג אם זאת העבודה שאני רוצה לעסוק בה כל החיים . 
אני לא יודעת אם יצא לי שוב לעשות טיול גדול של כמה חודשים - לעזוב את מקום העבודה , ולנסוע לטייל בידיעה שאני אצטרך להתחיל הכל מחדש . 
הבעיה היא שלא תמיד אני יודעת מה אני רוצה ... 
.. 
. 
תוך כדי שיחה , מוצאת את עצמי מנתחת את מי שיושב מולי , מסיקה מסקנות ולרגע מסתייגת מעצמי . 
" אם אין לך גליון ציונים זה סימן שעדיין לא סיימת את התואר , קורות החיים שלך לא מדויקים " הוא אומר לי ואני עוצרת את עצמי מלהרים גבה . 
המקום מוזר משהו , האנשים טיפוסים אחד אחד . 
מנהלת כח האדם ראיינה אותי ראשונה , לא עשתה רושם של בחורה חכמה במיוחד ומאוד לא לויאלית למקום העבודה . 
היא שאלה שאלות , עניתי ואז היא הוציאה מבחן ידע " מקצועי " ומבחן ידע " כללי " . 
שאלות הידע הכללי הצחיקו אותי . 
היא מראש הסתייגה מהמבחן , ואמרה שהמנהל חיבר אותו , תוך כדי הטחת ביקורת על הטיפוס שהוא ועד כמה הם לא מסתדרים . 
בהמשך היום היא התקשרה , אמרה שהממליצה שלי נתנה חוות דעת מצויינת ושאני מוזמנת לראיון נוסף . 
הוא משעשע . 
במקום לשאול מה החסרונות שלי הוא מרחיב על החסרונות שלו . 
אני חושבת שאם הוא טורח להזכיר את החסרונות שלו ולהרחיב עם דוגמאות , סימן שאותן תכונות אופי כן מפריעות לו . 
הוא שולח אותי לראיונות אצל שני אנשים נוספים . 
הם לא מדברים על נושא השכר . 
אם אני אעבור את הראיונות האלה יגיע ראיון סופי של משא ומתן על תנאי שכר . 
ענת התקבלה למקום העבודה ששתינו רצינו . 
אני שמחה בשבילה , כי היה לי ברור שהתשובה לגבי שלילית , אז לפחות שמישהי מאיתנו תהנה . 
זה קצת מקל עלי שהיא יצאה מהתחרות . 
לא היה לי נוח עם המצב שבו שתינו התחרינו על אותן משרות . 
מצד אחד , העבודה שהייתי בה היום בראיון יותר מעניינת , מגוונת ויש בה לאן להתקדם . 
מצד שני , אני אצטרך לנסוע אליה חצי שעה במקום ללכת 10 דקות ברגל למקום שענת מתחילה לעבוד בו . 
אותן שעות עבודה , כנראה שאותו שכר ( בהנחה ששתינו נקבל את הסכום שאנחנו מבקשות ) . 
אני תמיד טוענת שהכל לטובה ובהרבה מובנים עניין בעבודה שווה יותר מנוחות בהגעה לעבודה . 
הפעם ידעתי בדיוק לאן ללכת ואיך הפרוצדורה עובדת . 
תוך כדי המתנה לרופא יצא לי לחשוב על איך זה ששוב בחרתי ללכת לבד וגם כשבונבון התקשר אחר כך והציע לבוא סרבתי להצעה . 
לא נעים להיות בבית חולים , אבל נתקלתי בכל מיני אנשים , עם סיפורים מעניינים . 
עד שלא קורה משהו אני לוקחת את הבריאות שלי כברורה מאליה . 
מסתבר ששום דבר לא ברור מאליו . 
חזרתי הביתה עם שאלות לעצמי - למה אני בוחרת להתמודד עם מקרים כאלה לבד ? 
למה אני מחכה למצב שבו אני סובלת עד שאני פונה לקבל טיפול ולא ישר הולכת שיטפלו בי ? 
מאיפה הגיעה הרתיעה הזאת מרופאים ? 
יום ההולדת שלי מתקרב . 
החלטתי לעשות רשימת מתנות מראש , כדי שלא ייווצר שוב מצב שאני לא יודעת מה אני רוצה . 
אני מקווה עד אז להתמקם בעבודה חדשה ולחסוך כסף כדי לרכוש לעצמי מתנה - חופשה , אם לא בחו"ל אז בארץ . 
אמצע שבוע ... 
.. 
. 
תחילת אוגוסט ... 
.. 
. 
לאן נעלם הזמן ? 
