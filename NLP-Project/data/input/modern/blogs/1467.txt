שונאת את טקסי יום הזכרון . 
עכשיו יצאתי מהמקלחת . 
לפני שנכנסתי הוצאתי מהארון שרוואל , חולצת טריקו , ואז הגיע השלב לקחת תחתונים . 
התלבטתי בין כאלה עם פסים , לבין חלקים . 
לבסוף לקחתי את החלקים בתירוץ ש"עם השניות אני בטח אכשל מחר במתכונת " . 
עכשיו שאני חושבת על זה , אין לי מושג איך הגעתי לזה ולמה . 
[ נסתרות דרכי המח ? 
] אתמול היה יום קצת מוזר . 
הייתה מתכונת בספרות . 
כתבתי בסביבות ה - 10 וחצי עמודים ( וזאת לאחר שנאלצתי למחוק תשובה כמעט שלמה באורך של כעמוד לאחר שנזכרתי שבעצם שאלו על הביקורת של הספר , ולא על המסר ) . 
המתכונת נסתיימה ב - 12 בצהרים . 
בדרך כלל בימים הארוכים יש הסעות גם ב - 1 וחצי . 
אז אמרנו , הילה , נטלי ואני , שזה לא נורא להשאר עוד שעה וחצי , וחיכינו . 
בסביבות אחת נטלי הזכירה לנו שבימי ראשון ההסעות מגיעות בכלל ב - 2 וחצי ולא ב - 1וחצי . 
התאכזבנו והמשכנו לחכות . 
הצטערנו על שלא לקחנו טרמפ לים וזהו , כמו שתכננו לעשות . 
מסתבר שנדפקנו . 
סנדרה , האחראית על ההסעות לא ידעה שי"ב מגיעים לביצפר , ולא שלחה לנו הסעה . 
אז בלית ברירה נשארנו לחכות עד ל - 3 וחצי . 
באסה . 
באוטובוס ישב לידי איזה ערס ובהה בי כל הדרך . 
אני שמעתי מוזיקה , וברגע שהבחנתי בו , שלחתי לו פרצוף זועף ותוקפני ( כהרגלי להיות גועלית לערסים . 
זה בא לי בטבעיות .. 
. 
) . 
הוא הבין את הרמז והפסיק . 
אחרי כמה דקות הוא התחיל לדבר אליי . 
מסתבר שבנוסף להיותו ערס , הוא כנראה גם היה עיוור , כי האוזניות של האמפי 3 שלי לא לגמרי שקופות ... 
.. 
. 
הוא נגע בידי קלות ולאחר שראיתי את שפתיו נעות , השתכנעתי להסיר אוזניה אחת מהאוזן . 
הודיתי שלא שמעתי מילה ממה שאמר והוא חזר ( אולי בפעם השלישית ) על דבריו , במבטא קצת גרוני ובנימה מעצבנת שאופיינית לערסים : " שמעי , אני דופק שינה , תגידי לי כשנגיע ! 
" זרקתי לו פרצוף תוהה והנהנתי . 
מעניין מה הוא ניסה להשיג בכך , בעיקר לנוכח העובדה שיש עוד כ - 10 דקות עד שמגיעים , ובזמן הזה הוא בטח לא יירדם ... 
.. 
. 
האדיוט הזה , גם התיישב לידי וגם הציק . 
בנוסף לכל , הוא עוד אכל פסטרמה לפני ! 
[ את זה הבנתי לפי הריח שיצא לו מהפה . 
מילא לאכול פסטרמה , אבל הוא ערס , עוד לא התרגל לכך שאסור לו לפתוח את הפה בנוכחות אנשים ? 
) בסביבות אחה"צ כאשר חזרו ההורים מהעבודה , אמא הציעה ללכת לאכול פלאפל בחדרה . 
אז נסענו לחדרה . 
אחר כך הוחלט שזה טיפשי לנסוע עד חדרה רק בשביל פלאפל ולחזור הבייתה , אז נסענו לגן שמואל . 
אבא גם רצה לבדוק שם משהו .. 
. 
בזמן שאבא ואחי טיילו להם בין החנויות שרצו , אמא ואני נכנסנו לחנות נעליים . 
אמא לא אוהבת את נעליי הספורט הישנות שלי , והיא בערך כופה עליי לקנות חדשות . 
מהר מאוד נוכחנו לגלות שהדגמים מזוויעים , בלשון המעטה . 
כל נעל יותר זנותית או בומבסטית מהשניה . 
תיכף תצוץ פרסומת חדשה בטלויזיה : " חדש ! 
הנעלים שיאפשרו לרגל שלך לשחות בתוכן ! 
" או משהו . 
ואז עברנו ליד חלון הראווה של החנות התמימה הנושאת את השם : " גזית " . 
מה אני אגיד לכם , כשתרצו להשלים את תחפושת המוקיון לפורים , זה המקום . 
אני בדרכי לחנות הדיסקים הקרובה , גוררת איתי את אמא ולפתע מצלצל הטלפון שלה . 
ברגע שהיא מוציאה אותו מהתיק , הוא מחליט לשתוק . 
היא מכניסה אותו בחזרה לתיק , והנה הוא שוב מתחיל לצלצל . 
היא עונה , ומתחילה שיחה קצרה : " לא , לא . 
זה טעות , אין כאן נטשה . 
[ מתכוונת לנתק ] לא , ז - א - ת ט - ע - ו - ת . 
אין כאן נטאשה , נסה לשנות את הקידומת , אולי טעית . 
" טוב , טעות . 
בטח איזה זקן התועה בדרכו . 
אנחנו נכנסות לאיזה חנות גדולה מעוד סוג שאני לא אוהבת , ובמפתיע מוצאת שרשראות נחמדות . 
אבל הן גדולות קצת , אז אני מחליטה לא לקנות . 
הטלפון של אמא שוב מצלצל . 
היא עונה , ותוך מספר שניות תוכן השיחה הקודמת בערך חוזר על עצמו . 
אני מגחכת לעצמי , וממשיכה להסתכל על בגדים שלא הייתי קונה גם בשקל . 
עוברת דקה מאז הצלצול הקודם והנה שוב הטלפון של אמא מצלצל . 
" אדוני , אין כאן נטאשה ! 
תבדוק את המספר , בטח טעית . 
כן , כן . 
זו לא נטאשה , אין כאן נטאשה . 
תבדוק שוב " . 
( כמה סבלנות יש לאמא .. 
. 
) . 
לאחר מספר דקות מטלפן אליי אחי , ומבשר על סיום המסע שלו ושל אבא . 
אנחנו חוזרים הבייתה . 
כנראה שלאבא קשה לצאת מחנויות בידיים ריקות .. 
. 
הוא לא מצא את מה שרצה , אז קנה לנו שוקולדים , קרקרים שאני ואחי אוהבים , ומספר חטיפי " אגוזי " . 
יצאנו מורווחים . 
: ) חזרנו הבייתה בשלווה , שבעים ועם הרבה רצון לישון ( אני בעיקר ) , ולפתע מצלצל שוב הפלאפון של אמא . 
נחשו מי זה היה?J יש מחר מתכונת בספרות ועוד לא ממש התחלתי ללמוד . 
אתמול הייתה מתכונת בביולוגיה באורך של כ - 6 שעות ( מ - 9 וחצי ועד רבע ל - 3 בצהריים ) . 
סיוט . 
אחר כך נאלצתי לנסוע לכפר יונה כדי לצלם עוד ויז'ואלס לסרט גמר שלנו בתקשורת . 
לא רק שאין זמן ללמוד לספרות - גם כבר אין מקום במח להכיל את כל החרא הזה . 
שונאת בגרויות שצריך לשנן בשבילן חומר ! 
שונאת בגרויות בכלל ! 
ושונאת ביצפר . 
ואני תוהה למה אני מתלוננת כל הזמן . 
אולי כי זה טבעו של האדם . 
שונאת את טבע האדם ! 
אני חושבת שזו הפעם הראשונה , מאז הבנתי את משמעות השואה , שיום השואה עובר לידי מבלי שייגע בי . 
בשנה שעברה אני זוכרת שבכיתי מעט בטקס . 
ואולי הטקס היה עוד תירוץ להוציא את מה שבפנים . 
השנה , לא שלא היו טקסטים מרגשים בטקס , אלא שהטקסטים החוזרים כבר הפכו לקיטש שנועד רק לנסות להכניס את הקהל אל תוך האוירה השואתית ( ת.מ ) ושבאמת יכאב לו . 
לאורך כל הטקס חזרה על עצמה שאלה שצצה במחי - למה לעזאזל אנו צריכים להמשיך לזכור את השואה . 
אז נכון , זה מכלול של מעשיי זוועה שלא ניתן לתאר , או לקלוט או להבין , או מה שתרצו . 
אבל למה עלינו להתייחס אל זה ברצינות רבה שכזו ? 
הרי ממילא בעתיד , בעוד 20 שנה לפחות , כבר לא יתייחסו אל זה כל כך . 
ואם כן - אנשים הרבה פחות יעריכו את זה . 
עכשיו עוד יש ניצולי שואהואת ילדיהם - שעוזרים לנו להמחיש את המשמעות המרובה שנושאת עמה השואה . 
אבל כבר היום אפשר להבחין בנוער שנוהג לעתים קרובות לזלזל בשואה ולהוריד מערכה ומחומרתה . 
רבים הם הנערים המשתמשים בביטוי " שואה " כמן סוג של סלנג , או כדי לנסות לתאר מצב מסוים . 
כמובן ששום דבר מהמצבים שקורים לאנשים לא משתווים לשואה , אבל לעתים זו סתם צורת ביטוי שמשמשת הרבה נערים . 
דבר נוסף הוא הטלאי הצהוב . 
השימוש בו נועד כמובן כדי למשוך תשומת לבוגם הוא נעשה לרוב בידי הנוער . 
נכון שהנוער הוא לעתים חסר גבולות ועושה לא מעט מעשי קונדס , אבל גם יש גבולות שהוא פשוט לא מציב לעצמו . 
ואולי בעצם כאשר הוא יתבגר - יחזור ערך השואה גם עבור רוב הנערים שכעת עושים מזה צחוק . 
אבל באיזשהו שלב , בנקודה כלשהי , זה יפסיק להזיז גם למבוגרים והם כבר לא ייקחו את זה ברצינות רבה . 
משהו קרה , זה היה נורא ובלתי נשכח , אבל זהו , כמה אפשר להתייחס אל לאותול מאורע ? 
למה זה תורם מלבד זעזוע ? 
וכמה זה כבר יכול לזעזע ? 
בשלב כלשהו זה הופך ל " פאסה " ולסתם עוד משהו . 
זו לפחות דעתי , ויכול להיות שהגישה שלי מוטעית . 
עוד משהו שקצת הרגיז אותי היום בטקס , היה ההצגות שהכינו תלמידי י"א ( עליהם הוטל להקים את הטקס ) . 
בהצגות הם לקחו מצב , אחר מני רבים שקרו בשואה , וניסו להמחיז אותו.הם התלבשו בבגדים שלכאורה נראו כקרועים וזרוקים , והמחיזו את הקטע הנוגה שלהם . 
אישית , אני לא מבינה בשביל מה זה טוב . 
הרעיון להמחיז מצבים שקרו בשואה נראה דבילי ברמות . 
הרי ממילא השחקנים * לא * יודעים איך זה להיות בשואה , וזה היה נראה סתם מאולץ ולא קשור . 
אני חושבת שגם להצגות היה קשר לנסיון להכניס את הקהל אל תוך האוירה . 
בדרך כלל הצגות גורמות לקהל להזדהות וזה הרבה יותר מעניין אותו , מאשר סתם להקריא קטעים . 
אבל אם כבר עושים משהו ורוצים שהוא יהיה מכובד - למה להכניס קטעים דפוקים כדי למשוך את תשומת לבו של הקהל ? 
משיכת תשומת לב גם במחיר של רדידות וסתמיות - לא נשמע לי הוגן . 
עוד הערה שקשורה למקודם : כל עוד הניצולים עדיין חיים - לדעתי כן יש לטקסים הללו חשיבות - לתת לאותם ניצולים קצת כבוד , לאחר ההשפלות והקשיים שעברו . 
אבל אחר כך , עם כל הכבוד למתים - הם מתים . 
ואנחנו לא צריכים לסבול מזה . 
מאז ומתמיד הייתי בנאדם חברותי . 
אני זוכרת שעוד בזמנים שהייתי ממש קטנה ( גילאי 3 - 4 - 5 ) הייתי הולכת לילדים בגילי שהיו נראים לי מעניינים , והייתי שואלת אותם אם הם רוצים להיות חברים שלי . 
לא זכור לי שאי פעם קיבלתי סירוב , כי ילדים בכללם הם חברותיים ואוהבים . 
אז היינו חברים . 
ל - 5 - 10 דקות , לפעמים קצת יותר - עד שאחד ההורים האחריים היה מחליט שהגיע הזמן ללכת ומפציר בנו לבוא . 
זה היה קורה בגני השעשועים , בקופות החולים , בבתי מלון כשהתארחנו , ובעצם , בכל מקום ציבורי שיצא לי לפגוש בו אנשים וילדים . 
עד כיתה ג' הייתי מלאת חברים , וגם כאשר יצא לי לריב עם חברים , תמיד הייתי שולחת איזה חיוך , ואם זה לא היה עוזר , הייתי צוחקת . 
זה היה הקייס שלי . 
זו הייתה הדרך האולטימטיבית והיחידה , בעצם , להתפייס עם חברים באותם גילאים .. 
. 
כשהגעתי לכיתה ד' ועברנו לבית חדש במקום חדש , הרחק מהאזור הדביק של נתניה " הירוקה " , הסיפור כבר היה שונה . 
שם גם התלמידים בכיתתי היו שונים מכפי שציפיתי לפגוש . 
אז כבר התחילה היריבות הלא רשמית ביני לבין עוד תלמידה , שתמיד התנכרה לי והתחרתה עמי על כל מני דברים קטנים ומטופשים . 
היא התרגזה כאשר המורים ציינו את שמי לשבח , וחרצה לי לשון כאשר מורה זימנה אותה ללוח ולא אותי , ועוד כל מני דברים בסגנון . 
בהפסקות היא הייתה נוהגת להתגרות בי ולהסיט חברות משותפות שלנו נגדי . 
אני הייתי שקטה שלא יוצרת בלאגנים ומנסה " להפעיל כוחות " אלא פשוט נותנת לדברים לעבור הלאה ולצפות להמשך טוב יותר . 
רק שהיא לא הסתפקה בגישה כזאת , היא העדיפה לפעול והעיקר שלא אעמוד בדרכה . 
עד שהסיטה לגמרי שתיים מהבנות בכיתה שנחשבו ל " בריוניות " . 
הן המשיכו להציק לי גם מאוחר יותר . 
עברתי לא מעט בשלוש שנים הללו בביצפר שכה שנאתי . 
החברים הטובים שלי פתאום הפכו להיות נגדי , ונשארתי עם קבוצה קטנה של חברים . 
מאז נפגע באופן משמעותי הבטחון העצמי שלי והכושר ליצור לי חברים . 
כך הרשיתי לעצמי , שלא במתכוון , להיות סגורה ומופנמת גם בכיתות שאחריהן - ז' , ח' ו ט' ולא נפתחתי לסביבה . 
זה לא הפריע לי כל כך ב - ז' , ח' ו ט' כיוון שבמשך כל שלוש השנים הללו , הייתה לי חברה הכי טובה שבעינינו ובעיני כולם - היינו פשוט הצמד המשלים זו את זו . 
גם לה היה קושי בהתאקלמות מסיבה זו או אחרת , אבל היה לנו טוב ככה ביחד . 
לא לבד , והרחק מכל קבוצות התלמידים שבשכבתי שדי שנאתי . 
אז הסברתי את חוסר יכולת ההשתלבות שלי בחשיבה על רדידות האנשים שבשכבתי , ובגלל שאני לא כזאת המונית כמותם . 
מובן שהייתי מודעת גם לבטחון העצמי הדל שהיה לי באותם ימים , וכמה שניסיתי להעלות אותו - דבר לא עזר . 
בסוף כיתה ט' הודיעה לי חברתי הטובה כי היא מתכוונת לעבור לביצפר אחר בשנה הבאה . 
הידיעה הזאת דכאה אותי למדי . 
ידעתי שבלעדיה אהיה לבד לגמרי . 
שבהפסקות לא יהיה לי עם מי לבלות , וכשתנתבקש לעבוד בזוגות - כבר לא יהיה לי זוג ובכלל , היא תהיה חסרה לי . 
וזאת למרות שגם באותה תקופה שבכיתה ט' חברתי פגעה בי לא מעט ... 
.. 
. 
היא פשוט הייתה היחידה בשבילי . 
לקראת סוף כיתה ט' הכרתי בחור דרך האינטרנט , שלמרות שידעתי שדבר מה " קשר " שלנו אינו רציני - אהבתי את הקשר הזה , כי בכל זאת הייתה בינינו איזשהי התאמה . 
הוא נתן לי בטחון עצמי , אף על פי שהייתי מודעת לכך , בעוד התמדתי להכחיש , שהוא בסך הכל חבר וירטואלי . 
לקראת סוף החופש הגדול שבין כיתה ט' ל י' עברתי עוד משבר קטן . 
חששתי שללא חברתי , אהיה כלום בשכבה , ושאותה תלמידה שניסתה להתקרב אליי , אך בו זמנית גם נהגה לעקוץ אותי בדבריה - תמשיך להציק לי , ועכשיו כאשר החברה שלי לא תעמוד בדרכה - לא יהיה דבר שיעצור בעדה . 
יש לציין כי בכל אותו הזמן אותה תלמידה ניצלה את הרצון של חברתי להיות חלק מהחבר ' ה כדי להתקרב אליי ולהציק לי בדרכים " שקטות " , להוכיח לי שהיא יותר טובה ממני .. 
. 
( כך יצא גם שבהרבה מהפעמים חברתי שיתפה עמה פעולה ופגעה בי .. 
. 
דבר שנגד את החברות שלנו , ומאז היא התחילה להתערער ) . 
לא רציתי ללכת לביצפר , והיו לי שיקולים רבים האם לעבור גם כן לביצפר אחר , או להישאר באותו בית ספר . 
כבר אז התחלתי לפתח רצונות אובדניים כתוצאה מחוסר בטחון העצמי , ודימוי עצמי נמוך לעומת החברה , אך במקביל ידעתי שכאשר אני מתרכזת בעצמי ומתעלמת מהחברה - יש לי סיכויים גדולים להצלחה . 
מעולם לא שכחתי את מה שקרה בכיתה ה ', ואת החרם שנעשה עליי על ידי אותה תלמידה מכיתות ד' - ה ', ושברגע שצפצפתי על כולם והתרכזתי אך ורק בי ובלימודים - כאשר ראו כולם את הציונים הגבוהים שלי - פתאום כולם רדפו אחריי ורצו להיות חברים שלי . 
אפילו אחד מהכיתה הציע לי חברות , דבר שלא קרה הרבה בשכבה שלנו . 
הרבה מהבנות כעסו " והתמרדו " לדרישותיה של אותה ילדה , וזו שנאה אותי יותר מתמיד .. 
. 
כך שגם באותה תקופה שבין ט' ל - י' ידעתי שגם אם אהיה לבד - אני לא צריכה חברים מבית הספר . 
בכל מקרה היו לי חברים מהבית ספר הקודם , שעוד שמרתי איתם על קשר .. 
. 
לא עבר הרבה זמן מתחילת הלימודים של כיתה י ' , ותוך כחודשיים מצאתי את עצמי בתוך קבוצת חברים קבועה . 
אני חושבת שזו הייתה תקופה בחיי שאני בהחלט יכולה להקצין ולתאר אותה כמאושרת . 
היה אמנם קצת עומס בלימודים , אך בעזרת החברים החדשים שרכשתי , למדתי כי לימודים הם לא הכל , ומאז התחילה תקופה חדשה שבה כמעט לא למדתי למבחנים , הייתי פה ושם מבריזה משיעורים - ובאמת נהניתי . 
לא כי גררו אותי , אלא כי פתאום הבנתי דברים נוספים . 
שחברים זה לא פחות חשוב מכל דבר אחר . 
וגם אם הייתי מקבלת 70 במבחן - לא הייתי עושה מזה סיפור , וזה לא היה מעכיר את מצב רוחי במידה ניכרת . 
אני רק זוכרת שממש נעצבתי כשנכשלתי לראשונה במתמטיקה . 
אבל בסך הכל זו באמת הייתה תקופה כייפית עבורי . 
בכיתה י"א כאשר האינטיפאדה הייתה בעיצומה וכשבכל יום שמעתי על אנשים שמתים - אז התחלתי באמת לקבל ולהבין את המשמעות של מותו של דוד של אמי ( שהייתי פוגשת אחת לשנה ) ושל מורתי ללשון ולספרות , ז"ל . 
במקביל , גם בבית היו בעיות , כאלו ואחרות , וגם תקופת הלימודים הלחוצה - כל אלה העצימו את תחושת הדכדוך שאפיינה אותי יותר ויותר עד שלקראת סוף השנה התחלתי כמו לאבד קשר עם המציאות . 
מעבר למחשבות האובדניות שמלאו את מוחי , הלאות הנפשית , והדכאון עצמו - התקשיתי גם בעשיית דברים פשוטים . 
אז גם התחילו הזיות לבוא לתקופה קצרה , ללכת , ולשוב בחזרה . 
התחלתי לפקפק במציאות של כולנו , והאם הדברים שקורים באותו רגע - קורים באמת , או שמא רק בדמיוני הם קיימים ? 
גם לא הייתי בטוחה בעניין החברים שלי . 
פתאום כל דבר קטן שמישהו מחבריי עשה או אמר - פגע בי . 
לעתים היו אלה דברים שבמצב רגיל לא הייתי מתייחסת אליהם אפילו , אבל באותה תקופה זה היה נראה כאילו כולם פועלים לרעתי ורק מנסים לפגוע בי בכל דרך אפשרית . 
שוב הייתי לבד בלי אף אחד . 
ותחושת הבדידות התעצמה כאשר האנשים שמסביבי נראו כמו סתם בובות צעצוע , לא אמיתיים ולא ממשיים . 
הכל העיד על היותי לבד בעולם האכזרי והמנוכר והותיר אותי בודדה , כמעט רשמית ( לפחות בפני עצמי ) . 
לצערי גם היום , כשאני מרגישה את נוכחות הבגרות והבשלות שלי לחיים לצדי , אני חשה בבדידות מסוימת . 
הפעם מזוית קצת שונה . 
היום אני יותר מרגישה שאנשים ממש חיים לפי אינטרסים שלהם , ומה שמנוגד לאותם אינטרסים - מחוץ לעסק שלהם . 
לפעמים אני מרגישה יחס כזה גם מצד החברים הקרובים לי . 
לא בדברים משמעותיים , אבל אני עדיין מרגישה שהם קיימים . 
כאילו שעשוי לבוא היום בו הם יהיו מסוגלים לבגוד בי . 
אולי זו אפילו כפיות טובה מצדי , כי אם אני חשה בסכנה הזאת , זה בעצם אומר שאני לא לגמרי בוטחת בחברים הקרובים שלי . 
ואולי בעצם זה נכון . 
כבר למדתי שאסור לסמוך לגמרי על אף אחד . 
ובכל זאת , אין זה אומר שבגלל החשש הזה , יש צורך להיות מרוכז רק בעצמך ולמלא בקפידות אחר האינטרסים שלך - לא משנה מה עומד בדרכך . 
כי חברים הם בכל זאת חברים , גם אם הם מתחלפים בשלב כלשהו בחיים . 
יש עוד משהו מלוכלך שעומד מאחורי החברות הזאת , לא רק מילוי הצורך לחברה וכו ' , אלא גם שלא הכל נעשה מהלב . 
לפעמים אנשים עושים משהו בשביל האחר רק כי הוא יודע שעכשיו גם הוא יכול לבקשמשהו כתמורה . 
לפעמים סיפוק הצורך לעזור לחברים הוא בעצם גם סיפוק הצורך שלך למשהו מסוים .. 
. 
ואולי גם זה קצת מרתיע אותי , שלא תמיד החברים עושים דברים מהלב , החשש שהם לא באמת מחבבים אותך כל כך , אבל מאחורי זה עומד אינטרס כלשהו , והחשש שהם עוד עשויים לפגוע .. 
. 
ואולי אני סתם קטנונית משום שכמה מחבריי הטובים פגעו בי . 
* * * האמת היא שלא תכננתי לכתוב את כל זה . 
התכוונתי רק לספר על הריב הראשון שהובלתי במה - עצמי לפחות ב - 5 - 6 השנים האחרונות - שקרה היום עם ידיד שהיה קרוב . 
אני שונאת לעשות את זה , ואם אני רואה שיחסים ביני לבין מישהו מתחילים להתפתח בכיוון שלילי - אני משתדלת להוביל את זה לכל מקום , העיקר שלא יגרר לריב . 
וכאשר אני נפגעת ממישהו - אני בד"כ מראה לו את זה בדרכים עדינות או ברמזים או שליחת מסרים שירמזו על שהוא לא היה בסדר .. 
. 
וגם אני משתדלת לשים לב כאשר אני פוגעת באחרים וכשאני שמה לב לזה - אני חוזרת בי ומתנצלת . 
אבל היום , היום כבר באמת נמאס לי . 
מדובר בידיד טוב שלי לשעבר , שבאמת עזר לי ברגעים הכי קשים שעברתי בתקופה האחרונה , אבל גם הוא פגע בי . 
אני לא חושבת שעשיתי לו משהו אי פעם שמצדיק את היחס המזלזל שלו - כלפיי וכלפי אחרים . 
