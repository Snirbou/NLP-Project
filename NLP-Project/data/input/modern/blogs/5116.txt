ברי שר ברקע ואני מגבירה , מנסה לשמוע כל מילה : יום ועוד יום , אלפי מחשבות ותהיה - האם הסיבה שאני מתמקדת בחלקן ו " שוכחת " מהשאר זה בגלל שחלקן חשובות יותר או שיש סיבה אחרת ? 
בחירה " את כמו ילד - רואה דברים מעבר . 
השיעור שאת צריכה ללמוד הוא לא להיות פגיעה כל כך , לא לקחת את הדברים פנימה " היא אמרה ושאלתי אותה איך עושים את זה . 
אני נפגעת גם כשפוגעים באנשים אחרים מסביבי ולפעמים זה מיותר . 
" את בוחרת אם להיפגע או לא , הכל זה בחירה שלך " היא אמרה ונתנה לי זוית התייחסות חדשה , שנראית לי מאוד פשוטה וחכמה . 
השאלה היא אם אני אצליח ליישם את הרעיון . 
אני צריכה לעשות סינון ולא להתרגש מכל שטות . 
אם יש סביבי אדם שלוקח אנרגיות , אני יכולה לבחור לא לתת . 
יש לי הרבה כח שלא הייתי מודעת אליו קודם . 
" האהבה נשארת , רק הדמויות מתחלפות " ירונה כספי המוכשרת נוגעת בי עם המילים . 
יש משהו אופטימי במשפט הזה - גם אם מישהו שאוהבים יוצא מהחיים , עדיין יש אהבה וכעבור פרק זמן כלשהו דמות אחרת תיכנס לחיים ותהיה נאהבת . 
מצד שני , עצוב לחשוב שלאדם שהיה מרכז העולם ניתן למצוא תחליף . 
השבוע הצלחתי לראות דברים חדשים על הקשר שהיה לי עם ת' . 
עכשיו אני מתחילה להבין כמה האהבה היא עיוורת , כי אין הסבר אחר למה שלא ראיתי קודם . 
סיפרתי לו שהבוס שלו ניסה להתחיל איתי והתגובה שקיבלתי היתה " הוא מזמן שם עליך עין " . 
ציפיתי לשמץ של כעס או גינוי , אבל זה לא הגיע . 
צריך לשים את הגבול בין לעשות פשרות לבין לוותר על עקרונות , בין נתינה ללא תנאי לבין הקרבה ולדאוג לשים את האינטרסים שלי במקום הראשון . 
3 ומשהו בלילה , משוטטת ברחובות העיר אחרי הופעה ופאב יעל וחברה שלה המשיכו לכיוון אחד ואני הלכתי לכיוון השני . 
אני אוהבת את תל אביב בלילה , יש בה שקט יחסי , אבל עדיין הרחובות תמיד מלאים באנשים וגם בשעות הקטנות של הלילה אני מרגישה בטוחה להסתובב לבד . 
חשבתי בשבועות האחרונים על הדירה הבאה שלי ושאם לא יהיה לי בן זוג כשהחוזה הנוכחי יסתיים , אי שם בקיץ הבא , אני אעבור לגור לבד . 
2 חדרים ברמת גן עולים כמו חדר בתל אביב , אבל אז לא אהיה במרחק הליכה מכל מקום . 
למרות שאני מדי פעם מתלוננת , החיים שלי טובים ואני די חופשיה ונטולת דאגות . 
אני צריכה להנות יותר מהתקופה הזו . 
זה הזמן לחלום חלומות טובים ... 
.. 
. 
השיחה שלא היתה מישהו שעובד איתי התקשר בענייני עבודה ותוך כדי אמר שהבוס של ת' אצלו ומוסר לי ד"ש . 
מסרתי בחזרה והרכלן הקטן המשיך ואמר שאותו בחור אמר לו שלאחרונה ת' מאוד מדוכדך וניסה להוציא ממני פרטים על הפרידה . 
שמרתי על זכות השתיקה . 
כחצי שעה אחרי לפתע הטלפון צלצל והבוס של ת' היה בצד השני . 
ראיתי אותו פעמיים ומעבר לאמירת " שלום " לא דיברתי איתו . 
הוא אמר לי לא להתייחס לדברי הרכלן החטטן ולהמשיך את חיי . 
הוא המשיך ושאל בטון נחמד אם ארצה שיכיר לי מישהו ושאל מה אני מחפשת . 
עניתי " בחור טוב " ואז הוא אמר " הייתי מכיר לך אותי , אבל לצערי אני נשוי " . 
הוא שאל בת כמה אני , החמיא שאני נראית טוב ואז אמר " אני אשמח להזמין אותך לקפה או לארוחה " , אמרתי שאני מוותרת ושימסור ל - ת' ד"ש ממני . 
" השיחה בינינו לא התקיימה " הוא אמר וסיים . 
חלאה לקח לי כמה שניות עד שהבנתי מה היה שם . 
אין גבול לחוצפה - גם נשוי , גם עובד עם האקס המהמם שלי וגם רוצה לצאת איתי מאחורי הגב היפה של ת' ? 
ברגעים כאלה האידיאולוגיה של פרעה נראית לי הגיונית ... 
.. 
. 
