יו : ) לא נראה לי שאתה מבין בכלל כמה אני אוהבת אותך . 
תקחו אתם את התיקים שלי לחדר ותחזירו את כל הבגדים חזרה לארון . 
כן , לארון.לא לסל הכביסה . 
הכל שם כל כך נקי , עוד בלי קוצים , בלי חול , בלי כתמים , עוד עם הריח של המרכך כביסה והריח של הבית . 
התיק שלי נשאר בקומה למטה , ליד הדלת . 
מחכה שאני אוציא אותו בחזרה החוצה ואניח אותו ליד איזה עץ . 
שיתקעו בתוכו אבנים , שהוא יתמלא בכתמים של מים , בוץ ומיץ מגעיל שטוען שהוא מיץ תפוזים . 
שאני אניח עליו את הראש 8 לילות כי אין כרית , ושכל השכב''ג בערך יתיישב עליו וימעך אותו . 
אין לי לב לפרק אותו עכשיו , להחזיר את כל הדברים למקום כשהכל כל כך נקי וכל כך מסודר . 
הוא מחכה ליד הדלת , לרגע שבו אני אוציא אותו החוצה ואחזיר אותו ליער . 
לרגע בו כולנו נתעורר מהחלום המגעיל הזה . 
ואני כבר יומיים שלמים צובטת את הלחי חזקחזק ומנסה להתעורר מהחלום הנוראי הזה . 
מחכה לפקוח את העיניים ולראות שכבגיסטים נוחרים בין עצים ותיקים עמוסים . 
שיכנסו לי אבנים לתיק ולאוזן , שיתקעו לי קוצים בטוסיק , מיליון מחטים בשיער ושכל הפרצוף שלי יהיה מלא בחול . 
אני רק רוצה לקום ולגלות שבוקר ושאנחנו ביער . 
ושיש לנו עוד שבוע מדהים להעביר במחנה . 
עם כל השכב''ג,עם החניכים הקטנים והצווחנים , לראות את הפרויקט גמור , לרוץ לקבל מקום ראשון על תורן , לעמוד במסדר הנהגהתי , לבכות במסדר דמעות , לרצות להקיא בתחרות באדי ופעם ראשונה לעודד את אפיק בה , להיות ביום פירוק ולראות את כל החברים מההנהגה . 
וכמו שגלעד אמר , " לחיזבאללה יש עסק עם הנהגת שרון דרום " . 
זה בטח נשמע לכם כל כך מוגזם . 
וילדותי . 
ומגוחך . 
וציני . 
ומגעיל . 
הרי מה זה ביטול המחנה לעומת מה שהולך בצפון . 
אבל אתם לא מבינים . 
אתם לא מבינים . 
אתם פשוט לא מבינים . 
אמ . 
מתישו בלילה . 
עריכונת - קרן , מתוקה , תודה על ערב ממש כיפי שקצת השכיח את הכל . 
אני אוהבת אותך , חמודה : ) 
