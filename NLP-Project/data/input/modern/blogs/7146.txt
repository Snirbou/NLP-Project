אני במקום חדש לגמרי , ואני באמת מקווה שזה יעשה לי טוב יותר . 
הרבה יותר מגניב כשהחדר לא חנוק וצר ואפשר לפתוח את החלון , שתופס את כל הקיר וכל החדר שטוף בשמש נהדרת ורוח שיש רק בקומה גבוה שכזו בתחילת יולי . 
יש לי טלויזיה , טלפון ואינטרנט במחשב הכללי של הבית והמון ארגזים עם החיים שלי בפנים לפרוק החוצה . 
אפילו ישנתי בלילה , שמונה שעות , וישנתי טוב . 
וטוב לי להתעורר בבוקר ולראות סגול ונצנצים . 
אני מקווה שזו התחלה חדשה . 
מתחשק לי לעשות , להבין , לדעת , לבדוק , לחפש , להכין , ל ה י ו ת . 
וזה כל מה שאני לא , עכשיו . 
וזו הבעיה . 
אני כלום , אני ריק מוחלט שחרדות ופחדים מוצאים בו מקום להדבק לקירות שגם ככה מלוכלכים כל כך מרוב שפעם היה שם משהו ועכשיו הכל עזוב . 
מתחשק לי להיות טינאייג'רית מטומטמת אמיתית ולעשות את הדברים שמותר לעשות רק בגיל הזה , כמו להשתכר עד הקאה , לעשן עד צרידות , להזדיין עד כאב כוס איום . 
ללמוד את העולם ושהוא ילמד אותי . 
להכיר אנשים , לחוות אנשים , ללמוד אנשים . 
אני רוצה לדעת הכל , כל מה שאפשר . 
אני רוצה לעשות כל מה שאסור וכל מה שמותר ולהרגיש כל חוויה שאפשר להרגיש . 
ולאהוב אותי , ואת מה שאני , ואת מה שאני עושה . 
לאהוב אותי ולא לפחד משום דבר , לדעת שמאחורי המיטה אין מפלצות והחושך לא באמת יבלע אותי בתוכו . 
אני מרגישה שאני מבזבזת את הגיל הזה , את כולו , מבזבזת את כל החיים האלה ועוד מעט הכל יגמר ואני באמת שלא עושה עם עצמי שום דבר . 
לישון לאכול וללכת לקניון פעם בשבוע הם לא הדברים שאני רוצה להזכר בהם כשבגיל 30 אני אשאל את עצמי מה עשיתי עד עד הרגע הזה . 
אני רוצה חוויות אמיתיות , סיפורים מרתקים , ניסיון אמיתי בכל תחום אפשרי . 
אני מסתובבת מסביב , אני הכלום המוחלט . 
אני לא מתפלא שאנשים לא מתייחסים אליי , אני בורחת ומסתתרת עם מבט קר במקרה הרע וריק במקרה הטוב . 
להסתגר בחדר ובין האנשים הבטוחים שלא יעזבו אותי זה המתכון האמיתי להרוס אותי . 
זה כל כך מתסכל אותי שאני לא מסוגלת לקום ולקחת את הסיכון בכל הסיפור הזה ומעדיפה להשאר מאחור , עם עצמי , כשאני בעצם מכניסה את עצמי למצב שאני הכי מפחדת ממנו . 
אני כל כך בדרך להיות לבד בצורה הזו , בדרך המקולקלת הזו , עם ההתנהגות המרתיעה והכלום הזה שבתוכי והכ ל ו ם הזה שהוא א נ י . 
זה פשוט התסכול הכי גדול שיכול להיות , כל הרצון הזה והחשק והאנרגיה שמתאגדים ביחד ונעלמים באותו הרגע . 
אם יש מילה שתתאר אותי יותר טוב מכלום , זו בהחלט העייפות . 
עייפות שנדמה שנדבקת לי בכל מקום בגוף , אפילו מתחת לציפורניים . 
אפילו בקצוות של השיער . 
אפילו בפופיק , בכל מקום , אני עייפה . 
חיה עייפות - משדרת עייפות - נושמת עייפות - מדברת עייפות . 
אני עייפה , אני עייפה . 
אני כל החשק בעולם וכל החוסר חשק באותה השנייה שבה אני נושמת . 
נושמת בקושי , כמובן . 
ואני לבד עכשיו , ואני מסוגלת להרוג את עצמי . 
אני פשוט לא יודעת מה לעשות איתי . 
