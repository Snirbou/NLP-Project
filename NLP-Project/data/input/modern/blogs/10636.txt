( אז ככה ) בתאריך הזה לפני שנה סיימתי טירונות . 
בתאריך הזה לפני שנתיים , עשינו בגרות במתמטיקה . 
וזה לא היה העיקר . 
בתאריך הזה לפני שלוש שנים , כתבתי את השיר הזה . 
והיום זה קצת במיוחד , אבל באמת שקל למצוא משהו כל יום ( אם מחפשים ) . 
ואני מחפש . 
התגובות האחרונות דווקא שימחו אותי , כי הן גרמו לי לחשוב על כל המצב הזה שוב , ואמנם לא לשנות את דעתי , אך להגיע למסקנות שזה לא המקום לפרטן . 
ולא שצריך להסביר את עצמי , אבל יש בי הצורך . 
( בגלל שהתחלתי לכתוב מכתבים ודמויי יומן שלא מועלים לכאן ( יותר מחצי מזמני כאדםלאישן מועבר בצבא , ואין לי שם גישה ) כמעט לגבי כל דבר שאני כותב יש לי הרגשה שכבר כתבתי אותו . 
למרות שלמעשה תמיד היה לי את זה , פשוט עם דברים שחשבתי , או שבאמת כתבתי זה מכבר . 
) אני טיפוס טוטאלי . 
תמיד הייתי , ותמיד אשאף להיות . 
וכשנכנסתי לקשר , והיה לי ברור שזה הדבר שהכי חשוב לי בחיים , ושהמושא היא האדם החשוב לי בחיים , החלטתי להשקיע בכך הכל . 
ובמקביל , להשקיע את כל השאר . 
האמת שאני אפילו לא בטוח שהיתה בכך משום החלטה , אך זו היתה המציאות . 
זה התחיל מזה שתמיד רציתי להיות פנוי כדי שאוכל להיפגש איתה תמיד , ואף פעם לא יהיה מצב שבו היא תרצה לראות אותי ואני לא אוכל , והמשיך לזה שפשוט לא נשאר לי אף אחד . 
אם אני חושב במושגים של התפתחות , לא התפתחתי מבחינה אישית כמעט בשום צורה בשנתיים האלו . 
שירה הפסקתי לכתוב , לשיר הפקסתי לשיר , הפסקתי לשחק ברידג' , לא למדתי לנגן , לא עשיתי דברים רבים שכל כך רציתי , שלחלקם חזרתי , לחלקם בעזרה עוד אחזור . 
אבל אהבתי . 
ואני לא מתחרט לשנייה . 
כמובן שבדיעבד הייתי עושה המון דברים אחרת , ובונה את הדברים אחרת , ומשלב טוב יותר , בין ה - לאהובללאכלסוףללאכלסוףללאכלסוף לבין שאר החיים שלי , שוויתרתי עליהם איפשהו באמצע . 
אבל זה לא גורע מאהבתי . 
לא במקרה הכותרת כאן היתה במשך כשנה וחצי לדעתי " כמה שאני אוהב " . 
כי זה היה העיקר בתקופה הזו , וזה היה בבסיס של הכל , ולפני הכל . 
ועם מאיה למדתי לאהוב , ואהבתי את זה . 
וזה המקום בו התפתחתי , וזה המקום שהחזיק אותי . 
ואני עדיין לא יכול לעזוב אותו . 
אולי לא רוצה . 
אני יכול למצוא חברה , והקשר בינינו יתפתח , ובהתחלה אני אחשוב על מאיה , אבל לאט לאט אני בטח אשכח , ואמצא דברים טובים , וזו תהיה נחמה , וכו ' . אבל אני פשוט לא רוצה . 
כי אני לא רוצה לנסות להתאהב , ולנסות להפסיק לאהוב . 
כשזה יפסיק זה יפסיק . 
בינתיים , אתלונן לי כאן בשקט . 
וכן , יש בי מקום שנהנה מזה . 
ופתאום זה הכה בי ( חזק כל כך עד שזה הקים אותי מהשינה לכתוב את זה ) שכבר אז , כשהלכנו לביליארד , עשרה ימים לפני ולפני חצי שנה , את רצית להיות איתו , ולא איתי . 
ואני זוכר שחשבתי אז ( ולמעשה עד רגע זה ) שזה היה כי הוא היה שחקן טוב יותר . 
וזה עצוב לי כל כך . 
( כי ) אני אדם תחרותי נורא . 
כל הפסד , טיפשי ככל שיהיה , צורב לי . 
את האדם היחיד שאיתו לא היה אכפת לי להפסיד . 
( אבלחשבתישננצח ) . 
עייפתי מהמזוכיזם הרגשי . 
ובכלל . 
