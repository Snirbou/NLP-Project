השאלה שהכי מטרידה אותי כרגע היא האם כשמישהו עובר שלב הוא יסתכל תמיד קדימה , או שמא יעדיף להסתכל מסביב לגב . 
אני יודעת אילו זו הייתי אני , הייתי בוחרת להביט קדימה אל העתיד , אל התחלה חדשה . 
הלוואי והייתי מסוגלת להתמיד ולהסתכל גם אחורה , אל כיוונם של אנשי העבר . 
מעניין אותי לפגוש אדם שהיה מתנהג אחרת . 
בחדר השני שלי , ישנה מראה כזו . 
מראה קטנה , מרובעת ופשוטה . 
בכל פעם שאני מביטה בדמותי המשתקפת דרכה לרגע עולה בתוך גופי חיוך פנימי גדול . 
הסיבה היא , מאחר והמראה הספיציפית הזו אינה מראה את האמת . 
היא מראה את דמותי עם מספר קילוגרמים פחות . 
וכשמגיע הרגע בו אני באמת רוצה להתארגן , אז אני נאלצת להסתכל במראה האמתית ומתאכזבת , כי הרגע ראיתי דמות אחרת . 
.. 19.4.07 : " והוא הושיט את ידו לכיווני , מלמל משהו כמו " בדיוק כמו ילדה קטנה " בעודי עומדת בשקט , לא זזה , נבוכה , כשהוא מנסה להוציא לי משהו שנתקע לי בשיער . 
מספר דקות לאחר מכן , אחרי שדרכינו נפרדו ואני חזרתי לצביעת העמוד הלבן , הרגשתי מישהו נוגע לי בשיער , תחושה נעימה שכזו . 
הסתובבתי וגיליתי שזה הוא . 
" בואי תפסיקי עם זה ונדבר " אמר לי . 
" אבל זה כיף לצבוע " , עניתי לו , דוחה את כוונותיו במידה והיו לו . 
דיברנו על הא ועל דא , שיחות ששנואות עליי מאוד , על מערכות יחסים וכל השטויות הרגילות . 
הייתי סבלנית להפתעתי . 
הוא הבהיר לי שאינו מעונין בטיפוס כמוני , שקט שבריבים שותקת ולא אומרת את שלה . 
כששמעתי זאת שתקתי , אבל הלב שלי גיחך . 
בסופה של השיחה הוא נתן לי מספר . 
" תתקשרי ואני אעלה למעלה " אמר והלך . 
. 
היום ביקרתי בפעם הראשונה במקום מעבר בין שטח A ל - B , וראיתי הרבה פלסטינאים , כפי שמעודי לא ראיתי . 
ראיתי גם המוני חיילים עם אפודים , קסדות ונשקים , ואלפי עינים פלסטינאיות קטנות מתבוננות בהם . 
מבט מהסרטים - כפי שילדים קטנים מסתכלים בפעם הראשונה בחייהם באדםלובש מדים הנושא נשק מולם . 
קצת קשה לי לתאר זאת במילים . 
מעולם לא חשבתי שגם אני אקבל מבטים כאלו מילדים תמימים . 
פתאום הרגשתי מאיימת . 
וכשנסענו בחזרה משם , נהגי הרכבים הערביים הסתכלו עליינו במבטים מלאי שנאה וציניות , כשחבורת חיילים ברכב צבאי ציפצפה להם , על מנת שיתנו לנו זכות קדימה . 
באותו הרגע כל כך הזדהתי איתם , והתבישתי על כך שאני נמצאת ברכב הזה ולא ההוא . 
אני מרגישה שאני בצד של החזקים כרגע , ואני לא אוהבת את זה . 
נמאס לי לפחד לרדת ולעצור באיזה ישוב ערבי כלשהו . 
אני לא רוצה להיות כל כך מוגבלת . 
אני רוצה שיהיו לי חברים פלסטינאים . 
אני רוצה להתידד עימם , להכיר אותם ואת תרבותם ומנהגם . 
לא רוצה מבטים מלאי בוז . 
רוצה מבטים בעלי חום ואהבה , או כבוד והערכה הדדית . 
" .. 
