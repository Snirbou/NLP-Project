איך זה שהמסיבות הכי טובות , שבגללן הכי כדאי לתת למוח להעביר הילוך , כולן מתרחשות בתקופת המבחנים . 
שבוע הבא זה גרין ולווט . 
אחרי זה עוד כמה ארועים מינוריים , אך חשובים לא פחות . 
כבר מרגישים את הלחץ . 
הינה פספסתי הזדמנות כמעט חד - פעמית ללכת עם לופוסו לאותה מסיבה היום , שהיא לא בדיוק כוס התה , אך מי היה מאמין שהוא עוד יציע , ויקנה כרטיסים מיוזמתו . 
וילך . 
גם בלעדי . 
אתה שומע ? 
הבטחת לי אין - ספור פעמים שתבוא איתי . 
תן לי לגרור אותך פעם אחת . 
פעם אחת , זה מה שאני מבקש . 
אני אשלם על הבייביסיטר . 
במקום זה יושב בבית ומכין מאמר בצורה טרנס - אטלנטית ( תודה מ . 
אבק ) . 
את היום כולו העברתי בלהחזיק ידיים . 
זה צריך ליטוף וטפיחה על האגו , זה צריך שאתווך בינו לבין " הליצן הזה שלא מבין עברית " , זו תריכה שאני אבטיח לה שזה בסדר שהגרסה יצאה בלי שני קבצים שנמחקו בטעות , ובין לבין אני חייב לתמרן בין שותף נעדר , מזכירה בחופשה , מנהל צוות קיואיי שמת לשסף את הגרון לשני תוכניתנים , ובין ששה תוכניתנים שמתים לשסף את הגרון למנהל הקיואיי וגם לשני התוכניתנים האחרים , שלא לדבר על הסיסאדמין שחולה , האימיילים מהלקוחות והבאגים שמתייקים את עצמם אצלי באימייל . 
לוח השנה בפינה הימנית של המסך קורץ לי סופשבוע מתקרב , ונראה שגם בו נעבוד . 
כמה וכמה חודשים כבר לא עבדנו מסביב לשעון , ויש בזה איזה חן , להכנס למטבח באחת עשרה בלילה ולמצוא כמעט את כל אנשי הפיתוח שותים בירה ( וגם את הליקר המיוחד שלי ) ותולים מבטים מזוגגים בחלונות הרטובים , ומתוך בדיקה קטנה שאני מריץ בסורסייפ , אני מגלה שהצ'קאין האחרון היה בשלוש בבוקר . 
אכן נוסטלגיה . 
אומנם לא העשרים השעות הממוצעות ליום של לפני שנה , אבל בכל זאת . 
הנה , לדוגמא , אני עכשיו בבית מוקדם , ממש חצי יום , ואפשר לשון עד מחר בשמונה בבוקר . 
הורי ! 
מחר , אקנה שמלה חדשה 
