היינו עומדים יחד מול המראה היית מפנה לי את השיער שנפל על הפנים שלי ומעביר אותו לאחור בשביל לראות הכל . 
היית תופס את המותן ביד אחת ובשנייה מלטף לי את הפנים בעדינות בלתי נתפסת . 
הייתי מתמכרת לתחושה של אחיזה חזקה ומגע רך כשהיינו זזים לרגע , הייתי יכולה לראות את הגוף הערום שלי רועד קצת , אני מרגישה ביטחון עד הרגע שאני נופלת בפנים ונותנת לחששות להציף את כל מה שאני , אתה כל מה שאתה כל כך שונא לתפוס . 
היית יורד עם היד לכיון הצוואר , מתעכב על נקודת החן שלי , על השקעים שלי ומשם לחזה שעומד יציב . 
מסתובב , בוחן את הנקודות שלי , את העור שלי את הצבע שלי , את הפחדים שלי . 
כל מה שאני נותנת שאתה רוצה לראות . 
ואז הייתי מסובבת את הראש בשביל לראות את הנקודות שלך דברים שאי אפשר לראות מבעד למראה ואתה היית דוחה את הנסיונות שלי בידיים שלך שהם הדבר היחיד שהייתי יכולה לראות שבאמת נוגע בי . 
היית מישר לי את הראש ומביט בי במבט המוכר והזר שלך דרך המראה יכולתי שעות לבהות בדמות השעה השקטה הזאת ובעיניים שלא עונות חזרה . 
החלון סגור , האנשים והם כולם הולכים ויש שמש בחוץ ומישהו בצד השני שואל אותי מה השעה ואין לי שעון . 
אני בוהה מהחלון ואז אני בוהה בעצמי , ובחלון ובעצמי ושוב אנשים ומכוניות . 
יורדת לפני הזמן , הולכת ... לא חושבת הפעם , לא מביטה ישר , רק למטה והיו אנשים , והיו מוכניות ואף אחד מהם לא היה קיים . 
עולה במדרגות , פותחת את הדלת מעיפה את התיק , הולכת למראה , מתפשטת , מתלבשת נכנסת למיטה , מתכסה , מתכווצת . 
" החתול שמילל מתחתי שרוצה לאכול לי את הסיגריה שנבהל מהעשן שיוצא לי מהפה שבורח ממני " 
