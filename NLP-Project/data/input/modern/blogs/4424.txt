ערב מגמה ! 
יום חמישי הזה , שמונה בערב , עוד יומיים בלבד . 
ההכנות בעיצומן , החזרות מעייפות אך לא נמאסות כמעט . 
בינתיים . 
ערב המגמה האחרון שלי , אח"כ נפרדים . 
יהיה שמח , מצחיק , עצוב , מרגש , מרהיב , מהנה , מסקרן ומעל לכל - בלתי נשכח . 
אשחק , ארקוד , אזיל דמעה או יותר . 
היקרים לי שיותר יהיו שם בשבילי וזה כל כך טוב . 
שיהיה בהצלחה ! 
נפגשים שוב , פעם שנייה באותו שבוע . 
" יהיה כיף " - אני חושבת לעצמי , " תמיד כיף איתו , עושה לי הרגשה כל כך טובה " . 
והנה , המכונית שלו מתחת לבית שלי , ניכנסת , ובין רגע מתחילים שיחה שוטפת על כל נושא שבעולם . 
צוחקים הרבה , קולטים שוב כמה יש לנו במשותף . 
ככה לאורך כל הדרך . 
הנה הוא מפעיל את הרדיו , סתם בשביל מוזיקת רקע כייפית . 
ברגע בו הופעל הרדיו , התנגן השיר ההוא של שלמה ארצי : " אני מוסיף ללכת מוסיף בשביל הצר , מושך במעלה הדורות רב החתחתים . 
מעלי ציפורים , דואות חופשיותוהרוח במרחבים - כמו קוראת תגר , אבל אני חייל - ואל תבכי לי ילדה . 
" הצטמררתי . 
גם הוא . 
מיד הוא אמר " איזה רוע .. 
. 
" והתחלנו לדבר על אותם שירים " רעים " שמסוגלים לצמרר כל מלש"ב ( " מי ידע שכך יהיה " הכי נורא , אבל יפה ) . 
ואז זה היכה בי - פתאום הבנתי עד כמה שהכל זמני , שמה שאנחנו עושים עכשיו לא נוכל לעשות כשהוא יהיה אי שם בטירונות , בקורס , בסדיר . 
אפילו דבר קטן ולא משמעותי כמו לצאת . 
אני מניחה שכשהוא יצא הבייתה , הוא לא ילך לבלות דווקא איתי - ידידה אחת מתוך מאה . 
אולי כן , אני לא יודעת את סדר העדיפויות שלו . 
לוחם , יציאות מועטות הבייתה , קשה פי שתיים לשמור על הקשר שהיה . 
עצוב לי שלא ניצלתי את זה מספיק , שניתקנו קשר לתקופה ארוכה סתם . 
וכך , עוד שבועיים גם הוא יהפוך לאחד המכרים שלי בצה"ל . 
אלה שכמעט לא משמיעים קול חוץ מ " היי , אני בחופשה " פה ושם . 
זה רק מראה לי כמה זה קרוב גם אליי . 
אני יודעת שזה די פתאטי מצידי , אבל דווקא איתו אני רוצה לשמור על קשר גם אח"כ . 
היה לי טוב בתקופה האחרונה , אני לא רוצה לוותר על זה . 
הלוואי שזה יצליח , קשה אבל אפשרי לשמור על קשר . 
וככה הוא יהיה חייל , אני אהיה עדיין ילדה , ואשתדל שלא לבכות ... 
.. 
. 
עד שזה יגיע אליי טוב לי ... 
.. 
. 
באמת . 
כולם מתלוננים שרגעי האושר בחיים מועטים וצריך לנצל אותם , אני לא כל כך יודעת על מה הם מדברים . 
מהיום הולדת , לפני עשרה ימים , אני מבלה כל יום מחדש ומרגישה פתאום קצת יותר בוגרת . 
תמיד אמרו לי שאני צריכה להשתחרר , לצאת קצת מדמות הילדה הטובה . 
עכשיו פתאום אני מרשה לעצמי באמת להשתחרר . 
אז אני שותה קצת יותר מלפני כן , יוצאת הרבה יותר מלפני כן , פוגשת אנשים שלא פגשתי תקופות ארוכות . 
ולמען האמת - זה הכי כיף בעולם ! 
לא נעים לי לומר אבל כל מי שאמר שאני צריכה להשתחרר צדק ... 
.. 
. 
כן כן , צדקתם ! 
וזאת רק ההתחלה כי יש לי עוד להפתר מכל כך הרבה הרגלים . 
תנו לי קצת זמן . 
הערב מגמה . 
עוד שישה ימים . 
אף פעם לא אהבתי ערבי מגמה , תמיד הרגשתי שאני לא באה לידי ביטוי במופעים האלו . 
הפעם זה כל כך שונה ! 
( נו טוב , אני י"בניקית ) ההתרגשות בשיאה , אני רוקדת ריקודים שאני מאוד אוהבת ובנוסף לכל - הבגרות שלי במחול גם תהיה . 
עבורי זה כמו תפיחה על השכם שאומרת " עבודה טובה " . 
גם אנשים שמאוד חשובים לי יבואו , יהיה כל כך טוב לדעת שהם מביטים בי רוקדת ומתגאים בי . 
עצוב לי שהכל עומד להסתיים . 
באמת להסתיים . 
אני כל כך אוהבת לרקוד , להופיע , לבצע , וכאן אני אפרד מהמגמה האהובה שלי . 
זה רק אומר שעכשיו צריך לנצל כל רגע - עוד לא נגמר ואני כבר מתגעגעת . 
את הפוסט הקודם הקדשתי לנושא האהבה . 
בכוונה הפעם השארתי את זה לסוף . 
נראה לי שאני מתאהבת . 
אני עוד לא כל כך בטוחה במה שאני מרגישה , אבל אני רק יודעת שזה נהיה חזק יותר מרגע לרגע . 
והוא ... 
.. 
. 
הוא מתאים לי . 
אני לא יודעת מה הוא בדיוק מרגיש אליי אבל נראה לי שאני די חשובה לו . 
משהו טוב קורה איתנו , בין אם זאת התפתחות של ידידות מופלאה או התאהבות . 
הדבר היחיד שנותר לי לומר הוא : לעזאזל ! 
למה הגיוס פה חובה ? 
