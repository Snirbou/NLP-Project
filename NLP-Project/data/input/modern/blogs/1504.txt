אתמול דיברתי עם סבא . 
הוא בעיקר סיפר לי איך החיים התנהלו כשהוא היה צעיר , בוילנה הרחוקה . 
הוא סיפר לי שהם אהבו להאזין לרוקנרול , אלוויס פרסלי וחבריו , מה שהיה אסור באותה התקופה כי זמרי הרוקנרול נחשבו להשפעה רעה על הנוער של אז . 
הוא סיפר לי שאסרו עלייהם לשמוע בבית הספר והם היו מתגנבים לחדרים אחוריים ושומעים ומתחרפנים ועושים שטויות כי זה מה שעשה להם טוב . 
ואז הוא נעצר באמצע הרחוב והתחיל לרקוד ריקוד מצחיק שכזה , מן עינטוזים עם הרגליים והבנתי שזה הריקוד של אותה התקופה , של גיל ההתגברות שלו , של הנעורים של סבא . 
לא היה לי אכפת שהוא נראה מצחיק ומגוחך טיפה , זה סבא שלי ואני גאה בו על האומץ , על מי שהוא , על הניצוץ הקטן והילדותי שעדיין ניכר בו בהתנהגות , הסתכלתי עליו וחייכתי . 
כל האנשים ברחוב לא עניינו אותי במידה רבה . 
הוא סיפר לי על התקופה של המלחמה , איך הם ברחו עם המשפחה לרוסיה וכאלה , ואני חשבתי לעצמי איך לתאר לו את הנוער של היום , איזה שינוי עצום התחולל מאז ואיך הנוער איבד לגמרי את המשמעות של גיל הנעורים הטהור . 
לא הייתה לי את הסיבה המוצדקת לשינוי שהתרחש וגם היה לי קצת לא נעים להרוס את רגעיי הנוסטלגיה של סבא , אז בחרתי לשתוק ולהקשיב לו בחיוך . 
אתמול דיברתי עם סבא , אני אוהבת את סבא . 
מאוד . 
אוי . 
אני מתגעגעת לחיי שיגרה שיצרו דברים קצת שונים , לחיי שיגרה שתמיד היה לי לאן לברוח מהם . 
הגעגוע אינו פוסח על אף שנייה מבין אותן אלפי שניות , ובטח ובטח שלא על כל אותן המחשבות הקטנות . 
