חשבתי בעיקר על כלכלת העולם ועתידו . 
היו זמנים בהם לא יכלתי לישון בלילה בגלל היטרדותי ביום בו כלכלת העולם תתמוטט . 
ישבתי בשיעורים ותכננתי מערכות מוניטריות המושתתות על כסף וזהב . 
חשבתי גם על פיזיקת חלקיקים , על מחשבים ועל תעופה ועל אסטרטגיה גרעינית . 
חשבתי ממני והחוצה . 
אמרתי לעצמי " זה בסדר , אני אאהוב את בני האדם ואני אדאג להם ואני אציל אותם לא משנה כמה שנאה הם ימשיכו להחזיר לי " . 
וכולם המשיכו להחזיר לי תיעוב . 
הבסת בנקאי ניו יורק היתה הדבר החשוב ביותר . 
קראתי לעצמי גיבור טרגי וזה היה נכון . 
לפי הגדרות רפואיות יבשות , אותן שנים היוו , ככל הנראה , תקופה בה סבלתי מדכאון על סף הקליני . 
רציתי אהבה ולא היה אף בן אדם אחד ויחיד בעולם כולו לדבר עמו . 
כעובדה , לא כדעה . 
ושרדתי את זה . 
לא חשבתי כלל על להתאבד . 
השנה הגרועה ביותר בחיי היתה זו שבה התחלתי לחשוב שהכל קונספירציות , שבאמת אדם לאדם זאב , שאין שום דרך חיים אפשרית אחרת פרט להילחמות תמידית , 24/7 , בציפורניים ובשיניים . 
ואז רצתי אל זרועותיהם החמות של העמודים הורודים והסיפורים הורודים של " גלובס " ו " מגזין גלובס " , ודומה כאילו כבר לא היתה דרך חזרה . 
מן החומרנות . 
מן ההסתכלות אל תוך עצמי . 
העובדה שהשתחלתי לתוך העוצבה המסוימת הזו , שבה מרבית בני האדם נמצאים מבחינת דרגתם בחיים הרחק מעליי , ודאי תרמה לכך שראשי יהיה מופנה תמיד כלפי מעלה ושאנחית את דימויי העצמי באופן בלתי פוסק . 
כאשר צפיתי , ב - 2006 , בסרט American Psycho , המושתת על ספר ש " גיבורו " עוסק בהשוואה בלתי - פוסקת של עצמו לסובבים אותו ושמכך נובעת כל " זהותו " , הזדהיתי עם ה " גיבור " במידה מחרידה , ואפילו הצלחתי לבכות פעם או פעמיים בעקבות כך . 
מעולם לא היתה לי חברה רצינית , ובסבירות גבוהה יש לכך מספיק סיבות טובות . 
ועכשיו , אובדן הזהות שניתך עליי , כי עורך דין ? 
מצוין , אבל מה לי ולעורך דין , מה עשיתי עד עכשיו בחיים שקשור לעורך דין , אני אוהב בסך הכל שלושה נושאים אהבת נפש , פילוסופיה , מדע ואת הדיסציפלינה שאני עוסק בה בצבא , ואף אחד משלושתם זה לא עורך דין . 
ולצאת כך לדרך חדשה לגמרי לבד , בלי שיהיה אפילו אדם אחד שילווה אותי ביער העבות הזה , זה מזכיר לי את ימי הדכאון האינסופי ההם . 
כי האדם הזה , לא יתבקש להחזיק לי את היד . 
הוא יתבקש לעזור לי לאחוז , כמו מים שמנסים להחזיק בין שתי כפות הידיים , את הזהות שעוד מעט וכבר אין לי . 
אם לא נאמרת אף מלה אחת , אזי נשמר הכבוד ; כאשר הכבוד הוא הדבר היחיד החשוב בכל היקום כולו ; לא היעדר - רעב ולא אהבה ולא דבר פרט לכבוד . 
