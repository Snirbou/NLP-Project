כלומר , מאיפה אני אזכור עכשיו מה עבר עליי ב 365 הימים האחרונים ? 
אפשר רק לנסות . 
אז הנה , אני אנסה . 
בראש ובראשונה , סיימתי חטיבה והתחלתי תיכון . 
זה קצת אירוני , כל השנים שלי בחטיבה חיכיתי כל כך לתיכון . 
עכשיו הלוואי והייתי יכולה לחזור לשם . 
למרות שדווקא עכשיו , סוף סוף , טוב לי . 
אני לא מאושרת , אבל הימים עוברים , ואני לא סובלת . 
אז טוב . 
בשנה האחרונה גיליתי את החברים המדהימים שלי , שתמיד עמדו לי מתחת לאף , ורק השנה התחברתי אליהם כל כך והבנתי כמה שאני אוהבת אותם . 
בשנה האחרונה גיליתי כמה זה קשה להיפרד מאותם החברים . 
בשנה האחרונה גיליתי כמה זה טוב שמשלמים גרושים למורים שיצאו לשביתה ונתנו לי עוד חודשיים ומשהו לבלות עם החברים . 
מה עוד עשיתי בשנה הזאת .. 
. 
התאהבתי שוב . 
התאכזבתי שוב . 
ניסיתי לשכוח . 
לא עבד . 
אז גרמתי לעצמי להתאהב שוב . 
בשנה הזאת דיברתי איתו , עשיתי לו שלום עם היד , וניתקתי ( לא רק אני ) את הכאילו קשר . 
בשנה הזאת הספקתי לריב עם ההורים שלי על המגמה , להבחן למגמה , להתקבל למגמה , ללמוד למגמה , ללמוד במגמה , ולפרוש מהמגמה . 
בשנה הזאת רבתי עם אח שלי והשלמתי עם אח שלי . 
ועכשיו זה חזר לאותו המצב . 
בשנה הזאת חוויתי את החופש הגדול הכי מהנה שהיה לי אי פעם . 
בשנה הזאת הצלחתי שלא להקיא בטיולים ( תצחקו תצחקו , אבל זאת בעיה רצינית ) בשנה הזאת השגתי שמונה מאיות בתעודה D : בשנה הזאת צחקתי הרבה . 
בשנה הזאת שמעתי הרבה מוזיקה וראיתי הרבה סדרות וראיתי הרבה סרטים בשנה הזאת מצאתי את עצמי . 
הפסקתי לנסות להיות משהו שאני לא והתחלתי להיות אני . 
בשנה הזאת התקרבתי עוד יותר לחברה הכי טובה שלי . 
ורק בשנה הזאת הבנתי שחברות יכולות להתקשר לא רק כדי לשאול מה היו השיעורים . 
בשנה הזאת השתפרתי בנגינה . 
השתפרתי בלימודים . 
השתפרתי בחיי החברה שלי . 
כן , אפשר לומר שניסיתי לקחת את עצמי בידיים ( לא שהייתי כל כך גרועה לפני ) וכמובן , בשנה הזאת העפתי את הפוני הבלונדיני . 
בשנה הזאת הורידו לי את הגשר . 
בשנה הזאת נכנסתי יותר מ 5 מטרים אל תוך הים . 
בשנה הזאת ביליתי 3 ימים מחוץ לבית בלי להוציא בכי שיכול למלא את הכינרת מחדש בכל לילה . 
בשנה הזאת הלכתי לבריכה יותר פעמים משהלכתי כל החיים שלי . 
בשנה הזאת למדתי מה זאת שעה שביעית , שמינית ותשיעית . 
בשנה הזאת למדתי לסרוג . 
בשנה הזאת פתחתי פייסבוק . 
בשנה הזאת אמרתי שלום להארי פוטר . 
: ( והשנה הזאת נגמרה . 
נתראה ב 2008 , אה ? 
שתהיה שנה נהדרת לכולם , וסילבסטר מהנה לכל מי שחוגג . 
לא יודעת מה איתכם , אני אהיה עמוק בתוך השמיכות יחד עם הדייט שלי להיום , הכרית . 
קול , פרו . 
אפילו עשיתי כותרת חדשה ( שממש התלהבתי ממנה ) . 
אז .. 
. 
השעה שתי דקות ל 12 . כרגע הייתי אמורה להיות עמוק בתוך שיעור יזמות אסטתית . 
נו , אני חולה . 
זה התחיל לפני יומיים , שהתחיל לכאוב לי קצת הגרון . 
אתמול הוא כאב נורא , נאלצתי לחיות על סוכריות מציצה . 
והיום כבר עליתי מדרגה , ואני גאה להגיד שכאב ראש והצטננות הצטרפו לחגיגות . 
חוץ מערימת הטישואים שנאגרת לידי , שום דבר לא חדש . 
אני חושבת , לא בטוחה , אבל חושבת , שמתחיל להיות לי פחות אכפת ממנו . 
ואני חושבת שזה אמור להיות טוב .. 
. 
אתמול החלטתי שאת המחויבות אישית שלי אני אעשה במועצת נוער . 
בעיקר בגלל שידיד שלי נמצא שם אז אני לא אהיה לבד . 
אבל זה קצת יותר מזה . 
בגלל שמשעמם לי כל כך עשיתי סיבוב בבלוגים של כאילו - חברות שלי , שהן בצופים . 
פתאום קלטתי כמה שזה נחמד , להיות בכזה דבר . 
מכירים אנשים מבתי ספר אחרים , לאו דווקא כאלה שתקועים איתך גם ככה 6 שעות ויותר כל יום .. 
. 
אם לא הייתי אני ששונאת טיולים וכל מה שמתקשר אליהם , אולי הייתי מצטרפת . 
אז מועצת נוער .. 
. 
מקווה להכיר אנשים . 
להיות גרפיקאית ראשית או משהו . 
נראה כבר . 
אני אפילו קצת מתרגשת , זה נחמד . 
אופטימיות זהירה . 
אפילו אני לא מאמינה שאני כל כך בסדר . 
אני כזאת גרועה . 
נראה לי ששברתי את כל שיאי המסכנות . 
הוא לא הגיע היום , חולה . 
אז כמובן שהתחלתי לחשוב ( בעצם המשכתי , אני תמיד חושבת ) , אולי אולי אני אגיע הביתה מהר , ואז אני אתחבר מהר , ואז בגלל שאני אהיה המחוברת היחידה אצלו ( הכיתה שלו לומדת עוד שעה , ובכלל יש כאלה שנשארים עד 4 בגלל דוברי אנגלית ) , אז הוא ישאל אותי מה היו השיעורים במתמטיקה , ואז תתפתח שיחה . 
אז הוא מחובר , אבל שום הודעה . 
רציתי לבעוט בעצמי , אבל במקום זה עשיתי עוד דבר שמראה את חוסר החיים שלי : התנתקי והתחברתי . 
כאילו למקרה שהוא לא שם לב . 
ונחשו מה , עדיין כלום . 
ואז הוא התנתק . 
