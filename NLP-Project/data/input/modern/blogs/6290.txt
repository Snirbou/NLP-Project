הלחיים חמות , אדומות . 
בכפות הרגליים מעקצץ . 
הידיים והלב מתאחדים , נמסים פנימה , מעלים אדים דקים של מאמץ . 
ואני כולי ורודה . 
עם כל ההילה הזוהרת והנהדרת שמקיפה אותי , עם כל ההתרגשות וההתחדשות בחיים , שכחתי איך להגיב כמו בנאדם . 
הכל מוקלט על טייפ שעושה קדימה / אחורה , לוחצת על פליי בקטעים שנדמים מתאימים . 
ומי זה אמר שכל הזמן אנחנו מחכים למשיח שאף פעם לא יבוא ? 
למשיח יש עיניים כחולות והוא חי לי בראש , בעיקר בחלק ששייך לדימיונות . 
בא והולך , אבל תמיד עם היכולת המופלאה לגאול אותי מיסוריי , בסופו של דבר . 
קצף נושק ומתחבר לבלונים קטנים , מפריחה לאוויר דרך פקק בצבע ורוד . 
צבעי הקשת משתקפים כולם כשהשמש פוגעת בזווית מתאימה . 
עד אשר רודפים אחריהן בהתרגשות ילדותית שאין בה עוד תמימות , מועכים לי בועות יקרות של סבון . 
אני כל - כך טיפשית כשזה מגיע להחלטות שזה מדהים . 
כולי נהפכת פתיה כתינוקות קטנים שלא שמים לב שגונבים מהם כדור ומחזירים להם בלון דפוק של מקדונלדס . 
אומרים שזה כי אני מאזניים , קשה לנו להחליט החלטות . 
הכל צריך לשקול , לחשב . 
ואני באמת מאזניימית טיפוסית . 
גם בעניין ההחלטות וגם מהבחינה שבני מזל מאזניים מחפשים תמיד צדק עולמי ושיוון . 
ואני תמיד , מחפשת הרמוניה אופורית כזאת . 
חוץ מכשאני הופכת לכלבה צינית ואגוצנטרית , כמובן , ואז אני רק מאחלת לכולם שיתפגרו , אבל זה לא קורה הרבה , כי אני באמת נשמה טובה . 
בין אם מאמינים באסטרולוגיה ובין אם לא , אני גרועה בהחלטות . 
גרועה כמו העוזרת שלנו , שמבשלת לפי מתכון , ואם כתוב לה שאורז מבשלים שעה , אז זה מה שהיא עושה . 
אפילו אם היא רואה שאחרי שעה האורז עוד קשה ושוחה במים . 
כי היא לא מסוגלת להחליט החלטות אלא אם מישהו אומר לה מה היא צריכה להחליט בכל רגע נתון . 
ולמרות שאני חושבת שזה איום ונורא להיות כמוה , אני הרבה פעמים מתנהגת אותו דבר . 
למשל היום אבא שלי , כמה הוא התעצבן , ואמר שאני אינטיליגנטית מכדי להיות כה מטומטמת . 
עובדה שלא . 
אני סך הכל לא חשבתי שזה כזה ביג דיל שנהג המונית הוריד אותי כמה רחובות מהבית כי היא לא שמע נכון מה אמרתי , ואני לא טרחתי לתקן אותו . 
אז מה עם ירד בחוץ מבול ? 
מסכן , עד שנסע כל - כך רחוק פיתאום להגיד לו שטעה . 
כמובן שראיתי שהוא לא נוסע אלי הביתה , זה היה ברור . 
חשבתי אם כדאי להגיד לו משהו , והחלטתי שאולי הוא בעצם כן יסיע אותי הביתה , כי מי יודע , אולי הוא בעצם רק מנסה לעקוף את הפקקים . 
ידעתי שזאת תיאוריה דבילית , אבל החלטתי לא לעשות עם זה כלום . 
החלטתי מה שאני תמיד מחליטה - לשתוק ולזרום . 
שיצא מה שהיה אמור לצאת אם לי לא הייתה אופציה להחליט , כי אני פשוט נכה בלהחליט החלטות . 
אז הוא לא הוריד אותי בבית אלא במקום אחר , ואני לא פציתי פה . 
לא מתוך עצלות , פשוט כי לא הצלחתי להחליט אם כדאי להגיד לו או לא . 
ללכת ברגל יותר קל מלהחליט . 
אז ירדתי מהמונית , ובעודי מנסה לתחוב את העודף לתוך הארנק , נפלו לי עשרה שקלים לשלולית , ועוד שקלים בודדים התפזרו סביב . 
התכופפתי בכדי להרים אותם . 
הרמתי את השקלים הבודדים שנפלו על מדרכה , אבל עשרת השקלים נעלמו בתוך הבוץ . 
נפל לי גם הפלאפון , כי כמובן שהתיק נשאר פתוח . 
לא סגרתי את הריץ'-רץ', המשכתי להרים . 
נפל לי הארנק . 
דחסתי את הכל לתיק וסגרתי . 
חציתי את הכביש ונעצרתי כשנהג אחד צעק שנפלה לי גם חתיכת נייר . 
התעלמתי . 
לא היה לי נייר בתיק . 
הסתובבתי וחציתי בחזרה . 
באדום . 
היה לי נייר . 
על הנייר נכתבה כתובת האימייל של בן - דוד שלי באוסטרליה , שכשהוא היה בארץ לפני שלושה שבועות לקחתי ממנו את אותה הכתובת , אבל במקום לשמור אותה במקום נורמלי , החלטתי להקליד אותה בפלאפון בתור הודעה יוצאת , כי ככה יותר קל , והיא כמובן נמחקה ממש מהר . 
מאז הוא לא שמע ממני . 
הגשם הרטיב את כתובת האימייל האומללה . 
הוא גם חלחל לתוך הפלאפון שלי . 
כשהגעתי הביתה ניסיתי ליבש אותו בעזרת המזגן שהופעל על חימום . 
אבא שלי הודיע לי שאני טיפשה וחטף ממני את הפלאפון . 
הוא ניסה לייבש אותו עם הפן לשיער . 
הוא אמר לי שאני לא חושבת , אף פעם לא חושבת . 
אני אמרתי שאני פשוט לא טובה בהחלטות , אז אני נותנים לאנשים אחרים להחליט בשבילי , כי לא באמת אכפת לי . 
אבא שלי אמר שעל מה שחשוב לנו באמת אנחנו מתעקשים . 
אני אמרתי שיש מעט מאוד דברים שחשובים באמת , ושעליהם אני יודעת להתעקש . 
הוא אמר שהחשיבה שלי ילדותית ולא חכמה . 
אמרתי לו שאני פשוט מאוד ותרנית ושלא בא לי להוציא אנרגיות על שטויות . 
הוא אמר שהוא לא קונה לי פלאפון חדש אם זה מתקלקל . 
אולי הבעיה שלי היא לא בזה שאני מאזניים , הבעיה היא שאין לי כוח להכנס לדקויות . 
יותר קל לתת לאנשים אחרים להבין מה שה מבינים . 
לא לקחת שום דבר ללב . 
זאת אומרת , הכל בסדר . 
לא אכפת לי לאיזה בית - קפה הולכים . 
מתי נפגשים . 
למה לדאוג ? 
היום עמדתי במשך חצי שעה בפיזיותרפיה בניסיון להחליט האם אני אספיק לשים משקולות על הרגליים ולעשות עוד סט של כיווצים עד שהפיזיותרפיסט יגיע , או האם אני פשוט ישב ויחכה לו . 
ברגע שהחלטתי לשים אותן , הוא הגיע וכיווצים כבר לא היו שם . 
אולי זה כי נורא קשה להפוך מילד לאדם בוגר שצריך לקחת החלטות . 
הרי כשאנחנו ילדים אז או שלא נותנים לנו להחליט , או שאנחנו צריכים להכריע רק בנושאים חסרי חשיבות שממילא מישהו אחר יקח עליהם אחריות בסוף . 
למשל מה ללבוש . 
הו קרס ? 
אבל בחיים זה לא ככה , בחיים זה אמור לשנות מה לומדים , איפה עובדים , למי מתחברים . 
אבא שלי איש עסקים גדול וחשוב . 
התפקיד שלו הוא לקחת החלטות , זה מה שמנכ"לים עושים . 
בוסים מחליטים החלטות , ולאף אחד אין ביקורת עליהם . 
הם מצליחים , הם מפקששים . 
הם הם הם . 
החלטה אחת יכולה להיות ההבדל בין עסקה שתרוויח מיליון יורו , לבין עסקה שתגרום לפשיטת רגל . 
כל - כך מסובך . 
אין מי שיעזור . 
אי אפשר לזרום עם זה , ולראות מה יחליטו החיים . 
לעזאזל . 
אני בחיים לא אהיה מנכל " ית . 
אני בחיים לא אוכל להחליט החלטות הרות גורל . 
מבחינתי שמישהו יחליט הכל בשבילי . 
אני רק אפרוש אופציות על השולחן . 
או שאולי אני פשוט יעשה אן - דן - דינו . 
