אני לא יודעת אם אני באמת רוצה להשתלב בחיים האלה ולחיות בין החיים או שאלה עוד דברים שאני פשוט מסווגת כ " נורמליים " ומנסה לאמץ לעצמי בלא הצלחה עד כה . 
כי בספרי המודעות העצמית תמיד כותבים שאדם יוצר את המציאות שלו . 
ואני ניסיתי ואני מנסה ליצור לעצמי כל פעם מציאות אחרת שתמיד חסר בה משהו . 
חסר המרכיב העיקרי שאצלי הוא לא קיים כבר הרבה שנים : האמת הפנימית . 
אי אפשר ליצור מציאות בלי שיהיה בה איזה גרעין של אמת . 
אולי אני דווקא מנסה לפרוש מהחיים האלה בהדרגה , כי בבת אחת אני לא מסוגלת . 
אולי טעיתי , ולא הדיכאון והחרדות מטילים מסך כבד של ערפל על כל מה שאני . 
אולי אין בי כלום , אולי נולדתי מתה מבפנים . 
ולמרות זאת אני צריכה לבחור אם לחיות או להמשיך במצב הנוכחי , בגסיסה האיטית הזו שלאט לאט לאט הורגת בי כל ניצוץ חיים ולהמשיך להיאסף אל תוך עצמי . 
להפחית את התגובות שלי לסביבה , להפחית את השיפוט , לגלות שהרגשות שלי נבולים ומנוונים ושאני מנסה בלא הצלחה לייצר לעצמי איזה עולם פנימי . 
אבל איך אפשר ליצור עולם פנימי כשאין שום אמת פנימית ? 
להיות חיה - מתה . 
למות מבפנים , אבל להיווכח שהפחדים לא מתו והם אלה שממשיכים להניע אותי בעולם הזה . 
כרגיל אני מרגישה שאני לא מסוגלת להסביר לעצמי את עצמי . 
גם בטקסט הזה כנראה , אין שום אמת . 
לא יודעת מה יהיה איתי בסוף . 
אני צריכה לבחור לחיות ואני לא בטוחה שזו הבחירה הנכונה עבורי . 
חלום פוליטי הזוי שנחלם היום , אין לי מושג איך זה קשור אליי . 
בחלום הפנמתי את התובנה שהמלחמה מיותרת כי בשני הצדדים רק קומץ של אנשים נלחם , והשאר נסחפים אחריהם . 
בעקבות התובנה הזו הרגשתי פתאום חדורת להט ואמונה והרגשתי שאני רוצה שאנשים יקשיבו למה שיש לי להגיד . 
