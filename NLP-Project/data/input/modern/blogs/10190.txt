שבת . 
שעת בוקר נורא מוקדמת . 
בשבילי לפחות . 
השעה 8 . 
עבר אחת כמוני שקמה בשבת לפחות ב - 10 - 11 , זה בהחלט מוקדם . 
אך לא התעוררתי ככה סתם - העירו אותו . 
פקחתי את עיניי לצללים רעשנים ומוזרים ששמעתי : רחש ורשרוש מהיר ואינטנסיבי , שנשון נחרץ של חתול ( ששש כשה , כמו נחש ) , תנועה מהירה של רגלי חתול ... 
.. 
. 
ואז ראיתי את שלי דוהרת אליי לחדר , עיניה פעורות לרווחה וכולה מתוחה ועצבנית . 
ומן הסלון הרחש המוזר ממשיך להשמע . 
זינקתי מהמיטה מיידית . 
כבר חשבתי שחולדה פלשה אלינו או משהו כזה . 
קמתי בזהירות , ראיתי את רונן ישן במיטתו , ראיתי שאמא איננה ( בטח יצאה להתעמלות הבוקר שלה ) , ובסלון ... 
.. 
. 
יושב חתול זר ! 
! 
! 
חתול קצר פרווה , מפוספס , אפור , מאלה שאני והשכנה מאכילים בחוץ . 
ראה אותי , נלחץ , רץ אל המטבח , זינק בקפיצה אקרובטית לחלון שדרכו נכנס לדירתנו ונעלם . 
עכשיו הבנתי את הלחץ של שלי ! 
ככה זה קבלת פנים חתולית : לא סובלים כשחתולים זרים מסיגים גבול ופולשים לטריטוריה הפרטית שלהם . 
והחצוף הזה גם זלל את המזון היבש מצלחתה הפרטית של שלי ! 
שטפתי לה את הצלחת עם סבון כלים כדי לנדף את הריח הזר , שמתי לה אוכל חדש , ועכשיו היא בסדר . 
ובכן , הזמן טס לו במהירות מופרזת , ורונני שלי בן 9 . 
נהיה כזה בחור גדול שלא ייאמן . 
יש לנו הפרש בגובה רק 20 ס"מ והפרש במשקל 20 ק"ג . 
ומידת הנעליים כבר אותו הדבר . 
דווקא במידת הנעליים הייתה תלויה בחירת המתנה לילד שלי . 
עד השנייה האחרונה לא ידעתי מה אני הולכת לקנות לו והתלבטתי קשות . 
ספר חדש לא היה ממש משמח אותו , הרי אינו אוהב לקרוא בכלל ( להבדיל ממני ) . 
מכוניות על שלט יש לו בבית גם ככה לא מעט ( חלקן כבר מפורקות לגמרי ) , ואחת נוספת אמא שלי קנתה לו גם ליום ההולדת הזה . 
בגד חדש - זה יפה , אבל יומיומי מדי . 
רונן למעשה הזמין את ה " גיים - בוי " - משחק אלקטרוני יקר להחריד . 
דהיינו , ידעתי שהוא יקר , אך לא תיארתי לי עד כמה . 
וכשראיתי בדיזנגוף סנטר את ה " גיים - בוי " הזה ואת מחירו ( וזה רק המכשיר לבד , ללא משחקים , כל משחק גם הוא עולה סכום עתק ) , הבנתי שהשנה רונן לא יקבל אותו בטוח . 
כי אפילו הפרקליט , אשר בדרך כלל ממלא כל גחמה שלי , אמר שזה כבד עליו . 
שלא לדבר על כך , שמשחקים אלקטרוניים נהרסים בידיו של רונן תוך זמן קצר ביותר . 
בדוק ! 
בסוף , בתל אביב לא קניתי לו דבר . 
בשובי לירושלים , הלכתי קודם לעבודה . 
ואחריה נסעתי לקניון מלחה כדי בכל זאת לקנות לילד מתנה . 
רצתי ישירות ל " Toys R us " , למחלקה של משחקים אלקטרוניים בכל זאת . 
אבל לא הייתי שלמה עם זה . 
המשחקים היו אמנם סבבה , אבל לא שווים לטעמי את המחיר הרב . 
התחלתי לשוטט בחנות ללא מטרה , ופתאום ראיתי דבר שהדליק אותי מהמבט הראשון ! 
אלה היו רולר - בליידס מדהימים עם גלגלים מסיליקון . 
ואז נזכרתי שרונן רצה שיהיו לו . 
כדי להיות בטוחה שהמידה מתאימה , מדדתי אותם עליי . 
אני קצת יודעת לרכב ( לנסוע ? 
להחליק ? 
לגלוש ? 
איך אומרים נכון ? 
) על רולר - בלידס , לכן הצלחתי להבחין שהם יתאימו לרונן . 
בלי לחשוב פעמיים שלפתי " ויזה " . 
אחרי הכל , הרולרס הללו עלו הרבה פחות מה " גיים - בוי " , ולהבדיל ממנו הם דבר בר - קיימא ולא ייהרסו מהר . 
דבר נוסף , גם אם רגלו של רונן תגדל עם הזמן ( והיא תגדל ! 
) , הרולרס יישארו שלי . 
כך שנראה לי שבקנייה הזאת נקטתי צעד נבון ביותר . 
אבל הכי מהנה הייתה תגובתו של רונני , כשראה את המתנה . 
הוא קיפץ מחוסר בסלנות למדוד את הרולר - בליידס . 
וכשהיה מאובזר מכף רגל עד הראש ( הלוא קניתי גם קסדה ומגינים ) , אמר בטון המאושר ולא מתיר ספק : " אמא , תודה לך על המתנה ! 
" וזה היה שווה את הכל . 
המון מזל טוב , ילד שלי ! 
אתמול בעבודה קרה לי ממש קטע ספרותי . 
דהיינו , כמו בספר " האומן ומרגריטה " , פרי עטו של מיכאיל בולגאקוב הגדול ( בתרגום העברי הישן הספר נקרא " השטן במוסקבה " , עם עובד 1993 ) . 
הציטוט הקצר דלהלן יהיה להקדמה . 
" כי אנושקה כבר קנתה שמן - שומשום ואף הספיקה לשפוך אותו . 
מכאן אנו למדים כי הישיבה לא תתקיים " . 
אז זהו . 
כל העניין פה הוא השמן . 
אתמול היה לי ביש מזל עם השמן הזה . 
לא שמן - שומשום אמנם , אלא שמן - זית . 
בהפסקה הלכתי לאכול . 
קניתי לי קופסה קטנטנה של דגים בשמן . 
וכשפתחתי אותה , קיבלתי שפריץ של שמן ישר לפנים ! 
המשקפיים , עור הפנם וחלוק העבודה שלי הוכתמו בשמן . 
איזה פאק ! 
! 
! 
אבל לא ! 
ליכלכתי . 
לפחות היה לי קצת מזל שהשמן השפריץ לי על החלוק ולא על החולצה החדשה , ועליה היה כמובן חבל הרבה יותר . 
ולא די בכך ! 
כאשר סיימתי לאכול , חזרתי לקופה והתחלתי להעביר קניה ללקוחה , בקבוק שמן זית החליק מידיי וטראח ! 
- נשבר על הרצפה ! 
מיד נוצרה שלולית מחליקה אדירת מימדים . 
קראתי דחוף למנקה , והוא כבר טיפל בעניין . 
עם כל ביש המזל , יש בי תכונה אחת חיובית שעוזרת המצבים שכאלה . 
אם כבר המצב הוא חרא והוא גם בלתי נמנע , אני מצליחה לראות גם בחרא הזה צדדים חיוביים וכך להרגיש פחות חרא . 
כך קרה גם עם שפיכת השמן . 
הלוא הבקבוק יכול היה חופשי ליפול לי על הרגל . 
יכולתי להפצע מזכוכיות . 
או השמן יכול היה להתפזר בצורה מגעילה הרבה יותר וללכלך לי את הבגדים . 
אבל תודה לאל , שום דבר כזה לא קרה , ויצאתי מהסיפור ממש בזול . 
על - פי תורת היחסות של איינשטיין , מצבי היה יחסית מעולה . 
הרי שמן על הרצפה הינו הרבה יותר טוב משמן על הבגדים . 
לא ככה ? 
: ) ) ) 
