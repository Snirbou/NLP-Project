בא לי להיות אינטיליגנטית . 
חכמה , עמוקה . 
אחת שאף אחד , בשום מצב , לא יכול לקרא לה מטומטמת . 
אחת שתמיד אומרת דברים חכמים , הגיוניים ואינטלקטואליים וכולם מקשיבים , לא מבינים רבע ממה שהיא אומרת ורק חושבים , אח"כ ותוך כדי , על כמה שהיא חכמה והם לא . 
זאת שמקבלת 95 וזה נראה לה נמוך מדי , כי היא חכמה והיא יכולה להשיג יותר . 
אחת שבחיים לא הולכת לאיבוד בקייזר או אומרת דברים כמו " רגע , אז מלחמת ששת הימים הייתה אחרי הקמת המדינה ? 
" בא לי להיות מישהי שהאיכות שלה בולטת לעין . 
שאפשר לפנות אליה בכל מצב והיא תמיד תגיד את הדבר הנכון . 
בלי הערות מפגרות , חסרות טאקט ולא מצחיקות . 
אני רוצה להיות שנונה , משעשעת ואופטימית . 
לא צינית , מרושעת ומרירה . 
בא לי לדעת המון דברים . 
שתהיה לי חכמת חיים . 
כמו אח שלי ואמא שלי . 
אני רוצה להיות מודעת לסביבה . 
לדברים שקורים . 
אני בנאדם כל כך מרחף ומנותק , ופשוט עייפתי מזה . 
יש מלא דברים בסיסיים שאני פשוט לא מודעת אליהם ואף פעם לא שמתי לב לקיומם , והבורות שלי יכולה לחרפן . 
למשל . 
גיליתי שאין עמודי חשמל במודיעין רק אתמול , ושאוגר סיבירי בא מסיביר לפני חודש ומשהו . 
ובשני המקרים הייתי בשוק . 
וזה לא שאני מרוכזת בעצמי . 
אני בעולמות אחרים . 
אני לא מתפתחת בשום תחום מאז כיתה ח ' . אני בקושי קוראת . 
בקושי כותבת . 
בקושי עושה דברים שאינם רדודים לחלוטין . 
לא מזמן פשוט ישבתי בחוץ לבד , וניסיתי לראות מעבר לדברים . 
ופתאום שמתי לב איך יש חיים בכל דבר שמסביב . 
אין רגע שלא קורה בו כלום .. 
. 
הכל פשוט זז כל הזמן , וזה מטורף . 
איך העציץ המסכן הזה , שתלוי מהתקרה אצלנו שנים ואני בקושי מודעת לקיומו , הוא בעצם בית גידול למשפחות שלמות של חרקים .. 
. 
או חיידקים או סתם יצורים , שמתים ונולדים ואני פשוט לא רואה אותם . 
או איך .. 
. 
בזמן שאני מחכה להסעה לביתספר , אלפי נמלים מטפסות 20 ס"מ ממני על הקיר , חלק נופלות למטה ומטפסות שוב , ובשבילן ? 
כאילו חלפו שנים , ואחרי שהן יעברו את הקיר הם כבר יהיו לקראת סוף חייהן . 
זה פשוט עולם אחר לגמרי , והן כל כך קרובות .. 
. 
אני רוצה שיהיה לי ידע במוזיקה . 
המון ידע . 
כמו פייטון ממגרש ביתי . 
. או כמו עופר . 
בא לי להכיר המון להקות ואלבומים , וסגנונות איכותיים . 
גם , הייתי רוצה לדעת יותר במחשבים . 
בכלכלה . 
בכימיה . 
בהיסטוריה . 
בפוליטיקה .. 
. 
חצי מהזמן אני מקשיבה לחדשות ואין לי מושג מה הולך ומי נגד מי . 
בא לי להיות שם בשביל אנשים .. 
. 
משפחה . 
. מכרים . 
בא לי שיהיה לי חלום . 
משהו לחיות בשבילו .. 
. 
לחכות לו . 
בא לי להאמין , אמונה חזקה , במשהו . 
באלוהים , בטבע , במדע . 
שהאמונה תהיה ברורה .. 
. 
בלי ספקות . 
אבל אין לי . 
ואני לא . 
ופשוט ... 
.. 
. 
צפה בריקנות . 
