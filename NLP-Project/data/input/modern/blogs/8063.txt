יש לי עכבר אופטי ! 
בעבודה ! 
חזון אחרית הימים . 
עוד שניה יפול מן מהשמים וזאבים יגורו עם צלעות כבש . 
אולי אפילו יהיה שלום . 
טוב , נו , לא צריך להגזים . 
זמן מה עבר מאז מצעד הטירוף הקודם . 
למען האמת , כבר התחלתי להשתעמם מהחיפושים הנדושים של הישראלים , ולא היו הברקות . 
אחרי הכל , כמה כבר אפשר להתרגש מזה שמישהו מחפש " פמלה אנדרסון " או " תמונות מצחיקות " ? 
במיוחד לאור העובדה ש - 90 % מהחיפושים הם כאלה . 
יחד עם זאת , בשבוע - שבועיים האחרונים , היו כמה יציאות שקשה להתעלם מהן . 
להלן : בטחון המדינה באינטרנט ( איזו מדינה , איזה בטחון ואיזה אינטרנט בראש שלכם ? 
) . 
רוסטביף סינטה ( לפחות אנשים עם טעם ) . 
דשא מוכן גבעת ברנר ( בשביל מה ? 
! ) . בלעתי זרע ( גם אני . 
לא הכי טעים ) . 
טלפונים סלבריטאים ( יש לי של אחד או שניים . 
הכל שאלה של כסף ) . 
נאצים הם לא נחמדים ( ולשון המעטה זה מאד נחמד ) . 
ריקי גל בעירום ( טפו ! 
) . 
הפיצוחיה שיר ( " קיטש " של אלגי'ר). מוכנה לקרב ( תמיד ) . 
לירות סרטי סקס חינם ( כך במקור . 
אולי עדיף שתירה בעצמך או משהו ) . 
תמונות של נשים עירומים ( כך במקור . 
כולם יחד : בחורות ... 
.. 
. 
ערומים ... 
.. 
. 
זה חולירע ! 
) . 
משחקי כדור אף והחוקים ( ספורט חדש שלא ידעתי עליו ? 
! ) . שירן מרביצה לרותם ( ראיתי את כל פרקי " משחק החיים " ולא זכורה לי סצינה כזו . 
אולי זה בגרסת הבמאי ב - DVD ? 
) . 
והמנצח של המצעד הפעם : יא חתיכת זונה ! 
( אמא שלך , יא בן שרמוטה , אוכל בתחת , מוצץ קקטוסים ברוורס . 
מניאק . 
סימן הקריאה במקור ) . 
שיהיו בריאים , לפחות פיזית . 
נפשית - זה כבר מקרה אבוד . 
למצעד הטירוף הקודם לא הצבעתי לשינוי בבחירות האחרונות , למרות ששקלתי את זה . 
המפלגה הזו נראתה כאופציה הגיונית - חילונית , מרכזית , מבטיחה זכויות אזרח ומודעת לבעיות שמעסיקות את המעמד הבינוני . 
אבל מה , איכשהו לא הצלחתי להביא את עצמי להצביע למפלגה שיושב בה קשקשן פוליטי כמו טומי לפיד . 
מעבר לזה , הוא הצטייר בעיני כאדם בלתי אמין , פופוליסט , צעקן ומתנשא . 
והזמן רק מוכיח שצדקתי . 
בינתיים המפלגה הזו לא עשתה כלום בשום צורה , חוץ מ(אולי ) לסדר שעון קיץ כל השנה . 
שזה מאד מגניב והכל , אבל התרומה של זה ניכרת בעיקר אצל תעשיינים והמעמד הגבוה , אלה שמנהלים עסקים . 
אה , כן , ופורז דאג שחוק החמץ לא ייאכף . 
באמת כל הכבוד . 
ועכשיו , פורז גם פתח את הפה נגד איכות הסביבה והחיים שלנו , כשהוא אומר את הדברים המעניינים הבאים : " היום אפשר לחיות ברווחה גם במדינה צפופה , מפני שאפשר להבטיח את הרווחה על ידי נסיעה לחו"ל " , אמר פורז והוסיף : " מי שרוצה לראות אריות , נמרים , פילים וג'ירפות יכול לקנות טיול למקום כזה בכמה אלפי דולרים . 
זה לא פה וזה לא יהיה פה . 
מי שאין לו כסף , יכול לצפות בסרטים כאלה בטלוויזיה " . 
זה רק מראה כמה שהאנשים האלה מנותקים וטיפשים . 
זה רק אומר ומסמן בצורה ברורה שהסוף של מפלגת שינוי יגיע בבחירות הקרובות , כי כל בני המעמד הבינוני שהצביעו עבורה יבינו , באיחור - מה , שמדובר במפלגה מטומטמת וחסרת תועלת , שהכסאות שהשיגה בממשלה יקרים לה יותר מכל דבר אחר . 
איך יכול שר בישראל לדבר על " כמה אלפי דולרים " כאילו מדובר בכסף למסטיק ? 
יש הרבה אנשים שהמשכורת החודשית שלהם לא מגיעה אפילו ל - 1,000 דולר . 
אז " כמה אלפים " זה כסף קטן ? 
וזה עוד בלי להתייחס לדיבור המלוכלך בנושא איכות הסביבה . 
ריאות ירוקות אינן בשביל לראות ג'ירפות , פורז אוויל יקר , אלא בשביל שיהיה לנו קצת אוויר יותר נקי , מקום שיתרום לאיכות החיים שלנו ושל הילדים שלנו , שגם ככה תקועים בבית רוב היום . 
אולי בגלל העובדה שכולם פוחדים מפיגועים אפשר להגיד שכדאי לוותר על כל הפארקים הירוקים בישראל , כי ממילא אף אחד לא הולך לטייל בהם . 
פורז , בטיפשותו , לא מבין שאיכות חיים אינה נמדדת רק בכסף או באפשרויות טכנולוגיות . 
איכות חיים זו גם האפשרות לנשום אוויר נקי ( יחסית ) , ללכת ברגל ולראות קצת ירוק בעינים , קצת ציפורים ופרחים , מקום שבו אפשר לתת קצת כבוד לטבע , וליהנות מהאפשרות להרגיש , ולא לרגע , כמו אנשים נורמליים . 
כשאנשים כאלה יושבים בשלטון , אחר כך עוד מתפלאים למה הצעירים עוזבים את ישראל . 
זה לא רק בגלל שאנחנו רוצים ירוקים בכיס , אלא מפני שאנחנו רוצים , לפעמים , לראות גם ירוק בעיניים , ולא רק את הגגות המכוערים עם דודי השמש של הבניינים האפורים של תל אביב . 
כל חורף אני מספיקה לשכוח מחדש עד כמה פרי המלון טעים . 
מתוק , עסיסי ואפילו טוב לדיאטה . 
על כמה דברים אפשר להגיד את זה ? 
* * * מוטב לי שלא לדבר על דברים מתוקים , וגם לא על אנשים שחשבתי שהם מתוקים אלי . 
מתברר שהאינטואיציה שלי אינה חסינת טעויות . 
ואני , אני איני רודפת אחרי אלה שמשדרים לי מסרים סותרים . 
כשתחליט איך אתה רוצה להתנהג , תרים טלפון . 
אולי אענה , אפילו , בניגוד אליך . 
ובכלל , המלצה אישית לכלל האנושות - אל תבטיחו דברים שאינכם מתכוונים או יכולים לעמוד בהם . 
גם לא דברים קטנים . 
* * * אצלי בעבודה העניינים זזים במהירות . 
אנשים חדשים ( ומאוסים ) מציפים את המקום . 
אני מתפלאת על בעל הבית . 
חשבתי שיש לו שיקול דעת נבון בבחירת העובדים שלו . 
אחרי הכל , הוא קיבל אותי לעבודה ... 
.. 
. 
לדעתי , אחד מהחדשים יהיה בקרוב על הכונת לעוף מפה . 
הא לכם , אנשים ששחצנותם ריקה מתוכן . 
לא תמיד אפשר לעבוד על כל העולם . 
* * * עלתה בי מחשבה להתחיל מחדש את אוסף הפתעות ביצי הקינדר שלי . 
היה לי פעם , בתיכון . 
נתתי את כולו מתנה , מסיבות השמורות עמי . 
* * * לשמחתי , הצלחתי לשכנע את אבא שלי לנדב מכיסו האישי ממון לצורך קניית חזיות בהאמה אישית עבורי . 
זה יעלה לפחות 800 שקל , להערכתי . 
טוב שיש מי שמוכן לנדב את המעות , אחרת הייתי צריכה להמשיך ולהסתובב עם גרוטאות הלבוש שלי . 
* * * ומאורע היום - מצאתי בת זוג לטניס . 
והיא איומה ונוראה , מה שמאד מחזק לי את הבטחון העצמי , אבל גרם לי לשעמום גדול במשחק עצמו , שהתמקד בעיקר באיסוף הכדורים שהיא הכניסה לרשת . 
אבוי לי . 
אני צריכה פרטנר תחרותי יותר . 
* * * ובינתיים השבוע מתחיל להיכנס לשלבי הסיום שלו . 
ומה למדנו השבוע ? 
שאני סבלנית ונחמדה מדי ; שהגיע הזמן לפרמט את המחשב המזויין שלי ; שהגעתי לרמה גבוהה מאד בחלק מהמשחקים ב - NEOPETS ( פוסט מתישהו בקרוב ) ; שאני בהחלט מסוגלת להכין לעצמי אוכל לעבודה ובכך לחסוך אלפי קלוריות וגם כסף ; וכמובן - שאני מתגעגעת לרכיבה על הסוסים . 
ככה זה . 
אוי , אוי , אוי . 
השם ירחם וישמור . 
אני לא זוכרת מתי צחקתי ככה בפעם האחרונה . 
יש לי דמעות של וכואבת לי הבטן עד אימה . 
אולי זה בהשפעת הדיאט קולה , אבל אני באמת לא זוכרת את עצמי מתגלגלת ככה מצחוק בגלל שטות באינטרנט . 
בדרך כלל אין לי סבלנות לסרטונים ולשטויות ששולחים לי באי - מייל , אבל הפעם מדובר ביצירת מופת , ואפילו ישראלית . 
שאפו . 
בטח כולם ראו את זה כבר איפשהו . 
לי זו היתה צפיית בכורה ולא הצלחתי להפסיק לצחוק . 
חובה רמקולים / אוזניות . 
היגור רעב . 
ככה קוראים לזה . 
אין כמו איזה Quiz כדי להפיג כמה רגעי שעמום בעבודה , למשל . 
בשאלון הספציפי הזה , יצא לי שאני " Cool Geek " ( יופי לי ) , אבל התמונה שהם נתנו כל כך מכוערת ולא ברורה , שהחלטתי לא לשים אותה ולהסתפק בלינק . 
אז , איזה סוג של חננה אתם ? 
והאם החנניות שלכם מתאימה לסוג מערכת ההפעלה שהינכם ? 
לא - אמין כתב אתמול במעריב און - ליין על מעט הבלאגן שחווינו כאן בשל מעבר ישראבלוג לשרתי נענע . 
מה אומר לכם . 
יש תקלות באתרי אינטרנט לפעמים . 
ולמרות העובדה שגם אני קיבלתי מזה קריזה , לפעמים אין ברירה וצריך להשבית את האתר כדי לטפל בו . 
מי שלא משלם פרו , מומלץ לו שלא יצעק חזק מדי , כי ברגע שמקבלים משהו בחינם , אי אפשר לבוא ולהתלונן עליו . 
לגבי יחסו של יריב , לכאורה , לא ברור עד כמה הטענות מוצדקות או נכונות . 
חוץ מזה , אתם לא יודעים שבישראל , מתן שירות הוא חובה ולא זכות ? 
מה שכן , ישראבלוג גדל לממדים שאולי יריב כבר לא יכול להתמודד איתם . 
אני לא יודעת מה יהיו המשמעויות של המעבר לנענע , ואם זה טוב או רע ליהודים ולבלוגריסטים . 
השאלה היא רק , מה עדיף ? 
אתר קטן ומקרטע , שאיש אחד עושה בו את כל העבודה , או אתר גדול של תאגיד ( ? ) , שאולי יגרום לתחושת ה " קהילה " והאינטימיות להעלם . 
אני מאד אוהבת לכתוב כאן , אבל בואו רק נגיד , בעדינות , שיש לי צרות ודילמות יותר קשות בחיים כרגע ... 
.. 
. 
מה שיהיה , יהיה . 
העיקר שלא ימחקו לי את הבלוג . 
