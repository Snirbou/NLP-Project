אני , אין לי אלוהים . 
ולא בכדי . 
האמת , דיי בכדי . 
לא מצאתי סיבה טובה להאמין במשהו . 
אלוהים לא נראה לי מספיק סקסי , כמו שאנחנו מבלשטים בעולם התקשורת , אם לסלוח לי על ההערה הפלצנית . 
פעם חוויתי איזה קטע של אמונה . 
זה היה בערך בכיתה א ' , וניסיתי דברים . 
התפללתי באדיקות מידי ערב ליד המיטה , כמו נוצרייה אדוקה רק בלי ג'יזוס . 
דיי מהר שמתי לב שלא רק שאלוהים לא עונה , הוא גם מתנהג כמו רוב העולם באותה תקופה ופשוט לא שם עלי . 
מאוחר יותר ניסיתי לצום ביום כיפור יחד עם איזו חברה שאלוהים היה סוג של סלב אצלה במשפחה . 
לחץ חברתי תמיד השפיע עלי קשות . 
במקרה הזה , שלא כמו עם סמים , אלכוהול , סקס , רוק כבד וחיבה מטופשת לאופנוענים , זה לא ממש תפס . 
לא אהבתי את הקטע של להתעלף מרעב ולבוא לבית כנסת עם ריח של חיה דרוסה מהפה , וגם אף פעם לא הייתי טובה בוויסט . 
למרות שדווקא הזמירות המבשרות את תום העינוי נעמו לי עד מאוד . 
ח - א ט - אנו ל - ה - ה - פני - ך , ר - ה - ה - ה - ח - - - הה - - - - ם ע - ל - י - נ - ו ! 
אני ואלוהים חיינו בשלום קר , מתעלמים זה מנוכחותה של זו ולהיפך . 
מידי פעם הוא הרים גבה כשקראתי בשמו . 
בלי כוונה , גוד . 
כך עושות כולן . 
מידי פעם האשמתי אותו בצרות שהתעופפו על ראשי , אבל הוא ידע שאני לא מתכוונת . 
ובאמת אני לא מתכוונת . 
מאמינה שכל אחד אחראי על החרא שלו , וגם אם הדברים לא ממש בשליטתי זה לא אומר שהוא אשם . 
יש הרבה בשרשרת המזון מתחתיו : הבוס , העירייה , הממשלה , המחבלים , האנטישמים . 
למה להזדרז ולנופף אצבעות ? 
אבל היום , כשישבתי לי בחצר , עישנתי בבדידות מזהרת והירהרתי בעוגמה בחיי המקצועיים , נשאתי עיני השמיימה ומילמלתי סוג של תפילה : " בימ מי אפ , סקוטי " . 
אף פעם לא חיבבתי את החללית המטופשת של קפטן איכשלאקוראים לו ומסעותיהם בחלל ובזמן ( לך מכאן , אפקט זול ! 
! 
) אבל בצר לי , קיוויתי שיהיה לי איזה ווקי טוקי לאלוהים שאוכל להתקשר אליו בעת צרה ולומר לו את מילות הקסם . 
בימ מי אפ , פליז . 
קשה לי פה ולא טוב . 
אנא , שגרר אותי לעבודה אחרת . 
אני רוצה לעשות מה שאני חולמת , אני רוצה להיות עם אנשים נחמדים , לא מפלצות התהילה שחולקות איתי את המתחם היום יומי , למען השם . 
מה לעשות , אלוהים עסוק . 
יש לו אימהות חד הוריות על הראש וילדים רעבים מכאן ועד אוגנדה , ובטח הסערה הזו לא ממש תורמת לקליטה . 
בטח הייתי בממתינה . 
אולי מחר הוא יחזיר טלפון . 
אילה , לא אכפת להם כלום . 
גשם , שלג , סערה , תמיד מוצאים זמן להזדיין וללכת מכות מתחת לחלון . 
חתולים הם יצור משונה שלא דומה לכלום , ונראה לי שהם הפלשתינאים של בעלי החיים באזור המרכז . 
הם שם , כולם יודעים ורואים שהם שם , אבל מתנהגים כאילו הם לא קיימים . 
מתחת לבית שלנו יש צי שלם של חתולים . 
היות ואנחנו בקומה הראשונה , אנחנו ממש בתוך המסיבה שלהם . 
ללכת עם ולהרגיש בלי . 
אני דווקא ממש אוהבת חתולים . 
לא , לא בפיתה , באמת . 
יצורים יפים , מוצלחים ומוכשרים עם אלמנט קומי מטורף . 
אל צי החתולים של הבניין התוודעתי לפני שבועיים , כשהתחליתי מהעבודה ( התחליתי משמעו המצאתי מחלה כדי להשאר בבית , לישון מאוחר , לראות הרבה טלוויזיה , לבשל , ללכת לחדר כושר ולהיזכר שיש לי חיים ) . 
תליתי כביסה בשלווה כשלפתע הבחנתי שבחניה שממול , מעבר לגדר - חיה , נמצאים שישה - שבעה חתולים במספר מצבי צבירה : חלקם כיפכפו בסתמיות אחד את השני , אחרים עסקו במקלחת עצמית נמרצת , ואיזה שניים הסתכלו בי בשיעמום . 
הם כבר יודעים את ההבדל בין תחתונים לאוכל . 
ואז אמרתי את מילת הקסם : פסט פסט תוך חמש שניות צצו עשרה חתולים מתחת לחלון שלי והרימו מבט בציפיה . 
לא רציתי לאכזב אותם . 
ההוא הכין ערימת שניצלים יום קודם , וחשבתי שאחד או שניים לא יחסרו . 
'קיצור, היה נחמד , המינגלינג . 
הם נחנקו על כמה שניצלים , אני התאמנתי בזריקה למרחק . 
חברים לא נהיינו , אבל לפחות אני מכירה את השכנים . 
כשנכנסתי לאוטו , בסיומו שלעוד יום עבודה מעיק ושנוא , נוכחתי לדעת שלקיתי בתסמונת הטפשת הנפוצה ואני לא מצליחה לבצע פעולות בסיסיות . 
זה ששכחתי איפה חניתי זה כלום , קורה כל הזמן . 
לא זכרתי מה צריך לעשות לפני שמניעים את האוטו כדי שהוא באמת יניע ( קוראים לזה אמובילייזר ) והאם מדליקים את האורות לפני שמניעים או להיפך . 
איכשהוא הגעתי הביתה . 
בבוקר , חלפתי לי בשלווה בכצנלסון כשאני מתמרנת בין כל המשאיות שחונות באמצע הכביש כשלפתע ראיתי מחזה משונה : איש מקשיש אחד שוטט לאיטו ברחוב , כשלפתע עצר ונעמד כאילו הוא הולך לשיר התקווה . 
מולו עברה בחורה רגילה למראה והוא פשוט בהה בה עד שחלפה על פניו , פנתה לאחד הרחובות ונעלמה באופק . 
כשנעלמה , השתהה המקשיש לשנייה עם מחשבותיו , והמשיך ללכת . 
האם כל המקשישים מאבדים את הג'ולות שלהם בשלב מסויים ? 
תמהני . 
הבוסית שלי מחוסרת כל מודעות אקולוגית . 
זה , בין שאר הדברים כמובן , מביא לי עליה את העצבים . 
היא מבזבזת כמויות אדירות של דפים , ומסוגלת לומר לי - טוב , תצלמי את התיק הזה ( סטיפה של 100 עמוד ) בחמישה עותקים . 
אחר כך , כשחמשת העותקים מוכנים , היא אומרת - טוב , בעצם צריך רק שלושה . 
התיזוז עצמו מביא קריזה שיכולה בקלות למצוא אותי עם משור שרשרת ביד אחת והציצית האדמונית שלה ביד השניה , אבל לא חראם על כל הדפים ? 
מה עם יערות הגשם ? 
מה עם הקואלות המסכנות שלא עושות שומדבר חוץ מלטפס על עצים , לאכול עלים ולחרבן ? 
( זה נכון , ראיתי בנשיונל ) ואם באקולוגיה עסקינן , הגעתי למסקנה שכשאני הולכת לקנות קוסמטיקה וכלמיני ורואה שני מוצרים שווים בטיבם ובמחירם , מה שיכריע את הכף זה הניסויים בבעלי החיים . 
כאילו , אם הם לא עושים כאלו . 
לאחרונה נודע לי שהחברה שמייצרת את אולוויז עושה ניסויים בבעלי חיים . 
השאלה היא , איך בדיוק ? 
הרי כל ארנבת ממוצעת יכולה לעשות מזה סנובורד . 
ומשפט הסיום החביב עלי Thank god it's thursday ! 
! 
! 
! 
