הדרך מקרית גת לבית שמש מפותלת וקסומה . 
הרבה ירוק והרים בעיניים . 
אתמול הבת שלי פיספסה את ההסעה לפעילות משצ"ים באזור בית שמש . 
כשהערתי את הקטן לקייטנה בשעה שמונה בבוקר , התעוררה היא , בתדהמה שאלה מה שעה . 
ואז בבעתה היא אמרה שבשבע וחצי היא הייתה צריכה להיות בתחנת אגד , עם כל החבר ' ה לאוטובוס מטעם הארגון . 
ניסינו להציל את המצב ותוך דקות היא הייתה באוטו , הגענו לאגד ... אבל מרפי צודק .... הם כמובן , לשיטתו , נסעו . 
עשינו חושבים , זמן להתעשת מגודל האכזבה . 
סגרתי עם הבת שבאחת וחצי בצהריים , אחרי הלימודים , ואחרי שאני מחזירה את הקטן מהקייטנה אני מקפיצה אותה לבית שמש . 
אמרתי : הכל לטובה . 
נרוויח חוויה . 
נזהם קצת , לצערי הרב , את הסביבה עם האוטו ... נסענו . 
עצרנו במרכז ביג בבית שמש , אכלנו בביג , הורדתי את הבת במחנה ... חיבוקים ונפרדנו . 
משם ביקרתי חברה מקסימה שגרה בבית שמש , ונסעתי SLOW לעירי . 
הגעתי . 
התארגנתי לריקודי עם . 
הבנים : הבעל והגיס נשארו לשאוג ולשתות בירה מול הטלוויזה וסיום המונדיאל . 
גם בהרקדה ראו מודיאל . 
אפשר לחשוב , לפי רמת ההתעניינות שחיינו תלויים ברגלי השחקנים . 
ואם צרפת תנצח או תפסיד זה ישנה את חשבון הבנק שלנו . 
