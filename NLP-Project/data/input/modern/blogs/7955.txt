גוגל הפליצו , לשם שינוי , שירות מגניב ומעניין - Google Trends . 
אפשר להקליד שם מילות חיפוש מעניינות ( וזה אפילו עובד בערך בעברית , במפתיע ) ולראות כמה חיפשו , מתי ומאיפה . 
אפשר לשבת עם זה הרבה זמן , וזה מאוד מצחיק למצוא כל מיני מגמות . 
נגיד , מתי התחילו לחפש " ישראבלוג " ? 
או מי מנצח - ספיידרמן , באטמן או סופרמן ? 
אנאלי או אוראלי ? 
כבשים או כלבים ? 
הוטמייל או Gmail ? 
ווינט , וואלה או נענע ? 
בקיצור , אין לזה סוף . 
אם אתם מוצאים איזה חיפוש משעשע במיוחד , אתם מוזמנים לחלוק אותו עם כל עם ישראל , ואימרו אמן . 
שבת שלום ומבורך . 
זה באמת אחד הגאדג'טים הכי מכוערים שיצא לי להיתקל בהם , למרות הניסיון לעשות אותו ברוח שנות ה - 70 והקיטש . 
יצא פרחי לגמרי , אם אתם שואלים אותי . 
ובכל זאת , למי שנראה שהתיק - טלפון הזה יכול להוסיף לו לסטייל , הוא עולה בסך הכל 295 דולר ויוצריו טוענים שהוא עובד באופן מושלם . 
המחירים של הבנזין עולים כל הזמן . 
מי שמחזיק מכונית מרגיש את זה טוב טוב בכיס . 
כל פעם קצת , כל פעם קצת , ואי אפשר לצאת מתחנת הדלק בלי חור של לפחות 200 שקל בכיס . 
הכותבים של המאמר הזה התיימרו לבדוק אם הטיפים הידועים של חיסכון בדלק באמת עובדים , ועד כמה . 
הם אומרים שהשיטה הכי טובה לחסוך דלק היא , באופן עקרוני , להפסיק ללחוץ על הגז כמו מטורפים , ולנהוג בלי תאוצות ובלימות חזקות . 
ככה אפשר לחסוך עד 37 % בדלק . 
גם נהיגה במהירות נמוכה יותר חוסכת דלק , גם שימוש ב - Cruise Control ועוד כמה דברים קטנים . 
בקיצור - תנהגו כמו פנסיונר מבועת על הכביש , והדלק ישמש אתכם לאורך זמן . 
וברצינות , טיפ חשוב שהם שכחו : תדלקו במסלולים לתדלוק עצמי . 
אפשר לחסוך ככה משהו כמו 11 - 15 אגורות לליטר , זה לוקח פחות זמן ולא מציקים לכם בשאלות אם לבדוק לכם שמן - מים . 
אל תעשנו , תהיו עשירים , אמצו בעל חיים ועוד - וכך תאריכו חיים . 
  אמנם לא מובטח לכם שתוכלו לקנות עם זה משהו , אבל שווה לנסות - אם מתחשק לכם לבלות בכלא האמריקאי זמן מה - זו גם סוג של חופשה . 
    אפצח ואומר שמדובר בשערורייה - שכחתי את יום ההולדת של הבלוג ! 
זה רק מעיד על העובדה שאני מציינת שוב ושוב , למכרי , מוקירי ושונאי - אין לי זמן . 
כלומר , יש לי זמן , אבל הוא מנוצל לטובת דברים מסוימים , וישנם דברים שבשל כך נדחקים מעט הצידה . 
ובכן , מוטב מאוחר מאשר לעולם לא , וכל הקלישאות . 
חשבתי מה לכתוב הפעם , והסתכלתי קצת אחורה על השנה האחרונה , שאין ספק שהתאפיינה בתהפוכות , דרמות , מריבות קשות ומאורעות משמחים שהיו להם השפעה גדולה במיוחד על החיים שלי . 
קוראי הבלוג הנאמנים ( ואני מופתעת בכל פעם מחדש לגלות כמה כאלה יש , שקטים ורועשים ) בוודאי תוהים מדוע לא זכו לפירוט נמרץ של שלל האירועים . 
ההסבר כבר ידוע - יש פה יותר מדי עיניים בלתי רצויות , ולא נוח לי עם זה . 
מצד שני , זה לא מונע ממני לכתוב באופן כללי , ואיכשהו מצאתי את שביל הזהב - להמשיך עם הבלוג מצד אחד , ולא לגרום לעצמי נזקים מצד שני . 
גם בשנים קודמות , עוד בתוך האנונימיות העמוקה , לא כתבתי הכל ולא חשפתי את הדברים האינטימיים באמת בחיי ( ויש כאלה , מעבר לתמונות המצחיקות ) . 
זה לא אומר שהבלוג הזה לא משקף אותי . 
להיפך . 
בניגוד להרבה פרסונות וירטואליות , אני דווקא בבלוג הזה בדיוק כמו שאני בחיים - רעשנית , מתעניינת בנושאים רבים , מלאת אנרגיה ולא חוששת להגיד מה שאני חושבת . 
אתם רואים אותי פה כמו שאני , אולי לא ב - 100 % דיוק , אולי לא ברזולוציה הכי גבוהה שיש , אבל זו אני . 
בהחלט אני . 
כשאני שואלת את עצמי את השאלה המעמיקה " מה זה בלוג בשבילי ? 
" , אני מצליחה באופן מפתיע לענות עליה די בקלות - בשבילי הבלוג הוא Scrap Book דיגיטלי ונוח להפליא , שלא מצריך מספריים ודבק , ויש לי גישה אליו כמעט מכל מקום . 
אני אוספת פה חתיכות - מהחיים שלי , מהחיים של אחרים , מהאינטרנט , מעולם ההומור ומעולם האקטואליה , ומפתיע עד כמה נחמד לי לפעמים לשבת ולהסתכל אחורה , לקרוא ולראות מה שכתבתי והדבקתי . 
אני מודה , הבלוג שלי הוא אגואיסטי כמעט לחלוטין - הוא אני , שלי , בשבילי . 
לכן , תמיד מפתיעה אותי מחדש העובדה שיש כ - 140 איש שמוכנים לקבל עדכונים קבועים של הבלוג , וכמה מאות קוראים ביום - תלוי כמובן בתדירות העדכונים . 
זו עוד הזדמנות , באמת , להגיד תודה מכל הלב , לקוראים המגיבים , לקוראים השקטים , לאלה ששולחים מייל " הבלוג שלך מגניב " ולכל מי שמשתתף איתי , ולו לרגע , בחוויה הזו . 
וזו אכן חוויה בשבילי , ותמיד אני מופתעת פה מהמגיבים והקוראים - מהאהבה , מהשינאה , מהקינאה , מההומור , מהחוכמה , מהעוצמות הרגשיות ומהטמטום הנצחי . 
כל יום משהו חדש בבלוג , אפילו כאשר אני מעדכנת בתדירות נמוכה למדי . 
ומפני שזו חוויה , וכזו שעושה לי נעים ברוב הזמן , נשארתי פה למרות מכשולים רבים . 
ובינתיים , לכל דורשי שלומי שתוהים בעניין הזה מעל ארוחת הבוקר שלהם - אין לי כוונות ללכת . 
כמו קרצייה . 
נשארת עד הסוף , ולא דופקת חשבון לאף אחד . 
להתראות בפוסט הבא , רק האחת . 
יום עמוס בפוסטים יש לנו היום . 
והפעם - מוקדש לכל הגיקים : יאהו השיקה את Yahoo Tech , אתר חדש ומגניב ומאוד Web 2.0 - שעוסק בכל מה שעושה לנו נעים בתחום הטכנולוגיה . 
עוד לא חרשתי לעומק , אבל על פניו נראה מוצלח ויפה . 
ככה זה כשיש תקציבי פיתוח ענקיים . 
נותר רק לקנא . 
טפו טפו , זה מתחיל להסתמן כמו שבוע של מציאות ודברים שמחים ( טפו ! 
) . 
רק שמחתי על שובו של " היגור רעב " לחיי , וכבר קיבלתי גם תגובה משמחת לפוסט , בו התבכיינתי שהאתר המשובח , " מסע אל העבר " , שמכיל המוני משחקי מחשב ישנים ונוסטלגיים - פשוט נעלם . 
ובכן , מסתבר שלא היה מדובר בסגירה מטעמי קונספירציה , ו - Gordi , בעל הבית של האתר המשובח , מבשר לי כי " מסע אל העבר " חזר לתפקוד מלא , בינתיים ב - mirror , עד שיחזור לכתובת המקורית שלו . 
ברוך שובך ! 
! 
! 
ילדי שנות השמונים מאושרים יותר היום . 
