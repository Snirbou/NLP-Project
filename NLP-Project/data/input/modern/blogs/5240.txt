מרגישה בודדה יותר מתמיד . 
למרות שלא השתנה שום דבר בזמן האחרון ואולי בגלל זה . 
בימים האחרונים אני מרגישה ריקה ממילים . 
לא מדברת עם אף אחד , כי לא קורה לי שום דבר מעניין ולא נראה לי שאירועי היום בעבודה / לימודים מעניינים מישהו . 
לא יודעת איך במצב הזה אני אכיר מישהו . 
אולי אני צריכה מישהו מרוכז בעצמו שלא ישים לב לזה שאני שותקת ... 
.. 
. 
חוסר חשק מוחלט להכל . 
אין לי חשק לדבר עם אף אחד , לא ללמוד ולא לקרוא את הסוף של הספר . 
הרופא הזהיר אותי שאחת מתופעות הלוואי של הכדורים שאני לוקחת זה דכאון , אבל לא האמנתי לו . 
יכול להיות שיש קשר ? 
שומעת דיסק ישראלי . 
אם אין לי מילים משלי , אולי נגנוב כמה מילים מאחרים ? 
אולי אני אנסה לצייר קצת , אם אין מילים נוציא צורות וצבעים . 
העיקר לא להרגיש את הריקנות הזאת . 
יש לי מה לתת , אני צריכה לזכור את זה . 
להמשיך לחשוב בצורה חיובית כמו שרק אני יודעת . 
אולי אני אלך לסרט , או לים לראות את השקיעה . 
אולי לפאב להשתכר קצת . 
או שאני אלך לישון , עד מחר המצב רוח הגועלי הזה יעבור . 
שיהיה שבוע טוב . 
לפעמים אני שמחה שהכל מתועד ובלחיצת עכבר אני נוסעת בזמן . 
זה מה שהיה לפני שנתיים : http://www.israblog.co.il/blogread.asp?blog = 222 & amp;blogcode=2776 טל והחבר החדש שלה ( שוב לא הטעם הקלאסי שלה , אבל הבחור הכי נחמד שהיא יצאה איתו אי פעם ) נסעו לסופ"ש בצפון . 
בבוקר , היא השאירה אותו אצלה בדירה לשעה ובאה אלי עם ערימת בגדים , כדי שאני אעזור לה לבחור מה ללבוש . 
שאלתי אותה אם היא תצטרך שאני אבוא איתה גם לירח דבש , כדי לעזור לה עם הבגדים ... 
.. 
. 
הבחור שאיתו היא יצאה לפני שנתיים נשוי . 
הוא התחתן לפני חודשיים עם מישהי שהוא הכיר חודש אחרי הפרידה מטל . 
עולם קטן , דנה מכירה את הבחורה שהוא יצא איתה אחרי טל ובגלל השם הנדיר שלו גילינו את הקשר הזה . 
אם הייתי הולכת ליום הסטודנט אתמול הייתי נתקלת במקור לדמעות של לפני שנתיים . 
חברה שהייתי אמורה ללכת איתה נתקלה בו שם . 
מסתובב עם איזה חבר . 
מוזר שהיא זיהתה אותו , היא ראתה אותו רק פעם אחת , לפני שנתיים . 
אבל כנראה שהוא השאיר עליה רושם ... ומה איתי ? 
האדישות הגיעה בסופו של דבר . 
לא אדישות מוחלטת , אבל הפסקתי להתרגש מכל שטות . 
הסגידה שלי ליופי הולכת ודועכת . 
אני עוד מאמינה באיזשהו מקום שכשיהיה לי מישהו הוא יהיה גם יפה . 
יש כרגע מישהו כזה על הכוונת , אבל אני כבר לא " בונה מגדלים באויר " ועד שאני לא אצא עם מישהו כמה שבועות אני לא אעשה שום תוכניות , כי ממש אין טעם להשלות את עצמי . 
עדיין מאמינה שהאנשים הם טובים ביסודם . 
רק שחלק ניכר מהם " התקלקל " . 
אבל זה משהו שאפשר לתקן , אם רק רוצים , ברגע שנעשים מודעים יותר . 
שנתיים , נשארתי טיפוס נוסטלגי , כנראה שזה לא ישתנה . 
מנסה להציץ לעתיד שלי , לנחש מה מחכה לי ולא מצליחה . 
זה סוף השבוע האחרון בדירה הזו . 
הארגזים מונחים בערימה בפינה ועוד מעט לא תהיה לי ברירה ואני איאלץ לארוז , להכניס את הספרים , הדיסקים , הבגדים וכל החפצים שלי לתוך הקופסאות האלה . 
אני עוד לא קולטת שאני באמת עוזבת את הדירה הזו , את הבית שלי . 
מקווה שתהיה לי הרגשה של בית גם בדירה החדשה . 
במאי של לפני שנתיים גרתי בבית אחר , את מאי הזה אני חולקת בין 2 בתים ומה יהיה במאי הבא ? 
איפה אני אראה אירוויזיון 2005 ? 
האם אני אגור בניו יורק במאי 2006 ? 
ועד מתי הבלוג הזה יהיה קיים ? 
לפעמים אני לא מבינה איך דברים מוזרים קורים לי . 
יש מקרים שאני מכניסה את עצמי לכל מיני מצבים משונים , אבל לפעמים הם קורים בעצמם , בלי שום פעולה מצידי . 
לפני כמה ימים הלכתי ברחוב ומישהו שעבר לידי הציע להיות העבד שלי . 
חייכתי והמשכתי ללכת . 
לא מכירה תגובה הולמת להצעה כזו , למרות שזו הפעם השלישית שגברים רוצים , משום מה , להיות העבדים שלי ... 
.. 
. 
פעמיים זה היה כאלה שעברו לידי ברחוב ופעם אחת מישהו שפנה אלי באינטרנט ופירט לי את כל מה שהוא מוכן לעשות למעני כדי שאהיה המלכה שלו . 
לכמה דקות שקלתי את זה ברצינות . 
הוא רצה לנקות לי את הבית , להסיע אותי לכל מקום שאני אבקש ולהעריץ את כפות רגלי הענוגות . 
בתמורה הייתי אמורה להשפיל אותו . 
אין לי בעיה עם החלק הראשון , אבל קצת קשה לי לדמיין את עצמי עם שוט ... 
.. 
. 
מאוד מעניין אותי למה הם פנו אלי . 
מה גרם להם לעשות את זה . 
אין לי אף חברה שקיבלה כאלה הצעות , אז למה אני ? 
? את רוב היממה האחרונה העברתי במיטה . 
השלמתי שעות שינה במקום ללכת לאוניברסיטה . 
השנה מתקרבת לסופה , לא יאומן שבזמן הזה בשנה הבאה אני אהיה לקראת סיום התואר . 
התחלתי לברר השבוע לגבי לימודי המשך , אולי אני ארשם למשהו במקביל לשנה האחרונה של התואר . 
שוב סוף שבוע , אין לי תוכניות מוגדרות . 
אני רוצה ללכת לסינמטק , להתחיל לנצל את המנוי . 
לפגוש כמה חברים , אולי גם נעשה מדורת ל"ג בעומר , אחרי שנים שלא עשיתי מדורה . 
אולי אני אצא עם מישהו , אולי הפעם זה יתפתח למשהו ארוך טווח . 
העיקר שיהיה מעניין ... 
.. 
. 
