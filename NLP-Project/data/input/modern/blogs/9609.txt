" טוב " לא במובן השיפוטי של הדבר : טוב / רע , אלא טוב כמילה המאחדת תחושות שגורמות לנו הנאה : שמחה . 
סיפוק . 
הנאה . 
אושר . 
ומכאן שהצד ההפוך של ה " טוב " הזה , שבא לידי ביטוי בתחושות של כאב . 
צער . 
עצב . 
אינו " רע " , שלילי במובן השיפוטי של הדבר , אלא נגזרת טבעית ממנו . 
היום אני רואה את ה " טוב " הזה , כמשהו מובן מאליו בחיי . 
אני מאמינה שזכותי לחיות ולהרגיש את הטוב הזה , את מגוון התחושות המרוממות או מרחפות בי בשלווה , בכל רגע נתון של חיי , וזאת נקודת המוצא שממנה אני יוצאת , רוצה לצאת החוצה . 
אין בי יותר את הפחד שהטוב יעלם . 
אני לא מונעת יותר על ידי הפחד הזה . 
מצד שני , אני מודעת לסיומם הדברים ולמעגליות ולמחזוריות שיש בתחושות שבי כמו בכל דבר אחר בטבע המקיף אותנו וממנו אנחנו בעצם לומדים על מהלכם הטבעי של חיינו . 
ויודעת שיחד עם הטוב הזה , יכול לבוא החלק המנוגד לו , הכואב . 
וגם הוא מובן מאליו בחיי . 
וגם בו ישנה מעגליות ומחזוריות . 
אין בי את הפחד שהכאב , שהתחושות הללו שמורידות אותי למטה , ישארו ויחרכו בי לתמיד . 
אני לא מונעת יותר על ידי הפחד הזה . 
וברגע שהפנמתי את ההבנה הזאת בתוכי , יכולתי להתחיל ולחיות באמת ובתמים את ההווה , להינות ממנו , ולקבל שינויים שבאים איתו באופן טבעי וללא תחושה של גזירת גורל המשליכה אותי לקרקע בתחושה של חוסר אונים וחוסר שליטה בחיי . 
לקבל משהו כמובן מאליו אינו בא תמיד ממקום של זלזול וחוסר הערכה , אלא יכול לתת תחושה של בטחון כמו הידיעה שתמיד השמש תזרח במזרח . 
( הרהורים שעלו בי בעקבות שיח עם קוקסטה ) . 
אחרי המאבק והמלחמה , וההחלטה לחזור על כיתה ט ' , והקבלה למגמת המוסיקה בבית הספר התיכון אליו רצה א . 
הצעיר להתקבל לפני שנה , הגיע הזמן לפעולה האדמיניסטרטיבית הפשוטה של הרישום בבית הספר עצמו . 
זיק של שמחה עבר בתוכי , כשפסעתי לתוך המבנה , שבשנה שעברה נכנסנו אליו שפופי ראש ורוח , ונאלצנו לבקש ולהיענות בסירוב מוחלט להתקבל בשעריו . 
בגאווה מסויימת הגשתי את המסמכים למזכירה ( תוך גילוי העובדה המשמחת שאנחנו בעצם מכירות ממקום אחר ) וחיכיתי לסיים את העניין תוך דקות ספורות . 
אוי , יש בעיה , אמרה לי , לאחר שבדקה את הניירות . 
אין בשנה הבאה מגמת מוסיקה בבית הספר ( בגלל מיעוט נרשמים - 3 בלבד מכל העיר שלנו ) . 
נהדר . 
מזמן לא נפלו עלי השמיים ... 
.. 
. 
לאחר שהתאוששתי קצת , ניסינו לראות יחד מה אפשר לעשות , והצעתי לאפשר לו להבחן למגמת הדרמה . 
הם הסכימו ונקבע לו מבחן בשבוע הבא . 
כשא . 
הצעיר שמע את הבשורה בדרמטיות הטבועה בו הודיע לי לאקונית שאם אין שם מוסיקה הוא לא הולך לתיכון הזה . 
ועל דרמה אין מה לדבר . 
ובכלל , החיים בזבל . 
והלך להתנחם בזרועות חברתו . 
ולאחר שנרגעו מעט הרוחות , יכולתי להסתכל אחרת על המצב שנוצר . 
אולי ילך למגמת דרמה , אולי לא . 
אולי ילך למגמה אחרת . 
המוסיקה היא חלק ממנו ואותה לא יעזוב בשום מצב , ומצד שני , השינוי שחל בתוכניות יכול לתת לו אפשרויות להתפתח במקומות אחרים לגמרי . 
ושוב , אם מדברים על הזזת קוביה של דומינו ועל העיתוי של הדברים ... 
.. 
. 
לפעמים הדברים דומים לקוביית דומינו שמזיזים ממקומה . 
שאר הקוביות לאו דווקא נופלות כולן בבת אחת , אבל הן פתאום מסתדרות אחרת . 
הייתה לי תוכנית אחרת לאתמול . 
לא הייתי אמורה להיות שם . 
אבל מהרגע שהזזתי את קוביית הדומינו שלי , הייתי שם . 
שמעתי . 
עיכלתי לאורך היום את הדברים והגבתי כפי שהגבתי . 
ולאחר שהדברים נרגעים ומתבהרים ( ושנת לילה עמוקה וטובה בצידה ) אני מסתכלת עליהם לאחר זמן וחושבת לעצמי : על זאת היתה המהומה ? 
על זאת היתה ההתרגשות ? 
כן . 
על זאת . 
ואני יכולה לחשוב את זה כך , רק בגלל שיכולתי לומר את הדברים שהפריעו לי באופן הברור ביותר וללא שום חשש . 
בראש ובראשונה לעצמי . 
ואחר כך גם למי שהייתי צריכה לומר אותם . 
ואת זה , לא יכולתי לעשות בעבר . 
ואם יש משהו שמשמח אותי בכל פעם מחדש זה לראות את הבחירה שלי להתייצב מול הדברים ולומר את שלי . 
כי יותר מדי שנים ברחתי . 
מעצמי . 
והיום יום חדש , כמו שסקרלט אמרה ( וגם מקוקו , אחרת אסתבך איתה ... 
.. 
. 
) . 
השמיים כחולים . 
השמש זורחת . 
א . 
הצעיר מבריז מבית הספר בתואנה שהמורים אצלם שובתים ( הם לא , אבל זה באמת לא משנה ) . ואני , לאחר שנת לילה מצויינת וממלאת , פונה לעבר הזריחה . 
( ג'יזס , שמישהו יחזיק אותי או שאני אקיא את עצמי לדעת ! 
) ולמרות הכל , יש צנזורה . 
ולו ּ רק בגלל שאמרתי שהמקום הזה לא ישמש כערוץ תקשורת במקום שיחה ביננו . 
ועכשיו מה ? 
אני כל כך עייפה ... 
.. 
. 
עם עיניים קטנטנות , פקוחות לחציין בלבד , אני מסתובבת לאחר לילה ללא שינה . 
מהלילות הללו , שעוד לפני שנכנסים למיטה , מרגישים עירניים לגמרי , שמבחינתנו , היום היה יכול להתחיל עכשיו , והאנרגיות היו נושאות אותנו לאורך כל היום כולו . 
ואחר כך , כשמרגישים שלכאורה העייפות נופלת עלינו , מכבים את האור , מתארגנים במיטה לתנוחה הנכונה לנו ( אצלי זאת תנוחת עובר , אם מישהו רוצה לדעת . 
געגוע למשהו רחוק אולי ? 
) , עוצמים עיניים ומחכים לשינה . 
ואין . 
אין . 
אין . 
משהו בנו נשאר עירני לגמרי . 
מחודד וקפוץ , כאילו מחכה לאיזו הודעה עלומה על משהו עלום גם כן . 
כל השרירים מכווצים , כלי הדם מזרימים את הדם במהירות , וכאילו אוזן אחת נשארת לנו בהקשב , כמו אצל כלב או חתול כשהם ישנים את השינה עמוקה ביותר . 
עברה שעה . 
ועוד שעה . 
ועוד אחת . 
ובין לבין נפלה עלי תרדמת , מין נים לא נים עמוק , שלאחר שמתעוררים ממנו מרגישים כאילו לא ישנו שבועות והוא לא ממלא בכוחות אלא נותן תחושה של הליכה על שיברי ביצים . 
וכבר רציתי שהלילה הזה יגמר ויעבור לו ויהיום החדש יעלה כדי שאוכל להכנס לתוך הקלחת שבו ולמחוק מתוכי את תחושת ה " alert " הבלתי ברורה ומובנת , שהייתי כל הלילה . 
ועכשו , כמין תגובת נגד מתריסה , אני הולכת לחדר כושר , להליכון ולשיעור פילאטיס אצל ענת " פני מלאך " שקורעת לנו ברוך ובעדינות את הצורה , ואם לא חזרתי , סימן שפשוט נרדמתי על המזרון ... 
.. 
. 
שבוע טוב חברים יקירים , עם שינה טובה ועמוקה ומרץ במידה הנכונה ... 
.. 
. 
* * * * * * * * * * * * * * * * * * * * * * * * * * * * * * * * עדכון 10.10 לא זוכרת איך הלכתי על ההליכון , בתחילת שיעור הפילאטיס הגוף שלי היה עשוי כמו מחמאה . 
הפיהוקים כמעט שברו את הלסת ובקושי הזזתי את הגוף , שנדרש לעבודה איטית אך מעמיקה על כל שריר שעובדים עליו . 
ואז פתאום זה בא . 
מפל האנדורפינים . 
ואיתו נעלמה תחושת הסימום , תחושת החמאתיות של הגוף והאדרנלין התחיל לזרום בעורקים . 
התעוררתי . 
בוקר טוב הכאב פועם כמו דופק חזק . 
ברגעים כאלה , כשהכל כל כך חד ומחודד , וקצות העצבים כמו פרושים ופתוחים לגמרי , ללא שום כיסוי , מרגישים בנקודת הכאב את הדופק פועם . 
פעימה . 
פעימה . 
פעימה . 
פעימה . 
זאת אחת משיני הבינה שלי ( כמה כבר יש שם לכל הרוחות ) שהחליטה שהגיעה , כנראה , זמנה לצאת לעולם . 
אני מקווה כך בכל אופן , כי אחרת אני אצטרך למצוא מאוחר יותר מרפאת שיניים תורנית ברחבי עירי המנומנמת בשעת אחר הצהריים של ערב שבת . 
סקא מכרסם בנחת ומרץ את כפות רגלי . 
אני בעצם הצעצוע החדש שלו שמשמש אותו גם לחידוד ציפורניו ושיניו על גופי , טיפוס וירידה על רגלי תוך נעיצת אותן ציפורניים קטנות אך חדות להפליא . 
הוא רק לא מבין למה הצעצוע מסרב לעיתים לשתף פעולה ובועט בו , באופן בלתי רצוני תוך השמעת קולות זעקה רמים . 
מצד שני , הפשוש הקטן יושב על ברכי , מציץ בי בעינייו התמימות בזמן שאני משרבטת על המקלדת את המילים שאולי יעזרו לי להתעלם מהכאב שחופר בחלק העליון / הימני של חניכי , עד שכדורי האדוויל שלקחתי יתחילו לפעול את פעולתם הברוכה ( יאללה , יאללה , יאללה ! 
! 
! 
) , והופך אותי לשלולית ואסקופה נדרסת לכפותיו . 
כתם החליט אתמול לתור בשדות זרים , והצליח לטפס מעל הגדר המפרידה בין שתי המרפסות , שלנו ושל שכנינו ( שלא היו בבית כל היום ) ולעבור לשם . 
מעבר לעובדה שנשמתנו פרחה עד שהבנו שהוא שם , וכבר הרצנו ( טוב , אני הרצתי ) את הסרטים העצובים ביותר בראשנו , אצלו תמיד זה one way ticket . 
הוא יודע לחדור לשם , אבל משום מה , את הדרך חזרה הוא מסרב / מפחד לעשות ורק לאחר זמן רב מאוד של תחנונים , קריאות בשמו ופיתויים מרשימים כמו טונה ופסטרמות למכביר , הוא מואיל סוף סוף לחזור הביתה ולזרוק לעברנו מבט מאוכזב משהו על זה שיכולנו להתאמץ קצת יותר עבורו . 
שלב הריחרוח הראשוני בינהם עבר וכנראה שזאת הולכת להיות תחילתה של ידידות נפלאה כשכבר ברור מי הבוס ( סקא , פרחח הרחובות המצוי ) ומי לכאורה הסנג'ר עגום העיניים שעדיין חושש מלהראות עד כמה הוא שמח לעובדה שסוף סוף יש לו עם מי להשתולל ברחבי הבית . 
לאחר שבוע עמוס רגשית ( מהצד הטוב שבו ) עייפות גדולה נפלה עלי , לאות שזורמת בדמי וצועקת בתוכי : לישון , לישון . 
וכך יהיה . 
הכדור כנראה מתחיל לפעול , פעימות הכאב הולכות ונחלשות . 
שבת שלום חברים יקרים , בלי כאבים , בגוף או בנפש , עם אור , חמימות אביב וריח פריחת ההדרים . 
יום אביב ריחות לילךבין חורבות העיר שלךיום יפה לדוג בנהרבתוכי הלב נשברשם היתה ואינהילדותך אישה קטנהאנשים שאיש לא מכיראין אפילו בית שיזכיר אומרים שה 1 בספטמבר 1939 היה יום יפה וחמים של תחילת סוף הקיץ . 
אולי היום היפה האחרון למשך 6 השנים הבאות עבור עשרות מליוני אנשים , עבור 6 מיליון מהם , זה היה , די בוודאות , היום היפה והשלו האחרון . 
בטלווזיה מקרינים סרט על ועידת וואנזה . 
מיטב השחקנים הבריטיים וכמה אמריקאיים . 
זיהיתי שם את קולין פירת' המתוק מ " יומנה של בריגי ' ט ג'ונס " המגלם דמות של איש משרד המשפטים האמור לתת את הגוון החוקי להחלטות הוועידה . 
ואת קנת בראנה ( שאני כל כך אוהבת אותו ובמידה מסויימת הוא כל כך דומה ומזכיר את אבא שלי בצעירותו ) , עם שיער בלונדיני בהיר משוח לאחור סטייל שנות ה 40 משחק את היידריך מנהל הישיבה , ראש ה ס.ס . 
ומושל צ'כיה , באופן כובש ומלא קסם . 
אייכמן , יד ימינו של היידריך , נראה באופן מצחיק משהו , כל כך ... יהודי ... ואם את נוסעת לאן את נוסעתהנצח הוא רק אפר ואבקלאן את נוסעת לאן את נוסעתשנים וכלום עוד לא נמחק . 
ראיתי סרט דומה על אותה הוועידה בעבר , ולא יכולתי להשאר הפעם . 
יש משהו מצמרר בהתנהלות הכל כך עסקית / אדמיניסטרטיבית של העברת היהודים , ממעמד של הגירה ( imigration ) למעמד של פינוי ( evacuation ) , כפי שציין היידריך . 
פינוי לגיהנום . 
ובדרך הארוכה והנוראה האפשרית ביותר . 
מקום יפה וואנזה . 
פארק בברלין , אגם מים כחול , וילה יפה וגדולה יחסית , שהוחרמה מבעליה ( יהודי , אם אני לא טועה ) . 
מקום שקט במרכז העיר , שבו אפשר להתכנס ולעבוד ברצינות על תוכנית שבעצם לא קיימת בוועידה שבעצם לא התקיימה . 
הרבה מספרים וסטטיסטיקות היו להם שם . 
הכל היה צריך להיות מסודר , מאורגן , והכי חשוב , מדוייק . 
לא לבזבז הרבה דלק לתחבורה , קלוריות לשרידות עבור אותם אנשים שעבורם היו הרבה פחות מאבק דרכים . 
חשוב למצוא את הדרך הטובה ביותר לנצל את המשאב הכלכלי החשוב הזה , של כוח העבודה ולאחר מכן , פשוט להעלים אותו בדרך המהירה והחסכונית ביותר . 
