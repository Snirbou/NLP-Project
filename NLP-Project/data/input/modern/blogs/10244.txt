בחיי , הלוואי והיה לי את האומץ , הכוח , והרצון להגיד לך את המשפט הזה . 
העזת לזרוק אותי . 
חודש וחצי של הרהורים , חוסר ביטחון , אי וודאות , פחדים , הסתיים לפני כמה עשרות שעות , אחרי צפייה ממושכת בתמונות שלך , בתמונות שלנו , במייל שנשלח ממש באותו יום , קצות העצבים שלי שולחים תגובות די עצובות ישר אל הגרון , אני אתגבר עליך , אתה תראה . 
הגרון שלי מלא בצרידות ודמעות , אך אל תדאג , הן יישארו שם , כל הבכי של אותו יום כבר התייבש , זה כנראה לא יחזור על עצמו . 
" קולנית ושמחה יותר אני מחפשת משהו אחר לחשוב עליו חוץ ממך " דפנה והעוגיות / דפנה פיק . 
אוף . 
לעזאזל . 
אני כל כך כועסת . 
פגעת בי , העצבת אותי , הכעסת אותי , ניצלת אותי , שיקרת לי , אלוהים , ניצלת אותי ושיקרת לי ? 
מתי ? 
אתה הילד הכי נחמד שאני מכירה , איך נתת לי להגיע למצב שאני אומרת עליך דברים כאלה ? 
אתה ילדותי . 
אתה קצת מושלם אבל ילדותי . 
למה לזרוק , חבל . 
צריך להמשיך לנסות . 
מה רע בי , אני עסוקה מאז רק בזה , מה דפוק בי ? 
מה מונע מאנשים להישאר איתי יותר מכמה חודשים ? 
מה . 
יש לי בעיה רצינית באופי וחבל לי שאני לא מצליחה לאתר אותה . 
אני עסוקה בלחשוב שאני טובה , אני בסדר גמור , הבעיות היחידות הן סביבי , אני לא מצליחה להתמודד עם זה עכשיו . 
לא חבל ? 
אוף , כמה אהבתי אותך . 
איך אתה לא אוהב אותי יותר , דברים כאלה לא קורים כל כך מהר . 
איך זה נגמר , כמעט בפתאומיות . 
" כי אני נערה ואני מבינה שלאכול סרטים זה להיות אישה אני לא שונה מאף אחת כן אני נערה אני נורא רגישה בעיקר כשרע לי הכל מבינה אני הרבה יותר אישה ממה שנראה " כל כך הרבה שמחה וצחוקים שהיו היום מהולים בבכי ועצב ודיכאון והלם ובכלל , מי נתן לי לבכות בגלל זה כשקורים מסביב דברים הרבה יותר נוראיים . 
מוזר " אתה כזה טינופת מוזמן להישאר תעשה לי רע הכי בעולם " אלוהים ! 
כמה שהחלק הזה של השיר לא מדבר עליך . 
אני המומה לגמרי . 
אתה כזה אידיוט . 
ואני כזאת מטומטמת . 
אני מתגעגעת אליך המון . 
אני רוצה שתעמוד כאן עכשיו ונתחבק חזק . 
ושלא נדע בכלל שהיו כל הקטעים הגרועים האלה שלנו . 
אני רוצה שתסבול בלעדיי ותתגעגע לפחות כמוני . 
עצוב הראש שלי מתפוצץ , התייחסתי רע לסבתא שלי שכל הנראה זקוקה לי יותר ממה שנדמה לי , אין לי על מה לדבר עם עופר וזה מעציב אותי כל כך . 
למה אין לך על מה לדבר איתי ? 
אנחנו לא אוהבים אחד את השני מספיק ? 
אני שוב מוצאת את עצמי שוקעת בפראנויות . 
בטוחה שכל זה סתם . 
סתם אשליה , סתם תקופה , סתם עומד להיגמר מתישהו . 
אין לי שום סימן שזה לא יקרה . 
ואני פוחדת מהיום הזה . 
רגע , יש דברים הרבה הרבה יותר חשובים מזה אבל אני שקועה בעצמי מפתיע כל פעם מחדש . 
אני עדיין עם עופר וזה משמח אותי עד מאוד ותוך כדי גם מפחיד אותי עד אימה . 
עדיין יש לי חברים אם כי , כמובן , אני בטוחה שהם כבר לא אוהבים אותי , סתם , כי אני תמיד אוהבת להרגיש דברים שהם לא נכונים , לפתח פראנויות ואובססיות , להכניס לעצמי סרטים לראש ואז לגלות שהכל היה שטות אחת גדולה . 
אוי אני אוהבת לגלות שדברים חשובים היו בעצם שטות . 
הרגשה נהדרת . 
אני שונאת את הרגשת ביזבוז הזמן שרודפת אותי כבר שנים . 
התחלתי לעבוד , זה עוזר לי לבנות אמון בעצמי . 
כל דבר שמספק את ההורים שלי גורם לי לבנות אמון בעצמי . 
מה יהיה איתי ? 
יום יבוא ואני אאמין בעצמי ואהפוך להיות ממש חשובה . 
אני ילדה רעה . 
באמת , כל טוב הלב שהיה בי כשהייתי קטנה נעלם והתפוגג לו עם הזמן . 
איפה הילדה הקטנה שהיתה מתחילה לבכות בהשפעת כל דבר קטן ? 
( בעצם זה צומי , יש לי נטייה להתבלבל עם זה . 
) איפשהו בתוכי מסתתר הבנאדם הזה שממש אכפת לו מאנשים זקנים . 
( רגע , אכפתיות ורחמים זה אותו הדבר ? 
) פעם היה לי כל כך אכפת מאנשים , מההורים שלי , מהמשפחה , מחתולי רחוב , היום אני סתם . 
מבזבזת את הזמן שלי . 
אתם תראו , אני אתעורר בעוד 5 שנים וכל כך ארצה לחזור לעכשיו . 
