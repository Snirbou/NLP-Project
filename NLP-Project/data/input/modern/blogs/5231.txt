Change your heart Change your heartLook around youChange your heartIt will astound youI need your loving like the sunshineAnd everybody's got to learn sometimeEverybody's got to learn sometime דווקא בתקופה הזו של השנה שמש היא לא כזאת מציאה ... "אם אתה עובר בסביבה , אתה מוזמן לקפוץ לבקר " . 
אמרתי מתוך חצי נימוס וחצי מתוך רצון לראות שוב את הבחור הנחמד מהבליינדייט האחרון . 
הוא ענה , חצי בצחוק : " שאני אודיע לך מספיק זמן מראש , שתבשלי ? 
" חוצפה של גברים . 
פעם אחת הכנתי לו ארוחה . 
הוא מזכיר אותה בהתלהבות בכל פעם שהוא מדבר איתי מאז . 
נכון , אני אוהבת לבשל . 
הזמנתי אותו לארוחה כי רציתי . 
אבל לא כל יום בא לעמוד 4 שעות מול הסירים והמחבתות . 
אני לא צריכה ידיד למטרת ארוחות . 
חברה לצרכי ארוחות אני יכולה להשיג כמעט בכל שעה של היום . 
בדרך כלל כשאני מבשלת אני אוהבת לחלוק את האוכל שלי עם עוד מישהו . 
לפעמים אני גם מכריזה על ארוחה ומזמינה אלי חברות . 
זה עדיין לא קרה בדירה הנוכחית , אבל זה מתוכנן בקרוב . 
בונבון תמיד מכרכר מסביבי כשאני במטבח , שאני אאכיל אותו . 
וטל כמעט כל יום מבררת מה התחדש אצלי במקרר . 
אחד מהדברים הטובים שירשתי מאמא שלי זה כשרון בישול . 
בזמן האחרון אני כותבת כאן הרבה . 
אולי זה בגלל שסיימתי את הטיפול הפסיכולוגי שלי , אולי בגלל שטל נמצאת יותר עם חבר שלה ופחות איתי . 
יכול להיות שזו תקופה כזו , שיש לי יותר זמן פנוי . 
כנראה שזה שילוב של הכל . 
עודף זמן פנוי ומחשבות ופחות אנשים לחלק איתם את אותן מחשבות . 
יכול להיות שככל שקורים לי פחות דברים אני חושבת יותר ? 
בכלל , בימים האחרונים אני מתחברת לשירים עצובים . 
מחפשת דברים שיגרמו לי קצת לבכות . 
אם הדמעות לא באות באופן טבעי , כי לא קורה שום דבר עצוב , אז נגרום להן להגיע . 
פעם כשהייתי עצובה וכל הדמעות כבר נגמרו מה שיצא זה ציור שלי מפורקת בחלל לא מוכר , מחזיקה בכח את שאריות הזכרון שעוד נשארו . 
