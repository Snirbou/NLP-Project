מכירים את זה כשאומרים , רק כשאת מתחילה להרגיש טוב את מבינה כמה חרא הרגשת מקודם ? 
מה , לא אומרים את זה ? 
כנראה זה סתם פתגם של חמותיז . 
כבר יומיים שאני קמה בבוקר ולא מתחשק לי למות . 
להיפך . 
אני מתארגנת זריז , לא בוכה אם יש שתי כוסות וצלחת בכיור ומאירת פנים לכל סביבתי . 
השירים בגלגל"צ לא מביאים לי את הטמטמת ואפילו הפסקתי לשנוא את קלינט . 
לא אגזים ואומר שכיף לי בעבודה , רחמנא ליצלן , אבל אני כבר לא שוקלת לקחת פח נפט ואתם יודעים את ההמשך . 
לפעמים אפילו יש צחוקים וכאלה . 
בקיצור , נו . 
הבחילות , טפו טפו , הולכות ומתפוגגות להן . 
האם זה סימן שמשהו לא בסדר ? 
! 
שואלות ההריוניות מהפורום בתפוז . 
ככה אנחנו , יהודיות טובות : כשרע סימן שטוב . 
אם טוב , כנראה רע מאוד . 
או כמו שאמא שלי אומרת - איך נהנים ? 
סובלים . 
זה מהפתגמים שלה . 
זה יפה שלכל אחד אצלנו יש ביטוי דבילי משלו . 
לפעמים אני מאוד רוצה לכתוב על איתי , וכמה הוא מתוק ומצחיק וקורע אותי , אבל בדיוק אז הוא מביא לי את הסעיף ברמות שבא לי לקשור חצוצרות בשיטת עשה זאת בעצמך . 
הוא בדיוק בגיל הזה , השנתיים וחצי הזה , ואתן , אם את יודעות מה זה , אז למה שאסביר את זה ? 
בוקר , אמא ממהרת מאוד לעבודה . 
איתי , לבוש ומוכן , משחק עם מלגזתו האהובה . 
- איתי , בוא לשטוף פנים ולצחצח שיניים . 
- לא רוצה , אני משחק - או שאתה בא בטוב או שאתה בא לא בטוב ! 
- אני לא רוצה לבוא בטוב ! 
- אז תבוא לא בטוב ! 
( לפחות כאן אני מצליחה להשחיל את המילה האחרונה . 
לא משנה שאחר כך מגיעה סחיבת פצוע אל עבר המקלחת . 
הפצוע זו אני , הנסחב הוא ילד עצבני המנופף במלגזת פלסטיק שיכולה להסב נזק מזערי אך בלתי נעים לזה שחוטף אותה בראש ) . 
איתי ואמא מטיילים . 
- אמא , תראי איזה אבן גדולה ! 
- נכון חמוד , אבן גדולה . 
איתי , לא לזרוק על אמא אבנים . 
מה אמרנו ? 
שזה מסוכן , נכון ? 
! 
איתי , לא ! 
! 
! 
ולעומת זאת : הולכים לרופא אף - אוזן - גרון . 
אמא מסבירה לאיתי שעוד מעט הוא יפגוש רופא נחמד שיבדוק למה יש לו נזלת כל הזמן . 
מגיעים ונכנסים לרופא . 
איתי : שלום רופא , יש לי נזלת באף . 
רופא , מסתכל על אמא ואבא שצוחקים : כן , אפשר לדעת למה אתם באתם ? 
( והדוד אומר - חבל שאין לו רישיון ) . 
לילה , אמא סיימה להקריא לאיתי סיפור . 
איתי שוכב במיטה . 
אמא נותנת חיבוק ונשיקה . 
אמא : אני אוהבת אותך מתוק שלי . 
איתי : את אוהבת אותי ואני אוהבת אותך ! 
נ.ב . 
טעם החודש : ענבים ויוגורט froop בטעם לימון . 
את יולדת , והחיים מתחילים . 
לא שלך , אלא של מישהו אחר , חדש לגמרי , אבל בכל זאת גם את קצת מתחילה . 
את מניקה , מחתלת , מחבקת , מתרוצצת בין רופאים , סופרת צעדים ושיניים , מטליאה מכות וחבורות . 
ומתבוננת , כל הזמן מתבוננת בפלא הזה שיצרת , איך הוא גדל כמו מעצמו . 
מחייך ומדבר והופך מתינוק לילד , לנער ולאיש . 
וזה לא משנה כמה אחרים יהיו לך , אם בכלל . 
כל אחד הוא פלא , כל אחד הוא פתית שלג זוהר שאין שני לו . 
ואין יותר טראגי מלכבות את הניצוץ הזה , מלהפסיק את התהליך . 
מלהשאיר אותו כבבואה של חלום . 
יש לי ספר - שעכשיו לא נמצא בדיוק אצלי , וחבל - שנקרא " אמהות כותבת את האמת על אמהוּת " . 
אוסף מאמרים של אמהות - אמריקאיות , אבל מה זה חשוב - על אמהוּת . 
אחד הפרקים שאני ממש מתקשה לצלוח הוא זה שמספר על התמודדות עם מוות של ילד . 
אחת האמהות כותבת על הבן שלה , שמגיע אליה בחלומות כשהוא בן שמונה ולוקח אותה למרפסת , להסתכל בכוכבים . 
הוא מת בגיל 40 , אבל חוזר אליה כילד , כי ככה הוא נשאר אצלה . 
הם תמיד ילדים בעינינו , גם כשהם בוסים גדולים וחשובים , אנשי עסקים או חיילים . 
אני חושבת על כל הרגעים האלה שאת נוצרת , על הרגעים הקטנים האלה ביניכם , השיחות , הצחוקים . 
כאילו לאיש שהולך ונבנה למולך יש תאום בתוך הלב שלך . 
כי את זוכרת הכל , הכל מתויק בין החדרים של הלב . 
אני לא יכולה ולא רוצה לדמיין כמה כאב יש כשאותו תאום שבלב מאבד את זה שמבחוץ . 
כמה געגועים , כמה כיסופים , אינסוף של כאב שרק המוות ירפא . 
היומיים האחרונים קשים . 
אני כואבת עם מיקי גולדווסר אבל מתקשה להסכים איתה . 
אין שום הירואיות במוות כזה , אין שום נחמה בזה שאודי נפל למען המדינה . 
אני מבינה שזה עניין של אידיאולוגיה ואמונה ואולי גם רצון להיאחז באיזו נחמה . 
מבינה . 
לא מסכימה . 
צו הגיוס של איתי עוד רחוק , אני אומרת , יש המון דאגות בדרך וממילא אנחנו מתכננים שהוא יהיה טייס או גאון ממר"ם . 
אבל כשהוא יגיע . 
אוי , כשהוא יגיע . 
השיחה היתה ממש בסדר . 
הזאתי , המנהלת האדמיניסטרטיבית ( מסתבר שיותר קל להקליד מאשר להגיד ) אמרה לא לדאוג , נמצא פתרון ואף אחד לא יזרוק אותי לרחוב . 
בקיצור , התרחש לו התרחיש האופטימלי : בעוד חודשיים אני אסיים את קדנצייתי כמחליפתה של זאתי שיצאה לחופשת לידה , וככל הנראה אעבור לסתום חור במקום אחר , וכן הלאה עד לחופשת הלידה שלי עצמי , לכשתבוא בעז"ה . 
בינתיים אני פה , מוקפת בערסיות קולניות , מתורבתות יותר או פחות , ולצידי בת ברית מהבית שמצליחה איכשהו להשתלב כיוון שבדמה מעורבבים גנים מרוקאים . 
אני אומרת לכם , איטס דה טירונות בג'וליס אול אובר אגן . 
זה אולי נשמע קצת גזעני , אבל כוס אמק - הגזענות ההפוכה שיש כאן מגרדת לי כל כך חזק , שבא לי לצרוח . 
עקב היותי אשכנז דו צדדי לא רק שאין לי זכות להתבטא , אין לי זכות קיום . 
פריפריה , פרובינציה , כל הסטיגמות שאוחזות בעקבן של המילים האלו - הכל נכון . 
וזה עצוב , מה אומר . 
מן אחוות מסכנים כזו , אחוות ממורמרים שמנותקת מהקונטקסט שהורגלתי אליו . 
זה כל כך זר לי , והנה אני החייזר , אני האשכנזיה שמסתכלים עליה מוזר , מחליפים פינג פונג עדתי מעל הראש שלי , תימנים - מרוקאים - פרסים . 
אנחנו לא קיימים . 
וואלה , הייתי מרגישה פחות חריגה אם הייתי כושית . 
אבל לא נורא , נותרו רק עוד חודשיים , 35 ימי עבודה ליתר דיוק . 
יש לי טבלת ייאוש קטנה , תיבת נגינה ושיר אהבה . 
כתבתי כאן לא מזמן על החלומות שלי . 
ובכן , התת מודע שלי נהיה ממש מניאק לאחרונה . 
יש לי חלומות איומים ובהם אני עושה דברים איומים לאנשים שאני אוהבת . 
באחד הבקרים התעוררתי וממש פחדתי לגשת למיטה של איתי , כאילו החלום עדיין משודר על הפנים המבוהלות שלי . 
והלילה היה מלא דם , עם תרנגולות שנשחטות באבחת מצ'טה ותאונת דרכים כמו זו שהיתה בדף הראשי של ynet הבוקר , שלולית של דם ואיברים מרוסקים . 
חוץ מלהתעורר אני לא יודעת מה לעשות . 
למדתי כבר שאין טעם לחטט בסיבה לחלומות הזוועה האלה . 
זה לא מה שיגרום להם להיעלם . 
עדיף להתרכז בתרגילי מניעה , כמו דמיון מודרך כאלה . 
אחרי השבוע הזה , נראה לי שהגיע הזמן . 
ובנימה אופטימית זו , מחר אנחנו יוצאים לטיול . 
שלושתנו , כלומר . 
ויהיה כיף , ואני מתרגשת . 
