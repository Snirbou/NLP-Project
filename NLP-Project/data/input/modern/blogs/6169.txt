יש גור חתולים שצווח את נשמתו כבר שלושה ימים מעבר לרחוב . 
מה עושים ? 
הלכתי לבדוק . 
הוא נמצא בחצר של השכנים , אי אפשר להיכנס כי השער נעול . 
בגלל שהוא חתול , הוא עושה מה שחתול עושה כשהוא רואה מישהו מתקרב - בורח , בלי לשאול אם המישהו הזה רוצה בטובתו או לא . 
בהתחלה חשבתי שהוא תקוע ולא מוצא דרך החוצה . 
הבאתי גבנ"צ ושמתי ליד פתח היציאה שהיה קטן אבל מתאים לו בדיוק . 
הוא אכל את הגבנ"צ , הציץ החוצה , יצא כדי לראות יותר ברור ואחרי מחשבה מעמיקה חזר פנימה , הדביל . 
אני לא מסוג האנשים שיכולים להתעלם מחתול מצווח מעבר לכביש . 
מצטערת . 
זה אוכל לי את הלב . 
לא רוצה לקרוא לצעב"ח כי הם יהרגו אותו . 
יש לו איזה אימא , חתולה רזה וטפשית שלפעמים קופצת , מסתכלת עליו קצת והולכת . 
אם הוא היה מהסוג שבא כשקוראים לו , הייתי כבר מאפסנת אותו אצלנו . 
במילא יש כבר חתולה אחת , גם אם היא אורחת . 
מה זה משנה אחד יותר אחד פחות . 
אבל הוא לא . 
הוא בורח ומתחבא . 
וכשאני מתייאשת והולכת הוא יוצא ממחבואו וממשיך לצווח . 
סעמק . 
אני עובדת קשה בזמן האחרון . 
קשה קשה . 
אתמול היה לי יום מטורף , דילגתי מראיון אחד לשני , סגרתי שלוש כתבות עד היום בבוקר . 
בשעה עשר , כשהכל היה מאחוריי , נכנסתי למיטה , כיביתי את הפלאפון ואחרי שעה של בעיטות בשמיכה יצאתי , הכנתי חביתה והתיישבתי לראות טלוויזיה . 
עכשיו נוסעים למערכת , לראות מה אפשר להכין לשבוע הבא . 
ובנימה אופטימית זו , השאלון השבועי . 
כמה שעות את/ה ישנ/ה בלילה רגיל ? 
כמה שיותר . 
כרגע משהו כמו שש . 
האם פעם קרה לך שנפלת מהמיטה ? 
קרה . 
חלמתי שאני נופלת ו .. אהמ , זהו . 
פעם חלמתי שטיל גרעיני עושה את דרכו לכיוון הראש שלי וברגע האימפקט התעוררתי וגיליתי שנגחתי בקיר . 
האם פעם נרדמת בשיעור ? 
בוודאי . 
ואם לא נרדמתי , אז ניקרתי קשות . 
האם פעם התעוררת באיזה מקום ולא ידעת איך הגעת לשם ? 
בתקופה שהייתי דיילת קרה שלקח לי כמה שניות להתאפס ולהיזכר איפה אני.מה השיא שלך של מספר שעות רצוף בהם נשארת ער / ה?יממה שלמה . 
אני לא יכולה יותר מזה . 
והשיא בשעות שינה רצופות?לא יותר מידי . 
אני ישנה בהפסקות , מתעוררת מידי פעם כדי לבדוק שאפשר להמשיך לישון . 
האם אי פעם חלמת על אחמד יאסין , סטאלין , בן לאדן או כל רודן מזוקן או טרוריסט אחר ? 
נראה לי שחלמתי על יאסין ועל סדאם חוסיין . 
החלומות שלי כל כך שגרתיים בחוסר ההיגיון שבהם שזה לא נראה אירוע מיוחד . 
