לא משנה כמה את משכילה , חכמה ועצמאית . 
אבל כל זמן שאת אישה , יש בך צורך נסתר ( אפילו אם אינך מודעת לו ) להיות אהובה , או לפחות מחובקת , בטוחה ומוגנת . 
ואם אין לך את זה - העצבים משתוללים ומחשבות לא - נכונות משתלטות על המוח . 
עובדה ! 
בעוד 3 שבועות נגמר לי הסמסטר , יהיה מבחן . 
אמא חוששת שמא אני דואגת ו/או פוחדת מפניו . 
הרגעתי אותה כי אני ממש לא ! 
למעשה , מעולם לא פחדתי מהמבחנים , לא בבגרויות ולא במבחני כניסה לאוניברסיטה בחו"ל , ולא בארץ . 
תמיד אני רגועה להפליא . 
מאמינה שיהיה בסדר . 
הרי תמיד למדתי טוב . 
ובחלק מהמקצועות אף הייתי מצטיינת . 
אתמול נסעתי להר הצופים , לחנות הספרים " אקדמון " בתקווה למצוא ספר שאני צריכה ללימודים . 
לצערי , לא היה שם אחד כזה . 
אבל לא התבאסתי ואף ניצלתי הזדמנות שאם כבר אני בהר הצופים , לאתר את בניין הפקולטה למשפטים . 
הרי בסופו של דבר , זה יהיה מקום הלימודים הבא שלי ! 
לא ממש היה לי הרבה זמן , לכן לא נכנסתי אל הבניין עצמו , אלא רק מצאתי את מיקומו בקמפוס . 
ובכל זאת , טיולי הקצרצר היה מרהיב . 
כל פעם מחדש מתפעלת אני מהקמפוס המפואר , המרווח , המדהים הזה . 
יש הרבה דשא ירוק , ועליו הסטודנטים יושבים ולומדים או סתם נחים . 
בחור אחד אפילו ישן ממש , איזה צחוק ! 
חתולים מסתובבים שם חופשי , וכולם גדולים כאלה , מטופחים , מלאי כוח - רואים שלא חסר להם כלום . 
נסעתי הביתה , ומצב רוחי מרומם . 
ליתר דיוק , רגוע פלוס : בלי התלהבות יתרה , אבל אם הרבה שלווה . 
בנוסף , בזמן הנסיעה טילפן אליי רמי , האקס שלי ( שאיתו , אגב , חזרנו לדבר אחרי הפסקה של כמעט שנה , וכעת יש בינינו ידידות מופלאה ) . 
אז את זמן הנסיעה העברתי גם בפטפוט שמח . 
וכאשר הגעתי אל ביתי , מצאתי בתיבת הדואר הודעה על חבילה שממתינה לי בסניף הדואר השכונתי . 
חבילה עם ספרי הלימוד לסמסטר הבא , קורס " מבוא למשפט ויסודות המשפט " . 
איזה כיף ! 
הרי בדיוק שעה לפני כן לטשתי עיניים על בניין הפקולטה ! 
הבוקר , לפני העבודה , לא יכולתי להתאפק - רצתי לסניף הדואר וקיבלתי את הספרים . 
וכבר עכשיו מתרגשת מהעובדה שעוד מעט אלמד את הצעדים הראשונים במקצוע המיוחל ! 
