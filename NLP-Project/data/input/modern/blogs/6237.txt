אם עוד מישהו יגיד לי ש ... 
.. 
. 
או ש ... 
.. 
. 
אני פשוט אתחרפן . 
כי לא , וחוץ מזה אני לא מבינה איך מישהו יכול ... 
.. 
. 
כל - כך מהר . 
אני לא יכולה . 
לא אחרי שלוש פעמים ומסתבר שלא בכלל , או אולי רק בקושי או שמא כבר לא . 
והלוואי שהייתי יכולה . 
מצד שני משמח אותי מאוד כשכל מיני אנשים מחבקים אותי או פשוט גאים בי , וכשאני גאה בעצמי . 
ומגיע לי , כי זאת הייתה הפעם הראשונה ש ... 
.. 
. 
מאז ש ... 
.. 
. 
וזה באמת נפלא . 
בסלון יש ערימה של שקיות מלאות בנעליים ובגדים חדשים , איזה מאניית קנייה שתקפה אותי ואת אמא . 
אולי לרגל העובדה שאבא נטש אותנו קצת לטובת חו"ל . 
במרפסת תערוכה מרשימה לא פחות של דברים שבמצבם ניתן לקרוא להם במקרה הטוב סמרטוטי ריצפה , אבל לעיתים לובשים אותם . 
חצי מהתערוכה הזאת היא לגמרי שלי . 
על הגוף שלי מייצג סנסו - ויזואלי בכל מיני צבעים , גדלים ועומקים . 
אני נורא מרוצה ממנו , כרגיל . 
ובשביל לגוון יש אפילו חיסון אחד קטן ונחמד בזרוע . 
למקרה שיתחשק לי זין , כמו שאומרת הפסיכולוגית המאוד לא בוטה שלי . 
כי זין זה בדיוק מה שרציתי גם כשהיה לי אותו , הרי . 
שמעתי מישהי אומרת , לא בלי חדווה ושמחה לאיד , שמסתבר שגם לרקדניות יש צלוליטיס ( כאילו דה ... 
.. 
. 
) . 
חברתה אמרה שזה מעודד לדעת , ושממקום מושבה הכל היה נראה דווקא מושלם . 
אני לא יודעת איפה ישבה הגברת שהבחינה בצלוליטיס , אבל ברור לי איפה היא לא ישבה , וזה בתוך התחת של שרון , שבו אי אפשר למצוא כאלו בטח גם עם מיקרוסקופ . 
חוץ מזה יערה כל - כך קטנה ולא קיימת שזה מדהים . 
ואפילו שמה שאמור היה לכסות לה את החזה היה שקוף עד מאוד , זה לא היה נורא בכלל , בעיקר מפני שאין לה אחד כזה . 
אבל חוץ מזה היא מושלמת , יערה . 
ממש מכף רגל ועד ראש . 
היא מוכרחה להיות גותית יום אחד . 
או להתחתן איתי . 
החיים נשזרים אצלי בראש כשמיכת טלאים של ריחות , צבעים ומרקמים . 
אתמול חשבתי לראשונה על כך שאולי זה לא מפני היכולת הוורבאלית שלי דווקא , אלא בזכות החיבור שלי לגוף . 
הגוף היקר שלי שנתון כעת בתחתוני תחרה ורודים , ושאני שונאת אותו כי הוא מתכלה וצריך להזין ולטפח אותו כל הזמן . 
הרעיון עלה לי בשעה שמישהו סיפר לי שלרקדניות יש כל מיני דימויים על מוסיקה שצריכה להיות קצבית אך רגועה , ומן אוורירית ונמסה בקצוות . 
זה היה נשמע כמו משהו שנלקח ישירות מתוך מאגר הדימויים והמטאפורות הפרטי שלי . 
החומרים שאני בולעת ( ובקרוב מאוד אקיא ) , גורמים לי להיות מודעת עד כאב לכל התחבולת ששתולות בכל מקום . 
אז אני עושה פארודיזציה לכל העניין , ומשחילה מוטיבים גלויים ובוטים הרבה יותר מדי . 
איה העידון והרמיזות הדקות עד לא קיימות שאהבתי כל - כך ? 
או שמא זאת רק אני עם " על ראש הגנב בוער הכובע " . 
ובהנחה שלא , בקרוב יבואו ויעשו פארודיה על הפארודיה שלי , שהיא גם כך לא חיננית במיוחד , ויהיה פה שמח ממש . 
קמתי הבוקר עם אובססיה חדשה . 
מטרידה ומלהיבה גם יחד ( כרגע אני מאמינה שהיא ברת חלוף לחלוטין ) . 
החלטתי שלאור ההצלחה המסחררת שלי בעיסוק א' אני רוצה לפנות לעיסוק ב ', שדומה לו בצורה קלושה אך גם משמעותית . 
מרוב התרגשות צבעתי ציפורני באדום וצפיתי בבנות גילמור . 
אחר - כך לקחתי סרט מדידה מתוך ארגז התפירה , והתחלתי בוחנת כל מיני דברים שהותירו אותי בתחתוני תחרה ורודים . 
שתי מסקנות גזרתי מכך - האחת היא שמצבי בכלל לא רע . 
השנייה היא שאני יכולה רק לחלום על תשעים - שישים - תשעים . 
