בין המוח ( שלנו ) לזריזות ( שלהם ) אנחנו הפסדנו , ובגדול . 
ציד החתלתולים אליו יצאנו במרץ החזיר אותנו הבייתה , עייפים , אבלים וחפויי ראש ובלי שף גור חתלתולים לרפואה מהארבעה שהיו שם : שניים לבנים . 
אחד אפרפר ( סקא ... 
.. 
. 
) . 
ואחד שחור בהיר ( כן , אני יודעת שאין צבע שחור בהיר אבל הוא היה שחור בהיר . 
סו מי ! 
) . 
נסענו למושב בעמק שורק , אזור שכנראה מאוד דומה לטוסקנה ( ואני אהיה חכמה יותר בהשוואה לאחר שאהיה בטוסקנה - נסיעה ברכבת לפירנצה לא נחשבת ביקור בטוסקנה ) , כדי לראות 4 גורי חתלתולים בני פחות מחודש , שנולדו לחתולת החצר של חבר לעבודה של ג . 
חשבתי נבוא , נסתכל בנחת , נלטף , נגרד בין האוזניים ומתחת לסנטר , ואולי נבחר ( אין ברירה , אני לא לוקחת 4 חתולים הביתה . 
אין מצב ! 
) ונחזור עם חבר חדש לכתם שעובר את כל שלבי האבל האפשריים : יללות , שתיקה , עיניים עצובות , צום קל ובלי מקלחת עצמית כמעט . 
לאחר מסע מפותל בדרכי טוסקנה הישראלית הגענו ומצאנו אותם מנמנמים מעולפים בשמש הצהריים החמימה . 
עמדנו בתוך הבית , הבטנו בהם והחלטנו ביננו לבין עצמנו את מי נלקח כשהכף נטתה בבירור לכיוון אחד הלבנים ( גם שם כבר נתתי לו : סנואו ) . 
על האפרפר המתוק להדהים והדומה כל כך לסקא וויתרנו בדיוק מהסיבה הזאת , ואת השחור , נו ... אנחנו צרי אופקים , קשה לנו עדיין עם חתול שחור ... 
.. 
. 
ואז , כל מה שנותר לנו היה לעבור למרפסת ופשוט לאסוף את הפשוש הקטן הישן לו בשלווה וללכת איתו הביתה , שמחים וטובי לב . 
נכון ? 
לא נכון ! 
! 
בעוד אנו פוסעים מעדנות לתוך המרפסת התעוררו ארבעת כדורי הפרווה הצמריריים ובמרץ שלא שיערו שיש בהם הם נעלמו בבית אחת לתוך הצימחייה הפראית של הגינה . 
ואז פצחנו בנסיונות להביא אותם אלינו . 
ראשית , הבאנו קערה ובה חתיכות נקניק פולני מריח למרחקים . 
שנית , ישבנו בלי תזוזה כמעט , כמו פסלי אנוש בירידה לקובנט גארדן בלונדון , עוצרים את נשימתנו ומציצים בזווית עין פוזלת לראות האם הם מתקרבים . 
כשגם זה לא צלח ( הם התקרבו אבל לא מספיק , ואנחנו נשברנו כי בדיוק גרד לנו באף ) , עברו ג . 
וחברו לשיטת המלכודת , שהיתה בנויה לפי רעיון אינדיאני עתיק שבעזרתו הם נהגו לצוד ביזונים , על כן ברור שחתולים יפלו מיד בפח . 
נכון ? 
לא נכון ! 
! 
פעם ואחר פעם ואחר פעם , המלכודת נבנתה ( אני אוותר על התיאור ) , חתיכות הנקניק הושמו במקומם , החתלתולים התקרבו באומץ לב ובתעוזה , ותמיד הצליחו להמלט מהמלכודת אלפית השניה לפני שסל הכביסה מפלסטיק היה אמור ליפול ו " לצוד " את הגור המבוקש . 
בסופו של דבר , לאחר יותר משעה , נשברנו ופנינו לכיוון המכונית כשאנחנו ממלמלים שאולי נבוא מחר לנסות שוב , וכשהבטנו לאחור , ראינו אותם עומדים בשורה , לבן , אפור , לבן , שחור בהיר , מביטים בנו ומלקקים בחיוך מסתורי משהו את השפתיים ... 
.. 
. 
שבת שלום חברים יקרים , בסופו של שבוע של אובדנים כואבים ושל דברים שנפתחים מחדש ... 
.. 
. 
הצלחתי למתוח את היום הזה לכל אורכו עד שחזרתי הביתה בחצות , כי ידעתי ששם , במקום בו כל דבר כמעט מזכיר לי את כדור הצמר המנומר באפור , יהיה לי קשה יותר . 
בבוקר , לאחר לילה של קצת יותר משלוש שעות שינה הגעתי למשרד , " רע " עניתי לשאלתו של הדוקטור איך אני מרגישה " החתול שלי נפל ומת " וכחיזוק פרצתי בבכי תמרורים , דבר שהשתיק אותו לכמה שניות ואחר כך אמר לי את שאני כבר יודעת שהדבר הטוב ביותר הוא להביא חתול חדש . 
את שארית היום העביר כשהוא מסתובב לידי על קצות האצבעות ודורש בשלומי במתיקות חביבה . 
היה דווקא נעים , לא אכחיש . 
בסך הכל היום עבר בסדר . 
היו שיחות טלפון והודעות סמס מעודדות ומחבקות , מיילים עם כמה בדיחות שהצליחו להרים לי את הקצות הפה ואפילו יותר , ולמרות שבחלק גדול מהיום הריכוז שלי שאף לאפס , הצלחתי לעבור את היום בלי לגרום לאסונות בלתי הפיכים בעבודה . 
שיחות של אחר צהריים וערב ואני בבית . 
כולם עוד מרגישים אבודים במקצת , מסתכלים מסביב ומחפשים את זוג העיניים הירוקות עם הזיק השובב , הסקרן שמרצד בתוכן . 
ואין . 
פשוט אין . 
וכתם פשוט עצוב . 
אנחנו נביא חתול חדש . 
עוד מעט . 
וכך הם היו ביחד ( מטושטש אבל אוהב ) תודה , תודה , תודה על כל המילים העוטפות , מחבקות ומעודדות . 
שוב נוכחתי עד כמה המקום הזה מהווה נקודת תמיכה וחיזוק בימים קשים . 
אוהבת אתכם של החתולים יושב סקא ומסתכל עלינו מחייך . 
ואנחנו שפתאום מרגישים יתומים בוכים , או מיללים בתחושת אובדן כואבת ... 
.. 
. 
לחתולים יש כנראה תשע נשמות . 
אבל הן כולן פורחות להן בין הקומה ה 12 לקרקע ... 
.. 
. 
להתעסק בדברים הקטנים , הבנאליים ויחד עם זאת החשובים . 
במיוחד לאחר תקופה שבהם כבר לא יכולתי לשאת את המחשבות והשיחות הפנימיות שניהלתי ביני לבין עצמי וביני לבין העולם כולו ( 4 מליארד אנשים בתוך הראש שלי . 
כאוס מתיש ) . 
הדברים הקטנים שבחיים . 
החשובים שבהם . 
ושקט בתוך הראש שלי . 
ריק ושקט ... 
.. 
. 
תענוג ... 
.. 
. 
לקום בבוקר עם עין שרוטה , לדמוע ולראות את העולם כפול ואחר כך כמו מתוך עדשה מרוחה בווזלין , מרככת את החדות ואת הקצוות . 
להתנהל בעבודה בין שויון נפש מחוייך לבין רצון לעמוד באמצע המשרד ולצרוח את כל העולם כולו . 
לדבר בטלפון , להרגיש שדברים בתוכי מתחילים להתארגן להם , להסתדר בתוך הפאזל הגדול שנפרע והתערבב כולו לפני שבועות רבים כל כך . 
לנצל חלון הזדמנויות קטנטן , פיצפון , כמעט בלתי נראה להזמין את א . 
הצעיר לכוס קפה ולקבל בתדהמה את הסכמתו הדי נלהבת . 
לשבת איתו בבית קפה , לחלוק עוגת שוקולד חמה עם גלידה וקצפת ( הוא ! 
) , קפה קר ולשוחח איתו שיחה תזזיתית שבה בכל שניה כמעט מתחלף נושא השיחה למגוון עצום של אפשרויות . 
לנהוג איתו בדרך חזרה הביתה ולהתפוצץ מצחוק מהערותיו לנהגים שמסביב ( " זכות קדימה ! 
! 
אורות ! 
! 
איך אתה נוהג יא מני ... 
.. 
. 
" ) , לתת לו נשיקה וכמעט לחשב את קיצי לאחור בגלל זה . 
יום שלישי . 
הרבה כי טוב . 
( עכשיו נראה אותי , מעלה את הפוסט , מגיבה לפוסט הקודם , קמה , הולכת לסלון , מוסיקה , ספר ואני . 
עכשיו נראה אותי . 
איזו התערבות קטנה ? 
מישהו ? 
) אני חסרת סבלנות ורוצה להיות כבר " אחרי " , אבל יודעת ש " אחרי " שמאיצים בו יש לו תכונה להתנפץ בָפָנים , דווקא ברגעים הבלתי צפויים ביותר . 
( תזכורת לעצמי : הדרך פמה , הדרך היא מהותו של הדבר ולאו דווקא מה שאמור לחכות בסופה ) . 
סקא שוב מצא דרך לעבור ולבקר אצל השכנים שמתעקשים לשנות לו את מינו ודורשים מאיתנו ולבוא ולקחת את " החתולה " הלא קרואה בחזרה הביתה ( מה יש לאנשים עם הידיעה הברורה שהמין הזה , שמוצאו מהנמר , הוא נקבי בלבד ? 
) . 
ואנחנו מגביהים עוד נדבך בבריקדות שבנינו בפתחי המרפסת מצד מזרח ומצד צפון . 
הוא מוצא פתח חדש ויוצא שוב . 
ואנחנו סוגרים . 
הוא מחפש ומוצא , שוב . 
וכך חוזר חלילה . 
כמו ריקוד ללא מילים שבו לכל אחד התפקיד הקבוע שלו . 
עד שמישהו כנראה ישבר כאן . 
ויש לי הרגשה שזה לא יהיה החתול ... 
.. 
. 
כשאני נוהגת בדרך הביתה מהרכבת , בסופו של יום שבאופק שלו ישנה רק פגישה שלי עם עצמי , שבו אני מרגישה את המועקה הופכת לאימה המתערבלת בתוכי ורוצה לצאת ממנה בצריחה שקטה ומהדהדת ... 
.. 
. 
( טוב . 
חדר כושר . 
אנשים . 
אנדורפינים . 
בריחה . 
עדיין ולמרות הכל . 
) . 
עדיין שחורות ושרידי אדמה חומה כהה מתחת לציפורני האדומות . 
אולי בהמשך לאתמול היה בי צורך היום לחוש את מגע האדמה בין אצבעותי , להחליף צמחים שלא הצליחו לעבור ימים חמים מדי או שעצם המעבר מהמשתלה למשכן החדש היה טראומטי מדי עבורם . 
טבלתי ידיים כמעט עד למרפק בתוך שק האדמה הכהה לוקחת ממנה מלוא חופניים ומערבבת עם האדמה בעציצים הקיימים , פוררתי בעדינות שורשי שתילים חדשים וכיסיתי אותם במקומם החדש . 
ואחר כך באו מים רבים ושטפו הכל והשאירו אותי עם שולי מכנסיים רטובות וקרירות . 
ועכשיו אפשר לשבת בערב עם קפה קר , אבטיח וגלידה , ולהיות . 
( שנים שלא עבדתי כך במרפסת . 
אין לי מושג מה עובר עלי . 
או שיש ואני רק מעדיפה להשאיר אותו משוטט בתוך עולם הפרחים והצבעים ) . 
לא היתה המרפסת שלי כל כך מלאה בצבעים . 
כאילו החליטו הפרחים שעכשיו הגיעה שעתם להתמלא ולפרוח בכל מגוון צבעי הקשת כולם . 
לפעמים צץ לו איזה עשב רע שמאיים להפריע למנוחתם , ואז , אני באה ומשתדלת , בעדינות תקיפה , להוציאו את כולו על שורשיו ושוב אין דבר שמפריע להם לגדול , לצמוח ולהשתולל בקדחת צבעים וריחות עד אובדן חושים כמעט . 
ואולי , לא על הפרחים במרפסת שלי אני כותבת כאן בכלל ... 
.. 
. 
