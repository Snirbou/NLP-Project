ושלא תחשבו שאני לא יודעת שאגאסי הפסיד אתמול בבושת פנים לפיני גדול האף נימינן . 
אני פשוט מדחיקה . 
פחד אלוהים מה שקורה באתר " הארץ " ( מעבר לעיצוב ) : יש המון אתרים שמתעסקים בתחום , ופעם אפילו ריכזתי פה רשימה של אתרי חיפוש עבודה באינטרנט , אבל לפני זמן מה מצאתי אתר מוצלח למדי , שנקרא Alljobs . 
ככל הנראה , הוא מרכז בתוכו את כל מודעות הדרושים שמסתובבות בעיתונות ואון - ליין . 
עבודה עוד לא מצאתי ממנו , אבל הפוטנציאל נראה מבטיח . 
יש Catch - האתר הוא בתשלום של 30 שקל בחודש . 
תעשו את החשבון לבד אם משתלם לכם . 
אני התרשמתי לטובה . 
לא , הוא לא ניצח את פדרר , אבל הוא עשה עבודה מאד יפה . 
סלע הפסיד לפדרר בסיבוב הראשון של הרולאן גארוס , בתוצאה 6:1 , 6:4 , 6:0 , אבל הפגין יכולת יפה מאד , ואפילו שבר לפדרר פעם אחת את הסרב . 
סלע הכניס יפה את הסרבים הראשונים - % , 62 וגם מספר הטעויות שלו לא היה גדול יחסית - 49 לעומת 40 של פדרר . 
הבעיה היתה במספר הווינרים הקטן - 11 לעומת 23 של פדרר . 
מצד שני , מי שראה את המשחק , ואיך פדרר מחזיר כמעט בלי בעיה כל מה שזורקים עליו , לא יופתע מהנתון הזה . 
המערכה השנייה היתה מאד צמודה , אבל לקראת הסוף , ב - 4 - 4 , פדרר נתן גז ושייט גם ל - 6:0 באחרונה . 
בכל זאת , דודי נתן משחק טוב ומכובד - אני מבסוטית ממנו . 
בהצלחה בפעם הבאה ! 
טלוויזיה , כידוע , אני לא רואה , לכן לא זכיתי לראות את המאורעות העצובים שכללו את הפועל תל אביב בכדורסל וחגיגת האליפות המזויפת שלהם . 
אין לי שום דבר בעד מכבי תל אביב , ואני מסכימה עם העובדה שזו קבוצה כוחנית , דורסנית ולא - ישראלית בעליל , אבל בספורט אין מקום לסוג כזה של בכיינות , כמו זו שהפגינו אתמול שחקני ובעלי קבוצת הפועל . 
שנים מאשימים את הפועל תל אביב בלוזריות , עם ובלי קשר למכבי תל אביב . 
אתמול הם הוכיחו את זה . 
להגיד שהעונה נגמרה עוד לפני שעליתם לפרקט לקראת האליפות - זה לא ספורטיבי , זה מטומטם וזה קובע מראש את תוצאות המשחקים , בלי שאפילו תנסו לזרוק איזה כדור לסל , למשל . 
אם כבר החלטתם שאין לכם סיכוי - למה בכלל לעלות לשחק ? 
אל תבואו וזהו . 
ניתן את האליפות באופן אוטומטי למכבי , ואז באמת יהיה לכם על מה לבכות . 
בכל סוגי הספורט יש מצבים בהם קבוצה או שחקן נחותים עולים לשחק מול כאלה שנמצאים 10 רמות מעליהם . 
אז מה ? 
תמיד יש מקום להפתעות , תמיד יש סיכוי - כל המשחקים מתחילים ב - 0 - 0 ותמיד יש אפשרות , ולו הקלושה ביותר , ליצור סנסציה . 
אחרת , אף אחד לא היה רואה ספורט , אף אחד לא היה מהמר על ספורט ואף אחד לא היה ממציא את המושג " אנדרדוג " . 
כל מה שהצלחתם להוכיח , אנשי הפועל תל אביב , ובמיוחד שאול אייזנברג , שהתראיין והתבכיין הבוקר בגלי צה"ל בצורה עלובה שאינה הולמת שום איש עסקים , זה שאתם לוזרים , שוויתרתם מראש ושכל מי שאוהד את הקבוצה הזו - מבזבזאת זמנו ואהבתו על חבורה של כלומניקים . 
פאתטי זו לא מילה - זו ההגדרה שלכם . 
מישהו עדכן את היתושים מודל 2005 שהחומר לדחיית יתושים אמור באמת לדחות אותם ? 
נראה לי שמישהו פישל כאן . 
דודי סלע ב - SMS למאמן שלו , כשגילה מול מי ישחק בסיבוב הראשון ברולאן גארוס . 
אין מה לעשות במצבים האלה - סביר מאד שפדרר ינצח , אבל זו הזדמנות לסלע לשחק מול הגדולים באמת ולהראות מה הוא שווה . 
אם הוא יקח מערכה אחת - זה יהיה הישג מרשים בפני עצמו . 
שיהיה בהצלחה , דודי . 
תצטרך את זה : ) אין ספק שקנייה באינטרנט יכולה להיות חוויה מעצבנת - ספקים שפתאום מתמוטטים , פריטים שמגיעים באיחור , פריטים שבכלל לא דומים למה שהזמנת , שירות לקוחות גרוע ועוד . 
אני , את רוב הקניות שלי עושה באינטרנט , מלבד אוכל ובגדים - ספרים , מחשבי כף יד , מצלמות , דיסקים , פרטי אספנות ואפילו תכשיטים . 
ברוב המקרים - יצאתי מרוצה . 
עוד לא קרה שהפסדתי כסף או שנגנב כרטיס האשראי שלי , ועוד לא קרה שלא קיבלתי משהו שהזמנתי , בכל מקרה , שאלה המקרים הכי גרועים . 
הפעם יצאתי להשוות מחירים למכשיר אליפטי ( מכשיר כושר , למי שתוהה , אבל זה באמת לא עקרוני ) . 
חנויות בחו"ל מייד נפסלו , כיוון שמדובר בחפץ כבד שהמשלוח שלו לארץ לא משתלם . 
עברתי כמה אתרים עיקריים כדי לגלות שב - 750 - 800 שקל אני יכולה לקנות משהו בסיסי וחביב , ואפילו נדמה לי שראיתי אותו בטלוויזיה פעם . 
החלטתי להיות קונה נבונה , ולפחות לעשות סקר שוק מינימלי לפני שאני הולכת להוציא כמה מאות שקלים שאין לי . 
באזור תל אביב אני מכירה רק חנות אחת לציוד ספורט ( מגיבים , זה הזמן לעשות פרסומת לחנות טובה , תיכף תבינו למה ) - מגה ספורט . 
קניתי שם נעליים כמה פעמים , וראיתי שיש להם ציוד כושר . 
אז הלכתי לבדוק . 
המוכרים שוטטו בחנות בלא תשומת לב ללקוחות , כשרובם תקועים בשיחה ליד הקופה . 
המוכר היחידי שהיה עסוק עם לקוחה די גדולה ודברנית , לא טרח להעיף מבט מסביבו , שמא יש עוד אנשים בחנות הזקוקים לעזרה . 
ניחא . 
אני יכולה להסתכל על מכשירים בעצמי , למרות ששלטים מאירי עיניים בחנות הכריזו שכל מכשירי הכושר מחירם הוא ללא מע"מ - יעני סוג של הנחה - ורציתי לוודא שזה עדיין נכון . 
נחמד , חשבתי לעצמי והתחלתי לחפש תגיות מחיר על 4 - 5 אליפטיקלים שניצבו בגאון במרכז החנות . 
הזול מביניהם , רק כדי לשבר את האוזן , נשא תו מחיר של 1,700 שקל טבין ותקילין - 1,000 שקל מהזול ביותר שמצאתי באינטרנט . 
יבואו פה אנשים ויגידו שיש שיקולים של איכות , נוחות ובטיחות . 
יכול מאד להיות , אבל דווקא במקרה הזה אני הקונה הממוצע , הרגיל , שלעולם לא יבחין בהבדלים בין מכשיר שעולה 2,000 שקל לזה שעולה 800 שקל - פשוט כי האמת העצובה היא , שאין ממש הבדל . 
התכונות המוצעות הן אותן תכונות , ורק שם היצרן שונה . 
מה גם , שבמגה ספורט כל האליפטיקלים , אולי חוץ מאחד , היו של אותו יצרן , בעוד שבאינטרנט היה היצע של לפחות 4 - 5 יצרנים שונים , שלא לדבר על העובדה שרובם היו ענקיים , חוץ מאחד , ומאד לא מתאימים לדירה ממוצעת . 
בחנתי שוב את כל המכשירים , רק כדי להיות בטוחה שלא פספסתי משהו , ושאכן פערי המחירים כה גדולים , והתחפפתי משם בידיעה ברורה שגם את הפריט הזה - אני קונה באינטרנט . 
עם המשלוח , עם חוסר הוודאות , הבדל של 1,000 שקל זה משמעותי בכל קנה מידה . 
מגה ספורט הם סוג של מונופול באזור המרכז , וזה גורם להם להתפרע עם המחירים . 
כשהרבה יותר אנשים יתחילו לקנות באינטרנט , אני מניחה שגם המצב הזה ישתנה . 
עד אז - שימכרו לפראיירים אחרים . 
