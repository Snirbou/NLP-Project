מורני מחפשת את ה - mellowness בנרות ונעלבת כשלנה אומרת לה שהיא מפרשת את ההתנהגות שלה ככעס . 
ענת נשארת כל פעם לחפש את האמת אמיתית שלה , מקווה שהזונה לא תשים לה רגל , ומפחדת מזה שתקועים לה החיים . 
שירן מחפשת את השלווה ואת השקט שאבדו , ומחפשת איפה שלא יכאב ולא יתפרק . 
דנה'לה מחפשת לאן אפשר להתפתח , איך אפשר לסחוט רגשית ואם הייתם שואלים אותה אז גם הייתה מבקשת עוד שעות ביממות , אולי הייתה מספיקה לישון . 
ואני מחפשת קשר רומנטי כזה , כבר לא אכפת לי אם עם רקדן או עם קברן , העיקר שיהיה , וגם את מי עוד אפשר לחבק חיבוקים עגולים וארוכים , עם מי אפשר לצאת ואיך אפשר לבלות . 
אני הולכת ומפזמת שמדהים שאני לא נראית כמו נקניק בחולצה ה"הו כה מגניבה " הזאת , וכמה שזה נוגי . 
בפעם הבאה אני אקנה את כל החנות כי זה כל - כך שיק . 
וזה מה זה נוגי . 
בעצם הכל נוגי , גם הפרסומת של הבושם ההוא שיש עליו פיה עם כנפיים של פרפר שקופצת . 
ונוגי היא הרי מבריקה . 
אני חושבת , אבא חושב , אמא חושבת ודנה חושבת . 
אני הרי צריכה מישהי לחקות אחרי שכל - כך הרבה זמן הייתי של עצמי , לא ? 
עם דנה כבר אי אפשר , כי איתה זה משהו אחר . 
חוץ מזה שכרגע נגה דמות יותר מגניבה . 
סבתא אומרת " ראית את הזה עם הכל שחור ? 
" . 
אני אומרת לה " כן " , עידן . 
היא אומרת " הוא בחורצ'יק , כן ? 
בן 20 וכמה ? 
" " כן , נו ? 
" . 
" אז הוא מאוד בחור יפה " היא ממשיכה " את לא חושבת ? 
" . 
יפה ? 
יש לו רשת על הפנים , אבל אני משתפת פעולה " נו ? 
" , והיא עונה לי " אז יש לו חברה ? 
" . 
" סבתא ! 
" " מה ? 
מה סבתא ? 
מאיפה לך שהוא לא אינטיליגנטי ? 
אז מה אם הוא רקדן ? 
זה לא חייב להיות שהוא טיפש . 
גם את רקדנית ובכל זאת את אינטילגנטית " . 
ודנה אומרת " אוה אוה , איזה סטריאוטיפים שגויים " ואחר - כך היא צוחקת ושואלת אם היה לי פעם רקדן . 
אני עונה לה לא , היא אומרת " אז לא כדאי גם " , ואני מסבירה לה שעכשיו הייתי לוקחת כל אחד . 
והיא אומרת " את יכולה להגיד לסבתא שלך שהתשובה היא כן , הוא מאוד אינטליגנטי . 
וגם כן , יש לו חברה " ואני עונה לה " בעניין החברה אני יודעת . 
חמודה החברה שלו " . 
עידן ונגה רוקדים לי טנגו של חולי נפש מול הפרצוף ודנה קודם מפרכסת מאחור ואז נופלת שדודה ארצה . 
נוגי עם טייץ ירוקים מתחת לטרנינג קצרצר שחור , וחולצה מקופלת בשחור לבן מעל גופיה ירוקה . 
איזה יופי ! 
מתקפלת ומתמתחת עם כפות הרגליים החדות שלה ונוזלת לו בין הידיים עם הגב בלי חוט השידרה . 
כל כולה מאוד נוגית , כמו האורי - כדורי הקטן והורוד שהינה . 
כשעידן יוצא אני מתנפלת עליו בצווחות " מהמם " והוא במקום להעיף לי סטירה לוחץ לי את היד , שואל לשלומי ובסוף גם מכבד אותי בחיבוק . 
כפרה עליו , אני חושבת שכמה זה חבל שהוא עוד מעט עוזב , עד שכבר גיליתי אותו . 
מורן מתקשרת , שואלת על אלף ואחד דברים , ואיך נראה לי שמתנהגים . 
אני צוחקת , כי מה אני יודעת על יחסים שבין אנשים ? 
חוץ מזה שהם מסובכים נורא וכמעט אף פעם לא מצליחים לי . 
אבל ניראה שלאחרים אני דווקא יודעת לעשות יופי של סדר בבלאגן , הבעיה היא רק אצלי . 
בלילה בן - דוד שלי המקסים מתענג על פיצה מטר עם אננס , עוף , תירס ומוצרלה , דוחף לי אותה לפרצוף ואומר " בטוח ? 
בטוח שאת לא רוצה ? 
" ואני אומרת " בטוח " . 
הוא אומר " אני אפילו לא אוהב אננס " , " אז למה לקחת אותה ? 
" , " לא יודע , כי היה ניראה לי שזה מה שאת רצית " . 
הוא אומר שהוא בנאדם כזה שלא אוהב מגע . 
כלומר , מגע מביך אותו ויוצא לו לא טבעי . 
אני אומרת לו שאני יודעת שהוא לא בנאדם של מגע , אני מכירה אותו וזה ברור לי . 
מצחיק שהוא סולד מאנשים חמים ואני רק מחפשת . 
מסתכלת על כמה שזה פשוט לחיות כמו הגברת שמבחינתה לא קיימים לא השעון ולא זמנים , כשהכל פתוח לשינויים . 
כל - כך רוצה להצליח להמשיך להיות כזאת ולא להלחץ באמצע . 
להכיר יותר אנשים ויותר ספונטנים . 
מגלה שהאדרנלין מפצה על כל הלילות שהשינה מדירה ממני רגליה . 
מה גם שתמיד אפשר פשוט לפול לתוך השמיכה החמה ולישון יממה שלמה רצוף . 
לפרק כל תנועה לשרירים בשיעור אנטומיה , כמו כתמים של צבע מבצבצים מהקור . 
אחרי שהיה קודר , אחרי שהיה חשוך . 
כל רטט שעובר בה עובר גם בי . 
אולי רק שני פלאשים קטנים ואז שקט - להראות לה איך שהיא לא יודעת עד כמה שהיא יפה . 
איפה שהיא חזקה ומוגנת . 
ככה עם חיוך מסתורי בשולי הפה , מחייכת אל תוך עצמה . 
ואדום מטושטש על שפתיים נפוחות מאושר ומלידה . 
נצנוץ תכלכל ושובבי של עייפות , מבזיק מתוך פחם נוזלי . 
הריח המשכר של האדרנלין , והזוהר הזה שדבוק לה לפנים . 
עד שנהיה מאוחר , צריך גם ללכת לישון לפעמים . 
מטבח הוא בטח המקום הגרוע ביותר בעולם שאני יכולה להמצא בו . 
זה כמובן נפלא בהתחשב בעובדה שמעכשיו אני עומדת לעבוד באחד כזה , פחות או יותר . 
אני רוכנת מעל הכיור ושוטפת ורוטנת שמה זה , ואיכס . 
ואני חיה עם זה רק בהתחשב בעובדה שאני היחידה שנוגעת בכלים . 
אני מורידה מהשולחן , אני מגרדת את כל השאריות לפח , אני מקרצפת עם סקוץ ' , אני מייבשת . 
שאף אחד לא יעיז להתערב לי , כי אני לא רוחצת כלים שיש עליהם לכלוך שאחר - כך צריך לפשפש בכדי לדלות אותו , שחלילה לא יעשה סתימה ויגרום לביוב לצוף ברחובות ת"א . 
לעזאזל , לכל דודה יש שיטה אחרת של איך בדיוק היא רוצה לשטוף כלים , וכשמגישים עם הכלים האלה אוכל ל - 20 אנשים אין לך זמן לפסיכוזות שלך , ואת מוכרחה פשוט לעשות מה שאומרים לך . 
גם אם זה אומר שכל החצאית שלך מתמלאת בשומן רוטט של כבש או בחתיכות גפילטע פיש . 
ואיזה מן חג זה פסח כשלוקחים לי את התענוג של הישיבה בקפה האהוב שלי עם הלחם שמתפורר לי בפה כמו עוגת שיש ? 
וכל מה שמותר לאכול זה מצות , ומצות אני לא אוכלת . 
אני גם לא אוכלת מרק עוף או לשון או כל דבר אחר שסבתא שלי עומלת עליו שעות על גבי שעות במטבח עד שהכל כואב לה , והיא לא מבינה מה לא בסדר , וישר היא דואגת שיש לה איזה מחלה סופנית . 
מה שכן אכלתי בליל הסדר היה אורז , שני סוגי סלט וכרוב ניצנים עשוי בתנור . 
כמובן שמזה אין הרבה סיכוי לעלות שני קילו , מה שאולי חבל . 
לא רגע , בעצם אני לא באמת רוצה להשמין . 
אני פשוט רוצה לא לרזות יותר , מה שעשוי להיות חכם . 
ובריא . 
אבל אה כן , מכיוון שאני מכורה לסטודיו לא שינה לי כלל שאין לי שום צורך להמצא שם כל יום , ורוטנת מכאבים הלכתי לשיעור ריקוד . 
" אויה " בכיתי והתעלמתי מהעובדה שזה לא רעיון טוב בכלל . 
ובגלל שהייתי עסוקה בעיקר בלהתפרק , אני אפילו לא מצליחה להחליט אם שווה לי לבקרבשיעור ההוא שוב או לא , מה שאומר שאני בטח אעשה את זה בכל מקרה במטרה להצליח לגבש עליו דיעה נורמלית . 
אני באמת לא מבינה מה העניין , היום בעודי מלקקת כחתול את היוגורט מארוחת הגרנולה המצויינת שלי , חשבתי שמה שאני אוכלת מתוק כדבש . 
למעשה הארוחה לא רק הייתה מתוקה כדבש , אלא היא הייתה מתוקה מדבש . 
דבש שבזקו לי מעל לפירות . 
אני בכלל לא רציתי דבש , הוא היה אמור לבוא בצד . 
אבל לא , הם החליטו לקשט איתו את המנה , מה שהיה מיותר לחלוטין , כי יוגורט זה דבר חמוץ , וככה אני אוהבת את הגרנולה שלי - חמוצה . 
את שארית היוגורט אכלתי כשהוא טבול בלחם כפרי . 
כן , לחם בפסח , במסעדה . 
ולא , שום דבר לא איכפת לי , כי ביעור חמץ ( בעיקר הבולשיט עם הנרות ) ניראה לי כמו ריטואל מיותר שבני אדם המציאו בשביל לעבוד את אלוהים . 
כניראה שבגלל זה אני אתאיסטית . 
או שאולי זה ההפך , אם הייתי דתיה ( כלומר , אם הייתי נולדת בבית דתי ) אולי לא הייתי מתנגדת לכל העניין של הכשרת הבית והכל , אבל אני לא וזה ניראה לי כמו השקעה במטרה בלתי נראית . 
מסקנה - בעיקר ילדים אוהבים את פסח . 
זה חג מגניב , מחפשים אחרי אפיקומן תועה ומקבלים מתנות . 
מפדחים אותם עם הקושיות שבסוף שרים יחד איתם בזיוף המשפחתי , ממש כאילו כולם גיטרה שכיוונו אותה לאותו טון שגוי . 
והם נורא נורא מרוצים שרעש ובלאגן ו - 20 אנשים , אז אפשר לצעוק ולהשתולל , ולשחק בפלייסטיישן של הסבא או הדוד עד שקוראים להם לאכול עוגת שכבות ושוקולד , או גלידה . 
חוץ מזה שיש חופש מהגן ומבית ספר , וכן , גם מהאוניברסיטה יש חופש . 
וכשאתה ילד אפילו למצות אין טעם כל - כך גרוע , יש להם טעם של חג . 
ואפשר למרוח עליהן חמאה או שוקלוד , או לעשות מהן פראנץ ' טוסט . 
ולא צריך לעמוד שעות במטבח ולהגיש ולהוריד ולחייך אל כולם חיוך גדול כשהם אומרים לך שאת מיידלע וצובטים לך בלחיים . 
ולא צריך לעשות כאילו שמכבדים את עניין הקריאה בהגדה - עד די דיינו ואז די ... 
.. 
. 
