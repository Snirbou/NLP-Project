אני שונאת להתעורר באמצע הלילה ולא להצליח להרדם חזרה . 
בהתחלה הלכתי למקרר , חשבתי שאולי אם אני אוכל משהו העייפות תחזור . 
כשפתחתי את דלת המקרר נזכרתי שאני לא רעבה וחיפשתי רעיון אחר לתעסוקה לילית . 
בגלל שלא עשיתי כביסה שבוע ניגשתי למכונת הכביסה , אבל כשראיתי שמר טקט עדיין לא הוריד את הבגדים שלו מהחבל הסתובבתי חזרה לחדר שלי . 
אין לי חשק לקפל את הבגדים שלו , מה שיותר מתחשק לי לעשות זה להוציא את האטבים מחבל הכביסה ולתת לבגדים שלו ליפול לגינה ... זדוניות - רע , יעילות - טוב , חשבתי לעצמי וניגשתי לרשימת הדברים שאני צריכה לעשות . 
רבע שעה עברתי על ניירות שקשורים לעבודה עד שהבנתי שזה לא דחוף ויותר חשוב לעבור על החומר למצגת . 
הערכתי שייקח לי בין שעה לשעתיים לתרגם 30 עמודים באנגלית , תלוי ברמת העירנות שלי . 
לקחתי את המילונית לידי והתחלתי במלאכה . 
בעמוד השלישי נגמרה הבטריה ... 
.. 
. 
האנגלית שלי טובה ובדרך כלל המילים שאני צריכה לתרגם בודדות , אבל במקרה הזה יש הרבה מונחים משפטיים אז זה בלתי אפשרי לקרוא את החומר בלי לוודא שאני אכן מבינה את המונחים האלה . 
בחזרה למיטה , נשכבת על הבטן , יד שמאל מתחת לכרית ויד ימין מעליה , עוצמת עיניים ואחרי כמה דקות שוב פותחת אותן . 
לאן העייפות נעלמה ? 
? 
איך זה שבאמצע יום לימודים אני מפנטזת על המפגש עם הכרית ובסוף השבוע כשאני מגיעה לרגע המיוחל אני לא עייפה ? 
מדליקה את צג המחשב , אולי זה יעייף את העיניים שלי ועכשיו אני אצליח להרדם ... 
.. 
. 
אם הצעדים שלי היו יותר מהירים הייתי זוכה לבלות את הלילה באיכילוב במקרה הטוב ובמקרה הרע באבו כביר . 
מדהים איך שחיים יכולים להינצל או לההרס בשניות , מהחלטות הכי קטנות , מתזמון . 
חוצה את הכביש אחרי שחיכיתי כמה שניות שרכב יעצור , מתחילה ללכת ולשמחתי ההליכה שלי היתה איטית והרכב שהמשיך לנסוע במהירות בנתיב שליד המכונית שעצרה היה במרחק של כמה סנטימטרים ממני ולא עלי . 
רכב צהוב עם לוחית זיהוי של נהג חדש שהמשיך לנסוע כאילו כלום לא קרה . 
אם לא הייתי כל כך המומה הייתי רושמת את מספר הרישוי שלו ומתלוננת , אבל כשאני נבהלת התגובה האוטומטית שלי היא לשים את יד ימין על הלב ולא לחפש עט . 
המחשבה של מה אם הייתי נכה חוזרת שוב , בפעם השניה השבוע . 
בדרך הביתה אני חושבת על כל הדברים שעדיין לא עשיתי ואני יכולה לעשות , על זה שבשבריר שניה יכלו לגמור את מה שנקרא החיים שלי ושאין לי הסבר איך זה לא קרה . 
אם הייתי חוצה את הכביש 5 שניות אחרי ... 
.. 
. 
אם הרכב הצהוב היה נוסע טיפה יותר לאט ... 
.. 
. 
יש הרבה " אם " . 
אני שמחה שלא קרה לי כלום . 
כשאני בבית אני מדליקה נרות שבת שלא כהרגלי ומודה על המזל שהיה לי . 
הרדיו דלוק ברקע ואני מבשלת , מה שיכול היה להראות מאוד סוריאליסטי . 
בתור יהודיה אני לא אמורה לבחור מצוות , אלא לקבל עלי את כולן ללא סייג , אבל בתור חילונית קצת רוחנית השילוב הזה הוא מה שאני צריכה.לא הספקתי לעשות חצי מהדברים מתוך רשימת הדברים שהכנתי הבוקר לעשות . 
לפני שבוע החלטתי להכין לי פעם בשבוע רשימה שתעזור לי לעקוב אחרי כל ההתחייבויות שלי והדברים שאני צריכה לקנות . 
יש לי נטיה לשכוח כשאני מעמיסה על הזכרון שלי . 
הייתי למעלה מ - 3 שעות במטבח , בישלתי לארוחת הערב עם בונבון ויצא אוכל מעולה - ממולאים , עוף , בשר , בטטות ואחד מהסלטים שאני יותר אוהבת . 
לקינוח קניתי לנו עוגה וגלידה ועד עכשיו אני מלאה מכל האוכל הזה ... 
.. 
. 
המקרר מלא באוכל לפחות ליומיים הבאים , זה נחמד לפתוח את המקרר ולמצוא אותו במצב הזה ... בחור 1 לא התקשר . 
זה לא כל כך מפתיע אותי , ידעתי שיש אפשרות שזה יקרה , אבל חשבתי שהסבירות לכך נמוכה . 
אני נזכרת בשיחה רחוקה עם טל , שהיתה לפני שנים , יצאתי עם מישהו הראה סימני התעניינות , אבל לא טרח להתקשר אחר כך והדבר נראה לי מאוד תמוה . 
תשובתה של טל היתה : " מילים לא עולות כסף , יש גברים שיגידו לך את כל מה שאת רוצה לשמוע כדי להשיג מטרה אחת " . 
אני מקווה שאחוז הגברים האלה נמוך . 
נובמבר עכשיו והחורף איננו . 
מחכה שיגיע , אולי כדאי שאני אחלום עליו קצת ... 
.. 
. 
אפילו לא סיימתי את כוס היין שלי , לא מובן לי איך השתיה המועטה הזו השפיעה עלי . 
אחרי חצות הליל , יוצאת מבר תל אביבי וחוצה את העיר בדרך הביתה . 
עוברת ליד אתר הפיגוע האחרון . 
הטרור הוא הכלי החשוב ביותר של הפלסטינאים במלחמת ההתשה שהם מנהלים נגדנו , הוא משפיע על המורל הלאומי , גורם לאנשים לעזוב את הארץ ומנהל לנו את החיים ביותר מדי אספקטים . 
חם לי . 
אני בחולצה חסרת שרוולים מתחילה לדאוג מהעובדה שבזמן שלסובבות אותי קר מאוד - לי נעים ובזמן שהשאר טוענים שקריר - לי חם . 
משהו בטמפרטורת הגוף שלי כנראה השתבש . 
כשאנחנו מגיעות לכיכר העיר אנחנו מתפצלות כל אחת לביתה . 
פעם גם אני גרתי בצד השני של הכיכר . 
כשהמחשבה הזו עוברת לי בראש כשאני כבר בבית , אוטומטית אני מחפשת את הדיסק של דני רובס , שישיר ברקע " אז החלטנו לעבור למקום פחות יקר ברחוב קטן בצד השני של הכיכר " , כשארזתי את החפצים שלי בדירה הקודמת השיר הזה התנגן לי בראש נון - סטופ . 
" התחלות חדשות 1980 ארוחות מוכנות , מסעות מתוכננים " - כאילו שרק השנה התחלפה , לא מובן לי איך הוא חזה את העתיד שלי כשהייתי בת 3 ... חוצה את הכיכר ומביטה על בניין העיריה , שבדרך כלל הוא אחד המבנים המכוערים יותר בתל אביב . 
תלו על הבניין תערוכת דיוקנאות , אם היתה לי מצלמה הייתי מנציחה את המקום , את הרגע הזה שבו משמאלי יש פסל מוזנח של משולשים , במרכז הכיכר יש עץ , שנראה כמו הסמל של גולני ולידו יושב זוג , ביניהם יש בקבוק שתיה והם מתבוננים בתערוכה ומשוחחים ביניהם . 
איך הייתי רוצה לשבת שם במקומה , להעלות השערות למה בחרו לשים את ג'רי סיינפלד והתינוק מאריזת התקליט המפורסם של נירוונה יחד עם הקריקטורה של דוד בן גוריון והתמונות של חנה סנש וגולדה מאיר . 
אם נניח שבגלל שהוא יהודי מפורסם הוא זכה להיות מונצח על בניין העיריה , מה התינוק עושה שם ? 
אי אפשר לראות אם הוא יהודי או לא ... שני בחורים יושבים על ספסל . 
אחד מהם נראה מאוד חמוד . 
אולי אם הייתי שותה עוד כוסית של יין הייתי מתחילה לדבר איתם , אולי להם היתה תיאוריה מעניינת למה שמו תמונה של ג'רי סיינפלד על הבניין . 
אבל זו תל אביב של שנת 2004 , שני בחורים על ספסל אחרי חצות גורם לי לחשוד שהם באמצע דייט ואני אפריע להם באמצע . 
ככה זה שגרים בעיר הכי גאה בישראל . 
מרימה את הראש לשמיים הבהירים , הירח חצוי והכוכבים זורחים ממרחקים שקשה לי לתפוס . 
אולי יש מישהו שמביט באותו הרגע גם בכוכבים ומהרהר , אולי אפילו עלי , עוד לפני שהוא יודע על קיומי , תוהה איפה אני ומתי ניפגש.זה היום הרביעי ברציפות שאני יוצאת בו . 
זה נחמד כי כל פעם יצאתי עם אנשים אחרים למקומות שונים , אבל שילוב של שינה של 5 שעות בממוצע עם ימים ארוכים של עד 17 שעות מחוץ לבית זה מתכון בטוח לעייפות . 
מחר תכננתי לעשות " יום כלום " , אבל הבטחתי לדנה לעזור לה לארוז , כי היא עוברת דירה וקבעתי עם בונבון לארוחת ערב וסרט , והפעם תורי לבשל אז זה יהיה רק חצי " יום כלום " ... 
.. 
. 
סוף שבוע בפתח , יש לי המון תוכניות ואני צריכה לעשות רשימה כדי לא לשכוח שום דבר . 
השפעת היין פגה , עכשיו רק העייפות התעצמה . 
שיהיה סופשבוע מעניין ! 
