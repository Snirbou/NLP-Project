היא אמרה לי שכל דבר שאפשר - אני דוחה לאחר כך . 
שאלתי אותה אם היא רוצה לדבר על זה היום או מחר . 
היא התרגזה . 
שלושה חברים התגייסו ביחד - בים בם בום , שלושה חברים קרעו ת'תחת - בים בם בום , שלושה חברים קרעו ת'תחת - בים בם בום , לא בדיוק אבל בערך - בים בם בום . 
שלושה חברים יצאו לדרך - בים בם בום , אחד הוריד פרופיל בדרך - בים בם בום , אחד הוריד פרופיל בדרך - בים בם בום , לא בדיוק אבל בערך - בים בם בום . 
שני חברים נשארו בדרך - בים בם בום , אחד התנחל בגבעה בלי ערך - בים בם בום , שני הלך ללמוד בפרך - בים בם בום . 
לא בדיוק אבל בערך - בים בם בום . 
שני חברים שמרו על קשר - בים בם בום , שני חברים משני צידי התפר - בים בם בום , שני חברים למרות קו התפר - בים בם בום , הצליחו לשמור על קשר - בים בם בום . 
אחד קיבל צו גיוס בדואר - בים בם בום , יש לפנות גבעה בלי תואר - בים בם בום , כשחזרתי היום מהדואר , עם המעטפה עמוק בתוך הכיס האחורי של הג'ינס , ידעתי בדיוק איך תראה ההתחלה של הפוסט . 
כשקיבלתי מייל מחבר שלי שאומר לי שהוא הוריד פרופיל , כתבתי גם את האמצע . 
אבל כמה שניסיתי - פשוט לא הצלחתי למצוא סוף . 
בים בם בּוֹם . 
כששטפתי כלים , לפני דקה ממש , הבנתי שהסוף עוד לא כתוב . 
וזה די סימבולי שנתקעתי באמצע . 
אין לי מושג מה יקרה כשאעמוד שם מולו . 
בּוּם . 
