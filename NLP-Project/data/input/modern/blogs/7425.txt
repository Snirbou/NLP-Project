אז איפה היינו ? 
אה כן , כוכב נולד . 
איך מרינה לא זכתה , איך ? 
אה רגע . 
לא על זה דיברנו . 
נכון . 
ארצות הברית . 
אז לאחר עיכוב של שעה בערך בעלייה למטוס , ועוד עיכובון קטנטן בהמראה , יצאנו סוף סוף לדרך . 
הטיסה שלנו היתה עם חברת איבריה , שהיא חברה ספרדית , וכיוצא מכך כל הדיילים היו ספרדים ואיחלו לנו " בואנוס דיאס " כשעלינו למטוס . 
תוך 4 שעות בערך הגענו למדריד . 
פשוט לא יאומן איך אף אחד מהפקידים שם לא יודע אנגלית , אפילו לא אנגלית בסיסית כמו המילים YES או GO THERE . 
אישה כלשהי שתפקידה היה כנראה לסדר את התור התחילה לנבוח עלי משהו בספרדית מהירה , וכשקטעתי אותה ואמרתי : I don't speek spunish , הדבר היחידי שהיה לה לומר זה " אספניול , נו ספניש ! 
" . 
א - הה . 
הכל ברור עכשיו . 
רק תני לי להוציא את שיחון ה - אספניול - אנגליש שלי והכל יהיה בסדר . 
בסוף איכשהו , בעזרת הרבה פנטומימה וספרדיה אחת חביבה עם תינוק שעמדה לפנינו בתור וידעה קצת אנגלית בשביל לתרגם לנו , הצלחנו לעבור את הבידוק הבטחוני . 
אחר כך בילינו שעתיים בערך בשדה תעופה בחיפוש אחר מקורות מזון , ובסוף שילמנו בערך 20 יורו בשביל צ'יפס וקולה . 
אה כן , גם שם אף אחד לא יודע אנגלית . 
אפילו מילים בינלאומיות כמו " קוקה קולה " היו מסובכות בשבילם .. 
. 
לסיכום - אל תסעו לספרד אלא אם כן יש לכם ידע כלשהו בשפה הספרדית , או שקוראים לכם חנוך רוזן , ואז אתם לא צריכים לדבר בכלל . 
סוף סוף עלינו לטיסה לניו יורק . 
עדיין היינו עם חברת איבריה , משמע עדיין היינו עם דיילים ספרדים שבטוחים שכולם ספרדים ולכן מדברים אל כולם בספרדית . 
אין ספק שהנחיתה בניו יורק ( אף על פי שהגענו אליה מותשים , בכל זאת טיסה של 8 שעות .. 
. 
) היתה שינוי מרענן . 
אחח , ארצות הברית . 
אין עוד מקום בעולם בו אנשים כל כך מפחדים להוציא ציוץ כשהם עומדים בתור ומחכים . 
אתם יודעים מה אומרים על כניסה לארצות הברית : תחייך אל הפקיד בכניסה בדרך שלא תמצא חן בעיניו , ואתה חוזר הביתה בבושת פנים , לא משנה אם יש לך ויזה או לא . 
רועדות קמעה עמדנו לפני הקו הצהוב ( מציצות מזוית העין אל עבר הסדרנית הקשוחה שנראתה כאילו כל חייה עשתה בדיוק את אותו התפקיד ) ולבסוף הגיע תורנו . 
לאחר בלבול קל עם טפסים , הסתדרו העניינים ונכנסנו לנו אל הבידוק הבטחוני , שם ישב במקרה פקיד ישראלי שהעביר אותנו בחפיפניקיות ישראלית טיפוסית ( ותודה לו על כך . 
. : ) ) וזהו - הגענו לניו יורק . 
פגשנו את חיה . 
גילינו ( בפעם הראשונה ולא האחרונה לטיול זה ) שיש לנו הרבה יותר מדי מזוודות , ונסענו למלון . 
שם הסתבר שהם שכחו לשמור לנו חדר . 
אבל הפנו אותנו כפיצוי למלון אחר מטר משם שנראה בדיוק אותו דבר . 
זה היה ערב , היינו רעבים , אז הזמנו פיצה . 
עם שום , בצל ופלפל חריף אלופיניו , שילוב שילווה אותי לאורך כל הטיול בכל הזמנה של פיצה , כי הוא פשוט גאוני . 
והלכנו לישון . 
בדרך פלא , השעות הסתדרו לי בלי בעיה בכלל , כי הגענו בערב והלכנו לישון ולא סבלתי בכלל מג'ט לג . 
{ הידעתם ? 
ג'ט לג בעברית = יעפת . 
} למחרת בבוקר שכרנו אוטו , ולקח לנו רק שעה וחצי לסדר את כל המזוודות והתיקים ( 10 במספר ) בתא המטען . 
ובתא האחורי . 
ובתא הכפפות . 
ובכל מקום שלא ישבנו בו . 
כי היה המון המון המון מטען . 
רק היה חסר שנשכור עגלה ונקשור אותה לאוטו מאחורה . 
אולי היינו צריכים . 
ככה היה יכול להיות פחות צפוף . 
בכל אופן , נסענו לנו לאטלנטיק סיטי .. 
. 
{ בפרק הבא : האם טלי תשב בכלא לאחר שנתפסה מהמרת בקזינו למרות שאינה בת 21 ? 
מה גרם למלצרים ב " ג'וני רוקטס " להתחיל לרקוד ? 
והאם טלי תהיה אלופת העולם הבאה באיגרוף ( אחרי שתצא מהכלא ) ? 
כל זאת .. 
. 
בפעם הבאה שיהיה לי כוח לעדכן } 
