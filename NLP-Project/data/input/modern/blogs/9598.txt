טבע זה לא רק רומנטיקה . 
את ההבנה הזאת קלטתי על בשרי , כשנסענו לפני כמה שנים בפעם הראשונה ( ובנתיים , גם האחרונה ) לטורקיה , לחפשת הקיץ המיתולוגית שלנו בקלאב " שום דבר לא כלול " למעט חום אימים ו 100 % לחות . 
ויתושים . 
וצרצרים . 
המוני צרצרים . 
מאות צרצרים . 
אלפי צרצרים . 
מליוני צרצרים . 
מיליארדיי ... די ! 
! 
החודש היה חודש אוגוסט . 
החום היה בלתי נסבל . 
והלחות ? 
הלחות הביאה אותנו להתגעגע אנושות לביצה המהבילה של 70 % הלחות של תל אביב וסביבתה . 
בעצם , היינו כל הזמן במצב צבירה של נוזל זה או אחר , ומכיוון שהאופציות שהיו פתוחות בפנינו היו : להזיע או להיות כל הזמן בים , העדפנו את האופציה הקרירה יותר וכך העברנו את היום בשכיבה ובשחייה עצלה במימיו הטורקיזיים של המפרץ העגול והקסום של המקום . 
מבחינת טבע סביבתי המקום היה מקסים . 
הרים , ועמקים , וחוף ים מטופח , וצמחיה שוקקת צבעים עזים לרוב . 
ופרפרים . 
ויתושים . 
וצרצרים . 
המון המון צרצרים . 
( אני יודעת שכבר ציינתי את זה ) והם צרצרו . 
כל היום וכל הלילה . 
בלי הפסקה . 
רעש איום ונורא שלא פסק ולו אף לרגע אחד . 
כנראה שכשחלק אחד מהאחראים לקקפוניה עצר לנשום ( צרצרים נושמים ? 
) החלק השני בדיוק פצח בזמירות נכאים . 
זאת היתה חופשה מהגהינום שבניגוד לחופשות אחרות , ככל שהדקות והשעות התקדמו לקראת סיומה , עלה והתעודד מצב רוחנו ... 
.. 
. 
ולמה נזכרתי בה אתמול ? 
או . 
כי כשנסענו בשעות הערב , בין שקיעה אדומה וזריחה כתומה שהפכה לכסופה של ירח , באזורים הכפריים של הדרום , בשדות לכיש קצורי החיטה , ושדות האספסת ושאר הירקות , לולי התרנגולות , רפתות הפרות , וכ ו' וכ ו' כו ' . הרומנטיקה הכפרית של הטבע טבעה בתוך שלל ריחות שאפפו אותנו מכל עבר . 
ולא ריח יסמין מתקתק היה באוויר . 
אלא פשוט מגוון ריחות סירחון כחלק מהתוצר הכפרי המקובל של הטבע . 
ואור הירח הגדול והעגול ששייט לצידנו לכל אורך הדרך והאיר באורו הכסוף את החלק השטוח של הארץ ואחר כך את יערות האורנים של גבעות להב נתן לכל התמונה הריחנית הזאת , גוון סוראליסטי , קסום לעיתים ויפה עד מאוד ... 
.. 
. 
יש משהו הופך קרביים ומכמיר לב במשפט הזה , שמופיע על דלת עלובה למראה , ליד עגלה מלאה בספרים משומשים , באחד הרחובות של נווה צדק . 
ויש המשך , מכמיר לב וצובט לא פחות : " כאן מוציאים כתמי בושה . 
מטשטשים סימני דמעות . 
כאן מתקינים עדשות הדוחות מראות קשים . 
כאן גם מאחים שמלות כלה קרועות ומאחים חלומות מנופצים " משפטים של חום . 
חמלה ואהבת אדם באשר הוא אדם . 
ונוסף על ההנאה מהשיטוט ברחבות הקטנים והבתים המשופצים ( וגם אלו שעדיין לא ) בפנינה שנקראת נווה צדק , בהדרכת נסיכתה של החתולה , הסיור הזה היה עבורי גם הסתכלות אנתרופולוגית מסויימת על יחסים בין אישה צעירה לאימה . 
מעבר לצחוקים , לשיחות הקטנות והאינטימיות , לתחושה של חברות עמוקה שיש בין שתיהן ( עד כדי כך ששאלתי אותן אם כך זה תמיד או שהן עושות לי הצגת תכלית - והן לא ) , היתה בי תחושה של געגוע . 
למשהו שכמוהו לא היה לי כבת . 
ולא יהיה לי כאם . 
שבת שלום חברים יקרים , שבת של עדשות שקופות המעבירות מראות של יופי וצבע , וכנפי מלאכים לבנים ושלמים ... 
.. 
. 
כתבתי . 
ומחקתי . 
ושוב כתבתי . 
ושוב מחקתי . 
וישבתי מול הדף הלבן של המחשב וחשבתי . 
זה לא שאין על מה לכתוב . 
יש ויש . 
אבל למרות שלכאורה היום הזה היה רגיל לחלוטין עבורי , דיברתי , צחקתי , זימרתי תוך כדי עבודה , והתעמקתי בכל שאר הדברים הרגילים והיומיומיים של חיי , הקולות והמראות שליוו אותי לאורך היום נמצאים עדיין בתוכי , ומגמדים , כרגע , כל דבר אחר שעליו חשבתי לכתוב . 
סוף יום של אש . 
ותמרות עשן . 
ולמזלנו , ללא דם . 
לפחות לא כזה שנראה בעין בלתי מזויינת . 
רק בפנים , אצל כל אחד שותת וחופר לו משהו שעדיין אין לו פשר ... 
.. 
. 
עד כאן ! 
ילדים קטנים עם טלאי כתום , נדחפים על ידי אמא ותינוק בידיה לעמוד בידיים מורמות . 
כמו שיפוד מלובן נזרק הזיכרון שעליו גדלנו כולם הילד ההוא מהגטו בוורשה . 
לבד מול הנאצים . 
עד כאן . 
אל תבקשו שנבין אתכם , אל תדרשו שנזדהה עם כאבכם , כי מי שמשתמש באופן הזה בילדים שלו ובזכרונות הטבועים בנו מהתקופה הנוראה ביותר שעברה על העם היהודי במאות השנים האחרונות , תוך דימוי האנשים שמולם לאלה שנשאו את צלב הקרס , איבדו , מבחינתי , כל לגיטימציה לכאב שלהם . 
ולא אמרתי דבר על האב שהחזיק את בנו התינוק מעבר לחלון ( סטייל מייקל ג'קסון ? 
) ועל האב שעמד מול החייל עם ביתו הקטנה ודרש ממנו לקחת אותה כי יש לו עוד 9 ילדים אחרים . 
לא אמרתי , כי הילדים הללו , כנראה יגידו את דברם , בדרך זאת או אחרת לאורך כל חייהם ... 
.. 
. 
ולא כי הם מלאכים . 
בהחלט לא . 
אלא משום שהשקפת העולם שעל פיה חינכתי ( חינכנו ) אותם , היא שהם , במהותם , בבסיס הקיום שלהם , ב essence שלהם טובים . 
ולכן הם מעולם לא שמעו ממני משפט כגון : " תהיו ילדים טובים " , אלא יותר " אני בטוחה שתתנהגו יפה " . 
אני חושבת שהפעם הראשונה בה קראתי את הספר " חינוך - האתגר " שעליו מבוססת שיטת אדלר , היתה כשג . 
הבכור היה תינוק קטנטן , ימים ספורים לאחר שחזרנו מבית החולים . 
ככל שהתקדמתי עם הקריאה , וחזרתי וקראתי בו לאורך השנים , הרגשתי בחוש הפנימי שזאת הדרך הנכונה לי , עם הגמישות וההתאמות הנדרשות לה עם חלוף השנים . 
וכך היה . 
כך עד היום . 
אחד הדברים הראשוניים והבסיסיים שעוברים כחוט השני בדרך החינוך הזאת , היא העדר העונש כעונש , כדרך " לשלם " על מעשים " רעים " או כמקום בו ההורים יכולים לפרוק את תסכולם ואת כעסם על הילד הסורר , אלא ראיית וקבלת התוצאות ההגיוניות של המעשים שנעשו או לא נעשו על ידם . 
ולכן הם לא חיו באווירה של " שכר ועונש " אלא על פי גבולות ברורים שנקבעים בבסיס על ידינו , ההורים , אבל גם להם , כילדים היתה ויש אפשרות לדון עליהם איתנו . 
יחסי הורים - ילדים אינם דמוקרטיה . 
להפך , אפשר לראותם כסוג של דיקטטורה נאורה ( ) . אבל גם בתוך המערכת הזאת אפשר להתנהל ללא פחד אלא מתוך כבוד הדדי שבא מעצם העובדה שמדובר בבני אדם . 
נמוכים כגבוהים . 
ולמי שעדיין תוהה , זה ( השאלה האירונית בסוף הפוסט ) טוב להורים , זה טוב מאוד להורים ... 
.. 
. 
הורות היא לא פיקניק , אבל אין ספק , יש לה את הרגעים שלה ... 
.. 
. 
מלמל בסטאלבט מחייך ומעופף הבחור ארוך השיער , שכוב על מעקה אבן בחוף תל אביב , כשחתיכת בד בצבע כתום ( ! ! ) עולה על חלק גופו התחתון , מהווה סוג של אתנחתא קומית ביום הטעון הזה , שהוא רק התחלה לתהליך שאנחנו יודעים כיצד הוא מתחיל , אך לא כיצד הוא יסתיים ... 
.. 
. 
" האמת , לא נראה לי שאתה מחובר לשום דבר " , עניתי לו בחזרה , מתפוצצת מצחוק מול הטלווזיה . 
( קטע מכתבה בערוץ 10 ) לאחר שלוש שנים בהם ההתעניינות והנגיעה שלי באקטוליה היו מזעריים עד בלתי קיימים כמעט , אני מוצאת את עצמי נשאבת , במידה רבה מבעבר , לקלחת הימים האלה , שהולכת ורותחת ביחס ישיר לרתיחת מזג האוויר עצמו . 
זה הכל אנשים , מבחינתי . 
זה מה שמושך אותי להסתכל שוב ושוב בעיניים שלהם , שמביטות בי מתוך מסך הטלווזיה הצבוע כמעט כולו בכתום ( מיקי חיימוביץ רוצה לומר לנו משהו דרך החולצה הכתומה שלה ? ? ! ! ) הדינמיקה בין האנשים . 
בינם לבין עצמם ובינם לבין אלו שבאים להחיל עליהם חוק שנחקק ע"י ממשלה וכנסת ריבוניים . 
ההבנה וההכלה של סופיות המעשה . 
והתגובות ... 
.. 
. 
קשה לי מאוד למצוא בתוכי אמפטיה לאלו שעומדים וצורחים על החיילים , מבטיחים ומאיימים עליהם במעשים איומים ונוראים בעולם הזה ובעולם הבא ( הרבנית קירשנזפט מנווה דקלים , למשל ) , לאלו שמשתמשים בילדים שלהם להפעלת מניפולציות רגישות ( " בואי תיראי מי אומר לך ללכת מהבית " אמרה האמא באחד היישובים לילדה הקטנה שלה והעמידה אותה מול מח"ט גולני ) , ולאלה שמאיימים להתבצר ולהבעיר את מקומותיהם באופן שלא ישכח לעולם . 
אבל כשהאישה באילי סיני חיבקה את הקצין שבא לתת לה את צו האלוף והתנצלה על בכייה ואחר פנתה ועזבה את הבית שלה , הרגשתי את שערי סומר . 
וכשנהג האוטובוס של גוש קטיף נהג את הנסיעה האחרונה שלו , דרך נקודות ציון הזכרונות של חייו במקום וסגר אחריו את הדלת בפעם האחרונה , הדמעות שלו חנקו גם את גרוני . 
המחוות הקטנות שאנשים עושים להראות את הכאב שלהם . 
המחוות שבאות מתוך שקט גדול וסערה פנימית עצומה . 
השבר עם ההבנה וההכרה בעוצמת השינוי . 
והפחד מהמחר ... 
.. 
. 
עם זה אני יכולה להבין , להזדהות , ולחבק ... 
.. 
. 
" בסוף הכל יהיה סבבה " , הבטיח המעופף מהחוף בתל אביב , ובמידה מסויימת , הוא כנראה צודק ... 
.. 
. 
( וג . 
הבכור בינתיים באילי סיני ואחר כך אמור לרדת דרומה , לאחד מכיסי ההתנגדות העיקשיים של הרצועה ) . 
חוסר המנוחה אפף אותי במשך כל היום האתמול . 
זה היה חוסר מנוחה מהסוג שמלווה ציפיה למשהו . 
למשהו טוב , בתחושה שלי . 
נשאתי אותו בתוכי , בלי להבין על מה ולמה במשך כל היום , ובערב , כבר הייתי עייפה מאוד והאמנתי שאפול לתוך שינה עמוקה תוך דקות . 
ואז זה התחיל . 
ה " בום " הזה . 
דפיקות הלב הללו , שנשמעות כמו תופי טם טם בעורקים העוברים בגופי , בראשי ... 
.. 
. 
בעבר זה היה מפחיד אותי מאוד והנסיון להרגיע אותם היה מביא כמובן לתוצאה אחרת ומגביר אותם עוד ועוד , ואת המלחמה בהם , וכך במין מעגל מטורף של חרדה ואדרנלין " רע " שועט בגוף הייתי נאחזת בשרידים של כוח ובכי לעבור את הדקות הללו . 
היום , כשאני יודעת שזה יכול להיות התקף חרדה קטן או תזכורת מטעם הגוף שלי על העובדה שאני נמצאת בתוך גיל המעבר , אני נושמת עמוקות ומזכירה לעצמי שכפי שזה בא , כך , בלי מאבק , זה יעבור לו מעצמו , ומנסה להרדם . 
ולרוב זה מצליח אבל משאיר אותי במין שינה שאני קוראת לה " שנת קצה " , כמו על קצה תהום שבה נדרשים כל החושים להיות ערים ומחודדים , כמו כלב או חתול שישן ואוזן אחת שלהם תמיד זקופה , מוכנים לכל סכנה ... 
.. 
. 
וכך היה גם הלילה . 
ידעתי , מתוך חוסר המנוחה שהמשיך לעטוף אותי והשעות שבהן התעוררתי ושקעתי שוב לשנת ה " alert " הזאת שאני הולכת לעבור את היום הזה כשמסך של עייפות מסוכך על עיני ומגרד את עורקי בכאב עמום . 
כמו זומבי , העברתי את היום איכשהו . 
דווקא עומס העבודה הצליח להעביר לי את השעות בעירות ובריכוז מסויים , ואת שאר הזמן העברתי בדברים שלא דרשו ממני מאמץ מחשבתי עמוק במיוחד . 
באמצע היום הרגשתי שאם לא אוכל איזו חתיכת שוקולד פשוט אצעק , ולמזלי זכרתי שיש עוגיות בראוניס מהקונדיטוריה שלמטה , ששומרות על טעמן האלוהי גם שבוע לאחר שניקנו . 
הצלחתי לעבור את היום , עד שהגעתי לידיו האמונות של יוסי , ושם על כוס קפה הפוך מצויין , ומסאג' ראש חזק וטוב שקיבלתי תוך כדי חפיפה , הרגשתי בפעם הראשונה , דווקא לקראת סופו של היום , שיש בי חיים ... 
.. 
. 
ותקווה לשינה עמוקה עם שתי אוזניים מקופלות ... 
.. 
. 
* * * * * * * * * * * * * * * * * * * * * * * * * * * * * * * * * עדכון בוקר 15.8.05 07.00 לילה של שינה עמוקה , חזקה וממלאת כוחות עבר עלי . 
לילה של שנת " אוזניים מקופלות " ויקיצה היישר לתוך הסיר המבעבע ותחילת הקליימקס של ההצגה הגדולה הקרויה : ההנתקות . 
ואין לי מושג היכן ג . 
הבכור ... 
.. 
. 
בוקר טוב עולם ... 
.. 
. 
של א . 
הצעיר בבית החולים , וההסטוריה האישית שלו , עלו בו חרדות שונות באובססיביות ובעוצמה גדולה עד כדי שיתוק מסויים לעיתים . 
מתוך ידיעה שהדברים הללו עלולים להתעצם עוד ועוד אם לא מטופלים כיאות ובעודם באיבם , חשבנו להתחיל מחדש בטיפול תרופתי , אלא שלאחר ביקור קצר אצל מומחה בעניין ( תמורת 800 ש"ח טבין ותקילין , לחצי שעת ייעוץ . 
כן ! 
! 
) החלטנו לנסות דרך אחרת , טיפול קוגניטיבי שאמור לתת לו כלים להתמודד ולטפל בעצמו כשהוא מזהה התקף חרדה , כשברור שלטיפול התרופתי אפשר לגשת בכל זמן וצורך נתונים . 
וכך לקראת הביקור הראשון והמאבחן במרפאת החרדה של המרכז הרפואי שניידר , קיבלנו הביתה מעטפה חומה ועבה ובה צרור שאלונים שעל הילד ועל אחד ההורים למלא . 
בלי מילים מיותרות בין ג . 
וביני היה ברור שמשימת מילוי שאלון ההורה מוטלת עלי וכך התיישבתי לי בצהרי היום מלאת מרץ ועזוז לענות על השאלונים . 
החלק השני שלהם עסק בראייה / הכרות ההורה עם הילד , אבל החלק הראשון בדק את הרגשתי שלי בשבוע האחרון כולל היום בתחומים של חיי היום יום , רגשות , תחושות של כשלון , אכזבה , אשמה , הנאה מעשיית דברים , יאוש , עצב , מחשבות אובדניות , כעס / רוגז , יכולת הגעה להחלטות , שינה , עבודה , עייפות . 
אושר . 
גיליתי שאני מסמנת בכל השאלות כולן את התשובה הראשונה , החיובית באופן מוחלט כמעט ביחס לשאר התשובות . 
וידעתי עד כמה התשובות שלי היו שונות אולי כמעט לגמרי , אם הייתי ממלאת את השאלון הזה לפני שלוש שנים . 
לפני שנתיים . 
לפני חצי שנה . 
וכל תשובה חיובית כזאת כאילו סימנה לי את השלבים שעברתי , שאני עדיין עוברת בדרך שהחלה לפני שלוש שנים בלבד ... 
.. 
. 
( ולמי שחייב לדעת , לא חל שינוי כלשהו בהתענינותי במין בזמן האחרון ... 
.. 
. 
וכן , זאת אחת השאלות בשאלון . 
של ההורה . 
וגם של הנער ... 
.. 
. 
) אחר הצהריים ענה א . 
לחלק שלו בשאלון , וכמובן לא יכולתי להמנע מלקרוא אותן . 
החלק של הרגשות שימח אותי כי לא מצאתי שם שום דבר שאמור להדאיג אותי . 
בהשוואת התשובות שלי מול התשובות שלו בחלק השני , הקשור להכרות שלי עימו ושלו עם עצמו , מצאתי לעיתים התאמה מדוייקת ולעיתים נשארתי נדהמת מול דברים שלא ידעתי שכך הוא מרגיש , ובתחושה מסויימת שיש בו רבדים שאני כלל לא מכירה . 
אבל אחד הדברים שעלו מתוך הקריאה בתשובותיו הוא שהנער לא מפחד לקבל עונש מאבא / אמא שלו . 
ואני תוהה : זה טוב להורים , או לא ... 
.. 
. 
? 
