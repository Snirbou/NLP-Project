בגיל 8 , הצטרפתי לחוג טניס שולחן . 
האימונים נעשו אחר הצהריים באולם הספורט הישן של בית הספר היסודי שלי , על יד המגרש . 
רוב הילדים שהיו שם היו גדולים ממני וכבר ידעו לרכוב על אופניים בלי שום גלגלי עזר . 
חלקם באו תמיד לשיעורים עם אופניים כאלו , שמרו אותם בתוך האולם וכשהיסתיים החוג חגו במעגלים במגרש איתם , בשביל הכיף . 
באותה תקופה , שיא הרכיבה שלי על אופניים היתה תוספת של גלגל עזר אחד . 
אחרי כמה שיעורים , בהם צפיתי בהם מכייפים עם האופניים , החלטתי שגם אני רוצה לחוות בזאת ולהביא את האופניים שלי . 
הייתה רק בעיה אחת - לרכב על שלושה גלגלים מול חבורה של שני גלגלים , זה קצת מפדח . 
אז הכרחתי את אמא שלי להוריד את הגלגל השלישי של האופניים , ולעזור לי לרכב עד בית הספר עם שני גלגלים . 
כשהגענו למקום היעד , ביקשתי מאימי שתעזוב אותי , כיוון שלא רציתי שאנשים יראו שאיני יודעת לרכוב על שניים . 
היא שאלה אותי בתגובה אם אני רוצה שתבוא ותקח אותי בחזרה , כדי לעזור לי ללמוד להסתדר עם האופניים , אבל אני סירבתי , כיוון שידעתי שאם היא תעשה זאת - הם יראו . 
" אני אסתדר " עניתי לה ונכנסתי לשיעור . 
כשהחוג הסתיים , לקחתי את האופניים והתחלתי לרכוב במגרש . 
כשאמא הייתה איתי , היהי לי קשה להחזיק את האופניים יציבות , בשיווי משקל , ואילו אז , כשכולם היו שם איתי ונסעו על המגרש , הצלחתי להסתדר , כאילו ידעתי לנסוע כך במשך שנים . 
תחושת ההנאה שנגרמה לי כתוצאה מהרכיבה על שניים היתה גדולה בהרבה מהרכיבה על שלושה . 
לעיתים אנשים יוזמים פעולות ומעשים רק כיוון שמאלצים אותם לעשות דברים . 
במקרה הזה לא אף אחד לא אילץ אותי ללמוד לרכוב על שניים , אלא אני רציתי זאת כדי לחסוך איזו " בושה " שחשבתי שתגרם לי , אם אנשים אחרים יידעו על כך . 
בסופו של דבר הצלחתי להסתדר ו " להסתיר " זאת ע"י הכרחה עצמית . 
אמרתי לעצמי שאני חייבת ללמוד - ולמדתי . 
מה שאני מנסה לומר הוא , שלחברה היתה תהליך מרכזי בזירוז הלמידה הזו שלי , ובלעדיה הייתי לומדת לרכב על שניים בשלב יותר מאוחר בחיי , אבל אני שמחה על כך שהיה לי את הדירבון הזה . 
תיעדתי את הסיפור הזה רק כדי להזכיר לעצמי שאם אני באמת רוצה להשיג משהו - אני יכולה , כד עוד אף אחד לא מכריח אותי להשיג זאת , כל עוד אף אחד לא גורם לי להסכים בכוח . 
אתמול נסעתי בפעם השניה מאז הראשון לקריית ביאליק ( נסיעה של שעה וחצי ) . 
כפי שציפיתי , אבא כל הזמן העיר לי להגביר מהירות , עקפו אותי המון , ואמא כל הזמן התלהבה בפני על " כמה יפה את נוהגת " . 
אבל הי , לפחות עכשיו אחותי מבינה למה אני לא אוהבת לנהוג . 
אם כבר אחותי , שמתי לב שגם היא נמנת אם האלה שהשתנו . 
התבוננתי בה אתמול , והיא נראתה לי יפה מתמיד . 
שמתי לב לשינוי שחל בה . 
היא התקדמה הלאה עם קבוצת אנשים שאני מכירה שהתבגרו . 
אני עדיין איפשהו שם מאחור , אבל אני ממש שמחה לראות אותה ככה . 
היא נראת מאושרת יותר . 
ולמרות שכבר אין בינינו הרבה קטעים בסגנון שלי , אתמול היה משהו כזה , וראיתי , שעד כמה שהיא שיתפה איתי פעולה , זו לא היתה באמת היא , כלומר , זו היתה היא שמבצעת שטויות כמו שאני עושה , וזה בכלל לא התאים לה , לא התאים לאדם שהיא נהפכה . 
אני כנראה מדרדרת אותה אחורה . 
ואני ממש מצטערת על כך . 
