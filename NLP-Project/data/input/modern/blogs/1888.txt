( כי עדיין מגניב פה , גם אם לא יורד שלג ! 
) ( האמת היא שאין לי ממש חשק לכתוב , ואני די נאבקת בעצמי להמשיך עם התכנון המקורי ולא לשנות את הכותרת ל " מספרים על ציפי פרימו מחולו - ו - ון " בהשראת ספיישל גזוז ההזוי שמשודר ברגע זה בערוץ 11 , אבל חבל לי להשאיר את הפוסטים המבאסים האחרונים בראש העמוד . 
אגב , כשאני כותבת 'הזוי', אני לא מגזימה . 
אין מילה מתאימה יותר לתאר את הבלאגן הצבעוני שמופיע על המרקע עכשיו . 
זה כה אדיר . 
) ( בכל אופן , תל אביב ... 
.. 
. 
) אתמול , בדרך לדיזנגוף סנטר , החלטתי לגוון ולרדת בתחנה מוקדמת יותר . 
משמעות הדבר היא שבמקום ללכת ברגל מכיכר רבין דרך קינג ג'ורג' , כרגיל , הלכתי ברחוב דיזנגוף מרוצף עלי השלכת והאספלט הטרי . 
כל הדרך ליוותה אותי מכונית ברסלבים שניגנה שירים שמחים בעוצמה שללא ספק עלתה על התקן המותר . 
חייכתי כשהם השמיעו ביצוע מיוחד ל " מנגינה עליזה " , הרמתי גבה כששמעתי את " כל הכבוד " , אבל ברגע שהתחיל " ק - ר - נ - ב - ל , בעומאן קרנבל ... 
.. 
. 
" כבר ממש צחקתי בקול רם . 
( היא התישבה ליד פסנתר לתת חיים למסיבה התחילה לנגן ולא היתה לזה כל הצדקה חשבה היא מנגנת אך בעצם מתקנת את הטעויות באמצע הנגינה . 
- מצטערת , תהיינה הבלחות גזוזיות מדי פעם ) הברסלבים ליווי אותי ממש עד הכניסה לסנטר . 
בקרבת השער ראיתי את איתי שגב , בפעם השניה השבוע ובכלל . 
הוא הרכיב את ילדו על הכתפיים וסיפר לו בהתלהבות על האנשים שיוצאים מהמכונית ורוקדים בשמחה . 
דבר נוסף : ראיתי את העיר שוממת פעמיים בתקופה האחרונה . 
הפעם הראשונה הייתה לפני שבועיים . 
ליוויתי את אור לרכבת מרכז ובדרך הבחנּו בכך שדרך נמיר חסומה על ידי המשטרה . 
זה לא קורה הרבה . 
אחרי שניצלנו את ההזדמנות הנדירה לחצות את הכביש מבלי לחכות זמן רב לרמזור , התברר שהסיבה לחסימה היא חפץ חשוד . 
ביקשו מאתנו ללכת כמה שיותר מזרחה , ואכן כך עשינו . 
לא היה באזור אף אחד פרט אלינו ואל מספר אנשים נוספים שהלכו בחניון הרכבת , כך שממש שמעתי את השקט . 
באמצע היום . 
הרגשתי כמו בעיר רפאים . 
אחרי כמה דקות נשמע צליל פיצוץ חזק שלווה בקול משק כנפיים . 
נפרדתי מאור ויצאתי ממתחם הרכבת , אל רעש המכוניות והרגל כיסוי הפנים כשעוברים מאחורי אוטובוס . 
אפשר לומר שהכל שב לקדמותו . 
הפעם השנייה הייתה היום . 
התחשק לי להישאר אצל ברית אחרי שהאוטובוס האחרון יצא , אז חזרתי ממנה ברגל . 
הכבישים היו כמעט ריקים , ולא הבנתי למה זה מפתיע אותי . 
מאוחר יותר חשבתי שאין פלא שהופתעתי - מעולם לא הלכתי ברחובות מרכז העיר בשישי בערב , אחרי כניסת השבת ולפני צאת המבלים . 
איכשהו הצלחתי לפספס אווירה מסוימת שכנראה חוזרת ונשנית בכל שבוע . 
אלה היתרונות של מגורים בגבול העיר : אף פעם לא מכירים אותה באמת . 
אוף , מצב הרוח השייני שלי נחלש וזה ניכר בשתי הפסקאות האחרונות . 
מה לעשות שספיישל גזוז נגמר , ואחריו , כאילו בכוונה נגדי , התחילה מחרוזת שירי ירושלים . 
