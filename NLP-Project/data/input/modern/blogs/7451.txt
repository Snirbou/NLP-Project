יחסית , אני ממש לא טוחנת שבתות בצבא . 
מאז שהתגייסתי סגרתי רק 3 שבתות , וזוהי הרביעית , ובסך הכל השניה שאני עושה בלשכה . 
חוץ ממנה כזכור סגרתי את ליל הסדר { ראו פוסט בנושא } . 
בניגוד למקומות אחרים שבהם לסגור שבת זה להשאר רק שישי - שבת וללכת בראשון בבוקר , גג בצהריים , אצלנו בלשכה לסגור שבת זה לגור חצי שבוע בלשכה . 
באים ביום חמישי בבוקר ויוצאים רק בראשון ב 5 ( כמובן במידה ואין הסב"ש או שיחת חוליה , ואז למי אכפת שישנת רק שעתיים בלילה ? 
) . 
אבל בניגוד לתיאור המעט אכזרי , זו הייתה שבת דווקא לא רעה בכלל . 
" השותפים " : אנוכי - טלי פטל . 
( אני יודעת שזה לא מנומס לרשום את עצמי ראשונה , אבל באמת ? 
תקפצו לי ) גיא שיבז - המעט רגיש לבדיחות על צעירותו ( קורס קטן ) אך המהווה חברה נעימה לכל הדעות שירה דבש - קורס אחד מעליי , שותפתי לאהבת דיאט קולה { עד כאן אנשי חוליה } אור הנשביסטית ( " נָשָב " זה הדלפק הזה בכניסה ללשכה שבו המלשבים מביאים תעודת זהות ובתמורה מקבלים כרטיס לבן ותדרוך לאן ללכת ( [ חדר 11 , כמובן ] ) שני השלמת ואריאל אלפר , שידוע כיד ימינו של יגאל הרס"ר . 
אני שמרתי עם גיא , וחוץ מהשמירות של 1 עד 3 בלילה שבהן הוא היה ישנוני מכדי לשעשע , הוא דווקא היה שימושי בהעברת הזמן בשמירות . 
חוץ מזה הרבינו לשבת כל ששת השומרים יחדיו , לצחוק על שני ואור שהחליטו לא לישון בערך כל הסופ"ש ( " ישנתי כל הסופשבוע במרוכז 8 שעות ! 
" הכריזה שני היום בבוקר ) ועל רחמים המשוגע מהרחוב של הלשכה שבא לצלצל כל הזמן באינטרקום ולבקש שנכניס אותו לצו ראשון . 
חוץ מזה זכינו לביקורים מטובי אנשי הלשכה : אביעד , שאף הגדיל לעשות והביא לנו פחיות של קוקה קולה , דן נקאש , שהבטחתי לו שאני אזכיר אותו בכל פוסט החל מעכשיו בתמורה לזה שהוא יתחיל להגיב בבלוג שלי , ( אז הנה נקאש , אתה מוזכר פה , תתחיל להגיב כבר יצור שחור משחור שכמוך ) , תומר נקש , תמור הש.ג , אסף ממחשב ( שהשאיר ליום אחד את האנטיפתיות בבית ותפקד כיצור חברתי לכל דבר , הוא אפילו ישב וניהל איתנו שיחת חולין ) והגדולה מכולן - דנה אטיאס שנעלמה מהלשכה לטובת הדרכת קורס מאבחנים פסיכוטכניים יולי 06 ( כבוד ! 
) . 
בקיצור , היה ממש כיף . 
רק שהיום שיצאנו מהלשכה ב - 5 בדיוק ( לפני שייזכרו שיש סיבה להשאיר אותנו יותר .. 
. 
) גילינו שמישהו גנב את הסובארו הכחולה והנחמדה של גיא , שחנתה לה בשלווה כל הסופ"ש ברחוב ליד הלשכה . 
אני רוצה להעביר מסר לגנב היקר : " יא חתיכת צלופח מפוחלץ ומעלה עובש , תחזיר לגיא ת'אוטו או שאני עושה לך צו ראשון ! 
תודה ויום טוב . 
( : " הגעתי הביתה , אכלתי אוכל רב וכעת אני מנסה להקים את עצמי מהכיסא וללכת להתקלח . 
עוד מעט , עוד מעט . 
שלכם , גריני . 
1 . 
לבני הזוג אמיר ולירון שני , הידועים גם בכינוי " אח של גיל ואשתו " , נולד במזל טוב תינוק ממין זכר . 
שמו בישראל : יואב שני . 
משקלו כ 3 וחצי ק"ג והוא קטן וחמוד עד מאוד . 
2 . 
חלפה שנה בדיוק מהיום בו הגעתי עם כל המשפוחה לבית החייל בב"ש ועליתי לאוטובוס לכיוון הבקו"ם . 
רק עוד שנה עד שאני אחזור לבקו"ם בשנית . 
3 . 
נופלים טילים בצפון , למקרה שמישהו לא שם לב . 
אני רוצה למסור לתושבי הצפון בהזדמנות זו שיחזיקו מעמד שם במקלטים , שישמרו על עצמם , ואמן שהמלחמה הזאת תיגמר כמה שיותר מהר . 
4 . 
עדכון לגבי הטעם המוזיקלי שלי : לאחרונה הבולטים בפלייליסט שלי הם יהודה פוליקר וערן צור . 
שירים מומלצים של ערן צור ( כי מי לא מכיר את השירים של יהודה פוליקר , בעצם ? 
) : הוא והיא , כרמלה גרוס וואגנר , יחפשו לא ימצאו , בלילות של ירח מלא , המנון לאדישות . 
5 . 
כרגע מתנגן בפלייליסט שלי השיר FOOL AGAIN של ווסטלייף שקפץ באקראי מתוך הרשימה של השירים בנגן שלי , ולא רק שאני לא מעבירה אותו , אני מקשיבה לו ונהנית . 
6 . 
הפוסט הזה יוצא משליטה . 
7 . 
להתראות . 
הגעתי למסקנה שזה שלא קורים לי הרבה דברים מעניינים כמו פעם זו לא סיבה להזניח את בלוגי , ולכן אני מעדכנת אותו למרות שבעצם אין לי שום דבר להגיד . 
ממתי יש לי מה להגיד בכלל . 
לא משנה . 
נתחיל . 
בלשכה ניצלו את הזמן שהיינו בצו אילת להתחיל בשיפוצים - רק חבל שהם לא לקחו בחשבון שהשיפוצים האלה יקחו קצת יותר משבוע , ושאנחנו נחזור בינתיים ונצטרך לחיות ככה באבק ובזוהמה ולהמשיך לעבוד בעליצות למרות הכל . 
ומילא אנחנו - המלשבים המסכנים . 
הו , המסכנים . 
תחשבו על כל הפקצות החביבות שלבשו את המיני החדש המאמם שלהן לצו ראשון המרגש בלשכה - תחשבו כמה נורא הן מרגישות כשהן צריכות לשבת איתו על הספסל מלא הטיח בתור לאימותים . 
ותחשבו על כל הערסים המרושעים שתמיד נכנסים לצעוק עלינו שאנחנו אוכלות צהריים על חשבון הזמן שלהם , תחשבו כמה האבק מעצבן אותם וגורם להם להיות חמומי מוח וחסרי הגיון יותר מהרגיל . 
בקיצור , כולנו סובלים , אך העיקר שבסוף המטרה תושג ו - משהו יקרה , כי בעצם אין לי מושג מה משפצים בלשכה בדיוק , זה נראה כאילו הם מגרדים את הקירות ושוברים אותם . 
נראה עוד חודש חודשיים מה יצא ( אולי הם בונים תחנת שיגור לירח , אלוהים יודע . 
) מישהו יכול לגלות לי איך קוראים לשיר הזה מהפרסומת של המפעל למיץ , ג'ינג'יס חאן או משהו כזה ? 
אני ממש רוצה להוריד אותו . 
ולא אכפת לי שזה שיר מפגר וחסר משמעות . 
אני רוצה . 
ודרך אגב , אני בטוחה שהעובדים האמיתיים במפעל ממש מרוצים מהסיסמא של הפרסומת - " אצלנו במפעל לא עושים כלום חוץ מלסחוט תפוזים טריים " . 
חבורה של עובדים ממורמרים מקימה ברגע זה ממש תנועה מחתרתית שמטרתה להרוג את הקופירייטר של הפרסומת הזאת ולעשות לינץ ' בבובות המרקדות שם . 
אבל העיקר שהמיץ נמכר . 
איזו חברה זו הייתה , תזכירו לי ? 
..... תסבירו לי בבקשה איך זה יכול להיות שאני נחשפת לשמש מדי יום ביומו ואיכשהו אני רק נעשית חיוורת יותר ככל שהזמן עובר ? 
.. 
. 
אגב , הסתפרתי קצר . 
עכשיו אני יכולה ללכת עם שיער פזור לצבא . 
תגובות ראשוניות לתספורת שלי מאנשים בלשכה : רותם אליאס : " ואי פטל ! 
את נראית כמו .. 
. 
כמו שדון קטן ! 
" דן נקאש : " לא משנה השיער , את תמיד תיראי כמו סוכריית טופי . 
" ( ! ? ) לימור אנדן : " זה כל כך יפה ! 
את יודעת את מי את מזכירה לי ? 
! 
את דנבר ! 
( הכוונה לדינוזאור . 
. ) " יוני משהו - שוילי : " זה ממש חמוד .. 
. 
את נראית לסבית ככה . 
" אז בקיצור , אני שדון לסבי קטן מתקופת הדינוזאורים . 
וגם סוכריית טופי . 
מי אמר שזו הייתה החלטה שגויה להסתפר . 
מה שמדהים מכל הוא שכל אחד מהאנשים הללו התכוון להחמיא לי , באיזושהי דרך סמויה ולא ברורה בעליל . 
לפני כמה דקות המחשב נראה כאילו הוא נתקע והייתי בטוחה שכל מה שכתבתי נמחק ובאמת התכוונתי לשלוח יד בנפשי ( זוהי רק צורת התבטאות . 
אני חוזרת : זוהי רק צורת התבטאות ) אבל אז החלטתי להיות חכמה ולפני שאני מאתחלת את המחשב לתת לו צ'אנס להתאפס על עצמו . 
שיחת העידוד השפיעה והפוסט פשוט חזר לרצד לי מול העיניים . 
רואים , קצת כוח רצון ואמונה יכולים להשיג כל דבר . 
אז מה עם נסראללה באמת ? 
.. 
. 
