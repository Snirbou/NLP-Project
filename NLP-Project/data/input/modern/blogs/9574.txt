אומרת לעיתים יותר משאפשר לומר באלף מילים . 
היא מחרישת אוזניים בעוצמתה ומאותו המקום , הסגוּר והסוֹגר , באה גם חולשתה . 
מסתובבות בי בערבוביה תחושות שונות . 
ההלם עדיין ישנו ( למרות שהפה כבר לא יבש והבחילה עברה סוף ) , אבל הכעס שמתוך הפגיעה מתחיל להרים את פניו . 
לפעמים עולה תהייה , למרות שכבר לא באמת חשוב לי לדעת מדוע . 
געגוע מתחיל לנבוט לו פה ושם כשאני נתקלת בדברים שמזכירים לי . 
אבל הכי הכי הוא העצב . 
עלי , על מה שאבד . 
אבל לא רק . 
מאובך אופף אותי מאתמול , מאפשר לי , דווקא מתוך האובך , לראות את הדברים בבהירותם הקריסטלית כמעט . 
יום לא פשוט היה אתמול . 
ימים לא פשוטים כנראה לפני . 
צריכה להתמודד עם אמיתות שהוטחו למול עיני ללא מילים , ללמוד מהן , ולהמשיך הלאה . 
לא בטוח שיצאו לי פוסטים ברורים בימים הללו . 
הם אולי ידמו יותר קרעי למשפטים , מחשבות ותחושות שירשמו כסוג של טיוטות לדברים שיובנו בתוכי עם הזמן . 
הכתיבה היא דרך ההתמודדות . 
הבלוג הוא המבנה שעליו אני בונה את פיגומי הבניין הפנימי . 
לאט . 
לאט . 
שבוע טוב החל . 
חייב ויהיה . 
( ולמען הסר ספק ודאגה , אין הדבר קשור לבית ולמשפחה ) . 
במקום היחיד בו אני שואפת ודורשת מעצמי שלמות , אני נוכחת , בכל פעם מחדש , בכשלוני . 
בחומרה חסרת רחמים אני מוכיחה , מלקה ומענישה את עצמי על חולשתי , מקבלת אותה לכאורה , ומתחילה את כל הריטאול מחדש . 
( וכתיבת הדברים , שחור על גבי בלוג , זה חלק מהנסיון לשבור את הריטואל ) ( אני אשמח לתגובות . 
ובניגוד לדרכי , לא בטוח שאענה עליהן . 
תודה ) . 
כדור פורח ריחף לו לפני כחצי שעה מעל גני התערוכה ונעלם . 
בניין מעוגל קצוות מסתיר מאחוריו כדור שמש שוקע , צובע את השמיים בצבע נחושת מוזהב . 
כמו מסוממת אני מסתובבת היום , חשה את הסובב אותי נע באיטיות וגולשת לאיטי מדקה לדקה . 
סוף יום . 
סוף שבוע . 
סוף . 
ההתחלה היתה מבטיחה למדי . 
צלחנו די יפה את פקקי סוף יום העבודה של העיר ללא הפסקה והדרך העולה לירושלים היתה פתוחה לפנינו לרווחה כשהפקק המובטח בגינות סחרוב התפוגג בדיוק לפני שהגענו . 
את נפתולי הדרך בעיר הקודש שכמעט כל כבישיה במרכזה פעורים לרווחה ( מדברים שם על איזו רכבת קלה שתביא את האנשים בקלילות ובפקקים חדשים מכאן ולשם ) עברנו די יפה והגענו למוזיאון ישראל כשאנחנו מוכנות ומזומנות למנה התרבותית של הערב . 
בתוכנית היה : התערוכה של סבא של טליק ( תחושה של ארץ ישראל של פעם , מצויירת בעדינות ובקפידה של יד אומן ) . 
יפן . 
ושוב יפן . 
יפן היא טרנד רציני במוזיאון . 
ישנה תערוכה של יוצרים ישראלים שלא ביקרו מעולם בארץ פרח הדובדבן הצחור אבל יוצרים ברוח זאת , וישנה תערוכה של אומנות יפנית על כל זרמיה עברנו בין התערוכות בנינוחות , מתעכבות על דברים המענינים אותנו , משוחחות , מחליפות חוויות ודעות ואז גילינו פתח של פינה חבויה במקצת בצד , שבקלות יכולנו לפספס אותה , ושם , שם היה השוס הגדול . 
שלט האזהרה הקטן שכניסה לחדר לא בישר את אשר חיכה לנו שם . 
מיטב ציורי הארוטיקה היפנית בצבעים חיים לגמרי . 
הדמויות לבושות קימונו מפוארים המופשלים באיזורים שבהם עסקינן כשהם מראים בצורה אנטומית לגמרי את התהליך המענג בו הן שרויות . 
כמו ילדות קטנות בחנות צעצועים ( ! ? ! ) עברנו מתמונה לתמונה , מעבירות ביקורת ( בונה , בטח בונה ) וגם תהיות וקולות קינאה על גדלים ומבנים מסויימים נשמעו פה ושם . 
בשלב מסוים קולות התפעלות שיצאו ממני היו רמים מדי היה השלב שבו הן שקלו , בינן לבין עצמן , האם לקבור את עצמן מבושה או לקבור אותי . 
חיה . 
את ההמשך , לאחר שיצאנו עייפות אך , הממ ... מרוצות ומחוייכות אני זוכרת , משם מה , קצת פחות . 
( מזל שהיא שמרה על צלילות מחשבתית רבה יותר ) מישהו יודע על כרטיס מוזל ליפן ? 
הדובדבן שבקצפת שעל עוגת השוקולד השחומה , הגבוהה והאווירירת שהיה יום האתמול , היה הסיור בירושלים . 
תרבות ( וסקס ! 
) . אוכל . 
וחברה נהדרת . 
חגיגת יום הולדת חודשיים אָחרֵי , רק מעצימה ומאריכה את ההנאה . 
מה צריך יותר ? 
שום דבר . 
אני מסופקת . 
תודה . 
( הסיפור המלא , כאן ) . 
כמו בימים הטובים לפני שלוש שנים , עם הזינוקים הקיצוניים במצבי הרוח , רק שהיום הזינוקים הללו שונים ובאים ממקום שונה , ואני , מצד שני , מתייחסת ומקבלת אותם בטבעיות ואפילו נהנית מהם . 
זה החל בעובדה שפטרו אותי מלהגיע לתערוכה וגם קיצרו לי את השהייה שם מחר שהייתה אמורה להתמשך על פני כל היום . 
מדוע מלכתחילה המחשבה על ההשתתפות בתערוכה הציקה לי ? 
מה אמור היה להיות שם עבורי שכל כך הפריע לי עד כדי מצב רוח ירוד ולחץ פנימי שהתפרץ לו החוצה בכיוונים שונים ? 
אין לי מושג . 
על פניו הייתי אמורה לשמוח ולקפוץ על ההזדמנות לצאת קצת מהמשרד , להיות במקום עם אנשים רבים ושונים , לנצל את ההזדמנות לדבר איתם ותוך כדי " למכור " אותנו . 
וכאן , אני חושבת , היתה הבעיה . 
אני לא אשת מכירות טובה . 
אני לא אשת מכירות , נקודה . 
אני יכולה לשוחח ואם עולה העניין בו אני עוסקת אז למשוך את הדובר אליו , אבל כשאני נמצאת בסיטואציה בה " המכירה " היא עצם העניין , אני נכנסת ללחץ בלתי הגיוני אפילו . 
וזאת כנראה הסיבה שכל עניין ההשתתפות שלי בתערוכה לחץ לי בבטן ברמות שמזמן לא הרגשתי , עד כדי שיתוק כמעט . 
הזמנה לקפה קצר ושיחה נתנה לי את זריקת המרץ הסופית שאותה הייתי צריכה כדי להמשיך את היום , והדובדבן היתה שיחת טלפון בלתי צפויה בעליל , שהיתה הפתעה נעימה והשאירה אותי מחוייכת נטו בלי להעלות עליה מטען של ציפיות ומאוויים שעבר עליהם הכלח והזמן . 
וכל מה שנותר לי לאחר השאירו אותי לבד במשרד הוא לרקוד במסדרון ולחכות לכרכרה , לנוהגת בה ולחתולה , שתבוא לקחת אותי בסוף היום לבילוי הבנות השנתי והפעם בעיר הקודש . 
אז שאני לא אהיה ב " היי " ? 
ומוצפת ויחד עם זאת מרוקנת לחלוטין בסופו של היום הזה עד שאני מסתובבת בתוך עצמי כמו אריה סגור בכלוב ולא מוצא לו מנוחה . 
משהו שאב ממני את האנרגיות את כל האנרגיות כולן , ולא רק ממני . 
כולנו יצאנו בסופו של יום העבודה מותשים וסחוטים לגמרי . 
זה לא שהיה יום עמוס . 
עומס ולחץ בעבודה לכשעצמם לא לא מתישים אותי , להפך . 
אני מוצאת את עצמי פורחת בתוך עומס של עבודה ומטלות . 
מרגישה איך אני הופכת לחדה , ממוקדת ומכווננת מטרה באופן שלא קיים בי ביום יום . 
זה היה מעבר לעומס רגיל . 
כמו מישהו שכל הזמן נוגע בכתפייך ומזיז אותך , מוציא מהריכוז ודורש עוד ועוד ועוד תשומת לב עד לרגע שבו את פשוט צורחת את נשמתך . 
ואצלי זה הגיע היום למצב בו מצאתי את עצמי בוכה מול המחשב כשפעולה מסויימת לא הצליחה לי , חסרת כוחות לחלוטין להרים את הטלפון לתמיכה ולפתור יחד איתם את הבעיה הפשוטה יחסית . 
ואחר כך איבדתי את שארית עשתונותי ונבחתי , פשוטו כמשמעו , על הדוקטור כשקרא לי פעם אחת יותר מדי . 
ומנקודה נמוכה זאת היום יכול היה רק להשתפר ... 
.. 
. 
פמה שהולכת לתחוב את פניה בתוך פרוותם של סקא וכתם ולקבל מהם קצת אנרגיות מחזקות . 
( ובעצם אני הרי יודעת שלתערוכה שמתחילה מחר ובימים הבאים יש מקום גדול למצב הרוח המדוכדך שבי . 
הייתי אמורה להינות מהאפשרות לצאת מהמשרד , להתערבב עם אנשים מעניינים ושונים , לפתח שיחות קטנות ולמכור את עצמנו . 
ובמקום זה , ככל שהארוע מתקרב מצב רוחי מנמיך טוס ומשהו בתוכי צורח שאינו רוצה להיות שם ... 
.. 
. 
) אנחנו נושאים איתנו במשך שנים דימוי מסויים , שנבנה בתוכנו מתוך מחשבה כיצד אנחנו רואים את עצמנו וכיצד האחרים רואים אותנו . 
זה דימוי שיכול לתת לנו דחיפה לאורך חיינו או לעצור אותנו . 
או שהוא פשוט שם . 
לרוב אנחנו חיים איתו בלי לדעת באמת כיצד רואים / ראו אותנו בעבר . 
לעיתים רחוקות מתמזל מזלנו , ובאופן מקרי ובלתי צפוי בא מישהו מעברנו ומספר לנו משהו על עצמנו . 
היא באה לפגישה במשרד . 
נכנסה וחייכה חיוך שקט , קצת מבוייש . 
זיהיתי אותה מיד . 
כאילו לא עברו 28 שנים מאותה התקופה בה שירתנו יחד בצבא . 
שאלתי . 
ענתה . 
בינגו . 
אני לעומת זאת , נראית אחרת לגמרי מכפי שהכירו אותי אז והייתי צריכה לרענן מעט את זיכרונה . 
היא התרגשה . 
התיישבה ופתאום הפגישה לא היתה דחופה לה כל כך . 
את יודעת , שאת אחראית על הקריירה הצבאית שלי אז , אמרה . 
ואז , כשהיא פונה לאחרים במשרד שבאו לראות על מה ההתרגשות הגדולה , הוסיפה ואמרה : היא היתה הכי הכי . 
הכי הכי . 
ולרגע הסתכלתי סביבי ולא הבנתי על מי היא מדברת בכלל ... 
.. 
. 
* * * שלָט החניה הוותיק שלי מזייף כבר שבועות רבים . 
ניסיתי להחליף את הסוללות אבל החדשות קטנות מהוותיקות ואינן נכנסות בדיוק למקום הנכון להן כדי שיכולו להעטיר עליו מכוחן והוא יחזור לעבוד ולפתוח לי השער בלי שאצטרך לנסות ולומר " סומסום הפתח ! 
" . 
ברור היה לי שצריך להחליף את השלט . 
ברור גם היה לי שאני אדחה את זה ככל שאוכל ( אחרת שמי אינו פמה כמובן ) . 
וכך התנהלנו לנו ימים רבים עד היום בערב . 
עמדתי מול השער , שלחתי את ידי למקום הקבוע לאותו ריבוע שחור ו ... 
.. 
. 
אין . 
נאדה . 
שום כלום . 
נעלם כאילו בלעה אותו האדמה . 
יצאתי החוצה , ירדתי על בירכי , חיפשתי מתחת לכיסא הנהג , בכיסא שליד . 
אין . 
