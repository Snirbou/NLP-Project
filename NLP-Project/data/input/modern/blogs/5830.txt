ב - 11 לדצמבר 2006 הבטחתי לעצמי , אבל מההבטחות האלו שהן באמת - באמת , שזו הפעם האחרונה שאני רואה את המקום הזה מבפנים . 
חציתי אז את הש"ג המגוחך , עם תערובת עוד יותר מגוחכת של רגשות אופוריה , כעס , געגוע והקלה , וחזרתי לבסיס הסמוך , " הבסיס שלי " , תחת השמש הקופחת של ה " חורף " הישראלי . 
אז היתי בטוח , באמת באמת בטוח , שלא אשוב לשם עוד . 
מה שרק די מזכיר את הנדר הדומה של ה - 28 לאפריל 2005 , כאשר הותרתי מאחוריי אותו מחנה בדיוק , שבו קרו לי כל כך הרבה דברים רעים בערך וכל כך מעט דברים טובים ממש בשלושת החודשים שקדמו לכך . 
כן , אך נמצאה מישהי שמשכה אותי בחזרה פנימה , With Her Hypnotic Gaze . 
הפרתי את המאוחר מביניהם בשיטתיות . 
היום צעדתי לשם בחזרה . 
מוגן על ידי החולצה האזרחית למהדרין ומכנסי הג'ינס הגזרתיים , מאחורי משקפי דיסטנס שהיתי יכול להשאיל לכל מפקד מחוילן שם , תחת שמש עוד יותר קופחת ( כך נדמה ) מאי פעם , באתי לבקר כמה נשים יקרות . 
הבניין הגיגאנטי " שלהם " , הלבן , הרבה יותר קטן מהבניין הגיגאנטי והצהבהב " שלנו " . 
הדבר הראשון שעשיתי כשנכנסתי אליו היה לבדוק האם עדיין תלויה תמונה של צ'ה גווארה על לוח המודעות בלובי . 
למרבה המזל , התשובה היא לא ; מישהו כנראה היה מספיק חכם ( או סתם מספיק לא - תומך - באונס - קומוניסטי - מפלצתי - של - בני - אדם ) כדי להסיר אותה . 
מצד שני , זה גם קצת חבל , כי אני היתי זה שצייר לו קרני שטן – סוג של יצירת אמנות המייצגת את המציאות . 
התקרבתי לחדר ההוא ופשוט לא האמנתי לעצמי , לא האמנתי שזה מה שאני באמת עושה באותו רגע , לא האמנתי ששוב אני מגיח אל אותו חדר בעל דלת עקומה הדחוק מאחורי גרם מדרגות , שכשהינו קורסיסטים ממש צעירים צחקנו על שם הקורס הרשום על דלתו . 
התקרבתי לדלת והיתי בטוח שכשאפתח אותה , יהיו שם עדיין ברווזי גומי צהובים . 
אבל הם לא . 
מזווית מוזרה כלפי מעלה הופיעה , פתע פתאום , סיווני - פופיק , בלונדינית מתמיד . 
היא דיברה כאילו גרונה נצטרד , מפחד החניכים ( האם אין מצב העניינים אמור להיות הפוך ? 
) , אך בהחלט הביעה את דעתה על עבודתו הנאה של הפירסר שלי . 
נאלצתי להיפרד ממנה לאחר שיחה חטופה ביותר , אם כי לבטח שמחתי לראותה , ולו רק כדי לוודא שעדיין נותרה כדור אנרגיה קופצני . 
ואז הלכתי לבקר בן אדם נוסף . 
לא שלוש שנים הן הנתון , אלא שנתיים ואחד עשר חודשים . 
שרון נראתה די נבוכה – טוב , לא די , היא היתה בבירור נבוכה – וזה לחלוטין בסדר גמור . 
אני לא היתי כלל וכלל . 
בכל מקרה , היא יפה מתמיד ( ואמרתי לה את זה ) . 
היה באמת ובתמים כיף לפגוש אותה . 
יכול להיות שבאמת גבהתי ? 
הנה , הנה , בבסיס ההוא ביצעתי היום ביקור שלא הסתיים בשרשרת אסונות . 
סוף סוף . 
בריאן מבוגר מגיא בשנה וחצי . 
גיא צעיר מבריאן בשנה וחצי , אך עבור מאתיים החיילים שתחת פיקודו , הוא פשוט לא " צעיר " בשום דרך ואופן . 
בריאן חי באחת הערים הקוסמופוליטיות והמאוכלסות ביותר בעולם . 
גיא מתגורר בישוב קרתני שמאבטחיו נועלים את שערי הכניסה אליו בעשר בלילה . 
לבריאן יש בן שנה . 
לגיא ילדה שגילה ארבע שנים . 
בריאן רזה עד חולניות . 
גיא מדגים את המובן התנ"כי של " בריא " . 
בריאן התחיל את דרכו הנוכחית בתחנת רכבת תחתית מקוטרת ודחוסה , כשהוא מדגים פר אקסלנס מה פירוש המושגים " מזל " ו " צירופי מקרים " . 
גיא החל בשלו בבסיס קטן מאוד , שבו לחיילים הצעירים תוקעים זין באוזן במקלחות ועושים בזמן העבודה דברים שאין לתארם ; משם פילס דרכו מעלה . 
לבריאן קול גבוה שהוא יכול להנמיך כרצותו . 
גיא רועם תמיד בקול הבאס שלו , וכולם נענים לרצונו . 
בריאן מלא כרימון ברעיונות על שירים , מלים , מנגינות ופריטות , אלא שלא מדובר בסתם רעיונות כלשהם , אלא ברעיונות טובים מאוד . 
גיא מלא כרימון ברעיונות על הדיסציפלינה , שלא רבים בני האדם בעולם שיצא שִמעה אליהם , ועוד מעטים יותר אלו העוסקים בה ; הוא גם נמצא בעמדה להלחין את הרעיונות הללו אל תוך מנגינת המציאות . 
לבריאן מיליוני מעריצים . 
לגיא יש מאתיים חיילים ; כל אחד ואחד מהם מעריץ אותו . 
לשניהם אין בלוג בישראבלוג . 
וכמעט כל יום אני מנסה לשיר כמו בריאן ולהנהיג כמו גיא , וזה לא עובד לי , לא עובד . 
1 . 
איכות ההרכב ה(א)נ(ו)שי של דיסקאסטינג מצדיקה שלא יקראו לו קאסט , אלא כָּסְת . 
2 . 
אין כמו הפעם הראשונה שאתה נכנס לבסיס שלך בתור מילואימניק , עם תוצר - פירסינג נוצץ והרבה כפתורים פתוחים בחולצה . 
3 . 
אם ניקולס גורוויץ ' לא היה קיים , היו מוכרחים להמציא אותו : יהיו פה עוד . 
כשנכנסתי לבניין בדיוק נוּגן Teenage Dirtbag . 
רציתי להגיד למָיימַס , בפרץ של אופטימיות נמלצת , " איזה יופי , כזה שיר של אהבה ראשונה " אך השדונית הקטנה והזריזה תחבה לידי כפית ( ? ! ) ודחקתני אל האולם . 
בפנים רצו כל מיני דחקות , כשבאופן " מפתיע " הקרימינולוג לא גוּלם , ובמקומו הופלו , כמו טיפות גשם , בדיחות על בלוגריות מסוג מאוד מסוים . 
אחד מהקהל באמת הצליח להביאני לכדי יותר מצחקוק ניורוטי , כאשר , בסיום אחד מקטעי ה " קרימינובלוג " , צעק " בלוג יפה כנסי לשלי ! 
" . 
סתם , היו עוד הרבה קטעים שבהם צחקתי באמת , ובסך הכל נהניתי על אף עייפותי - כי - רבה . 
דרך אגב , היתה שם , על הבמה , מתוקה אחת שממש , אבל ממש , נראית כמו nonodarlinge המדהימה , שעליה ועל שותפה לצמד Synchrony עוד אכתוב כאן בעתיד . 
גיליתי שלמרות שעברו שני ימי עבודה שלמים מאז הפצצתי עם מייל השחרור תכול - הרקע ועזבתי את הבסיס בפעם האחרונה על מדים , המחשב שלי עדיין היה ב - login על החשבון שלי . 
המערכת ( החדר ) השתמרה בכמעט בדיוק אותה רמת אנטרופיה . 
זה טוב . 
והיתי , למשך כמה פירורי רגעים וזכרונות , מאושר . 
הוא פשוט כל כך יפה . 
אני תוהה , לגבי הפירס שלי , האם לקרוא לו " ברוסנן " . 
