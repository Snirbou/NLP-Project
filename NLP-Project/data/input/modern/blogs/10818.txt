את כמו מחברת ללב שלי מכונת חמצן ומחיה אותו נשימה נשימה בלונדינית מתולתלת בחלום שלי או בעלת שיער משי כהה במציאות את עוטפת אותי דרך כל השכבות של הנשמה מתקרבת ומתרחקת אהבה לא פוטוגנית שמורה בסוד כמו גולם - השמיים מחכים לפרפר שייעשה . 
אל תלכי לאיבוד , את שומעת ? 
אני מתעצבת לאט , כמו שקיעה לתוך חול חלקלק וזהוב . 
השמש זורקת קרניים עצבניות ומסנוורות ואני חופרת בורות מתחת לרגליים , לישבן , למרפקים , מחפשת את משקפי השמש האבודים שלי , זורקת לעבר הפשיסטית הלבנה - צהובה מלוא היד חול , שנשאף וננשף ולא מסתיר אפילו במעט את האור העיקש . 
אצבעות הרגליים שלי חוקרות את מעמקי בור העצבות המתחפר דרכי , מגלות אדמה רכה ולחה ; מים ! 
ידיים סקרניות מושטות לקרקעית ותרות בהתרגשות אחר מקור הרטיבות החבוי , מגלות טיפה ועוד טיפה , מכתירות עצמן לנשיאות ממלכת המים . 
אצבעות מלטפות בעדינות את העיניים העייפות מחול ושמש ומכל הזהב המרושע הזה , שוטפות תסכול במים ובוץ , מקשטות את הלחיים בעיסה הדביקה שמתקשה כשהשמש שולחת גלים של חום . 
איפהשהו על הקרקע שמחביאה אותי נשמעים צעדים ; מתקרבים - מתרחקים , עוברים מעליי ומצדדיי ולפרקים מצליחים למלא את משאלתי הכמוסה - לחסום את האור - מבלי שאבקש בכלל . 
אני מתחננת שיאטו צעדם , שיחצצו ביני לבין החצים המסנוורים ... 
.. 
. 
אני מתעצבת במרחב הפרטי שלי , חול ושמש ומים . 
חופרת מנהרות חדשות ומתפתלת מתחת לאדמה , חשופה ומוגנת , עירומה ובלתי נראית . 
אני מחפשת מקום מסתור לבכות בו ברגע שנפרצים , ולו ברמיזה , הגבולות הסודיים שאפילו לעצמי אינה מגלה . 
אני רודפת אחר מבוקשי וברגע שמבוקשי פונה אליי אני בורחת , מובכת שרציתי , שביקשתי , שהזדקקתי . 
בבדידותי איני רוצה דבר , וכשזו בוגדת , בלתי נסבל לשוב ולשכב איתה באותה המיטה . 
האם אפשר להתחיל דיאטה ולהפסיק לעשן באותו הזמן ? 
ואם כבר הרסתי ולקחתי היום שאכטה קטנה , יהרוג אותי אם אקח גם מחר , או לחילופין , כבר אכלתי אתמול שוקולד , מה יקרה אם אני אוכל היום פיצה ? 
עדיף לבכות בבית כי אני לא הולכת , או לבכות אחרי זה כי כן הלכתי ? 
להתחרט על מה שעשיתי או על מה שלא עשיתי ? 
ולמה בכלל כל זה טוב ? 
ציפיתי לקחת צעד קדימה ובמקום זה אני מרגישה שנעשו עשרה צעדים לאחור . 
האם ההתמדה תשתלם או שאני סתם מתנזרת לשם הידיעה שאני " עושה את הדבר הנכון " ? 
פיתויים מעלים הרבה שאלות , מוכיחים את רמת היצירתיות בהמצאת תירוצים הגיוניים לחלוטין ומראים לנו עד כמה אנחנו באמת מכורים . 
המילה " אבל " נמצאת שימושית למדי , ובכלל , כל מה שעוזר להתחמק מאחריות . 
כמו כן יש נטיה מובהקת לעשות הנחות , להגיד שבעצם אני לא חזקה דיי , שאני לא מסוגלת לגייס כוחות בשביל לעשות את הצעד הנכון וכן הלאה והלאה , שוב דופקים את הראש בקיר , ולא מפסיקים כי זה כיף מדי . 
SMILE 
