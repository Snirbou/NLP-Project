לישראבלוג יש הרבה יתרונות . 
יש לי מקום לכתוב דברים שאני לא יכולה להגיד . 
יש לי מקום לפנות לקהל רחב . 
יש לאנשים אפשרות להכיר [ אני לא אגיד אני כי האנשים שקוראים בבלוג שלי הם בד"כ אנשים שאני כבר מכירה ] . 
לדעתי , היתרון הכי חשוב , שיש בכל אתר של בלוג [ כמו תפוז ] הוא העובדה שאפשר לראות את הפוסטים הישנים יותר . 
לחזור לעבר . 
להעלות נוסטלגיות . 
יתרון משמעותי . 
מבגר . 
מצחיק . 
לעיתים גם מעציב . 
מעלה געגועים . 
ואכן , זה מה שעשיתי היום , באחר צהריים פנוי ומשעמם , במקום לחפש חומר לכתבה , לעשות שיעורים באנגלית או עבודה באזרחות . 
קראתי פוסטים ישנים . 
בעיקר בבלוג שלי . 
וכאב לי . 
ועצוב לי . 
נכון שאני אוהבת יותר את מי שאני היום . 
את איפה אני . 
את האנשים שסביבי . 
אבל זה העבר שלי . 
והוא חסר לי . 
חוץ מדברים מאוד מסוימים שהבחנתי שהיו לי וכבר אין , יותר מכל חסרה לי התקופה של אופיר . 
אני יודעת שזה נשמע מאוד מוזר . 
" מזוכיסטית " הא ? 
לאו דווקא בגללו . 
לאו דווקא בגלל מה שקרה לי איתו . 
אלא דווקא ההרגשה שלפני . 
ההרגשה שהייתה לי לפני שהכל קרה . 
יש שיגידו אהבה . 
יש שיגידו התאהבות . 
לא יודעת מה זה היה . 
לא ממש אכפת לי . 
אני פשוט רוצה את ההרגשה הזו . 
ממלאת אותי מבפנים . 
מחממת . 
שיש מישו מסוים שאני חושבת עליו באופן קבוע . 
מישו שאני מרגישה שאני חיה בשבילו . 
כל נשימה למענו . 
כל חיוך בגללו . 
לא אכפת לי להיות לבד . 
ת'אמת , גם יותר כיף ככה . 
אבל ההרגשה הזו , של הריקנות התמידית הזו , אוכלת אותי . 
אני מרגישה חסרת תועלת . 
ריקה . 
יבשה . 
אני רואה אנשים מאוהבים , וכואב לי . 
אם זו היא , שלמרות שאנחנו כבר לא חברות קרובות , אני יודעת שהיא מאושרת . 
ואני יודעת שזה בגלל שהיא אוהבת אותו . 
או שזו היא , שמספיק מבט אחד עליהם וישר מרגישים את הקרבה הזו . 
או שזה סתם אנשים . 
בביצפר , ברחוב , בדימיון ... 
.. 
. 
הצביטה הזו משאירה בי צלקות . 
כל יום מחדש . 
ואני מחפשת . 
את אותו אחד חסר פנים שההרגשה הזו שמורה לו . 
מישו שיגרום לי לנשום עם סיבה מיוחדת , ולא בגלל שזה נחוץ . 
שיגרום ללב שלי לפעום ולהחסיר פעימה יחד . 
מישו שיגרום לי לחייך בצורה מיוחדת . 
אני בודדה , אבל מבפנים . 
יש המון אנשים מסביבי , ואני אוהבת את כולם . 
זה לא אותו דבר . 
עצוב לי לראות אנשים שאוהבים מישו . 
לי אין . 
אהבה כואבת , אבל צריך כאב בשביל להרגיש חי , לא ? 
אני . 
לפעמים כשאני נותנת לעט לשוטט על הדף , יוצאים דברים מהלב , לאו דווקא מהראש . 
[ אהמ , כמו זה . 
] הפרח הכי יפה בגן האלוהים לא יפה יותר לא יפה פחות עם עלי כותרת צבעוניים גבעול ארוך עלים ירוקים אבל אין מי שישקה הפרח נובל הגנן חסר פנים בא בחלומותיך והקמילה האיטית לא עוזרת איש לא בא אך כולם ממלמלים נעצבים למראהו של הפרח מאבד את צבעו , גובהו והפרח הפשוט מפליג אל גינה רחוקה בה יהיה מוקף גננים שישקהו מכל הכיוונים אתה לא בא , הוא זועק הפנים מיטשטשים והגנן הכה נחוץ אינו מגיע הישועה מאחרת המים נמנעים והתשוקה הבוערת בעלי הכותרת מבוזבזת נעלמת נובלת . 
[ גם בגינה של אלוהים פרחים נרמסים ? 
] אני . 
די . 
זה נמאס . 
אני לא יכולה לשמוע אותך יותר . 
אני לא רוצה . 
תפסיקי . 
תפסיקי למלא לי את השכל . 
נמאסת עליי . 
תעזבי אותי כבר בשקט . 
אני כבר יודעת . 
הכל . 
כל מה שאת אומרת . 
אני יודעת שהוא לא מושלם . 
אבל נמאס לי לשמוע אותך מדברת עליו ככה . 
תפסיקי . 
הוא כולה בנאדם . 
הוא לא מושלם כמוך . 
הוא לא נולד עם טוב לב וידע כמו שלך . 
הוא לא יודע הכל כמוך . 
הוא עושה מה שהוא יכול . 
הוא טועה , ואני יודעת את זה . 
אבל אני מקבלת את זה . 
תביני , הוא אבא שלי . 
אני . 
