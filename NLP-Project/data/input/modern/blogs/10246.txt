הרגשה של סוף , תכנונים של סוף , דיבורים של סוף . 
( ועל דברים אחרים אני פוחדת להגיד שיש לזה טעם של סוף כי אני לא רוצה שזה ייגמר . 
בטח לא בגלל 15 דקות שבמהלכן הרגשתי שמשהו לא בסדר . 
) חודש חדש עומד בפתח , אני מלאה ברצון וציפיות , אני רוצה לדעת מה מחכה לי , אני מתכננת דברים . 
אני מחכה לדברים אחרים , אני חושבת עליהם שמחכים לי , אני אגיע ואהנה מהם ואשכח מהם אחר כך . 
לאופטימיות . 
חוזרת לעצמי ? 
אולי , לאט לאט .. 
. 
יש שירים שעושים לי טוב , יש מעשים שעושים לי טוב , כמו לדבר עם סבתא ולהכריח אותה לחייך אלי , או לקרוא עיתון של יום שישי , או , כמה דביק , להגיד לעופר שאני באמת מאוד מאוד אוהבת אותו . 
פתאום , כשהעומס קצת קצת ירד מעלי , אני מרשה לעצמי להרגיש יותר טוב , ומדי פעם אני נזכרת בהנחה הענקית שעשיתי לעצמי כדי להשיג את ההרגשה הזאת , אני מתאכזבת . 
אני מתאכזבת שוב ושוב . 
למה ? 
כי ויתרתי , הרמתי ידיים , נכנעתי . 
לא עבדתי מספיק קשה . 
כולם כן , ואני לא . 
וזה הכי חשוב בעצם הבנתי היום שבכל התקופה האחרונה מצאתי את עצמי משקרת לאנשים . 
אנשים שאלו מה שלומי , אני אמרתי שהכל בסדר , שאלו אם אני מסתדרת עם הלימודים , אמרתי שכן . 
שיקרתי להורים , לחברה , ועוד חברה , ועוד , ועופר . 
אמרתי את האמת רק למישהו אחד , שידעתי שפשוט לא יהיה לו כל כך אכפת ממתמטיקה . 
לא יודעת . 
פשוט הרמתי את הטלפון יום אחד ולא הצלחתי להחזיק את עצמי , סיפרתי לו תוך כדי בכי איך שאני לא מסוגלת להגיד לאנשים שאוהבים אותי את האמת רק כדי שלא יתאכזבו ממני . 
או ירחמו עלי , כי אני לא טובה כמוהם במשהו שייראה עבורי כ"כ שולי בעוד 20 שנה . 
אני מקווה שבעוד 20 שנה אני אצליח להנות מהחיים כמו שצריך . 
ושבאמת לא יהיה לי אכפת משטויות הוא כל הזמן כואב , בגלל דאגות ומטלות שעוד לא עשיתי ונערמות סביבי , ממתינות לי . 
אני צריכה שיחה ארוכה עם מישהו שאני אוהבת כדי להוציא את עצמי מזה . 
כל יום , כשאני רואה אנשים ומחייכת אליהם , אני אמיתית לגמרי . 
טוב לי איתם . 
אבל ברגע שאני חוזרת הביתה אני מרגישה לבד , ואני יודעת שאני לא . 
ואני מרגישה קטנונית . 
אני מרגישה כאילו אני רודפת אחרי הזנב של עצמי . 
כאילו אני מחפשת בעיות שלא קיימות . 
אני כמעט מנסה ליצור את הבעיות האלה בעצמי ועופר , היום גיליתי שוב את ההתנהגות המיוחדת שלו , שמדהימה אותי . 
כי אני לא מסוגלת להגיע לרמת הסבלנות שלו . 
בכל פעם שמתברר לי שאני פשוט לא יכולה לריב איתו , כי הוא לא מאפשר לי , אני מתפעלת ממנו יותר . 
ושואלת את עצמי שוב מה הוא עושה איתי . 
אלוהים , הוא כל כך טוב . 
אני אוהבת להרגיש מסביבי את הריח שלך ברגעים לא צפויים . 
[ הימים שלי בזמן האחרון מתחילים די טוב ונגמרים רע . 
] כלום לא הולך לך את מקדישה את כל השנה הזאת למשהו שגוזל ממך כ"כ הרבה זמן זמן זה דבר כל כך יקר , יכולת ללמוד לרקוד או לנגן על גיטרה , לעבוד ולהרוויח כסף , לעשות ספורט ולהיכנס לכושר , להשקיע בלימודים , אבל את בחרת לבזבז את הזמן . 
זרקת את כל זה עוד לפני שזה היה בהישג ידך . 
ועכשיו את מבינה כמה זה היה חבל , הוכחת לעצמך שוב איזה החלטות שגויות את מקבלת פעם אחר פעם . 
אנשים שמכירים אותך יקראו את זה ויגידו שהזמן הזה לא לגמרי מבוזבז , לא לגמרי חבל עליו , כן עשית עם עצמך משהו השנה , אבל את תמשיכי לזלזל בעצמך ותדעי שבעצם את לא עשית כלום . 
כל מה שחשבת שעשית התפוצץ לך בפנים ואיכזב אותך תזלזלי בעצמך וביכולות שלך עוד , זה בטח יעזור במשהו . 
אני אוהבת : אותך ואת זה שאנחנו מוצאים זמן להיפגש בתקופה הכי עמוסה גם אם זה לא להרבה זמן ושאנחנו יודעים לנצל את הזמן הזה ככה שאני אחשוב עליך ממש הרבה יום אחרי זה ושאתה מלטף אותי ויודע בדיוק מתי הרגע לנשק לי את הצוואר והכתפיים ושאף פעם לא גרמת לי לבכות וכנראה גם לא תגרום ושאתה גורם לי לחייך כל כך הרבה שאני לא רוצה ללכת . 
( אני חושבת שאני מרגישה קצת יותר טוב למרות שאני לא מתקדמת לשום מקום ) פשוט נמאס לי כבר . 
אני לא רוצה לדבר עם אף אחד , לראות אף אחד , ללמוד שום דבר , אין לי כוח לכלום , אם אני אקרא עכשיו ספר או אראה טלוויזיה זה לא יעודד אותי . 
אני צריכה ללכת לישון ולבזבז עוד קצת זמן . 
לנסות להעלם איכשהו ולחזור קצת לפני שיהיה מאוחר מדי אני לא אצליח כלום בסוף . 
התקשרתי כדי להגיד לך שאני אוהבת אותך אבל אתה לא יכולת לדבר באותו רגע התיזמון שלי בעייתי אני פוחדת שאולי אני בהריון התיזמון שלי בעייתי . 
אני צריכה להתקשר אליך עכשיו כי ככה קבענו אבל אני לא רוצה לעשות את זה במקום זה אני רוצה שתהיה כאן עכשיו בלי שיהיו לי מחוייבויות אחרות למחר , ושנראה סרט ביחד . 
אני צריכה להתקשר אליך אבל אני לא רוצה לדבר איתך . 
אני צריכה להתקשר אליך ולהסביר לך בדיוק מה מפריע לי אבל אני לא אעשה את זה כי אני לא יודעת איך וכי אני לא רוצה להעליב אותך וכי אני לא רוצה שתחשוב עלי דברים שהם לא נכונים . 
אני צריכה להפסיק להתלונן , אבל אני לא אעשה את זה . 
כי אנשים לא מתלוננים מבלי שמשהו יפריע להם באמת . 
הלכתי הביתה עצובה כי הרגשתי שאתה קצת מתעלם ממני וזה לא היה נעים בכלל אני אוהבת אותך , ואני נדהמת כל פעם מחדש כשאני מגלה עד כמה זה חזק , אחרי שאני מבלה איתך כמה שעות טובות . 
מה עושים אנשים שלא נפגשים בתדירות גבוהה ? 
פשוט שוכחים מהרגשות שלהם ? 
מניחים אותם בצד לכמה ימים ? 
שיישאר ככה . 
ולאו דווקא במצברוח , שהשתפר קצת לאחרונה , אני כבר לא נוטה להיות כל כך עצובה שנוטה ( ומתיימרת ) לדכאונות . 
כי אני פשוט לא כזאת . 
אוף , יש משהו שכן מציק לי כל כך הרבה , והורס לי . 
אני אוהבת אותו , אני לא סתם איתו כבר . 
. די הרבה זמן . 
והוא אוהב אותי , ואני מאמינה . 
למה זה לא יכול פשוט לזרום בקלות ? 
להיות קליל וכיפי ? 
זה לא מסובך , זה לא מכאיב לי ולא מעציב אותי יותר מדי , זה פשוט מעיק עלי קצת . 
הקשר הזה התחיל כל כך טוב והמשיך אפילו יותר טוב , אז למה אני מרגישה שאני באמת אוהבת אותך רק כשאני נמצאת איתך לבד ברגעים הקטנים שהם רק שלנו , למה אף אחד אחר אף פעם לא יוכל לחזות באחד הרגעים האלה שבהם אנחנו באמת אוהבים אחד את השני ? 
אני מרגישה שאני לא רוצה להיות איתך לפעמים , וזה חרא . 
וזה לא אמור להיות ככה בכלל . 
