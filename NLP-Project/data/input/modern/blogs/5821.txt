או שמא פשוט חודש עם המון פרשיות , שבעתיד יוכיחו שנאמנות - נצח לא קיימת , לא בגלגול הזה ? 
אם כסף חשוב , עשיתי בו הון עתק יחסי . 
אם אהבה חשובה , נתתי וקיבלתי בו מגע של אמת . 
אם יושר חשוב , התמודדתי בו בהצלחה עם שופט עליון בדימוס . 
אם בריאות חשובה , עשיתי בו את המקסימום שביכולתי כדי להציל את מה שנותר . 
היתי אומר : שניהם , אבל ממתי יש לי אמירה בבית הזה ? 
[ אמוטיקון לא - קיים של פולניה ] ברוך קיומם של הרמקולים . 
חצות הלילה , אני יושב - שוכב על המיטה ומעלעל באחד מפרקי American Psycho . 
מסך המחשב כבוי ושחור כמו הלילה . 
פתע פתאום נשמע ה " טרולולופ " המוכר של המסנג'ר . 
זו נוף , בשיחה דיירקט מרמה"ש , שואלת אם אני בא ... 
.. 
. 
לרוקי . 
למרבה המזל , חבריי נתנו לי את מתנת יום ההולדת שלי ( DVD of Soulmates Never Die Live In Paris 2003 ) כבר אתמול ( נו , שלשום . 
נו , יום חמישי . 
בליפ ) , כך שיכלתי לפנות זמני ל - late night show הלזה . 
הדבר השתלם בעליל . 
ציצימ . 
קאסט ה - PMS מורכב כולו מנשים . 
סוף . 
עבור . 
רוקי ודמוקרטיה . 
ארץ שבה אנשים יכולים לעשות על בימת רוקי ככל העולה על רוחם ( והם עושים ) , היא ארץ בריאה . 
רוקי הוא סימן לקפיטליזם , במובן האמיתי של המלה . 
מגדרים . 
אני משער שיש סיבה לכך ששניים מידידיי הטובים ביותר הם הומו וביסקסואלית , שהתאהבתי בבי , שהזמר המועדף שלי הוא ביסקסואל ושאני קורא באדיקות ( אם כי לא מגיב , משום מה ) את בלוגו של ההומו המשובח ביותר בישרא . 
המשותף לאנשים הללו , לפחות אלו שהתמזלתי להכיר , הוא לא רק שהם אינטליגנטיים במידה יוצאת מן הכלל , אלא גם שהם אמיצים . 
מאוד מאוד . 
אמיצים כמו שאני יכול רק לחלום להיות . 
אנשים ואנושיות . 
ידידות - נפש לעולם לא מתות . 
שרון , נוף ומאיה , לפי הסדר הכרונולוגי הזה , הן שלושה מהדברים היותר יציבים - במקסימותם שנתקלתי בהם בכל מערכת השמש כולה . 
1 . 
אני בהיי טק , אני בדרך , אני הולך לעשות את המכה . 
2 . 
פצחתי בלימודי גיטרה . 
כמובן שבחרתי לעצמי את המורה הכי טוב בעיר . 
בשיעור הראשון , הוא החמיא לי על ביצועיי היחסיים לזמן זה ( אני ? 
ביצועים ? 
בגיטרה ? 
לא אני אמרתי ... 
.. 
. 
) . 
כרגע אני אחרי השיעור השלישי ובשלב הסולמות . 
3 . 
החתולים בסביבות הבניין שבו אני גר מתרבים . 
4 . 
עברה בי מחשבה מרטיטה : לקנות מגבר , שהרי האקוסטית שלי היא , כמו שהמורה הצרפתי שלי מגדיר זאת , " מחוברת " . 
אפילו מגבר של 15 וואט , משהו קטן וטוב שיצלצל בפעמונים הנכונים בנשמה שלי , היה עושה את העבודה . 
אבל בכל מקרה , אני באמת רוצה לדעת לנגן שירים שלמים לפני שאתחיל להתעסק בשלבים קצת - יותר - מתקדמים כמו הגברה . 
5 . 
היכולת לצפות ב - YouTube התווספה לחלק ממכשירי פלאפון . 
מרבית סרטוני האתר עדיין לא זמינים לצפיה סלולרית , אם כי הם מבטיחים ש"הם עובדים קשה " כדי שכולם יהיו ; ואילו אני כבר מדמיין את היום בו אוכל להלך לפי תומי סמוך ל , נאמר , מרכז עזריאלי , ולצפות בזאת . 
6 . 
אני הוא אחד מהבעלים של התאגיד Tower Semiconductor . 
7 . 
אם כבר ברסיסי חברות עסקינן : לאחרונה גיליתי את Google Finance , והוא , כמובן , מדהים . 
רכיב הגרפים שלהם , שהתרשים המרכזי בו מאפשר צפיה במחיר מניה עם " זום אין " ו " זום אאוט " על פני זמן של כמה שעות עד כמה עשרות שנים – הוא , במלה אחת , מרגש . 
8 . 
אני שוקל להתחיל להתעניין בקרנות REIT . 
אחרי הכל , זה לא כאילו שאני באמת אדע מה לעשות עם מלוא סכומי השכר שלי , ואני ממש לא הולך להשקיע את הכל במכשירים מסוג אחד , אז למה לא לפחות ללמוד בדרך עוד קצת על עולמות הפיננסים והנדל"נ ? 
9 . 
אילו מסייה א' היה סוגר את בלוגו , אני חושב שאני יודע מה היתי חש : boost נכבד בהרגשה הזו שיש לי , שקורה כיום משהו מאוד גדול ומאוד חשוב , שאני חלק מהמשהו הזה , ושאני חייב להיות כל מה שאני יכול להיות ולעשות את כל מה שאני יכול לעשות , כדי לתת לעולם האנושי את הצורה שאת האהבה אליה שנינו חולקים . 
סוג של להמשיך את דרכו . 
10 . 
ההרגשה הזו פורצת החוצה מהריאות , דרך הנימים , אל כל נקב בגוף , כאשר אחד קורא , לדוגמה , את המאמר הלזה . 
המאמר הוא מדהים , כי הוא נוסך בקורא את מלוא התחושה הזו של " מקרי גבורה שבאמת התרחשו בהיסטוריה " . 
הנקודה הכי מעניינת מופיעה אולי בעמ ' 2 , החל מהמשפט " Historically , American academia has been dismissive of Ayn Rand " . 
בהמשך מתואר כיצד פילוסופים " רגילים " , האסא כשרים של העולם הזה , מגדירים את ראנד כ"לא פילוסופית אמיתית " . 
יש לשאול , אם כך , מה הופך מישהו לפילוסוף אמיתי ? 
שמא ציטוט מעבודות קודמיו ? 
ראנד עשתה זאת . 
האם ציות למבנים היררכיים קיימים של הפילוסופיה ? 
ראנד בהחלט השתמשה בחלוקה למטאפיזיקה , אפיסטמולוגיה , אתיקה , פוליטיקה ואסתטיקה , וכתבה הרבה - הרבה על כל אחד מהתחומים הללו . 
אולי בניה זהירה של טיעונים בהתבסס על טיעונים שכבר בוּססו ּ ? 
זאת היא עשתה יותר מרוב הפילוסופים האחרים , בטח ובטח שיותר מכל הפוסטמודרניסטים . 
כנראה שהתשובה היא פשוטה מאוד : מה שהופך אחד ל " פילוסוף אמיתי " בעיני האסא כשרים והיוסף אגסים למיניהם , הוא פשוט מידת חיווטו וחיברותו באקדמיה . 
איין ראנד , שהרבתה לגנות את " בגידת האינטלקטואלים " , לא זכתה לחברים רבים בחוגי המרצים והכותבים האקדמיים על פילוסופיה . 
גם בתקופתה וגם כיום , 99 % מאנשי הפילוסופיה באקדמיה הם או סוציאליסטים מתונים או סוציאליסטים קיצוניים . 
אלו הסיבות הפשוטות , בעקבותיהן יש בני אדם סובייקטיוויים המסרבים להכיר בהיותה של ראנד פילוסופית הרבה יותר אמיתית מרובם . 
11 . 
מה אני הולך לעשות לגבי כל אלו ? 
לפני יומיים קראתי מאמר נחמד על אחד משופטי העבר בבית המשפט העליון של ארצות הברית . 
באותו מאמר , הופיע המשפט : " ברואר קרא חוק במשך שנה אחת , ואז נרשם בבית הספר למשפטים " . 
בעוד קצת יותר משנה אחת , אני אצעד אל תוך בית הספר למשפטים . 
אבל זה כמובן לא מספיק ורחוק מלהיות הכל , כי גם אחרי שאצא משם עם LL.B . 
, יהיה עליי לעשות דברים , מהסוג שממש לא מלמדים באף בית ספר , דברים מקוריים וקשים לביצוע , כדי בכלל להתחיל ולראות כיצד אוכל לתרום להפיכת העולם למקום טוב הרבה יותר . 
אבל הנקודה היא , שזה אפשרי . 
וברגע שמשהו אפשרי , יש רק לישון מספיק בלילה ולזוז מספיק ביום כדי שהוא יתרחש . 
12 . 
אותו שופט אמריקני קרא חוק לפני שלמד משפטים . 
אסף גם . 
בשבוע האחרון , אני מתרכז ביחוד בתחום אחד : ההיסטוריה של זכויות המדינות – בניגוד לזכויות הממשל הפדרלי – בארצות הברית . 
זה אומר הרבה " דמוקרטיה ג'קסונאית " , הרבה " תקופת הרקונסטרוקציה " והרבה - הרבה " רפובליקאים נגד פדרליסטים " . 
תוך כדי הקריאה אני נתקל בקונספטים משפטיים רבי - חשיבות , אשר נוצרו בארצות קצת יותר ותיקות , והרבה יותר נאורות , מהביצה הישראלית . 
כך לדוגמה , הקונספט הקרוי הליך נאות מהותי , או בלע"ז Substantive Due Process . 
לפי דוקטרינת ההליך הנאות המהותי , בית המשפט העליון רשאי לשלול חוקים מסוימים מכיוון שהם מתערבים ללא כל הצדקה במעשיהם הפרטיים של בני אדם . 
כזו היתה הפסיקה המרגשת בתיק " רו נ . 
וייד " , בה נקבע כי חוק האוסר על הפלות , הוא חוק המתערב שלא לצורך בזכות לפרטיות . 
ובכן , האם יש משהו , ולו שמץ , מאותו עקרון במשפט הישראלי ? 
הדבר יבוא לידי מבחן בקרוב מאוד , אם יאושר בכנסת החוק המאפשר צנזורה על האינטרנט וקובע הגבלות על השימוש החופשי ברשתות מידע . 
זה הוא בבירור חוק המונע מאנשים לעשות דברים רק כי הממשלה לא רוצה שתעשה אותם , והמתערב שלא לצורך בזכות לפרטיות . 
לאחר שיאושר החוק , יש להניח שימצא בישראל לפחות אדם אחד שילך ויגיש עתירה לבג"צ נגד החוק . 
פסיקת בית המשפט העליון בנושא הצנזורה על האינטרנט תהיה פסיקת landmark בתולדות המשפט הישראלי , כי היא תאושש או תדחה את קיומו של ה - Substantive Due Process במדינת ישראל . 
13 . 
מקרה מעניין - מאוד נוסף שקראתי על אודותיו : בארצות הברית , כידוע , נהוגה שיטת המושבעים . 
אחת הזכויות ה " אקזוטיות " השמורות לחבר המושבעים היא הזכות לקבוע שחוק נתון הוא בלתי - חוקתי או בלתי - סביר ולזכות את הנאשם על סמך היותו של החוק כזה , אפילו אם הדבר הוא בניגוד ללשון החוק ולרצונו של השופט . 
תהליך זה קרוי איוּן על ידי מושבעים ( Jury Nullification ) . 
תומאס ג'פרסון בכבודו ובעצמו הכתיר אותו במלים הבאות : " אני מחשיב משפט באמצעות חבר מושבעים כעוגן היחיד שהומצא בתולדות האנושות באמצעותו ממשלה יכולה להיות מוחזקת לעקרונות של החוקה שלה " . 
אחת השאלות שנידונו בבית המשפט העליון של ארצות הברית בשנת 1895 , היתה : " האם לשופט יש חובה ליידע את המושבעים בזכותם לאיין חוק " ? 
השאלה נידונה בתיק " ספארף נ . 
ארצות הברית " . 
פסק הדין נכתב על ידי השופט ג'ון הרלן , וקבע כי לשופטים אין חובה שכזו . 
הפס"ד התקבל ברוב של חמישה מול ארבעה שופטים . 
לדעתי , היתה זו פסיקה בלתי - צודקת , ואף מגמתית , במידה קיצונית ; והרי ידוע שיכולתו של בית המשפט העליון האמריקני , לפסוק באופן מקומם , היא לא קטנה במיוחד ( ע"ע תיק " קלו נ . 
ניו לונדון " משנת 2005 , שלא לדבר על המקרה המוזר של ג'ורג' וו . 
בוש בשעת לילה ) ; אבל גם פרט לכך , הפסיקה ההיא היוותה חלק מהמסע המתמשך והעגמומי של ארצות הברית : מרפובליקה חוקתית למשטר פדרליסטי חזק . 
14 . 
ישנם תיקי משפט חוקתי שקראתי עליהם , וממש הרגשתי בחדרי לבי את הקונפליקט הלא - יאומן שניצב בפני השופט . 
קיימת סוגיה אחת במשפט החוקתי , שתמיד מביאה לתיקים שכאלו : " זכותה של הדמוקרטיה להגן על עצמה " . 
בעתירה " מאיר כהנא נ . 
שלמה הלל " משנת 1985 , נדרש יו"ר הכנסת דאז , שלמה הלל , לאפשר לחבר הכנסת דאז , מאיר כהנא , להניח על שולחן הכנסת מספר הצעות חוק שנשאו אופי גזעני בעליל . 
במקור , היו"ר הלל סירב להניחן על שולחן הכנסת , ואז הגיש כהנא את העתירה לבג"צ . 
לאחר התחבטויות לא מעטות של השופטים שישבו בהרכב , כתב השופט אהרן ברק את פסק הדין , בו התערב בפעולת הכנסת ופסק לטובת כהנא , שיש להעלות להצבעה גם הצעות חוק מעין אלו . 
מה היתי אני פוסק , אילו היתי יושב באותו תיק חלף אהרן ברק ? 
התשובה היא , שאני באמת לא יודע . 
זו סוגיה כל כך קשה , כל כך נדמית - כבלתי - ניתנת - להכרעה . 
אני לא מרים ידיים : לדעתי , מה שיש לעשות בנושא " זכותה של הדמוקרטיה להגן על עצמה " , הוא ליצור תבחין , או " כלל " , שדרכו יעבור כל תיק ותיק בנושא זה . 
תבחין שכזה מעולם לא נוצר , וקטונתי בשלב זה מלנסח אחד . 
אך בכל מקרה , זו לדעתי הדרך הנכונה לטפל בסוגיה , כאשר תמשיך לצוץ פעם אחר פעם במעלה ההיסטוריה . 
15 . 
לפני כחמש שנים , בסביבות הקיץ שבין י' לי"א , קראתי את המאמר " חזרה לעקרונות של סחר חליפין " מאת ד"ר פול היין . 
אני זוכר עד עצם היום הזה את הרגע שבו ספגתי לתוכי את משפט הסיום של המאמר : " Better by far to trade something for something else than to trade something for an invalid promise of nothing ! 
" . 
באותו רגע , הפכתי למטאליסט . 
16 . 
כשנעשיתי למטאליסט , היתה זו רק תחילתו של מסע . 
מאוחר יותר , הבנתי שמערכת מוניטרית המבוססת על דברי - ערך אמיתיים , ולא על אקדח המכוון לרקתו של מי שמסרב לקבל פיסות נייר ובייטים של מחשב , היא המערכת המוניטרית הצודקת היחידה כי היא לא מערבת כפיה ממשלתית . 
בעצם , אז הפכתי לקפיטליסט . 
ככל שלמדתי עוד ועוד על ההיסטוריה של הבנקאות המרכזית , הבנתי שיש מי שמושכים בחוטים כדי לגרום לעולם לפעול כפי שהוא פועל ולא אחרת . 
הבנתי שחוב ציבורי וכסף פיאט הם כלים שלובים , ושאין זה פלא שהחוב הממשלתי של ארצות הברית מגיע לסכומים של 10,000 מיליארד ירקרקים . 
אין פה שום " תיאוריית קונספירציה " , אלא באמת רק תיאור פשוט של המציאות : כמו להגיד " בראש ארצות הברית עומד נשיא " , אפשר להגיד " בראש כלכלת העולם עומדים בנקאי ניו יורק " . 
יש לשני המשפטים אותה מידת נכונות , עובדתיות וזמינות במקורות מידע פתוחים . 
17 . 
כשהתחלתי להתעניין במתכות יקרות , מחיר הזהב היה נמוך ב - 60 % ממחירו כיום , ומחיר הכסף בכ - 70 % . מאז , מחירי שתי הסחורות המוניטריות הללו עלו במאות אחוזים , אבל דבר חשוב מכך קרה : החלה התעניינות ציבורית של ממש בהן . 
בשנת 2002 , היתי לגמרי לבד עם העניין שלי במתכות יקרות . 
לא היה שום מקור בעברית באינטרנט , שלא לדבר על העיתונות הכתובה , שבו נתפרסמו כתבות על זהב וכסף ועל ערכן , הן הפיננסי והן המוסרי . 
יתרה מזאת : צחקו וגינו על מי שרצה להשקיע בכסף או בזהב , ובודאי על כל מי שהעז לפלוט משהו על מערכת מוניטרית מבוססת - עמל . 
עם העליה במחירי הסחורות בחמש השנים האחרונות , עליה שהוצתה לא מעט בשל התגברות הטיראניה בארה"ב , יחד עם זריחתו של כוח בלתי - מוסרי לחלוטין ( ממשלת סין ) בשמי האנושות , הגיעו למצב בו למעשה ניתן למצוא כתבות ומאמרים רבים , גם בעברית , שנותנים לגיטימציה להשקעה בזהב ובכסף , ואשר אפילו מזכירים בין שורותיהם נושאים כגון תקן הזהב וחסרונותיו של כסף הפיאט . 
ממש חזון אחרית הימים , תוך חמש שנים בלבד . 
18 . 
הסיבה שאני מספר את כל זה , היא שכיום , גם כל הנושא של קפיטליזם , שוק חופשי וההכרה בזכות לרכוש הוא נושא שנראה כמו המתכות היקרות לפני חמש שנים : דבר שכמו אף פעם לא יתגשם , לעולמי - עולמיא . 
הרי לא רק שהעולם הוא סוציאליסטי במידה קיצונית ; גם נפשותיהם של היחידים , של מרבית בני האדם בעולם , מכורות לקולקטיוויזם . 
מי יעלה כיום על דל שפתיו התנגדות לקונספט הממשלה הגדולה ? 
רעיון כמו כסף מבוסס - עמל במקום להשתמש בחתיכות נייר צבעוניות ? 
רעיון כמו לגליזציה של כל ה " פשעים " שאינם פוגעים באף אחד פרט ל " פושע " ? 
ביטול גיוס החובה ? 
ובכל זאת , כמו שנושא המתכות היקרות – דבר שאפילו אני , אז , התקשיתי לעתים להאמין שיזכה אי פעם שוב בהכרה ציבורית – חדר מחדש אל המוח המערבי , אני מאמין שבהחלט יתכן ונזכה יום אחד לראות גם הכרה אמיתית , מלאה , בזכויות האדם . 
19 . 
שתי מהפכות הבשילו כבר בתולדות האנושות : מהפכת ההכרה בזכות לחיים ומהפכת ההכרה בזכות לחירות . 
מה שאני מכנה " המהפכה השלישית " עדיין לא התרחשה , והיא מהפכת ההכרה בזכות לרכוש . 
ליתר דיוק , אלו אינן שלוש זכויות נפרדות , אלא זכות אחת ויחידה : " הזכות לחיים , חירות ורכוש " . 
באופן היסטורי , בלתי - צודק , התרחשה מעין הפרדה בין השלוש . 
הסיבה שזו זכות אחת , היא שכולן חלק מאותה משוואה : השילוב של חיים וחירות מאפשר לבן אדם לעבוד , והעבודה יוצרת רכוש . 
הנוטל מבן אדם את חייו או את חירותו , מספיק אחד מהשניים , נוטל ממנו את היכולת ליצור רכוש . 
חיים+חירות = רכוש . 
חיים+רכוש = חירות . 
רכוש+חירות = חיים . 
אין סיבה הגיונית מדוע , אם מספיק בני אדם טובים ירימו את ראשם ויפתחו את פיהם , לא תתרחש המהפכה השלישית . 
יש לי כל כוונה שביקום לקחת בה חלק . 
20 . 
משהו " קטן " מספר לי שחודש אוגוסט הולך להיות טוב גם הוא . 
אולי כי אני , בין השאר , עומד לפגוש בו את הווארד רורק . 
21 . 
אני עומד להירשם לקורס צניחה חופשית שיערך באוקטובר . 
כמה מצחיק , שהחיים שלי הם אולי חופשיים ( יחסית – עד כמה כבר אפשר להיות חופשי בעולם הזה , במצבו הנוכחי ? 
) , אך כרגע צניחה היא הדבר האחרון שהם נראים כמותו . 
© Nicholas Gurewitch 
