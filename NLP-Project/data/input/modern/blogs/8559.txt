היומיים האחרונים עוברים כמעט כמו קסם . 
אני חייה בסוג של בועה שהיא לא ורודה מדי , גם לא בועתית מדי , כך שהיא לא יכולה להתפוצץ . 
ואם כן אז זה לא ישפיע עלי . 
אני מרגישה כמעט פלצנית כשאני מבלה את רוב השעות בחדר כשאני יושבת על החלון ונשענת על הסורגים עד חמש לפנות בוקר . 
ובגלל שאני קומה ראשונה אז אני גם יכולה להסתכל על האנשים שעוברים ברחוב ואם עובר מישהו שאני מכירה אפילו לדבר איתו . 
ואם כבר מאוחר מדי אז המנורה שבחוץ שכמעט ליד החלון מאירה לי על הספר שאני קוראת . 
וזה כיף כשמאוחר ואז כבר קר ואני יושבת עם שמיכה . 
גיליתי גם שכל האוויר הזה שנכנס לחדר עוזר לי להעביר קצת את האלרגיות שתוקפות אותי ללא הפסקה וגורמות לכמות בלתי מוגבלת של אפצ'י ( כמו עכשיו ) ובכלל רוב הזמן יש לי שיעול של איזה קשיש גוסס . 
ולפעמים החתול , שלנצח אני אקרא לו כנראה " חתול " , נכנס ואז כדאי לסגור את החלון כי הוא עלול לעוף למטה . 
ואז יש שתי אפשרויות : או שכבר ממש מאוחר ואני מתה לישון אז אני נרדמת והוא נרדם על הראש שלי : I . 
או שאני סתם יושבת על המיטה וקוראת בזמן שהחתול נושך לי את האצבעות ברגליים . 
או ששנינו ערניים והוא שובב מתמיד אז אני עושה לו קצת בועות והוא מתחרפן . 
חחח ותאמינו לי שזה משעשע במיוחד . 
בנתיים אני מחייכת . 
ואני מקווה שזה ישאר ככה לאורך זמן כי זה גם עוזר לי ליהיות נחמדה יותר , וכשאני נחמדה אז לכולם טוב יותר , מסתבר . 
גם גיליתי שאין דבר כיף יותר מללעוס פולי קפה ואז שהם מתפוררים בפה ומשאירים טעם קצת מריר ומרענן . 
ביום שני יש בוחן במתמטיקה . 
לא להלחץ , לנשום עמוק ולהצליח . 
השנה כדאי להצליח . 
וזהו . 
ממש בא לי לצאת אז תתקשרו או משהו . 
באמת שממש בא לי לצאת ולנצל את המצברוח הטוב . 
שמע , אתמול היה כל כך כיף , אבל אני דיי מנסה שלא לחשוב על כלום . 
אני מנסה ששום דבר מהדברים שאמרת עלי ולי ועל דברים אחרים ייגעו בי , ואני מנסה שלא לחשוב יותר מדי . 
במיוחד לא על זה שאמרת " אין ספק שאני אחשוב עלייך הרבה לפני שאני אלך לישון . 
הרבה . 
" כי להגיד לך מה ? 
אולי באמת תחשוב . 
אבל כשתתעורר אני בספק אם אני אהיה קיימת בשבילך . 
וזה קצת עצוב אבל האמת שזה לא פוגע בי כי אני מההתחלה אמרתי לעצמי שזה מה שיקרה בסוף . 
למעשה , אני כרגע במצב שאם ישאלו אותי " מה שלומך ? 
" אני אגיד " מצוין " והאמת שלא קורה הרבה שאני פשוט מכריזה " מצוין " . 
אז תודה על שיחה אמיתית ועל שהפתעת אותי , ושבפעם הראשונה מצאתי מישהו שמבין אותי בכל הדברים שאף אחד לא הבין אותי וגרמו לי לפעמים לתסכול . 
ותודה שנרדמתי עם הרגשת לא - ריקנות וחיוך . 
ותודה על זה שהשארת אותי ערה עד 4 לפנות בוקר בקור בחוץ על ספסל עם אנשים פסיכים שגורמים לי לצחוק בלי הפסקה . 
נהניתי ( : איזה כיף שאני כבר יוצאת בלילות עם סווצ'ר החוצה ! 
כשחושבים על זה טוב , אני לא באמת שונאת הרבה דברים . 
אני פשוט אוהבת פחות . 
גם אין הרבה דברים שאני אוהבת . 
ואני לא אומרת את זה בנימה רעה . 
ממש לא . 
ההפך . 
אני דווקא מרוצה מזה שהדרישות שלי לא רבות - ככה יותר קל לענות עליהן . 
בסופו של דבר , כל מה שאני צריכה באמת זה ספר טוב , מוזיקה , גלידה , סוכריות , הרבה בנים ואהבה . 
וזהו . 
אני מרוצה . 
וזה לא חייב הכל באותו הזמן , בכלל , זה יכול ליהיות גם בן אחד . 
אבל כנראה שכרגע זאת לא תקופה טובה למחוייבות . 
בגלל כל מני סיבות ובעיקר מבחינה נפשית . 
אבל זכרים זה לא הנושא כרגע . 
גם אי אפשר להחליט החלטה חד משמעית לגבי השנאות שלי . 
או ה " פחות אהבה " שלי . 
זה דיי משתנה . 
יום אחד אני מסוגלת לשנוא לחלוטין את הריח של הדאורדורנט שלי ( רק לצורך ההמחשה , כן ? 
) ויום אחר להצהיר שיש לי דאורדורנט בריח הכי טוב שיכול ליהיות . 
אתמול גם היה לילה דיי ארוך . 
מסוג הלילות האלה שנורא רוצים לישון , ונורא עייפים , אבל מצד שני בא לך שהלילה הזה יעבור כבר . 
גם היו סיוטים מפחידים נורא . 
למרות שקשה להגיד עליהם שהם סיוטים כי התעוררתי בבהלה עוד לפני שהם התחילו ליהיות סיוטים . 
למרות שאני לא חושבת שאפשר להגיד מתי מתחיל סיוט . 
אפשר להגיד על משהו שהוא סיוט רק כשהסיוט כבר בעיצומו . 
אז אתמול לקח לי בגלל זה הרבה זמן להרדם , כי הייתי עסוקה בלהרהר איך ידעתי מתי התחיל הסיוט והאם כשאני אעצום עיניים וארדם ירדפו אחרי פעם נוספת אנשים בעלי עיניים יפות ונעימות שאפשר לטבוע בהן בתוך טנדר לבן ספק גרוטאה . 
בחלום הייתי בטוחה שהם יאנסו אותי . 
בכל מצב אני חושבת שיאנסו אותי בסוף . 
מוזר . 
אולי כדאי להפסיק עם המחשבות הנוירוטיות האלה . 
זה בטח לא מועיל לי יותר מדי . 
בסוף נרדמתי כשהדלקתי את הרדיו . 
ועכשיו אני גם עומדת ללכת לישון . 
הדלקתי את הרדיו מראש . 
היו לי מספיק סיוטים לשנה . 
אני אתפלא אם אני אדע שאתמול לא בכיתי בכלל מתוך שינה . 
למרות שבטח יהיה לי חלום נחמד , כי אני בדיוק קוראת ספר שהמספר מגולל את סיפור חייו ( עוד לא הצלחתי להסיק אם זה אמיתי או מומצא או קצת משניהם ) והכל סביב זה שהוא מתקרח ושהפין שלו קטן . 
למעשה , הוא קורה לפין שלו " בוהן שתקועה לי בין הרגליים " . 
וזה מצחיק אותי תמיד . 
אז בטח יהיה חלום נחמד . 
