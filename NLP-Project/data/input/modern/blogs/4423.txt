מביטה לאחור , כולם ישנים אחרי יומיים מעייפים ומרגשים למדיי . 
בצד אחד הדברונת שלי יושבת מחובקת עם דרור אהובה , בצד אחר עילית וגיף יושבות יחד , כמו תמיד , וישנות . 
הכל דומם , חשוך . 
ככה נוסעים צפונה חזרה הבייתה מהטיול המתוק ביותר שאפשר לבקש . 
כולם באוטובוס נרדמו להם חוץ ממני כנראה . 
אני רק הבטתי בכולם וניסיתי לצלם עם העיניים מה שאני רואה בידיעה שזהו , זה הטיול האחרון שלנו יחד , וכאן הוא נגמר . 
כל כך הרבה סיומות בתקופה כל כך קצרה , וצריך לנצל כל רגע , לנצור הכל בזיכרון , אין טעם לישון בדקות האחרונות של הטיול האחרון שלנו . 
המון חוויות מהיממות האחרונות - מסלול מדברי , צחוקים ושירים בדרך , מאהל בדואי , אוכל בכמויות , דוכני צמות וקעקועי חינה , מופע של העיבריים מדימונה , די ג'יי בלילה , התכרבלות בשק שינה בצמוד לחימום , שיחת נפש עם הדברונת וגיף , שני טלפונים חשובים שקיבלתי : אחד - שעברתי מיון לבטחון מידע בצבא , שני - מאדם אחד יקר מהטירונות בשעת ט"ש שלו , השקמה מאוחרת , ארוחת בוקר מפוצצת , מסלול של שני מטר בעין גדי , טבילת כל השכבה בים המלח , סדנת תיפוף , והמון רגעים בלתי נשכחים . 
אחרי כאלה יומיים איך אפשר בכלל לישון ? 
אז פשוט הבטתי בכולם וחייכתי . 
כאן מתקרבים צעד נוסף בפרידה מהתיכון , מהשכבה , מהמסגרת שקרוייה בית ספר ... 
.. 
. 
והגעגועים כבר מצטברים עוד לפני שהכל בכלל נגמר כבר אין את הניצוץ בעיניים בזמן שיעור בלט נעלמת הנשמה בשיעור פלמנקו אין את מה שיניע אותי להמשיך בזמן הקצר שנותר לי , הכל גם ככה נגמר עוד מעט אז בשביל מה ? 
ואם אין רגש ונשמה אז בשביל מה להמשיך ? 
ריקוד הרי בא מבפנים כולן שם בקונס ' קטנות ממני , אני לא מרגישה אחת מהן . 
להן יכול להיות עתיד אולי בתחום , לי ברור שלא . 
אני נעשית שקופה לידן , בלתי נראית עבור המורים שמעדיפים לטפח נפשות רכות וגוף שעדיין לא נפגם . 
לא הגוף שלי הוא זה שאומר לי להפסיק להנות מזה , אלא הנשמה . 
כאילו משהו בפנים לוחש לי " די , מיצית את זה 13 שנים . 
יש שם כאלה שרוקדות פי שתיים פחות שנים ממך ומגיעות ליותר הישגים . 
הגיע הזמן להמשיך למשהו אחר " . 
אני לא מרגישה כמו כל שאר הבוגרות , לי אין שם יכולת ביטוי ואף אחד שרוצה לקדם אותי בכלל . 
אין לאן להתקדם עם מה שיש לי . 
אני עדיין אוהבת לרקוד ולא מצטערת על כלום . 
זה פשוט לא מה שהיה פעם , הכל השתנה מסביב ... 
.. 
. 
ואולי אני זו שחל בה השינוי ? 
בינתיים אני אשאר שם , אבוא לשיעורים , ארקוד בשביל הגוף . 
הנפש שלי מזמן במקום אחר , מתעניינת בדברים אחרים שאולי בהם אני עשוייה להצליח . 
ככה זה יהיה עד הסיום ביולי ... 
.. 
. 
שעל אף הכל יהווה עבורי משבר נפרדתי מהמגמה , זה אפילו נעשה בצורה הטובה ביותר שאפשר : הצלחתי להגיע להישגים מרשימים , קיבלתי 99 סופי גם בקלאסי וגם במודרני , עבודת הבגרות שלי יצאה מוצלחת ממה שחשבתי , קיבלתי עלייה 100 והיא עלתה בערב מגמה , השתתפתי באופן פעיל בערב המגמה האחרון שלי שיצא מוצלח ביותר , זכיתי ללמוד סגנונות חדשים ולהכיר אנשים חדשים . 
אני כל כך אתגעגע ... 
.. 
. 
בעיקר לדברים הקטנים שקשורים להווי . 
לשבתות שבהן בילינו בבית הספר , להליכה מבית הספר ישר לקונס ' בלי לעבור בבית לנשום אוויר , לרכילויות בחדר הלבשה , ללילות בהם נפגשנו ושיחקנו " תיבת פנדורה " . 
האמת ? 
אני לא מעכלת את זה . 
קשה לי להבין שאני סיימתי עם המגמה , שבקרוב אני אפסיק לרקוד ושהלימודים בבית הספר יסתיימו . 
והגיוס שלי ... 
.. 
. 
הוא כל כך קרוב . 
בד"כ כולם עוברים את זה ביחד - מסיימים את בית הספר יחד , מתגייסים באותו זמן . 
אצלי זה אחרת - אני כמעט לבד בכל התהליכים המשמעותיים האלו . 
הרבה מהחברות שלי עושות שנת שירות או לא מתגייסות בכלל , אחרים מתגייסים נורא מאוחר כשאני כבר אהיה עמוק בשירות הסדיר . 
אוף , אני מערבבת הכל ! 
הצבא בכלל לא קשור לזה שאני מסיימת את המגמה ... 
.. 
. 
או שכן ? 
הכל מבולבל אצלי , לא מובן , חסר וודאות . 
עכשיו נעלם חלק משמעותי מהחיים שלי וריק לי ממש . 
אני כבר רואה איך אני קמה בבוקר שאחרי ההופעת סיום של הקונס ' ואחרי המסיבת סיום בבית ספר שם בתחילת יולי , איך אני קמה לכלום . 
לעתיד חסר וודאות בידיעה שכל מה שהתרגלתי אליו עומד להשתנות . 
אז עכשיו אני כמעט ולא חושבת על לימודים , לא מתעמקת בעובדה שאני בפתח של תקופת בגרויות , זה לא מטריד אותי . 
הדבר היחיד שממלא לי את הראש זה איך החיים שלי יראו בלי המחול ואיך יהיה לי בצבא . 
ובאשר למגמה - היא נשארה כזיכרון מהעבר , משהו שמילא את חיי וכעת כבר לא חלק מחיי . 
יותר מכל אני מאושרת על כך שבחרתי ללכת דווקא למגמת מחול ולא מתארת את עצמי בכל מגמה אחרת על אף אהבתי לאומנויות אחרות . 
ולכל הצעירים ממני , מסר אחרון : לכו לפי הלב ! 
תתמידו במה שאתם אוהבים ונצלו כל רגע . 
לכל דבר יש סוף , גם לרגעי האושר על הבמה , בהם התחושה היא שזה ימשך לנצח . 
לכן , תתמידו בתחומים האהובים עליכם כמה שאפשר , הסיפוק לא ניתן לתיאור והזכרונות המתוקים נשארים תמיד 
