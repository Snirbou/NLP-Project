יש ימים בהם אני קם ויודע שהיום אכבוש את העולם . 
יש ימים בהם אני קם ויודע שהיום - כלום לא יעצור אותי . 
מן ימים טטריס כאלה - בהם לא משנה מה אעשה , הקוביות תמיד יפלו על הצד הנכון . 
בימים האלה אני יודע שלא צריך להלחץ , והתשובה תגיע ברגע הנכון . 
לרוב זה גם הרגע האחרון . 
הממש ממש אחרון . 
בימים האלה אני יודע שחיוך יפתור כל בעיה . 
שמספיקה מילה אחת כדי לענות על שאלה של שלושה משפטים . 
רצופים . 
וארוכים . 
בימים כאלה אני מרגיש קל כמו נוצה , ואם רק ארצה , אוכל לכופף כפית במיצמוץ . 
( ואת המזכירה בעיפעוף ) . 
לפעמים אני קם ומיד יודע שהיום זה היום . 
שאני אמצא את המפתחות בדיוק איפה שהנחתי אותם , והאוטו יתניע במכה הראשונה . 
שהפקקים יהיו בכיוון השני , והשמש תזרח , אבל לא תסנוור . 
שכל הישיבות פשוט יתבטלו ואין מה למהר . 
שהיום המזכירה תהייה חייכנית , והבוס בחו"ל . 
שהטלפון ישתוק ואני לא אהיה בתול . 
( סתם , נו . 
אני לא . 
היתה לי יומולדת לפני שבוע או קצת . 
המתנות השוות לימין , והזולות לשמאל ) . 
פשוט יש ימים כאלה , אבל יש גם שלא . 
בדיוק כמו היום , אתמול , וכל החודש המזורגג האחרון . 
