רק לי נורא עצוב כי נגמר אוגוסט ? 
רק לי נורא עצוב כי אני לא אחזור ביום ראשון לבית ספר ? 
באיזשהו מקום אני זקוק לשינוי דרסטי בחיים שלי , ומצד שני ממש לא רוצה כזה . 
אני כל כך לא יודע מה אני רוצה לעשות . 
סיפור שסיפרתי אתמול ליעל : אז ככה . 
אתמול , כשהלכו החברה של הדיפולמטיה , ( יש מילים שאני תמיד אכתוב לא נכון , שכחתי עוד אחת שתמיד אני מתבלבל איתה ) אז בכל מקרה כשהם הלכו , הרגשתי ממש רע . 
הריקנות הציפה אותי כזה , את בטח מכירה את התחושה . 
והייתי עם ההרגשה הזו היום , עד אחר הצהריים בערך , ואז מצאתי איזה מכתב קטן וחביב כזה שמאיה הכינה לי כשחזרתי מצרפת , וגרם לי לבכות ( בכי עצב ) בגלל שהיא נורא אוהבת אותי ( להרגשה הרעה היום לא היה קשר למאיה , אגב ) , ואז נשארתי במצב רוח רע ועצוב שכזה עד שהלכתי לשחק כדורסל עם מספר אנשים בערב . 
היו בודנר , כצה , שיש , אורן מירון , דור צח ושי . 
אז בכל אופן , אורן מירון יותר טוב ממני , אבל אני היחיד שיכול לשמור עליו מהחבורה שלנו , כי אני בגובה שלו . 
ואני נורא נהנה לשחק נגדו , כי למרות שהוא יותר טוב , או בגלל זה בעצם , יש לי נורא הרגשת סיפוק כשאני מצליח לעצור אותו , מה גם שאני משחק נורא אגרסיבי , וזה כיף , כי תמיד נהגתי לשחק באופן מאוד חלש , למרות שהייתי הכי גדול וחזק , או אולי בגלל זה , וכעת אני צריך להפעיל כוח ( באופן לא אלים כמובן , את מבינה אני מניח או מקווה לפחות ) , ולעתים זה לא מספיק , אבל זה נורא כיף . 
ובכל מקרה , במשחק היום גם נפלתי כמה פעמים , וקיבלתי מכות , ונורא נהנתי מזה , ללא כל קשר לנטיותי המזוכיסטיות המוטלות בספק . 
בכל אופן , באחת הנפילות , נפלתי על יד שמאל בצורה לא טובה כל כך , עצרנו את המשחק , הלכתי לשתות וכל מיני כזה , ואז המשכנו לשחק עוד קצת , וכשבאנו ללכת הביתה שמתי לב שמאוד כואבת לי היד . 
אז התקשרתי לאמא , והיא לקחה אותי הביתה , וקבענו שהיא תקח למיון אחרי שהיא תקח את אחותי לאיפשהו . 
בכל אופן הפואנטה המאוד מפוקפקת של הסיפור היא שבאיזשהו מקום קיוותי ששברתי את היד , בגלל שזה היה שובר את השגרה שלי באיזשהו אופן , וזה היה דבר שהייתי זוכר . 
ובאיזשהו מקום עצם זה שהיתה אפשרות ששברתי את היד , נורא שמחה אותי , ומצב רוחי ממש השתפר והתחלתי לשמוע את " בסוף של יום " בלופים בווליום חזק בסלון ( הקשרים הם קצת מוזרים , אבל יש קשר ביניהם ) . 
לא יודע , משום מה זה גרם לי להרגיש טוב . 
סתם רציתי לשתף גם אתכם . 
הממ . 
אז נגמר אוגוסט הא ? 
אני רוצה ללכת בסוף השבוע הזה לים , היום או מחר . 
יש בי חשק עז לחדש את הקשר עם חלק מאנשי " הילל " , בתקווה שהם עדיין מאוגדים בצורה כלשהי . 
נורא מתחשק לי לשחק כדורגל . 
אני רוצה לרוץ מרתון ביום מין הימים , זה ירגיש לי משהו בעל משמעות . 
הקיץ התחלתי להזיע יותר . 
זה בגלל המחשבות . 
גם השיער הלבן הזה . 
זה כבר מרגיש לי כמו ראש השנה , ועוד מעט יום כיפור גם . 
ואתם לא מבינים כמה אני עצוב . 
עוד כמה : אני קיצוני מדי , ונאיבי מדי . 
זאת אומרת , בדיוק על פי המידה הנכונה לדעתי , אבל מילא . 
הפסיכולוג בקינן - שפי טען שאני לא אסתדר עם הצבא המסואב והבירוקרטי , הוא אמר שאני יוצר מדי מצפה לצדק , ושהצבא הוא גוף לא צודק . 
עניתי שיותר טוב , כך אוכל לעשות שינוי . 
עניתי זאת בחצי ציניות והוא כמובן אמר שזה מאוד מאוד נאיבי , אבל מה רע בלהיות נאיביים ? 
נזכרתי עכשיו ביגאל פת - אל . 
הוא בחור טוב . 
אוהד ידידי , כולי תקווה שתקרא זאת , כי אתה היחיד שיודע מי הוא מהקוראים כאן לדעתי . 
וכן , אל תשאלו אותי למה משהו שמבהיר לי שמי שחשובה לי יותר מכל כל כך אוהבת אותי , מעציב אותי כל כך . 
מצב רוח מתאים . 
הוטב לי . 
אני חי בשביל שום דבר . 
עריכה : ( עכשיו הכל בהיר כזה ) אז אחרי המתנה ארוכה מדי לתוצאות , הן הגיעו הערב . 
מצד אחד אני קצת מאוכזב מאזרחות וספרות , אבל זה לא מפתיע בהתחשב בכך שלא באמת למדתי . 
מצד שני , אני מאוד מרוצה מהממוצע הזה . 
עודבר שגורם לי לחייך מאוזן לאוזן , הוא בחירת המקצועות שלי . 
אנשים תמיד הגיבו בזלזול מסויים , כאשר אמרתי שאני מגביר מקצועות הומניים , ועוד את אלו שהם מקצועות חובה . 
היופי הפשוט הוא , שזו דרך כל כך קלה להעלות את הממוצע . 
אני ממליץ בחום , באמת . 
אז בקיצור , ככה . 
במתמטיקה מועד ב' קיבלתי 74 , מה שאומר שב 07 יש לי 82 . 
אני ממש מרוצה מה 74 הזה , זה שיפור של 30 נקודות , וזה בדיוק מה שרציתי . 
זה מצחיק שמכל הציונים אני הכי מרוצה מן ההכי נמוך ( : בכל מקרה , כמו ביל לפני אציג את תעודת הבגרות שלי : ( נו , מסיימים תיכון , צריך להראות משהו לאבאמא ) ( ציונים סופיים לפני בונוסים ) אזרחות ( 1 ) - 85 אנגלית ( 5 ) - 95 הבעה עברית ( 2 ) - 88 היסטוריה ( 2 ) - 88 מתמטיקה ( 5 ) - 93 ספרות - קולנוע ( 5 ) - 88 תנ"ך ( 5 ) - 94 מחשבים ( 5 ) - 95 סה"כ יחידות : 30 ממוצע ציונים : 110.4 פסיכומטרי : 725 סכ"מ : 714 . 
אני מרוצה חברים . 
בכל אופן , הייתי אתמול בים , ועכשיו יש לי מלח באזניים שהתייבש או משהו , וכשאני מנסה להוציא אותו זה נורא שורף , כי זה מלח , והעור שם נורא רגיש , ועל שילוב של מלח אם עור נורא רגיש נאמר " זה שילוב לא קל אני לא ממליץ בכלל " לילה טוב : ) ( זה פוסט נורא מטופש בעצם , ובכל זאת , חשוב לי להראות את זה , זאת אומרת , אין בזה כל רע בסך הכל , נדמה לי ) . 
