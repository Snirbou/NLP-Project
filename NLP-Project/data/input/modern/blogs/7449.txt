ביום ראשון האחרון בבוקר התעוררתי , קמתי מהמיטה , ומיד חזרתי לשבת עליה . 
זיהיתי מיד את תסמיני " בוקר רע " שלי . 
מכירים את זה שקמים מהר מדי מהמיטה ואז יש סחרחורת לכמה שניות ? 
אז זה קורה לי לפעמים , רק שזה לא נמשך כמה שניות וזה לא כי אני קמה מהר מהמיטה . 
לפעמים אני פשוט קמה בבוקר ולא מצליחה להישאר יציבה על הרגליים יותר מדקה , וכך היה גם הפעם - אפילו להתלבש התלבשתי חצי בעמידה , חצי בישיבה . 
פשוט הייתה לי סחרחורת רצינית . 
בד"כ זה עובר עד שאני מסיימת להתארגן ושותה משהו . 
אז גם הפעם גררתי את עצמי למטבח , הוצאתי אקטימל מהמקרר ושתיתי אותו . 
קמתי שוב . 
כלום . 
עדיין סחרחורת . 
" זה בטח יעבור עד שאני אגיע לב"ש " , עודדתי את עצמי . 
אבל לא , כל הנסיעה הרגשתי שקשה לי לנשום ושאני צריכה להקיא . 
התפללתי שהנסיעה כבר תיגמר , וכשהגעתי לב"ש גררתי את עצמי בכוחותיי האחרונים ללשכה ושם התיישבתי על כיסא ולא קמתי ממנו עד שהרגשתי שאני מסוגלת לעמוד ישר . 
זה לקח עוד שעה בערך . 
אח"כ הרגשתי קצת יותר טוב ( מלבד תסמינים קלים של שפעת שהטרידו אותי עוד מיום קודם אך לא היו רציניים או קשורים לנושא ) . 
חזרתי לעבודה וניסיתי לשכוח ממה שקרה . 
בערב דיברתי עם כל מיני אנשים וסיפרתי להם על מה שקרה לי . 
ארז היה אחד האנשים האלה , והוא היה מוטרד מזה קצת מעבר למה שחשבתי - " למה את לא הולכת לבדוק את זה אצל רופא ? 
" למה באמת ? 
תהיתי ביני לבין עצמי . 
אולי כי פעם אחרונה שעשיתי בדיקות דם ( וזה היה לפני חודשיים ) הכל היה תקין , אז הנחתי שזה פשוט הגיוני שיש לי סחרחורות מדי פעם . 
אבל הגעתי בסופו של דבר למסקנה שארז צודק ואולי בכל זאת כדאי לבדוק שוב . 
אז למחרת קבעתי תור לרופאה ( בינתיים תסמיני הצינון גברו מעט ) וביום שלישי ב - 1 וחצי בצהריים התייצבתי בחר"פ . 
הסתבר שהיו כמה שינויים בהרכבי הרופאים ומהיום והלאה רופאת היחידה שלי היא לא אחרת מאשר ההיא שנתנה לי 3 גימלים על 37.5 חום . 
בכל מקרה , סיפרתי לה את כל מה שקרה , אבל לא ממש היה אכפת לה מזה והיא רק המשיכה לשאול שאלות על השפעת שלי - " הגרון כואב ? 
יש נזלת ? 
יש ליחה ? 
" , " כן " , הודיתי באשמה , " אבל מה שבאמת הפריע לי זה מה שסיפרתי לך , שהיתה לי סחרחורת ולא יכולתי לנשום . 
" " נו , זה בטח בגלל שאף שלך היה סתום " , היא פטרה אותי בזלזול והושיבה אותי לבדיקה מקיפה על הספה שלה . 
" אבל זה התחיל לפני הצינון , וזה כבר קרה לי בעבר , וחוץ מזה יש לי לפעמים גלים של חום בראש שהם .. 
. 
הם .. 
. 
" שמתי לב שהיא בכלל לא מקשיבה לי וסיימתי בעילגות " הם עושים לי כואב . 
" בקיצור , היא התעלמה לגמרי מכל מה שאמרתי , אבל דיווחה לי שיש לי קצת חום , ושהיא לא מוצאת שום סימנים לוירוס אז היא רוצה לבדוק את האופציה שיש לי דלקת ריאות . 
למרבה הצער מכון הרנטגן של החר"פ היה סגור , אז היא החליטה לשלוח אותי למכון רנטגן שנמצא בתחנה מרכזית ב"ש . 
השעה כבר היתה 3 בערך וממש נלחצתי מהרעיון שאני עוד אצטרך לחזור אליה - " תלכי עכשיו לעשות רנטגן , ומחר את חוזרת אליי ב 1 בצהריים להראות לי תשובות " , היא אמרה ברשעות . 
" ואני נותנת גימל 1 למחר . 
" לא הספקתי לשמוח בכלל מהגימל כי קלטתי מהר מדי שמשהו מסריח . 
" רגע , אבל אני צריכה בכל זאת לבוא אליך מחר ? 
" שאלתי באומללות , " כן . 
לבסיס לא ללכת , אבל אלי לבוא ב 1 בצהריים . 
יום טוב " והיא שילחה אותי החוצה . 
אז למרות שהיה לי גימל נאלצתי לנסוע לב"ש . 
מצד שני , הביקור אצלה הפעם היה כזה : הראיתי לה את התוצאות של הבדיקות ( שקודם קראתי בעצמי והיו ברורות מאוד - הכל בסדר . 
) " הכל בסדר " , היא הכריזה , " בסדר גמור אפילו " , הוסיפה בידענות . 
אחרי זה היא מדדה לי שוב חום ( 37.4 ) ושאלה : " את מרגישה יותר טוב מאתמול ? 
" , " כן " , אמרתי , כי זה הייתה האמת . 
" טוב , תמשיכי בטיפול שאמרתי לך . 
והיום ומחר תישארי בבית . 
" היא אמרה והדפיסה לי עוד 2 גימלים . 
באמת שהרופאה הזאת מטורפת . 
אנשים בלשכה מעידים שהם מסוגלים ללכת אליה עם ראשם הכרות בין ידיהם ולא לקבל כלום . 
והיא פשוט נתנה לי גימלים בלי שהתלוננתי על שום דבר . 
בחיי . 
לא שאכפת לי , קיבלתי חופש עד יום שני , כי ביום ראשון היומולדת של גול ואני ביום חופש . 
אבל בכל זאת , קצת מטריד . 
אני באמת נראית כזאת חולנית ? 
נקאש עשה לי קצת פרצופים הבוקר כי שכחתי להזכיר אותו בפוסט הקודם , אז אני מקדישה את הפוסט הזה אך ורק לו . 
טוב , אז נקאש החליט שאין מספיק בנים בחוליה , והחליט לצרף אחד . 
משומקום הקריץ נקאש בובת דג עם חיוך פסיכי , ולאחר שבחר לו שם ( " יונה הדג " ) החליט להפוך אותו למאבחן מן השורה . 
כרגע עמל נקאש על הסמכתו של יונה לכיתות ובשלב מאוחר יותר ידאג שהוא גם יראיין ואפילו יהיה הסרח"ל הבא . 
כמו כן כיסה נקאש את קירות כיתת המבחנים בשלטים העוסקים כולם ביונה , בין השאר " ישראל חזקה עם יונה " , " יונה תעשה לי טונה " ו - " יונה הדג RULEZ . 
" מה שנקאש לא יודע הוא שהוספתי שלט אחד משל עצמי , אותו הוא יגלה בכיתה הבאה שלו . 
עד כאן פינת הנקאש היומית . 
( חוץ מזה הוסמכתי למעברים . 
אבל בגלל שזה לא קשור לנקאש וגם אף אחד לא מבין מה זה בין כה וכה , אז סתם שתדעו שזה משהו טוב ) ביום שישי בבוקר אחרי שחזרנו מהקוסמוס ( אני מתכוונת כמובן לשופרסל - ביג . 
מה לעשות , קשה להתרגל .. 
. 
) שם רכשתי לעצמי יומן ו - 4 גופיות סבא לצבא , אמרה אמא שלי פתאום : " אולי ניסע לים המלח בשבת ? 
" . 
זה הזכיר לי את ימי השיא שלנו כמשפחה , בהם אמא שלי היתה מכריזה ביום שישי בצהריים שבא לה לנסוע לכינרת ותוך חצי שעה היינו ארוזים בדרך לסופ"ש שם . 
" למה לא , בעצם ? 
" עניתי , כי באמת שחשיפה לשמש לא תזיק לרגליים הלבנות - גופה שלי . 
ניסיתי לשכנע את גיל ככל יכולתי שיצטרף גם ( " אני לא נוסעת בלי הגול שלי ! 
" ) אבל הוא רצה ללמוד , שזה מה שהוא עושה כל החודש האחרון בעצם , עם הפסקות מדי פעם להשתין ולאכול . 
בחיי , הפסיכומטרי הזה הורס את החיים . 
בכל מקרה , אני ואמא שלי החלטנו שאנחנו חייבות להשתזף ויהי מה , וניצלנו את שישי בערב לעשות שעווה ברגליים . 
אחרי זה הלכתי לגול , ראינו כוכב נולד 4 ( יותר נכון אני ראיתי בהתלהבות ואפילו דיברתי עם אמא שלי בפרסומות לגבי מה שהלך בתוכנית וגיל ישב ובהה בהדרדרות הנפשית שלי במבט נוגה ) , התחלנו לראות פייבק ומהר מאוד נהייתי עייפה מדי והלכנו לישון . 
בסביבות 9 בבוקר התקשרה אלי אמי ואמרה : " אנחנו יוצאים עוד חצי שעה בערך . 
תתארגני . 
" אני בכלל חשבתי שהם תכננו לצאת ב 8 , אבל נגיד . 
שטפתי פנים , לבשתי את בגד - הים המאולתר שלי ( כי אמיתי שיתאים לי אני לא אמצא לעולם ) התלבשתי והצצתי בשעון . 
9 וחצי . 
התקשרתי לאמא . 
" אבא מתעכב בחנות , הוא מאכיל את החיות שלו ( אל תשאלו .. 
. 
) עוד מעט נצא . 
" טוב . 
שכבתי ובהיתי באוויר עוד כחצי שעה ( כי לא רציתי להעיר את גולון שישן כמו מלאך קטן ) ואז אמא התקשרה . 
" טוב , רדי למטה , אנחנו באים . 
" כשעליתי לאוטו הסתבר שהעיכוב היה כתוצאה מזה שגנבו לאבא שלי ארנב , והוא התעכב לחפש אותו . 
ארנב . 
גנבו . 
לאבא שלי . 
עכשיו אתם מבינים מאיפה קיבלתי את התכונה למשוך אלי אירועיים מוזרים ? 
מה שמוזר בגניבה הזאת שלא היו שום סימני פריצה , ושכל מה שגנבו היה הארנב . 
כאילו איזה סוטה חובב ארנבים שהוא גם קוסם הכניס את עצמו בדרך מסתורית לכלוב , לקח ארנב , והלך . 
אח"כ נסענו לים המלח , שהוא לא כזה רחוק כמו שתמיד חשבתי , רק שעה וחצי נסיעה מאשקלון . 
בדרך ראינו גמלים ( " תראו , גמלים ! 
" - " אמא .. 
. 
אני רואה את הגמלים האלו כל בוקר . 
. " ) והמון מדבר . 
כשהגענו לבסוף לים המלח , לקח לנו זמן למצוא חוף , אבל בסוף הגענו לאחד ממש נחמד , פרקנו את עצמנו ואת ציודנו מהאוטו והתמקמנו על החוף . 
מיד אחרי שמרחתי על עצמי קרם הגנה , מיהרתי לפרוש מגבת על החוף ונשכבתי עליה . 
השמש היתה בדיוק עלי . 
" עכשיו אני אשאר ככה 3 שעות וכשאני אקום אני אהיה שזופה " הרהרתי לעצמי . 
המחשבה הזאת נשארה בדיוק 3 דקות ואז השמש התחילה להעיק עלי ונאלצתי לפרוש בתבוסה אל הצל של השמשיה . 
היה פשוט חם ברמות שלא יאמנו . 
ואני גם ככה לא מסתדרת טוב עם שמש . 
במהלך השעתיים וחצי שהיינו בים המלח הספקתי לשנות לפחות 7 דרכי ישיבה / שכיבה , שאף אחת מהן לא היתה נוחה במיוחד . 
כל אחד מאיתנו ( אבא , אמא , ואני ) נכנס למים המלוחים בדיוק ל 3 שניות , כדי לצאת אח"כ ולהתלונן . 
זה היה ככה : אבא - נכנס למים . 
יוצא . 
" המים ממש חמים . 
" אני - נכנסת למים . 
יוצאת . 
" אמא , המים ממש חמים .. 
. 
אאוץ ' , וגם שורף לי . 
" אמא - נכנסת למים . 
יוצאת . 
" המים ממש חמים . 
אני הולכת להתרענן במקלחון שם . 
" ואז היא חזרה והציעה לי גם ללכת להתרענן שם . 
ואחרי שאמרתי לא היא אמרה " כדאי לך , זה ממש מרענן . 
" וכשאמרתי שוב לא היא חיכתה קצת ואז אמרה " אולי תלכי להתרענן ? 
זה ממש נעים " וככה שוב ושוב עד שבסוף נכנעתי . 
בחיי , אמא שלי יכולה להפסיק מלחמות עם הכוח רצון שלה . 
( " נסראללה , אולי תפסיקו להפגיז אותנו ? 
מה אתה אומר ? 
אולי תפסיקו , זה יהיה ממש נחמד . 
מה אתה אומר ? 
אולי תפסיקו .. 
. 
? 
אה ? 
אה ? 
" ) אחרי זה אמא שלי התחילה להתלונן שחם לה מדי ושהיא לא יכולה להשאר עוד דקה אחת בחום הזה . 
גם אני כבר התייאשתי מלשדל את הרגליים שלי , שאחרי שעתיים עדיין נשארו עיקשות בלובנן . 
ארזנו את עצמנו ומאוכזבים חזרנו לאוטו והתחלנו לנסוע . 
פתאום אמרה אמא שלי : " היי , אולי נלך לחנות המפעל של ים המלח ? 
בטח יש שם דברים יפים . 
" חיפשנו את החנות במשך חצי שעה בערך , ובסוף מצאנו . 
החנות היתה מלאה בסטנדים של מוצרי טיפוח שעל כולם היו שלטים של " 1 + 1 " ו " 3 ב 30 שקל " , במילים אחרות - גן עדן לאמא שלי . 
אני הייתי צנועה , שלפתי קרם ידיים בריח פרחים בחמישה שקלים מתוך אחד הסטנדים , ותכננתי ללכת לקופה כשאמא שלי פתאום נכנסה להתקפי הטירוף שעוברים עליה במקומות כאלה , חטפה את הקרם ממני , הניחה אותו בסלסלת קניות , ואז עברה בין המדפים ושלפה מכל הבא ליד . 
" תראי , זה + 1 , 1 אז בואי ניקח ! " 4 " מה , 2 ב 100 שקל ? 
! 
תביאי , תביאי ! 
" השיא היה מגוון מוצרים שהלוגו שלהם היה " VEGI - LIFE " ועל כולם היו כתובות כמו " YES TO CARROTS " , , YES TO CUCUMBERS " וכו ' . כן לגזרים . 
כן למלפפונים . 
הרעיון היה שהם עשויים מבוץ של ים המלח ומכל מיני ירקות . 
קנינו שמפו ומרכך שהיה כתוב עליהם " כן לחצילים " ואני חייבת לציין שהשיער שלי מריח עכשיו כמו כרוב סגול . 
אחרי שאספנו את כל השלל הזה ושילמנו בקופה , המשכנו לנסוע . 
העצירה הבאה שלנו היתה במקדולנדס בה אכלנו ארוחת צהריים - ערב שכזו , ואחריה המשכנו היישר הביתה . 
מצב השיזוף שלי כרגע - לא משהו שניתן להבחין בו בעין בלתי מזוינת . 
מצב השיזוף של אמא שלי - הרבה יותר טוב , והיא עוד ישבה בצל כל הזמן . 
מצב השיזוף של אבא שלי - שחור . 
אבל הוא היה ככה גם לפני כן , אז זה לא נחשב . 
ואני שואלת - שמש ? 
כן , את עם הקרניים שיושבת שם למעלה . 
למה ? 
למה את לא אוהבת אותי ? 
לא נורא . 
העיקר שיש לי קרם ידיים בריח גזרים . 
מעניין מה הארנבים שלי יחשבו על זה .. 
. 
