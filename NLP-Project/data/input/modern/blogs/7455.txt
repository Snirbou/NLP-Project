כך נהייתה לי השראה לכתיבת הפוסט הזה : 1 . 
הלכתי להאכיל את ארנביי החמדמדים באוכל מיוחד עם ויטמינים שעולה הון תועפות אבל הם אוהבים רק אותו ( כשמביאים להם אוכל זול הם פשוט מחרבנים לתוכו במחאה .. 
. 
) וקצת אספסת . 
בהיתי בהם באושר כמה רגעים , ליטפתי את ראשם הקטן ופניתי לחזור לחדרי . 
2 . 
בדרך חלפתי מול שולחן המטבח שעליו היו מונחים מספר עיתונים מאתמול , בין השאר תמונה של איזה דוגמן בשם מייקל ממש בגדול . 
3 . 
חשבתי לעצמי שהדוגמן הזה נראה קצת , איטי משהו , ואני לא ממש אוהבת את המראה הזה . 
4 . 
פתאום חשבתי שהוא קצת מזכיר את עידו לב ושבפעם ( ה' ישמור ) הייתי קצת מאוהבת בעידו לב . 
5 . 
חשבתי על כל האנשים הלא הגיוניים בעליל שהערצתי בחיי , והחלטתי שזה יכול להיות פוסט נחמד דווקא , שקד - זוסמן סטייל , שחושף את הפן הפחות נעים בחיי . 
6 . 
אז הנה לכם פוסט על כל האנשים התמוהים שהערצתי בחיי : 1 . 
האדם הראשון שהערצתי בחיי : אמינם . 
עד כיתה ז' בערך , כבר התחלתי להיות מודאגת מזה שאני לא מעריצה גרופית של אף אחד . 
כל חברותיי התהדרו בקלסרים מלאים בתמונות של היי פייב , מיכל ינאי ועודד מנשה ( החולניות בינהן ) , ורק אני המשכתי בתוקף לעטוף את ספריי בציורים של סמיילים ודובונים . 
אני מתביישת לומר , אבל פשוט חיפשתי מישהו להעריץ , ובשלב מסוים שקלתי ( קחו נשימה עמוקה , זה הולך להיות קשה .. 
. 
) את בריטני ספירס . 
אפילו קניתי ספר שהיא כתבה עם אמא שלה בהנחה . 
אבל הקטע עם ספירס לא עבד ואני חזרתי להיות נואשת , עד היום בו זכיתי בדיסק השני של אמינם מתנת ראש 1 . תגובתי הראשונה הייתה : " היי אמא , תראי , זכיתי בדיסק של הזמר המקלל ! 
" כי אף באותה תקופה לא הייתי רואה אמטיוי , ואם כן הייתי רואה זה כדי לנסות להבין מה כולם מוצאים באמטיוי , ולכן כל מה שידעתי על אמינם זה מכתבה שקראתי בראש 1 שסיפרה על איך שהוא כזה מגניב ומקלל את כל העולם . 
אז האזנתי לדיסק של " הזמר המקלל " , נדלקתי , ובכך התחיל סיפור הערצה קיטשי וקצת חולני . 
חלק מהדברים המטופשים שעשיתי היה להכין קלסר משלי עם תמונות , פוסטרים , כתבות וכל דבר שהכיל את ציפורן כף רגלו של מר מרשל מת'רס אהובי , והשיא היה שני פוסטרים ענקיים שלו שקניתי בהפנינג . 
אני זוכרת כאילו זה היה היום את הדיאלוג ביני לבין אמא שלי , המוכרת בהפנינג וירדן שהייתה איתי שם : אמא שלי : בתקופתי היו תולשים פוסטרים מעיתונים ותולים על הקיר , לא משלמים 40 שקל לאחד . 
אני : יש לי גם מעיתונים , אבל אני רוצה ענקיים . 
וחוץ מזה אני אף פעם לא אפסיק להעריץ את אמינם . 
ירדן : לא את לא , זה תמיד עובר בשלב מסוים ( זו הייתה אחת הפעמים הבודדות שירדן אמרה משהו הגיוני וריאלי ואני התנגדתי לו , ולא להפך , וחוץ מזה לירדן היה נסיון בהערצות ) אני : לא נכון . 
אצלי זה יהיה שונה . 
המוכרת , אמא שלי , וירדן צחקקו ברחמים . 
וברור שהן צדקו . 
בשלב מסוים ירד ממעמד של אליל עולם לסתם זמר שאני אוהבת לשמוע ( עד עכשיו ) . 
הפוסטרים שהתבלו ונקרעו ונשארו שם ליותר מדי זמן לטעמי , הוסרו בשלב מסוים בסביבות סוף כיתה ח' ולמשך זמן רב לא הוחלפו בשום דבר אחר . 
לפני שאני ממשיכה ראוי לציין שאמינם היה ההערצה הגדולה הראשונה והאחרונה בחיי , ומאז לא הערצתי אף אחד ברמה כזאת . 
אבל היו כמה הבלחות : 2 . 
עידו לב ( כמצויין למעלה ) : אני די בטוחה שהרבה מכם בכלל לא יודעים מי זה עידו לב , וגם אני לא ידעתי עד שצפיתי מתישהו בכיתה ח' או ט' בשידורים חוזרים של רמת אביב גפן ושם הוא נחשף לעיניי . 
הוא היה סתם בחור שווה , חלק כמו טוסיק של תינוק ( שעווה כמובן ) ומסוג הבחורים שהיום ממש לא עושים לי את זה , אבל אז .. 
. 
כל משפט שהוא אמר ברמת אביב ג' ( איטי וטיפשי ככל שיהיה ) גרם לי לבהות בו באהבה , והשיא היה שהוצאתי מהארגז שבו שמתי את כל השבועונים שהיו לי אי פעם את כולם ופשוט עברתי אחד אחד וחיפשתי תמונות ישנות שלו . 
כמובן , הקראש הזה עבר מאוד מהר . 
פשוט כי הוא היה משעמם ממש חוץ מזה שהוא היה חתיך , וכמה זמן אפשר לפנטז על אחד כזה . 
3 . 
רובי וויליאמס : השיר " אנג'לס " היה ההמנון שלי בתקופת הדכאוניות שהתחילה בכיתה י' ונגמרה כשהכרתי את גולי , שבה הייתי מאגניבה וציטטתי שירים מבאסים כאלה של אביב גפן ושות' . 
אז השורה שהכי הייתי אוהבת לצטט היא " i ' m loving angels instead " וגם כתבתי אותה בכל מקום בעולם בערך . 
אני חושבת שאהבתי את השיר הזה עוד מקודם , כי אני זוכרת שגם בכיתה ט' הייתי כותבת אותה בכל מקום . 
גם כאן אגרתי תמונות של רובי הסקסי , אבל לא ברמה של קלסר , ואפשר לומר בעצם שהערצתי יותר את השיר " אנג'לס " ולא אותו . 
הוא גם לא כתב את השיר הזה בכלל , ואם היה לי אז מושג שדבר כזה יכול לקרות , הייתי מעריצה כמובן את האדם שכתב אותו . 
4 . 
מאז ועד היום הפסקתי להעריץ , אבל עדיין יש לי כמה חולשות : אז כן , יש לי תמונה הורסת של בקהאם על הדלת שלי , וכשאני רואה עם גיל משחקים של ארסנל אני תמיד מעדיפה את רובר פירס על פני המהלכים ( יותר נכון לומר כשראיתי משחקים של ארסנל , כי הוא עובר לויאריאל .. 
. 
ואיתו גם אני .. 
. 
פירס כלומר , לא גיל ) . 
יש גם את אלייז'ה ווד החמדמד , ואת אוליביה מרטינז הסקסי . 
אבל כולם סתם אנשים , חתיכים יותר או פחות , צרפתים יותר או פחות . 
אני לא יודעת עליהם בעצם שום דבר . 
ובגלל זה , אני מעריצה רק את עצמי . 
ואת אמא שלי , כי היא מצחיקה , ואת גולי , כי הוא חמוד , ואת הארנבים שלי מאותה סיבה . 
( זה נשמע רע : יש עוד סיבות שאני אוהבת את גולי . 
הוא לא רק יצור שעיר וחמוד כמו ארנב . 
גם , אבל לא רק ) . 
זהו . 
כל הפסולת יצאה החוצה . 
אין לי עוד מה לומר להגנתי . 
אתם מוזמנים לצחוק עלי ולהשפיל אותי עד עפר . 
כל עוד יהיו הרבה תגובות לפוסט הזה אני אהיה מרוצה . 
יום נפלא לכולם - גריני ( או : מרגי המכשפה הירוקה ) . 
נ.ב לא קשור בעליל , אבל זה קרה עכשיו וזה מצחיק : הטלפון בבית צלצל . 
עניתי " הלו " וחיכיתי . 
" שלום . 
זוהי הודעה מוקלטת עבור : רועי . 
פטל . 
( בקול כמו שמקריאים מספרים ב 144 ) אם הינך : רועי . 
פטל . 
הקש 1 . 
אם אינך : רועי . 
פטל . 
הקש 2 . 
" ( לחצתי 2 ) " אם ביכולתך להעביר הודעה ל:רועי.פטל . 
אנא הקש 1 . 
אחרת , הקש 2 " ( הקשתי 1 ) " אנא מסור ל:רועי . 
פטל . 
את ההודעה הבאה : " שלום . 
בטעות נלחץ חייגן . 
אין צורך להתייצב . 
אין צורך להתייצב . 
אין צורך להגיע לימ"ח . 
להתראות . 
" אתחיל ואומר : למה אין אקסמן 3 באשקלון ? 
כלום חיכיתי חודשיים תמימים כדי ללכת לבכורה ? 
אויש אשקלון . 
עכשיו כשהוצאתי את מה שבאמת הטריד אותי היום אחלוק איתכם את סיפורי השבוע המאוד ארוך שהיה לי . 
יש לציין שכל שלוש מילים בדיוק אמא שלי מדברת אליי , בחצי הדקה הראשונה אני לא שמה לב למה שהיא אומרת כי אני עם אוזניות , ועוד עם מיוז אז קצת קשה לשמוע , בחצי הדקה השנייה היא פשוט באה לידיי ואומרת " טוב תמר ? 
טוב תמר ? 
בסדר תמר ? 
תמר , את שומעת ? 
טוב ? 
" . 
וחוזר חלילה . 
אבל הנה היא הלכה לשכנה שלנו שוש ( זה כזה שם של שכנה ) . 
ואני יכולה להתפנות לספר לכם סוף סוף על השבוע הארוך שלי . 
השבוע שלי התחיל ביום ראשון שעבר . 
איך זה ייתכן ? 
הרי שבוע הוא 7 ימים ! 
ובכן , לא . 
שבוע הוא הרווח שבין שביזות יום א ' - לשביזות יום א ' . ומכיוון שסגרתי שבת שעברה - לא היתה שביזות כזאת - לכם הכרחי שנתייחס אל השבועיים כאל אחד מאוד ארוך . 
כמו שאתם יודעים , אני משרתת בקריה . 
בבור . 
בגדוד קשר שנקרא " צמרת " או 383 . 
בפלוגת מחשוב . 
בצוות מערכות מבצעיות . 
התפקיד שלי הוא בעיקר לתמוך בתוכנות מבצעיות ( לרוב בחמ " לים ) אבל לפעמים זה גם סתם תקלות במחשב . 
קיצר , יש לנו עומס ענקי במשרד בגלל איזה תרגיל " שילוב זרועות " מטומטם שעלה מהגיהנום כדי לענות אותי בשעות נוספות ואני טוחנת כמו משוגעת . 
בנוסף להקפצה לשבת - לא רצו לשחרר אותי לבר מצווה של בן דוד שלי ביום ראשון , ועוד הצעתי לחתום יום חופש . 
מזל שאני אסרטיבית . 
טוב האמת זה היה בגלל אמא שלי . 
והרי שיחה אני : " אמא ... 
.. 
. 
לא רוצים לשחרר אותי לבר מצווה של אביב .. 
. 
" אמא : " אבל את אחרי שבת .. 
. 
והם אמרו שישחררו אותך על הבוקר ! 
" אני : " כן , אבל בגלל התרגיל אין שיחרורים - לא משנה בשביל מה - עד סוף חודש הבא " אמא : " הבנתי . 
תביאי לי את המפקד שלך " . 
אח"כ שיחררו אותי . 
מזה תרגיל שילוב זרועות ? 
מדוע בגללו עשיתי לילה אתמול והשתחררתי כל השבוע בשמונה ? 
תעלומה . 
פאקינג לא רוצה לשלב זרועות . 
בואו ותשלבו לי אותם נראה אתכם . 
חוץ מזה גם הפסדתי את הכנס מחזורים של אילנות כי חזרתי מאוחר מידיי . 
זה חבל . 
לא שאני חיה באשליה שאנשים בגיל שלי הלכו לדבר הזה , אבל זה נחמד ואני חובבת נוסטלגיה מושבעת - אז חבל . 
אה . 
ואישפזו את אבא שלי בגלל איזה בעיה ברגל . 
עשו לו ניתוח ביום שלישי בלילה . 
לא נכנס לפרטים מעיקים . 
בלי להעליב את אבא , אבל הזיהום הזה היה ברכה משמיים בשבילי , אתמול אמרו לי לבוא רק להדרכות לקראת התרגיל וגם היום שיחררו אותי על הבוקר . 
ביקרתי את אבא והיה מאוד מדכא בבי"ח . 
הרי שיחה אני : " אבא , הזה של האינפוזיה מגעיל אותי " - אבא הולך מהחדר אל המקום שיושבות בו האחיות - אבא ( פונה אל אחת האחיות שבטוח קוראים לה רוזי או שוש או רבקה ) : " תוציאי לי את הזה של האינפוזיה " והיא פשוט הוציאה את זה . 
בלי פרוצדורה . 
רואים ? 
לא הכל חייב להיות מלא נהלים כמו בצבא . 
והרי עוד שיחה האיש שבחדר עם אבא שלי מדבר עם הרופא איש : " עדיין כואב לי הבטן " ( זו לא שגיאה . 
הוא באמת אמר " כואב " בהקשר של " בטן " ) . 
רופא : " אתה מתקרב לסכין . 
" לאחר 10 דקות . 
איש : " אני מרגיש יותר טוב " . 
ושיחררו אותו עוד באותה השעה . 
כשחזרתי הביתה מהבי"ח ראיתי שני תלמידים , בן ובת , חוזרים מהבית הספר וצועדים להם כשהם מחזיקים ידיים וצוחקים . 
בחיי , מה לא הייתי עושה בשביל עוד שנה אחת בתיכון . 
אני מתגעגעת מאוד ללהיות תיכוניסטית . 
היי טלי , זוכרת שכשדיברנו על " כל השמות " של סארמאגו עלה הרעיון שאם נמצא דרך לשנות את הגיל שלנו בת"ז אז פשוט נוכל לחזור לתיכון ? 
אז אני חושבת שכל מה שצריך לעשות זה לשכב עם מישהו ממשרד הפנים . 
נו , לגיל לא יהיה אכפת . 
אגב , סיימתי את 'זאב הערבה ' של הרמן הסה והתחלתי עכשיו את " בית הבובות " של ק.צטניק . 
אני לא יודעת למה את לא אוהבת את הרמן הסה הוא כותב מדהים . 
טוב זיינתי את השכל מספיק ובכלל לא סיפרתי על השבוע שלי . 
תכלס , זה לא באמת מעניין אתכם . 
יאללה ביי , סופ"ש נעים . 
אך חסר וולבריין . 
ידעתם שקלסי גרמר משחק את ביסט ? 
תמר הופיעה היום בביתי מצוידת בM - 16 ארוך וטעון , כיוונה אותו אליי ואיימה עלי ב - " וואקאף וון אנא בטוחק " שכידוע פירושו : " תעדכני את בלוגך ולא אירה בך למוות . 
" לכן נאלצתי לעדכן , למרות שבעצם אין לי שום דבר לומר , וזה עומד להיות פוסט חסר משמעות לחלוטין . 
דבר מכל מה שאמרתי במשפטים האחרונים אינו אמת , מלבד הקטע על " זה עומד להיות פוסט חסר משמעות לחלוטין " . 
זה אמנם נראה ברור מאליו , אבל ליתר בטחון , כדי שלא יקראו לתמר לשיחה וישלחו אותה לראות קב"ן , אני מדגישה . 
היא לא באמת באה אלי עם M - 16 . 
היא רק הגיבה בבלוג שלי . 
אבל זה מספיק . 
נתחיל בעדכונים : ידידי הטוב יוני , הגרוזיני הכי לא גרוזיני בעולם כולו , נשפט היום על כך שהרשה לעצמו לשבת על פוף בזמן שמירה . 
כמובן , עבירה חמורה מעין כמוה . 
נחשו מה ? 
הוא קיבל על זה 6 ימי מחבוש . 
בפועל . 
פאקינג 6 ימים בכלא בגלל שהוא ישב על פוף . 
עדכון נוסף : עברתי היום בדיקת דם בחר"פ , ונשארתי בחיים . 
" הורידים שלך ממש דקים ! 
" אמרה לי לוקחת - הדם בזעף , כנראה מצפה שארחיב אותם בכוחות עצמי באיזושהי דרך פלא שנשגבה מבינתי . 
בכלל , זה קצת מטריד שעל הדלת של החדר של הבדיקות דם יש שלט " הוצאת דמים " . 
זה נשמע ממש כמו חברת שכירי - חרב . 
לא יכלו לרשום משהו נחמד יותר , " החדר של חני , החובשת החייכנית " או " הדם בחוץ בלי כאב וציוץ " ? 
סתם " הוצאת דמים " ? 
מה כתוב על החדרי ניתוח אם ככה , " הוצאת לבבות , כבדים וטחול ? 
" אגב , הייתי ממש ילדה טובה וצייתתי לכל מה שהיה כתוב על הדלת . 
נחתי 10 דקות אחרי זה בחדר המתנה ואפילו שתיתי מים . 
ורק כשהרגשתי לגמרי בסדר יצאתי מהחר"פ . 
בעצם אני לא בטוחה שזה כי אני ילדה טובה ודי משוכנעת שזה כי אני היסטרית ממש . 
פוף פוף פוף . 
אני מרגי המכשפה הירוקה . 
איזה כיף שמחר סופשבוע .. 
. 
