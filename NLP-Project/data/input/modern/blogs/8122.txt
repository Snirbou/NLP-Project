יש בדיחה טפשית וישנה , על איזה יהודי אחד , מסכן ועני בגולה , שכל הזמן קונה עיתון אנטישמי וקורא אותו . 
בא אליו השכן שלו ואומר לו : " בשביל מה אתה קורא את זה ? 
יש שם רק השמצות נגד היהודים " . 
אומר היהודי הקורא : " נכון . 
כל הזמן כותבים שאנחנו שולטים בעולם , שיש לנו הרבה כוח , שאנחנו מתחמנים את כולם . 
זה פשוט עושה לי טוב לראות לאן כוחי מגיע ! 
" . 
ובאותה מידה , משעשע אותי מאד האתר הזה , שבו מוסבר אילו חברות נשלטות ע"י יהודים וישראלים , ולכן יש להחרימן . 
רשימת השמות מרשימה מאד - קוקה קולה , אסתי לאודר , לוריאל , נוקיה , אינטל , טימברלנד ואף מק'דונלדס תומכת הטרור . 
נחמד לדעת שכל העולם בכיס הקטן שלנו , לא ? 
רק רציתי לעדכן אתכם , שמק'דונלדס הוא מקום מסוכן מאד לעבוד בו . 
במיוחד אם זה בטקסס , שם האנשים עצבניים למדי . 
זה בגלל השמש . 
בכל אופן , בטקסס נידונה אישה ל - 20 שנות מאסר , מכיוון שדרסה עובדת מק'דונלדס. הסיבה לדריסה - היא התעצבנה מכך שלא הסכימו לשים לה מיונז על ההמבורגר . 
מרוב עצבים , היא פשוט נכנסה בעובדת עם המכונית שלה , גררה אותה לאורך החניה ונמלטה . 
במשפט טענה הדורסת , כי היא לא זוכרת את התקרית ( ! ) וכי היה נדמה לה שנסעה על פס האטה ( ! ) , אבל בית המשפט לא אכל את זה . 
העובדת , אגב , שברה את האגן בתקרית . 
שאלות והערות טורדניות : מה היה קורה אם לא היו נותנים לה קטשופ ? 
היא בטח הייתה חוזרת עם רובה ציד . 
לא מספיק המשכורת חרא , גם מנסים לדרוס אותך ? 
אני לא הייתי נשארת לעבוד שם . 
היא לא זכרה את התקרית . 
טוב , הגיוני . 
החוסר במיונז בדם גרם לה לאמנזיה קשה . 
היא חשבה שהיא נוסעת על פס האטה ... 
.. 
. 
הצרחות של העובדת האומללה לא גרמו לך להבין שאת דורסת מישהו ? 
! 
או שחשבת שמדובר בזן חדש ומשוכלל של פסי האטה , עם סאונד ? 
! 
וחוץ מזה , את בטקסס ! 
לכי תאכלי סטייק או משהו , במקום הקרטון המתקרא מק'דונלדס. שילמתי היום 500 שקל קנס על דיבור בנייד בזמן נהיגה . 
זה היה מאד מדכא . 
מאד . 
חוץ מזה , קר לי ואני רעבה , בא לי ללכת הביתה ולישון אל תוך הבוקר הבא . 
אפילו ללכת לאכול אני לא ממש יכולה , עם כל הגשם הזה . 
אוף . 
אבל יש לי פה איזה אחד בעבודה שמתחיל למצוא חן בעיני . 
מאד , אפילו ... 
.. 
. 
זה לא קרה כבר זמן מה וזה נחמד בפני עצמו , גם אם לא יצא מזה כלום . 
ועדת מומחים רפואית לא מצאה קשר סיבתי מובהק בין עבודה במרכזי המחקר הגרעיני בישראל למחלות סרטן שהתגלו אצל 39 עובדים במרכזים אלה . 
הוועדה - שמונתה מטעם בית המשפט המחוזי בירושלים כדי לבדוק את הקשר בעניינם של 36 מעובדי הקריה למחקר גרעיני ( קמ"ג ) בדימונה ושלושה מעובדי המרכז למחקר גרעיני ( ממ"ג ) בנחל שורק - הגישה בימים האחרונים את ממצאיה לבית המשפט . 
מה , אתם לא יודעים ? 
אין קשר ! 
אין קשר בין קרינה גרעינית לסרטן או למוטציות . 
מה זה פה ? 
הסימפסונים ? 
גם אין קשר בין סיגריות לסרטן ריאות . 
ואין קשר בין סלמונלה לקלקולי קיבה . 
ואין קשר בין סקס לאיידס . 
כל הדעות הקדומות האלה . 
באמת . 
