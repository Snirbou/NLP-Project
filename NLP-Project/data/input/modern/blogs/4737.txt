לאט לאט אני כנראה הופך להיות הכלבה הקטנה של כולם . 
במחשבה שניה , זה תמיד היה כך . 
נסו אתם לשבת בבוקסר בלבד ולהקליד על לפטופ , ואולי תרגישו גם . 
לפני כמה ימים גיליתי לגמרי במקרה שאני יכול להקליד בהקלדה עיוורת . 
כמובן שיש לי טעויות אבל עכשיו אני מסתכל על המסך ומתקן אותן ( סוף סוף ) יש לי אפילו הרבה טעויות אבל ההרגשה והיכולת של להקליד ולהסתכל על המסך שוות את זה . 
[ הו , בואו נחזור רגע שוב לנקודה הזאת לפני 3 חודשים ושבוע , הסופ"ש לפני ה 4 ימים האחרונים של ההשלמה היה צריך להיות המושלם ביותר בחיי אי פעם . 
תכננתי מה לחשוב ומה לאהוב ומה לשמוע ומה לאכול . 
זה היה משהו שפנטזתי עליו במשך חצי שנה בערך כמה רגעים בבית הרסו את הכל , ואז נסעתי להדר ורבנו , אבל השלמנו בהמשך ואז ראינו את אקרוס דה יוניברס עם חברתה עדי ( שכנראה אותה אחבב לעד כי היא אמרה לנו ללכת איתה כי יש לה כרטיסים חינם . 
יחי מנוי לסינמטק חיפה , שבכלל יש לי זכרון אחר די גרוע ממנו [ מעיין רון אני מת עלייך אבל עשית לי ווחאד ערב מחורבן בנובמבר ] , 2005 אבל בזכותה הכל השתנה . 
גם יש לעדי בית מגניב , וחדר מגניב , הויא מגניבה בכללי . 
היא עכשיו חברה של אופק וגם הוא מגניב . 
מג - ניב ) ובהיי ג'וד הייתה לי נקודת השבירה וכל זה . 
הנקודה היא שבאותו רגע פשוט לא רציתי להיות קצין . 
הדבר שתהאוויתי לו במשך מספר חודשים ושהיה אמור להגיע לשיא באותו סופ"ש - לפתע לא רציתי , לפתע ראיתי את הצד השני של המטבע , וכל האופציות האחרות ( ובראשן - להיות היפי מזדיין ) נפרשו לפני . 
רציתי ברגע אחד לעשות כל מה שהחברים שלי עושים שלא קשור לקצונה - לעובד בטאוור רקורדס , או בתם חברה משרדית משעממת ואיומה , או להיות במפדה של מצ"ח , א להיות עתודאי להנדסת חשמל , או להיות כמה ימים לפני גיוס למשהו לא נודע , או סתם לעשות משו במודיעי עם יומיות , או אפילו בלי יומיות בל שיהיו אנשים טובים סביבי . 
אנשים שאבליה איתם בשעות אחה"צ בלב שלם . 
לעזאזל , רק אל תתנו לי את הדרגה ואז הרגילה ואז התפקיד . 
אני לא רוצה להיות האיש הרע . 
אני חושב שבאותו רגע הבנתי שלא משנה מה אני לא מוותר על הצדדים האחרים שבי . 
באופן מודע הכוונה . 
כלומר אני לא חושב שהשתניתי בהתנהגות פשוט הייתי יותר מודע למורכבות המצב רגע זה ואילך . 
מזל שכך , אבל זה כואב . 
] [ ונזכרתי בכל זה עכשיו כי אני עומד לתת תלונה לחיילת שלי . 
ואני כנראה הקצין היחיד ביקום שמרגיש עם זה לא נעים . 
לעזאזל ] פתחו מקס ברנר בזיכרון . 
דווקא נחמד . 
בלגן טוטאלי ביום הפתיחה , אבל נחמד . 
אני חושב שהגיע כבר הזמן המחורבן שאוציא עוד פנזין אבל אני לא מוצא עצמי אוגר כוחות . 
כל פעם שאני עם הדר אז זה ברור שאני לא אלך לצד ואתחיל לגזור ולהדביק על חשבון הזמן היקר איתה אבל בשבתות שהיא סוגרת אז למה לא בעצם ? 
כי זה מעייף . 
אבל חייבים . 
[ אז מה ? 
עכשיו נזכרת כמה להרגיש זה כואב ? 
] [ ואתה חשבת שזה זמני בשל ההשלמה . 
בואו נקווה שעד אוגוסט 2010 לא יקרה הרבה בעולם ] [ זה מרגיש קצת טפשי אבל בכל זאת . 
הסתכלתי עכשיו על תמונות מיומולדת 19 ] טוב דור זה די מכתב לעצמך , בהנחה שהייתי יכול לראות את זה לפני שנה . 
מי יודע אם בכלל הייתי רוצה . 
סתם שתדע שעכשיו אחרי שחתמת 19 שנה אז השנה ה 20 הולכת להיות רבת תהפוכות . 
אתה תצא שוב להכנה [ יומיים לפני זה יפול עליך פצמ"ר ודלת של משאית תיסגר לך על הרגל ] , תכיר שם מישהי מאד נחמדה בשם נועה וקצת תרצה אותה . 
בזמן ההכנה אתה תיפרד משירה , משהו שהייתי צריך לעשות עוד קודם כנראה . 
תתפלא כמה קל זה יהיה , בצורה אכזרית וסתומה שכזאת . 
תתחיל לרוץ הרבה לקראת הבראור . 
אל תדאג , אתה תעבור אותו הפעם . 
בה"ד 1 יהיה לך נחמד . 
צפוי לך מפק"ץ אדיוט אבל אתה תסתדר איתו כמו שתסתדר עם כולם . 
בה"ד 1 זה לא כמו שמספרים . 
נכון שיש חפירות בצורה איומה [ אתה הולך לשנוא משובים ] אבל כל העסק הוא יחסית קל . 
נועה [ ההיא מההכנה ] תכיר לך את חברה שלה , הדר , אתם הולכים להיות ביחד עד לרגע זה ממש , תקווה שמעבר . 
היא משו מיוחד . 
אה כן לנפי שאתה נכנס לבה"ד 1 יספרו לך איזה בולשיט שאתה צריך ללכת עם הכומתת בקו"ם , ולא עם השחורה שלך מהבסיס , בגלל סיבות בירוקרטיות ואז יום לנפי תילחץ ותחליף עם איזה חניך בבה"ד 7 את הכומתה שלך בכומתת בקו"ם שלו כמו איזה אדיוט . 
אל תעשה את זה . 
אתה תסיים את בה"ד 1 ויהיה המון אוכל מסביבך . 
תתפלא לגלות כמה אנשים מוכרים מחייך סימו איתך - עמית הבת דודה של בני דודים שלך ויונתן שהיה שכבה מעליך , וסיון מהתיאטרון , וכלמיני תלפיונים שאתה מכיר , תתחיל להתכונן ליום כיפור כי כאמור אתה הולך לצום , כפי שאתה כבר יודע , יהיה לך מפגש אקסים כזה בו תראה את יובל האקס של מאיה וניב האקס של מרינה . 
אה כן , ניב הוא האקס של מרינה . 
הם נפרדו . 
גם אורן ואלה נפרדו . 
גם גל ומאיה נפרדו וכאמור גם אתה ושירה , אבל אתה פתחת בזוגיות חדשה די מהר הוד שמוקיותך . 
מעבר לזה אין התפתחויות רומנטיות מרעישות . 
רוני נשאר עם זלטה , וזהובערך . 
אתה הולך להתחבר הרבה יותר עם דניאל [ נו , שמוצה ] , כי אתה יותר תשלים עם עצמך , וזה טוב . 
אתה תגיע להשלמה ותגלה שהיא סיוטית וקשה ואתה לא תישן במשך 3 וחצי חודשים . 
אתה לא תאמין איך אתה מצליח לעבור יום ועוד יום אבל אתה תעבור , ותוצב בדרום [ אלא מה ] אבל לא תסגור הרבה . 
הנה , יום ראשון עכשיו ואתה בבית , אבל זה בגלל שמחר יש משו במרכז . 
ובכלל , אתה תרצה לראות את הדר כמעט בכל שניה פנויה שיש לך . 
מעגל החברים שלך לא ישתנה יותר מידי . 
פה ושם תשמור על קשר עם חבר ' ה מההשלמה , אפילו עוד טיפה עם אנשים מבה"ד 1 , וכמובן תכיר את מיטב החברים של הדר . 
החבר שלה לשעבר דווקא בחור נחמד . 
בנות יבכו מולך , בנים יקראו לך " אחי " , אתה הולך לבכות גם בשנה הזאת חביבי . 
לא כמו בקודמת , אבל בכל זאת . 
תתכונן לסשן של בכי בשירותים בזמן אחד התרגילים בהשלמה . 
תתחיל לשמוע אליוט סמית , וטיפקס , ויצא גם העבודה עברית החדש ותתמכר לזה , וגם עמית ארז , ואטליז , אה וכמובן יצא הפה והטלפיים חדש והוא מופלא , אין לך מה לדאוג . 
תקשיב לרוני ותקנה כמה שיותר מהר את ארז לב ארי החדש . 
אה כן , רוני יצא מהצבא . 
למעשה כל תקופת בה"ד 1 תיזכר לך בתור תקופה שבה אתה הולך במסדרונות המגורים המרובעים ורוני מספר לך על כל מיני דברים שהוא עובר . 
תגלה הבנה . 
גם טפר תצא לקצונה , כצה ינסה אבל בינתיים יש לו בעיות עם הרגל . 
תאמין או לא אבל אתה חתום קבע . 
תתחיל לספור את הזמן עד לאוגוסט 2010 . 
אה אתה גם תסגור את יום העצמאות , ואת ראש השנה . 
אבל דווקא את החגים שסגרת שנה שעברה תצא - יוםכיפור , ושני הסוכות [ צפה לרבעוש של סוכות ב'], וכל הפסח , ושבועות . 
אפילו בל"ג בעומר תהיה בבית [ ותהיה בהופעה של פורטיס שהדר תיקח אותך בהפתעה ] האם מצבך טוב ? 
וובכן . 
על פניו כן . 
יש לך חברה ודרגה ומוזיקה מסביבך והערכה של חבריך ומשפחתך ואתה נמצא יותר בבית והנה עברת גם את בה"ד 1 ואת ההשלמה וזה לא מובן מאליו לטיפוס שכמוך . 
אבל קשה לך כי אתה טובע בעבודה , מתגעגע לחברה שלך [ ציינתי שהיא סוגרת שבת ל 3 ? לא רק באוגדת עזה טוחנים ] , ואתה ממש ממש לא שלם עם עצמך ואתה חש מלא סתירות ואתה כותב כל מיני דברים מוזרים בבלוג ואתה מרגיש שכולם מאבדים את עצמם . 
שנן לעצמך " כולם פה חכמים ממך יפים ממך , לך לישון " אה כן , הפליסטיישן יחזור לפעול מאז כיתה ט' נראה לי , תמיד כשנסעתי באוטו עם אנשים , [ הכוונה שהם לא המשפחה שלי ] לעבר איזו חוויה חדשה , תמיד היה ברדיו איזה שירי רוק קלאסי נעימים כאלה שאני לא מכיר . 
במכונית שלנו , בשלל הנסיעות שלנו ברחבי ארץ ישראל לאורך השנים [ והיו הרבה . 
אחת התודות הכי גדולות שלי להורים שלי זה שבשנות הילדות שלי הם התמידו בטיולי משפחות כאלה בכל הארץ ] אז שמענו בעיקר רשת ג' , והמון שירים ישראליים . 
ככה התחלתי לאהוב את כוורת ושות' , לעומת זאת במוזיקה לועזית אני עד היום יחסית בור . 
יקח לי זמן לזהות אם שיר הוא של רדיוהד או אואזיס , ואם זה בוב דילן או דיוויד בואי או לאונרד כהן , ורגע , זה קינג קרימזון או פינק פלויד ? 
אני די אלוף במוזיקה ישראלית , חזק בזה לאללה , מכיר עד הפרטים הקטנים . 
בלועזית אני בור . 
בגלל זה תמיד כשנוסעים במכוניות של אחרים [ ופעם חשבתי שהם מאזינים לאיזה תחנת רדיו אקזוטית . 
לקח לי להבין שזה פשוט גלגל"צ ב 9 בערב ] תמיד היו את השירים הנעימים והטובים שאני בכלל לא מכיר ושלעולם לא אשמע עוד . 
ותמיד הרגשתי קצת זר כששמעתי את זה כי הנה , יש כאן עוד עולם תרבותי שלם , ואני כאן באוטו עם אנשי םשאת חלקם אני לא מכיר , נוסע לעבר איוז חוויה חדשה [ ותהא זו מסיבת פריקים , הופעה נידחת , או .... 
... 
.. 
. 
מסיבה של לא פריקים . 
זה די חותם את האפשרויות ] , זאת הרגשה כזאת . 
מתוקה - חמוצה . 
אז מה ? 
אז מה ? 
אז מה ? 
בשבת אני והדר נסענו באוטו שלה . 
ולסוע עם הדר זה מבחינתי כמו לנסוע עם המשפחה . 
חוויה מוכרת ונעימה וביתית . 
מה גם שנסענו ל " מותק " , בית קפה שכבר ישבנו בו , וכל הנסיעה הרגישה קצרה ונעימה וביתית . 
ואז זה קרה . 
היה שיר רוק קלאסי שאני לא מכיר והוא היה נעים . 
הבסתי את השיטה . 
