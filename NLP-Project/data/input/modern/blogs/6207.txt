אחרי האורות האדומים , ההליכה הארוכה מדי על העקבים הגבוהים והשלפוחיות ברגליים , אני מסוחררת וממורמרת קלות . 
לא הצלחתי למצוא מונית על רוטשילד , אלנבי או קינג ג'ורג' . 
מי היה מאמין . 
פעמיים קפה ואלכוהול ולא מספיק אוכל במערכת . 
זה שכן נכנס היה מגעיל ומיותר . 
למרות שאכלתי בטטה וקישוא וקוטג' וטונה ( איכס , איכס ) . 
סקיני ג'ינס וחולצת קשירה , חזייה לא הייתה לי . 
שחקתי לרגע במשחק הנפלא של " אני משתפת ואני חברותית ואני מרכז המסיבה " , והייתי הכי מצחיקה והכי יפה והכי סקסית . 
לא , באמת . 
הייתי מטומטמת אמיתית . 
חשבתי שיש לי שליטה על דברים , או שעוזר להיות מסודרת ( הפסיכולוגית שלי הייתה מקצינה ואומרת קלגסית , וסביר להניח שהייתה גם צודקת . 
( אלוהים , אני הולכת לטיפול יותר מדי פעמים בשבוע , אם כי זה עניין לגמרי אחר . 
) ) . 
אז עכשיו נותרתי לבד עם צמה מתפרקת וטעם מר בפה . 
אני לובשת טרנינג וחושבת על איך שהכל יצא לי היום מאיזון , ושאני ממש לא מתה עלי כרגע . 
והנה , אחרי חצות . 
בשנייה אחת מאביב נהיה קיץ , וצריך ללכת לים ושתהיה תחושה של חופש על הלב . 
אני צריכה להזיע מדברים שהם לא אופניים , ולאהוב את עצמי יותר . 
אני מבינה שהוא רוצה לפגוש אותי . 
אני גם מבינה שהוא רוצה שזה יקרה רק במקרה ובלי שנצטרך לקבוע שום דבר . 
אלא שהוא לא מצליח לקפוץ אלי לעבודה , אני לא הולכת לטעם העיר ולא נמצאת בבית שלי בדיוק כשהוא עובר מתחת . 
יש לו בשבילי שבריר שנייה , הוא אומר . 
אני מבינה שהוא רוצה לראות אותי , אבל הוא לא באמת רוצה לשבת ולדבר איתי . 
אני תוהה למה הוא הופך להיות כל - כך מוזר בכל פעם שאני מנסה לתקשר איתו בצורה יציבה ורצופה . 
אני תוהה אם יש לו חברה . 
התמונות אומרות לי שכן , אבל התנהגות שלו אומרת לי שלא . 
אני לא מבינה למה הוא מפחד ממני . 
אין לי ניבים ואני דווקא יפה . 
אני רוצה לספר לו על יוני . 
אני רוצה לספר לבן - דוד שלי על יוני . 
אני לא רוצה שליוני תהיה איזשהי משמעות בחיים שלי ונמאס לי שאמורה להיות לו משמעות . 
נמאס לי שאני רוצה פשוט להרים אליו טלפון או לשלוח לו הודעה , אבל חושבת שאני אמורה לא לרצות לעשות את כל אלו , אז אני לא עושה . 
אני הולכת על הרחוב והפעמונים עדיין מתכלים על הריצפה . 
הם נתקעים לי בין המגבים של השמשה הקדמית , ואני כל - כך רוצה לספר לו שאולי אקרא לילד שלי רהב או חישוק . 
אולי אקרא לילדה שלי תפארת , מי יודע . 
ואולי יום אחד לא אלך עוד שבי אחר תעתועים , אפסיק להאמין לסיפורים שאני ממציאה על ובשביל עצמי . 
אני מניחה לזמן להיות עצמו , כי ניראה שאין ברירה אחרת . 
אני מתאגרף שמסרב להשאר על הרצפה עשר שניות ולהפסל , אך ממשיך להפסיד בכל סיבוב . 
אני חולמת את עצמי שוב , אני אילוזיה , אני משחקת בחיים של אנשים גדולים והו , כמה שאני בסדר . 
כמעט כמעט עוברת התמוטטות עצבים , וכל הזמן רק עוד יותר כמעט ( חוץ מביום ראשון כשזה היה חצי ) . 
אני בהיי והכל , נשיקות רטובות וחבוקים וכמה אהבה וכמה געגועים , וכמה וכמה ( לא . 
) . 
יש לי פוקר פייס , יש לי אנרגיות מרגיעות ושלווה פנימית , ואני מרגישה שהם קולטים איזה אני שהייתי , אבל כבר לא . 
מדהים . 
מגעיל . 
