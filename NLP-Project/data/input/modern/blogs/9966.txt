הוא מתעורר למציאות חדשה - אפורה ולא מוכרת . 
הוא מרגיש שכוח כלשהו פשוט זרק אותו לשם , בלי לשאול אותו מה דעתו על כך . 
מציאות ... שבה הוא כבר לא מלך הכביש , אפילו לא נסיך . 
עכשיו הוא סתם אחד , סתם עוד נתין . 
בהתחלה הוא מקווה שזאת רק הרגשה פנימית , שהכל סתם נדמה לו . 
. כי בעצם , מה השתנה ? 
הכל נשאר בדיוק אותו דבר . 
אותם אנשים , אותה תפאורה , אותה שמש שעולה בכל בוקר מחדש ומוחקת את שרידי האתמול . 
אחרי הכל . 
. הכל אותו דבר . 
אבל בכל זאת הכל שונה . 
הוא מרגיש שכבר אין לו אנרגיות לחיים האלה . 
הלהט - למרות שהוא מתעורר מהר כמו פעם , נכבה מהר מדי , וכל מה שנשאר אחריו הוא חשכה חסרת תקווה . 
מלך הכביש מתעורר למציאות שבה כבר לא סרים מדרכו ... אולי רק איזו זקנה שדואגת לקילו עגבניות שהיא קנתה בשוק . 
רק היא זזה מדרכו , כמו שהייתה זזה מדרכו של כל אחד אחר . 
מלך הכביש עובר אותה בלי התרגשות יתרה , מרגיש את האדרנלין המועט מדי בדם . 
לפתע עייפות לא מוכרת צונחת עליו . 
פעם זה לא היה קורה לו . 
לאט לאט הוא מתחיל להרגיש שנמאס לו להתעורר . 
בעצם נמאס לו מהכל . 
הוא סוטה ממסלולו הרגיל , שבו הלך כל חיו . 
מגביר את המהירות , חותך את האויר סביבו , העולם מסתובב . 
. הוא מרגיש את ההתרגשות שתמיד נהגה ללוות אותו , מהולה בהרבה אדרנלין . 
לרגע אחד הוא שב להיות מלך הכביש של פעם , החלל הריק מתמלא בעונג , ואז . 
. הכל נגמר . 
שקט . 
אולי קצת צבע אדום . 
הפחד נמוג מלך הכביש הובס ע' ' י החיים . 
