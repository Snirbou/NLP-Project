אמרתי לו בזמן שהוא התלבש . 
לא לגמרי ברור אם הוא היה המום או עייף , אבל לא קיבלתי תגובה . 
התלבשתי וליוויתי אותו לדלת , הוא ליטף לי את הפנים , איחל לילה טוב והלך . 
הביקור אצל המכשפה נדחה לשבוע הבא , עקב הרמדאן . 
אולי אני צריכה לקנות מסטיק " בזוקה " בינתיים ... 
.. 
. 
בעבודה עבר עלי שבוע עמוס במיוחד , אבל בסופו קיבלתי מחמאות על צורת העבודה שלי ומייל תודה מהמנכ"ל , אחרי שאותן מחמאות הועברו אליו . 
זה גרם לי לצאת מהעבודה ביום חמישי עם חיוך . 
אני משקיעה 100 % מעצמי ויש מי שמעריך . 
הבחור מהעבודה ממשיך עם הספק פלירטוטים שלו . 
עכשיו , כשהגעתי למסקנה שרוב הסיכויים ששום דבר לא יקרה בינינו , אני נהנית יותר מהמצב ומתשומת הלב שהוא מרעיף עלי . 
באחד הבקרים מישהי שעובדת איתי באה לבקש ממני חיבוק . 
זה די חימם לי את הלב . 
צריך גם להרגיש חיבה וגם קרבה כדי לבקש ממישהו חיבוק ואני שמחה שיש מי שמרגיש ככה כלפי גם במקום העבודה . 
אחרי שברביעי הייתי בבית קפה ובחמישי במסעדה ( ואח"כ אני מתפלאת לאן נעלם הכסף ... 
.. 
. 
) , פתחתי את יום שישי בשני בתי קפה . 
בראשון ישבתי עם בנות שעבדו איתי בעבר , אחת מהן עזרה לי להגיע לעבודה הנוכחית . 
השבוע שמעתי 2 בחורות בעבודה מרכלות עליה ( אמא שלה היא חלק מההנהלה ) , חשבתי שזו סתם רכילות מרושעת , אבל החלטתי לא להתערב בשיחה . 
אתמול גיליתי שלפחות חצי מהדברים נכונים . 
לרגע הבדידות הכתה בי . 
כל אחד חזר לבית שלו עם בן / בת הזוג שלו ואני הייתי היחידה שחזרה ל - 4 קירות . 
זה היה עצוב . 
אני והעצבות הלכנו להתקלח ואחר כך נכנסנו למיטה עם ארוחה קלה . 
בערוץ 10 שידרו את " פתאום " , 30 שגרם לי קצת להרהר על השלב שאני נמצאת בו בחיים , לשמוח שאני לא בשנות העשרה לחיי ולחשוב שאם הייתי יודעת באותם שנים מה שאני יודעת היום - הדברים היו לגמרי שונים . 
נרדמתי מול הטלויזיה כשפתאום הטלפון צלצל . 
אמרתי ל - 3 חברות ביממה הקודמת שאני אשמח לצאת בשישי בערב ואחת מהן סופסוף התקשרה . 
ספונטניות למרות שכבר חצי ישנתי , אמרה ליעל שתוך חצי שעה אני אפגוש אותה ונלך לאחד מהפאבים בסביבה . 
תחזקתי את הפן מהבוקר , התאפרתי קלות ואחרי התלבטות בין 2 חולצות סקסיות , החלטתי ללכת עם זו שכן מאפשרת חזיה . 
ה " וואו , איזה יפה " של יעל אישר את ההרגשה שאני נראית במיטבי . 
הפאבים השכונתיים היו עמוסים , אז המשכנו ללכת לאזור קצת יותר מרוחק , כשהרגשתי את המבטים . 
הוא האט את הנסיעה , העביר סריקה , חייך , המשיך לנסוע עוד קצת ואז עצר וביקש שנכווין אותו לאותו אזור אליו תכננו ללכת . 
הסברתי לו ואז יעל הציעה שניקח איתו טרמפ לשם . 
שיתפתי פעולה . 
תוך כדי נסיעה התברר שהוא חייל וכשיעל ואני יצאנו מהרכב , הוא שאל אם נרצה להצטרף מאוחר יותר אליו ולחברים שלו וביקש את הטלפון שלי . 
" כנראה שזו ההזדמנות האחרונה שלי להיות עם חייל " הרהרתי ונתתי לו את המספר . 
אולי בגלל שסקס היה נושא השיחה המרכזי שלי ושל יעל באותו הערב , אולי בגלל הרגשת הבדידות , או שבגלל שאני בעיצומו של משבר גיל 30 המתקרב והמחשבה על להיות עם חייל שעשעה אותי . 
שמתי בצד את הידיעה שלרוב אני לא נהנית בסטוצים ופשוט זרמתי איתו . 
נפגשתי איתו לא רחוק מהבית , דיברנו קצת , הסתבר שהוא חשב שאני בת 23 או 24 ושהוא בן 25 , מ"פ באחת מהיחידות המובחרות של הצבא . 
אני מקווה שיכולת הפיקוד שלו לא דומה לאופן התפקוד המיני שלו . 
לא הסתכלתי על השעון , אבל להערכתי לקח לו פחות מדקה לגמור . 
שלחתי אותו לביתו , לא לפני שהודיתי לו על התזכורת למה סטוצים זה רע . 
עמד לי על קצה הלשון לומר לו שהוא הזיון הכי רע שהיה לי אי פעם , אבל עצרתי את עצמי . 
אפילו לא היה חשק לגמור את מה שהוא התחיל . 
התקשרתי ליעל , עדכנתי אותה במשך כשעה על מה שהתרחש , התקלחתי והלכתי לישון . 
המלצת השבוע : הדיסק Silent force של Within temptation הפתיע אותי לטובה - הרמוניה מושלמת בין סוג של אופרה לרוק , בצורה מאוד מרעננת ונעימה לאוזן . 
בשבוע הבא : ביום שני שקילה , בשלישי הזדמנות לעשות כסף " קל " , בחמישי מכשפה וסרט . 
עדיין לא עמוס , אבל כבר ברור לי שהולך להיות מעניין ... 
.. 
. 
אני משתדלת לראות את שניהם , אבל נכשלת לא פעם . 
לפעמים יש מקרים שאני מצטערת שאני לא מצליחה להחליט מה מהצדדים הוא הנכון או הטוב יותר . 
1000 ש"ח יום אחרי שהגעתי למסקנה שאני צריכה להיות מחושבת יותר , מצאתי את עצמי עם הוצאות לא הכרחיות לשבוע הקרוב . 
יש משהו טוב בזה שלא שאלתי את הספר לפני שהתיישבתי על הכסא כמה יעלה לי השינוי שרציתי לעשות , אם היה לי מושג לא הייתי עושה מה שעשיתי . 
התוצאות מאוד מוצאות חן בעיני , לא כמו החשבון שהייתי צריכה לשלם . 
אולי מתוך געגועים לסדרת המופת או אולי כי יש לי זכרון קצר משהו , אבל בהמשך השבוע אני הולכת לפגוש מכשפה . 
שמעתי עליה הרבה סיפורים והסכום שאני אשלם לה ישלים את בזבוזי השבוע לסכום עגול ... 
.. 
. 
מצד שני ... 
.. 
. 
אני כמעט בטוחה שהבחור מהעבודה מפלרטט . 
אם לא היה את המקרה בשנה שעברה , סביר להניח שהייתי בטוחה לחלוטין , אבל מי שנכווה ברותחין ... 
.. 
. 
היה רגע היום שהוא היה כזה חמוד שכמעט ליטפתי לו את הראש . 
אתמול הוא תחקר אותי לגבי לאן ועם מי אני יוצאת וקיבל תשובות עמומות והיום הוא שאל שוב , בצורה ממוקדת , אם אני יוצאת עם מישהו . 
מצד אחד יכול להיות שזה פלרטוט , אבל מצד שני כשחשבתי קצת על המצב שאליו הוא נקלע - בתחילת שנות השלושים , אחרי שנים של זוגיות לחזור לבית של ההורים זה כבר לא נעים וכשמוסיפים למשוואה את הבדידות של סופי השבוע , המצב נהיה עגום . 
יכול להיות שהוא רואה בי פוטנציאל לידידה , בגלל שאנחנו קרובים בגילאים . 
עלתה לי מחשבה לשאול אותו אם הוא רוצה להצטרף אלי ולחברים שלי בסופ"ש ולארגן משהו שיכלול את יוני וענת , כדי שגם יהיה איזון גברי וגם שהסיכויים שזה יתפרש בצורה לא נכונה יקטנו . 
אולי המכשפה תעזור לי להבהיר את התמונה ... 
.. 
. 
שני צדדים לסיפור היום זה היכה בי . 
דנה שלחה לי מייל " מזל טוב " מהודו וכתבה שהיא אמורה לחזור שבוע אחרי . 
היתה לנו היום שיחת טלפון של כחצי שעה , התעדכנו ומחישוב מהיר שהיא עשתה גיליתי שלא ראיתי אותה קרוב לשנה . 
שחזרתי מה קרה והבנתי . 
היא ושלי רבו לפני שנה ולמרות שלא לקחתי צד בצורה מופגנת , לקחתי את הגרסה של שלי בתור מציאות במקום לבדוק עם דנה מה קרה מצידה . 
אחרי שסגרתי את הטלפון הבנתי שאני ממשיכה באותה התנהגות עכשיו - מקשיבה למיקי " מלכלכת " על שלי , לא מפקפקת בדברים שלה לרגע ולא נותנת לשלי הזדמנות להשמיע את הצד שלה . 
מעניין איך היא היתה מגיבה אם היא היתה יודעת מאיפה מגיע אלי כל המידע . 
התחלתי לחשוב קצת על מיקי ועל כך שלמרות שהיא מתנהגת כלפי בצורה חברית ומפרגנת , אני לא יכולה לדעת מה קורה מאחורי הגב שלי . 
שני צדדים למיטה שוב אני מחפשת פתרונות בזק ומוצאת אותם במיסטיקה . 
מעניין אם המכשפה תדע לענות על השאלה מתי יהיה לי רק צד אחד במיטה ... 
.. 
. 
ניסיתי למצוא מכנה משותף למה שמטריד אותי לאחרונה ומצאתי שהרוב הגדול קשור לכך שאני מתקשה לעשות סדר עדיפויות . 
השמנה לדוגמה נובעת כתוצאה מסדר עדיפויות שבו ההנאה מהאוכל ממוקמת גבוה יותר מהרצון לגזרה חטובה יותר . 
מאוד קל להתעלם מאספקט אחד ולהתייחס רק לחלק מהתמונה - אותו חלק אטרקטיבי שרוצים לראות , אבל לפעמים להתנהגות הזו יש השלכות הרסניות . 
ענייני משקל בנוסף למחמאות שאני מקבלת מרוב האנשים שרואים שרזיתי , השבוע היה מי שאמר שאני נראית עצובה ושלפני הדיאטה כל הזמן חייכתי . 
היה לי עצוב לשמוע את אותה תזכורת שאוכל גורם לי להיות מאושרת ומישהו שרואה אותי פעם בשבוע שם לב להבדל במצב הרוח שלי . 
יש דברים נוספים שגורמים לי להיות מחוייכת , אבל אף אחד מהם לא זמין כמו אוכל . 
אחרי שבוע חגיגות , שבו כמעט כל יום אכלתי עוגה , המשקל הראה שאין שינוי במשקל . 
חלק בי צפה שזה יקרה , אבל היה חלק שהתאכזב . 
כלב מיקי סיפרה לי שאחרי שבוע דומיה היא דיברה עם שלי , שסיפרה לה ששוב עבר עליה סוף שבוע דכאוני ובמשך 3 ימים היא בכתה , עד שהגיעה למצב של התקפי חוסר נשימה . 
המסקנה שהיא הגיעה אליה , היא שזה נובע מבדידות והפתרון הוא לקחת כלב , כי " הוא ידע להעריך את כל האהבה שיש לה לתת " ( נימוק מעניין ... 
.. 
. 
) הבחורה לא אוהבת כלבים ולא מודעת לכל ההתעסקות שיש סביבם . 
נכון שכלב לא יריב איתה ולא יביע את דעתו בצורה שהיא יכולה להעלב ממנה , אבל אם היא חושבת שזה מה שיפתור לה את הבעיות בחיים צפויה לה הפתעה ... 
.. 
. 
היא צריכה ללכת לפסיכולוג - לפתח מודעות כלפי עצמה ולמצוא פתרון לדכאונות ולהתקפי חרדה ( להגיע למצב שבו מריבה עם חברה גורמת לכאלה תגובות נראה לי מאוד לא בריא ) . 
גם מיקי וגם אני אמרנו לה לא פעם שהיא צריכה טיפול , שזה רק יעשה לה טוב , אבל כנראה שיותר קל להאשים את הסביבה בבעיות שלך , מלהודות בהן ולעבוד עליהן . 
מעניין אם היא תקרא לכלב על שמי ... 
.. 
. 
זקנה " את כבר עשירה " אמר לי המוכר של הלוטו , הוסיף " את צעירה ובריאה " וחייך אלי . 
חייכתי חזרה ולרגע הרגשתי צעירה . 
יש רגעים כאלה שאני מרגישה קשישה משהו - היום מישהו שאל אותי איך מגיעים לבית ספר מסוים . 
אמרתי לו את שם הרחוב ורגע אחרי חישבתי מתי למדתי שם וכשהתוצאה היתה לפני 23 שנה ( הייתי שם רק בכיתה א' ) הרגשתי זקנה . 
הכי גרוע זה שאני עומדת מול המראה ורואה דברים שלא היו קודם - קמט או שערה לבנה שצמחה . 
את אלה שעל הראש אני תולשת , אבל לפני חודשיים , אחרי שהשיער שגולח בגלל אותו ניתוח התחיל לצמוח חזרה גיליתי שערה לבנה שם . 
" סיפרתי " את עצמי בצורה שבה היא הועלמה , אבל התחזוקה של אותו קו שיער לקחה ממני יותר אנרגיות , אז החלטתי לקבל את השערה הסוררת . 
החלטות לכאורה אני מרוויחה משכורת יפה , שאמורה להספיק לי למחיה השוטפת ולמותרות . 
אם אני מחשבת כמה עולה לי אותה מחיה ( שכר דירה , תשלומים , חדר כושר ואפילו ההלוואה שאני מחזירה ) , אמורים להישאר לי 2,500 ש"ח בחודש לאוכל ובילויים / בזבוזים . 
לא רק שאני לא מצליחה לחסוך , אני לא מצליחה לסגור את האוברדרפט בבנק ובגלל זה מונעת מעצמי דברים שאני רוצה - נסיעה לחו"ל , רכב ואפילו לימודים . 
אני רוצה לחזור ללמוד לצייר , לעשות קורס של בניית רהיטים מקרטון ובזמן האחרון בנוסף לרצון שלי ללמוד לפסל יש לי חשק ללמוד צורפות . 
הקושי שלי לעשות סדר עדיפויות גורם למצב הזה . 
אני מצליחה לעשות " דיאטת כסף " לתקופות קצרות , אבל כל פעם נשברת מחדש . 
ניסיתי לרשום את ההוצאות , ניסיתי להשאיר את כרטיס האשראי בבית ואפילו ניסיתי לבנות לעצמי תקציב חודשי - הכל נכשל . 
ימים כאלה מנסה לחשוב קצת קדימה על העתיד . 
אני מאוד אוהבת את העבודה הנוכחית שלי , אבל ברור לי שאני לא ממצה את עצמי בה . 
היא יותר נוחה ממאתגרת והיא לא מקדמת אותי מבחינה מקצועית ולא קשורה למה שלמדתי או לתחומים שאני רוצה ללמוד . 
נהייתי רגועה יותר עם כל מה שקשור לענייני זוגיות ואני פחות מוטרדת ופחות מחפשת מישהו . 
יש ימים שאני מרגישה אקסטרה תשומת לב ממישהו שעובד איתי . 
חשבתי שאני מדמיינת , עד שבשבוע שעבר מישהי שאלה אותו " מה יש לך שאתה כל הזמן מכרכר סביב דפנה " ואז הבנתי שאם עוד זוג עיניים רואות את אותה התנהגות - כנראה שהיא קיימת . 
הוא מאוד יפה , חמוד , מצחיק ועושה רושם של בחור טוב , מבוגר ממני ב - 4 שנים . 
שמתי עליו עין ביום הראשון שהגעתי לעבודה , אבל באותו היום גם ראיתי טבעת , מה שגרם לצורת ההסתכלות שלי עליו להשתנות . 
לאחרונה הוא פתח בתהליכי גירושין , אז זה גורם לי לבחון את הרעיון מחדש . 
אולי אני רצה מהר מדי ( לפחות במחשבות ) , אבל אני מעדיפה לא לצאת עם מישהו גרוש , במיוחד כשמעורבים גם ילדים . 
רוב הסיכויים הם שהוא לא ייזום שום דבר , אז אין טעם להתחבט מה אני צריכה לעשות אם וכאשר ... 
.. 
. 
סופשבוע מתכננת להמשיך את הציור שהתחלתי השבוע . 
הוא אמור להיות מתנה לבחורה מקסימה שעובדת איתי . 
אין לי מושג אם אני אצא או לא . 
הטלפון די שקט מאתמול ומכיוון שאני עייפה , אולי עדיף שאני אעביר סופשבוע שקט - אראה טלויזיה ואמשיך לקרוא את ספר הפסיכולוגיה המרתק שאני קוראת ( אחרי שהוא חיכה לי על המדף שנה וחצי , סופסוף הגעתי אליו ) . 
מקווה שיהיה סופשבוע נעים ... 
.. 
. 
