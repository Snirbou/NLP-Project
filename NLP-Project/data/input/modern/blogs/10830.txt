התקבלו כמה החלטות נכונות . 
הטלתי פצצה וקבלתי עשרות סכינים בתמורה . 
לא היתה לי ברירה - הרגשתי שאני מתפוצצת , שאין בי מקום להכיל כל כך הרבה שאלות שמחייבות אותי בתשובות מיידיות . 
עם דמעות והרבה בלגאן בבטן נתתי תשובה אחת - לי ולה . 
לא חשבתי שזה יהיה כל כך מכאיב עבורה . 
ידעתי שעשיתי את הדבר הנכון ושטוב שזה קרה עכשיו ולא יותר מאוחר , אך לא יכולתי שלא לתהות אם ככל שהקדמתי - עדיין אחרתי . 
לא , לא יכולתי לעשות זאת מוקדם יותר , לא במידה משמעותית בכל אופן . 
הייתי חייבת להיות הכי בטוחה שיכולתי להיות לפני שאעשה צעד כזה . 
אחרי החלפת דברים קשים לשני הצדדים קבלתי ממנה אימייל . 
עם בכי חנוק החזרתי אחד וקבלתי עוד אחד בחזרה . 
נתק , בינתיים . 
עד שירגעו העניינים ונוכל לבדוק מחדש אם ואיך אפשר לנסות לראות שוב מה זה " אנחנו " . 
יש כזה דבר , אבל הוא היה מכוסה בכל כך הרבה לכלוך בשלב האחרון כך שהיה קשה לראות מה נבנה מתחת לזוהמה . 
סוף סוף באימיילים האלה היה משהו נקי , וזה שימח אותי , כי עדיף שיהיה נתק נקי מאשר קשר מלוכלך . 
שתינו מרגישות שזה לא באמת סופי . 
וימים יגידו ... 
.. 
. 
אני כל כך שמחה שקבלתי את ההחלטה הזו . 
אמנם זה נבע מתוך רגע של שבירה , אבל זה בא , בסופו של דבר , מההבנה שאני לא יכולה לפעול לפי החוקים שלי כשזה כולל עוד בנאדם . 
מה שהיה לי עם נעה היה שגוי , פגעתי בה והכאבתי לה כל הזמן ולא הייתי צריכה להסתכל על הרגע הספציפי הזה בו טוב לי וטוב לה . 
מזל שהפעם ידעתי לעצור את זה בזמן , כי לא הייתי היחידה שראתה שאני נכנסת לאותו מצב . 
הסיפור הזה גרם לי לתהות מה נעה מרגישה וחושבת עכשיו בקשר לכל מה שקרה , אם היא מתחרטת , אם יש בה איזשהו כעס כלפיי . 
אולי אלו דברים שיגיעו בשלב יותר מאוחר . 
חשבתי אפילו לכתוב לה , להגיד לה שרק עכשיו אני מבינה עד הסוף את הטעויות שלי , ושאני מתנצלת ושאני מקווה בשבילה שהיו או יהיו לה חוויות יותר נכונות ובריאות מקשרים רומנטיים , אבל אני מניחה שזה יהיה די אגואיסטי . 
אני לא חושבת שהיא באמת צריכה את זה כרגע ממני , אולי בשלב מאוחר יותר . 
נהיה לי קצת ריק . 
שוב חזרתי לוואקום שיוצרים הרגשות שלי כלפי דנה ואני עדיין לא יודעת אם ומה יהיו ההשלכות לזה שעדכנתי אותה מחדש ברגשות שלי . 
אני מקווה שלא ישתנה כלום ביחס שלה אליי , למרות שאולי עדיף שכן יהיה , אולי עדיף שהיא תשמור קצת מרחק וזה ידרבן אותי למצוא את הדרך להתגבר עליה . 
כרגע אין לי את הכוחות להתמודד . 
נראה איך יהיה מחר . 
( אתם תאלצו לסלוח לי הפעם על הכתיבה המבולגנת משהו . 
) דנה היתה יכולה להזהר קצת יותר עם המילים שלה . 
מצד אחד היא ממהרת להפוך את אנאבל לחברה שלי , שואלת עליה ודואגת שהכל בסדר , קצת כדי להשקיט את המצפון ואת רגשות האחריות שלה , סביר להניח , ומצד שני מתגרה ומגדירה בצחוק את יום רביעי כ " דייט " ו"מי יודע מה יקרה אחר כך " . 
היא יכולה גם להזהר קצת יותר עם המעשים שלה , רגע אחד מספרת ללירון שאמרתי שאנאבל מטפלת לי יפה בקרקפת ורגע אחר כך מזמינה אותי לשבת בין הרגליים שלה ובמשך חצי ערב ממזמזת לי את הקרקפת , נוגעת בגב , בידיים ובמותניים , ואני מצדי נותנת לעצמי לטייל עם הידיים שלי על הרגליים שלה . 
בתחילת הערב , כשדנה , לנה , שירן וסנופי הגיעו , חששתי לרגע שיהיה ערב מאכזב ומבאס . 
וכשדנה נשכבה ליד סנופי הייתי בטוחה שהיא הולכת להיות במן מצב סגור ולא תקשורתי כל הערב . 
כבר ראיתי את עצמי מתבאסת וחשבתי לרגע על הערב של ההופעה של שצקי . 
במקרה ההרכב של האנשים אז יצא מושלם , ובמקרה לא היה מקום אז דנה ישבה איתי על אותו הכיסא ולאחר מכן ישבה עליי . 
במקרה יצא ששירן הקפיצה אותנו ובמקרה נשארנו דנה ואני אחרונות ודנה ישבה מאחורי ומזמזה לי את הקרקפת . 
הכל במקרה . 
היא הרי לא עושה את הדברים האלו כי היא רוצה , אלא כי יד המקרה החליטה שכך יהיה . 
ואם זו יד המקרה שאחראית , זה וודאי היה מזל חד פעמי . 
דנה וודאי לא תרצה בקרבתי הערב , ברור . 
מהר מאוד התנהלות העניינים הוכיחה אותי על טעותי . 
דנה סחבה אותי לשבת לידה כשעברנו לשולחן גדול יותר , המשיכה לשאול על אנאבל ולהזכיר את יום רביעי . 
לפעמים אני לא מצליחה להבין מה בדיוק היא מרגישה בקשר לרגשות שלי כלפיה . 
בין אם היא סבורה שהם עדיין שם ובין אם לא . 
היא מפלרטטת על ימין ועל שמאל , כל הזמן מקווה שאמצא מישהי ועכשיו כשאנאבל נכנסה לתמונה היא שואלת אם אנאבל יודעת עליה , ואומרת כל הזמן לאיזה ברוֹכים אני מכניסה אותה . 
נדמה כאילו היא מנסה לוודא , בדרך זו או אחרת , שהרגשות שלי אליה עדיין שם באיזשהו מקום . 
ואפילו אם הם נחלת העבר , הם עדיין נכנסים להווה ומשפיעים עליו במידת מה . 
לא עבר זמן רב וגם הקרקפת נכנסה לתמונה . 
הידיים שלה התמקמו לי על הראש ומהר מאוד מצאתי את עצמי באמצע כשכל אחת מוסיפה יד . 
לירון משמאל , שירני מימין וטריגר ונועה מושיטות ידיים מקדימה . 
" מה את אומרת ? 
אנחנו יכולות לפתוח עסק . 
" דנה צוחקת ואני תוהה מה החלק שלה בעסק , גילוי נפלאות הקרקפת שלי ? 
; ) אחר כך כבר הגיעה ההזמנה שפשוט אעבור לשבת איתה על אותו הכיסא . 
במשך שעה וחצי בערך הידיים שלה זזו לי על הראש ומדי פעם גם מצאו את דרכם למקומות אחרים . 
בכל פעם שהידיים שלה הגיעו למקום שלא ציפיתי שיגיעו אליו הלב שלי צנח לתחתונים . 
האווירה הכללית היתה מחורפנת לחלוטין . 
חלק היו שיכורות קצת , חלק סתם מסטולות . 
אני מניחה שדנה היתה איפשהו באמצע , אבל בגדול כל האווירה היתה מאוד פתוחה וחופשיה . 
מעולם לא הייתי כל כך קרובה אליה למשך פרק זמן כל כך ארוך . 
לפרקים הפנים שלנו כמעט נגעו זו בשל זו . 
בסוף הערב כשקמנו ללכת הרגשתי איך לאט לאט יוצא לי האוויר מהמפרשים . 
יצאנו מהפאב והתחלנו להפרד מכולם . 
כשנפרדתי מדנה חיבקתי אותה חזק , מתקשה לעזוב . 
לכמה רגעים היא עוד החזיקה לי את הידיים כשהחליפה כמה משפטים עם אנשים אחרים . 
( ואני חושבת על זה שבסך הכל רציתי לכתוב שאני חרא בנאדם ושזה כל כך לא בסדר מצדי להכנס לקשר כשאני מסוגלת להתמרח ככה עם דנה ערב שלם , וכשברור לי שאם היה יכול לקרות יותר מזה לא הייתי עוצרת את זה . 
בסך הכל רציתי להגיד שאני לא רוצה להכנס למקום דומה למה שהיה עם נעה , כי אם אני נכנסת למערכת יחסים אני צריכה לעשות זאת בלב שלם , בלי להשאיר חלקים ממנו אצל דנה , ובלי הידיעה המוקדמת שלהתאהב אני במילא לא אוכל . 
אבל בסופו של דבר מצאתי את עצמי מפרטת על כל מה שקרה עם דנה אמש . 
) אם לסכם - היה בכלל ערב מוצלח . 
שירני היתה מהממת ומתוקה ( ושיכורה ) . 
טריגר היתה מותק , ענת לא שנאה אותי ובגדול הרגשתי נורא חופשיה . 
( לא , לא בגלל האלכוהול . 
לגמרי מבחירה מודעת . 
) ביום שלישי אני נפגשת עם אנאבל ( אנחנו הולכות להופעה של שילה פרבר , היא כנראה תשאר לישון אצלי . 
) ויום אחרי זה אני הולכת עם דנה להופעה . 
לא בעיה לנחש למה ( נכון לעכשיו ) אני מצפה יותר . 
( כוסעמק . 
) 
