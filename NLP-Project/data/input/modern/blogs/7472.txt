השבוע האחרון היה מאוד מוזר . 
ביום ראשון בערב הייתה לנו שיחה עם המפקדת שבה הוסבר לנו מבנה הקורס שעדיין מחכה לנו , כל השלבים בו ומה שיהיה אח"כ בלשכה . 
כיוון שכבר שמעתי את אותה הרצאה בדיוק במיון הראשון שלי לתפקיד , הרשיתי למחשבותיי לברוח למחוזות אחרים . 
כשסיימה המפקדת , היא אמרה כרגיל " יש שאלות ? 
" ואז הוסיפה בשלווה " כמו שאתן יודעות קורסים רבים הוקפצו בגלל ההתנתקות , מה שאומר שהשבת אנחנו בכוננות " , למראה מבטינו המבולבלים היא הוסיפה - " מה שאומר שאנחנו נשארות שבת " . 
העולם חרב אליי . 
חושך בעיניים . 
שבת ? 
עכשיו ? 
מה פתאום ? 
מה עשיתי רע ? 
מסביבי החלו להישמע התייפחויות , המפקדת באדישותה האופיינית העירה " זאת רק שבת בנות , אין צורך להכנס ללחץ " אך כמובן שזה לא הזיז לאף אחת . 
כולנו חזרנו לחדר מיואשות ומדוכאות . 
אבל כמו לכל דבר רע , גם למחשבה שנשארים שבת , התרגלנו . 
במיוחד שלא ציפה לנו שום דבר מיוחד לעשות בשבת , חוץ משמירה או שתיים , מה שאמר - יום וחצי של שינה ובטלה . 
התחלנו אפילו לתכנן דברים שנעשה בשבת , אפשר לומר שאפילו התרגשנו לרעיון . 
ואז , ביום חמישי , פתאום החלו לצוץ שמועות זדוניות - " סוגרים גם את שבת הבאה " . 
מישהי אמרה שמישהי מהקורס של המש"קיות ת"ש אמרה לה ששמו אותם בכוננות כי אנחנו סוגרות את השבת הבאה בגלל ההתנתקות . 
ניסינו לברר אצל המדריכות אבל התשובה היחידה שקיבלנו הייתה " ההתנתקות קשה לכולנו , בנות , כשנדע מה קורה נודיע לכן " . 
חיכינו במתח לשיחה עם המפקדת בערב . 
לאחר השיחה הרגילה על ההוויי והלימודים הגיעה המפקדת סוף סוף לנושא שעניין אותנו - " בנות , ביום שני הקרוב אנחנו מוקפצות לתגבר כוחות משטרה באחת הערים הגדולות בארץ " - בשלב הזה כולנו היינו עם הלב בתחתונים , חלק מהבנות החלו לבכות בשקט - " מה שאומר שבשבת הבאה אתן לא תצאו הביתה " - הרגשתי איך אני שוקעת במושב שלי - " מה שאומר שמחר אתן יוצאות הביתה . 
" מה ? 
מי ? 
מה יוצאות הביתה ? 
כולנו הסתכלנו אחת על השניה בהלם . 
קצת אחרי כן , כשהמפקדת והסגל יצאו והשאירו אותנו לבד , הרשינו לעצמינו להתפרק . 
בדיוק היה לנו ערב קורסי , שזאת שעה של זמן חופשי שבו אנחנו עושות כל מיני פעילויות כיפיות . 
כמה בנות ארגנו שירה בציבור וכולנו השתגענו והתחלנו לרקוד ולשיר בקולי קולות . 
מי שלא הודיעו לו בחמישי בערב שהוא יוצא למחרת הביתה כשהוא בטוח שהוא הולך לסגור שבת - בחיים לא יבין את ההרגשה שלנו . 
אז ככה עבר השבוע האחרון , התחיל בעצב ונגמר בשמחה . 
אבל עכשיו באמת אני הולכת לסגור שבועיים , וכדי שלא ישעמם לי אני אשאיר כאן את הד.צ שלי , וכל מי שמעוניין יכול לשלוח לי חבילות , מכתבים , פצצות מתפוצצות או כל מה שמתחשק לכם : טוראית טלי פטל ראיון ארגמן ענף חוגרים בה"ד 11 צה"ל ד.צ 02510 אל תשכחו אותי ! 
באמת , באמת , באמת שנורא רציתי לכתוב פוסט מפורט כל שבוע בצבא ולספר בפרטי פרטים על כל חוויה שעברתי . 
אבל באמת שיש לי רק יום וחצי בשבוע לעשות את כל מה שבא לי , ככה שלא יוצא . 
אז אני לא אספר על כל מה שעובר עלי עכשיו , אלא רק על האירועים החשובים . 
נתחיל מהקורס - כמו שאתם יודעים ( אתם יודעים ? 
) אני נמצאת עכשיו בבה"ד 11 , צריפין , בקורס שנקרא " קורס ראיון ארגמן " , שבו אני לומדת איך להיות מאבחנת פסיכוטכנית . 
בינתיים אנחנו בשלב של האימות נתונים , שלכל מי שלא זוכר , מדובר בבנות החביבות שחיכו לכם בחדר הראשון שנכנסתם אליו בצו ראשון ושאלו אתכם בחיוך : " קוראים לך אגבבה ? 
נולדת באום אל פחם ? 
" ושאר שאלות על חייכם ופרטיכם האישיים . 
זה בעצם אומר שאני יושבת שעות בתוך כיתות לימוד , לומדת עם מדריכה , לאחר מכן לומדת לבד ואז עושה בחנים . 
ציון עובר בבחנים האלה הוא 85 , ככה שנכשלתי באחד מהם ( 84. . ) . בשאר קיבלתי 99 , 92 , 96 ו - 99 . 
אסור לי לספר לאף אחד על מה שאנחנו לומדים , אז ברור שאני הולכת לספר לכם עכשיו הכל : ..... 
.... 
... 
.. 
. 
מרתק , אה ? 
בכל מקרה , הקורס שלנו משלב גם טירונות של כמעט חודש , מה שאומר שבין לבין אנחנו גם לומדים על נשק ועושים מטווחים . 
אני גאה לומר שלמרות שבכיתי לפני המטווח הראשון , עמדתי בו בגבורה ואפילו עשיתי מקבץ . 
אין לי מושג מה זה אומר , אבל המ"כית אמרה לי " כל הכבוד " אז זה דבר טוב . 
בירי השני שיפרתי את המקבץ , ואז היה ירי לילה . 
למי שלא יודע , בירי לילה שוכבים על חול ואמורים לפגוע במטרה בדמות אדם . 
הדבר היחיד שמקשה על העניין הוא העובדה ש .. 
. 
הממ .. 
. 
חשוך . 
ולא רואים כל כך שום דבר . 
כששכבתי על החול הקר ניסיתי להזכר בהסברים של המ"כית לגבי דרכי כיוון הנשק - משהו לגבי להרים לקו שמיים ואז להוריד לאט לאט ולהבחין בצללית השחורה של המטרה .. 
. 
הממ .. 
. 
בולשיט , לא ראיתי שום דבר אז פשוט אמרתי לעצמי " בואי נסיים עם זה " ויריתי . 
בום בום בום . 
בום בום . 
לאחר שוידאתי שלא הרגתי אף אחת מחברותיי למטווח , חיכיתי בסבלנות שכולן יסיימו , ואז הלכתי לחכות לתוצאה של הירי . 
הסתבר שפגעתי בכל 5 הכדורים במטרה . 
מסקנה : אם יבוא מחבל , כל מה שאני צריכה לעשות זה לעצום עיניים ולירות . 
איכשהו , הוא ימות . 
לאחר יום המטווחים הראשון חיכה לנו , הממ , עוד יום מטווחים . 
חשוב לציין שהמטווחים נערכו בניצנים , ולכל מי שלא יודע , אין הרבה דברים באיזור של המטווחים שם חוץ מ , המ .. 
. 
חול . 
ככה שאחרי כל ירי ( שנמשך בד"כ 10 דקות ) חיכינו כ - 5 שעות לירי הבא . 
יעיל מאוד . 
בכל מקרה , ביום המחרת כבר הייתי רגועה יותר , ואפילו עשיתי תוצאות לא רעות - לדוגמא , קליעה של 5 מתוך 5 כדורים בירי טרמפיאדה . 
זה הולך ככה : מ"כית צורחת לך באוזן : " הותקלת ! 
! 
" בזמן שאת עומדת לך בנחת עם הנשק תלוי על הגב ותיק מעליו . 
למשמע הקריאה צריך לזרוק את התיק לאחור , להעביר נשק קדימה , להכניס מחסנית , לטעון , לעבור למצב ירי בעמידה , לירות פעמיים בראש של מחבל מקרטון , לרדת למצב כריעה , לירות עוד 3 כדורים בפלג הגוף התחתון שלו ( .. ) ואז להתרומם בשלווה ולחכות לפקודה . 
כל זה אמור לקחת 30 שניות . 
כמה מילים על הנשק שלי : קוראים לו ספייק ואני אוהבת אותו . 
קצת על ההווי בקורס : אנחנו 45 בנות שישנות ב - 3 חדרים , מה שאומר שבממוצע יש 15 בנות בחדר . 
אצלנו בחדר יש 14 , והחדר שם לא גדול יותר מהחדר שיש לי בבית . 
אני ישנה במיטה העליונה במיטת קומותיים , וכל לילה מחדש מודה לאלוהים שלא קרסתי למטה על זאת שישנה מתחתיי . 
חוץ מזה אני רואה ישבנים רבים במקלחות מדי לילה , אוכלת צ'יפס בחדר אוכל כמעט בכל ארוחת ערב , ורוב הזמן נמצאת בחדרי לימוד עם מיזוג אוויר . 
ככה שלא רע לי כל כך , בסופו של דבר . 
הקורס די ארוך ( 4 חודשים ) אבל נראה לי שאני אשרוד את זה . 
בינתיים , בכל אופן , די נחמד לי , למרות כמה רגעי משבר , ולמרות שנורא קשה לראות את הבית רק פעם בשבוע ליום וחצי . 
שלכם , עד הפוסט הבא , שייכתב כשאני אצליח לסדר קצת יותר את המחשבות בראש שלי , גריני . 
