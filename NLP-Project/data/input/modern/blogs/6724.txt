אני בבית עם קצת יותר שעות שינה . 
אפשר לנסות ולהוציא קצת ממה שעבר עלי בזמן האחרון . 
אז דבר ראשון התפקיד הזה בצבא לוקח לי את האנרגיות לגמרי . 
אני מגיע הביתה בחמישי תשוש , וישן . 
יום שישי יוצא אבל עדיין די חסר כוח . 
מה לעשות , אני עושה שניים שלושה לילות לבנים בשבוע , וגם באחרים זה שינה של שעות בודדות . 
הרבה מאוד אחריות , הרבה עבודה . 
אבל אני מרוצה , זה טוב שאני מתעסק בנושאים רציניים , מרגיש שסוף סוף אני יכול לתרום משהו . 
השבוע היו תרגילים של אחד בגדודים שלנו , רשף , ואחד הקצינים אצלנו היה חסר , מה שאומר שאני ועוד קצין היינו צריכים להחליף אותו בתפקידים שלו , וזה די ביטל לי כל אפשרות להתעסק במה שאני אמור לעשות השבוע . 
במקום זה הייתי בתרגילים . 
התרגיל הראשון , ביום שני היה די גרוע , אבל למדו ממנו הרבה . 
ביום שלישי הכנו המון עזרים לתרגיל הגדול של יום רביעי ועשינו לילה לבן . 
אושר . 
בכל אופן הקצין שהיה חסר הגיע גם ביום שלישי וירד לתרגיל איתנו , אבל הוא לא היה מעודכן והיה צריך את העזרה שלי . 
הגענו לשיבטה להתחיל את התרגיל , ואחרי מעט זמן הודיעו לי שאני צריך ללכת לבאליש לסגור שם כל מיני דברים לשבוע הבא . 
הלכתי וחזרתי רק באיזור 23:00 - 0:00 בלילה . 
הצלחתי לתפוס אולי שעה שעתיים שינה על שלושה כיסאות . 
כשקמתי היינו אני ועוד כמה קצינים ערים , 2 סמב"צים ( מאזינים לקשר ) והרצנו צחוקים ואת כל מה שצריך בתרגיל . 
באיזור ארבע ועשרה בלילה נשמעת צעקה בקשר , קצת לא ברור והזכרון שלי קצת רופף באיזור הזה אבל מה שאני זוכר זה משהו כזה : ( מ"פית מפקדה ) : " לא , צעירי ! 
לא ! 
" 10 שניות שקט ( קול של גבר , אני לא בטוח מי ) : " כולם לא לזוז ! 
לא לסוע לשום מקום , לדומם ! 
עכשיו ! 
" . 
ישר הבנו שמשהו רע קרה , וזה לא חלק מהתרגיל . 
כל מי שהיה ער קפץ מהשכיבה\ישיבה שלו והתחלנו לברר מה קרה . 
בהתחלה התברר שזה נגמ"ש שהתהפך עם 4 אנשים בפנים . 
תוך דקות זה הפך להיות 2 בסדר , אחד פצוע קל ואחד לכוד בפנים מחוסר הכרה . 
תזעיקו מסוק . 
מזעיקים . 
קיבלנו מיקום של הכלי . 
בדיקה שלי גילתה נפילה של כ - 30 מטרים . 
זה לא היה נגמ"ש אלא האמר . 
זה כן נגמ"ש . 
רופא נוסף מוזנק . 
כבר היו שם שניים ) . 
החייל הלכוד פצוע קל , עדיין בפנים . 
הוא עדיין מחוסר הכרה , ככה שזה לא קל , אלא לא ידוע . 
המסוק מגיע . 
הרופא שבדרך צריך להסתובב ולהביא את הרב , והנהג צריך להיות איש קבע . 
המסוק יוצא עם הפצוע קל , לאחר דיווח כי הוא פצוע בינוני עם פגיעה בעמוד השדרה . 
מישהו אומר גופה בקשר . 
משתיקים אותו מיד . 
http://www.ynet.co.il/articles/0,7340,L-3181336,00.html לא יודע עדיין מה לחשוב , מה להרגיש . 
שעתיים אחר כל כבר הייתי צריך להמשיך לעבוד כרגיל , ולא , לא הכרתי אותו . 
