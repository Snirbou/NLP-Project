קראתי עכשיו מישהי באמת מקסימה . 
לא אגיב אצלה כי אני יודעת שאם היא לא הייתה מי שהיא לא הייתי מגיבה , אבל אפשר לומר שהיא הביאה אותי לחשוב , שוב , על המקום הזה , ולמה אני יכולה לכתוב כאן רק קטעים מסוימים מאוד ועם כל כך הרבה מסכות . 
אבל די , דיברתי על זה מספיק . 
הבטחתי לעצמי שאלך לישון , אפילו סגרתי את המסנג'ר , והנה אני כאן . 
מעניין . 
מה אתם אומרים , שאצא החוצה , ארוץ בשדות ואריח חמניות ? 
אני לא אדם כזה . 
שמלות בחיים לא ישבו עליי כמו שצריך , אני מרגישה מגושמת כזאת . 
ההרגשה היא כל מה שאני רוצה , ואותה אפשר לחוות במקומות אחרים . 
להיות ערה עכשיו , בשעה כזאת , ולקרוא את זו שהוזכרה למעלה , לדוגמא . 
או לשמוע את השיר שמושמע לאחרונה בערוץ 2 . 
אל תדאגו , יום אחד אני אהיה הכי שלמה עם עצמי , יהיה לי ביטחון עצמי . 
כי זה נראה לי מגוחך . 
כלומר , אין כאן יתרונות וחסרונות , אנשים בלי שום סוג של ביטחון עצמי פשוט מפסידים . 
ביטחון עצמי מופרז זה גרוע יותר , אני חושבת , אבל בכל זאת , משהו ? 
לא יודעת למה אני ככה . 
אעזוב קצת את המחשב הזה ואבנה את הכל , עבודה , כושר , אצמד למישהו שממש יודע איך קונים בגדים ( באמת שאין לי מושג ) , אצא ואחיה . 
לא . 
גם אדם כזה אני לא . 
אני כמו שאני , איזו פסקה לא נעימה . 
לפעמים , בלילות , אני מצליחה לתפוס בטלוויזיה את השידורים של " פסטיבל הפסנתר " . 
היום דניאל סלומון מופיע . 
אולי אחרי שאעבוד וארוויח כסף , אם [ ... ] , אוכל לממן שיעור פסנתר . 
או צילום . 
או פיתוח קול , או ציור , יש כל כך הרבה אמנויות שהייתי רוצה להיות באמת טובה בהן . 
פסטיבל הפסנתר זה משהו , איך פיספסתי אותו בשנים קודמות . 
גם בשנה הבאה אלך . 
אני מקווה . 
אולי אביתר יופיע שוב , וגם אם לא , בטוח אמצא מופע שיתחשק לי ללכת אליו . 
אני חושבת שלמרות שגם אם הייתה לי הזדמנות אין סיכוי שהייתי מוותרת על אתמול והולכת לזיקוקים , חבל לי קצת שפיספסתי את האירוע . 
לא בגלל הזיקוקים . 
זה פשוט , המחשבה על להיות באיזור אחד עם עוד מאתיים אלף אנשים , לשמוע את קריאות ההתפעלות שלהם ולהתלונן איתם על הפקקים והצפיפות ... 
.. 
. 
נשמע כמו חוויה חד פעמית . 
רק כי יש לי חיבה מוזרה לעמישראל ולשיגעונות שלו . 
כבר נהיה מאוחר , מה ? 
לילה טוב לכם . 
יש לי סיכוי , יש לי סיכוי ישליסיכוי . 
אח , גם כשאני נשארת בבית בל"ג בעומר דברים יכולים להתהפך . 
אמור להיות עכשיו לחץלחץ , אבל בדיוק ההפך . 
היו לי היום מדשאות של חופש ומילים של אמת . 
( : 
