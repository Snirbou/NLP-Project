שתי צמות , מתנדנדות לה ברוח . 
שיער כתום הדוק היטב בתוכן . 
והיא קטנה , בקושי 10 מלאו לה . 
וכבר נכנסה בתוך כל זה . 
חבל . 
לפעמים נדמה כי הנדנדה זה כל מה שיש לה . 
ואיזה מזל שהנדנדה תמיד שם . 
כי בנדנדה אפשר לאחוז חזק . 
ועל נדנדה אפשר להתרפס . 
בפני נדנדה אפשר להתוודות . 
והיא לא שופטת.אף פעם לא חונקת . 
הנדנדה לפעמים רותחת . 
לפעמים רטובה . 
אבל היא תמיד שם . 
מזל . 
כי זה בדיוק מה שהילדה צריכה . 
וילד עובר ליד הגן . 
פוסע בשביל באיטיות . 
ולא כל כך מתאים לילד , לפסוע כך . 
עוצר ליד הנדנדה . 
רוכן לעבר הילדה . 
ובהמון עדינות , מרים את סנטרה . 
מבט במבט , חודר לעיניים . 
דמעות גדולות הן מכאב . 
דמעות מלוחות - מהעצב . 
והכי נורא זה כשהן באות ביחד . 
מתערבבות . 
מתפזרות לכל עבר . 
וקשה לזהות מי הן מי . 
ב - רוך . 
מתיקות . 
ופשוט כי אכפת . 
הוא ממיין אותן . 
אחת אחת . 
דמעות הכאב - לימין . 
דמעות העצב - לשמאל . 
הוא כמו מצהיר עם הידיים . 
וזה כה מקסים . 
ממש מרטיט לבבות . 
שכך , באמצע היום , ילד ממיין לילדה את הדמעות . 
והיא לא יודעת , גם לעולם לא תדע . 
שאותו הילד , הגיע אז לגן , כדי להיאחז חזק באותה נדנדה . 
והלוואי ולי היה מי שימיין את הדמעות . 
