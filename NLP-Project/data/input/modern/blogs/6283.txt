ארבעה דפים ביומן זכרונות . 
יותר מכל האחרים . 
כתב יד מסודר ועגול של תלמידה שקדנית , ילדה בכיתה ה '. " כדאי שתלמדי לקפל בגדים כי שמעתי שבאמריקה לא תהיה לכם מכונת כביסה " . 
והקשר הוא כמובן שמכנות כביסה הן אלה שמקפלות את הבגדים ומסדרות אותן בארון ? 
הילדה הכי צבועה בעולם , זאת שיחד עם שתי המפלצות האחרות הרסו לי שלוש שנים מהחיים . 
החברה הכי טובה שמפחד וקינאה החליטה לחבור מאחורי גבי ולהגיד שריכלתי עליה . 
אפילו שידעה שכל מה שאמרתי עליה תמיד היה כמה היא מקסימה וכמה שאני אוהבת אותה . 
וזה היה כך באמת , חשבתי שהיא הכי יפה , הכי מוצלחת והכי מקובלת . 
יותר מזה - לא הבנתי למה היא בחרה בי שאסתובב איתה . 
ופיתאום כשטסים ונפרדים אז היא צובעת את כל המילים בצבעים פסטליים נמרחים , ורק בקושי מצליחה להסוות את האופי האמיתי שלה . 
המחורבן . 
בקלטת ראיתי את החצאית הארוכה והשחורה שלה עם הפרחים , זאת שחשבתי שהיא הכי יפה בעולם והיום אני יודעת כמה הייתה יכולה להיות יפה אילו לבשה אותה ילדה אחרת . 
ילדה שעומדת זקוף ומרוצה מעצמה באמת . 
לא כזאת שצריכה לדרוך על כל ה - so called חברות שלה בשביל שתוכל להרגיש שהיא הכי שווה . 
ואני בחולצת קטיפה קצרצרה בצבע אפרסק , עם קליפס תקוע בשיער שטני וארוך , רוקדת במעגל כמו מטורפת וצוחקת בפה מלא . 
כי אני , למרות כל ההתעללויות , הייתי ילדה מאושרת ומלאת חיים . 
ברמזור ליד הבית ההורים שלה פוגשים אותי , ואימא שלה לא מצליחה להפסיק לבהות . 
מלטפת לי את הכתפיים וקוראת לי בשמות חיבה , אומרת שאיזה כיף לפגוש אותי . 
" כן , איזה כיף " . 
מספרת על הבנות המוצלחות שלה , שהספיקו שתיהן להיות בנות כיתתי בשלבים שונים של החיים . 
שתי המכשפות של השיכבה . 
מספרת על זאת שבמודיעין ועל זאת שמשרתת בקריה , ובטון מזלזלת שואלת איך אני לא בצבא עדיין . 
ואני מספרת לה את האמת הבלתי נמנעת על הפרופיל 24 הזמני . 
היא שואלת אם זה קרה בריקודים , אני עונה שכן . 
היא אומרת שאולי כדאי לי לשקול להפסיק . 
היא הייתה מתה , אבל זאת כמובן לא אופציה . 
ואבא שלה שמסתכל ומסתכל ובסוף אומר רק " כמה שאת חתיכה ... 
.. 
. 
כל - כך רזה ויפה " , ואני אומרת לו תודה רבה . 
אישתו מסתכלת עליו במבט עקום . 
והם נפרדים ממני באיחולי ד"ש והצלחה , אומרים שכשאני ארקוד בלהקה שאני אזמין אותם להופעה ולמאחורי הקלעים . 
אני עונה להם בחיוך " בטח , בטח , תמסרו ד"ש לבנות " וחוצה את הכביש . 
