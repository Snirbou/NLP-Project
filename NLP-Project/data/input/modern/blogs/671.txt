_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ מי שמתייחס בשיוויון נפש לחוק החדש שאמור למנוע את מצעד הגאווה בירושלים , שלא יתפלא אם בעוד כמה שנים יטביעו לו מספר על היד . 
חייבים חייבים חייבים , כל אחד ואחת מאיתנו , למחות כנגד הפגיעה בחופש הביטוי וביסודות הדמוקרטיה של מדינת ישראל . 
אסור להגיע למיצעד בתל אביב ביום שישי בלי שלט שמוחה על הפגיעה הזו . 
בואו נהפוך את המיצעד בתל אביב , למחאה גדולה , למען יראו כל החשוכים שלא מדובר במיעוט קטן והזוי . 
בואו נראה להם מי באמת הקבוצה ההזויה במדינה הזאת . 
לא לצאת מהבית בלי שלט עם אמירה פוליטית שמייצגת את המחאה שלכם . 
אל תתנו לבמות ולמוזיקה לסחרר את ראשכם , המיצעד הזה חשוב כדי להפגין אמירה שמעבר לאני גאה להיות גאה . 
צריכה להיות אמירה ברורה שלא ניתן להפוך אותנו לקורבנות שואה . 
אנחנו לא מיעוט קטן ובטח לא הזוי . 
אנחנו מאות אלפים , יש לנו את הכוח להשבית את המדינה הזאת אם רק נירצה . 
ובבקשה בבקשה , תתחילו להחתים רשימות למען מפלגת הומואים ולסביות , עכשיו כבר ברור גם למי שהיו לו ספקות , למה אנחנו צריכים להיות בכנסת . 
גם אם אנחנו רק חמישה אחוז מהאוכלוסיה , זה אומר שאנחנו 600,000 איש . 
שזה בעצם הרבה חברי כנסת , אם נקפיד על משמעת הצבעה , ( ותהיה לנו משמעת הצבעה , אני מבטיח לכם ) . 
אני קורא כאן מעל הבמה הצנועה שלי , לכל שוחרי הדמוקרטיה , לכל ההומואים והלסביות לכל הסטרייטים שחופש הפרט חשוב להם , לכל המיעוטים הנידכאים , נשים חד הוריות , ערבים , נכים , נדפקי קסאמים וטילים , ולכל מי שמרגיש שדופקים אותו בשל היותו אחר , בואו בהמוניכם , המיצעד הזה כבר מזמן לא רק של ההומואים והלסביות , תנו למיצעד הזה להיות הלפיד של המהפכה החברתית , שלה אנו כל כך מחכים . 
תגיעו עם שלטים , אל תתעצלו , תכתבו את כל שעל ליבכם , בכתב יד , בטושים , בגואש , בדם , כדי שהממשלה והכנסת החירשות , יראו בעיניים מה אנחנו חושבים עליהם . 
תביאו כלי הקשה , רעשנים , צפצפות , סירים כפות ומחבתות , כדי שהמחאה שלנו תישמע גם לאוזניים חירשות . 
תביאו אטבים לסתום את האף , כדי שהסירחון של ניבחרי הציבור שלנו , לא יטשטש את הכרתכם . 
ותמיד תמיד תזכרו שהקול שלכם משפיע אם תאמינו בנכונות דרככם . 
באנו חושך לגרש 
