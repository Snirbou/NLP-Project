באתר עצמו יש הרבה תגובות מעניינות . 
אני הגבתי , שם , בסוף רשימת התגובות לתאריך הנכון להיום . 
אשמח לקרא תגובות גם כאן . 
עוד מקרה בוחן ( שלא היה ) http://www.notes.co.il/vishne / 4729 . asp?p=0 טלי וישנה רופאה . 
מתמחה בפסיכיאטריה בבית החולים " נס ציונה " . 
נירית היא בת 22 . 
יש לה שיער שטני חלק עד אמצע הגב ונקודת חן בזוית הפה . 
ויש לה חיוך שגורם גם לך לחייך , ובכלל להיות איתה בחדר עושה מצב רוח טוב . 
היא מדברת כל כך הרבה , שקשה ממש להשחיל מילה . 
היא מספרת שהיא מרגישה את הכוחות שיש לה , שהיא בחיים לא הרגישה כל כך חזקה , כל כך מסוגלת . 
היא סטודנטית לחינוך מיוחד , אבל היא לא בטוחה שהיא תיגש למבחנים בסוף הסמסטר הזה . 
היא מרגישה שיש לה כל כך הרבה כוחות כרגע , שחבל לה לבזבז אותם על לשבת בבית וללמוד למבחנים . 
יש לה כל כך הרבה דברים להספיק . 
הרגש של הרופא הוא כלי . 
כלי שימושי כמו סטטוסקופ לרופא הפנימי . 
כשמדברים עם אדם דכאוני , למשל , לא פעם מרגישים איך הכבדות והצער עוברים ממנו אליך . 
כשמדברים עם אדם חרדתי , אווירת החרדה מתפשטת בחדר ומדביקה את המראיין . 
אנשים מאניים משרים הרבה פעמים אווירת שמחה סביבם . 
אם אני מוצאת את עצמי מחייכת רוב השיחה , מאניה היא אופציה שצריך לקחת בחשבון . 
איך השינה לאחרונה ? 
אני שואלת . 
שינה ? 
מי צריך לישון בכלל ? 
נירית עונה . 
שעתיים בלילה – מקסימום . 
יצא לך להוציא כספים לאחרונה ? 
אני שואלת . 
האמת – כן . 
היא עונה . 
קצת נכנסתי לחובות . 
קניתי בגדים בכיכר המדינה בכמה אלפי שקלים . 
והחשק המיני ? 
היא מחייכת . 
יש חשק מיני , היא אומרת . 
יש לך חבר ? 
אני שואלת . 
היה , היא אומרת , אבל עזבתי אותו . 
הוא היה מידי חסר מעוף . 
למעשה , היא מוסיפה , אני נפגשת עכשיו עם כמה גברים בו - זמנית . 
כמה ? 
אני שואלת . 
שישה - שבעה ... 
.. 
. 
בלילה , היא מוסיפה . 
ואמצעי מניעה ? 
אני מבררת . 
לא כל כך , היא אומרת . 
ההורים של נירית מספרים על בחורה שקטה , נחבאת אל הכלים , מוסרית מאוד . 
החבר שלה והיא יצאו כבר ארבע שנים . 
הם תכננו להתחתן בקיץ . 
הם לא מבינים מה קרה לה , הם אומרים . 
גם החבר שלה , לא מבין , הם מספרים . 
דרכם של התקפים מאניים היא שהם חולפים . 
מתישהו נירית תחזור לעצמה . 
אבל בינתיים היא מבלה את הלילות עם שישה או שבעה בחורים בלילה , בלי אמצעי הגנה . 
אולי היא תידבק בינתיים במשהו , באיידס למשל , או במחלה קשה אחרת , אולי לא . 
מתישהו נירית תחזור לעצמה . 
ואפילו אם היא תישאר שלמה ובריאה בגופה , היא תסתכל בבעתה אחורנית לתקופה הזו . 
אולי היא תחשוב על החבר שלה , שהיא עזבה , ועל החיים שהם תכננו ביחד . 
אולי על כל אותם בחורים שהיתה אתם . 
אולי היא תסתכל במראה , ותשנא את עצמה על מי שהיא הפכה להיות . 
וכמה שהיא תשנן לעצמה שזו לא אשמתה , האשמה תביט אליה בחזרה מן הראי . 
החוק מאפשר לטפל בכפייה רק באדם חסר שיפוט המסוכן מיידית לעצמו או לאחרים . 
נירית אינה מסוכנת מיידית , ועל כן אם היא מסרבת להתאשפז – אין אפשרות לאשפז אותה בכפייה . 
נירית של אחרי ההתקף תכעס על שנתנו לה להסתובב חופשית כשהיא חסרת שיפוט ושיקול דעת , ולהרוס את החיים לנירית האחרת . 
אבל נירית של ההתקף המאני רוצה רק ללכת הביתה ולהיפגש עם הבחורים שהיא קבעה איתם להערב , ושלא - תגידו - לי - מה - לעשות . 
החוק חד - משמעי בעניין זה , אבל איני בטוחה כי המוסר חד - משמעי באותה מידה . 
לא פעם פונים אלינו במחלקה בני משפחה של חולים במצבים דומים בטענה ש " איך אתם יכולים לשחרר אותו ככה , הרי הוא לא יודע מה הוא עושה ? 
" אנחנו לא רק יכולים , אנחנו חייבים . 
אך לו אני נירית , הייתי מבכרת ככל הנראה להיות מטופלת בכפייה לפחות בתקופה שאני חסרת שיפוט . 
