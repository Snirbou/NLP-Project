לא מצאתי כותרת לפוסט הזה , למרות שברור שצריך . 
אין מילה שיכולה לתאר את כל הפוסט הזה ומה שהוא בשבילי . 
כשהייתי בכיתה ו' למדנו שיעור חינוך מיני . 
אף פעם לא דיברו איתנו על מערכת יחסים חד מינית או סקס כזה . 
אף אחד לא טרח להסביר לי שזאת לא קללה , שזה בסך הכל נטייה מינית שונה . 
שזה בסדר . 
בכיתה ח' למדנו רבייה והמורה אמרה ש " מערכת יחסים בין זכר לנקבה היא נורמלית ותקנית , ובין נקבה לנקבה וזכר לזכר זה כבר לא הגיוני ולא קורה " . 
אז כבר ידעתי מה אני , פחות או יותר , וידעתי מה זה אומר . 
וזה באמת שצבט לי לשמוע את זה . 
באמת עצוב לי כל העניין של מצעד הגאווה , והסיפור שעושים סביב זה . 
אני רואה את זה בחדשות ומתחשק לי לבכות , בחיי . 
אני לא יודעת מה לחשוב . 
אני רוצה שיכירו בהומואים ולסביות [ ובי ! 
] כשווים לסטרייטים , ולא משהו נפרד , כי זה לא . 
זה בסך הכל העדפה מינית , זה לא משנה את הבן אדם , רק את מי שהוא נמשך אליו ואוהב אותו . 
אני רוצה ללכת ברחוב יד ביד ולהתנשק עם חברה שלי , אני רוצה לדעת שכשאני אגדל נוכל להתחתן וגם נוכל לאמץ ביחד תינוקת . 
באמת , אני רוצה את העתיד הזה . 
אני לא רוצה להסתיר יותר ולהשתיק את זה כי אני רוצה שכולם ידעו , ואני לא מבינה מה לא בסדר בזה שאני אוהבת ~ אותה ~ ולא איזה זכר . 
מה לא בסדר ? 
אז יש לה כוס וגם לי . 
אנחנו מסתדרות עם זה מצויין במיטה , אני חושבת , אז לא צריכה להיות בעיה . 
אני רוצה את הזכויות שיש לכל זוג סטרייט בעולם הזה . 
אני לא חושבת שלקבוצה שהיא [ לצערי , אם לומר את האמת ] חלק מהמדינה הזאת יש זכות לשתק חלק אחר שלא עבר על החוק ולא עשה שום פשע . 
להפך , הם הפושעים פה . 
מה זה מפריע לכם , המצעד הזה ? 
מה אכפת לכם לתת לו לעבור ? 
אתם יודעים כמה הומואים ולסביות יש בניכם ? 
המון ! 
בדיוק כמו בכל שאר העולם . 
תסלחו לי , אבל זה שיש איסור בתנ"ך על משכב זכר , זה נותן לכם את הזכות לרצות לרצוח ? 
מצטערת , אבל כתוב בלוחות הברית האלו שלכם שאסור לרצוח , נכון ? 
אז מה הרעיון פה ? 
אם אתם מאמינים כל כך , אני חושבת שהחוקים שכתובים שם יותר משמעותיים מפסוק אחד שאף אחד לא ממש זוכר איפה הוא מופיע , ושאתם אמורים לסמוך על האלוהים שלכם שאם הוא מוצא את זה לפסול הוא יעניש את החוטאים , כמו שאתם קוראים לזה , ולא יפגע בכם . 
מספיק . 
אי אפשר במדינה [ וואנאבי - ] דמוקרטית לתת לקבוצה קיצונית ואטומה ברמה הכי גבוהה שיש לשלוט פה . 
מספיק לי שאין תחבורה ציבורית בשבת , שהם מאיימים להטיל קנסות על כל חנות שפתוחה בשבת , שהם זורקים אבנים על מכוניות נוסעות בשבת וביום כיפור , שאי אפשר לעבור בשכונות הקיצוניות שלהם בלי לקבל יריקה ואבנים . 
מספיק לי מהכפייה הדתית הזאת . 
אני לא מתחברת לדת ולאלוהים , אני לא מסוגלת להאמין בזה , לא גדלתי על הערכים האלה ואני לא מוצאת את זה נכון . 
אז מה ? 
אני מכבדת אתכם אז תכבדו גם אותי . 
אתם לא יכולים להפוך את המדינה הזאת לדתית . 
נמאס . 
הדוגמה של מצעד הגאווה היא כל כך קטנה ביחס אל הרצון לכפייה דתית ומדינה דתית שיש פה שזה נורא . 
לא רוצה , תעזבו אותי . 
ירושלים היא עיר כמו כל הערים - ואפילו יותר חשובה כי היא עיר הבירה והיא מסמלת משהו פה . 
היא לא העיר הקדושה ולא כלום , לעזאזל , שטויות . 
היא עיר כמו תל אביב , אז תפסיקו להגיד שיעבירו את זה לשם . 
תל אביב היא לא עיר הבירה של ישראל . 
הייתי רוצה שהמצעד הזה יתקיים ואם כבר אז רק בשביל להראות לחרדים האלו שהם לא יכולים לשלוט עליי , שהם לא יכולים להגיד לי מה לעשות ולקרוא למה שאני מוצאת לנכון תועבה - כי הם פשוט לא מבינים את זה . 
בקהילה שלהם הכל על שידוכים ואין אהבה , הם לא יכולים להבין מה זה בכלל . 
הם לא מבינים כמה סבל הם גורמים לילדים שלהם . 
אני בחיים לא אבין אמא שמסוגלת לזרוק את הבן שלה מהבית כי הוא אוהב בנים . 
הוא הבן שלך , איך את יכולה ? 
אלוהים , זה מטורף . 
אני מסוגלת להגיד כל כך הרבה על העניין הזה , זה כל כך מעצבן אותי . 
זה כל כך קרוב אלי . 
זאת לא תועבה , ולא נגד הטבע ולא כלום . 
זאת אהבה , אהבה אמיתית כמו כל אחת . 
אהבה שהיא אפילו יותר חזקה מאהבה רגילה , רק בגלל העובדה שצריך להילחם ולהסתיר את זה . 
אני לא חושבת שאני אהיה מסוגלת לקחת את החברה שלי כמובן מאליו , אפילו רק כי זה קשה להיפגש פעם בחודש , וזה במקרה הטוב . 
ואז צריך לעשות הכל בשביל שלא יחשדו , ולהיות בשקט , ולהסתיר היקי ושפתיים רטובות . 
כבר הלכתי לאיבוד בין כל המילים האלה . 
אני רוצה זכויות שוות כמו שיש לכל זוג סטרייטי בעולם כי מגיע לי , כי זאת אהבה . 
אני לא יודעת אם אני בעד מצעד הגאווה או לא , בעד ההתנהגות המוחצנת הזאת והטיפת התגרות שיש בזה . 
אני לא יודעת כמה זה יעזור . 
אני יודעת שאני רוצה שזה ייחשב לנורמלי , שיום אחד גם לי תהיה משפחה , אפילו אם היא תהיה שונה ממה שמכירים היום . 
ומגיע לי את זה , יש לי את הזכות הזאת . 
אולי זה לא קורה בדרך של זרע פוגש ביצית , אבל זה לא מה שחשוב . 
מה שחשוב זה שזאת אהבה , ואני אוהבת והיא אוהבת וטוב לנו ביחד . 
כל כך קשה לקבל את זה ? 
עצוב לי שאי אפשר לקנות בגדים עכשיו , כן , כמה שזה שטחי . 
זאת אחלה תרופה לחורף , ועכשיו אי אפשר . 
נו , שיגיע כבר סוף מרץ , בבקשה . 
זה הולך להיות חורף קשה , ברצינות ... 
.. 
. 
- שישבת אצל הילדה הכי מותק בעולם , ואני אחזור מאושרת ! 
אתם תראו . 
