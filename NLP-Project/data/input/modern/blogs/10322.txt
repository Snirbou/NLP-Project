בשורה מספר 1 : עשיתי היום את האימות הראשון שלי . 
זה היה די מפתיע , כי הייתי בטוחה שצריך לעשות מבחן הסמכה קודם . 
אז כשהמדריכה הנחמדה אמרה לי שמישהי כבר מחכה בחוץ , אמרתי לה : " אין איזה מבחן שצריך לעשות לפני ? 
" , " אה , זה בסדר " , היא הניעה את ידה בביטול , " אפשר אחר כך , הסדר לא משנה " . 
טוב , אז מה אם לא הספקתי לחזור על החומר בכלל , מה יש בחיים אם לא אתגרים ? 
קראתי לפקצה הקטנה שתבוא והתחלתי לאמת אותה . 
דווקא הלך די טוב , חוץ מזה שעבדתי מאוד לאט ובשלב מסוים היא אמרה למדריכה שלי " אולי את תעשי את זה וזהו ? 
" השתקתי אותה במבט קטלני ( אך חביב , בכל זאת ) והמשכתי . 
חוץ מכמה בעיות קטנות עם הכפתורים המשונים של המחשב וכמה בעיות קטנות עם הנתונים הסתדרתי ובסך הכל אפשר להגדיר את יום הסטז' השני שלי כהצלחה . 
אחרי זה עשיתי מבחן הסמכה והוא היה די קל אז נראה לי שעברתי אותו . 
היתרון הגדול בלהיות בסטז' הוא שמסיימים את היום נורא מוקדם ובגלל שאת לא בלשכה שלך אז נותנים לך ללכת בשעות שעדיין מואר בהן , היום למשל נתנו לי לצאת ב 3 ורבע , כך שהספקתי לאוטובוס של 3 וחצי והגעתי הביתה .. 
. 
* תופים * - בשעה ! ! 5 שעה שבה במקרה הטוב אני רק יוצאת מהלשכה בבאר שבע ! 
הגעתי הביתה ומיד נזכרה אמא שלי שעדיין לא מצאנו לי נעליים שחורות לצבא . 
בשורה מ ס' 2 : עשיתי היום את השופינג הגדול הראשון מאז שהתגייסתי . 
לאמא שלי יש בעיה : כשהיא מחליטה שצריך לקנות משהו , היא אובססיבית לגבי זה , ולא משנה אם המשהו הזה הוא בשבילה או בכלל לא קשור אליה . 
לפני כמה ימים היא הסתכלה על נעלי הספורט שלי ואמרה : " את לא רוצה נעליים חדשות במקום השחוקות האלה ? 
" אמרתי לה שזה באמת רעיון נחמד , ושכחתי מזה . 
אמנם כשסיימתי את הקורס תכננתי ללכת לקנות נעליים חדשות , אך מאז הרעיון נשכח , בעיקר לאור העובדה שאין לי כל כך הרבה זמן ללכת לחפש נעליים . 
אבל לא כך אמא שלי . 
למחרת חזרתי די מוקדם ( ב - 7. . ) ומיד אחרי שאמרה " איזה יופי שחזרת מוקדם " ציינה " זאת הזדמנות ללכת לחפש לך נעליים " . 
חשבתי לעצמי , למה לא , והלכנו . 
אותו חיפוש הוגדר ככשלון , אך לא אחת כאמא שלי תוותר . 
היום כשהגעתי בשעה מוקדמת באופן שערורייתי ממש היא ממש התלהבה " יופי , האמת שראיתי ב " גלי " כמה נעליים טובות , בואי נלך לשם ונקנה לך " . 
בגלל שבאמת התחשק לי לקנות דברים לשם שינוי , הסכמתי , ושמנו פעמינו ל " גלי " . 
למרבה האכזבה , הסתבר שהטעם של אמא שלי עדיין די גרוע . 
" תראי איזה יפות אלו " , היא הצביעה על זוג נעליים כעורות במיוחד . 
" לא " , חרצתי והמשכתי ללכת . 
הסתבר ש " המבחר העשיר " שאמא שלי תיארה בבית היה בסך הכל מדף עם מספר זוגות נעליים שחורות , כל אחת מכוערת יותר מהשניה . 
כבר התכוונו לצאת משם ולא לחזור , כשלפתע ראיתי נעל שנראתה קצת פחות מכוערת מהאחרות . 
הסכמתי למדוד אותה והסתבר שהיא דווקא די נוחה ונחמדה . 
" יש מבצע + 1 , 1 אז צריך למצוא עוד זוג אם קונים אותן " הכריזה אמא שלי ומיד רצה לחפש לעצמה מגפיים . 
בינתיים גם אני שוטטתי ומצאתי זוג מגפיים נחמד . 
" טוב , אז אם קונים 3 חייבים עוד 1 , שנקבל 2 במתנה " . 
ההגיון של אמא שלי כל כך ישראלי , פשוט תענוג לכל חנות ישראלית ממוצעת . 
" הנה תראי , אלה יפות " ומיד דחפה לי ליד עוד זוג נעליים של " לי קופר " . 
התגברתי על הסלידה שלי ממותגים ומדדתי אותן . 
כשהגענו סוף סוף לקופה , מצוידות ב - 4 זוגות נעליים , הבחינה אמא שלי בערימת נעלי בית , גם הן באיזשהו מבצע בסגנון " קח אחד והשני יעלה לך מה זה בזול " . 
מיד בחרה לעצמה נעלי בית והכריחה גם אותי " כי חבל להפסיד את המבצע " . 
לערימה הזאת הוספנו גרביים ( כמובן + 1 ) 1 ולפני שאמא שלי תבחין באיזשהו מבצע על נעלי תינוקות או משהו הכרחתי אותה לשלם . 
את תאוות הקניות שלי השלמנו בביקור ב " גולף " ובקניית 2 סריגים חמודים בשבילי , ובתיק בשביל אמא שלי ( כמה מופרך , גם התיק היה במבצע ) . 
פשוט תענוג לחזור הביתה עם מיליון שקיות ולסדר הכל בארון . 
תענוג . 
חבל שלא משחררים אותי מוקדם כל יום . 
" מזל שלא משחררים אותך מוקדם כל יום " , אמרה אמא שלי . 
" תראי כמה כסף הוצאתי עליך " . 
כזאת חמודה . 
היום , לשם שינוי , עבר עלי יום די מעניין . 
שזה מאורע די חריג לכשעצמו , כי בד"כ הימים בל"ג ב"ש הם בדיוק אותו הדבר : מגיעים ללשכה , אלו שמוסמכות לאמת מאמתות , אלו שמוסמכות לראיין מראיינות , זאת שבסטז' נמצאת בסטז' , ואני יושבת ומחכה שיגידו לי איזה תיקים להביא . 
אז היום היה שונה . 
מאורע מספר אחד התרחש באוטובוס לבאר שבע . 
כרגיל בימי ראשון אני פוגשת את דימה באוטובוס , בדרכו לאוניברסיטה לעוד שבוע של לימודי פיזיקה ( נו , אני שואלת אתכם . 
. ) , בכל אופן , עסקנו לנו בשיחה חביבה על עניינים שונים , בין השאר העובדה שכששואלים את דימה " עד מתי ? 
" התשובה היא " אוקטובר 2014 " . 
לפתע הסב את תשומת לבי צליל מוזר של נוזל ניתך ברצפה , וכשהסטתי את מבטי הצידה לראות מה פשר הדבר נקלע לעיני חזיון נורא : אישה צעירה , מקיאה את נשמתה על רצפת האוטובוס . 
ולאחר מכן נמלטת מין המעבר והולכת להתיישב על המדרגה ליד הדלת . 
אז שרדנו איכשהו את הריח המבחיל עד שהגענו לבאר שבע . 
אז שרדנו את העובדה שנאלצנו לדרוך בתוך זה כדי לצאת מהאוטובוס . 
בסדר . 
אבל לקור שחיכה בחוץ לא הייתי מוכנה - הייתי אמנם מצוידת במעיל , אבל כל שאר החלקים שלי שלא היו בתוך המעיל קפאו עד מוות בזמן שחיכיתי לקו 4 ביחד עם הילה שפגשתי בתחנה . 
וכאילו לא סבלתי מספיק , פנה אלי פתאום אדם כבן 40 , מגושם וחסר שיניים ושאל בתוקפנות : " תגידי , מה קרה לקו ? ! 4 למה הוא לא בא ? 
! ! " " הוא צריך להגיע " , עניתי לו בסבלנות וברוגע , כאילו שכתוב לי " אחראית שעת הגעה של קו 4 " על המצח . 
חשבתי שבזה הסתכם העניין , אך כעבור כמה שניות של שתיקה ( שבמהלכן התעסק בקלפים של סופרגול שהיו בידו ) פנה אלי שוב ושאל בתרעומת : " תגידי , למה לא גייסו אותי לצבא ? 
! 
" הייתי צריכה כמה שניות כדי לעכל את השאלה , ובינתיים הוא ענה לעצמו : " אה , זה כנראה כי הייתי חולה , יכול להיות , כן , הייתי חולה אז לא גייסו אותי . 
" הנהנתי באהדה והתחננתי בלבי לקו 4 שיגיע כבר . 
" מה הפרופיל שלך ? 
" הוא שאל . 
" 97 " , עניתי באי נוחות . 
" אהה , שלי 21 . 
אולי זה קשור " , אמר האיש בחוכמה . 
" תגידי , כמה עולה לקנות וידאו ? 
" או שהוא היה באמת טיפש , או שהוא פשוט חיפש נואשות נושא לשיחה . 
" אני לא יודעת " . 
" כמה , הרבה ? 
2000 שקל ככה ? 
" - " באמת שאין לי שמץ של מושג " . 
" אהה " . 
הוא אמר והתכנס שוב בשתיקה מבורכת . 
אך לא לאורך זמן . 
" את יודעת , הייתי מתחתן איתך , " הוא אמר בכובד ראש . 
" באמת , אבל את פשוט קצת צעירה , אני חושב . 
אם היית בגיל שלי הייתי מתחתן איתך , קונה לך בית ומה שהיית רוצה " . 
הייתי בספק אם יש לו מספיק כסף להזמין אותי לדיאט קולה . 
נעצתי את מבטי באוויר במבוכה ואמרתי : " כן , חבל " . 
מסביב החלו להשמע צחקוקים . 
תודה לאל , האוטובוס בדיוק הגיע . 
למרבה הפלא , נתבקשתי להביא במשך היום רק תיק אחד בלבד , וחוץ מזה הייתי עסוקה רק קצת בלהתקשר למלש"בים להזכיר להם לבוא לצו שלהם ( בהתחשב בזה שיש לי חרדת טלפונים , אני צריכה להיות גאה בעצמי ) והרבה בלשמור על מפעילי המחשב בזמן שפירקו את הכיתה . 
{ הסבר לכל מי שלא שייך ללשכת גיוס באר שבע וקורא את הבלוג הזה ( כלומר , כולם ) : כיתה = הכיתה של המבחנים , איפה שכל המחשבים עם מבחני הדפ"ר נמצאים ושם המלש"בים יושבים לעשות אותם . 
מפעילי מחשב = זן מוזר של אנשים לובשי מדים שמבינים בכל מיני מושגים מוזרים של מחשבים ובד"כ יש להם שריטה כלשהי . 
לפרק כיתה = להוציא את כל המחשבים מהחשמל ולארוז אותם בארגזים . 
הסיבה שצריך לשמור על מפעילי מחשב בזמן שהם מפרקים את הכיתה : במחשבים של הכיתה יש חומר סודי שלמפעילי מחשב אסור שתהיה גישה אליו , ובגלל זה מאבחנת צריכה להיות שם ולהשגיח שהם לא מתעסקים בו . 
כמובן שמעצם היותם מפעילי מחשב הם יכולים לגשת לחומר הסודי הזה מכל מחשב בלשכה אבל למה לבטל חוק מטומטם אם אפשר לגרום באמצעותו טרטור למאבחנות } בכל מקרה , אז בסביבות 11 נשלחתי להחליף את אחת המאבחנות ששמרה שם , ואיכשהו יצא שעד 4 וחצי בערך ( לא כולל הפסקת צהריים שאליה כולם יצאו כולל אותי ) אף אחת לא באה להחליף אותי . 
ובעצם זה לא כל כך הפריע לי , כי די נהניתי להיות בכיתה עם אסף ( מר משוגע ) , אביעד ( מר איש שמח ) והחברים החדשים שלהם שהם לא מהלשכה אבל באו לעשות שמח - אוהד ( יוני בלוך ) , עוד אסף ( מר קוסם ) ועוד מישהו שאני חושבת שקראו לו אולג . 
במשך הזמן שהייתי שם הספקתי להוציא את רובם מדעתם , וגם הם לא ישבו בשקט - הייתם חושבים שלפרק כיתה יקח שעה , גג שעתיים , אבל זה לוקח יום שלם כשבמקום לעבוד הם עסוקים בלהראות לי קסמים בקלפים , בלספר לי שהם הומואים ובללכת איתי מכות . 
היום עבר לי ממש מהר . 
בסביבות 4 הילה באה ואמרה ששני ( הרח"לית ) קוראת לי ושהיא תחליף אותי בזמן שאני אלך אליה . 
ואז הגיעה הבשורה : אני יוצאת מחר לסטז' מאבחנים . 
מחר . 
מחר . 
מחר . 
וחוץ מזה שחררו אותי הביתה ב 5 . וחוץ מזה אמא שלי בזבזה לי שעה וחצי בחיפוש אחר נעליים צבאיות בכל חנות אפשרית , אבל לא מצאנו כלום . 
אז קניתי גלידה , למרות שאמא אמרה שאני מטורפת . 
מה אכפת לי , היא לא מחדשת לי כלום . 
טוב , אז בגלל שלמרות נסיונות שכנוע רבים לא הצלחתי למכור את יום הולדתי לאף אחד - אני נכנעת . 
כן כן , אני בת 19 היום . 
היום שלי התחיל השכם השכם , בסביבות 3 וחצי לפנות בוקר . 
התעוררתי לי ומשום מה הייתי סבורה שהשעה כמעט 6 . 
" איך הבוקר הגיע מוקדם כל כך ? 
" תהיתי , " אני עייפה ממש עדיין , זה נורא מוזר " . 
קיוויתי שאולי בכל זאת נותרו לי עוד כמה דקות לנמנם , והצצתי בשעון . 
להפתעתי גיליתי שאמצע הלילה . 
יופי טלי . 
השעון הביולוגי שלך נדפק לעת זיקנה . 
חזרתי לישון . 
התעוררתי שוב ברבע לשש , כשהשעון המעורר צלצל . 
הלכתי להגיד לאמא שלי מזל טוב ( היא אוחזת בדעה שימי ההולדת שלנו הם בעצם שלה כי היא זאת שילדה אותנו ) והתארגנתי לצבא ( דבר הכולל בעיקר לבישת מדים ) . 
אח"כ אמא שלי עזרה לי להכין את כל הדברים לפריסה הראשונה שלי . 
אצלנו בלשכת גיוס באר - שבע נוהגים כהוביטים : כל אדם ביום הולדתו אמור להביא עמו אוכל לרוב כדי למלא את כרסם של חברי הלשכה האחרים . 
לכן נסחבתי בבוקר עם תיק ג'נספורט מלא חטיפים ועוגיות ועם שקית ניילון של הרשי ' ז עם 2 בקבוקי שתייה , בורקסים וכלים חד פעמיים . 
כל זה היה מאוד כבד והקשה עלי ללכת . 
בסופו של דבר הגעתי ללשכה עם יד חבולה וכואבת . 
בלשכה ציפו לי 5 בלונים והדס אחת שניפחה עוד אחד , וכשראתה אותי אמרה " אוי " והתחילה לצחוק . 
אחרי זה היא שאלה אם יש טעם להמשיך לנפח והחלטנו ביחד ש 5 בלונים זה אחלה ומספיק . 
הבנות גם הכינו לי כרזת ברכה ליום הולדת וקנו לי במתנה חולצה שכתוב עליה : " פטל פטל פטליהו ! 
" כדי שאוכל ללכת איתה ולהביך את עצמי יותר משאני מצליחה לעשות גם ככה באופן טבעי . 
גם יוני רכז המתגייסים , עמו רכשתי יחסי ידידות מאז הגיענו ללשכה הביא לי מתנה : ג'ירף חמוד לתיק ששמו בישראל יהושע ברגותי קישון . 
או בקיצור : קישון . 
במשך שעה בערך הכל היה נורא נחמד וכולם חיבקו אותי ואמרו לי מזל טוב ואז נזכרו שיש עבודה לעשות ושלחו אותי להביא תיקים . 
אני מכריזה רשמית שאני שונאת כל מלש"ב שצריך להתגייס ושיש לו תיק באיזשהו מקום בלשכה . 
נשמתי כל כך הרבה אבק בחודש האחרון שאני חושבת שאני מפתחת אסטמה . 
בסביבות 4 אחר הצהריים ערכתי את הפריסה הראשונה בחיי : ומיד אחרי שסיימתי לערוך אותה קראו לנו לבוא להסב"ש ( הסברה שבועית ) אז כולם אכלו מהר מהר ורצנו לשם . 
קצינה אחת הרצתה לנו על איידס ( " אל תבטחו באף אחד , כולם חולי איידס והם ידביקו אתכם " ) וקצת על נהלים בצבא ( בשלב הזה כל אחד היה עסוק במשהו אחר , אני אישית בבהייה ויוני שלידי בבדיקת יכולת הפרצופים שלו ) ואז שוחררנו סוף כל סוף כל סוף . 
נזכרתי שהבטחתי לסיים ספירת חומר ומיהרתי לחדרון של צוות אוויר עם אחת המאבחנות היותר ותיקות . 
כשהיינו שם פתאום צלצל הטלפון . 
בהיתי בו נבוכה , כי אף פעם לא עניתי לו בעבר . 
בסוף עניתי , ומזל שכך , כי בצד השני בישרו לי שכשאני אסיים אני יכולה לצאת הביתה , ב - 5 ולא ב 6 , מה שאומר עוד שעה בבית . 
ווה - הווו ! 
פרצנו בריצת מרתון אל עבר האוטובוס לתחנה מרכזית , והספקתי לאוטובוס של 5 וחצי . 
הגעתי הביתה עוד לפני 7 . 
סנג'רתי את אבא שיכין לי ארוחת בריאות ( המבורגר , צ'יפס וסלט ) כי כל היום אכלתי 2 כריכים ותפוח ( בניתי על לאכול בפריסה , אבל מסתבר שגם השאר בנו על זה והם היו זריזים יותר ) . 
אחרי הארוחה הלכתי להתקלח . 
לפני כן לירן אמר לי שהוא ואבישי רוצים לקפוץ לבקר , וביקשתי שיתקשרו לפני כי אני צריכה להתקלח קודם . 
כמובן שהם מתוקף היותם חסרי בינה שכחו מזה ופשוט באו , כמובן בזמן שהייתי במקלחת . 
יצאתי לי מהמקלחת עטופה בחלוק , והמשפט הראשון שאמרתי להם היה : " צאו מכאן רגע " אחרי שהעפתי אותם מהחדר שלי קרה דבר איום ונורא : סגרתי את הדלת , וכמעט והורדתי את החלוק כשפתאום הבחנתי בקיומו של אלכס קניש בחדר שלי . 
העפתי אותו החוצה בצרחות , בדקתי במגירות ובכל מקום אפשרי שלא מסתתר לי בחדר עוד חבר של לירן ואבישי , ורק אז הרשיתי לעצמי להתלבש בנחת . 
לירן קנה לי מתנה מצוינת : את הספר " שעות מתות " של אורי אידלמן . 
כמובן שזו מתנה טובה כל כך כי אני ביקשתי ממנו את הספר הזה ספציפית . 
אבל זה פרט שולי . 
אבישי עדיין לא קנה לי מתנה ואני צריכה לחשוב מה לבקש ממנו , אז הצעות יתקבלו בברכה . 
אלכס לא מתכוון לקנות לי מתנה , וכרגע המתנה שאני רוצה ממנו היא שלא יסתתר יותר בחדר שלי בזמן שאני יוצאת מהמקלחת . 
עד כאן עסקי יומולדת . 
19 זה לא שונה בהרבה מ 18 , ויום אחד זה ישתנה ל 20 . אין צורך לעשות עניין . 
אני אותה פסיכית שהייתי מקודם . 
ושמישהו ינסה לעצור אותי . 
נ.ב גם הדס יוצאת לסטז' . 
מה שמשאיר אותי היחידה בלשכת גיוס ב"ש שעדיין מתייקת . 
מה שאומר : יום מלא עבודה מחר . 
מי אמר שהחיים לא יפים . 
