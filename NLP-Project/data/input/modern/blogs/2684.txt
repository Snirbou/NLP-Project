לוקחת את ידי ואומרת לי " בא איתי לראות תיאטרון " - היום לא איכפת לי להיות אינטליגנטי , לשם שינוי . 
בסמטאות תל אביב הלחות , הקרירות מעלה זיעה תחת הסוודר האופנתי שלי , מסתבר שלוקח לי זמן להתרגל לחורף ולאלגנט . 
זוכר אני עדיין איך אחזת בידי בקיץ והובלת אותי בסבך החצרות האחוריות של העיר , כאלו שבגדים תלויים בהם לייבוש , ואדם אקראי מטיל בהם מימיו . 
אז בקיץ , לבשתי גופיה ושורטס , כפכפים ומשקפי שמש . 
את לבשת טייטס לבנים מתחת למיני , וגופיה צמודה גם , בלי גרביים לנעלי ההתעמלות . 
הערב , השמלה שלך מרחפת בקלילות מעל המגפיים , חושפת ירך דרך שסע . 
היד שלך עדיין מובילה אותי אל התיאטרון , שם אנחנו רואים תיאטרון פרינג' , חברים שלך , את אומרת , עושים תיאטרון אקספרמינטלי , כולם במסכות ועירומים . 
מצביעה על כוכב ההצגה ואומרת " הוא , אותו היה לי שבועיים " , את מזהה אותו למרות שהוא עם מסכה . 
" קבוקי " את אומרת לי " הם רצו לעשות קבוקי , אבל בקבוקי אמיתי אין נשים " , ואחר כך את גוררת אותי מאחורי הקלעים להתנחמד עם החברים הישנים שלך , עירומים גם אחרי הקלעים . 
" בוא וסמן איתם טריטוריה " את אומרת לי , ולוקחת אותי אל הקיר האחורי של התיאטרון , שם אני משתין על הקיר . 
במחשבה שניה , אני משתין גם עליך . 
טריטוריה . 
ל כש תחזרי , הכנתי הכל , ריצפשטופה בריחלימון , בגדימיובשימקופלימעומלנים , החלפתי אפילו , נורה שרופה באחת חדשה , בוהקת , שתאיר את הפינות החשוכות . 
על הקיר תליתי תמונות שלנו , מפעם , ואת השכנה מלמעלה . 
הכל כבר מוכן . 
הגשם , עם ריח האוזון שלו , מרענן כל כך , הרעמים , בתזמון המדויק שלהם , מחרישים את היבבות החנוקות שלה , וקול טיפות הגשם הערב לאוזני , מתופף קצב אחיד עם טיפות הדם ( שמתי דלי , אל תדאגי , היא לא מלכלכת , פלופ , פלופ ) . 
קניתי מה שאת אוהבת לאכול , גם עוגות שאסור , גם עוגות שמותר . 
יש אפילו , עוגת שוקולד קיפוד של דה לה פה , עם שפיצים טעימים , ופיניתי דברים מהמקרר , את הבשר המתיישן , שירוק בקצוות , עכשיו הוא מתיישן לו במרפסת . 
שילמתי את חשבון החשמל , הארנונה , והוצאתי את הדואר מהתיבה . 
הבית מוכן לך עכשיו . 
ושקט . 
כשאכין את הבית לבואך , מנקה פינות על ארבע , מגלגל כדורי אבק כמו היו כדורי ביליארד , כל שאחשוב הוא איך תעמדי בפתח , במבט חמור ומצמרר . 
איך תשלפי אלגנט כפפת משי לבנה ואלסטית , איך תמתחי אותה מעדנות סביב מפרקך , ואז , באצבע רפויה תסמני קונטור של תמונות שאת ציירת , בודקת משקעים ביתיים . 
בגב ישר של רקדנית , בצעד נוקש עקב , תבדקי מתחת לשולחן תוך שאת מתכופפת ר ' , ומיד תסתובבי אלי ותנפנפי אלי באצבע מוכתמת , אני ארכין ראשי , ואמלט לחדר בבכי , נעלב . 
נראה לך ? 
