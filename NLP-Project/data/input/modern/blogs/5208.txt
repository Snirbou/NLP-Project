00:20 - חזרתי הביתה מהסרט , כשפתחתי את הדלת ראיתי שהאור בחדר של בונבון דלוק והקשבתי במשך דקה לנוכחים בבית , מנסה לאבחן אם בונבון לבדו או שהחבר החדש איתו . 
על המיטה שלי אני מגלה ארנק , כרטיס אשראי וחשבון מים ששולם . 
כל פעם שבונבון אצלי הוא משאיר לי " מזכרות " , פעם את הסלולרי שלו , פעם עיתון ועכשיו את זה ... 
.. 
. 
01:00 - קולות של הנאה מהחדר ליד . 
אני שמחה שמישהו בבית נהנה ... 
.. 
. 
רואה טלויזיה , שוב לא מסוגלת להרדם למרות העייפות . 
01:40 - מכוונת את הטלויזיה שתיכבה בעוד 20 דקות , מקווה שככה אני ארדם . 
07:20 - מנסה להתעלם מהצלצול של השעון המעורר . 
אחרי רבע שעה קמה , בלית ברירה והולכת לעבר המטבח . 
לוחצת על הכפתור של הקומקום החשמלי , הולכת לשירותים , לחדר אמבטיה ולהוריד את הכביסה מהחבל . 
תוך כדי קיפול אני שומעת שבונבון במטבח , מברכת אותו בבוקר טוב , מכינה לי קפה והולכת עם הכביסה לחדר שלי . 
08:00 - הרדיו פתוח , אני כבר לבושה והנוכחים בחדר ליידי התעוררו . 
מתאפרת , מכינה סנדוויץ והולכת לעבודה . 
חוצה את הרחוב , פונה בקצה ומגיעה לתחנת האוטובוס . 
מעניין כמה זמן ייקח לי ללכת ברגל לעבודה . 
אני מעריכה שלא יותר מחצי שעה , זה יכולה להיות התעמלות בוקר טובה , אבל אני עצלנית מדי מלנסות ומעדיפה לנסוע 8 דקות באוטובוס . 
12:00 - " מה שלום שותף שלך ? 
" מישהו בעבודה מתעניין . 
הוא ראה אותו פעם אחת לפני חודשיים ועכשיו שואל אותי אם אני חושבת שהוא יהיה מעוניין להצטרף אליו ואל הבן זוג שלו , כי הם רוצים לגוון . 
אמרתי לו שהוא סרב להצעה דומה של זוג גייז מאוד מפורסם לפני שבועיים , כך שרוב הסיכויים שגם כאן התשובה תהיה שלילית . 
15:30 - בדרך להורים שלי , במונית , הנהג מספר לי כמה שהבן שלו חכם . 
" יש לו איי . 
קיו מאוד גבוה " הוא מתפאר ואני שואלת כמה . 
הוא עונה בגאווה " 98 " , אני מחליטה לא להגיב . 
כנראה שהוא חושב שהמקסימום זה 100 ולא יודע שזה בעצם הציון הממוצע ... 
.. 
. 
16:00 - הבית של ההורים שלי נראה לי קצת זר . 
מוכר , אבל תחושת הבית שהיתה לי בו פעם אבדה . 
לפעמים אני תוהה למה אני הולכת לבקר אותם , אין לי כל כך על מה לדבר איתם . 
לפני שבוע הבנתי שאני בקושי מכירה אותם , עצוב . 
אמא שלי מספרת כל הזמן על המעללים של האחיינים שלי ובסוף נזכרת להתעניין בי ובשאלה הנצחית " למה את לא יוצאת עם מישהו " , אבא שלי שם לב לזה שקצת עליתי במשקל " אני יודעת , עליתי בערך קילו " אני עונה והולכת לאכול קצת שוקולד וופלות ... 
.. 
. 
למה אין להם הערות חיוביות ? 
האנשים האלה לא מכירים את המשפט " אם אין לך משהו טוב לומר , אל תגיד כלום " ? 
אולי אני צריכה להכין להם שלט כזה , אולי זה יגרום להם להבין שהערות שלהם לא גורמות לטוב . 
18:00 - אמונה . 
אני מעלה שאלה הלכתית ולאמא שלי יש תשובה . 
עופית מזדעזעת שאחותה מדליקה נרות שבת . 
הילדה אפיקורסית - האמונה שלה היא שאין לה אמונה , לי אין בעיה עם זה ולא מובן לי מה הפאניקה מזה שאני מדליקה מדי פעם נרות שבת . 
יכול להיות שזה מזכיר לה זמנים שרציתי להיות דתיה , אולי זה מפחיד אותה . 
18:20 - צחוק משולב בדמעות . 
אצל סבא וסבתא שלי . 
הוא החליט השבוע לקנות מיקרוגל ופשוט הופיע איתו בבית , בלי להתייעץ עם סבתא שלי . 
יומיים הם רבו ואז המצב נרגע . 
" למה הוא החליט פתאום , בגיל 82 לקחת את המכונית ולנסוע לקנות מיקרוגל ? 
" אני תוהה ומפנה את השאלה הלאה . 
עדיין לא החלטתי עם התשובה יותר מפתיעה או מצחיקה , אמא שלי ענתה " בשביל להכין פופקורן " וסבתא שלי הרחיבה " הוא החליט שזאת תהיה הארוחת ערב שלו מעכשיו " . 
שיהיו בריאים ... 
.. 
. 
השבוע כשהוא ביקר את אחיו גיסתו הכינה לו פופקורן במיקרוגל , אז הוא החליט שהוא צריך מיקרוגל ... 
.. 
. 
20:00 - נכנסת הביתה . 
חושבת על השבוע שהיה , על כמה שאנחנו dust in the wind . 
העולם הוא מקום עצוב , כל פעם שאני רואה את התמונות המזעזעות מאסיה אני בוכה . 
בדרך , כשההורים שלי הסיעו אותי לבית שלי , אמרתי להם שאני מתכננת לעזוב את הארץ בשנה הבאה , במידה ואני אמצא עבודה . 
הם נגד , אבל יודעים שאין להם יותר מדי מה לומר בנושא , כי אני עושה מה שאני רוצה . 
שלי בדרך אלי , החלטנו על ערב שקט בבית - סרט וגלידה , אין לי כח להמוניות ולבלאגן שיש בחוץ . 
נשארו 3 שעות לשנה הזו , אני שמה לב עכשיו כמה מהחיים שלי מתנהלים סביב מישהו שלא הכרתי בשנה שעברה ומקווה שייכנס לחיי מישהו אחר השנה , שיעשיר לי את החיים . 
Happy new year ינואר 2000 בוקר טוב מקסימה שלי , ינואר 2001 התחילה שנה אזרחית חדשה ואני לבסוף סירבתי להצעתה של שמיכת הפוך האהובה שלי ויצאתי לבלות . 
" זה בדיוק כמו אצלי ואצל גדי " אמרה דנה ואני התעצבנתי ושאלתי אותה איך היא משווה בין 2 המקרים . 
היא ענתה לי שאני מדחיקה וזה בדיוק אותו המקרה . 
עניתי לה בנאום חוצב להבות שבתור בנאדם שרואה אותי פעם בשבועיים אין לה את היכולת להחליט שהיא יודעת טוב יותר ממני איך אני מרגישה ובכלל , מי היא שתשפוט אותי ? 
דנה טיילה קרוב לחצי שנה במזרח . 
מתוכם חודשיים היא העבירה עם גדי ורן . 
הם היו שלישיה בלתי נפרדת . 
גדי הומו , אבל היא היתה בטוחה שיש לו רגשות כלפיה . 
הוא המשיך לטייל עוד חודש אחרי שהיא חזרה ושכב עם איזו כוסית עולם . 
היא אוכלת את הלב שהיא חזרה חודש לפני ומאמינה שאם היא היתה שם , הוא היה שוכב איתה . 
היו לו חודשיים לפתח איתה יחסים פיזיים וזה לא קרה . 
פעם אחת הוא התפתה לשכב עם אישה ואח"כ ישר חזר להרגלים המיניים שלו , זה לא הופך אותו ל"לא הומו " . 
היא מאוהבת בו קשות . 
היו כמה פעמים שהיא בכתה בגלל דברים שקשורים אליו במשך ימים . 
אני לא רואה פה הקבלה . 
נכון , בשני המקרים מדובר בידידות בין בחורה להומו , אבל במקרה שלה היא מנותקת מהמציאות ומאוהבת בו ובמקרה שלי , אני יודעת שלא יהיה ביני ובין בונבון כלום ואני לא מאוהבת בו . 
הוא מכסה לי את העיניים ואומר שזו הפתעה . 
כשהראיה חוזרת אלי אני מגלה את טרמינל 3 נגלה מולי במלוא תפארתו . 
אין לי בגדים , אבל נקנה שם . 
אנחנו מטיילים יחד בעיר האורות והכל מקסים עד שאני מתעוררת . 
הפעם בהקיץ , מחשבת 4 מיליון ש"ח פחות 25 % מס על זכיות מהימורים , ריבית שנתית של 8 % וזה יוצא הריבית החודשית . 
אפשר לחיות ממנה לא רע ... 
.. 
. 
עדיין לא יודעת למי אני אספר , אבל המצאתי סיפור כיסוי למי שאני לא רוצה לספר , איתו אני אוכל להסביר איך קניתי מכונית ודברים כאלה , בלי לקבל תגובות של " תקני לי " ו " תתני לי " . 
הוא פנה אלי אחרי שראה תמונה . 
קצת דיברנו וביקשתי ממנו לשלוח לי תמונה שלו . 
ראיתי , הזדעזעתי וזיהיתי שכבר נפגשתי איתו פעם , לפני כמה שנים . 
אחרי אותה פגישה התחלתי להתעקש על תמונה . 
אמרתי לו שאני מצטערת אבל הוא לא לטעמי ולא סיפרתי לו שהכרנו בעבר . 
ניסיתי לחשוב איך זה שאני מזהה והוא לא והבנתי שאני משנה את עצמי כמעט כל שנה , כך שמישהו שראה אותי פעם אחת בשנה מסוימת , סביר להניח שלא יזהה אותי אחר כך . 
הייתי שמנמונת והייתי רזה ואפילו היו לי כמה חודשים שמנים . 
עם שיער בלונדיני ואדום באורך בינוני , קארה שחור , שיער קצר אדום וחום , שיער חלק ארוך שטני , פסים בלונדיניים , תלתלים ברונטים ועוד . 
נראה לי שהדבר היחיד שלא ניסיתי היה קרחת ... 
.. 
. 
המשך שבוע מצויין ! 
