אני לא מבינה למה הם שאלו אותי אם הייתי היום בביצפר כשהם היו שם . 
אפשר היה לצפות שאם הייתי אמורה להיות איתם ביחד להשלמות , ולא באתי , הם ידעו שלא הייתי בבית הספר , ולא ישאלו אותי . 
אז יכול להיות שהם כועסים עלי מסיבה מסויימת על כך שלא באתי . 
אבל למה לשאול שאלה שכבר אתה יודע את התשובה לה ? 
למה פשוט לא להגיע ישר לעניין במקום לעבור דרך מבוך רק כדי למצוא את היציאה ? 
למה לא להגיע הישר ליציאה , במיוחד כשיש לך מפה ? 
זו סתם הליכה מיותרת . 
היום ישבתי בחדר שלי ולפתע הרגשתי מגעיל . 
היה נדמה לי כאילו כל גופי מתרקב , כאילו שוכנים בחדר מליוני חיידקים , שהורסים אותי . 
לא יכולתי לשאת עם המחשבה הזו , ורצתי להתקלח . 
כשיצאתי עדיין הרגשתי ככה , והחלטתי לסדר את החדר . 
עכשיו , כאני יושבת בחדר מסודר ונקי , אחרי מקלחת , עדיין יש לי את התחושה הזו , שמשהו מלוכלך פה . 
אני שונאת את הקיץ . 
לפני כמה ימים נזכרתי באיזה דיסק משחקים שהייתי משחקת כשהייתי קטנה . 
החלטתי לנסות לבדוק עם הוא עדיין שם . 
אחרי חיטוט ממושך במגירת הדיסקים שלה , מצאתי אותו . 
הוא היה מלא שריטות , מרוב שהוא ישן . 
על גבי האריזה שלו היה כתוב שהוא יצא ב - 1997 . 
לפני 9 שנים . 
מפחיד לחשוב שהייתי בת 8 באותו הזמן . 
הכנסתי אותו למחשב , ונפתח לי חלון dos , אשר בו היו כתובים כמה משפטים לבן על גבי שחור . 
אחר כך המסך גדל , ונהפך לכולו שחור . 
חיכיתי כמה דקות ואז הבנתי שאני מחכה סתם . 
סגרתי את התוכנית , והלכתי לחפש באינטרנט את פיתרון הבעיה . 
עדיין לא מצאתי את התשובה . 
אני חושבת שכתבתי על הדיסק ההוא , מה שבדרך כלל איני רגילה לעשות , אולי כייוון שאני מרגישה זקנה . 
עוד כמה חודשים מתקרב התאריך ההוא , שמדגיש לי בכל שנה את העובדה המצמררת הזו . 
אני לא רוצה לגדול . 
אני לא רואה את עצמי כבת 18 , ואיפלו לא בת 17 . 
כרגע אחותי חזרה הביתה , וסיפרה לי שממזמן לא עשינו שיחת " אחוות ה - T " . 
לכן , עלי לסיים . 
ממחר אין יותר אנגלית . 
ישנם כל מיני סוגים של אנשים . 
אני תמיד אהיה הסוג הזה , שכולם רוצים להיות יותר ממנו , הרף הכי נמוך . 
אני צריכה להשלים עם זה . 
ל"ג בעומר בא והלך , ולראשונה גיליתי שאיני ממש אוהבת את החג הזה . 
חוזרים הבייתה מותשים , מסריחים מעשן ועם טונות של שקיות של אוכל שלא נגעו בו , לאחר שכל הלילה הייתם ערים , ועשיתם כלום אחד גדול . 
החלטתי לראות שוב את כל הפרקים של הסדרה ההיא . 
למרות שרק מלחשוב על העלילה שמוצגת שם , עושה לי רע ( מלשון הרגשה ממש לא טובה - תחושת החמצה חזקה במיוחד ) , שלא נדבר על כל החלומות המשונים שהסדרה גרמה לי , אבל אני חושבת שאולי כשאראה אותה בפעם השניה , אולי אני אראה את הדברים קצת אחרת . 
אבל לפני פרק 1 , אני אראה את פרק 48 . 
בשביל להתגבר על מכשולים בעתיד - ולשרוד , אנו צריכים להאבק בהווה , אחרת לא יהיה ניתן לשרוד בעולם שכזה . 
קחו לדוגמה אפרוח . 
זמן מסויים לאחר התפתחותו בתור ביצה , הוא נאלץ להאבק כדי לשבור אותה . 
אפשר לעזור לו , לאפרוח , לשבור את הביצה . 
אבל הוא לא יצליח לשרוד בעולם , אם לא יעבור את המכשול הזה . 
בזמן האחרון אני מרגישה פשוט מגעיל . 
ישנם ימים שקמים בבוקר לאחר שהייתם חצי - מתים במשך כמה שעות , ומרגישים זוועה . 
בדרך כלל אני מתקלחת וההרגשה הזו עוברת , אבל ישנם זמנים שבה ההרגשה הזו דובקת בך , כמו זבוב שלא רוצה להרפות . 
לפתע , כל פעולה שאתם עושים נראת לכם לא קשורה ולא במקום , שלא נדבר על הנוכחות שלכם שם . 
ופתאום נדמה לכם כאילו כל העולם צוחק עליכם - כל צחוק של נערה , כל ליגלוג של נער , מתפרש כאילו מכוון אליכם , למרות שבמציאות הדבר הוא לא כך , לא כל העולם סובב סביבכם . 
אני מרגישה כך . 
ושוב פעם אני רואה את אותה הדמות שכבר מזמן לא ראיתי במראה . 
רגלים סבירות , וחלק גוף עליון מזעזע . 
מופתעת מכך שבוודאי אני נראת לאחרים כמו בת - אדם שרואים ברחוב . 
ממוצעת , למרות שבעניי איני כך . 
זוועה . 
והמחשבות על לעבוד על עצמי שוב חוזרות , איתם גם המחשבות של להרעיב את עצמי . 
אבל איני אבחר באפשרות השניה . 
לא ולא . 
זו האפשרות הקלה . 
איני אסתדר בהמשך הדרך אם אבחר באופציה הזו . 
אני צריכה להתאמץ , להזיע , ולעבוד קשה ככל שאוכל , כדי שאראה תוצאות . 
אי אפשר להסתדר בחיים מבלי לעבור דרך הדרך עם העליות , והקשיים . 
אחרת מה יהיה שווה ההישג הסופי , אם לא עבדת קשה עבור זה ? 
הדבר דומה לכסף . 
אינך מעריך אותו עד שלא עמדת במשך 5 שעות ברצף רק כדי להרוויח כמה גרושים . 
וכרגיל , אני סתם אומרת , ובוסף אני אזניח את כל הרעיון . 
אני מכירה את עצמי . 
אבל מה שאני מנסה לומר בכל ההקדמה הארוכה הזו , היא שבתקופה הזו , אני רוצה שיניחו לי לנפשי , שיאפשרו לי להשאר בבית , מלאה ברחמיים עצמיים עד שהכל יעבור , ואני אחזור להרגיש בנוח . 
אל תתרגזו בגלל שאני מספרת לכם כל מיצי תירוצים עלובים , כי אני יכולה לספר את כל הסיפור ולקבל רחמיים מגורם חיצוני , מספיק יש לי את שלי . 
ומצד שני , הגרירה החוצה עוזרת להתגבר מהר יותר , אבל לא אני מתגברת על כך , אלא האווירה , האנשים . 
לא אני לבד . 
אנשי העולם מתחלק לשניים - המעשיים והמחשבתיים . 
אני תמיד אהיה מהסוג השני , סוג שני . 
