רק אוי ואבוי אם תהיה מלחמה מתישהו בקרוב , כי לאחריה , כל זה יתפוגג . 
והרי כל כך , כל כך שמחתי היום כשבשיחת מסדרון ( ! ) תפסתי , ברגע האחרון , את הטייס בעל הצלקת ( שאותו הזכרתי כאן כבר ) ושכנעתי אותו לפצוח בדיאלוג על הנושא הכה מכריע ההוא . 
בעצם ביומיים האחרונים יצא לי לעשות את התפקיד האמיתי שלי , וזה מסב לי אושר עצום . 
הם לא יקחו גם את זה ממני . 
מאיתנו . 
הלילה , על הטיילת של עזריאלי , בינות לאורותיה של תל אביב , ראיתי שני הומואים דתיים מתנשקים . 
כל כך איחלתי להם בלבי שזה מצליח להם , שהמשפחות שלהם באמת לא יודעות דבר . 
בדרך חזרה למטה , נוף צעקה לעברם " אתם מקסימים " או משהו כזה . 
כל כך אהבתי אותה ברגע ההוא . 
פשוט כי ברור וידוע לי , שאני לעולם לא היתי עושה זאת . 
וגם הלכנו לטאוור רקורדס והיא בחרה לי דיסק , את פס הקול של " חמש נערות יפות " , ובדרך חזרה הביתה שמענו אותו ברכב , ורצועת הסיום היתה יפה מכל . 
וגם טעיתי הלילה בדרך איזה שבע פעמים ( מע"צ , אתם לא כל כך טובים בקונספט הזה של " שילוט " , מה ? 
) , וכתוצאה מכך פעמיים החלפתי כיוון בכבישים מהירים על ידי מעבר ב " לרכב בטחון בלבד " ... 
.. 
. 
חייב להיות טוב בסוף . 
