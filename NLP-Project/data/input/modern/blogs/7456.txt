זוכרים שפעם , לפני לא הרבה זמן , הלכתי לחר"פ לבקש מהרופא שיפנה אותי למומחה אף - אוזן - גרון שיבדוק למה אני חולה כל הזמן ? 
אז זהו , שמאז שקיבלתי ממנו 2 גימלים ( אבל לא הפניה ) הבעיה נפתרה , פחות או יותר . 
עדיין הייתי מצוננת פה ושם , אבל חשבתי שזה די נורמלי , בעצם . 
אתמול בלילה התחלתי שוב להרגיש קצת רע . 
תיארתי לעצמי שזה יעבור והלכתי לישון ( אצל גיל .. 
. 
) . 
המסכן לא ישן הרבה באותו לילה . 
כל 5 דקות התעוררתי בסדרת התעטשויות ( אחת מהן עליו , אני מצטערת גולי , לא התכוונתי , לא ממש ראיתי לאן אני מתעטשת .. 
. 
) ובקושי הצלחתי להרדם בין לבין , מה שכמובן מנע מגיל גם כן לישון כמו שצריך . 
בבוקר קמתי סהרורית ועם אף אדום ומנוזל ובאופן כללי עם הרגשה מחורבנת . 
אבל .. 
. 
מה , ללכת לחר"פ ? 
מה הסיכוי באמת ? 
" תלכי , תלכי " , אמר לי גיל , " תחשבי על זה ככה : אם את הולכת הסיכוי שתקבלי גימלים הוא קטן . 
אם את לא הולכת אין שום סיכוי שתקבלי גימלים . 
תחשבי מה עדיף . 
" אז חשבתי וחשבתי , ובסוף התקשרתי למפקדת שלי והודעתי לה שאני הולכת לחר"פ . 
והלכתי לחר"פ . 
כדי לגלות שיש איזשהו חוק חדש שאי אפשר להכנס לרופא בלי תור עד 1 בצהריים . 
למרות תחנוניי הרבים נאלצתי לעזוב את החר"פ בבושת פנים ולחזור ללשכת . 
בסביבות הצהריים , אחרי שלא ממש חל שיפור במצבי , החלטתי לנסות שוב . 
הלכתי וביקשתי שוב לצאת לחר"פ . 
הפעם נכנסתי ממש ראשונה לחובשת ( שבמקרה היא פלורי , שהייתה איתי בשכבה ) ומדדתי חום . 
כמו תמיד במקרים אלו , חשבתי בלבי " תעלה חום תעלה , כמה שיותר תעלה " . 
ההאצה תרמה כנראה , כי הוא צפצף על 37.8 . 
לא כל כך הרבה , אבל מספיק בשביל גימל אחד שיסדר לי את החיים , עודדתי את עצמי . 
אח"כ הלכתי לחכות בתור לרופאה . 
במבט ראשון נראתה הרופאה רוסייה ומפחידה , אבל כשנכנסתי והיא אמרה בחיוך " שבי מאמי " והציעה לי שוקולד , הבנתי שהיא רוסייה ונחמדה . 
התיישבתי מולה , משתדלת לא לחייך יותר מדי ובאופן כללי להראות חולה ( זה לא היה קשה כי בעצם באמת הייתי חולה ) . 
הרופאה שאלה מה יש לי , בדקה גרון , בטן , ריאות , רפלקסים וכל מה שהיא למדה ב 7 שנים שהיא השקיעה מחייה . 
ואז נתנה לי למדוד חום שוב . 
לבי צנח . 
" זהו זה " , חשבתי , " בטח החום כבר ירד ולא יהיו שום גימלים " . 
כצפוי החום באמת ירד קצת ( 37.5 ) אבל להפתעתי זה לא שימח את הרופאה כלל וכלל . 
" את מאוד חיוורת , את יודעת את זה ? 
" היא בחנה אותי בחשדנות . 
" איפה את גרה ? 
" הפתיעה אותי בשאלה . 
" באשקלון " , עניתי בהיסוס . 
" באשקלון ! 
" היא ספקה כפיים . 
" ויש מי שיבוא לקחת אותך ? 
" ניסיתי להבין לאן היא חותרת . 
" לא .. 
. 
האמת שאין . 
ההורים שלי עובדים " , הסברתי לה וחיכיתי בקוצר רוח לשמוע את האבחנה שלה . 
היא התיישבה מול המחשב , תקתקה ותקתקה , מדי פעם מלמלה של תרופה זו או אחרת ( דקסמול כמובן ) ואז הכריזה : " 3 ימי מנוחה ! 
" אני לא יודעת מה קורה בעולם הזה . 
זה כאילו נדבקתי בחיידק הזה של האנשים שמוציאים גימלים בלי להתאמץ , שתמיד שנאתי עד שנהפכתי לכזו . 
3 גימלים ? 
עם 37.5 חום ? 
! 
טוב נו , חשבתי , זה במילא יוצא רק יום אחד בסופו של דבר . 
חיכיתי שתוציא לי את הדפים ואז עשיתי טעות גורלית : ביקשתי ממנה כוס מים . 
" מים ? 
" היא שאלה בחשש , " את לא מרגישה טוב ? 
" חשבתי על האירוניה שבשאלה , כי בסך הכל אני אצלה ולמה נראה לי שאני שם אם אני כן מרגישה טוב ? 
ועניתי - " אני בסדר , אני רק צמאה קצת " . 
" אני אביא לך מים " , היא אמרה ומיד התחרטה - " לא לא , אני רוצה שאת תנוחי קצת , בואי תשכבי קצת בחדר השני , בואי בואי .. 
. 
" וכדי לוודא שאני עושה את זה הכריזה " אני משאירה את המסמכים אצלי וכשתסיימי לנוח תקחי אותם . 
" כמובן שלא רציתי לעזוב את החר"פ בלי הגימלים שלי , אז נאלצתי לשתף פעולה , לקחת כדור דקסמול ולשכב במשך חצי שעה בחוסר מעש על מיטה של בית חולים . 
כשנמאס לי , והבנתי שאף אחד לא הולך לבוא ולשחרר אותי , קמתי ואמרתי לאחות שהייתה שם שאני מרגישה טוב ורוצה ללכת . 
היא אמרה שקודם אני אמדוד שוב את החום . 
אם קודם התפללתי לחום שיעלה , הפעם התחננתי אליו שיעצור ויפסיק לטפס מעלה . 
לשמחתי הוא הקשיב לי ונעצר על 36.8 ( כנראה שהדקסמול בכל זאת מועיל במשהו ) . 
האחות אמרה שאני יכולה ללכת לרופאה ולקחת את הדברים שלי . 
כשהלכתי אליה היא התעקשה למדוד לי שוב חום ( בפעם הרביעית בשעה .. 
. 
) והוא היה הפעם 37.1 , למרות שהפעם הקודמת הייתה לפני דקה וחצי . 
למזלי הרופאה הייתה מרוצה מהתוצאה ולא חקרה אותי מעבר לכך , רק אמרה לי לחזור אליה אחרי שאני מסיימת את הגימלים " כי לא מוצא חן בעיניי כמה שאת חיוורת " . 
וכך סידרתי לעצמי יום חופש נפלא ובדיוק במקום . 
באוטובוס לאשקלון פגשתי את אריאל ולירן , והעברנו את הנסיעה בפטפוטים ובתלונות ( כי גם אני וגם אריאל היינו חולות ) . 
בגלל שלא היה אף אחד בבית שלי עדיין נאלצתי ללכת ברגל את כל המרחק העצום ( 5 דקות הליכה ) שבין קניון חוצות בו ירדתי לבית שלי . 
מלפניי הבחנתי בחבורה בת ארבעה ערסים . 
לא זוכרת אם ציינתי פה בעבר , אבל אני קצת מפחדת מערסים . 
בין אם זה יהיה סתם דיבורים של בבונים ובין אם מכות , משהו טוב אף פעם לא יוצא מהם . 
ניסיתי ללכת לאט ככל האפשר ( ומי שמכיר אותי יודע שזה קשה , כי אני הולכת ממש מהר בד " כ ) , כדי שהם יתרחקו ויתקדמו ויעלמו מעיניי ומחיי , אבל הם כאילו דווקא הלכו בסתלבט , איזי איזי , צעד בשעה . 
הלכתי כל כך לאט שהרגשתי שאני לא מתקדמת , ועדיין הייתי קרובה אליהם ממש . 
לבסוף הגעתי לפניה לרחוב שלי ושמחתי לראות שהם ממשיכים ישר . 
אני משערת שזה הפתיע אותם לראות שהילדה המוזרה הזאת עם המדים שהלכה מאחוריהם בקצב של צב דופקת ספרינט פתאום לאורך הרחוב ( רק שלא יתחרטו ויבואו בכל זאת להרביץ לי קצת .. 
. 
) עד כאן עדכונים להיום , שלכם , החולה בשפעת , פטל . 
נ.ב ( תוספת מאוחרת ) : פיצה פסטו של זוגלובק : הציון - 1 . 
( " פחוב , יש לי משהו בדיוק בשבילך ! 
" ) אזהרה : פוסט זה הינו פוסט פרסומי . 
אחרי הרבה מאוד זמן שלא יצא לי לעשות קניות עם אמא שלי , התלוויתי אליה היום למחוז המופלא של המאכלים הקפואים - סופרמרקט . 
במקרה זה היה MEGA , אבל באותה מידה זה יכל להיות כל מקום אחר . 
העיקר שיש מבחר . 
בכל מקרה , קניתי כמה מוצרים חדשים והחלטתי לנצל את בלוגי כדי לדרג אותם . 
הציונים : 5 - תאווה לחיך 4 - טעים 3 - נחמד ותו לא 2 - מאכזב 1 - " החבר שלי פַּחוֹב ימות על זה " ( תרגום לכל מי שהוא לא גיל : היישר לפח ) אז ככה : פיצות אישיות של זוגלובק בטעמים חדשים : אקסטרא בצל מוקרם , אקסטרא פסטו , ואקסטרא גבינה . 
על האקסטרא גבינה ויתרתי מראש , היות ואני בקושי מתמודדת עם כמות הגבינה בפיצה נורמלית . 
אבל בצל מוקרם לקחתי מיד , ולאחר היסוס קל , גם את הפסטו . 
הכנסתי את פיצת הבצל המוקרם לתנור ובינתיים התפניתי לטעום מוצר חדש נוסף : תפוצ'יפס בטעם " על האש " ציון : 3.5 מדובר בתפוצ'יפס מיוחד ליום העצמאות , כך נראה לפי העטיפה הכחולה לבנה של החטיף והצעקה " מהדורה מוגבלת ! 
" המוטבעת עליו . 
זה בסדר , לא תהיה דרישה למהדורה נוספת . 
כמו רוב החטיפים בטעמים מיוחדים , גם את התפוצ'יפס הזה קונים כי הוא חדש ולא טעמנו אף פעם , ואז אומרים " הממ , נחמד " ולא קונים שוב . 
התפוצ'יפס הספציפי הזה הזכיר לי באופן חשוד טעם של נקניקיה , מה שגרם לי לתהות אם הם קלו אותו על מנגל משומש . 
אי אפשר לומר שהוא לא אכיל , אבל אין ספק שהוא לא מגיע לרמה של התפוצ'יפס הים תיכוני הזכור לטוב ( עלית , אתם לא תצליחו בשום דבר שתעשו עד שתחזירו את תפו'ציפס-יםתיכוני. הרסתם את חיי כשהפסקתם לייצר אותו . 
באמת ) כשסיימתי את התפוצ'יפס הפיצה לא הייתה מוכנה עדיין אז החלטתי לשתות בינתיים מהמיץ החדש שקניתי של ספרינג ( נדמה לי ) בטעם פירות קיץ . 
ציון : 3 . 
יוצרי המיץ הזה חשבו לעצמם : טוב , יש הרבה פירות בקיץ , ולמי יש כוח להכין מיץ מיוחד מכל פרי ולעצב לו עטיפה ודברים כאלה ? 
בואו נעשה מיץ אחד מכל הפירות וזהו .... 
... 
.. 
. 
" וכך היה - המיץ מורכב מ 8000 פירות שונים וגם הטעם בהתאם . 
מעניין , אבל לא מסוג הדברים שקונים שוב . 
ואז הפיצה הייתה סוף סוף מוכנה . 
הפתעה : הציון - 2 . 
למרות הבצל המטוגן החייכני שקרץ אלי מהמשולש בשרמנטיות ( " את רוצה אותי .. 
. 
את יודעת שאת רוצה . 
. " ) לא הרגשתי בטעם שלו , ולעומת זאת הרגשתי אחושילינג טעם של גבינה . 
וטלי לא אוהבת טעם של גבינה . 
בגלל זה היא לא קנתה פיצה אקסטרא גבינה אלא אקסטרא בצל מוקרם . 
כנראה שזוגלובק השקיעו יותר מדי בעיצוב העטיפות ושכחו להכין פיצה שונה לשים בכל אריזה . 
את הפיצה בטעם פסטו עוד לא טעמתי . 
אבל בעטיפה רואים שהיא ירוקה . 
ומה יכול להיות רע במאכל ירוק ( כמוני ) . 
ואז אכלתי נקטרינה . 
הציון : 5 . 
זה אמנם לא מאכל חדש , אבל צריך משהו מתוק לשטוף את כל הפיצה על האש בטעם נקניקיה עם שזיפים שהתערבלה לי בבטן . 
שלכם , עד העונג הבא , גריני ( או פסטו , שנינו ירוקים ) אם חשבתי שבזה שסגרתי ליל הסדר לא אסגור עוד אף חג או מועד של מדינת ישראל , הנה צצה הזדמנות לחשוב על זה שנית : בצבא , ההגדרה של חג שונה מההגדרה האזרחית , מה שאומר שיש הרבה מועדים שבבית ספר לא הקדשתי להם יותר מדי מחשבה ובצבא פתאום אני סוגרת אותם . 
לדוגמא : ערב יום הזיכרון . 
בעודי מתלבטת אם אספיק להגיע ב 6 בערב לטקס בבית הספר שלי , פורסמה רשימת השמירות למאי . 
אני שומרת בערב יום הזיכרון . 
טוב , חשבתי לעצמי , אני לפחות אספיק להגיע לטקס למחרת בבית ספר . 
אך לא , הסתבר שאין שחרורים מהטקס של הלשכה , שנגמר רק ב 10 , והיות ואני אשקלונית אין סיכוי שאספיק להגיע . 
טקס ביה"ס לרגל ערב יום הזיכרון ? 
נייט ! 
טקס ביה"ס לרגל יום הזיכרון ? 
נייט ! 
טקס יום הזיכרון בלשכה ? 
דה ! 
דה , צבא טיפשי . 
בכל מקרה . 
המשמרת האחרונה שלי הייתה היום ב 7 בבוקר , והתוכנית הייתה שב 8 יבואו להחליף אותי . 
אבל כמו שזה תמיד קורה בזמנים כאלה , הכל התעכב ועד 9 ורבע בערך המשכתי לשמור , בלי שאכלתי לפני או שתיתי שום דבר . 
כשסוף סוף הגיעו להחליף אותי , רק הספקתי לנגוס בקרואסון שווף מהחוליה קנתה לי , וכבר קראו לי לבוא לטקס . 
הלכתי לטקס . 
יגאל הרס"ר פתח בהכרזה שמי שיש לו נטייה להתעלף בטקסים , שיעמוד מאחורה ליד הספסלים שלמקרה הצורך יוכל לשבת לנוח . 
הטקס היה עתיד להיות רק רבע שעה , אז ביני לבין עצמי גיחכתי לאזהרה הזאת . 
מה כבר יכול לקרות ברבע שעה ? 
.. 
. 
הטקס התחיל , עמוד דום , עמוד נוח , עמוד דום , עמוד נוח , יזכור , שירים . 
אחרי 10 דקות בערך הרגשתי פתאום שהראש קצת כבד לי , והיי , זה לא אמור להיות ככה , אני סוחבת אותו כבר המון שנים והוא תמיד היה באותו משקל . 
לקח לי כמה שניות להבין שאני על סף עילפון . 
ניסיתי להחזיק את עצמי , כי בדיוק התחילו לשיר את התקווה , אבל לאט לאט הכל נעשה יותר מעורפל ובקושי שמעתי מה קורה מסביבי . 
להכרזת " תם הטקס " מיהרתי לאחוז באביעד שעמד מאחוריי ומלמלתי : " אני לא מרגישה טוב " . 
הוא עזר לי להגיע לחוליה ולשבת , וכולם שם ניסו לעזור ולהביא לי מים ואדוויל ודברים מתוקים ( בינתיים התחלתי קצת לבכות כי זה תמיד קורה לי כשאני לא מרגישה טוב ) . 
תהיתי איך אני הולכת להגיע לתחנה המרכזית במצב הזה , ולמזלי אביעד בדיוק אמר שאבא שלו בא לקחת אותו והם יכולים להקפיץ אותי . 
בשלב הזה כבר שתיתי כמעט בקבוק שלם של מים והרגשתי יותר טוב . 
כשהגעתי לתחנה מרכזית קניתי עוד בקבוק מיץ של פריגת ושתיתי גם אותו . 
עד שהאוטובוס הגיע כבר יכולתי לעמוד ביציבות . 
וכאן הופתעתי . 
האוטובוס היה אמור לצאת בשעה 11 , והייתי בטוחה שהוא לא יצא מהרציף בשעה הזו כי הרי יש צפירה , הוא בטח יחכה ויצא רק אחריה כדי שכולנו נוכל לעמוד . 
במקום זה , הוא התחיל לצאת מהרציף , וכבר היה בדרך לצאת מהתחנה המרכזית כשנשמעה הצפירה . 
אז הוא הועיל בטובו לעצור את האוטובוס . 
חיכיתי שהוא יעמוד , שמישהו יעמוד , אבל כולם פשוט ישבו וחיכו . 
הסתכלתי המומה מסביבי , וראיתי את אחת הבנות האשקלוניות מהלשכה עומדת וכך גם עוד אישה אחת . 
קמתי ועמדתי גם כן . 
לא הצלחתי לחשוב על הסבר הגיוני לזה שאף אחד אחר לא עשה כמונו . 
אפילו לא הנהג . 
אחרי שנגמרה הצפירה הנהג פשוט המשיך לנסוע כאילו לא קרה כלום . 
משהו מאוד מוזר קורה במדינה שלנו . 
