ראיתי לאחרונה את הסרט No direction home של סקורסיזה . 
המתעד את בוב דילן בתחילת דרכו . 
לא התרשמתי מהעריכה של החומרים , הבמאי מניח שאני כצופה מכיר טוב מאוד את כל הביטניקים והבוהמיינים של שנות השישים בארצות הברית . 
נדמה שזה מתחת לכבודו לציין מי האדם שאנחנו צופים בו שמדבר על בוב . 
זה הזכיר לי את השיר של חמי רודנר , שמספר איך במהלך ערב שלם בחור ובחורה בפאב מדברים על 'כמה שהם אוהבים את בוב ' , ואיך 'באמת קשה את בוב שלא לאהוב ' , ורק בסוף הערב מתברר 'שהוא דיבר על מרלי , והיא על דילן דיברה , אין בזה רע ... כל אחד והבוב שלו ... 
.. 
. 
' בכל אופן , שיחקתי עם המצלמה הדיגיטלית תוך כדי הסרט . 
ותפסתי את התמונה הבאה . 
אני אוהב אותה . 
היא גורמת לי לחשוב על המצב שלי . 
שבו(ב ) אני נמצא . 
ואם נתפלסף עוד שנייה - על הבוב שבי . 
מסתבר בכלל שהוא ניסה בכוח רב להתנתק מכבלי השמאל ההיפי - ביטניקי שאימץ אותו לחיקו , יחד עם גו'אן באז , שהקול והגזרה שלה לא השתנו עם השנים , רק השיער התקצר . 
וזו דווקא נקודה חזקה בסרט . 
היא מוציאה את בוב לא כמורד נגד אידיאולוגיה , אלא כאמן יוצר אינדיבידואליסט . 
נידון לנדוד בין עיר לעיר , ולעולם לא להגיע לבית אידיאולוגי כלשהו . 
אחרי חמש דקות מהסרט , שדרך אגב הוא ארוך מאוד , השתלטה עלי תחושה ורצון עז לנדודים ... כמו כל סרט מסע טוב . 
למסע לשם המסע , בלי איזו אידיאולוגיה לצאת נגדה . 
זאת גם לא הטפת מוסר . 
רציתי להודיע לכם שיש אגודה ישראלית לוואקום . 
אז מסתבר שיש מה לעשות עם הריקנות הזאת . 
