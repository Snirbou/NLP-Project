זאת הנקודה שבה מחשבה הופכת למציאות , זה לא בהווה , ולא בעתיד , זה התהליך , ואני בתוכו . 
הייתי בפאניקה , עכשיו אני כבר לא . 
התגברתי או שסתם התרגלתי , אבל אני בסדר . 
עכשיו הכול בסדר . 
הייתה לי מן הרגשה נוראית כזאת , כאילו שמאסתי בחיי , ואולי באמת מאסתי . 
הרגשתי שאין לי ולו דבר בחיי , שום דבר ששווה לחיות בשבילו , שלא השגתי למעשה כלום בחיי , כי הם בסך הכול נעים על קו המעגל שבסך הכול משלים סיבוב , וחוזר בדיוק לנק ' ההתחלה ההתחלתית הזאת , הנמוכה , וחסרת הכול . 
חזרה לקו הזינוק , רק עכשיו בלי הריגוש של היעד הלא צפוי , רק האכזבה מהגילוי על האמת ההפכפכה , הכוזבת , הנלעגת . 
ומהי האמת הזו ? 
שסתם . 
שכלום . 
שבסדר . 
זה הכול . 
זה הסוד . 
אין פה שום עומק , לא היום לפחות , אבל גם לא מחר . 
אולי נידונתי למן חיים שכאלה , אולי פשוט הבאתי אותם על עצמי , מה שלא יהיה - זה בסדר . 
אולי צריך פשוט להפסיק להטיל ספקות ולשאול למה , במקום לענות באוטומטיות - למה לא ? 
כי מה זה למה . 
למה ? 
כי אני פה , כי אני חיה , כי אפשר , כי בא לי , כי לא בא לי , כי ככה ! 
אני לא מבינה , ואני לא רוצה או שואפת להבין , לא את הכאוס הרוקם את חיינו , לא את החיים עצמם , ובטח לא את עצמי . 
אולי אני לא צריכה להבין את עצמי בכלל . 
אני רק רוצה לעשות עם עצמי משהו ולהפסיק להרגיש שאני מבזבזת זמן , או שמשעמם לי , או שאני לבד , או שאני ננטשת מאחור , או שאני רוצה לבכות סתם כי אני מוצפת רגשות מעורבים , או שהכול מתחרבן לאיזה ערב , או כי אין לי כסף , או כי אין לי עתיד , או תוכניות לעתיד , או מושג קלוש מה הוא צופן , או תקווה להגיע איתה אליו , כול זה לא צריך לשנות דבר כול עוד אני כאן ועכשיו , כול עוד אני הווה . 
אבל זה משנה הרבה . 
זה משנה הכול . 
וזהו , זה סתם . 
זה בסדר . 
אפילו שלא הבנתם . 
