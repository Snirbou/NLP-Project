מי שמכירים , זוכרים ואוהבים את הסדרה הטלוויזיונית " סקס והעיר הגדולה " , בטח שמו לב לזה שארבעת הגיבורות כל הזמן נפגשו בבתי קפה ומסעדות . 
כך קרה לי פעם ( לפני כמה חודשים ) עם עוד שלוש חברות מהעבודה , והיה ממש כיף . 
אבל המקרה הבא היה לדעתי פרודיה עלובה ל " סקס והעיר הגדולה " . 
גם אנחנו היינו ארבע , אבל זה היה כל הדמיון . 
לפני כשבועיים ישבתי עם עוד שלוש ידידות ב " קפה הלל " . 
אלה היו נשים מהפרוייקט לחד - הוריות מטעם העירייה . 
מזמן דיברנו שצריך לצאת פעם לבית קפה ביחד . 
אחת מהן , גליה , בהחלט הייתה חביבה עליי : שמחה , מצחיקה , אינטליגנטית . 
השנייה , ריקי , נחמדה גם , אבל , למען האמת , לא היה לי כל - כך על מה לדבר איתה . 
הייתה איתנו גם עוד אישה שלא ממש הכרתי , למרות שהיא שכנה שלי . 
ובנוסף , היא גם הייתה בקבוצה אחרת של הפרוייקט , הייתה זו ריקי שהזמינה אותה איתנו . 
בקיצור , לפי דעתי , סתם יצאנו וסתם ביזבזנו כסף . 
כי רק עם גליה היה לי פחות או יותר על מה לדבר . 
ועם השתיים האחרות ( מנקות בתים נטולות השכלה ) - בכלל לא הייתה אף נקודה משותפת . 
הן לא חדלו לשוחח על עבודתם הקשה והמעצבנת ועל הילדים שלהן שצריכים ריטלין . 
אני נשמעת אולי כמו סנובית מגעילה . 
אבל זה לא באמת ככה . 
אינני מתנשאת אף פעם . 
אחרי הכל , בעבר גם אני ניקיתי בתים עד שנשבר לי מזה גם פיזית , גם נפשית . 
וגם כעת עבודתי לא ממש אינטלקטואלית , אפילו שאני סטודנטית במשרה חלקית . 
כל אחד מתפרנס איך שהוא יודע . 
אבל מבחינת הנושאים לשיחה לא היה בינינו שום דבר משותף . 
לא עשינו בשכל שיצאנו בהרכב כזה . 
לכן , הרגשתי את עצמי שם די מיותרת . 
כי דעותיי היו יותר מדי שונות מדעותיהן של הבנות הן בעניין חינוך הילדים והן בנושא התתקדמות בחיים . 
בנוסף , כל אחת מהן מבוגרת ממני ב - 15 שנה בערך . 
קיצר , לא נהניתי מפגישת הבנות הזאת וכל הזמן חשבתי איך להימלט משם מבלי להעליב אף אחת . 
בדרך לאוטו של גליה , אפילו התחלקנו לשתי קבוצות שונות : אני וגליה הלכנו קצת מקדימה ומאחורינו - ריקי והחברה שלה . 
מוסר השכל : להקדיש יותר מחשבה בבחירה עם מי ללכת לבלות . 
שלכם , אתמול עלה לפתע בראשי רעיון משוגע שהחלטתי לזרום איתו וליישם אותו - לקבוע עם הפרקליט באותו ערב למטרת בילוי לילי . 
אכן , זה התגשם . 
הגעתי תל - אביבה ב - 11 בערב ופגשתי את חברי המלומד ליד משרדו . 
לא בדיוק ידענו מה לעשות ולאן ללכת . 
החלטנו תחילה על ש ד' רוטשילד , אבל כשהגענו לשם , נסחפנו איכשהו לכיוון נווה - צדק . 
זה מקום חמוד ביותר לטעמי . 
לצערי , רוב המקומות שם כבר נסגרו עקב שעה מאוחרת , לכן די הרבה זמן הלך לנו כדי למצוא משהו פתוח . 
וכאשר מצאנו את " ננה " , הסתבר שהם כבר סגרו את המטבח ורק הבר נותר פתוח . 
האמת , לא ידעתי לגבי הפרקליט , אבל אני רציתי יותר לאכול , מאשר לשתות . 
ולכן הצעתי לו שנלך , כהרגלנו , לאבן גבירול כי שם בטוח יש כמה בתי קפה ומסעדות חביבים עליי . 
אז זה מה שעשינו - ישבנו ב " לנדוור " . 
אני אוהבת מקומות ישנים - עתיקים כאלה . 
או ישנים בכאילו , זה לא כל - כך משנה . 
העיקר שהסגנון הוא כזה . 
זה נותן לי תחושת בית ובטחון , וגם רוגע . 
אמנם , אני לא נגד בתי קפה מודרניים " היי - טקיים " שכאלה , אבל לא מתה עליהם . 
כל אחד וטעמו הוא . 
גם הפרקליט - הוא קצת " old - fasion man " . 
בנוסף , לא חדלנו לדבר על המבחן שלי . 
אני עדיין במצב " תלוי באוויר " - דהיינו , די סובלת מחוסר ודאות . 
והסיבה היא שאינני בטוחה שכתבתי טוב את המבחן . 
נגיד , לגבי מבחן של הסמסטר הקודם לא דאגתי בכלל כי ידעתי שאצא גדולה , ידעתי היטב את החומר . 
אבל פה זה שונה . 
טוב , נראה מה יהיה . 
זה לא אומר שאני מתוחה ברצף כל היום בגלל זה . 
אבל הבזקי מחשבות טרדניות אכן מבקרות אותי כמה פעמים ביום , אין מה לעשות . 
אני משלמת מלא כסף על הלימודים הללו , כך שאין פלא שאני דואגת . 
אבל הפרקליט בכל זאת הרגיע אותי קצת . 
ב - 3 לפנות בוקר סיימנו את הארוחת השחיתות והלכנו אל ביתו של הפרקליט . 
שנינו היינו עייפים גמורים , כך שנרדמנו צ'יק - צ'אק . 
אפילו אני , שבדרך כלל מאד קשה לי לישון במיטה עם מישהו נוסף ( ולא משנה אם זה בחור או אמא או הבן שלי ) - תמיד משהו מפריע לי , חם מדי , לא נוח וכל השטויות בסגנון . 
ואם כבר נרדמת , אז בקושי רב . 
אבל הפעם התנתקתי ברגע ! 
ובבוקר אפילו די הופתעתי , כאשר מצאתי את הפרקליט רדום לידי . 
לצערי , לא היה לי הרבה זמן להקדיש לשינה . 
הייתי צריכה לנסוע לירושלים לקחת את הילד לבדיקה בקופ"ח , ואחרי זה גם לעבודה . 
כך שהותרתי את חברי היקר לישון , והפעם בלי שום נימוס פולני , נישקתי אותו ( ספק שבכלל הרגיש בכך ! 
) והלכתי . 
והנה , כעת אני יושבת פה מול המחשב , גמורה ושפוכה ( הרי ישנתי רק שלוש שעות ) , אך מרוצה בהחלט מהבילוי . 
11.30 בלילה , בשבילי זה עוד מוקדם . 
אבל אני מסיימת להקליד את הקטע והולכת למיטה . 
יש לי עוד יום עבודה מחר . 
לילה טוב . 
שלכם , " בדאלק " - זה " מותק " בעירקית . 
אני יודעת את המילה הזאת כבר כמה חודשים טובים . 
אך רק אתמול הזדמן לי להגיד אותה לפרקליט . 
גם בחיוכו , וגם בקולו הייתה התפעלות . 
לזה הוא בטוח לא ציפה - שאגיד פתאום מילה שהוא בטח שמע בילדותו . 
שנינו צחקנו בהנאה . 
הגיוני שהפרקליט התעניין , מיפה אני מכירה את המילה . 
איפה אוקראינה ואיפה עירק ? 
אז סיפרתי לו . 
כל זה בגלל החברה שלי דינה . 
היא יצאה תקופה עם בחור עירקי . 
איזה יום הם דיברו בטלפון , ובזמן השיחה האמא של הבחור קראה לו : " בדאלק מאיר , המים כבר חמים . 
בוא ! 
" כך זכרתי את המילה ואתמול שמחתי להשתמש בה לבדאלק שלי . 
שלכם , 
