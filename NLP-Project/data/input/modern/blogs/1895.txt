" אילו הייתה לי מצלמה , " אמרתי , " הייתי מצלם אותך כל יום . 
ככה הייתי זוכר איך נראית בכל אחד מימי חייך . 
" " אני נראית בדיוק אותו הדבר . 
" " לא נכון . 
את משתנה כל הזמן . 
טיפ - טיפה כל יום . 
אילו יכולתי , הייתי מתעד את זה . 
" " אם אתה כל כך חכם , איך השתניתי היום ? 
" " בתור התחלה , גבהת בחלקיק מילימטר . 
השיער שלך התארך בחלקיק מילימטר . 
והחזה שלך גדל בחלקיק - " " לא נכון ! 
" " כן נכון . 
" " לא נכון . 
" " ועוד איך . 
" " חזיר . 
מה עוד ? 
" " נעשית קצת יותר שמחה וגם קצת יותר עצובה . 
" " מה שאומר שהם מבטלים זה את זה , ונשארתי בדיוק אותו הדבר . 
" " בכלל לא . 
העובדה שנעשית היום קצת יותר שמחה לא משנה את העובדה שנעשית גם קצת יותר עצובה . 
כל יום את נעשית קצת יותר משניהם , מה שאומר שעכשיו , ברגע זה ממש , את הכי שמחה והכי עצובה שהיית אי פעם בחייך . 
" " איך אתה יודע ? 
" " תחשבי על זה . 
היית פעם שמחה יותר מאשר ברגע זה , כשאת שוכבת כאן בעשב ? 
" " נראה לי שלא . 
לא . 
" " והיית פעם עצובה יותר ? 
" " לא . 
" " לא כולם כאלה , את יודעת . 
יש אנשים , כמו אחותך , שרק הולכים ונעשים שמחים מיום ליום . 
ואנשים אחרים , כמו ביילה אש , שרק הולכים ונעשים עצובים . 
ויש אנשים , כמוך , שנעשים שניהם . 
" " מה איתך ? 
אתה ברגע זה הכי שמח והכי עצוב שהיית אי פעם ? 
" " בוודאי . 
" " למה ? 
" " כי שום דבר לא משמח אותי ושום דבר לא מעציב אותי יותר ממך . 
" 
