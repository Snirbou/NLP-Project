העוזר שלי , אלוהים יעזור שלי , העוזר שלי מטורף . 
זו ּ לא חדשה בשבילי , ואיני מצר על דבר . 
לפני שש שנים בערך , ראיון העבודה שלו הסתיים בקטטה בחדר התוכניתנים , בינו , רבע עוף ששקל אז אולי שישים קילו ביום כבד , לבין אחד התוכניתנים שלי אז , איזה שור בר במשקל מאה עשרים קילו שגדל במוסך , ועבד אחרי השחרור מדובדבן כמאבטח באל על . 
לצערי , אז , צידדתי בתוכניתן שעבד אצלי , וזרקתי את המרואין מכל המדרגות , ונשארתי עם האוקס הדביל הזה , שהקליד ביד אחת , אתבע אחת , בקצב מונוטוני שיכול לשגע פילים . 
הימים אז , היו ימים בהם נצרכתי לכל אחד שידע ללחוץ על אנטר , עבדו אצלי ערב רב של Social Misfits , ואחדים מהם , או אלוהים , קיבלתי רק כדי שיחממו , בדיעבד , כיסאות . 
האוקס היה אחד מהם , מגיע כל בוקר בשש וחצי , יושב מול המחשב עד שתים עשרה בלילה , מקליד באצבע אחת , ומזיע ממאמץ מנטלי שבחיי , תלמיד כיתה י' במגמת מחשבים היה משפריץ ברגע ( בחיי , אם הייתי מוצא אז תלמיד כזה , הייתי לוקח אותו , אבל אלה , היו להם דרישות משכורת ... 
.. 
. 
) חודשיים אחר כך , כשהלכתי לבקר חברה שעבדה אצל חבר באיזה מגדל , באיזה סטארטאפ , באחת מאותן נסיעות מהפריפריה , עלה איתי במעלית ביז'ו . 
כך אקרא לו לצורך העניין . 
אולי העובדה שהוא חוב"תי כבד , גורמת לי להעניק לו את הניקניים הזה בשביל הפוסט הזה . 
אולי , זו העובדה שהוא שייך בגאווה לעדה שמיטב יוצאיה עובדים במוסך . 
אולי העובדה שלא סיים תיכון , שיש לו שרשר על הצוואר בעובי אגודל , בגלל שעברית אז היתה לו כמו שפה שניה ( לעזאזל , היא הייתה שפה שניה ) ואנגלית בכלל היתה משהו מוזר בשבילו . 
אבל מה , קחו את הפושטק הזה , כמו שסבתא בטח היתה קוראת לו , ושימו אותו מול מחשב , ואין מטפורה שמתאימה לו . 
המטאפורה המאטריקסית שחוקה לגמרי , אבל אני מדבר על בנאדם שמדלג באותה מהירות מסופט אייס ואידה , לאת'ריל , לדוט נט , לפרל , ללינוקס , ובחזרה לאסמבלר . 
הוא שומע רוק כבד מהסוג המטונף ביותר , כזה שהקולות של הזמרים ( ? ) בו נשמעים כמו נהמות גרוניות של נמרים שחוטים וצרודים , הוא מעשן ( לפעמים ליד המחשב , אללי ) שלוש קופסאות ביום , הוא מתייחס לבחורות כאילו הן חור לפרוק בו איזו טירדה רגעית , אין בו טיפה של הערכה לחוק , מסורת , לאחרים , וכמוני , הוא לא אוהב את העבודה . 
לפעמים , בבוקר , בואך אחת עשרה , הוא מתקשר לפלאפון שלי וחורק לי לתוך האוזן " אני לא בא היום בוס , חחחחחחחטטטטטט " ( גורר ליחה מגרונו ) " לא מרגיש טוב ? 
" " נניח " וזהו , הוא לא מנתק או משהו , פשוט מחכה שאני אגיד ביי ואז סוגר . 
לפעמים . 
למדתי לחיות עם זה . 
אני לא מוריד לו ימי חופש . 
כי פעמים אחרות ביום שבת בשבע בבוקר אני מקבל ממנו אימייל " הבנזונה עובד , עשיתי לו צ'ק אין וגמרתי עכשיו את הבדיקות , אני שולח רליס נואטס ורוצח ביום ראשון את הדוקטור " אחרי שישב מול המחשב מיום רביעי אחרי הצהריים . 
הדוקטור , אגב , כבר לא עובד איתנו . 
לא רציתי לקחת אחריות על מותו בטרם עת . 
לא הייתי מחליף את ביז'ו באף אחד אחר . 
בפעם הראשונה שלקחתי אותו איתי לצ'יינה טאון , חגגנו לו יומולדת במסעדה סינית שלא דברה אנגלית . 
הוא התעקש להכנס , לגרור אותי איתו , להתעקש איתם תוך שהוא מדבר איתם בליל של רוסית , בולגרית , ערבית , גרוזינית , עברית ואנגלית שהוא רוצה מנה ספיישל , ואז ראיתי אותו מצליח באומץ לסיים מנה של מפרקי צפרדעים ( אני חושב שזה מה שזה היה ) . 
גררתי אותו הביתה בגן החיות שבו הוא גר , פעמים אין ספור , שיכור כלוט ומלהג ככרוכייה , אחרי יציאה שבה התעקש לדגום את כל המשקאות שלא הכיר . 
ליוויתי אותו דרך הקראש שפיתח אחרי אחת הבלונדיניות שעבדנו איתן , שבדיוק התחתנה , וראיתי אותו עולה לבד בלהבות מתסכול כל פעם שפגשנו את בעלה , והוא מסתובב אלי ואומר , " הוא דווקא בסדר הבנזונה הזה , שידרס " . 
אז חודשיים אחרי הסכמתי לתת לו צ'אנס . 
ופעמיים כמעט פיטרתי אותו בשבוע הראשון , אחרי שהצליח לריב עם כולם בצוות . 
ביז'ו . 
לא עושים אותם כאלה . 
באמת . 
אני חושב שיש אולי עשרה חבר ' ה ברמה שלו בארץ , שניים מהם עובדים אצלי , כולם מטורפים ( לפחות סטטיסטית , אני מכיר עוד שניים מהעשיריה הפותחת , ומה שיש להם בראש היה גורם לחניבעל לקטר להרטיב במכנסיים ) אבל לא הייתי מחליף אותו בכלום . 
ועכשיו , עכשיו יש לי החלטה גדולה . 
יש לי חיוך קטן בקצה הזרת . 
חיוך אדום . 
בשרני . 
בסכין משוייפת היטב , עשרים ושמונה סנטימטרים אורכה , הצלחתי באבחה חדה לחתוך חלק מהבשר , עד העצם . 
בקטעים שכאלה , יחסיות הזמן הופכת מוחשית . 
את הצביטה , מרגישים מיד , הכאב , מגיע כמה שניות מאוחר יותר . 
למזלי , ליד הכיור עמדה קערה מלאה קוביות קרח ומים , וקצת דם , מאירוע שקרה שלוש דקות קודם , ומיד תחבתי לשם את היד כשאני מחפש מסביב איזו משחה אנטיספטית . 
הידד לי . 
בטיולי הקבועים לטארגט , טני תמיד מעמיס משככי כאבים , פלסטרים מרוססים ומשחות נגד כוויות / חתכים / ושאר גועל נפש . 
מלוא החופן משחה אנטיביוטית עצר את קילוח הדם , הקרח עמעם את הכאב , ושני אופטלגין הרגיעו את השעה שאחר כך , אלא שלקראת הערב כבר הגיעו הצמרמורות , הבחילה , והחום הגבוה . 
לא שאני מאמין בטטנוס , או בשטויות האלה שהעין לא מסוגלת לראות , אבל עכשיו , מקץ ארבעים ושמונה שעות של חום גבוה , רביצה בשלולית זיעה , וגמיעת מים בכמויות מסחריות , ומשירד החום סוף סוף , וכל שנותר לי הוא קשיון מה במפרקים ( לא שומדבר שאימון מחר לא ינקנק ) , אני תוהה אם בפעם הבאה שווה להשקיע כמה דקות בקפיצה למרפאה . 
וזה לא שפעם לא תפרתי לעצמי את כף הרגל עם חוט רקמה ומחט רגילה . 
הרגשתי מה זה רמבו . 
גם בגלל הזיהום שהתפתח שם בשבוע אחרי זה . 
ללמוד מנסיון , כנראה , קשה לי . 
יש משהו בסדרה הזאת שדופק לי את סדר היום . 
הנה , רק עכשיו סיימתי את פרק 17 של העונה השניה . 
השבוע הבטחתי לעצמי שאם יהיו שלושה פרקים מחורבנים אחד אחרי השני , אני מפסיק לראות . 
אז דווקא להכעיס , פרק 17 חוזר לרמה מיטב הפרקים של העונה הראשונה . 
סוייר , ג'ק , וכמובן לוק האחד והיחיד שוב מככבים במקום להתקע בעלילות משנה מעפניות של הקוריאנים או של אדביסי . 
אפילו צ'רלי חוזר , אבל בקטנה . 
שלא לדבר על הנרי גייל . 
או הנרי גייל . 
אני תוהה , לגבי סדרות אמריקאיות . 
חוק הכלים השלובים מכריח שיהיה מצב סטטי בין הסדרות . 
בכל נקודת זמן שהיא יש סיטקום אחד שבולט מעל היתר ( מלך השכונה , כרגע , עם דאג וקרי ) , סיטקום אחד אלטרנטיבי ( המשרד , שבצורה מפתיעה טוב יותר מהמקור ) , וכמה סדרות מעפניות . 
( מאמר מוסגר - כן , סימפסונס והשניה המצויירת הזו , נו , עם הכלב והילד שהראש שלו בצורת פוטבול , קצת הורסות לי את התיאוריה , אבל סימפסונס היא מזמן לא סדרה , היא חממה ליוצרים שאחר כך יוצאים עצמאית לשטח , כמו קונאן אובריאן , או דניאלס , מ " המשרד " ) . 
כשסדרה אחת נגמרת , הכותבים עוברים לסדרה אחרת , מחזקים אותה ( או הורסים אותה ) . 
שוק עם תחרות חופשית . 
אז למה זה ככה לגבי סדרות דרמה ? 
ניקח לדוגמא את האו.סי . 
אוקי . 
כאילו 90210 פעם שניה . 
אבל העונה הראשונה , וחלק מהשניה היו מספיק חתרניות , מצחיקות , כדי להחזיק את ההבטחה באויר . 
ואז מה ? 
פלופ . 
( לא בטוח שאני הוגן לגבי 90210 . 
הסדרה הזו התחילה כשהייתי מרותק הביתה אחרי ניתוח גב , וכל מה שהיה לי לראות זה רק 90210 וג'אמפ סטריט , אז אני משוחד , כנראה ) . 
את 24 , אגב ניתוח , שתי העונות הראשונות , ראיתי ברצף במשך ארבעה ימים , בהחלמה מניתוח אחר . 
אני חייב להודות , שאחרי שפצצה אטומית מתפוצצת בלוס אנג'לס , כבר אין מי יודע מה שיאים . 
הפסקתי בתחילת העונה השלישית . 
מי יודע אם כבר הרגו את קים ? 
( או איך שלא קרו לבת שלו ? 
) . 
רק עכשיו , במטוס , ראיתי אותה משחקת כוכבנית פורנו ב " בחורה מהדלת ליד " . 
אולי בזה יש לה עתיד . 
אז מה נותר לי ? 
האוס . 
אחלה . 
העונה השניה קצת מקטעת בהתחלה . 
למה כל סדרה טובה חייבת לייבא את סילה וורד ? 
לא משנה . 
העיקר שקדחת עצי הצפצפה שאליה רגיש שחקן הפוטבול וגורמת לו לסימפטומים של אסטמה וצרעת לא מבלבלת את הדוקטור הטוב . 
פריזון ברייק . 
אני לא מוכן לקרוא לזה נמלטים . 
ספוילר - השבוע הוציאו את לינקולן להורג ! 
הא הא . 
סתאם . 
לא , לא הוציאו אותו . 
סתאם . 
כן הוציאו אותו . 
יש בסדרה הרבה רגעים מביכים מבחינה תסריטאית , אבל הקאסט מצוין . 
גם העלילה . 
גם טי - באג . 
לוסט . 
יחי הנרי גייל . 
יחי לוק והכליה האחת שלו . 
בסופשבוע אנחנו נוסעים להולנד . 
5 מעלות . 
שלג . 
יקפאו לנו הביצים . 
בדרך , אם אני זוכר נכון , אין איים טרופיים . 
