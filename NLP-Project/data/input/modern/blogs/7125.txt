בא לי לעשות את הדבר הכי מגניב בעולם , כזה שישארו לי ממנו סיפורים וחוויות להרבה מאוד זמן . 
זיכרונות מתוקים כאלה . 
הבעיה היא שאני עדיין לא יודעת מה בדיוק . 
אני רוצה לנצל את החופש הזה עד הסוף . 
תנ"ך - 84 ( טוב ) . 
לשון - 88 ( טוב מאוד ) . 
היסטוריה - 88 ( טוב מאוד ) . 
אזרחות - 85 ( טוב מאוד ) . 
מתמטיקה [ 5 ] - 70 ( כמעט טוב ) . 
אנגלית [ 5 ] - 93 ( טוב מאוד ) . 
פיזיקה - 70 ( כמעט טוב ) . 
ביולוגיה - 96 ( מצוין ) . 
כימיה - 100 ( מצוין ) . 
מדעי החברה - 96 ( מצוין ) . 
ערבית - 89 ( טוב מאוד ) . 
ספורט - 75 ( טוב ) . 
ממוצע - 86 . 
סוף סוף נגמרה השנה הזאת , ו - י' מאחוריי . 
הלוואי שיכולתי לכתוב עכשיו בדיוק מה אני מרגישה , אבל אני לא . 
זאת אומרת , אני לא יכולה כי הבמה הזו גדולה מדי , ומסוכנת מדי , ואני לא יכולה גם כי קשה לי להגדיר . 
קשה לשים גבולות ולהגיד איפה נגמר הרגש הזה ומתחיל האחר , ואיפה הם נעצרים . 
בגדול טוב לי , אפילו ממש טוב לי , שזה משפט שכשאני אומרת אותו אני מרגישה כבר הרבה יותר טוב עם עצמי , שהצלחתי להגיע לכאן . 
אני באמת משתדלת . 
אתמול הפכתי להיות בת שש עשרה , וכמעט כלום לא השתנה , האמת , אולי ממש קצת . 
זה קצת מאכזב , ציפיתי למשהו גדול בפנים שיצדיק את זה שהגיל נשמע כבר גדול , כאילו מאחורי כבר עומד בן אדם ולא רק עוד ילד עם נפש תלויה בבן אדם . 
קבלתי מכנסיים , חולצה , כסף ובלון . 
עוד מעט אני אקבל אופניים ומשם נראה לאן זה ימשיך . 
אני חושבת שזו השנה הראשונה שהתחלתי לחשוב שיום הולדת זה קצת מלחיץ , קצת מלחיץ לדעת שעברה שנה ועכשיו אני כאילו בוגרת יותר . 
רק בכאילו . 
היה לי היום מגן בלשון , ולא ידעתי שהשורש של מוגפים זה גופ . 
כתבתי יגפ . 
מתה לי השאלה . 
גם לא חשבתי על זה שיצר זה חפיצ , בכלל לא חשבתי על זה , בכלל שכחתי מהגזרה הזו . 
לא נורא , כולם אומרים שזה לא נורא , כנראה שזה באמת לא . 
הידיים שלי לא מפסיקות לרעוד , ואני מאוהבת . 
