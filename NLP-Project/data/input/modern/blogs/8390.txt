" למה את לא נופלת?את אמורה ליפול . 
" " באמת ? 
" " כן . 
אני מפיל אותך . 
תפלי . 
" עכשיו אני נופלת , אל תדאג . 
וזה כל כך קשה להיפרד ממך . 
שורת פתיחה והדמעות כבר נוזלות על המקלדת . 
מרטיבות את המקשים שיש ללחוץ עליהם בהמשך הכתיבה הזאת עכשיו , נדבקות לכריות האצבעות והופכות כל שורה לקצת יותר פוגעת . 
אלה הרגעים שתמיד חששתי מהרגע בו יופיעו . 
אני לא רוצה את זה עכשיו , אני לא רוצה את זה בכלל . 
אני חושבת שיש דברים שאני פשוט לא מסוגלת להתמודד איתם וזה שתלכי עכשיו , בהחלט יהיה אחד מהם . 
אני חושבת שגם מהמיטה שלך בבית החולים בתל אביב , את יכולה לשמוע את הלב שלי נשבר . 
איך תמיד שנאתי לספר את כל הסיפור שלך.כל פעם שמישהו שאל על הנושא , הייתה את ההפרדה הזאת , את ההסבר המגעיל הזה שבעצם בא משומקום . 
באמת שהמשפט החוזר ונשנה הזה שדיקלמתי כששאלו , די סיכם את כל מה שאני יודעת עלייך . 
והיה הצורך התמידי הזה לגונן עלייך בזמן שבעצם קצת כעסתי עלייך בעצמי . 
הייתי , ואני עדיין קצת קטנה בשביל להחליט בעצמי מה לחשוב עלייך.אף אחד לא עזר אף פעם לגבש דעה . 
ילדה קטנה עם סבתא רחוקה שבאה לשעה בכל יומולדת . 
ילדה קטנה שלא יכולה בלי אמא שלה , ששומעת ששלאמא שלה לא היה את כל זה . 
בלי חיבוקים , תמיכה ודמות נשית מלמעלה . 
באשמתך , לא באשמתך , אני לא יודעת הכל , וגם אם הייתי יודעת - מי אני שתשפוט אותך . 
אני רק יודעת שקשה לי עכשיו . 
אולי היית באה פעם ב , אבל היית באה . 
כולך , עם חיוכים ובדיחות שאני לא יודעת מאיפה הוצאת , כי החיים שלך הם הסיפור הכי קשה ששמעתי . 
היית באה , כולך , עם הכרס הקטנה הזאת שלפי מה שאמא אמרה , מאז שאת בבית חולים כבר אין לך . 
היית באה עם שקית עם מיליון בגדים שהיית מתעקשת להלביש עלינו , גם אם אלה היו 5 סוודרים והיה אמצע אוגוסט - שתראי , תראי שזה במידה הנכונה . 
היית באה עם חבילות שוקולדים לכל אחד,ו 10 שנים קנית בדיוק את אותו סוג וופלים , אלה , תמיד ישארו הוופלים שלך . 
והיית מביאה לנו כסף , כל פעם . 
כסף שתמיד לא רציתי לקחת ממך . 
באמת שרציתי לתת לך אותו בחזרה . 
ילדה בת 9 שמעדיפה פשוט לראות עוד קצת את סבתא שלה במקום לקנות לעצמה ברבי חדשה . 
לא נראה לי שהכרת אותנו בכלל . 
3 נכדים הכי מיוחדים שיכולים להיות וקצת פיספסת אותנו.לא באשמתך , ככה יצא , אבל הלוואי ולא הייתי מגיעה לרגעים האלה של עכשיו עם הרגשה כל כך מגעילה , שאת היית ואת עוד מעט הולכת ואצלי בראש , לא יישאר ממך יותר מדי . 
רק הנשיקות הרטובות האלה על הלחי והסיפורים המוזרים מרומניה ועל רומניה , כל הזמן רומניה . 
היית באה פעם ב , אבל היית באה . 
כמו סנטה קלאוס מקסים כזה , תלתלים כל כך שחורים בגיל 73 - אפילו לא שיערת שיבה אחת , עיניים כחולות מדהימות . 
מתנועעת מגושמת , קצת לפה קצת לשם - מיטלטלת מצד לצד - היית נכנסת לביקור . 
היית נכנסת וישר שלושתינו היו רצים להיות איתך - " סבתא באה סבתא באה " , שתרגישי שלפחות יש לך אותנו , שאנחנו נרגיש שיש לנו אותך . 
פשוט בנאדם מקסים כזה . 
שיודע ושמשתף . 
שנוסע בגיל 70 שני אוטובוסים לכפר סבא עם מעילים באמצע יולי עם חיוך כל כך עמוק . 
משהייתי קטנה לימדו אותי , שלכל דבר יש כמה צורות . 
שום דבר הוא לא מוחלט , שום דבר לא צריך להיות בדרך מסוימת . 
אולי שני דברים נקראים אותו דבר , אבל הם יכולים להיות שונים.כל דבר מיוחד בדרכו שלו וכל דבר משאיר ממנו משהו אחר . 
יש סבתא כזאת , ויש סבתא אחרת . 
ואף אחד לא קבע איך אתה צריך ומה צריך להיות לך עם סבתא שלך ואיך צריכה להיות סבתא . 
אבל את סבתא שלי , וזה כל מה שחשוב . 
וזה כל מה שאי פעם יכולתי להיות בטוחה בו לגבייך . 
מצחיקה או כואבת , מוזרה או מיוחדת , מזניחה או אוהבת , את סבתא , וזה מה שבטוח . 
אולי הייתה לי איתך מערכת יחסים שונה , אולי הפגישות שלנו היו שונות , היו קצרות , היו לא מי יודע מה עמוקות , אולי הן תמיד סבבו סביב שולחן האוכל שלנו בבית והתפאורה לעולם לא השתנתה , אולי היית קצת שונה , לא מוגדרת , קוראים לך סבתא , אבל את משהו קצת אחר מכל מה שאי פעם היה לי . 
לא יודעת מה עם ארן , לא יודעת מה עם אביעד , אבל שתדעי שהנכדה היחידה שלך זוכרת אותך ולא תשכח אותך לעולם תדעי שבצורה קצת אחרת , קצת שונה , קצת מיוחדת , אני אוהבת אותך . 
את סבתא שלי , ואני אהיה הנכדה שלך , לנצח . 
" אני אוהב אוכל " " שמן " . 
" וגם אותך " " .................. אז אני מסיים את הברכה הזאת כמו שביקשת - עם כתב מכוער של בנים ואיש מקלות שמחייך , אני אוהב אותך . 
" " , AND I WILL GO DOWN WITH THIS SHIP AND I WON'T PUT MY HANDS UP AND SURRENDER THERE WILL BE NO WHITE FLAG ABOVE MY DOOR I'M INLOVE AND ALWAYS WILL BE " " i ' m inlove " " really ? 
" " yap " " with who ? 
" " with u " " תבטיח לי שזה לא יקרה שוב , אני לא מסוגלת לא לראות אותך שבועיים " מסתבר שאפשר . 
אפילו חודשיים . 
שבבים קטנים של זיכרון רחוק . 
ממש רחוק.זה מה שנשאר ממך . 
וזה לא געגוע . 
