אתמול , כמדומני , התקבע סופית המצב : אני לא יכול להיות מאושר . 
זאת מכיוון , שהיום בו אני כן אהיה מאושר , לא קשור בכלל למצב החיים הקטנים הספציפיים שלי ; הו לא ולא . 
היום בו אני אהיה מאושר , הוא היום בו דעותיי ינצחו , כי הן צודקות והן ממקסמות את ההנאה של כל בני האדם בעולם , הראויים לכך , מהחיים . 
ביום בו הממשלות יהיו באמת קטנות ובלתי מתערבות , ביום בו יבינו ההמונים שה " אקטיביסטים " וה " רפובליקניסטים " נמצאים באותו צד - הצד שמנוגד לאושר ולטוב הלב , ביום בו האלסוורת טוהי האחרון יצא החוצה מן הבונקר של אפסיות דעותיו , ביום בו כל מי שהזיע למען כספו יוכל ליהנות ממנו , ביום בו ישרור שלום פשוט כי לא יהיו ממשלות קולקטיביסטיות שירצו להכריז מלחמה , ביום בו האהבה בין בני האנוש תנצח את הביורוקרטיה - רק באותו יום יהיה לי סיכוי לאושר . 
הסיבה שאני , כאמור , לא יכול להיות מאושר , היא שזה לא הולך לקרות . 
אין זה כלל משנה , גם אם אני אמצא אישה מדהימה ביופיה , והיא תתאהב באמת בי ואני באמת בה ונהיה זוג לתמיד ; לא ישפיע הדבר כמלוא הנימה , אם אצליח לרכוש השכלה גבוהה , ואז אתקבל בזכותה למקום עבודה טוב וארוויח הרבה כסף ; אפסית תהיה המשמעות של היות מכובד בחברה לפי מונחיה הקונפורמיסטיים . 
כל הדברים הללו לא יהפכו אותי למאושר , כל עוד האנושות תסבול תחת המכבש הקולקטיביסטי , וכל עוד האמת והצדק לא ינצחו . 
http://www.kitco.com/weekly/paulvaneeden/aug132004.html סיכום : אלו לא העשירים שעושקים את המעמד העובד , זו הממשלה עצמה . 
אהה , אין כמו לקרוא עובדות באתר שהכניס אותי לצד של האמת במקום הראשון . 
אני בעד מבצע Enduring Freedom , שנעשה באמת נגד טרוריסטים אמיתיים . 
אני נגד מבצע Iraqi Freedom , שנעשה כדי שלחבריה של משפחת בוש יהיו עוד רווחים . 
צרפת התבררה כמדינה שמבינה את העובדות האלו לא רע . 
הם שלחו כוחות - כולל אפילו את נושאת המטוסים הצרפתית היחידה , ה " שארל דה גול " - ל - Enduring Freedom , אבל כמו שהעולם יודע היטב , הם לא שלחו כלל כוחות ל - Iraqi Freedom . 
יתרה מזאת : לפני תחילת Iraqi Freedom , שיראק הכריז שאם עירק תשתמש בנשק להשמדה המונית , צרפת תיכנס למלחמה לצד הקואליציה . 
הוא ידע היטב - היטב שלא ימצא " האקדח המעשן " , וחבל שהעולם לא שם לב להצהרה ההיא שלו יותר . 
ונוסף על כל זאת , ההערכה שלי לשיראק רק גדלה על רקע המאבק הכן שלו נגד האנטישמיות בצרפת . 
ז'אק שיראק הוא כנראה מנהיג עם חוט שדרה , שכמו שארל דה גול האמיתי בזמנו , לא נותן לבנקאי ניו יורק לשחק בו כבבובת סמרטוטים . 
זה עתה גיליתי שאובייקטיביזם הוא ההיפך מפוסט מודרניזם . 
עכשיו אני עוד יותר אוהב את האובייקטיביזם ! 
