אני בוקר לא - טוב אני שמיים ללא עננים אני הכתם העיוור בעיניו של האל אני בדיחה שנמשכה זמן רב מידי ולא מצחיקה יותר ולכן מביכה את מספרה ולכן הגיע הזמן שתסתיים כשניצבתי ערום ועריה מול עדת בני ישראל השועטת בקרחותי הנלעגת ותבוסתנותי האינסופית הם לא יכלו לעשות כלום נגדי . 
אפוני היהודי לא מנע מהם לכנותני נאצי והיטלר ומבטי העירני לא מנע מהם לכנותני טמבל ואנלפבית וכשאני חושב על זה כעת אני מבין שלמעשה מעולם לא האמנתי לעצמי גם לא כשכתבתי בגיל 20 שההמון יכול רק לדרוס והמדע הוא ההמון והספרות היא ההמון ואת קיומו של דבר יפה ואמיתי אין ההמון יכול לסבול . 
החיים ממשיכים . 
אולי אני מבוגר מידי בשביל להיות מזועזע מאכזריות הקיום אולי ראיתי יותר מידי סרטי טבע אולי אני מתחיל להפוך להיות ישראלי הרגישות נעלמת באחוז בכל יום שאני בעבודה , נדמה לי אולי טעיתי כשחשבתי שאני לא מסוגל לסנן אולי בכל זאת אני יכול לחייך ולאטום לאטום לאטום הכל , לא לקלוט דבר / הישראלי המושלם לי הם קראו " נאצי " ו " היטלר " ו " ישו לא האמנתי שאלוהים ירשה את זה . 
אלוהים , אני מאוד מאוכזב ממך הדרדרת לשפל המדרגה , ב'מת. אני בסך הכל ניסיתי לעשות את העבודה שלי כשלא נתתי לכל העשרות לצאת מהחניון מבלי שיש להם לשלם לי 4.5 שקל הכל בגלל 4.5 שקל הם היו מוכנים לרצוח אותי , בגלל 4.5 שקל עם ישראל , שאני כה עושה כדי לכתוב בזכותו עם ישראל , למה אתה עם סורר ומורד ? 
עם ישראל , למה אתה רוצח את נביאיך ? 
אלוהים , מדוע בחרת בעם קשה עורף , עם המוני , נטול ניצוץ אלוהי נטול התחשבות בזולת נטול יכולת לשליטה בעצבים במצבי לחץ אלוהים למה מכל העמים למה בחרת דווקא בעם הזה כדי לענות אותי . 
