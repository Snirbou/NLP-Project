עכשיו אני מבינה איך מרגישים המעשנים הכבדים בכל בוקר - כמו מנוע שמסרב להניע . 
מה זה השיעול הזה ? 
שלא לדבר על מה שאשכרה יוצא מהריאות . 
איך אתם חיים עם עצמכם ככה ? 
איך אפשר לקום בבוקר כשאתה יודע שזה מה שמצפה לך ? 
! 
תסלחו לי , אני הולכת לפלוט את הריאות שלי במקלחת . 
נ.ב . 
הבוקר שלי התחיל נפלא , והכל בזכות אימייל אחד מקסים . 
שיישאר ככה . 
סעמק . 
קראתי בוואלה שרוצים לעשות פרק איחוד לסיטקום העברי הראשון , והיחיד שהצחיק אותי אי פעם - קרובים קרובים . 
לפני זמן מה , היה שידור מחזורי של פרקי עבר , בערוץ החינוכית . 
ומדהים ככל שזה יישמע , חלק ניכר מהחומרים שם עדיין רלוונטי , כאילו זה צולם היום - ערבים והיחס שלנו אליהם , הנשים הרודות בבעליהן , ההתלהבות מלהופיע בטלוויזיה , ההתרגשות מהדוד מאמריקה , והכבוד של התעשייה האווירית . 
ואם מסתכלים על זה , רוב השחקנים שם ממילא לא השתנו בהרבה . 
רק שהפעם , אני מקווה שמישהו ידאג להלביש את תיקי יותר יפה , ולגמול את ליאורה ריבלין מהצלליות הכחולות על כל העפעף . 
לפי הכתבה , אגב , מולי שגב לא מעוניין להשתתף , אבל יעזור בעריכה . 
הוא טוען שהתפקיד ששיחק בסדרה הרס לו את החיים , או משהו . 
דווקא הוא היה די חמוד שם . 
מעצבן , אבל חמוד . 
עדיף מגליה , בכל מקרה . 
מישהו אמר שנות ה - 80 ? 
יוחזרו העציצים של חנה לאלתר ! 
Misc . 
זה קיצור גאוני למילה המעצבנת Miscellaneous , שלא ברור לי למה היא צריכה להיות כל כך ארוכה . 
אני לא יודעת מה איתכם , אבל בקי גריפין והקול שלה , בפרסומת בוואלה , כבר עלו לי על כל עצב אפשרי . 
ואם כבר מדברים על זה , גם יהודה לוי טוחן את יעל בר זוהר לא ממש מטפח לי את הליבידו . 
דבר טוב בלהיות חולה : אין לי תיאבון . 
דבר רע : הדבר היחידי שעושה לי נעים בגרון כרגע זה גלידה . 
אתמול בלילה קיבלתי עוד מייל עם וירוס . 
כלומר , עוד 20 , בערך , אבל אחד מהם היה ממש מפחיד . 
ה - user היה שמה ושם משפחתה של דודה שלי , שנפטרה כשהיתה צעירה , ממחלת הסרטן . 
אמאל'ה. מסר ? 
ואם כבר מדברים על וירוסים , אז הגרסה החדשה ( מי בכלל עוקב כבר איך קוראים להם . 
נט - זיבי גירסה Z או משהו ) ממש מעיקה , ונראה שהיא נפוצה הרבה יותר מקודמותיה . 
לא נמאס לכם , שם ? 
Your picture , Your Document ... 
.. 
. 
Your אמא שלכם הזונה ... 
.. 
. 
די ! 
היינו אתמול באוטומוטור . 
היה נחמד , אם כי את רוב התערוכה חוויתי דרך ערפל הכאבים שלי . 
הצלחנו בסוף לאתר את הפורש הקסומה , עמדנו כמו כולם ונאנחנו כמו כולם , ואמרתי לאחותי הקטנה , שהתחילה גם היא לפתח עניין במכוניות ( בעיקר בטרקטורונים ובמיולים . 
מעניין למה ) , שתגיד לאבא שיקנה לה כזה . 
הוא אמר בתגובה " הלוואי " . 
ואז עשינו את הדבר הכי ישראלי שישראלי עושה כשאין לו כסף לקנות משהו - למצוא את החסרונות . 
אבל , מאחר שמדובר באוטו כסוף , מושלם ומדהים , עם האצה של 3.9 שניות מ - 0 ל - 100 ( נסו לדמיין את זה רגע ) , הדבר היחידי שהצלחנו להגיד זה " נו , אבל אין מקום מאחורה , ואין בגז' גדול . 
מי יכול לנסוע בזה ? 
אתה וכלב . 
כלב קטן " . 
כן . 
יפה לנו דיסוננס . 
והכחשה . 
ואני עדיין חולה ! 
היתרון - כך נמנע ממני ללכת לארוחת ערב מצחינה אצל האחות המאוסה של חברה של אבא שלי . 
אני מקווה שיביאו לי דקסמול קולד . 
הסינוסים שלי מאותתים לי על הממשמש ובא . 
חג שמח . 
איזה כיף . 
למחצית השעה שכחתי שגרוני כואב בכאבי תופת , וצפיתי בקרסוצקי רוקח את קסמיו הקלים בפיצוחייה . 
כן , האיש והתסרוקות ( אש על הוורוד ! 
) התקבע בעיני סופית ככוכב האמיתי של הפיצוחייה , שעושה לי בהחלט " זיקפה רוחנית " ( כן , גנבתי לך ... 
.. 
. 
לפחות עכשיו אני יודעת מי הגיב לפוסט ההוא ) . 
אין מה לעשות , כל הטיפוסים , ססגוניים ככל שיהיו , שמסתובבים בפיצוצייה , היו נראים כטפט אפרפר בטירה בריטית עבשה , אילולא קרסוצקי והזיק בעיניים . 
כמה כיף לראות אנשים אמיתיים , נטולי פוזה ואגו של מגה - סטארים , שעושים טלוויזיה שפשוט נעים ומצחיק לראות . 
וככה האיש מדלג בין שיחות על סמים עם סבתא , דרך דיון בסם הזיה דרום אמריקאי חדש , מוריד ראש מאחורי הדלפק , בשביל המצלמה , או בשביל שלא יראו , ומקנח באמסטרדם . 
משובח . 
פעם שניה , קרסוצקי , הורדתי את הכובע שכבר אין לי . 
הפיצוצייה הזו הולכת ומסתמנת כמקום שיש לבקר בו . 
רק מעניין - האם אתה עדיין עובד שם , או שזנחת את תל - הביב לטובת האופק שבדרום ? 
סתם תהיה . 
באמת תודה לך שאתה מקשט את מוצאי השבת שלי . 
תענוג . 
אני , בכל אופן , עדיין חולה ובגדול . 
אבל לפחות מחייכת . 
לפחות . 
המממ ... 
.. 
. 
דווקא הייתי אוכלת איזו חביתה עכשיו . 
חולה . 
ותמיד זה מתחיל בגרון . 
תוך פחות מ - 18 שעות , הגעתי למצב של דגדוג קל בגרון למצב של כאבי תופת , שהביאו לכך שאני בקושי יכולה לבלוע ו/או לדבר . 
מה חולה עכשיו , מה ? 
אין לי זמן לזה . 
וגם כן , תמיד דלקות גרון . 
אפשר לחשוב שאני מוצצת לכל השכונה , שאני חוטפת זיהום כל שני וחמישי . 
אני שונאת להיות חולה . 
הסטרפסילס עושים לי בחילה . 
לפחות קיבלתי סלט ירקות ותה עם וויסקי . 
ואם תמיד חשבתם שצמרמורות הן סימן ברור לחום גבוה , הרי שבאתי אני , הנס הרפואי , והראיתי לעולם שאצלי , צמרמורות מלוות בחום 36.5 . 
למה ? 
ככה . 
וחשבתי על זה - למי אוריש את הבלוג אם אמות ? 
אני אתמול הקפדתי להסתובב עם חולצה אדומה כל היום , כדי להביא למכבי את המנחוס . 
כשמישהו באליפות החיפושים דיבר בהתלהבות על המשחק של מכבי , נחרתי בבוז ומלמלתי כמה קללות וודו תחת שפמי , אבל לא אמרתי כלום , כדי לא לריב איתו ( הוא היה איש גדול וקצת מפחיד ) , וכדי שלא ישים לב לזה שאני עטורה בצבעי האוייב . 
כשאבא שלי שאל אם אני רואה את המשחק בערב , אמרתי לו שאין לי סבלנות , ואני רק אציץ כדי לראות בכמה הם מפסידים . 
אבל הם ניצחו , במה שנראה כמו 10 השניות הכי מבוימות בכדורסל . 
שחקן שלא מחטיא מהקו כל השנה - מחטיא 2 זריקות . 
מישהו אשכרה תופס את המסירה המשונה של גור שלף , 2.2 שניות לסיום . 
שארפ קולע בזווית ביזארית , וההגנה של קובנה מסתכלת עליו כתרנגול בבני אדם . 
חשוד מאד . 
ובהארכה ? 
כאילו איזה מפיק עצבני צרח על הירוקים - אל תזוזו ! 
עכשיו אסור לכם לקלוע ! 
חשוד מאד מאד . 
ולכל אוהדי מכבי - תחסכו ממני , באמת . 
קבוצה של זרים , בקושי חצי ישראלי ומתאזרח , שום דבר שאפשר להזדהות איתו . 
שום מנהיגות , שום כריזמה , שום דבר . 
שארפ הוא השריד האחרון של זה , וגם הוא כבר עייף . 
כמו שהקבוצה הזו נראתה אתמול , לא מגיע לה לעלות לפיינל פור של ליגת סטריט - בול . 
חוץ מזה , קמתי היום עם שיעול חשוד , כאילו עישנתי כל יום אתמול . 
אני לא מעשנת , אגב . 
האם מישהו נשף עלי עשן בהסתר , או שפשוט הפכתי חולה מהספריבס אתמול ? 
אגב , לאוטומוטור לא הלכנו בסוף , אבל אולי בשבת . 
אני צריכה ללכת לנגן קצת בתופים . 
לעשות כאילו התאמנתי . 
מביש . 
חזרתי די מותשת מאליפות חיפוש המידע הישראלית . 
יותר מדי מסכי Google עפו לי מול העיניים בשעות האחרונות . 
בכל מקרה , התחרות , שהחלה באיחור ישראלי אופייני של 3/4 שעה , לא היתה קלה כלל וכלל . 
היו 16 שאלות , חלקן איזוטריות בצורות קיצוניות , חלקן סתם מעצבנות וחלקן קלות מאד . 
עניתי על 8 , שזה מעל הממוצע , לפי מה שהספקתי להבין מהאנשים באיזור . 
אבל האלמנט המשעשע מכולם , היה העניין האנתרופולוגי , כמובן . 
למה אנשים שמתעסקים במידע ובמחשבים חייבים להיות כאלה סנובים , לא חברותיים ומתנשאים ? 
למה הרוב גברים צעירים והמיעוט נשים ? 
למה מארגני התחרות עושים עלינו פוזות ? 
למה רוב המשתתפים שכחו לחפוף ראש ו/או להסתרק בבוקר ? 
ולמה במכללה האקדמית להנדסה יש תוכנות פרוצות בצורה בלתי חוקית בעליל ? 
( לא אנתרופולוגי , אבל מעניין ) . 
האם אעלה לגמר , בו ישתתפו 4 חבר ' ה בלבד ? 
אין לי מושג . 
בינתיים , אתם תחזיקו לי אצבעות , ואני אלך לאוטומוטור 2004 ולשתות בירה . 
