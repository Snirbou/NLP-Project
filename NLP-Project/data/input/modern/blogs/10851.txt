אלה הזמנים שבהם מגיע המבחן האמיתי , עד כמה אני חזקה , עד כמה אני יודעת לגייס את הכוחות שלי ולהציל את עצמי , למנוע מעצמי את הנפילות . 
זה הזמן שלי לחזור לעצמי בידיעה שזה הדבר היחיד שבטוח באמת , בידיעה שאת עצמי אני מכירה ועל עצמי אני יכולה לבטוח , כי גם אם לפעמים אני לא מספיק חזקה , אני יודעת שהכוחות נמצאים שם , ואני רק צריכה להוציא אותם . 
ולפעמים צריך ליפול עד לקרקעית כדי שתהיה סיבה להוציא את הכוחות מהמרתפים המאובקים של הנפש . 
לא בכדי ידוע שבסינית המילים משבר והזדמנות הן אותה מילה . 
( או משהו כזה . 
) אין לי כוונה להצהיר על מטרותיי ולהבטיח לעצמי הבטחות , אני רק יודעת שאני צריכה לאט לאט להחזיר לעצמי את עצמי . 
התחלתי עם זה - בהליכות , בקריאת המחזות , בעבודה על הריקוד שלי . 
אני רק צריכה לקחת את זה צעד אחד קדימה - לחזור לפלמנקו , ולהתעקש על עניין הקריאה . 
אלו דברים שהם אני . 
אלו לא סתם דברים שעושים לי טוב , אלה הם הדברים שעושים אותי אני , באופן יומיומי ושגרתי . 
קשה לי עם האבדן הזה כי אין לי מספיק דברים להשען עליהם , אין לי מספיק בטחון בעצמי ובמה שיש לי להציע לעצמי . 
( כן , זה נשמע דבילי או כמו פיצול אישיות , אבל זה הכי נורמלי בעולם . 
) ואני יודעת , אני יודעת שיש לי את עצמי , עובדה שכל פעם שיעל אומרת את זה אני נוטה להאמין לה , ולא בכדי . 
במשך שנים הייתי אני . 
נפלתי וקמתי , איבדתי דברים וזכיתי בחדשים , אהבתי וכאבתי , אבל הייתי אני ונבניתי לאט לאט מכל מה שעברתי . 
היו תקופות בהן הייתי יותר שלמה וחזקה עם עצמי ואמנם אני לא יכולה לחזור אחורה , אבל אני יכולה לבנות את הכוח מחדש בעזרת מה שיש לי כאן ועכשיו . 
יש לי את לירון , והיא מקסימה . 
ויש את עמית שמהווה מעין רשת הצלה בשיעורים שאנחנו עושות יחד . 
כשהיא שם אני יודעת שאין לי מה לדאוג , גם אם אני אפול היא תתפוס אותי , ואם אני אבכה היא תנגב לי את הדמעות , והיא תהיה שם ותחבק . 
והן לא היחידות , אפילו . 
הן פשוט מי שנוכחותן ותמיכתן הכי מורגשת כרגע . 
מצחיק , תמיד כשאני חושבת על לחזור לעצמי אני חושבת על אתי הילסום . 
אני חושבת שאני בהחלט אעזר גם בה . 
כן , עלול להיות חרא , אבל אני ממש לא רוצה לשקוע . 
אני מקווה שאני אצליח להוציא מתוק מעז . 
( או כבש , אתם יודעים ... 
.. 
. 
) 
