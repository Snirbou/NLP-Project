אני חושבת שנמחק לי המוח . 
מישהו זרק כדורי פינג פונג צבעוניים לתוך הראש שלי והם מקפצים ומתערבלים בין הגלים גלים שלי . 
פינטו שולחת אלינו את הבוביז הקטנים שלה . 
ראשונה באה נעמי עם טרנינג סגלגל ועליו בוקסר בבורדו , חולצה שחורה ארוכה ועליה חולצה כתומה זוהרת ומלמטה מבצבצת גופיה בצע כחול כהה . 
רק לרקדנים מותר להיות כל כך לא קשורים לעצמם ולצאת מזה בשלום . 
נעמי מלמדת אותנו קטע מהמופע ואני רואה כל הזמן הבהובים של דנה . 
רותי , תות , ואני מחליפות מבטים וצוחקות כי יש תנועות שהן פשוט " היא " , והקומבינציות שלה עוברות לנו מול העיניים . 
היום נוגה באה . 
עוד כשראיתי אותה עוברת מחוץ לסטודיו התחלתי להתלהב . 
היא נראתה כמו ילדה טובה , עם קוקו מסודר ואדמוני , לבושה כמו בנאדם נורמלי , ולא כמו איזה ... 
.. 
. 
רקדנית ? 
היה קצת מלחיץ לרקוד ולשים לב שנוגה מסתכלת עליי , אבל היא היתה מתוקה לחלוטין , צחקה מהשטויות של יפתח וממש פרגנה לנו . 
ביום שלישי תבוא דנה או שי , היא אומרת . 
רותי ותות מתחילות להתלהב ואני לא יודעת איך להכין את עצמי ולמה לצפות . 
למה אי אפשר שהדברים יהיו קצת יותר ברורים ? 
יכול להיות שהזיתי את שצקי בימים האחרונים אבל גם יכול להיות שלא , כי פתאום מתברר שהגברת בארץ , היו בעיות עם הויזה , אז היא חזרה לחודש . 
הלוואי שהיא תעשה שיעור , לא , בעצם , הלוואי שהיא תופיע , כן כן ... 
.. 
. 
כמה היתה יכולה לשמח אותי הופעה שלה , לראות את ... 
.. 
. 
לא , אני בכלל לא רוצה לראות את ... 
.. 
. 
לא בהופעה של שצקי ולא בכלל , אפילו שאת שצקי אני רוצה לראות בהופעה , או בכלל . 
סתם כי מהממת ובא לי . 
היום אני הולכת כנראה ל " אנתולוגיה " וזה משמח אותי מאוד . 
סביר להניח שאחר כך אני אצא וארגיש נורא קטנה כי הנוכחות הבימתית של מדי זה משהו מטורף , והיא כולה מן כשרון מהלך על שתיים . 
אתמול בלילה התחלתי לחשוב על ההופעה של מדי ואיכשהו הגעתי ללחשוב על פינטו ודנה והקורס והשיחה שהיתה לי עם ארן , ולרגע לא הבנתי לאן נעלמו המחשבות של עצמי , עד שחזרתי אחורה ומצאתי את החוט מהקשר בין הכל . 
יש לי דנה ונוגה ושצקי ומדי בראש . 
וכאב גב ושברי מאמץ שלא אוהבים את אניה , וגם לא מאוד אוהבים את בוביז , אבל אני אוהבת את זה מספיק כדי לנסות להתגבר על הכאבים גם כשהרגליים שלי ממש רוצות להתמוטט . 
וטובה עוברת מולי ברחוב עם שמלת קטיפה שחורה ענקית ותיק כמו שרק לטובה יש והיא נראית כמו מישהי שאין לה שום אחיזה במציאות . 
היא שואלת אם אני רוקדת פלמנקו , ואני אומרת שלא , לא עכשיו . 
עכשיו הולכים לאיבוד , עכשיו אני עושה תחרות עם עצמי לראות מי תסתבך הכי הרבה . 
אם אני לא אזהר אני עוד עלולה לנצח . 
יש לי כשרון מיוחד לפלונטרים . 
אני יוצרת אותם , גונזת אותם , וכעבור שנה מגלה אותם מחדש ומשתאה לנוכח הטמטום של עצמי . 
גם יצרתי לעצמי סיבוך מלבב למדי , גם פתחתי את המודעות אליו כבר לפני שנה , וגם טרחתי להדחיק את הכל ולהחביא מעצמי את הפלונטרים שלי , רק כדי שעכשיו אוכל לגלות את הכל מחדש . 
( ולהתייאש . 
) ולראיה , פוסט שנכתב לפני יותר משנה , ועדיין רלוונטי ברמות מטרידות משהו . 
אחד הרגעים היותר מוצלחים ביום שישי היה דקות ספורות לפני הפרזנטציה . 
נתתי לתות זוג עגילים שלי שהיא ממש אהבה . 
אלו עגילים שקניתי בגרמניה , שלושה זוגות זהים , כשכל אחד מהם בצבע אחר . 
כשהגשתי לה את הקופסא הקטנה המוזהבת היא הסתכלה עליי במבט תמוה ושאלה מה זה ואם זה ממני . 
אמרתי שכן , בטח . 
" אוי , איזה מהממת ! 
" היא אמרה בחיוך ובאה לחבק אותי , " מה , קודם תראי מה זה ! 
" אמרתי והיא עמדה לפתוח את הקופסא ואז התחרטה , " לא , מה פתאום , קודם חיבוק ! 
" ואחרי שחבקה אותי פתחה את הקופסא , וכל כך שמחה לגלות שם את העגילים . 
ישר הראתה למי שהיה בסביבה ואמרה שהיא שמה אותם ברגע זה . 
כמובן שאז היא נזכרה שעוד רגע מתחילה הפרזנטציה , ואניה לא תאשר אותם , אבל היא אמרה שישר אחרי הפרזנטציה היא תענוד אותם . 
כיף לשמח מישהו כל כך בקלות . 
והיא באמת מותק . 
אני חושבת שהנפילה התקופתית הגדולה מאחורי . 
( טפו טפו טפו , בלי עין הרע וגו' ) לא שעכשיו טוב , כן ? 
חלילה וחס וחסה וכרוב . 
לבד לי ואני אבודה לי וכואב לי הגב כמו החיים . 
אבל לפחות אני בשלב שאני מוכנה לעשות אי אילו מאמצים כדי כן לראות את האנשים שנמצאים בחיי , ואני יודעת למה ואיפה הלכתי לאיבוד , ויש לי תור לכירופרקטית שלי לעוד שבוע בדיוק . 
אני מרגישה כאילו במידה חלקית וסמלית למדי השליטה קצת חזרה לידיים שלי . 
הבעיה היחידה היא שברור לי שאני לא יכולה לעשות איתה את מה שאני אמורה לעשות . 
לפרקים נדמה לי שהדרך שוב מתבהרת . 
ושוב , כרגיל , היא דורשת המון אומץ וכרוכה בקטיעה ובלגאן , ומה לא . 
קצת קשה לי לסמוך על עצמי ועל הדרכים שנדמה לי שהם נכונות . 
זה כמו הילד שקרא " זאב זאב " וכשהדרך הנכונה התגלתה לפניו הוא כבר אמר נואש מנסיונות כושלים וויתר עליה . 
מה גם שמפחיד אותי לחזור לחלומות ישנים ולהאמין שהם באמת רלוונטיים כי הם רלוונטיים ושזה לא עוד נסיון שלי לחפש דרך מילוט בעבר היותר מוצלח שלי . 
רומנטי ומקסים לחשוב שבעצם ידעתי את הדרך כשעוד הייתי קטנה מדי בשביל להפוך אותה למציאות . 
יש בזה משהו כל כך יפה ונקי , אך זה רק מקשה עליי להאמין שזה באמת אפשרי , שבין אם אני אותה התמימה שהייתי אז , או הבלגאן שאני היום - הדרך האמיתית שלי היא אותה אחת ; אני יכולה להתאהב בעולמות אחרים עד מעל לראש וללכת לאלף ואחד איבוד , ועדיין משהו בי ימשוך אותי לעצמי , משהו בי ידקור ויציק כמו החוליות שיוצאות מהמקום ויגיד לי שהלב שלי לא במקום הנכון , ושעשיתי ממנו ציור אחד גדול של פיקאסו , ועזבי אותך משטויות ותסדרי לעצמך את עצמך כמו שאת אוהבת לראות בראי , כמו שאת אוהבת . 
נקודה . 
התקופה הזו מתפוצצת בתוכי עכשיו כמו חצ'קון שיושב באמצע הפרצוף ויום יום מכסים אותו במייק אפ . 
הוא מתפוצץ והמוגלה יוצאת ואין ברירה אלא להודות בקיומו של הנ"ל ובגועל שהוא מעורר . 
אני מוצאת את עצמי מתגעגעת לכל דבר אפשרי שלא נמצא כאן כרגע . 
אתמול היה התאריך בו התגייסתי , לפני שנה . 
שלחתי סמס לגילי וכשהיא החזירה הודעה התמלאתי בגעגועים לתקופה ההיא . 
לשאלות ולתשובות ולכל מה שהיה . 
לא משנה כמה רע היה שם וכמה שריטות על היד נעשו בתקופה הזו . 
ישבתי אצל אבא שלי היום והסתכלתי על התמונות שלי ושל תמר מתחלפות . 
הסתכלתי על עצמי מצילומי הפלמנקו - יפה וחזקה , והתגעגעתי . 
לשיער הארוך שלי , לפלמנקו , לבטחון שהיה לי בעצמי , לזה שהייתי בת שש עשרה ואף אחד , כולל אותי , לא ביקש ממני למצוא כיוון , ולא הייתי צריכה לדאוג שהחיים ינזלו לי בין האצבעות . 
קראתי עכשיו את שני האימיילים שאנאבל כתבה לי כשסיימנו את הקשר הקצר שהיה לנו והתגעגעתי ... 
.. 
. 
להרגשה של משהו חדש שנבנה , להכרות טרייה , לציפיה לפגישה הבאה , לחיבוקים , לנשיקות , להתרגשות . 
ובין לבין אני מחזיקה את עצמי חזק חזק לא לקרוא שום דבר מנעה , ורק הזכרונות שצצים כמו מעצמם סוחטים ממני את טיפת הנשימה האחרונה . 
דנה מוקצת מחמת מיאוס . 
אני כועסת על המקום שהרשתי לה לתפוס ומנסה לעצור את הגעגועים לפני שגם הם מציפים כי אין לי מה לעשות איתם . 
שיחפשו איזו פינת המתנה , אני לא פנויה עכשיו בשביל להתעסק איתם . 
כנראה שפשוט הפסקתי לקבל את העובדה שהלב שלי מתנוון לו בנחת בעודי חיה חיי שיגרה מתישים . 
או שהלב שלי הפסיק לקבל את העובדה שאני פשוט לא משתמשת בו כמו שצריך . 
אז הוא מוחה , לאט ובשקט . 
על אף חוסר היכולת שלי לתת לעצמי כמעט שום קרדיט בימים כתיקונם , אני יודעת שכשאני נותנת את הלב - אני נותנת אותו בגדול . 
מביך לפעמים להזכר בזה בדיעבד , אבל לא בוכים על חלב שנשפך , בייחוד כשאף אחד לא החזיק שם כוס שתוכל להתמלא בו . 
אם הייתי דמות בסדרת טלויזיה מישהו אולי היה אומר לי שזה כנראה אומר שאני מוכנה לאהבה , לקשר . 
ואז הייתי מהנהנת ואומרת שאולי הוא צודק ובפרק הבא מכירה מישהו נפלא והכל היה עובד יופי טופי . 
במציאות אני הולכת לאיבוד בין חוסר הבטחון שלי בעצמי ובין חוסר האמונה שלי באנשים . 
מעגלים מעגלים של הדרך שמובילה לשום מקום . 
