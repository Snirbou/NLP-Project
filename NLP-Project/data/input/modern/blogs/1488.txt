בערך ארבעה חודשים אחרי שהיא נעלמה בלי שום רמז למקום הימצאה היא שלחה לי מכתב בעילום שם ובו סיפרה לי שהיא בסדר ושהיא חיה כרגע בעולם מקביל . 
במכתב הראשון היא לא סיפרה הרבה על העולם המקביל שלה . 
בהתחלה חשבתי שהיא שוב מדמיינת , כמו תמיד , ושזה רק חלק מסיפור חדש שהמציאה וכתבה בבלוג שלה , ופשוט הדפיסה אותו ושלחה לי כדי לבדוק אם האמנתי ואיך הגבתי לפרי דמיונה . 
אחרי עשרה חודשים שהיא לא חזרה ולמשטרה לא היה כל קצה חוט והאמת היא שגם הכוח והסבלנות לחפש אחריה [ הם טענו ש " תיק חקירה חייב להיסגר במידה ואחרי תקופה ממושכת אין תוצאות ממשיות " אבל אני ידעתי שפשוט לא הייתה להם הסבלנות לחפש אחר נערה בת 15 שהוריה משוגעים וההיא התבודדה במשך כל חייה . 
מדינת משטרה , עאלק ] . 
בהתחלה חייתי עם זה בסדר , והאמת היא שגם די שכחתי ממנה . 
לא חשבתי עלייה בכלל , ובכל שנה כשחזר תאריך ההעדרות שלה הבלגתי וחוץ מלקרוא את המכתב המוזר ששלחה לי אחרי שנעלמה לא הענקתי לה חשיבות יתרה , חשבתי לעצמי שבכל מקום בו לא תהייה היא תמצא את המקום להיות בו לבד עם עצמה ולהישאר מע [ ! ] ושרת , מה שלא רחוק מהמציאות בה חייה לפני שהלכה ולא חזרה עוד , אז חייתי עם זה בסבבה והמשכתי להזדיין עם כל האקסים הפריקים שלה . 
אחרי חמש שנים קיבלתי עוד מכתב . 
אין מוען , כתובת לא מזוהה . 
זו שוב הייתה היא . 
כבר הספקתי לשכוח אותה אולי אלף פעמים , ובהתחלה די התקשתי להאמין כי כבר הייתי בת 20 והיה לי קשה להאמין לכל בולשיט ששלחו לי בדואר בטענה שחברתי שנעדרה בזמנו כתבה , אבל אחרי קריאה שניה החלטתי לשקול מחדש את העניין . 
המכתב ששלחה לי , דרך אגב , היה שונה מאוד מקודמו שכבר הספיק להירקב במגרה אחורית בחיים שלי , מגירה שלא נגעתי בה מגיל 16 . 
היא אמרה שהיא בסדר ושהיא עובדת כמטפלת ביונים באיזה רפת מעופשת שיש שם כלוב של יונים שאחרי וויכוחים רבים עם הבוס היא שיכנעה לא להעביר אותן הלאה . 
היא אמרה שהעולם המגביל הרבה יותר טוב , שקיים טישטוש אדיר בין האפשרי לבלתי אפשרי , שאנשים יכולים למתוח את היד שלהם לעשרות קילומטים ולהציץ לאמבטיה של השכנה ע' ' י השתלת העין שלהם במראה של השכנה הכוסית . 
היא סיפרה על דברים לא הגיונים כמו על נמלים שמגדלות אנשים ועל בני אדם שמגיעים ממקום למקום בשלוש שניות , ע' ' י לחיצה על כפתור כלשהוא [ לא כ''כ הבנתי האמת ] ואז הרגליים שלהם נמתחות לגודל עצום שמגיע עד מאחורי האחים התאומים של השמיים שלהם והם מסוגלים בעזרת שלושה צעדים בלבד להגיע לארץ אחרת ובעזרת עשרה צעדים להגיע ליבשת שכנה . 
היא סיפרה שכשהם עוברים באוקיינוסים הצהובים שם המים ממש משתטחים כבריכה רדודה של מיץ אקליפטוס והם נעצרים לפעמים להתרענן , למרות שלא צריך שום רענון , הדרך מאוד קצרה , הם פשוט נורא עצלנים שם , בעולם המקביל . 
היא לא שאלה מה שלומי והיא אפילו ציינה שלא אכפת לה , כתבה בסוף שהיא מקווה שהורים שלה מתו ושפיצצו לכל החברות שהיו לה ת'אמאמאמא , שכולה תיקווה שהכלב שלה נדרס , שהתוכי שלה נאנס ושאני גוססת בבית חולים הכי גרועה בעולם . 
רק על עצמה לספר היא ידעה , ולא הפגינה שום אכפתיות ורצון לדעת איך החיים מתנהלים ומה קורה בעיר העלובה שלנו , כנראה ידעה שהאפשרות שלי להגיב לדברייה הייתה קטנה מאוד , לכן הייתה כנה ואמיתית , כמו לפני שנעלמה . 
שמרתי את המכתב באותה המגירה , בחרתי להתעלם , למרות הספק שהטלתי באפשרות שעבדו עליי שוב . 
מה הסיכוי שזו תהייה היא , היא נעלמה לפני חמש שנים , יימח שמה , בטח עוד מטורף שהחליט לזיין לי את השכל . 
אבל אני כבר לא הייתי ילדה ולא האמנתי לכל דבר שאמרו לי . 
את המכתב השלישי והאחרון קיבלתי שנה אחרי , היא שוב כתבה על נפלאות העולם המקביל שלה ועל זה שאני לא אפטר ממנה בזמן הקרוב . 
מסתבר שלא באמת שכחתי אותה , גם לא רציתי לשכוח . 
הסיפורים שלה על האנשים שמצמיחים שיער בציפורניים בקרקפת ושגורמים לאחרים להתאהב בהם תוך שניות מיספר ריגשו אותי , והייתי חושבת עלייה כמעט כל לילה , בונה בראשי שלי סיפורים על העולם המקביל ועל האנשים בו , ועל חברתי מהעבר . 
אבל החיים שלי התנהלו כהרגלם . 
סיימתי צבא ובגיל 23 עזבתי את הבית של ההורים לשכירות עם חברה בת''א. היא למדה כל היום ואני עבדתי בבוקר בניקיון בניין שהאנשים בו והבניין עצמו מתפורר , ובערב במסעדה , מלצרית ומנקה . 
ככה עברו החיים , עבודה ויציאות , יציאות ועבודה , חיי לילה והמון קפה , אפילו לבשל למדתי . 
לפעמים ערבי סרטים עם החברה ופעם בשנה ירדנו לאילת , והכל היה איתי בסדר , אפילו היה לי חבר למשך שלושה חודשים . 
את ההורים ביקרתי לעיתים רחוקות ממש , באותה המידה ביקרתי את העבר שלי . 
את השטויות מהנעורים , את החדר ואיתו את המגירה הנשכחת ביקרתי לעיתים רחוקות , כמעט ואף פעם , וזה לא הפריע לי . 
בגיל 27 הכרתי את טל ( ) , שהיה סופר מפורסם . 
ברגע שהכרתי אותו נגמרה תקופת השטויות והנקיונות בת' ' א הנצחית ואיתו הגעתי הכי רחוק שיכולתי , אפילו עד החופה . 
עזבתי את החברה , את הבית , את העיר הגדולה , היא רבה איתי בטענה שלא מגיע לי הטוב הזה , לחתונה היא לא הגיעה ולא ראיתי אותה מאז . 
כל החיים איתו עברו לי מול העיינים . 
הוא הכי הרבה הציל אותי מעצמי והילדים היפים היו מקור האושר שלי , סיבת המשיכה שלי לעולם הזה ולחיים האלו , ולא לחיים אחרים ולעולם ... 
.. 
. 
אחר . 
בפעם הראשונה בחיי הערכתי את המקום בו אני נמצאת ואהבתי כמעט כל דבר . 
הילדים גדלו ובקצב גדילתם התרחק העבר שלי ממני , ולא עבר יום שלא הייתי אומרת שאני אוהבת מישהו . 
שנים לאחר מכן הכל בא לידי סיום ומצאתי את עצמי נפרדת מהכל כששתי ידייה של הבכורה מחזיקות אותי בעודי מוטלת על הכביש , בדרך לביקור אצל ההורים בפעם האחרונה , אצל סבא וסבתא של הילדים . 
סיבת המוות - תאונה ( - 2 ) , תודה ששאלתם . 
בהתחלה לא הבנתי לאן הגעתי . 
לא היה שום שלט בכניסה , לא " גן עדן " ולא " ברוכים הבאים לגהנום " , אפילו לא " המכולת של אשר , סופגניות בחצי מחיר ! 
" , היה לי קשה להבין , הכל היה דומה כ''כ ושונה כ''כ עד שנפל לי האסימון . 
אני לא זוכרת הרבה מאז , כמה שעות לאחר מכן באמת נעלמתי , מתתי , אפילו לאחר ההזדמנות השניה שניתנה לי בעולם המקביל . 
נהייתי אדם שהפסיק להרגיש , כמו כל האנשים שפגשתי שם . 
ראיתי את עצמי במראה ענקית עשוייה מלח . 
עצובה הייתה ההשתקפות , נפלו לי הנחיריים והריסים נצבעו בחמדנות , האדישות שלי הוחלפה בגאווה חסרת גבולות והדמעות איבדו את טעמן , לא הייתי אנושית עוד , לא שום יום ממותי . 
גם אותה ראיתי שם , ואיתה התגשמו לי כל המכתבים והסיפורים , והפנטזיות . 
היא נשארה אותו דבר כמו מגיל 15 , אותה המכוערת , אותה הממושקפת , אפילו את הגשר מהשיניים לא טרחו להוריד לה . 
היא ניפנפה לי לשלום , שלום של מוות . 
אני הייתי הרבה יותר מבוגרת ממנה והיא צחקה וליגלה עליי , אמרה שהיא שמחה שהגעתי למעמד הזה ושהיא מופתעת שלקח לי כ''כ הרבה זמן , הייתה בטוחה שאמות בגיל צעיר יותר , זה מה שהגיע לי , טענה . 
אחרי זה היא אמרה לי שאני יכולה להחזיר לה כאוות נפשי כי ברגע בו הגעתי לעולם המקביל הפסקתי להרגיש , ושבקרוב מאוד גם אני אוכל להגיע בצעדים אחדים לארץ אחרת ולהכניס רדיו לתוך המוח בעזרת קיסם בלבד , ודרך האוזן ! 
, לממש את כל אותם הסיפורים שכתבה לי במכתבים ההזוים לפני מיליון שנה . 
היא אמרה שאני מכוערת מאוד ושהתפתחה אצלי פזילה רצינית עם השנים , ואם הייתה יכולה הייתה הורגת אותי ושולחת אותי לעזאזל , שזה העולם שמקביל לעולם המקביל בו חל טשטוש בין דברים אפשרים ובלתי אפשרים , המציאות והדימיון שם מונחים על אותה הכף . 
זה היה עולם מקביל בו מפסיקים להרגיש . 
הבנתי למה התכוונה במכתב השני , או השלישי ששלחה לי , בו סיפרה שפג תוקפו של הלב שלה . 
ואני בכל זאת , רחמתי עלייה , אפילו יותר מעל עצמי . 
כאלה הם האנשים בעולם המקביל , ארורים נשארו , הורסים את עצמם , וליבם , פג תוקפו מרגש . 
* * * איזה סיפור יפה יצא לי , חשבתי עליו הרבה זמן והוא אחד היפים שיצאו לי לאחרונה . 
היה כלכך כיף להופיע . 
היה כלכך כיף להתרגש בצורה מדהימה ואז להפיג את כל ההתרגשות העצומה על הבמה . 
היה כלכך כיף להופיע . 
אני כבר מחכה לפעם הבאה . 
אני כל כך אוהבת את הלהקה . 
[ והוו מיגרנה , עוד נגיע רחוק . 
] את הכל אני אוהבת , בעצם , את הכל ואת כולם , גם את הסיפור הזה שכתבתי . 
( : 
