הממ , יש לי חשק ממש לא מוסבר להעלות באוב פוסט מלפני המחיקה האחרונה ( : אז היה את כל הקטע עם המקלות וכל זה . 
הממ , בגלל שהוא נמצא לי קודם , אני קודם אתחיל מ 22 ומעלה , ורק אחרי זה אעלה את הזה של האחד . 
הממ , זה לא היה באמת מעניין אז , ולא עכשיו , זה סתם משעשע להיזכר בזה ( : מקל מקל שעל הקיר . 
( או , ללא הקדמות ) 22 . היה לי עיפרון מאוד גדול בחדר שלי , שאליו עברתי במרץ השנה לאחר שעד גיל 17 חייתי עם אחותי באותו החדר . 
23 . אחותי למען הפרוטוקול היא בת 16.24 . 
העיפרון נלקח בשבוע שעבר ע"י אחי ( לו הוא שייך במקור ) 25 . אני שונא דרכי התבטאות אלימות . 
וכוונתי היא לאו דווקא להשתמשות בביטויים אלימים ( ואם כבר ביטויים , היו מתוחכמים בניי , לדקור , לפרק , לפרזל , למרק , זה פאסה . 
למרכז זו קלאסה . 
) אלא לדרך בה המילים נהגות . 
26 . התחלתי לתעב קניונים , כחלק מהפיכתי לשמאלן מדופלם או משהו כזה . 
זה משהו שאף פעם לא היה חלק ממני , ואני מניח שמקומות כמו קניון איילון אני לא שונא מפאת ערך נוסטלגי , אבל קשה לתאר עד כמה אני שונא את קניון גבעתיים לדוגמא . 
לא עומדת מאחורי זה תפיסת עולם כלשהי , אלא בעיקר זה שאני בז לאנשי הקניונים אני מניח , ולכל הלא יודע . 
זה פשוט רע . 
27 . אני מניח שזה הובהר גם בפסקא הקודמת , אבל אני אדם מאוד מתנשא . 
מאוד . 
אני מוצא את זה כהגיוני לחלוטין ולא חושב שארצה ( או אוכל ) לשנות את זה . 
28 . באופן מנוגד בצורה כלשהי לפסקה הקודמת : אני לא מסוגל לפגוע באנשים . 
יותר מזה , הדבר השנוא עליי זה לפגוע באנשים . 
גם אם יהא זה אדם שאחוש סלידה חזקה ממנו בגלל שלל סיבות , אני אשנא את עצמי אם אני אפגע בו ( מנטלית , כמובן כמובן ) . 
29 . 
אינני מאמין בשום ערכים בשל היותם ערכים . 
אני מאמין שהגעתי לשלב שבו אני יכול לקבוע לעצמי מה נכון ומה לא , ולא מקבל דברים רבים שהחברה קובעת כנכונה . 
אין לי עניין בחברה , יש לי עניין בפרטים בחברה . 
אין לי עניין בדעת החברה שוב , עניין בפרטים בחברה , אותם אני מעריך והממ מכבד . 
ושוב גם אם אנשים שאני אעריך דעתם יחלקו על תפיסתי , זה לא מה שיגרום לי לשנות אותה . 
30 . אני מאמין בחוקים ואני מכבד חוקים , מתוך מחשבה שבאנרכיה יהיה לי סיכוי גבוה יותר למות , אז זה לא משתלם . 
31 . אני רואה את החיים כערך עליון ( לאו דווקא חיי אדם ) . 
32 . לעולם לא אהיה צמחוני . 
33 . אני אוהב את זה שיש המון ניגודים באישיות שלי . 
אני אפילו תוהה האם אני יוצר אותם במתכוון . 
34 . המקל הזה משעשע אותי , הוא מין אני מאמין שכזה , והרבה פחות סיפורים של כשהייתי בן 7 . 
( עכשיו אני חייב להכניס איזה סיפור על משהו שהייתי בן 7 ) . 
כשהייתי קטן הייתי סופר כמה מתנות הביאו לי וכמה לאחותי , ופעם שהביאו לה יותר חשבתי שהם אוהבים אותה יותר . 
35 . השעון שלי במחשב הוא עדיין על שעון קיץ וגם מפגר בחמש דקות . 
כך שכדי לחשב את השעה אני צריך להוריד 55 דקות . 
זה די מציק כשחושבים על זה , וגם די מרדים לראות שהשעה שלוש . 
פסיכולוגיה . 
36 . ( זה לאחר הערב , דנתי על זה עם נטע , ואז בדיוק ניתנה לי דוגמא נהדרת לכך שאני צודק ) ( אבל כמובן שהייתי אומר זאת גם אם היתה ניתנת דוגמא לההפך . 
) אני רחוק מאוד מלהיות מתגבר ממוצע . 
למען האמת אני גם מאמין שעברתי את גיל הנקרא גיל ההתבגרות אבל מכיר בהחלט שיכול להיות שאני טועה . 
הממ אז כן . 
אספר את הסיפור כדי להדגים , כי גם כך קשה לי להסביר עצמי . 
הייתי היום במין דבר עם אנשים מהמשלחת לגרמניה , וגם נטע היתה , ואז אמרתי שההומור ביניהם מורכב בעיקרו מתרגומים של בדיחות חלציים ( " אזורים מוצנעים " היה המינוח המדוייק ) ושאם אני הייתי מדבר איתם , הייתי שואל על המצב בין המזרח למערב , ועל נושאים פוליטיים , שזה הרבה יותר מעניין אותי מלאן יוצאים בערבים , וכמה נפוצים בחורים עם שיער מקורזל ( אלו זכרונות משיחה אחרת עם נוכריות , או זכרונות מהטיול שלי לארה"ב . 
) או כיצד אומרים הפטמות שלי מגרדות בערבי חמישי בגרמנית . 
ואז נטע אמרה שזה לא נכון , או משהו כזה , ושהייתי יכול לדבר על זה שעות או לא יודע . 
והממ , אז דברתי עם זו שמתארחת אצל מאיה כחצי שעה או יותר על המצב הפוליטי בגרמניה ( ולא , נושא ההתמודדות עם השואה לא עלה . 
גם לא כיצד תשפיע בחירתה של מרקל על ישראל ) וממש נהנתי . 
כמובן שהאנגלית שלי רצוצה וכשאני נאלצתי לדבר זה היה די מזופט , אבל לא יודע , הרגשתי שאני באמת הממ יוצא נשכר . 
וזו סתם דוגמא אחת . 
ואני לא יודע , אני מניח שזה נשמע שאני מאוד מזלזל בתרבות הנוער ( וזה מאוד משעשע אותי שאני אומר את זה , נו , בימי זה היה אחרת ) , אבל זה לא שאני מזלזל , אני פשוט לא יכול להבין . 
דרך ההתמודדות שלי היא כזאת . 
באיזשהו מקום זה אפילו חבל לי , כי אני מניח שהייתי נהנה הרבה יותר אם לא יודע . 
אבל אני בלאט . 
אבוי , זה סעיף אחד , ועדיין לא הגעתי לקטע שבו אני אומר שמהמון בחינות אני יכול להחשב כהרבה פחות בוגר משאר הסביבה . 
ואני עדיין חושב שאני בוגר הרבה יותר , אני פשוט חושב שאני לא מוצא שום סיבה להתבייש בכך שאני אוהב לשחק למשל גם במשחקים שנחשבים מאוד ילדותיים ( הו נהדר , מצאתי סעיף 40 ) . 
טוב , הסעיף הזה ארוך מדי גם כך . 
נסיימו . 
אני כה מגניב ושונה ומיוחד , כהגדרת נטע . 
40 . אני אוהב לשחק בבובות . 
כוונתי בבובות היא לבובות של כל מיני פוואר ריינג'רס למיניהם , רק שאני לא אוהב לשחק איתם משחקי מלחמה שכאלו , אלא כדורגל . 
פעם ממש הייתי יוצר קבוצות וזה , הרבה זמן לא עשיתי את זה כשחושבים על זה . 
זה היה ממש כיף בזמנו . 
האמת שנדהמתי פעם כשעידו אופן הציע לי לשחק את זה בכיתה ו ', כי זה כבר היה מאוד לא מגניב כמובן בכיתה ו ', ואז הוא אמר לי שיש עוד כמה אנשים שאנחנו מכירים שעדיין אוהבים לשחק את זה . 
כמובן שזה נראה לי הגיוני ביותר כעת . 
טיפשות . 
41 . התחלתי זאת בזה הקודם . 
אני פחדן אדיר . 
אני מפחד מהמון דברים , כאשר הפחד העיקרי שלי הוא מוות כמובן , אבל לעתים זה יוצא מפרופורציות ( הו , אני שומע אותך חוזרת על המשפט בנימת שאלה ( : אם כבר את , זה לא קצת מטופש שאני כותב את זה , אם את יודעת את זה , כשמלבדך אף אחד לא ימשיך לקרוא עד כאן . 
בתקווה שאת כאן וזה ( : ) . יש לי שלל פוביות , כל קול שלישי בממוצע מפחיד אותי , בעיקר בלילה , במשך תקופה הפחד הגדול ביותר שלי היה שכדור הארץ יושמד ע"י אסטרואיד , את מה שהוא הפחד הגדול ביותר החדש אני לא רוצה לכתוב כי יש לי פחד למות ממשהו שחזיתי אותו , מבחינתי ברגע שאני כותב זה מקבל יתר תוקף . 
זה וודאי נשמע מאוד מטופש , אבל פחד הוא לא דבר רציונלי תמיד . 
42 . הפחד התחיל ב 13 בינואר השנה ( נורא משעשע אותי מה השיר במר יום לשיר באותו יום , אני מפחד אפילו לכתוב אותו שוב כאן ) . 
במשך החודשיים לאחר מכן התפקוד שלי היה מאוד לוקה בחסר , כשאני מניח שחלק עיקרי מהעניין היה שלא ישנתי במשך לילות . 
בערך במרץ בעקבות מפגש עם עוד מישהי שכבר לא חלק מהחיים שלי , הבנתי שאני עדיין יכול ממש להנות ( יחסי מין במשחקיה בסנטר ) , אפילו שאני יכול למות כל רגע . 
וזהו , אם להיות קלישאתי לרגע , דבר שלא יפריע לפלסוף העייף שמתרחש כאן , אני מנסה מאז לנצל כל יום ככל יכולתי , בידיעה שהוא עלול להיות האחרון . 
כמובן שהדבר הוא גם תלוי נסיבות , ושאם זה היה האחרון באמת הייתי מתנהג שונה לחלוטין , אבל בכל זאת . 
מנסה לנצל כמה שיותר . 
חיים רק פעם אחת ! 
( אני פשוט נורא אוהב כשאנשים שמאמינים בחיים אחרי המוות אומרים את זה , כל כך אוהב ) 43 . האמנתי פעם בחיים אחרי המוות . 
הייתי שמח להאמין גם עכשיו . 
44 . תהיתי איך התקדמתי מהר כל כך . 
דלגתי מסעיף 36 ל 40 . טוב זה משמיים 37 - 39 זה מזל רע . 
הממ כן . 
באיזשהו מקום אני חושב שנורא יפגע בי שהפוסט הזה הרבה פחות יעניין אנשים מאשר המקלות ההם שבהם סתם הממ כתבתי בקצרה על מספר פרטים משעשעים בחיי . 
למרות שאני די משוכנע שזה מה שיקרה . 
וכמעט והסברתי את זה , אבל זה כבר באמת בלאט . 
45 . כשהייתי בן חמש פתחתי את הסנטר לאחר שעומר מימון דחף אותי מאחורה כצפינו בטלוויזיה בגן ואני ישבתי על הברכיים . 
יש גרסאות הטוענות שדלי שנבעט לסנטרי יום קודם ע"י אחד מצעירי הגן גרם לרגישות במקום ולכך שהסנטר נפתח ביתר קלות , אך הן מעולם לא אוששו ע"י מקור כלשהו . 
46 . אני אובססיבי ביחס שלי לדברים רבים . 
אני גם קיצוני מאוד במספר דברים(לא במעשים , גם לא בפנים אלימיים כלשהם , נהדר , מצאתי 47 . 
) איכשהו אני מאמין בקיצוניות הזאת , זאת אומרת , אני חושב שדברים הם יותר חזקים , יותר טובים , הם פשוט יותר , במידה והם מוחלטים . 
שוב , סביר שאאלץ להתאים את עצמי , דבר שאני מאמין שהוא הכרחי ( הו , רק המסתגלים שורדים ) , אבל אם באידאלים עסקינן . 
נדמה לי שאסיים , כבר 3 ועשרה . 
יש אפילו קצת שיעורים מחר , והצגה בערב , וייחול קטן , והממ , הממ . 
מתחשק לי אוסטרלי . 
הו , 47 אחר , ואת זה שרציתי אשמור לפעם אחרת , זה טוב כי יש לי תזכורת . 
47 . כבר כמעט 36 שעות שאני לא רעב . 
וזה בא אחרי 10 ימים שבהם הייתי ממש רע . 
זה מוזר . 
לילה טובוהו כן , זה בעקבות זה שקבלתי איזה תריסר מקלות מנוע , וממאיה , ומתמר מעוד אנשים נדמה לי שאני באמת עייף מכדי לזכור . 
כאילו שאני צריך תירוץ בשביל לדבר על עצמי . 
המון זקניםבילעריכה : כבר צהריים.יש כאן המון דברים שהסברתי באופן איום ונורא , אבל בהחלט אין לי כוח לתקן . 
פוסט שני ! 
פוסט שני ! 
( שהוא בעצם ראשון ) הגיע הזמן . 
מכיוון שאין סיכוי שיש 18 דברים שבאמת לא יודעים עליי , אנסה למצוא 18 דברים , והממ , אם אתם יודעים אותם , לא באמת אכפת לי . 
( תגובות בסגנון " ידעתי את 1 , 5 , 8 , 11 , 16 " יתקבלו בברכה ) סדר כרונולוגי . 
1 . כשהייתי קטן ממש פחדתי ממים . 
לא נכנסתי לים / בריכה עד גיל מאוחר יחסית וגם כשהייתי נכנס לבריכה ממש רדודה זה היה בהיסטריות מה . 
בים הייתי חופר בחול עד שהייתי מגיע לקצת מים , או שפשוט אח שלי היה מביא דלי מים ושופך פנימה . 
2 . היה לי פעם זכרון ממש טוב , במיוחד לדברים מאוד מטופשים וחסרי חשיבות . 
הזכרון הראשון שיש לי , הוא מגיל 3 בערך , מפארק המים בשפיים . 
העניין הוא , שאין כל ייחוד בזכרון הזה , כי זה סתם זכרון של מגלשה מפארק המים בשפיים . 
הייחוד הוא בכך שאני זוכר בפירוש שזה היה בגיל 3 , עוד מגיל ממש צעיר . 
כן , זה ממש מטופש . 
3 . היום הזכרון שלי מזופט , ככל הנראה בגלל שבין השנים 1996 - 2005 ביליתי את רוב זמני בלשחק במחשב . 
אני עדיין זוכר דברים מסויימים באופן מאוד חזק , בד"כ ע"י עזרים שמיעתיים או ויזואליים . 
4 . הו כן , כשאני זוכר אירוע מסויים , בדרך שאני משוכנע שהיא נכונה , ומישהו מספר אותו בדרך אחרת ( שאני משוכנע שהיא לא נכונה והוא משנה את המציאות ) זה ממש יעצבן אותי . 
הממ , בד"כ אני לא אומר שום דבר , כי זה סתם מטופש , אבל זה ממש יעצבן אותי . 
ויש לי נטייה לזכור דברים מטופשים כאלו . 
נו כן . 
5 . הו , זה מסוג הדברים שלא צריכים לספר לאף אחד . 
לעולם . 
( אני מסמיק ) . 
כשהייתי קטן אהבתי לשחק בפטמות שלי . 
המון . 
פשוט הייתי צובט אותן או משהו כזה , אני לא זוכר , בלע ! 
בקיצור , אמא רצתה שאני אפסיק עם זה , מסיבות ברורות , אז היא אמרה לי שאם אני אמשיך יהיו לי ציצים כשאני אגדל . 
הו , איזה יופי של סיפור . 
6 . אני כבר לא משחק עם הפטמות שלי . 
7 . כשעברתי בכיתה ג' לכיתת מחוננים שנאתי את הכיתה הזאת בכל מעודי . 
אבל ממש . 
הייתי מאוד עממי באותם ימים , ומאוד אהבתי את הכיתה שלי בכיתה א - ב . 
נדמה לי שלא כל כך אהבתי את הכיתה עד כיתה ט' בערך , כי זכור לי שבתחילת ט' גם חשבתי על לעבור לכיתה רגילה . 
ממש משעשע אותי מה היה קורה אם באמת הייתי עובר . 
8 . כשאני חוזר הביתה מבית ספר באוטובוס ישנן כ 6 תחנות שאני יכול לרדת בהן , כאשר ההבדל במרחק ובזמן שיקח לי להגיע מהן הביתה הוא מזערי . 
זה די נחמד , כי אני פשוט מגוון . 
( כך גם אפשר להתחמק מאנשים מעיקים , או להפך . 
) 9 . אני אוהד את קבוצת עירוני רמת גן בכדורסל באופן קיצוני מעט . 
אני מניח שזה די לא תואם את כל תדמיתי המחוננת , אבל הממ , כן . 
בכיתה ט' לא התגלחתי במשך תקופה מסויימת בגלל שהם הפסידו כל הזמן . 
כיתה ח' היתה אחת השנים המאושרות בחיי , בזכותם . 
10 . היום אני סתם לא מתגלח . 
11 . השנה האחרונה היתה השנה המעניינת ביותר בחיי . 
מהמון בחינות . 
לא מתחשק לי להרחיב , אבל הממ כן , פעמים ראשונות ודברים כאלו . 
ואני מדבר על השנה העברית כמובן . 
12 . אני לא מאמין באלוהים . 
13 . אני מאמין שלכתוב משפטים כמו 12 , באופן הממ כזה , זה דבר מטופש משהו , אבל פשוט צריך להגיע ל 18 דברים . 
ומצד שני , להרחיב היה מטופש גם כן . 
14 . סבלתי ממה שעל פי אבחנתי הלא מושכלת מדי היה חרדה פוסט - טראומטית בעקבות הצונאמי . 
אין לי כוח להרחיב , אם זה מספיק מעניין מישהו הוא יכול או לשאול , או להכנס לאתר אינטרנט כלשהו ולחפש על זה . 
כך גם הגעתי למסקנה שזה מה שיש לי , באותה תקופה . 
15 . אין לי דודים או דודות , הוריי מולידיי ילדים יחידים שניהם . 
16 . עד כיתה ח' בערך , לא שמעתי מוזיקה באופן סדיר . 
רשימת הווינאמפ שלי הורכבה מ 20 שירים לערך , ונדמה לי שלא היה הרכב / זמר כלשהו שהיה אהוב עליי , ואם היה ייתכן ושמו התחיל במוניקה , אבל אולי לא . 
מתישהו בכיתה ח' גיליתי את ברי , במקריות נהדרת , והוא הפך לאומן האהוב עליי עד לעצם היום הזה . 
17 . 
הלהקה האהובה עליי הינה נושאי המגבעת . 
אני מחזיק באוסף של 8 תקליטים של הלהקה , ביניהם 2 אלבומים ( אחד מלא , ואחד לא ) , חמישה סינגלים מהאלבום המלא , ועוד מיקס משעשע לאני טקסט פוליטי ? 
בגרסא נהדרת עם DJ מלכיאל גרוסמן . 
נדמה לי שזו הפעם הראשונה אי פעם שאני כותב את המילה הלועזית ההיא . 
הו , זה רגע היסטורי . 
18 . ההופעה הראשונה של ברי שהייתי בה , היתה ב 6 לנובמבר 2003 ( הו , כמעט שנתיים ) . 
מאוד התרגתי לקראת אותה הופעה , כך ששכחתי לאכול לפניה . 
ההופעה התחילה ב 11 , הארוחה האחרונה שלי היתה באחת בצהריים . 
זו היתה אחת ההופעות הטובות ביותר שברי נתן אי פעם , היא ארכה למעלה משלוש וחצי שעות , אך אני נאצלתי ללכת קצת לפני הסיום ( באמצע בשבילך , בלאט ) בגלל שהייתי על סף עילפון . 
לעזאזל איתכם יש לי עוד שניים . 
19 . יש לי קמצנות חולנית לדברים מסויימים . 
אני יכול לקנות מאכל ב 80 שקל במקום מסויים , אבל אני לא אקנה שתיה , כי היא יקרה באופן לא פרופרציונאלי . 
אני גם לא אקנה בד"כ אוכל / שתיה במקומות של הופעות מאותה הסיבה ( ע"ע 18 ) 20 . 
אני נבחן מחר בבחינה הפסיכומטרית , במקום ללמוד , אני עושה את זה . 
הו , זה נהדר . 
שנה טובה ומוצלחת , יכולתי לכתוב גם שאני ממש אוהב את ראש השנה וכל זה , הו , זה דווקא הרבה יותר קל ונחמד ממה שחשבתי.הו נו , יש לי עוד אחד ( אני מוכן למקרה שעוד מישהו יעביר לי את המקל ) 21 . כשהייתי קטן חשבתי שיום כיפור הוא על שם המלחמה . 
ממש הופעתי כשאמרו לי שהמלחמה פרצה ביום כיפור , כי לא הבנתי איך זה יכול להיות , אם היום הוא על שם המלחמה . 
תמיד היה לי הגיון בריא . 
אני מעביר את המקל לעצמי , כי אני אגואיסט ( וכך גם יש לי 21 בעצם ) . להת' . 
ואחד לשנה הבאה . 
48 . 
אכלתי היום סטייק של קילו . 
זה היה די משעשע . 
49 . 
אני מתכוון לעשות פוסט על הארוחת צהריים הזאת , זה יבוא כשיהיה לי זמן , בטח מחר או משהו . 
50 ( למרות שאמרתי כבר לכולכם ) . 
ביום שלישי אני וביל עושים מסיבת יומולדת בפארק הלאומי , מסביבות 9 או משהו כזה . 
כולכם מוזמנים ! 
( : ערב נעים ידידים . 
נ.ב . 
כל העולם שרים . 
" באמת לא תשכח אותי לעולם ? 
" שאלה בלחישה שנשמעה בקושי . 
" לעולם לא אשכח " אמרתי . 
" לעולם לא אוכל לשכוח אותך " * אולם במציאות הזיכרון הולך ומתרחק , וכבר שכחתי הרבה מאוד . 
בשעה שאני עוקב אחר הזיכרונות תוך כדי כתיבת דברים אלה אני נתקף מדי פעם אי נוחות . 
ומה אם זיכרוני איבד את החלקים החיוניים ביותר , אני חושב פתאום . 
אולי בתוך גופי קיימת איזו פינה נידחת , מקום מרוחק וחשוך , שבו שקעו הזיכרונות החשובים והפכו לבוץ רופס ? 
מכל מקום , אין לי אלא את מה שהצלחתי לשמר , אין לי ברירה אלא לאמץ אל חיקי בחוזקה את הזיכרונות הפגומים שדהו ומוסיפים לדהות מרגע לרגע , ולהמשיך לכתוב אותם בתחושה של מי שכבר אין לו מה להפסיד . 
אין לי דרך אחרת לקיים את הבטחתי לנאוקו . 
.. ככל שזיכרונותי על נאוקו דוהים כך מעמיקה יכולתי להבין אותה . 
גם את הסיבה לבקשתה " אל תשכח אותי " אני מבין עכשיו . 
היא , כמובן , ידעה זאת כבר אז . 
היא ידעה שזיכרונותי עליה ילכו וידהו עם השנים . 
לכן היתה מוכרחה לבקש ממני . 
" אל תשכח אותי לעולם . 
זכור שהייתי קיימת . 
" המחשבה הזאת מעוררת בי עצב בלתי נסבל . 
שהרי נאוקו כלל לא אהבה אותי . 
( מתוך " יער נורווגי " - הרוקי מורקמי ) ( תודה גם לך ) נדמה שזה מתאר די טוב את מה שאני מרגיש בימים האחרונים . 
אני לא בטוח איך . 
לפני 10 ימים פתחתי עוד בלוג . 
נוח לי שלאף אחד אין גישה כלפיו , לפחות בינתיים , מכיוון שאני סתם מספר שם דברים ישנים , מנקודת ראותי , שאני לא רוצה לשכוח . 
אולי בעיקר כי אני לא רוצה לשכוח את נקודת ראותי . 
לא הגעתי לדברים גדולים בינתיים , אבל עצם הידיעה שיש לי את המקום הזה , שבו אני יכול לכתוב את הדברים כפי שהם קרו מנקודת ראותי , זה משהו לא מבוטל כלל . 
הו ולכתוב בשמות , ולא באת והיא והם . 
זה כל כך כיף . 
והכל כל כך מפחיד אותי . 
ואני בוכה בכל פעם שאני קורא את הברכה , או את ההקדשה ובכלל . 
בדיוק בגלל מה שכתוב בקטע הזה . 
ואני מניח שזה לא היה המקום , אבל אני לא מסוגל במקום אחר . 
ועכשיו אני שוב אלך לבכות . 
( למה ללכת , אפשר גם כאן ) אוהב אותך לנצח . 
