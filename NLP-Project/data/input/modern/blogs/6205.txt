חג שבועות בא עלי לטובה . 
הרגשתי כספוג שטיפות הטל של שתיים לפנות בוקר יורדות עליו ברכות . 
הייתי מקבלת וזורמת ושום דבר לא הצליח להציק לי באמת . 
היום אמרתי שנמאס לי כבר שאני צריכה להמציא כל יום מחדש . 
אני לא באמת חיה , אלא משחקת בכאילו . 
מעבירה את הזמן לקראת מה שעתיד לבוא , אלא שאני לא יודעת מה עתיד לבוא , ולא בטוחה שאני רוצה לשמוע את התשובה . 
קמתי עייפה היום . 
כאבו לי המפשעות ונעצמו לי העיניים , ולא היה לי כוח לסובב את ההגה מספיק מהר . 
העדפתי שינה על פני אוכל וגם השינה לא הספיקה , ואיכשהו מצאתי את היום מתגלגל ונעלם . 
הוא עומד להמשיך להתגלגל ולהעלם אם לא אעצור , אקח אוויר מלוא ריאותי ואנוח . 
אני נאחזת בתחושה שאני אוהבת את הימים . 
לא מתחשק לי להודות שהשלווה חלפה לה . 
בעיקר מפני שלא הייתה לה סיבה אמיתית לחלוף ודבר לא השתנה . 
אני מעדיפה להאמין שלא ישנתי , שנתפסו לי השרירים שאני לא יודעת מה . 
העיקר שהרוח שורה עלי ואני עדיין פתוחה וספונטנית . 
אני עדיין רוצה שיהיה כיף ושיהיה לי מספיק כוח להרים את עצמי עכשיו מהכורסה ולהתקלח , כמו שאני אמורה . 
זה לא שום דבר לחוד . 
העבודה או הלימודים או האנשים . 
זה רק שאתמול וביומיים שקדמו לו מצאתי מנוחה . 
נפלתי אל תוך זרועות והיה משהו כל - כך מרוכך במחשבה . 
הרגשתי כמה זה לא טיפוסי , אבל איך מצאתי את התמצית שלי , של איך שהחיים אמורים לחלוף . 
פשוט אמרתי שאני מאושרת , מבלי לחשוב . 
עשיתי למישהו קצת נחת לרגע , ואולי כל היום הזה היה לי עצמי וקצת שלווה . 
הגעתי למסקנה שמישהו היה צריך לחשוב על פרחי פעמונים סגולים בתור פומית לסיגירות כבר מזמן . 
מובן שלפני כן הייתי צריכה לבדוק שהמצית פועלת בכדי שאוכל להסתכל על העשן המהפנט . 
באותו הזמן חשבתי שסיגריה היא בדיוק הדבר שהיה חסר לי בין האמה לקמיצה , אבל עכשיו אני חושבת שאני פשוט מכורה לעשן . 
לתנועה שלו . 
לעובדה שהוא לבן , רעיל ומצוייר . 
לרחש הגלים שמלטף את הרגליים ומעיף אותי אל תוך חיבוק ורוד שהופך להיות כתום מתחת לעצים של הרחוב המואר באופן מפתיע . 
אני מושכת את הארמברקס ועוצרת באמצע הכביש . 
אחר - כך אני חונה בכחול - לבן , Adia מתנגנת לי במערכת ובחור בהיר וגבוה , שהוא גם יפה מאוד , מבקש שאכבה את המנוע מפני שאני צולה אותו . 
אני מתנצלת ומדוממת אותו , פותחת את הדלת , מושכת את רגלי אל החזה . 
החצאית חושפת בגד ים שהוא לא באמת חלק , אפילו לא החלק העליון . 
מגרדת את החול מהרגליים ועולה שתיים וחצי קומות . 
אני מאוד נקייה . 
המנטרה שלו היא - שיכור , שבע ונקי . 
המנטרה שלי צריכה להיות - נעה , מרוככת ומחובקת . 
אני צריכה לשמוע שירים עבריים של שנות ה - 90 ולחשוב איך זה בין כל האנשים על הדשא עם הזיקוקים ובבית הקפה באמצע הלילה . 
איך פנסים ונשיקות . 
אני לא צריכה לחשוב כל - כך הרבה היום . 
אני יכולה להיות . 
הבדידות חוסמת לי את האוויר הארונות כולאים יותר אני לא מסוגלת לישון בחדר שלי עם הסיוטים והיתושים והשעון המעורר שמצלצל . 
בכל בוקר הוא מצלצל ואני מתעוררת כשבחוץ קר ואפור . 
כמה שעות מאוחר יותר , כשאני הולכת לכיוון הבית או המכונית , השמש יוקדת והזיעה מוצאת לה מסלולים חדשים לטייל בהם לאורך הגוף , להספג בבגדים . 
אני עוברת לחדר השני , שיש בו שמיכה ספוגית שמקפלת את הזכרונות אל תוככי . 
היה בו בחור שהגיע בלילות מאוחרים , היו רגליים שנכרכו והשתרגו , ידיים שידעו לחבק מרחוק . 
היה בו קצב שהיה אני וליטופים וחיוכים . 
היה גם בכי . 
ריאות שעלו וירדו והירח שיחק והשמש , והכוכבים . 
הוילון כחול תמיד , התריסים פתוחים , התריסים מוגפים . 
העננים היו בהירים או שירד גשם , ואני איבדתי את הבתולין ועיוויתי פרצופי , התפתלתי , אמרתי שכואב , שאני מפחדת , כמה מוזר ומה יקרה אם ? 
אני לא מזיזה כריות , לא נוגעת בציפיות עם משבצות . 
השלווה נופלת בחדר הזה שלא אנסו אותי בו . 
אף פעם ובשום צורה . 
לפעמים אני אוהבת להיות שם לבד כשקריר , ולא כמו אצלי , יש חלונות מכל הכיוונים , שמפיצים אור שנכנס לעיניים של אנשים שהם לא אני . 
אני קמה בחושך . 
הייתה לי שם היסטוריה ואולי יהיה שם עתיד , אבל בהווה הם מחרפנים אותי ומחרפנים , ואני מתחרפנת . 
לאט אבל בטוח , והולכת , לא יודעת לאן . 
נתקעת , חוזרת , נופלת , מתהפכת . 
אבל מרגישה איך שאני מאבדת את שפיות דעתי . 
לא מסוגלת לישון בחדר שלי עם הסיוטים והיתושים והשעון המעורר שמצלצל . 
והנשימה שלי 
