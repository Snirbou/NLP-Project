זו התקופה הכי מוזרה בחיים שלי . 
שלושה לילות רצופים חלמתי על אותן שלוש נשים . 
אחת שהיא היחידה שלא בגדה בי מעולם . 
שניה , זו שלא מכירה בערך עצמה . 
חלמתי שהיא מכניסה את ידיה למכנסיי תוך כדי ששנינו צועדים מטה במדרגות הבניין שבו אני עובד . 
השלישית עובדת איתי וזה כל מה שאני מוכן לפרסם כרגע לציבור . 
אבל מה שיותר חשוב ו/או מעניין מאלו שחלמתי עליהן , הן השתיים שלמרבה הפלא , לא חדרו לרצף המשובב של חלומותיי . 
אכן , ר' לא היתה שם . 
בצורה מדהימה לחלוטין , הנערה הזו , שנדמה שכל מלה בודדת ב - Special Needs כתבו עליה ועליה ועל הגשם שירד , עברה את נקודת ההשלמה אצלי . 
אני לא חולם עליה יותר . 
אני יודע שאם אפגוש אותה עכשיו בכל מקום שהוא , אני אנוד בראשי לשלום , ואעביר איתה דחקות על ימינו המשותפים בצד השני של הירח , כלומר של עולם הסודיוּת . 
סלחתי על הפירסינג , סלחתי על מדי ה ב' הבהירים , סלחתי על הטיזינג . 
עברתי הלאה . 
סלחתי . 
רק עכשיו הבנתי שגם היא הבינה עד כמה אנחנו , שנינו , דומים , אף שהיא היתה מתה להכחיש זאת ; עוד באותה שנה , היא הכירה בדמיון בינינו , וזו היתה הסיבה שהיא יכלה לפלוט לידי את המשפטים הקטנים הללו , ההודאות הנצורות . 
היא היתה הספתח שלי לשנתיים נפלאות בקהילה האלטרנטיווית הישראלית . 
אני לא מתגעגע אליה ; אני מתגעגע רק לרגשות . 
השניה היא , באופן פוטנציאלי , המעניינת יותר . 
היא לא זכאית עדיין אפילו לאות - ראשונה - של - שם שתופיע כאן . 
היא האדם היחיד בעולם שדומה לי , and oh boy , that is one difficult thing to achieve . 
שמעתי את השיר האחד , היא יודעת איזה , מתחילתו ועד סופו ורציתי לבכות עליה . 
על זה שהיא בחרה להיות פקצה . 
שהיא בחרה להזניח . 
להזניח את הנרקיסיזם שלה , להזניח את הגבורה יחד איתו . 
על זה שהיא כל כך יפה וכל כך מכוערת בו זמנית . 
על מה שהיא עשתה לי בפורים ההוא . 
על הקול המדהים שלה , כול מה שהיא עבורי . 
על זה שהיא כל כך דומה לי , לכל הרוחות . 
על כך שאין שיר אחד , יחיד ובודד שאנחנו לא נוכל לשמוע יחד . 
על העובדה שהיא תהיה נקודת הקצה של כל הפרשיות , אם רק , אבל רק אם . 
והתקופה הזו . 
הניתוק מהעבר . 
היתה תקופה אחת כזו , שבה הרגשתי שכל מה שהיה - תם , וששום דבר חדש לא מתחיל : השנה הראשונה שלי בצבא . 
אבל אז , והנה זה הקטע , אחרי התקופה ההיא של הכלום , בא משהו אחר , הגיעה מישהי חדשה לגמרי , מישהי רעננה ובלתי מוכרת לחלוטין , פשוט חדשה . 
היא הגיעה ועברה דרך תחנת החיים שלי כמו רכבת ב - 480 קמ"ש ולא הותירה שום דבר במקומו . 
אבל הניתוק עכשיו הוא יותר קשה , קצת . 
ויותר רחוק . 
ופחות מגנטי . 
וזה לא נורא בכלל . 
כי אחרי התקופת - כלום הנוכחית , עומדת להגיע , עם אישה או בלי אישה , תקופת - משהו ארוכה , שבסופה אני אצא קצת יותר דומה לגיבורה רחוקה אחת שאני מעריץ , לפחות בתחום אחד , בעובדה טכנית אחת . 
ואולי הם לא משקרים , אולי אני באמת עדיין צעיר . 
שלוש שנים ואף יותר חלפו מאז חירפתי את נפשי כדי להוכיח שמכ"מ ה - Phalanx לא מזהה אובייקטיוויסטים בתור , ובכן , טילי שיוט . 
היום הוברר באופן מדעי , גם שמכ"מ ה - AN / SPY - 1A המגניבי - גרובי לא מזהה אובייקטיוויסטים בתור טילים בליסטיים . 
כאלו שחודרים לאטמוספרה במאך שבע עם מופע שלם של אש וגופרית . 
לא , אנחנו הרבה יותר קטלניים מכך . 
