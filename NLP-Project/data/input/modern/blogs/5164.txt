לפעמים אני עוצרת את ההתרחשויות מסביב ומנסה לחשוב איך הדברים היו נראים בעין השואפת לאובייקטיביות . 
מה רואים כשמסתכלים עלי מהצד ? 
האם רואים עצמאות או בדידות ? 
בטחון עצמי גבוה או אסרטיביות הגובלת באגרסיביות ? 
עד כמה אני מצחיקה / חכמה / נראית טוב / נחמדה ? 
ומי קובע את המדדים האלה ? 
100 שקל זאת היתה הזכיה שעליה ( כנראה ) דיבר הטארוט . 
אני לא חוזרת למחלה , רק מתקרבת אליה מדי פעם , כדי שהיא לא תהפוך לדבר מפתה . 
מתרגשת " אני הולכת להיות דודה " הודעתי לכל מי שהיה מוכן לשמוע . 
" אבל את כבר דודה . 
מי בהריון ? 
גיסתך ? 
" כך היו רוב התגובות וכשעניתי בשלילה כולם הבינו שטל בהריון . 
אני מחכה כבר שתצא לה הבטן , אני מחכה שידעו אם זה בן או בת ולראות איך היא תראה ( בהנחה שזו תהיה תינוקת ) . 
אם זו תהיה בת , יש סיכוי שיקראו לה על שמי . 
עצם זה שטל ויובל שוקלים את האפשרות גורם לי להיות שמחה . 
חצי שנה בשבוע הבא אני אציין חצי שנה במקום העבודה . 
לא יאומן שאני מחזיקה מעמד כל כך הרבה זמן . 
השבוע היה סוער במיוחד . 
עובדת אחת התפטרה , אחרי יומיים עבודה ובאותו היום פסיכו - בוס החליט לפטר את הדביל שקרא לי מותק ולא הפסיק לקרוץ לי . 
היחס שלו לעובדת החדשה גרם לה להשבר ולהתפטר והיווה את הקש ששבר את גב הפסיכופט . 
כל יום אני יוצאת מהעבודה עם הרגשה אחרת . 
יש ימים שאני נטולת אנרגיות , יש ימים שאני מרגישה ושומעת הערכה מהסביבה וחושבת שאולי בעתיד אני אוכל לעשות כמה שינויים בהגדרת התפקיד שלי ולעצב אותו כמו שאני רוצה ויש ימים שאני מחכה שהשעון יראה שאפשר ללכת ומרגישה כל כך לא שייכת . 
אתמול היה יום רע . 
פסיכו בוס הגיע מחורפן והחליט לעשות סדר בדרכו המיוחדת . 
כהרגלי , צחקתי על ההתנהגות שלו עם 2 עובדים אחרים . 
כמה דקות אחרי הגיע אלי מייל מאחד המנהלים שיושב ליידי שכתב ש"זה לא נשמע טוב שאני מריצה במסדרון דאחקות על הבוס ושאם אני רוצה לעשות את זה , עדיף שזה יהיה בחדרי חדרים , כי זה מעכיר את האווירה במשרד " . 
זה גרם לי להרגיש רע ואם זה לא הספיק , פסיכו בוס אח"כ בא להתלונן עלי ועל כל השאר ונוצר מצב שלא היתה לי ברירה אלא לשקר בנוגע למשהו שעשיתי . 
אני שונאת לשקר , זה גורם לי להרגשה גרועה , אבל באותו מקרה זה היה עדיף על אמירת האמת . 
לקינוח , בסוף היום אותו מנהל ששלח לי מייל בבוקר , התלונן עלי לפני פסיכו - בוס . 
במקום לברר איתי למה משהו שהוא ביקש לא נעשה הייתי צריכה לתת את הדין לפסיכופט . 
ענייני בחורים בשבועות האחרונים התחיל לעבוד איתי בחור חדש . 
בהתחלה לא שמתי לב אליו , אבל אחרי שיצא לנו קצת לדבר הוא התחיל להראות לי חמוד , בעיקר בזכות צורת ההתנהגות שלו - מעין ג'נטלמניות שלא נתקלתי בה הרבה מאוד זמן . 
הפעם החלטתי להיות חכמה ולא לעשות שום צעד . 
להיות נחמדה ומחוייכת כהרגלי ואם הוא ירצה - שיעשה הוא את הצעד הראשון . 
אתמול , אם לא הספיקה לי הרגשת הג'יפה הכללית , הוא התחיל עם הפוסטמה . 
זה נעשה בצורה מאוד עקיפה ואלגנטית , אבל יחד עם זאת היה ברור לחלוטין מה הכוונות שלו כלפיה . 
לשמחתי הרבה היא לא מעוניינת . 
מחשבה מטרידה עלתה לי לראש בעקבות הסיפור הזה . 
לכל אחד יש טעם וטיפוס מסוים שאליו הוא נמשך ואותו הוא רוצה . 
יכול להיות שאם X יודע שהוא לא יכול להשיג את Y 1 זה יגרום לו לשנות כיוון ולבחור כיעד את Y 2 שנראה שיש סיכוי גבוה יותר שירצה את X . 
אני לא רוצה להיות Y 2 ולא רוצה להיות עם מישהו שנתפס בעיני כ - Y2 . 
באחד מהימים השבוע , הבחור ואני היינו בדרך למשרד כשעברה ליידנו דוגמנית יפהפיה . 
הוא הסתכל עליה ושאל איפה נמצאת הסוכנות דוגמנות . 
אמרתי שהיא קרובה והוספתי " אף פעם לא ביררתי איפה היא , כי לא נראה לי שיש שם דוגמנים " בחיוך חצי זדוני , במטרה לגרום לו להרגיש את אותה חוסר נוחות שהוא גרם לי להרגיש . 
ברור לי שרוב האנשים מסביבי לא נראים כמו דוגמנים , אבל יש לי הרגשה שהרבה בחורים חושבים שהם יכולים להיות עם דוגמנית . 
אני לא רוצה להיות עם מישהו שחושב שהוא יכל להשיג מישהי יותר טובה ממני . 
הפכפכות יום טוב לי ויום רע , יום דיאטה ויום זלילה . 
רוצה יציבות , לסמן לעצמי יעדים ולעמוד בהם בהצלחה - להיות רזה יותר , בכושר טוב יותר , עם יותר כסף בבנק ופחות חובות , עם יותר ימים טובים מימים רעים ואולי עם יכולת למצוא כיוון בחיים . 
השבוע ראיתי את הסרט האירי המשובח בוקרים ומלאכים . 
הסרט נפתח במונולוג שאומר בערך : " האם אי פעם הרגשתם שמשהו חסר לכם משהו בחיים ? 
אתם לא יודעים מה הדבר הזה ואולי אם תגלו מהו תוכלו להשיג אותו " . 
