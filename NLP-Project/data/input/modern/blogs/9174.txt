ביד אוהבת אני מלטף לי את הפנים . 
ביד אוהבת אני מסבן לי את האשכים . 
ביד אוהבת אני מעביר לי יד על הקרחת , ביד שלא תהיה של אף אחת . 
בחרדה גמורה , כשזיעה קרה מבצבצת , אבא שלי פעם אמר ( או שזה היה מישהו אחר מבוגר ) שפסנתר הוא שווה ערך לתזמורת אני יכול להבין את ההגיון בזה . 
אני גם יכול לשמוע את זה . 
אני כן . 
היום ראיתי ילדים בצלאליסטים שחררו אותם לצייר את הנופים של הרי אדום ומואב והיבוסי וחשבתי הילדים האלה , יש להם מקום בחברה לחברה יש צורך בציירים , בפסלים החברה מוכנה לשלם לציירים , לפסלים יש מקום של הציירים , של הפסלים הם חברים בחברה נאמנים , מוכרים בתנאי שהם מוכרים אנחנו מצלמים סרט , לא כותבים רומן . 
את התסריט אנחנו כותבים בהפסקות , בין השיעורים ובשיעורים עצמם ובקונצרטים ובאוטובוסים ובהליכות ממושכות אנחנו מצלמים סרט , לא כותבים רומן . 
את הסרט נצלם , הכל בבת - אחת או טיפין טיפין , כל יום סצינה אחרת , או כל הסצינות ביום אחד או את רובן ביום אחד , הניצבים הם האנשים שאנחנו פוגשים , הם יכולים להיות נאהבים , הם יכולים להיות סתם מאוהבים , הכיסא של הבמאי ריק . 
