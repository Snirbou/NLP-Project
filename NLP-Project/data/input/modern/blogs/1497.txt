האיש השחור . 
האיש השחור . 
שחור מזכיר לי עצבות , אכזבות והיחסים עם האיש השחור שלי . 
האיש השחור שחור בצורה מטאפורית , בעבורי לפחות . 
משום שאיש שחור לא אמור להיות שחור אם הכל טוב בפנים , שהרי השחור מכסה את הכל , כביכול . 
האיש השחור שלי היה איתי באחת עשרה השנים האחרונות . 
וכמה שלמדתי ממנו . 
וכמה שהוא היה דמות מרכזית בחיי . 
תמיד , בכל רגע , גם היום . 
האיש השחור היה מאחורי בכל צעד , בכל הצלחה . 
תמיד ידעתי שהגעתי לאין שהגעתי בזכות האיש השחור . 
אך אף פעם לא באמת הודתי לאיש השחור על כך . 
היום אני מאכזבת את האיש השחור . 
קשה לי לחשוב שאחת עשרה שנים מחיי ביזבזתי בעשייה של הדבר היקר לי בעולם , וזה לא כך . 
אך האיש השחור מאוכזב מהילדה הקטנה , שהיא כבר לא כ''כ קטנה והיא אחרת מאיך שהייתה כשהכירה את האיש השחור שלה . 
האיש השחור מאוכזב , ולא מאמין עוד בפוטנציאל שהטמין בי בעצמו . 
קשה לי לשמוע מאחרים את מה שהאיש השחור אומר בכללי אך מתכוון אליי . 
קשה לי לחשוב שאיכזבתי את האיש החזק בחיי , החכם בחיי . 
במשך כל השנים חלמתי על הרגע שהאיש השחור יתגאה בי . 
יתגאה בעבודה שהשקעתי במשך הזמן ויתגאה בדרך שעשיתי , בתהליך הארוך והמגייע שעברתי והגעתי לנקודה אלייה שאפתי להגיע מהילדות . 
תמיד חלמתי על הרגע שיסתבר לי שיש איש אחר מאחורי הפריזורה הרצינית של האיש השחור שלי ומאחורי שתי המילים בהן הקשר שלנו הסתכם עד היום . 
אך הרגע הזה לא הגיע עד עכשיו , וספק אם יגיע אי פעם . 
במחשבה לאחור , אף פעם האיש השחור לא היה לי למשהו אחר חוץ מלמודל לחיקוי , ואולי , דמות שהערצתי כל חיי . 
אף פעם האיש השחור לא היה לי לתכלת , או לצהוב . 
אף פעם האיש השחור לא היה לי ללבן . 
למקשיב , למייעץ , למתעניין . 
אף פעם לא הכיר אותי באמת . 
אני מסתכלת לעבר הרחוק ונזכרת בילדה קטנה ולצידה איש שחור . 
נזכרת בחלוף השנים , ילדה קטנה ואיש שחור . 
בכל הדברים בהם אני אזכר , אראה את עצמי ברגעים הטובים ביותר בחיי , ומאחורי איש שחור מבצבץ מעבר לערימה של צביעות . 
אחת עשרה שנים ולי נשאר רק איש שחור גבוה ורם ממני ויד אוחזת בגביע מפלסטיק . 
גביע מפלסטיק מתאר בצורה הטובה ביותר את האיש השחור שלי . 
הפלסטיק שצבוע בזהב נוצץ , מסנוור , באצילות נפש נהדרת שרק האיש השחור יכול להפגין . 
כולם הביטו באיש השחור ונהדמו מיכולתיו ואני התבוננתי בגביע הפלסטיק הצבוע זהב , באיש השחור שלי שלעולם לא יהיה לי לאחר . 
פלסטיק יכול להישבר , אך לא אתה . 
וגם אם אי פעם ירד הצהב המטעה , שחור . 
זה מה שישאר . 
שחור תמיד היה שם ותמיד יהיה . 
ועכשיו , אני מאכזבת שחור , אני מאכזבת את האיש השחור שלי באכזבה שלא ציפינו לה שנינו מעולם . 
האיש השחור לא ישאל , לא יתעניין . 
הוא שומר על הפלסטיקיות שלו ועל הצביעות שצבעה שחור פחם , שחור שהוא מפגין לי אחת עשרה שנה . 
חבל לי על האי קשר עם האיש השחור . 
תמיד היית חלק מרכזי בחיי , כולם ידעו לקחת את הניצחון ממני היישר אלייך ברגע שזכיתי , הניצחון שלי מאז ומתמיד היה מחולק בין שנינו . 
הלוואי והיית לי לאחר , הלוואי ותכיר אותי אי פעם . 
הלוואי והיית לי לאיש הלבן . 
וזו אולי הכנות הכתיבתית העצובה ביותר , היפה ביותר . 
כל כך חבל לי שזה המצב , עוד יותר חבל שהמילים שלי לא יגיעו אליו לעולם . 
