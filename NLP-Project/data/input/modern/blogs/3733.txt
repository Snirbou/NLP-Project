אני כל הזמן סולחת לאנשים בלי שהם בכלל מבקשים סליחה . 
טוב נו , אז אני סולחת לו בלי שהוא יבקש סליחה . 
וזה בגלל שאני לא רוצה לאבד אותו . 
וזה פשוט מטומטם , מהסיבה שבכלל אין לי אותו . 
הוא לא שייך לי . 
הוא לא בבעלותי . 
אולי זה בגלל שאני משלה את עצמי להאמין שהוא לא כזה . 
שהוא לא מתכוון . 
וזאת , זאת הבעיה העיקרית שלי . 
אני משלה את עצמי . 
כל הזמן . 
הרי למה לעזאזל אני אוהבת אותו ? 
זה לא שאני מכירה אותו אישית . 
זה לא שאני יודעת מי הוא בכלל . 
זאת אפילו לא אהבה ממבט ראשון , כמו של האנשים היפים האלה מהסרטים , כי הוא לא מלכת היופי במיוחד . 
אני מניחה שזאת פשוט העובדה שהוא מנגן , שמשכה אותי אליו . 
שהוא אוהב מוזיקה , כמוני . 
ומכאן פשוט הרשיתי לעצמי להתפרע . 
הרשיתי לעצמי לבנות דמות שכזאת בראש שלי , שרק במקרה יש לה את הפנים שלו וחולקת איתו את אותו השם . 
הרשיתי לעצמי לבחור תכונות מסוימות שתמיד רציתי ב " בחור המושלם " , והדבקתי אותן לדמות הזאת . 
נחמד . 
חכם . 
עמוק . 
מצחיק . 
רגיש . 
אוהב סרטי אקשן . 
אכפתי . 
נו , כל התכונות הדפוקות והגירליות האלה [ חוץ מה " אוהב סרטי אקשן " . 
אני יוצאת דופן ] . 
טוב נו , ואולי גם קצת חנון . 
בניתי אותו בדמיון שלי , ואז כשנפגעתי הרשיתי לעצמי לומר " הוא לא התכוון " . 
" הוא לא כזה בן אדם " . 
הוא לא כזה שיפגע באחרים , סתם ככה . 
ואז , אחרי חודש - חודשיים , להתאהב בו מחדש . 
אתם מבינים , אני צריכה את זה . 
אני רוצה שיהיה לי את מי לאהוב . 
זה קשה לי בלי . 
אז בתוך תוכי במשך כל השנים האלה פשוט המצאתי לעצמי מישהו והפלתי אותו על מישהו קיים . 
מישהו שאני לא באמת מכירה . 
וידעתי את זה . 
אני ידעתי בדיוק מה אני עושה , תמיד . 
ידעתי שאני מדביקה לו תכונות . 
שאני בונה אותו מחדש . 
שאני מתאהבת בדמות שהיא לא הוא . 
ואני עדיין יודעת . 
ומה לעשות , אני רוצה שזה יהיה ככה . 
אני יודעת , אני מטומטמת שאני מאמינה שאולי זה ככה באמת . 
אבל אני רוצה להאמין . 
ואני יודעת שהוא חושב שאני מטורפת . 
שמשהו במוח שלי , איך לומר , דפוק . 
שאני מאוהבת בו עד הגג ומתנהגת כמו גרופית . 
מה לעשות שזה נכון . 
לפני כמה ימים , אחרי בערך חודש שניתקתי איתו כל קשר אפשרי [ כאילו שהיו כל כך הרבה ] , שלחתי לו הודעה . 
במשך החודש הזה חיפשתי את הניתוק . 
אבל זה היה ברור שזה יחזור . 
כי אני אוהבת אותו . 
אותו , את הדמות שיצרתי , מה זה משנה . 
איך שלא יהיה , הוא לא ענה . 
אחרי שתי דקות הוא התנתק . 
אולי זה סימן , אני יודעת ? 
שילכו להזדיין הסימנים . 
זה מטריף אותי . 
אני כל הזמן מנהלת דיאלוגים עם עצמי במוח . 
מה להגיד לו , אם במקרה אני אראה אותו בדרך לבי"ס . 
מה להגיד לו , אם במקרה הוא מתחבר . 
איך להוציא את הכל . 
לא , עדיף פנים מול פנים . 
ואז , אחרי שה 10 דקות הליכה לבי"ס מסתיימות , אני מבואסת . 
מבואסת כי לא ראיתי אותו , כי לא יצא לי לדבר איתו . 
זה מטומטם , אני יודעת . 
אני מטומטמת . 
שיהיה . 
שהכל ילך לעזאזל . 
אני מטומטמת . 
אני משוגעת . 
אני מטורפת . 
אני מוזרה . 
אני יודעת את זה . 
אין צורך לציין את זה בפניי . 
ולא , אני לא מתכוונת להפסיק . 
גם אם זה רע . 
גם את זה כביכול " פוגע בי " . 
תקראו לי מזוכיסטית . 
אני אוהבת אותו , מה אני אעשה . 
ואני יודעת שבאיזשהו מקום אני כופה את זה עליו . 
אבל היי , כל הסיפורים הטובים מתחילים בכפייה . 
וסתם לפרוטוקול - הוא כל כך חמוד עם קוקו . 
אם פעם תהיתי אם הוא נראה מוזר עם קוקו , אז עכשיו אני יודעת שהוא לא . 
רציתי לכתוב , אז , על המסיבת הפתעה שארגנו לחברה שלי , שבה הייתי צריכה להפעיל את כישורי המשחק הלא כל כך מוצלחים שלי , ושבגלל שלא הספקנו להכין עוגה נאלצנו לתקוע את הנרות של ה " 15 " על הפיצה שהזמנו . 
רציתי לכתוב על היום הולדת של , אה , ידיד שלי , אם אפשר לקרוא לו ככה . 
שמה הייתי צריכה למצוא את עצמי בין ידידים שלי בלי שחברה שלי תהיה בסביבה . 
והצלחתי . 
רציתי לכתוב על זה שהורידו לי את הגשר [ לפני יומיים , יה מאן ! 
] רציתי לכתוב על זה שקניתי ואנס חדשות וכוסיות . 
אבל לא היה לי כוח . 
_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ היום יום הולדת ל היותר חשוב : ברנדון יורי . 
הפחות חשובה : חברה שלי , אם אפשר לקרוא לה ככה עדיין . 
לצורך הסיפור נקרא לה נחמה . 
נחמה היתה " חברה " שלי מהיסודי . 
כלומר , עד כמה שהחבורת - בנות שלנו מהיסודי נקראת חברות . 
אז היינו יושנות אחת אצל השניה , צוחקות , שרות , רוקדות , וכל שאר הדברים המטומטמים שילדות בנות 11 עושות בדרך כלל עם הכאילו - חברות שלהן . 
הכל חוץ מלדבר . 
איך שלא יהיה , אחרי היסודי הגיעה החטיבה . 
נחמה שובצה לכיתה אחרת . 
וככה זה מתחיל . 
כיתה ז' , ניחא . 
כיתה ח' זה כבר נקרע . 
בתחילת השנה אלה היו חברה שלי [ לשעבר ] ואני . 
וזהו . 
ככה , לבד . 
כי הן הרי לא יכלו לסבול אותה , ואני נגררתי איתה למטה . 
באמצע השנה , כשסיימתי עם לנסות לתקן את האישיות המכוערת שלה , נשארתי אני . 
אני כבר הייתי למטה . 
כבר הייתי לבד . 
לא יכולתי לטפס , וגם לא כל כך רציתי . 
כי סוף סוף הבנתי שזה , החבורת בנות הזאת שמכינה כדורי שוקולד אחת אצל השניה כל החיים שלהן , זה לא חברות . 
לקראת סוף השנה זה הפך להיות עינת , חברה שלי , ואני . 
אני מניחה שגם היא התחילה להבין שזה לא זה . 
בעיקר בגלל שהוואנבי הסיטה את כל שאר הבנות אליה , והיא איבדה כל שארית צומי שאי פעם היתה לה . 
אבל , היי , גם זאת סיבה . 
ואז זה המשיך עד עכשיו . 
נכון , כיום אני כבר יותר חברה שלהן , אבל באותה המידה מצאתי חברים אחרים שטוב לי איתם , אז הפסקתי להתלונן על הכל . 
איתה כבר ניתקתי כל שארית של קשר שלא היתה קיימת מההתחלה . 
זה בעיקר בגלל העובדה שאנחנו לא לומדות ביחד , מה שאומר שאנחנו לא תמיד מסיימות באותו הזמן . 
וגם בימים שכן , חברה שלי ואני כבר הפסקנו ללכת איתם כי פשוט אין לנו כוח לחרא שלהן . 
הן כבר קיבלו את זה . 
ואפילו בימים שהן כן מצליחות לגרום לנו לחכות להן , טוב , אני תמיד מאחורה , מחוץ לעניינים . 
וכשנחמה , החברה לשעבר ואני פונות לשכונה שלנו , היא איתה ואני עם האוויר . 
אם יוצא מצב שאני הולכת לפניהן אני נאלצת להכנע לתחושת הבא - לי - לאכול - את - עצמי - מרוב - מבוכה . 
כי , דמט , אני אמורה להיות חברה שלה . 
במקום זה אני מתייחסת אליה כאל אוויר . 
אבל זאת לא רק אני הביץ ' בעניין הזה . 
למען האמת , אני בכלל לא הביץ ' . אין כאן עניין של ביצ'יות . 
אני פשוט חננה כזאת שמענה את עצמה עם רגשות אשמה על כל דבר שקיים . 
לפני כמה זמן היא כתבה בבלוג שלה איזה פוסט , על זה שהרבה חברויות שלה נאבדו . 
היא אמרה שקשה לה לראות את זה לאבד חברים פשוט בגלל ששני הצדדים הזניחו את זה . 
אבל , היי , מה אפשר לעשות . 
אז היום היה לה יום הולדת . 
אתמול חברה שלי [ אחרת , רוחמה נקרא לה ] התקשרה כדי לשאול אם אני רוצה לקנות לה בלונים היום בבוקר , לפני הבי"ס . 
ניסיתי לצאת מזה , אבל בגלל שאני כזאת חלשלושה הסכמתי לשלם 10 שקל בשביל הבלונים , ואז יכתבו אותי בברכה שלה או משהו . 
היום ראיתי אותה פעם אחת . 
מלמלתי לה מזל טוב , אבל יש לי הרגשה שהיא בכלל לא שמעה . 
ובסוף היום ראיתי אותה , לא ידעתי מה לעשות אז התעלמתי . 
העמדתי פנים שלא ראיתי אותה כשהיא ישבה ממש שם בספסל , ואני פשוט הלכתי לכיוון חברה שלי ומשם הביתה . 
עכשיו אני מרגישה כל כך לא נוח לכתוב " יום הולדת לברנדון " במסר במסנג'ר , אז נאלצתי להוסיף " נחמה מזל טוב " . 
שיהיה . 
_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ היה מבחן במתמטיקה היום . 
הלך לי טוב , טוב מאוד אפילו . 
כמו שהלך לי במבחן של ה 106 . בא לי להוציא 100 . 
אני צריכה את זה בשביל עצמי . 
