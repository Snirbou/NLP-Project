הייתי בסיום הלימודים בבית הספר , באתי לאסוף , כהרגלי , את בני הקטן . 
הוא היה עסוק בלהשליך פוגים על הריצפה , להסתכל על התוצאה בחטף : האם זה תמונה או פוג , לחטוף אותם ולהשליך שוב , תוך כדי כעס ותיסכול על השותפה למשחק , שחוטפת את הפוגים מהר מידי . 
הסתכלתי מהצד ... ונדהמתי . 
הוא היה שקוע כולו בפוגים , הוא לשניה לא הבחין ולא התייחס לכך שמשחקת מולו ילדה יפיפיה . 
עם עשרות צמות קלועות למשעי שגולשות מצווארה . 
עיניים בהירות . 
היא מבחינתו הייתה מכונת משחק שהוא צריך לנצח . 
נקודה . 
היינו באילת , שלושה לילות שחלפו בחטף . 
היינו ברוייאל גרדנס . 
מלון סוויטות , ללא פעילויות בידור , המלון הוא חלק מקניון קניות מהודר , בריכות מעוצבות וגינון מקסים . 
היה שם גם הפנטומימאי חנוך רוזן , שהוא גם הבמאי של השואו וואי . 
הסויטות במלון כוללות מטבחים מאובזרים , כמו שאני אוהבת , אפילו מדיח כלים קטן . 
התארחנו לארוחת בוקר במלון רוייאל גרדנס . 
ארוחת ערב אכלנו , על חשבון המארחים , המפעל של בעלי , במלון לגונה . 
, מאחר והמלון הוא על בסיס " הכל כלול " התכבדנו לנו גם במשקה חריף . 
תהיתי אם זה מותר . 
כי הכרטיסים הם לארוחת ערב . 
אבל התפתנו . 
בסך הכל הסתפקנו במשקה אחד לכל הערב לכולנו יחד . 
פשוט היינו שבעים ומרוצים . 
אילת רגועה בחורף , את זה למדתי מפיה של נהגת מונית מקומית . 
שהחזירה אותנו מחוות הגמלים , שם רכבנו כחצי שעה על גמל , במהירות הליכה מתונה של אדם , אורי , הבחור שהוביל את הגמלים , לתדהמתי הלך רגלי . 
בסיום הסיור הקצר והנינוח הוא הכין לנו פיתות ותה . 
אירוח בדואי של יהודים שמרויחים את לחמם מתעסוקה חביבה זו . 
הביכרה שאני קיבלתי נקראת אסתר , אני הייתי האחרונה באורחת הגמלים . 
הגמלת שאני קיבלתי הייתה רעבתנית במיוחד . 
כל שיח שחלפנו על פניו , היא נעצרה בחיפזון לידו , מסתבר שהיא מודעת היטב לכך שיש לה כמה שניות לחטוף נישנוש ולהמשיך הלאה . 
זה היה מקסים לראות את המודעות שלה לזמן הקצוב שיש לה . 
לכל השיחים בדרך קראתי קיוסקים . 
כך שהגמלה שלי עצרה בכל קיוסק לנישנוש . 
הזכירה לי אותי ואת חולשתי לנשנש . 
בעלי וביתי הלכו לחמם טורקי באילת . 
הם חזרו מאושרים . 
הם מאוד נהנו מהעיסוי והההצלפות של המעסים . 
עוד היינו במופע וואי , מופע מדהים . 
באמת וואי . 
במיוחד הפתיח עם הבנות והאופניים . 
ביומים הראשונים ביקרנו בשני הרקדות . 
הראשונה בנעמת והשניה במרכז פנינת . 
הרקדות מצויינות . 
הנסיעה הייתה פשוט מצויינת . 
חוץ מהגלידה שאכלתי , בחזור , במקדונלד שעשתה לי כאב בטן רציני ! 
! 
! 
! 
