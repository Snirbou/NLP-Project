העולם הוא מקום משונה . 
לא בגלל שהוא מקום קסום , מופלא וכיוצ"ב , אלא בשל היותו נטול קסם והיותו מוכתב על ידי חוקים פיסקליים ברורים . 
חלק מהם יקראו להם אלהים ( אני למשל ) , חלק מהם יקראו פשוט פיזיקה / מתמטיקה , איש איש ותחומו . 
משונה עוד יותר הוא האדם . 
יצור שמטרתו ותכליתו אינה ברורה . 
מצד אחד הוא שייך למעגל הטבעי של החיים ומצד שני הוא כנזר הבריאה , הדבר המפואר ביותר שנוצר על הכדור . 
משונה עוד יותר ההתבגרות . 
בסה"כ , אני עובר תקופה מבולבלת מאוד . 
המון עומס , לימודי , חברתי ובחורים שיש אני מנסה קצת להפיק זמן עם עצמי , מול המחשב , מול הטלוויה . 
ולצד זה אני חווה המון הצלחות ( ואני לא יודע למה אבל נורא קשה לי להגיד אמירה נוקבת כזו ) לצד המון כשלונות ככה שזה מאזן זה את זה כרגע . 
אולי זה טוב ככה . 
אני מרגיש שאני צריך להלחם על המון דברים . 
אבל זה תמיד היה כך . 
משהו מאוד לא טבעי לי . 
אני מרגיש שהכל מרחף . 
מעולם לא דמיינתי את י"ב ככה , בכלל אני אפילו לא מבין שאני י"ב . 
איכשהו תמיד הייתה אצלי תמונה אחרת של י"ב , תמונה שבה אתה מורם מעם , שכל תלמיד בבית ספר יודע שה - י"ב הכי חשובים , לא כדאי להתעסק איתם ולהפך כדי להתחנף אליהם קצת . 
בפועל המצב הוא לגמרי שונה . 
והזמנים גם הם השתנו . 
בכלל , אני די שונא את הבגרות הזו . 
היא פשוט לא מתאימה לי . 
ואולי זה כי אני זוכר . 
אני זוכר את הימים האחרונים בכיתה ו ', אני זוכר את התמימות , הנאביות , התחושה הזו שהנה הגענו וכעת אנחנו ה'בוגרים' של היסודי . 
אני זוכר את התחושה של אובדן תמימות , שוב תחושת ה'בגרות'. וזו בעצם תחושה מדומה לחלוטין . 
כל הזמן הזה התבגרנו ולמדנו המון על עצמנו , ודפוסי החשיבה השתנו . 
בסוף אף אחד לא נשאר ב'קונכיית הילדות' שלו . 
פשוט עוזבים אותה מתי שהוא . 
ואני רוצה להאמין שעוזבים הרבה קונכיות כאלו . 
עד שבסוף נהיים בגיל המתאים וכבר לא נשאר מה לעזוב . 
היום הזה מפחיד אותי . 
ראיתי כרגע ( לפני שעתיים ) את הסרט הארי פוטר . 
וזה בדיוק זה . 
ככל שהארי גדל , ככה גם האיום הוא אחר , הוא לא ילדותי , אלא הוא מרוגש וברור . 
ובסוף איכשהו מתמודדים עם הפחד הכי גדול . 
וזה לא רק זה , זה גם הצורך בעוד רגשות וריגושים . 
אני צמא לאיזשהו רגש בחיים . 
פשוט חסר משהו שיתבל קצת את החיים . 
ישים קצת פלפל , קצת מלח , קצת חומץ , וקצת סוכר . 
אולי אפילו הרבה סוכר . 
אם יש לי תכונה מעצבנת , זה חוסר היכולת שלי לתת לדברים לזרום . 
אני כבר מזמן הבנתי את זה . 
ובהמון מקומות אני 'אוכל' אותה בגלל זה . 
אז הנה אני , בתקווה שמישהו יוכל להעביר לי את התבלינים של החיים , זה שרוצה לחזור לגיל - 13-נאיבי 12 
