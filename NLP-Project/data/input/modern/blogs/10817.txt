זה די נחמד להפתיע אנשים עם שיחת טלפון שהם לא ציפו לה . 
זה נחמד להיות הבנאדם הזה שכל הזמן מקווים שיתקשר וכשזה קורה ורואים את השם שלו על המסך הקטן הזה מחייכים הכי מבפנים . 
אולי אני מפצה על זה שאני לא מקבלת כאלה טלפונים מפתיעים ומשמחים . 
או כמעט בכלל ... 
.. 
. 
בגלל שאני לא מחכה לשום דבר הזמן פשוט רץ לי , בלי שיאים מזהירים או נקודות שפל נוראיות . 
רק הלונה פארק הרגשי שעובר עליי ואפילו לא ממש משאיר עקבות . 
כמו נחום תקום . 
רק שכשאני קמה אין שום דבר שתופס אותי ומייצב אותי על הרגליים , ואני מוכנה ישר לנפילה הבאה . 
אני מתחילה להבין את המשמעות של גיל ההתבגרות . 
קצת מאוחר , כי בגיל ההתבגרות הממשי לא בדיוק תפסתי את העניין . 
הייתי מגובשת מדי , אופטימית מדי , ויותר מדי ידעתי מה אני רוצה מעצמי ומהעולם . 
בגיל ההתבגרות שלי תפסתי בילדות שהולכת ונעלמת ובבגרות שטרם הגיעה ועשיתי איזשהו שילוב בנוסחא שהתאימה למי שאני , למי שהייתי , למי שרציתי להיות . 
היום אין לי שום נוסחאות פלא , לא כדי להתחמק מההתבגרות ולא כדי להתחמק משום דבר אחר . 
אז אני כאן ועכשיו , לטוב , לרע ולריק . 
אני שומעת את לאונרד כהן בלילה ובבוקר , מגלה מחדש שלסוזן וגה יש קול של מלאך וגוזרת את הציפורניים פתאום כי נמאס . 
דניאל אמרה לי היום שאני באמת מתאימה לפינטו אבל לא שמעתי טוב אז הצבעתי על דינה שעבדה באולם שלידינו ושאלתי אם היא מדברת עליה . 
לא , היא דיברה עליי . 
" עשית לי את היום עם זה ... 
.. 
. 
" אני אומרת לה , והיא אומרת שזה מגיע לי . 
אחר כך אני שמה לב ש " פינטו " גרם לי לחשוב על המופעים שלהם ועל דינה שעבדה באולם ממול , ובכלל לא על ... 
.. 
. 
( אלוהים , משהו בי ממש מסרב לכתוב את השם שלה כאן . 
) יוסי מתייחס אליי ולא לאיחורים שלי , וולטר אומר לי נייס על פירואט ומציע להבא להרים גם את הראש , אניה שמחה לראות אותי קופצת ומרוצה מהעבודת פוינט שלי ורעות מבקשת מכולם להסתכל איך אני מבצעת תרגיל כלשהו . 
( זה , אגב , הרבה יותר נחמד שזה קורה כשפרצוף שלי במילא פונה לרצפה ואני לא צריכה להסמיק . 
חסכוני משהו . 
) כל אלה אמורים להצביע על מגמה חיובית , אבל כל דבר שעולה מיד יורד , וכל דבר שיורד מתישהו מתאזן . 
לפחות כשמדובר על מצבי הרוח שלי בקורס . 
נדמה ששנים לא דברתי איתה ושהיא נמצאת בצד השני של העולם . 
שכנעתי את עצמי שהיא די שונאת אותי עכשיו , או שפשוט לא אכפת לה בשיט , אבל כשאני חושבת בהגיון אני יודעת שזה לא ככה . 
אני רק לא יודעת מה כן ככה . 
מה שאני כן יודעת זה שהיא טועה כשהיא אומרת שאין לה צד בעניין ושלא משנה איפה היא עומדת , כי צריך שניים לטנגו . 
גם בשביל לפלרטט וגם בשביל לפרוש מרחק כל כך מכוער . 
אני לא מתעסקת בזה יותר ממה שלגיטימי להתעסק , אבל אני מודה שבבאר היום כשאף אחד לא יכול היה לראות ופלאשים שלה מילאו לי את שדה המחשבה , נתתי לעצמי כמעט לבכות . 
רוב הזמן אני באמת מצליחה להיות מנותקת . 
ולא רק ממנה . 
השבועות ממהרים לאנשהו . 
אני לא מספיקה להתבאס מתחילת שבוע כי הסוף כבר ממשמש ובא , אני לא מספיקה לקרוא ואני לא מספיקה להחליף לק . 
מזל ששחור נראה בסדר גם כשהוא מתקלף . 
אני פותחת את החלון הזה וסוגרת כי המלים נתקעות מהר מדי , ובמילא ... 
.. 
. 
מה זה חשוב . 
החיבוקים המשמעותיים נחקקים בנשמה ולא על גבי הבלוג , הדמעות לא יזלגו פחות או יותר אם אני אכתוב עליהם , והמחשבות ממש לא שואלות אף אחד בעודן מסדרות ומבלגנות לי את הראש over and over again . 
אני מניחה שלזה קוראים " לחיות " . 
או ליתר דיוק , לזה אני קוראת " לחיות " ; כשאני מתלוננת על יותר מדי זמן פנוי שאין במה למלא אותו , על חוסר שגרה וחוסר עשייה ויותר מדי כתיבה על שום דבר , כי אני חיה כדי לספר . 
מצחיק . 
לא , באמת . 
זה מצחיק . 
החיים האלה לפעמים נדמים לדגדוג עצבני שגורם לך לרצות לצאת מעורך , אך גם אינך יכול להתנגד לצחוק שהוא מעורר בך . 
אני בוכה בשיעור קלאסי וצוחקת בשיעור קנינגהם וקראטה . 
שוב בוכה בג'יירו על הבוקר ואז צוחקת באימפרו ' . רוצה למות ביום שני , כמה דקות לפני השעה תשע , או לפחות חושבת על איך תכף ומיד אני פורשת מהמסלול הזה . 
מחליטה על משברי זהות ביום שני אחר הצהריים , שלישי בערב ורביעי בבוקר . 
יום ראשון דווקא היה בסדר למרות שגשם כבד היה אמור ליפול . 
" הגוף שלך מתרכך , אני מאוד שמחה " . 
גם אני שמחה לשמוע למרות שאני לא באמת מבינה איך הוא התרכך , ומה זה ממש אומר , אבל אם הכירופרקטית אומרת אז אני מאמינה . 
היא פתרה לי מספיק בעיות כדי שאני אאמין לה . 
אני כבר יודעת שאכילסים כואבים ולחץ בברך וגיהנום בגב התחתון הם דברים שצריך לבוא אליה איתם . 
ולמי באים עם בחילות ובטן שמתחרפנת על ימין ועל שמאל למרות שאני אוכלת אוכל מזין וכמעט ולא שותה קפה , וממש מתנהגת כמו ילדה טובה ? 
אני רוצה להגיד שמשהו טוב קורה ורוצה להגיד שמשהו רע קורה ולא מצליחה להחליט מה בא קודם . 
אז אני כותבת את הרע ראשון כדי שחלילה אני לא אצא אופטימית , ואז אני מוחקת ונותנת לטוב זכות קדימה . 
זה בטח לא הרג אף אחד אף פעם . 
אני מרגישה כמו כוס שמישהו טורח לנקות ולהבריק אבל היא מחליקה לו מהידיים ונשברת לחתיכות על הרצפה . 
אני חוששת שאני באמת לא יודעת כבר מי אני , אבל אם אני אתן לעצמי לחשוב על זה אני אבכה . 
שוב . 
( וזאתי מצאה לה זמן לעבור טסט . 
לא יכלה לעשות את זה לפני שהפסקתי לדבר איתה כדי שאוכל לשמוע את זה ממנה כמו שצריך ? 
) קבלתי ביום שני כמה חיבוקים חשובים . 
שניים מיעל , שכמוהם לא קבלתי ממנה כבר זמן רב . 
כאלה שבאמת אומרים כמה אני חשובה לה וכמה היא התרגשה שבאתי וששי הזמינה אותי להצטרף ולרקוד איתה . 
אחד משחר היפהפיה שהפעם לא היה בו שום היסוס . 
למרות שגם כשכן אני יודעת שהיא מתכוונת לכל מילה . 
והכי הכי - חיבוק מנעה ... 
.. 
. 
שביזמתה ניגשה אליי ופשוט חיבקה , דבר שלא קרה לפחות כמה חודשים טובים . 
פתאום נדמה שהיא לא כל כך רחוקה , ואני מקווה שבפעמים הבאות שאראה אותה ארגיש פחות כאילו מישהו מקבצ'ץ' לי את הנשמה ומשליך אותה לזבל . 
אני זקוקה לוודאות ובטחון . 
לפחות לדעת שהבחירות שלי מגיעות מהמקומות הנכונים , ששום מניעים מטופשים וסיבות נסיבתיות לא הסיטו אותי מהדרכים שהן שלי . 
כשהלב מתחיל להפתח דברים פתאום זורמים מתוכו ולתוכו . 
ראיתי שממש הרבה זמן לא כתבתי פוסט נורמלי , כזה שמספר מה אני עושה ומה עובר עליי בצורה ברורה וחד משמעית . 
נראה לי שזה יכול להיות כיף לשם שינוי . 
השבוע בקורס היה מזעזע . 
בין אם יצא לי להתנסות בחוויה המרתקת של לעשות שיעור של פרלוב על כאבי מחזור נוראיים ביום ראשון , או להכנס לדכאון מוחלט ביום שני , או ביום שלישי לגלות באופן סופי שמשהו נדפק עם האכילס שלי ולהאלץ לוותר על שיעור פוינט - משמע , החלק השווה ביותר של היום . 
וחוץ מזה שביום שלישי יש קנינגהם , and that can't be good . 
אחר כך הלב שלי קיבל זריקות של תחושת חיים וזה שפך קצת אור על הכל . 
זה והעובדה שרביעי חמישי הם בעקרון הימים הטובים של השבוע . 
" איך עובדת לך הליכה ברחוב ? 
" " הא ? 
" " אני צריכה ללכת רבע שעה , בסדר ? 
" אז יצאנו לרחוב והלכנו . 
פתאום זיהיתי נעליים אדומות . 
הרמתי את המבט וזיהיתי גם שיער אדמוני . 
גילי . 
הרמזור התחלף לירוק וחצינו תוך שאני מנופפת בידיי , מנסה שתשים לב . 
לירון לעומת זאת עלתה על הרעיון הגאוני של לחצות בחזרה את הכביש . 
ברגע שגילי הבינה שאני זו אני , קבלתי חיבוק ענקי וזה שהיה איתה בטלפון קיבל הרבה " תקשיב אני חייבת לסיים , פגשתי מישהי ! 
אתה לא מבין , אני אדבר איתך יותר מאוחר , פגשתי מישהי ! 
" הג'ינג'ית הזו נכנסה לי ללב מחדש עם כל שניה של חיבוק עוטף ואוהב , עם מילים על געגועים ומחשבות ואיזה יופי שיצא לנו להתקל אחת בשניה . 
לירון מצידה המשיכה להסתובב במעגלים וברגע שנפרדתי מגילי התחלנו שתינו להראות כמו שתי פסיכיות שמסתובבות במעגלים , כשבעצם חיכינו לרמזור שיתחלף . 
אז ניסינו לאחר . 
זאת אומרת , לא להקדים , זאת אומרת , להגיע ולראות שמישהו נמצא שם כבר . 
בגלל שלירון החליטה לא לצאת עם המגבת , בכ"ז הייתי המוזרה מבינינו בעודי לובשת מעין מחממי ידיים בורוד ושחור . 
לירון אהבה אותם . 
גם שצקי . 
הם היו הרבה יותר מגניבים מאלו שלה שהיו סתם כחולים כהים . 
לגבי דנה אני לא בטוחה אם היא אהבה אותם או הסתלבטה עליהם או שזה לא סותר אחד את השני . 
" הו , הן הגיעו . 
" " הן ? 
אני רואה את שירן ... 
.. 
. 
מי ... 
.. 
. 
" " דנה . 
" " אז , אנחנו הולכות להגיד שלום ? 
" שלום . 
דנה מחבקת את לירון , גורמת לה לעשות סיבוב ובודקת שהיא מתוקנת . 
אח"כ היא פונה אליי , בהתחלה זה לא ממש נראה כמו משהו שהולך להיות חיבוק נורמלי . 
איכשהו זה הופך להיות אחד כזה , כזה שהופך למעגלים - מעגלים של חום , כאילו חודש של שתיקה מתעטף , כאילו הידיים שמהדקות את האחיזה משלימות פערים . 
אינסוף מלים שאין להם ולו אות אחת נאמרו במרחב שצמצמנו . 
זה כל כך התארך עד שפתאום הרגשתי צביטה מבחוץ על הזרוע שלי . 
לא , לא כדי לבדוק אם אני ערה , אלא כדי לוודא שאני לא הולכת לאיבוד בחיבוק הזה עם דנה שלא מצא את הסוף שלו . 
בסוף הרפיתי אני . 
נגמרת ההופעה . 
יש שם הרבה אנשים וממש מפתה להשאר . 
רגע , שיחת התייעצות . 
" את הולכת ? 
" " לא יודעת , את נשארת ? 
" " לא יודעת , את הולכת ? 
" " אני חושבת שאני צריכה .... 
... 
.. 
. 
" " כן , אני גם חושבת שאת צריכה ... 
.. 
. 
" " את נשארת ? 
" " כן . 
" " אוקיי , אז אני נכנסת להגיד ביי . 
" אני מפלסת את דרכי , נפרדת ממורן בדרך ומגיעה לשולחן של דנה . 
היא מסמנת לי שיש מקום פנוי לידה . 
אני מנידה בראשי לאות " לא " ומבקשת להגיד לה שלום כמו שצריך . 
ביי לכולם ודנה מתקדמת לעבר היציאה , אני תוהה למה היא מרחיקה לכת , בסך הכל רציתי לחבק אותה ולהפרד . 
בינתיים אנחנו מגיעות החוצה , לא לפני ששצקי שאלה אם יש לי סיגריה , נזכרה שאני לא מעשנת , ושוב ציינה כמה שזה מתאים לי . 
דנה הסכימה . 
נו , טוב . 
אנחנו עומדות בחוץ אחרי שאנשים הפסיקו לרגע לעבור ואני אומרת שבסך הכל רציתי להגיד ביי כמו שצריך . 
היא מחייכת ומחבקת אותי . 
" איזה חיבוק נעים דובדבנית " היא מסננת תוך שהידיים ממשיכות לעטוף . 
אני מחייכת . 
איכשהו אנחנו ממשיכות לעמוד שם , צוחקות ומדברות , היא שואלת ואני עונה , ואז אני מטילה פצצה קטנה . 
אני מסייגת ומבטלת , והיא שואלת אם אני באמת רוצה to take it back , אני מהססת ואומרת שלא , שבאמת שאלתי את מה ששאלתי . 
היא משפילה מבט . 
הלחיים שלה מאדימות והעיניים נראות כמתלחלחות . 
הפה שלה רועד , מתלבט אם לחייך או לדבר . 
שוב הדלת נפתחת והשיחה נקטעת . 
הרגליים שלי ממשיכות לרעוד . 
האנשים הולכים והיא חוזרת לשיחה ההזויה שלנו , " מה ? 
אה , כן ... 
.. 
. 
" והסומק חוזר ללחיים , ואותו רעד בזווית של הפה והעיניים מושפלות שוב . 
אני מתנצלת , והיא אומרת שלא אתנצל אף פעם . 
ואיך תמיד אני מצליחה להפתיע אותה , ואיך היא יודעת לצפות לזה ממני , לוידויים או שאלות או אמירות שלא היו באות משום אדם אחר . 
כמובן ששום תשובה לא מתקבלת ורק חיבוק אחרון חותם את הערב ואני סוף סוף יוצאת . 
כשלושת רבעי שעה אחרי שבאתי להפרד ממנה . 
אני מכורה לזה , להתאבדויות הקטנות , ללכת עם האומץ שתוקף אותי ולהגיד את הדברים שאף אחד אחר לא היה אומר , לאתגר את האדם שעומד מולי ולראות איפה נקודת השבירה שלו , מתי זה יהיה יותר מדי . 
עם דנה יש מקום להרבה התאבדויות קטנות . 
וזה עובד לנו טוב בזמן האחרון . 
רק הלוואי שמתישהו הייתי יכולה לדעת מה עובר לה בראש ברגעים האלה שנדמה שהיא חשופה לגמרי , כשהיא משפילה מבט ואני מרגישה איך המחשבות שלה מתרוצצות בתוך בלון של מבוכה . 
וטל . 
