עליך לשאול " מי אהוב עלי " ולא " מי אוהב אותי " / זיגמונד פרויד אהבה ללא תנאים . 
לא יודעת אם זה קיים . 
בודקת גבולות , חוקיות , כללים . 
במה אני מאמינה ומה אני רק חושבת שאני מאמינה , כי ככה חינכו אותי לחשוב . 
מנסה לקטלג פחות , לשפוט פחות . 
אם היום הייתי מאבדת את הזכרון שלי , את כל החוויות שהיו לי עד היום - הטובות והרעות , איך הייתי מתנהגת מחר ? 
איך הייתי מסתכלת על אנשים אחרים ? 
איזה מדד היה לי ? 
רציתי להפסיק את הטיפול השבוע . 
אבל דנה אמרה לי מראש שהשלב הזה יגיע , אז היה לי יותר קל להתייחס אליו כאל משהו שצריך להתמודד איתו ולא לברוח , לא לעזוב כי היה לי קצת קשה . 
דיברתי עם הפסיכולוגית שלי לגבי שיטת הטיפול שלה , היא ניסתה להבין מאיפה זה נובע ופתאום אמרתי כל מיני דברים שלא תכננתי לומר . 
היא אמרה לי אח"כ שאמרתי פעמיים שבטיפול אני מדברת עם עצמי . 
מוזר לי . 
אני מרגישה שהיא נותנת לי רק משובים חיוביים . 
קראתי באיזה מאמר שטיפול פסיכולוגי משחזר את הקשר עם ההורים וככה בעיות מתגלעות ונפתרות . 
רק אחרי שהיא הציעה את הרעיון שאולי בגלל שאני רגילה לקבל ביקורת שלילית מאמא שלי , ראיתי את הקשר בין מה שאני חושבת שקורה לבין מה שבאמת קורה . 
השיחה איתה מוזרה לי . 
אני מרגישה שזה לא שיחה , אלא מונולוג מול קהל , קצת דומה למה שאני עושה כאן , רק שבטיפול אני מקבלת חיזוקים חיוביים . 
8 שעות שתיקה במדבר . 
אני חושבת שאלאניס היתה ברקע , ברוטציה עם טרייסי צ'פמן . 
היה לו מבט קר . 
אם זה היה סרט מתח , היו עוצרים אותו באשמה שהוא רוצח סדרתי , ככה הוא נראה . 
למרות שסביר להניח שהרוצח האמיתי היה מישהו שנראה כמו פקיד בנק ... 
.. 
. 
שנינו היינו על האוטובוס בין סן דייגו ללאס וגאס . 
במקום לקחת טיסה של שעה , החלטתי לראות קצת את המדבר . 
אוטובוס של ה Greyhound , שמעו את הבאס של המוזיקה שהוא שמע , אז הנהג , שדיבר בקול רגוע משהו , בסגנון של יוסי סיאס , ביקש להנמיך את המוזיקה . 
הצחיק אותי . 
הוא מייד הנמיך את הווליום . 
שנינו ירדנו מהאוטובוס בווגאס , אני פניתי לכיוון המלונות והוא לכיוון אזור המגורים . 
הוא סקרן אותי , אבל לא עד כדי כך שאני אדבר איתו . 
20 דקות בדרך למיגרנה . 
נסעתי לי באוטובוס , ליידי התיישב חייל , ליידו היו עוד 2 חיילים . 
באיזשהו שלב חשבתי לומר לו " ילד , מספיק מדבר כמו גרמופון " , אבל עצרתי את עצמי . 
הוא לא סתם את הפה לרגע . 
דיבר , שר שירים שהוא המציא ( לעומתו , השותפה שלי נשמעת כמו זמיר ) ולא הפסיק לזוז - קדימה אחורה , לצדדים , כאילו שאני לא נמצאת שם . 
נראה לי שהוא היפראקטיבי . 
שנת הלימודים נפתחה ובגדול . 
יש לי כמה מרצים מקסימים והקורסים ברובם אמורים להיות מאוד מעניינים . 
אני אוהבת ללמוד קריר , גשם . 
נפגשתי עם מיטל , אחרי כמה חודשים שלא ראיתי אותה . 
ההכנות לחתונה בעיצומן והיא ביקשה ממני שאני אהיה איתה ביום החתונה מהבוקר . 
בעלה לעתיד כבר מדבר על ילדים . 
הוא רוצה שהיא תכנס להריון ישר אחרי החתונה . 
זה היה לי ברור שזה יגיע , אבל חשבתי שזה יבוא קודם מצידה ולא מצידו . 
לא יודעת מה עדיף - הזמנים האלה שאנו חיים בהם שיש לכאורה חופש לכל אחד לבחור בכל דרך שבה הוא רוצה , או שאולי היה עדיף לחיות בזמן שבו יש מסלול קבוע וידוע לכולם ? 
? 
אני קצת מקנאה בה . 
היא מצאה מישהו שאני אוהבת ורוצה להעביר איתו את החיים והיא קיבלה באותה עסקת חבילה בטחון כלכלי . 
הוא מאוד מבוסס . 
יש להם דירה חדשה ( בלי הלוואות ובלי משכנתא ) , 2 מכוניות ויכולת כלכלית לקנות כמעט כל מה שהם רוצים . 
היא בת 26 הוא בן 31 . 
גם אני רוצה . 
לפחות חלק מהדברים ברשימה ... החלטתי לעשות לי רשימת מטרות חדשה . 
אולי אם אני אגדיר מה אני רוצה , יהיה לי פשוט יותר להתמקד באותן מטרות . 
ננסה ... 
.. 
. 
בית הפוך בוודאות . 
אני מתעצלת לנקות , מחכה שהשותפה החדשה תתנדב למשימה האיומה הזו ... 
.. 
. 
היא מצידה מתעלמת באלגנטיות מהג'יפה מסביב . 
זה קל , היא רוב הזמן מחוץ לבית ... 
.. 
. 
אכלתי צהרים עם איזה חברה ( עוד לא מצאתי לה שם , אז לבינתיים היא תישאר נטולת ייחוד וזהות ) , קיש סלומון - משהו ביזארי , אני עדיין מתלבטת אם זה היה לי טעים . 
נכנסתי ב - 16:00 לדירה והרגשתי שמישהו היה כאן . 
הבלאגן אותו בלגאן , ( ודווקא סידרתי קצת אתמול ) , הכלים בכיור באותו מצב ( בסה"כ כוס וקערה של השותפה ) ומשהו לא מסתדר לי . 
נכנסתי לחדר שלי וגיליתי שקית חשודה מונחת על המיטה שלי ... שאריות חוקי הניקיון שהיו קיימים אצלי עד לא ממש מזמן - אני אף פעם , אבל אף פעם לא שמה דברים על המיטה אם אין עליה כיסוי . 
לא משנה כמה בלאגן ולכלוך יכול להיות בבית , המיטה שלי לעולם תהיה נקיה . 
לא פעם נתקלתי באנשים שנעלבו מצרחת ה"לא לשבת על המיטה שלי ! 
" ואני לא ארחיב ואכתוב מה התגובה לכאלה שרוצים לשכב עליה ( למעט מצב שגם אני נמצאת שם במצב מאוזן ... 
.. 
. 
) התעלומה נפתרה ברגע שפתחתי את השקית . 
מתנה מאחי ( שלא ראיתי מאז ארועי ראש השנה ) וכמה חשבונות . 
רשימת החשודים במעשה הנפשע צומצמה מיידית ל - 2 . 
מסתבר שההורים שלי היו באזור , אז הם החליטו לבוא לבקר , מצויידים בחשבונות ( זה מה שקורה כשמתעצלים לשנות כתובת ) ובמתנה מאחי , שחשב שאני אמורה להגיע לביקור אצל ההורים אתמול . 
יש להם מפתח של הדירה שלי למקרה ש ... 
.. 
. 
אבל זו לא היתה כוונת המשוררת כשהיא נתנה להם עותק ואין לי מושג למה הם לא טרחו להודיע שהם באזור ולברר איפה אני נמצאת . 
מחקירה נגדית , הם הודו באשמה ולא סיפקו סיבה לכניסה שלהם לדירה שלי . 
ואני חושבת שמזל שהדירה היתה ריקה . 
השותפה שלי נסעה לחברים לסופ"ש וכשאזור המחיה שלי ריק מנוכחות אנושית אני נוטה להסתובב בלבוש חלקי ולפעמים מוותרת גם על זה ... מוזיקת צפרדעים השותפה שלי משונה משהו . 
כשהיא שרה יש לה קול של קרפדה אחרי סיבוב בבלנדר , אבל כנראה שאף אחד לא יידע אותה שהיא לא אמורה לשיר , יצא לי לא פעם ולא פעמיים לשמוע אותה עושה שמות בשירים של יהודית רביץ . 
רגעים שאני חושבת שיש משהו חיובי בבעיות שמיעה , אפילו סלקטיביות ... בהחלטה נועזת החלטתי להפסיק עם סרטי הטראש ( לפחות ליום אחד ) ולראות משהו איכותי . 
ספייק לי עונה על הקטגוריה הנ"ל , אפילו היה מעניין בחצי שעה עד שנרדמתי ... 
.. 
. 
סליחה ספייק , זה לא אתה זו אני . 
הייתי עייפה , אנחנו ניפגש בשידור החוזר , כשאני אהיה עירנית יותר . 
זה אפילו קרה פעם עם טרנטינו יקירי , וזו הוכחה שמדובר בעייפות נטו , ללא כוונות זדון . 
אני כבר מחכה לראות את הסרט החדש של קוונטין , הוא אחד מהבימאים האהובים עלי , יחד עם אלמודבר וסולרז . 
אהההההההה בטח חצי רחוב שמע את הצרחה שלי . 
נכנסתי למטבח וראיתי אותה , פולשת קטנה ומכוערת , או במינוח מדוייק יותר - לטאה . 
בשניה הראשונה שראיתי אותה חשבתי שהיא משהו אחר , זוחל . 
אני אדישה לעכברים , לא מתרגשת מחרקים למיניהם , אבל כשמדובר בזוחלים ההגיון שלי הולך לאיבוד ( ולא דרך מרפסת ) . 
אני מעדיפה להיתקל בנמר ולא בנחש . 
פחד משולב בגועל - זה הסוג הכי נורא שיש . 
אולי יבוא יום ואני אתמודד עם הפוביה הזו . 
או שיבוא יום ואני אוציא רישיון לאקדח למקרה שאני אתקל בגועל נפש הזוחל הזה . 
הטלפון העיר אותי ישר לסוף הסרט המשובח ( סביר להניח שהוא היה כזה ) של ספייק . 
לא הבנתי מי החוצפן שמעיר אותי באמצע הלילה , עד שהסתכלתי על השעון וגיליתי ש " הלילה " זה קצת אחרי 21:00 . 
נרדמתי בצורה כל כך נוחה , הראש על כרית אחת , היד מתחת לכרית השניה , שינה באלכסון מקומר , כמו איזה חתולה . 
מישהי מהעבודה , שאני אעשה לה טובה . 
בסדר , מה שתגידי , רק תני לי להמשיך לישון . 
ואחרי ההפסקה מהשינה אני אחזור למיטה , להתכרבל ולחלום קצת ( אתמול היה לי חלום מרתק שאני אמא חד הורית , בהריון עם תאומים ) . 
אני מקווה לקבל הלילה חלומות קצת יותר שפויים . 
אם חסרה לי שפיות במציאות , לפחות שהיא תגיע בחלומות ... 
.. 
. 
שבוע טוב ! 
מנסה למצות את השבוע הזה עד תום . 
משבוע הבא מחכים לי 3 חודשים עמוסים במיוחד . 
יהיה לי רק חצי יום פנוי פעם בשבוע וקצת זמן בסופ"שים , ביום הכי קצר שיהיה לי אני אגיע הביתה ב - 20:30 ... 
.. 
. 
אני מקווה שצברתי מספיק כוחות בנסיעה האחרונה . 
עוד שעתיים - שלוש אני אלך לבית קפה ה - 4 ב - 3 ימים האחרונים . 
כל יום אני משתדלת לפגוש חברה אחרת , להקדיש זמן לכל מי שהזנחתי בשבועות האחרונים . 
סרט וידאו מטופש ( אכן , חשוכת DVD אנוכי ) כבר מחכה לי , מכוון אחרי הפרסומות . 
ראיתי היום ( בבית קפה ) מישהו בדיוק כמו שאני אוהבת , רק ש ... 
.. 
. 
חסרות לו בערך 5 שנים לגיל . 
זה היה עצוב משהו , לראות את אידיאל היופי עומד מולי ולדעת שאין לי טעם אפילו לנסות , שזה אבוד . 
פעם כשהייתי רואה כזה יופי עומד מולי הייתי מנסה . 
פעם אחת ניסיתי את הגישה הישירה שגררה ערב בלתי נשכח ותסביכים שמלווים אותי עד עצם היום הזה . 
אח"כ שיניתי טקטיקה , פשוט הייתי מביטה למישהו בעיניים ורואה תגובה . 
ממבט אפשר לראות כמעט הכל . 
והיום , פעם ראשונה שאפילו לא יכלתי להסתכל לו בעינים , רק רציתי ללכת משם . 
אין דבר שאני יותר שונאת מלדעת שלמשהו בוודאות אין סיכוי . 
אבל ככל שאני מתבגרת אני מגלה על יותר ויותר דברים שהם אבודים ושהייתי מאוד אופטימית ונאיבית כשהאמנתי בעבר שאני מסוגלת להשיג כל מה שאני רק רוצה . 
זהו שלא . 
השלמתי עם העובדה שיש דברים שהם בלתי מושגים , לא משנה כמה אני ארצה אותם ואיזה מאמצים אני אעשה . 
מצד שני , לא אופייני לי להרים ידיים כ"כ מהר ולקבוע מראש שאני לא מסוגלת , שאני לא מספיק טובה בשבילו . 
רגשי נחיתות . 
אין לי מושג מאיפה הם הגיעו , אם הייתי יודעת הייתי שולחת אותם בחזרה ... כל כך הרבה דברים שהתחלתי ואין לי חשק להמשיך . 
אני קוראת במקביל ספר פסיכולוגיה , פילוסופיה , אמנות וסיפורי זן . 
" סיפורי ניו יורק " של פול אוסטר קורצים לי מהמדף , אבל עד שאני לא אסיים לפחות 2 ספרים אני לא אתחיל אותו . 
יש לי כמה סקיצות שמחכות לי , אפילו עשיתי תוכנית עבודה של סוגי חומרים וצבעים של כל אחת מהסקיצות , אבל אני מתעצלת , מעדיפה לבהות בטלויזיה ולא לעשות משהו מועיל . 
שתהיה שבת שקטה ונעימה ... 
.. 
. 
