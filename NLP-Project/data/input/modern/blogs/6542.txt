אחד השיעורים החוויתיים ביותר שאי פעם היו לי . 
לא נסעתי לשום מקום מיוחד , אולם מה שהיה כל כך יוצא דופן בשיעור הזה היה כי האוטו לא היה כל כך בסדר . 
תמיר אמר שהוא יקח אותו מחר למוסך , ושם יתקנו / יחליפו כמעט את הכל . 
בנסיעה , האוטו הספיק לרעוד , ונדלקה נורת אזהרה אחת , שבעקבותה תמיר החליט פשוט לבטל את שאר השיעורים שקבע לאותו היום , וללכת הבייתה . 
האביב עשה לי טוב . 
בייחוד ריח השרב שיש באויר , מעין ריח שמתריע - בקרוב יהיה חום כבד , בקרוב יתחיל הקיץ . 
שלא תטעו , איני אוהבת קיץ . 
אני לא אוהבת חום ובוודאי שאיני אוהבת להזיע דקה אחרי שיצאתי מהמקלחת - אבל אני אוהבת את האויירה , התחושה ההיא שהכל קל ואוורירי . 
ביום שישי האחרון , נעשה לי משהו נפלא ע"י בנאדם שעכשיו אני מעריכה הרבה יותר - יוס . 
הסיפור התחיל בהפסקה הגדולה כשניסיתי למצוא מישהו שמכיר את כל המילים של השיר " פרפר נחמד " . 
לאחר שלא הצלחתי למצוא את האדם , הלכתי והתישבתי בצד , וכיוון שלא מצאתי את חברותי , התישבתי לבד וניסיתי להמשיך ולהיזכר במילים . 
ואז יוס ראה אותי ובא , כפי שהוא תמיד בא אלי כשהוא רואה שאני יושבת לבדי . 
ודיברנו . 
ושאלתי אותו על העמוד שבכיכר , ועל פרפר נחמד . 
והוא לא ידע לענות לי על אף אחת מן השאלות . 
ואז איכשהו הגענו לנושא של ריקודים . 
ואמרתי לו שאיני אוהבת לרקוד , לפחות לא מול אנשים , מעין פחד במה שכזה . 
ויוס אמר לי שגם הוא ככה , וכשהו לבד בבית הוא אוהב לסגור את כל חלונות ביתו , להשאר בחשכה ולרקוד עד שהוא נתקע במשהו . 
והמשכנו לדבר על ריקודים עד שהנושא של החזרות הריקודים לטקס הסיום עלה . 
הוא אמר לי שכדאי לי לבוא ולרקוד , ואני בתגובה , אמרתי לו שאיני מסוגלת . 
והוא אמר לי שגם לו יש פחד במה , ובכל זאת הוא רוקד , ושכדאי לי לבוא לחזרות והוא ילמד אותי את הצעדים . 
ולמרות כל נסיונתי לסרב , הוא הביט בי במבט שאומר " אני לא אעזוב אותך עד שתסכימי " , ואני , שכל כך לא רציתי , ומצד שני לא רציתי גם שיאחר לשיעור[כי כבר היה צילצול והמורה שלו נכנסה לכיתה ] , אמרתי כן . 
וכל כך התחרטתי שאמרתי לו כך . 
הרי לא התכוונתי באמת לבוא לחזרות באותו היום . 
ובמקום זאת , הלכתי לבקר את סבתא . 
כשחזרתי ממנה בתשע בערב , הסתכלתי על הפלאפון שלי , שנשאר בבית : 14 שיחות שלא נענו . 
יוס צילצל אלי . 
בטח רצה לדעת איפה אני [ רק לשם הבהרה - לא כל ה 14 שיחות היו שלו ] . 
הוא גם שלח לי הודעת SMS , אבל היא היתה עברית שכתובה באותיות באנגלית , [ כלומר , ככה : " lirkod " ] אז לא ממש הבנתי מה הוא רצה . 
ובאותו הרגע ממש הערכתי את הבנאדם . 
לא נתתי לו את הפאלפון שלי , ובכל זאת , הוא טרח להשיג אותו ולצלצל אלי ולבדוק איפה אני . 
ויחד עם זאת הרגשתי ממש רע , כי לא יכולתי לענות לו כיוון שלא היה לי נימוק ראוי כדי לומר לו למה לא באתי אחרי שאמרתי לו שאני אבוא . 
ורציתי לשלוח לו SMS בחזרה , אבל לא יכולתי כי לא היה לי מה להגיד . 
והמצב בבית מחמיר . 
ולמרות שזה לא אמור להשפיע עלי אישית , כי זו לא בעיה שלי , זה משפיע . 
הם לא אמורים לערב אותי , והם מערבים . 
ופחות אכפת להם כבר ממה אני מרגישה , והם בשלהם . 
וכתוצאה שניהם אומללים , ולכן חייבים הם לאמלל גם לי את החיים . 
מעולם לא ידעתי הוא יכול להיות כל כך קטנוני . 
אמרתי לו שאחזור בסביבות 2 , וב - 2 הוא כבר מצלצל , ושואל היכן אני ומתי אחזור - דבר שמעולם לא קרה . 
וזה לא המקרה היחיד . 
והיא - שומרת הכל בבטן , מנסה להסתיר . 
וקשה לה , אני רואה , אבל שום דבר שאעשה או אומר יעזור לה . 
אני כבר לא יכולה להיות עצמי שם - כי כשאני עצמי פתאום אני פוגעת בכולם , פתאום האשמה נופלת עלי , ולא על מצם רוחם המדוכא . 
ולא , לא נראה לי שזה ידע עד לרמה ההיא . 
לפחות אני מקווה ככה . 
אבל מצד שני , אי אפשר להמשיך ולחיות כמו שזה עכשיו . 
כי אלו לא חיים . 
לפחות דבר אחד בחיים לא ישתנה - אני מוקפת באנשים להם אני חייבת את תודתי . 
זו המחשבה שמעודדת אותי כעת . 
אז היה היום . 
ולפני היתה עוד מישהי מאורט . 
היא נהגה טוב , ולמעשה היא הזכירה לי כל מיני דברים שאסור לי לשכוח כמו לחזור לנתיב הימיני , אחרי שאני בנתיב השמאלי . 
הטסט היה כרבע שעה בהם נהגתי באזור ביצפר שרת , בחושך מוחלט . 
הייתי מעט לחוצה , למרות שכל הזמן אמרתי לעצמי שזה רק טסט פינימי , וזה עדיין לא הדבר האמיתי . 
הוא נגע לי בהגה . 
כשהייתי ימינה מדי וכמעט הרסתי את המראה הימינית , כיוון שהייתי קרובה מידיי למכונית שחנתה . 
ולמרות , לא נלחצתי מזה והמשכתי הלאה . 
ועברתי . 
הערות היחידות שלו היו שעליי לנהוג עם יותר ביטחון , ולהשתדל לא לסטות ימינה מידי . 
אחרי השיעור דיברתי עם ההיא שהיתה לפני , שגם עברה , ואמרתי לה שלדעתי היא נהגה ממש מצויין . 
היא אמרה לי שגם אני נהגתי טוב . 
ושתינו הסכמו על כך שאף אחת מאיתנו לא חושבת שהיא נוהגת טוב . 
לפחות דבר אחד טוב יצא מיום האהבה הזה . 
