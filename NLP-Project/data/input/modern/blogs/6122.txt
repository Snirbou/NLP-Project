מזל טוב לי , ממחר אני נכנסת לשביעי . 
לא ייאמן כמה מהר זה עובר , עוד שנייה וחצי נגמר השליש האמצעי , שבו חשתי יפה ושקסית וחרמנית מאיי פעם , ומתחיל השליש האחרון שבו אחוש כבדה ועייפה . 
זה בדיוק שלב הקינון , שלב דיי מסובך . 
אני מתמודדת איתו באמצעות חרישה של פורומים ואתרים הנוגעים בדבר , עוברים ליד הדבר או מזכירים את הדבר מידי פעם . 
הרבה אנשים כבר השוו מחירים לפני , השבח לאל , ואני מנסה ללמוד מטעויות של אחרים . 
האונות שלי כבר מפוצצות בשמות של מותגים , ד"ר בייבי , ג'ובי ( איך אמרתם ? 
ג'ובי ? 
ג'אובי ? 
ז'ובי ? 
הא ? 
! ) , אוונפלו , קוסקו ושות' . 
אני מתעסקת בשאלות הרות גורל כמו מה עדיף , מזרן של עמינח או של פג , והאם כדאי לקנות סל - קל עם בסיס או בלי . 
לפני שבועיים כל זה נראה לי כמו קלטית עתיקה . 
לא ייאמן כמה אינפורמציה אפשר לקלוט , וכמה מהר היא מצליחה לקטלג את עצמה בראשה של המקננת . 
כמו כל דבר בחיים , אין גבול לסכום הכסף שניתן להוציא על תינוק דנדש , הכל תלוי ביכולת ובמוטיבציה . 
יש לנו זוג חברים שקנו עגלה בכמעט 4000 ש"ח . 
היא מתפרקת לארבעה חלקים - בסיס , כסא קטן שמשמש גם כסא לרכב , עריסה לטיולים ארוכים וסוג של כיסא שאמור לשמש את העולל מגיל שנה . 
בסכום כזה הייתי מצפה שהעגלה תנענע את עצמה , תתקפל לבד ותיכנס לאוטו , ואם אפשר גם תדווח מתי הילד חירבן ועל מה הוא חולם . 
מכיוון שאני אוהבת רכישות , במיוחד כשהמשפחה מממנת אותן , אני לא סובלת במיוחד מכל הקטע . 
מה שכן , קצתי בשגרת יומי . 
אני רוצה חופש . 
אין לי כוח ללכת לעבודה , הימים נראים לי דומים זה לזה עד בחילה , אני לא מוצאת את הטעם ומשתעממת קשות . 
כל מה שבא לי זה לרבוץ בבית וללטף את הכרס . 
הצטרפתי לאחרונה לפרויקט חדש שאמור להכניס עוד קצת כסף , אבל אני מתחילה להתחרט . 
הכסף דיי עלוב - 250 ש"ח תמורת שתי ביקורות ועוד כמה קטעים קצרים . 
לא המון עבודה , אבל בכל זאת - ובמילא קצה נפשי בכל זה , ואני משתדלת לצמצם למינימום את נוכחותי בעבודה ואת המשימות שלי באופן כללי . 
אחר כך בטח יחזור לי החשק , מתישהוא , ואולי תהיה גם האפשרות לעשות משהו קצת יותר מעניין . 
אולי טלוויזיה , אולי אינטרנט . 
אני חושבת שזה הפוסט הכי משעמם שכתבתי אי פעם . 
תשע בבוקר , רמזור . 
- תראי ! 
רכב של מז"פ ! 
- בטח הם באים לחקור משהו . 
- זה חייב להיות משהו רציני . 
יא - אללה ! 
CSI רמת גן ! 
- בטח מישהו נרצח ! 
אנחנו בוהים ברכב כמו שתי עזים סקרניות , מסתכלים עליו כשהוא חונה על המדרכה , וממנו יוצא מז"פניק קשוח עם ... 
.. 
. 
DVD של בלוקבאסטר ביד . 
- גבירותיי ורבותיי , הדוויד הזה הוא עד במשפט רצח ! 
- שלחו אותו למעבדה ! 
אם אני לא מפסיקה לבכות מאחת בצהריים , לא כולל הפסקות אוכל , הפסקת חירבון , שעה של שינה ובישול , מה זה אומר ? 
זה יכול לגרום נזק ? 
יהיה לי נקע בעין ? 
מרזים מזה ? 
זה בגלל הגשם ? 
מה נהיה ? 
אנחנו אמורים ללכת לחפש שידה . 
יש כבר מיטה לתינוק , אתמול הבאנו אותה , קלינט הרכיב והחתולה ישבה והסתכלה עליה במשך שעה באימה . 
זה היה דיי משעשע . 
חבל שלא צילמתי . 
רצינו את סוף השבוע הזה , להירגע . 
כל השבוע אני מבריזה מהעבודה פה ושם , עושה הכל כדי לבלות עם עצמי כמה שיותר זמן איכות . 
קמנו מאוחר , אפילו לא הספקנו להזדיין . 
נסענו לעשות קניות כי נגמר כל האוכל בבית , ובדרך עצרנו להתסכל על איזו שידה שראיתי . 
ואז רבנו . 
ולא הפסקנו לריב . 
ואז הלכנו ועשינו קניות והיינו בריב . 
והלכנו הביתה ואני שטפתי כלים וקיפלתי כביסה ונרדמתי על הספה , וכל הזמן הזה לא דיברנו והיינו ממש בריב , ומידי פעם הלכתי הצידה לבכות . 
אני לא יודעת איך לסיים את הריב הזה , וכבר נראה לי מאוחר מידי לסיים אותו . 
כי אם לא דיברנו במשך חצי יום , אז מה כבר אפשר לומר . 
ואני שונאת אותו וכועסת עליו ומצידי לא לדבר איתו יותר אף פעם . 
אני אלך לחדר לידה עם אחותי וניפגש בברית ונהיה בריב . 
ונמצא מקום אחר לגור , לכל אחד מאיתנו , ונלך לעורך דין ונארגן הסדרי ראייה ונהיה בריב . 
וניפגש מידי פעם בחילופי המשמרות והוא יראה את החבר החדש שלי ואני אראה את החברה החדשה שלו ונמשיך להיות בריב , ולא אכפת לי , לא אכפת לי בכלל ! 
כי אם אני בריב עכשיו אני יכולה להיות ככה לנצח , ומצידי לא לדבר איתו אף פעם ולעולם ועד , כוסאמק ! 
