החלטתי להפסיק לאכול בשר , לפחות באופן זמני . 
כי כבר היו מקרים בהם ארוחות בשר עשו לי בעיות בבטן . 
טוב , לא בדיוק בעיות , אבל תחושת כבדות כן הייתה . 
וזה גרם לי להרגיש שמנה ונפוחה בצורה בלתי רגילה . 
ואוכל צמחוני הינו בריא הרבה יותר , את זה שמעתי וקראתי תמיד . 
שלא לדבר על זה שבא לי להוריד כמה קילו . 
ואם לא להוריד , אז לפחות לא לעלות . 
לאמא שלי הייתה תקופה בחיים ( לפני העליה ) שבה הפנסיה שלה הייתה כה קטנה , שאמא פשוט לא יכלה להרשות לעצמה לקנות עוף או בשר . 
ולכן אכלה לחם וירקות בלבד . 
היא ירדה 30 קילו בתקופה ההיא ! 
אמנם היום העלתה חזרה 20 כי בבית תמיד יש אוכל מכל הסוגים , ולאמא יש תיאבון ( בלי עין הרע ) . 
אבל אני חזק בקטע של שינוי לטובת אוכל בריא יותר . 
בערך לפני שבוע החלטתי שאני עושה את השינוי בהרגלי האכילה . 
אבל פה ושם חטאתי ופספסתי . 
אבל היום כן הוצאתי את ההחלטה לפועל . 
האמת - זה היה ממש כיף ! 
בבוקר אכלתי סלט ירקות פשוט עם פרוסת לחם קל . 
בעבודה - לחמניה עם תה וחטיף שוקולד . 
שם בעבודה גם קניתי חבילת קציצות מן הצומח של " טבעול " . 
ובבואי הביתה נוכחתי לדעת כי הקציצות הללו טעימות שלא ייאמן ! 
כך שבאמת יכול להיות מצב שאסתדר בלי זלילת בשר יומיומית , וזה יעשה לי טוב . 
נראה ! 
: ) הוא נמצא מול רכבת ארלוזורוב בתל אביב - גן מטופח , יפה ומושקע . 
משולש ירוק שצלעותיו הן דרך בגין , דרך נמיר ורחוב על פרשת דרכים . 
שמו השמי הוא גו וולובלסקי - קרני , אך אני מכנה אותו בלבי " גן החתולים " . 
מהרגע הראשון שעברתי במקום הזה , התאהבתי בו בשל כמות החתולים המסתובבים ומתגוררים שם . 
במיוחד משכו את תשומת לבי השיחים העבותים , אשר צומחים לאורך המנהרות . 
לא פעם הבחנתי בחתולים נחים או ישנים או יושבים להם בשלווה על אבנים ענקיות לבנות , מתחממים בשמש ולא ממש פוחדים מאנשים . 
ליד השיחים הללו עומדות כמה קופסאות פלסטיק גדולות מלאות מים . 
ותמיד , תמיד פזור שם אוכל : מזון חתולים יבש , שאריות מבושלות למיניהן , שרידי ארוחות בשריות וכדומה . 
לילה אחד ממש נהניתי לצפות בשתי קבוצות הסועדים , 10 - 15 חתולים בכל קבוצה , שבדיוק קיבלו מנה נדיבה של אוכל וחגגו עליו בגדול . 
המחזה המופלא העלה על פניי חיוך של אושר . 
ואני חשה הכרת תודה ענקית לאנשים , אשר מוצאים את הזמן , את הכוח ואת האהבה שבלבם כדי לעזור לחתולי רחוב ככל האפשר . 
תודה לכם ! 
זה בטח יישמע מוזר לכל מי שקורא , אבל רק לפני שבוע גיליתי במלוא הגילוי , מהו בילוי בבר . 
עד אז נמנעתי מזה . 
לא שיש לי משהו נגד , פשוט אינני רגילה לבילויים מהסוג הזה . 
והסתברו לי שם כמה דברים שלא ידעתי . 
ראשית כל ( בשבילי לפחות ) , לא משנה עד כמה המקום מלא או לאו , העיקר - זה למצוא פינה חשוכה שלא יראוני . 
ואפילו למרות המוסיקה הרועשת , אני מרגישה בבר הכי בשקט ובשלווה . 
שנית , אינני שותה משקאות חריפים באופן סדיר וקבוע , לכן בכל פעם לקחתי בירה " קורונה " - עדינה וטעימה . 
מקוקטיילים ומשקאות בעלי אחוז גבוה של אלכוהול אני עוד חוששת כי אפילו בירה עושה לי מעין סוטול קל וסחרחורת נעימה . 
מצדי , גם קולה הולך . 
שלישית , מוסיקת הברים היא דווקא המוסיקה הכי אהובה עליי . 
מדובר בכל מיני להיטים לועזיים של שנות ה - 80 וה - 90 , עליהם גדלתי , ולהיטי רוק ופופ ישראלי , שגם הם קרובים מאד ללבי . 
רבים מהם נשמעים גם בגלגל"צ , אליו ה - MP3 שלי מכוון באופן קבוע . 
רביעית , לבר עדיף לבוא או לבד , או עם אדם הכי קרוב ( עבורי זה הפרקליט ) . 
מקסימום - עם שניים ( בשבילי - שתי חברות קרובות . 
עוד לא ניסיתי , אבל בהזדמנות ... 
.. 
. 
) . 
כי בחברה קטנה אפשר ליהנות הן מהמשקאות והן מהשיחה החברית . 
וכמובן , אל לשיחות עסקים ! 
וחמישית , רק אווירת הבר עושה לי להשתחרר . 
רק בבר אני שרה בקול יחד עם המוסיקה בלי להתבייש . 
הרי במילא לא שומעים את קולי ... 
.. 
. 
לסיכום , מצאתי לי עוד מקום ראוי לבילויים , מלבד בתי קפה . 
