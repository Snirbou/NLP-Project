זו היתה חוויה רבת עוצמה , רבת כאב ( לשרירים ) , רבת שעות ערוּת , רבת מוזרויות בלתי - צבאיות בעליל ( מ"פ שהוא סרן ומ"מ שהוא רב סרן ... 
.. 
. 
אבל בסדר , הרס"ן היה מילואימניק ) , רבת מנות קרב ( הטונה פשוט טעימה - כמו כל טונה . 
האם היה תענוג ? 
לא . 
האם , בדיעבד , היה כיף ? 
וואחד כן . 
היום קראתי ברכבת את מוסף העסקים . 
בעמודים הראשונים דובר על התפטרותו של שר האוצר הקצת - פחות - מסופר - סוציאליסטי ביבי , ועל כניסת שר האוצר הסופר - סוציאליסטי אולמרט , לתפקיד . 
באחד העמודים הוזכר שחוסכים בקופות גמל לא יכולים לחסוך בהן אם הם לא פתחו בו זמנית גם קרן פנסיה והפקידו בה - וזאת על פי הוראת משרד האוצר ; שאלתי את עצמי למה , לכל הרוחות , תמהיל הכספים בין קופות לקרנות צריך להיות עניינה של הממשלה , כל ממשלה שהיא ? 
! ? ! דרך אגב , גם אילו הוראות ממשלתיות מיותרות שכאלו לא היו קיימות , העובדים עדיין היו אוגרים את חסכונות חייהם בצורת " שקלים חדשים " - המצאה חסרת קשר למציאות , כזו שהשימוש בה מגובה באלימוּת פוטנציאלית , חתיכות נייר חסרות כל ערך , שיכולות להיות מודפסות בכל כמות בגחמת הממשלה - כך שפשוט אין לאן להימלט ( פרט , כמובן , לחסכון בצורת נכסים ממשיים - וגם זה רק בתחום החסכון ) מהשליטה הממשלתית . 
ואז הבנתי , שהמילה הנכונה למצב העמוק , המצב - שאין - ממנו - הימלטות , שבהן נתונות הפעילות הממשלתית ודעת הקהל בישראל , היא : אותוריטרית . 
יותר מ " סוציאליסטית " , יותר מ " קולקטיביסטית " , אותוריטרית . 
