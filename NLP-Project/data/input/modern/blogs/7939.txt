כמה נחמד שיש אינטרנט , ושתמיד יהיה שם מישהו שבדיוק חשב עליי , והכין את התוכנה שתמיד רציתי , לביצוע פעולה כל כך אלמנטרית , שבאמת לא ברור איך היא לא כלולה ב - Windows . 
אני לא חושבת שמדובר בתוכנה חדשה במיוחד , אבל Taskbar Shuffle עושה בדיוק את הדבר המושלם לחולי הרגלים כמוני - היא מאפשרת לסדר את החלונות המחורבנים בסדר שאני רוצה ולא בסדר ש - Windows פתחה אותם . 
פשוט . 
גאוני . 
שימושי . 
יעיל . 
קטן . 
מושלם . 
האמת , הפוסט הזה היה צריך להיכתב אתמול או שלשום , אבל לא היה לי זמן , וכוחות היו לי עוד פחות . 
הגשם הרציני הראשון של השנה הזו היכה - איך לא - בדיוק 10 דקות לפני שהייתי אמורה לעלות על מגרש הטניס . 
כל הדרך לשם היה יבש . 
בפנייה האחרונה , כמה טיפות עשו שרירים על חלון המכונית . 
בשנייה שנכנסתי למועדון - חוכא ואיטלולה ! 
שבר ענן סורר ומוטרף התנהג בדיוק כמו הגבר המצוי - התיישב על המגרשים , שפך את כל מה שהיה לו וברח כעבור חמש דקות . 
את הנזק אי אפשר היה לתקן . 
העובדה שכיבו את כל האורות במועדון היוותה רמז דק - " לכו הביתה " . 
אז הלכתי . 
ולא היה לי טניס . 
היש שערורייה גדולה מזו ? 
היום , אגב , היה יבש . 
עד עכשיו . 
עוד מעט יש לי טניס . 
מעניין איפה יירד הגשם היום . 
נ.ב . 
לא קשור במיוחד - הכלבים נובחים ומריירים והשיירה ( על כל עגלותיה , הודה והדרה ) עוברת גם עוברת . 
20 דברים שלא ידעתם על Windows XP , ביניהם איך למחוק קבצים בלי שילכו לסל המחזור ( ולא עם Shift ) , איך לבטל ניג'וסים שונים ואיך לנעול את המחשב ב - Double Click . 
תרשו לי לפרגן לפוסט שתי הפרות המשעשע - עד - מאוד של מר ליכטש . 
שימו לב במיוחד לטוקבקים , יש שם הברקות לא פחות טובות מהפוסט עצמו . 
* * * התרומה שלי היתה : דלישס : יש לך 342 פרות , אין לך מושג מה הן עושות , למה הן שם ומי בכלל הביא אותן . 
האטריק : יש לך שתי פרות . 
אחת פצועה ל - 3 שבועות והשנייה לא התאמנה שבוע ותפוקת החלב שלה ירדה . 
יש"ע ניוז : יש לך 2 פרות . 
אחת נרצחה על ידי ערבים טרוריסטים ימ"ש והשנייה זורקת אבנים על עוכרי ישראל . 
אתם מוזמנים להציע משלכם ! 
* * * עדכון : אלירם הרים תרומת שתי פרות על ישרא ואפילו אני מוזכרת שם . 
כבוד . 
אז הנה לינק ! 
עדכון נוסף : המפלצת ( או שמא נאמר , הפרה ) רק הולכת וגדלה . 
האדון E גם הוא הביא בפוסט - שתי - פרות . 
גם החדר הירוק של נענע עלו בפוסט שתי פרות פנימי ביותר . 
ככה , אבל ככה בדיוק , זה התחיל ב - 9/11 ב - 2001 . 
דיווח על מטוס קל שהתנגש במרכז הסחר העולמי . 
אני זוכרת את זה , שמעתי את המבזק בגלי צה"ל ונסעתי הביתה . 
רק מתוך סקרנות של לראות איך נראה בניין שהתנגש בו מטוס קל , פתחתי CNN . 
אז המטוס לא היה כל כך קל ואפילו זכיתי לראות בשידור ישיר את ההיסטוריה בהתרחשותה - איך המטוס השני נכנס בבניין השני והשדרן של CNN לא מאמין שזה קורה לו . 
הפעם אומרים שזה בכלל מסוק . 
מה יש לאמריקאים האלה עם תעופה ובניינים ? 
אלון מוליאן לא יכול היה לבקש הצלחה גדולה יותר . 
המהלך הכאילו - מהפכני שלו , שלפיו הוא מציע קומוניקטים ומוצרים חדשים לבלוגרים , כדי שיכתבו עליהם , ללא משוא פנים לכאורה , עשה כמות נכבדה של רעש בביצת הבלוגיה וגם בביצת אתרי האינטרנט שבהם מישהו חשב שהסיפור הזה מעניין . 
אז קודם כל , אנחנו יודעים שמוליאן לא המציא פה אפילו את הוונטיל של הגלגל . 
שוחד יחצ"ני זה טריק כל כך עתיק , שאפילו רני רהב לא זוכר איפה זה התחיל . 
" הנה , עיתונאי יקר , קבל ממני מוצר לבדיקתך האובייקטיבית והאמינה , ואם יהיה לך זמן בבקשה תכתוב עליו כמה שורות במדור הצרכנות בעיתון שלך " - זו ההצהרה הפומבית שעומדת מאחורי הררי המוצרים שמגיעים השכם והערב לכל מערכות העיתונים . 
כן , שלא יעבדו עליכם כל הפסאודו - עיתונאים שמיהרו לצקצק בלשונם , להצטחצח ולהתחסד , ולהקים קול זעקה על " אובדן האתיקה " . 
אלה בדיוק אותם העיתונאים שלמערכות שלהם מגיעים טונות של מוצרי צריכה - החל מכל גירסה חדשה של שוקולד פרה ויוגורט יופלה , ועד מוצרי קוסמטיקה והלבשה באלפי שקלים . 
מעטים העיתונאים שמחזירים את השוחד היחצ"ני הזה למקום ממנו הוא בא . 
רובם לא רק שלוקחים , אוכלים ונהנים ( גם אם לא כותבים על זה ) , אלא גם לא ממש מתביישים בזה . 
שמועות מסתובבות גם על מקרים בהם עיתונאים - לכאורה לא רק שמקבלים שוחד כזה , אלא גם מזמינים אותו בהזמנה מדוקדקת ואישית , כולל מידת הבגד וצבע המייק - אפ . 
האם חבילת שוקולד יכולה להשפיע על עיתונאי ? 
האם אפשר לקנות כתבה באמצעות ליפסטיק בשווי 100 שקל ? 
האם פסטה במתנה יכולה לגרום לעיתונאי להיות משוחד לטובת החברה ששלחה אותה ? 
אלה שאלות לא כל כך רלוונטיות במקרה הזה , וכל הדיבור על האתיקה של הבלוגרים פשוט מגוחך בעיני . 
אתיקה זה עניין של עיתונאים . 
הבלוגרים המדוברים , שלהם הציע אלון מוליאן את ההצעה המצחיקה שלו , הם לא עיתונאים ברובם ואינם מוגבלים על ידי חוקים עמומים שהומצאו על ידי אנשים שלפעמים מנותקים מהמציאות . 
החוק היחידי שאולי יש בבלוגיה , זה לא לעשות אאוטינג לבלוגר אחר . 
זו האינטרנט , חברים . 
לפחות תנו לנו לנסות לשמור על האשליה שמותר לעשות פה הכל , ושיש חופש ביטוי ופעולה מוחלטים . 
אחרי שיאהו סותמת פיות לעיתונאים וגוגל מצנזרת תוצאות שלא נראות לה , מאיפה מגיע הרעיון המטומטם של להגביל בלוגרים במעשיהם ובכתיבתם ? 
איפה כתוב שבלוגרים צריכים להיות אובייקטיביים ? 
ההיפך הוא הנכון . 
קחו , תחגגו , תיהנו , תעשו חיים . 
פה בישרא יש את האופציה לקנות מנוי פרו למישהו אחר . 
אולי נגביל גם אותה ? 
! 
חלילה , הרי מי שקונה פרו למישהו אחר , בהכרח ישפיע על התכנים בבלוג , לא ? 
האנאליות הבלתי נתפסת הזו , שלפיה הכל חייב להיות מוגדר בחוקים , תקנות וקודים אתיים , היא הדבר שבסופו של דבר יקלקל את כל מה שנותר חינני באינטרנט . 
ונניח שיהיו כמה בלוגים שיכתבו על המוצרים שיקבלו . 
הרי בסך הכל מדובר בטיפה בים . 
הפלורליזם יישמר , ועל כל בלוג צרכני יהיו 1,000 בלוגים של בנות 13 שנמאס להן מהחיים ומהחבר שלהן - אז מה הבעיה ? 
מוליאן לא עלה פה על שום שיטת שיווק חדשנית . 
זו שיטה שמנוסה ועובדת יפה מאוד המון שנים בעיתונות הממוסדת , ועכשיו היא גם מחלחלת לזירת הבלוגים - כי מסתבר שלא חייבים להיות עיתונאי או סלבריטאי כדי להשפיע על דעת הקהל . 
זה לא חדש שהעיתונאים וכל אלה שמחזיקים מעצמם " כותבים איכותיים " , פוחדים פחד מוות מהבלוגים . 
ראינו הרבה פעמים התקפות על זילות הבלוגים , על זה שנותנים לכל אחד לכתוב ( בושה ! 
! 
! 
) ועל האיכות הירודה של הכתיבה בבלוגים . 
בזירה הפתוחה וה ( עדיין ) פרועה הזו , מתגלים כל הזמן כשרונות - על וחומרים מדהימים , כאלה שכבר מזמן לא ראינו בעיתונות הממוסדת . 
אני יכולה להעיד על עצמי כצרכנית תוכן , שרוב הקריאה שלי באינטרנט במהלך היום מתמקדת סביב בלוגים , ולא באתרי תוכן " רשמיים " . 
חברת Twisted לא עושה פה שום דבר מיוחד . 
הדבר היחידי שהיא יכולה להשיג בזה שעוד 100 איש ( במקרה הטוב ) יכתבו על המוצרים שהיא מיחצ " נת , זה שפשוט למוצרים האלה יהיו יותר אזכורים בגוגל . 
לא שיווק חדשני , לא המצאת המאה , אפילו לא תרגיל יחצ"ני מתוחכם - פשוט שיטה עקיפה ליצירת ספאם . 
אפילו אמיר גנס עושה את זה יותר טוב . 
וכן , גם אני קיבלתי מייל כזה ( אח , אני כזו אושיית אינטרנט , איזה כבוד ! 
! 
! 
) , חככתי בו לשנייה והחלטתי להתעלם ממנו . 
יש לי מספיק עבודה גם בלי לכתוב על מסיכות לפנים . 
חוץ מזה , שיציעו משהו שווה . 
אני , בשביל כל דבר שהוא פחות מפורשה 911 , לא מתקרבת למקלדת . 
בין כל הזבל שצף ב - digg יש גם דברים טובים לפעמים , במיוחד אם הם עוזרים להרוג זמן בתקופה משעממת - משהו . 
האתר הזה , המכונה GiddGames , חופר בתוך digg ומוצא את משחקי הפלאש הכי שווים מתוכו . 
לפחות זו הטענה . 
נסו ותהנו . 
ושמישהו כבר יביא את החורף , שיהיה לי תירוץ לקנות מגפיים ! 
