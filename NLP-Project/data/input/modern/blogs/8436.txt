את רק רואה אותי ואת ננעלת . 
נסגרת בתוך עצמך ונותנת רק לבחירי ליבך את המפתח.את לא מוכנה להתפשר.את לא מוכנה להקשיב.את לא מבחינה בהידהודי הנאומים שלי שמקיפים אותך , מנסים לחדור ונחסמים.את לא נותנת לי הזדמנות לבקש הזדמנות . 
את רק רואה אותי ואת ננעלת . 
לובשת את המסכה האפורה והקודרת שלך והופכת את תווי פנייך כה מטושטשים עבורי . 
את רק רואה אותי ואת ננעלת . 
וזה לא שלשאר האנשים את פתוחה ומשתפת , אבל בכל זאת ניכר ההבדל . 
את רק רואה אותי ואת ננעלת . 
כמו דלת מסתורית וסודית שאיש לא יודע מה נמצא מאחוריה . 
כמו מנקה לא יוצלחת שמטאטאת את האבק מתחת לשטיח ועומדת עליו חזק חזק . 
מצמידה את כל הליכלוך לרצפות בחוזקה . 
לוחצת וחונקת . 
את רק רואה אותי ואת ננעלת . 
ולמרות שנדמה שאת מצליחה לגרום לי להפסיק להתקרב אלייך ולנסות למצוא את המפתח אלייך אני לעולם לא אפסיק לנסות . 
את רק רואה אותי ואת ננעלת . 
ובכל פעם שאת עושה זאת את מזכירה לי שלי אין מישהו כמוני , שמנסה לפתוח אותי כשאני ננעלת . 
ואתה עובר ליד ולא אומר מילה.לא אומר מילה כי אתה חושב שזה יהיה לא מנומס . 
שכל מה שרק תאמר יהיה פשוט מוגזם . 
ואלו בטוח יהיו דרישות . 
דרישות ממש מופרזות , והבעתן תיראה כל כך מגעילה ואנטיפתית.לא באמת . 
אבל זה מה שהם יחשבו . 
ואתה מסתכל מהצד ובאותו הזמן מבפנים , ושותק . 
ולא אומר מילה.לא אומר מילה כי אתה חושב שהם לא יצליחו למלא את הדרישות שלך.כי יחסית למצב כרגע , הן באמת דרישות מוגזמות . 
אז אתה עובר ליד . 
בשקט.לא נותן לעצמך להפריע להם.לא נותן לעצמך להגיד את המילה הזאת שכל כך עומדת לך בפתח הפה ופשוט נאבקת כדי לצאת החוצה . 
אתה לא אומר מילה . 
לא אומר מילה כי גם אם הם יבינו למה אתה מתכוון הם יכעסו . 
ממש יכעסו . 
אפילו שאין סיבה . 
ורק בגלל זה , אתה לא אומר מילה . 
ואז . 
בלי שום הסבר . 
בלי שום כיוון . 
אתה לא צריך לומר מילה.כי הם הבינו.הם ראו את המילה שלך נאבקת בתוכך ובו בזמן הבחינו שהמילה שלהן עושה בדיוק את אותו הדבר.הם הבינו כמה זה חשוב להקשיב לה , למילה . 
כמה שהיא רק מנסה לעזור . 
או שזה פשוט יצא להם . 
בצירוף מקרים מטורף הם הצליחו להביע את המילה.את המילה שלך . 
אפיק . 
אתם בוסים . 
אנחנו בוסים . 
אני אוהבת אתכם הכי הכי שבעולם . 
פת''יק אפיק 2005.כי אין דבר יותר שווה מזה בעולם כולו . 
תרקוד , כאילו אף אחד לא רואה אותך . 
תנשום , כאילו זו הנשימה האחרונה . 
תצעק , כאילו אף אחד לא שומע אותך . 
תבכה , כאילו נשארה לך רק עוד דמעה אחת אחרונה . 
תקפוץ , כאילו אין גבול שיעצור אותך . 
תרוץ , כאילו אין שום מכשולים . 
תשאל , כאילו זו השאלה האחרונה שלך . 
תחבק , כאילו זהו אחרון החיבוקים . 
תאהב , כאילו מעולם לא אהבת . 
תריח , כאילו זהו הריח היחיד . 
תחלום , כאילו המציאות לא קיימת . 
תזדקף , כאילו אין שום דבר מפחיד . 
תחיה כאילו אין מחר ותנצל כל רגע לפני שהוא נגמר . 
כי אם לא , אחר כך כל כך מצטערים על זה . 
