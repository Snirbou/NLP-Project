" תפסיקי להתנהג כמו ילדה . 
היי מה שאת רוצה להיות , אך אל תתני לאף אחד לראות . 
על החזות להיות מושלמת . 
למדי את הקטעים שלך היטב . 
שבי זקופה . 
השתמשי במזלג הנכון , הניחי את המפית על חיקך , אמרי סליחה , אמרי בבקשה , חייכי , לעזאזל , חייכי , תפסיקי לבכות , תפסיקי לייבב , תפסיקי לשאול למה , מכיוון שאני אמרתי לך , לעזאזל , אל תעני לי , שמרי על פיך גברתי הקטנה , התנהגי כראוי , שלטי בעצמך . 
" זה חוזר , זה הכל חוזר ומוחץ והורס ושובר ומחזיר אותי לאותם מקומות איומים שכל כך עמלתי במטרה להדחיק . 
וחשבתי שנגמר כבר . 
וחשבתי שאני כבר לא בסיפור הזה יותר . 
אני מוצאת עצמי בוכה ובוכה ולא מוצאת נחמה אלא בשינה , בוהה בחלל החדר הכתום ותוהה אם מישהו חושב עלי . 
אם מישהו דואג , אם למישהו אכפת . 
אני שוב כועסת על עצמי ועל שאני נותנת לזה לשוב ולהחריב את שבניתי , נותנת למחשבות להשתלט ולזלול את הנרקיסיסטיות שחשבתי שהייתה בי עד לא מזמן . 
כשאני מדברת ואומרת שאני כך וכך , אני מרגישה כזאת דוחה ופתטית , שאין לי כל זכות לשפוך את הכביסה המלוכלכת שלי עליכם , שאינכם חבים לי דבר , שאינכם יכולים לשאת את עולי ולכן אני מרבה לשתוק . 
אני מרבה לצחוק , אני מרבה לשקר , להמציא . 
אני נראית רע , אני לא חוזרת לשם . 
אני לא אוהבת או חושקת או רוצה . 
ושוב הכל חוזר להפרעה המטופשת ההיא , הכל כבר גובל את הטמטום והשליטה המטורפת שבוחשת בכל . 
להראות לעצמי שאני יכולה ואני אעשה את זה כל עוד זה אפשרי . 
זה כל כך פשוט לשכב בחושך , להסתכל על התקרה ולתהות אם אתה מבין מה קורה לי . 
זה כל כך קל לגרור אותך לזה , לנצל אותך במכוון ולדעת שתלך אחרי בעיניים עצומות . 
אני רוצה , לשם שינוי , להבין בנים . 
גם אני רוצה לראות בבני המין השני רק אובייקט מיני , זיון אופציונלי , ולא אדם בעל ערך , נפש , רגשות . 
אני שומרת 3 שעות בין ארוחה לארוחה , אני שותה מיץ . 
בחיים שלי לא שתיתי מיץ . 
אני מפחדת להבריא . 
אני מפחדת להיות עוד יותר פגיעה ואיומה מכמה שאני עכשיו . 
אני עוד רואה את עצמי וגופי כשתי יישויות נפרדות , שונות , מוזרות , לא קשורות , נוראות , זרות . 
זה אני והוא , ואני לא שונאת אותו . 
אני שונאת להיות רגילה , כמו כולם . 
ושוב אני חוזרת למחשבות על נורמליוּת , ועל ההגדרה הזאת , נוֹרמה . 
אני שונאת להיות בריאה , חשופה . 
אני שוב שוכבת במיטה מכורבלת בשמיכה הענקית שלי , חושבת על מה שהיה ונמלאת גועל . 
אני תוחבת את ראשי אל תוך הפוך הגדול ומסתכלת על הלבבות שעל הסדינים . 
אני דוחה את עצמי , חושבת אם מה שאמרת לי היה נכון . 
