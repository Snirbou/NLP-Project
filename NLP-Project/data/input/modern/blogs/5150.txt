נשארו לי הרבה יותר מיומיים לחיות . 
אני אכנס לחדר ניתוחים ואצא משם בסדר . 
יותר מבסדר - אני אהיה בריאה . 
חסל סדר כדורים , נגמרה תקופת ההתקפים ובמהרה ישובו ימי כפפות האגרוף האדומות . 
בחילות והתקפי חרדה קלים לרגע שוב הרגשתי בודדה בתיבה . 
כולם מסביבי היו בזוגות - זוגות , חיכו יחדיו לתור לרופא ורק אני הגעתי לבד ושמחתי לגלות , אחרי שעה המתנה , שבצד השני של הדלת נמצא רופא חביב להפליא , שהפרופסורה לא הפכה אותו לאנטיפט . 
" כן , אני מוכנה לעבור את הניתוח " אמרתי במענה לשאלה , ברוגע מופתי . 
במוצאי שבת הופיע התקף החרדה הראשון ומאז בחלקים של היום ההתקפים חוזרים ובחלקים אחרים אני סובלת מבחילות , בדיוק כמו שקרה לי לפני סדרת טיפולי השיניים האחרונים שעברתי . 
לבינתיים , לשמחתי הרבה אני לא מקיאה . 
לא באותו הדף אם חסרות לי דאגות , היחסים עם הבחור גם מטרידים את מנוחתי . 
אני מרגישה שיש פער גדול בין מה שאני מרגישה למה שהוא מרגיש וזה מתסכל אותי וגורם לי לחששות שהנה עוד מעט הוא יחתוך עניין . 
השאלה היא אם הוא יחכה רק אחרי הניתוח או שהוא כבר " ימשוך " את זה עד אחרי יום ההולדת שלו . 
הרגיז אותי שהוא לא שאל אם אני רוצה שהוא יבוא להיות איתי בבית החולים או לפחות אמר " הייתי רוצה להיות איתך , אבל בגלל המלחמה קשה לי להגיע מהצפון למרכז " . 
אם זה לא מספיק , באותו יום שבו לא ידעתי מה זמן ההחלמה אחרי ואמרתי לו שאני לא רוצה ללכת להורים שלי , אלא לנוח בבית בסוף השבוע , הוא לא הציע להיות איתי ואם צריך לעזור לי ורק אמר " אם צריכים לטפל בך , אז אין לך ברירה , אלא להיות אצל ההורים שלך " . 
אני חשבתי שיש לי ברירה ... 
.. 
. 
יש קול שאומר לי לחתוך את העניינים , לפני שאני אפגע , קול אחר אומר אולי לשנות את היחס שלי אליו ולשחק קצת - להיות פחות נחמדה ומתחשבת ולא לגרום לו להבין שאני שלו . 
יכול להיות שהוא צריך להרגיש שהוא רודף אחרי . 
וכמובן שגם יש קול אופטימי - שקורא לי להמשיך בדיוק באותה הדרך ולקוות שבקרוב הרגשות שלו אלי ישתנו . 
כמה מילים על המלחמה יש רגעים שאני מרגישה לא בסדר , שאני לא יותר מתעניינת ושומעת / קוראת מה קורה . 
אבל כנראה שיש כמות מסויימת של טרדות שאני יכולה להכיל ואין לי מקום גם למלחמה . 
אולי היא תסתיים עד שיתפנה לי המקום ? 
אם ... 
.. 
. 
במקרה שהכל ייגמר - היה לי נעים להיות פה , כל זמן שזה נמשך . 
הצדדים הפחות יפים שלי מתגלים בזמן נסיעה באוטובוס אני מציצה מעבר לכתף של היושבת לפני , קוראת את ה - SMS שהיא שולחת ומקנאה . 
היא בדרך לפסיכולוגית שלה וגם אני רוצה . 
המחשבות שלי מבולגנות מדי , מה שגורם להתנהלות הכללית שלי להיות בהתאם - בוחרת להתנהג בצורה שתגזול ממני מינימום אנרגיות , במקום להשקיע קצת יותר מחשבה ולמצוא את הדרך הנכונה . 
גם אם הייתי הולכת היום להיפגש עם הפסיכולוגית שלי והייתי מעלה בפניה את כל המחשבות שעוברות לי בראש , לא הייתי מקבלת תשובה חד משמעית של מה נכון יותר לעשות , אבל הייתי מבינה את עצמי טוב יותר . 
בזמן הטיפול שעברתי , כשאמרתי שאני מרגישה סוג של פספוס בגלל שלא היתה לי מערכת יחסים רצינית וארוכה ושיכול להיות שאני זו שגרמתי ( כנראה בצורה לא מודעת ) לקשרים לא להתפתח , התשובה שלה היתה שאנחנו צריכות לחכות לזמן שאני אתחיל לצאת עם בחור ואז לבחון את התהליכים שאני עוברת באותו זמן . 
התהליכים הגיעו ואני מאוד רוצה להתקשר אליה ולקבוע פגישה , כי כל הסיטואציה קשה לי , במיוחד התגובות של החברות שלי , שנעות בין קיצוניות אחת לשניה ועוד יותר גורמות לי להתבלבל ולא לדעת מה אני רוצה ו/או מה אני עושה . 
למה אני מרגישה קנאה כשהמלצרית מדברת איתו , מחייכת קצת יותר מדי ומעזה לגעת לו ביד ? 
זאת העבודה שלה וסביר להניח שהיא נחמדה לשאר הלקוחות לא פחות . 
למה כשאני איתו אני חושבת שאני מאוהבת וכשהוא לא נמצא בסביבה הוא אפילו לא עולה לי במחשבות ? 
אני חושבת שאני לא בוטחת בו , יודעת מה הסיבה לכך , אבל לא בטוחה אם זה ישתנה ומתי . 
אגואיזם - מחלה חשוכת מרפא יש 2 אפשרויות - או שהוא אגואיסט ואני מתחילה לגלות את זה או שהפירוש שלי לדברים שלו מוטעה . 
אני לא זוכרת באיזה הקשר בדיוק נאמרו הדברים , אבל הוא אמר לי שהוא מחכה שאני אהיה אחרי הניתוח , כדי שאני אוכל לחזור לעשות ספורט . 
המשפט ה " מלבב " גרם לי לחשוב איך זה שהוא לא עוצר לרגע ושואל אם אותו ניתוח מסוכן , איך זה שהוא לא אומר יחד עם הדברים האלה " הכי חשוב שתהיי בריאה " ושבעצם משתמע מהדברים שלו שזה הדבר היחיד שגורם לי לא להיות " מושלמת " בשבילו , כי מכל השאר הוא מרוצה . 
נראה לי שגם הקטע של הסקס מפריע לו לא בגלל דאגה להנאה שלי , אלא מדאגה לאגו שלו . 
" הבעיה " היא שאלו שני מקרים בודדים ובמקרים וסיטואציות אחרות הוא כן מתחשב , שואל מה אני רוצה ומה דעתי על כמעט כל דבר , ליתר דיוק - על כל דבר שלא קשור אישית אליו . 
יש רגעים שנדמה לי שהוא עושה דברים רק כי הוא יודע שצריך לעשות אותם ולא כי הוא באמת רוצה ואני לא יודעת לאבחן אם אכן זה המצב או שפשוט נהייתי חשדנית בכל מה שנוגע אליו . 
סביר להניח שמה שאני רואה ואותם דברים שבהם אני חושדת אכן קיימים , אבל כדי להיות בטוחה , אני מוכנה לתת לעניין עוד זמן . 
אבד חוט שדרה אחרי כמה פעמים שסיננתי את השיחות שלה עניתי בטעות . 
המספר נראה לי מוכר , אבל לרגע שכחתי למי הוא שייך . 
היתה שיחה קצרה ולא נעימה שבסופה היא אחלה לי חיים יפים ואני סיימתי את השיחה בשתיקה עצבנית . 
הטעות שעשיתי מיד עם תום השיחה היתה שסיפרתי לבחור ( שהיה אצלי באותו זמן ) על מה רבתי עם שלי ולמה אני לא מדברת איתה . 
תוך כדי שסיפרתי לו הבנתי שזו טעות , אבל היה מאוחר מדי להפסיק . 
ואם שתי הטעויות האלה לא מספיקות , מצאתי את עצמי עושה טעות שלישית במספר והתקשרתי לשלי , דקות ספורות אחרי שהוא הלך . 
משהו במילים " את החברה הכי טובה שלי " ו " אני אוהבת אותך ומתגעגעת אליך " גרם לי לשים את הכעס בצד ולהתקשר . 
לצערי , לא יכלתי לשים את כל הקלפים על השולחן , כי אני לא רוצה להסגיר את החברה שסיפרה לי את החלק של " מאחורי הקלעים " . 
לבינתיים , החלטתי על קשר עם צנזורה , עד שאני אחליט מה לעשות באופן סופי . 
העיקר הבריאות בימים האחרונים אני לא מרגישה טוב . 
חולשה כללית , סחרחורות , ראיה מטושטשת שבאה והולכת וכמה דקירות בלב , שמשתקות אותי בכל פעם לכמה שניות . 
אני לחוצה בעבודה , בגלל שכל הזמן יש עומס מטורף של דברים שאני צריכה לעשות , מה שגורם לי לישון פחות טוב בלילה . 
הבוקר התעוררתי חצי שעה לפני שהייתי אמורה לקום והקדמתי למשרד בשעה , כדי שיהיה לי פחות עומס במשך היום . 
ברור לי שיש קשר בין המתח שנגרם מהעבודה והלחץ הכללי בגלל שאני " חייבת " לקבל החלטות , למצב הבריאותי שלי שהולך ומדרדר . 
יש לי מחר תור לרופא ואני מאוד מקווה שזה יזרז את קבלת ההחלטות ויגרום לכך שיקבעו לי תור לניתוח . 
מקווה שהכל יסתדר - בכל החזיתות . 
" יכול להיות שהמילים האלה נכתבות בעיקר בשבילי ולא כדי שהן יקראו על ידי מישהו אחר . 
אני מתקשה להתמודד עם עניינים לא סגורים , כשלא ברורה לי התמונה המלאה . 
