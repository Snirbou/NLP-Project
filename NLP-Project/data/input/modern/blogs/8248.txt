אין לי אף סנטימנט אליך את מיותרת בשבילי . 
יותר ממיותרת - עצם היותך מעיקה על עצם היותי , והאירוני הוא שאת למעשה שותפה לעצם היותי . 
מצחיק משו .. 
. 
אף פעם לא אומרת מילה טובה או סתם נותנת חיבוק . 
מוכיחה לפי האמת של העולם המצומצם שלך , מלא הפנטזיות והפרנויות שטיפחת במשך השנים . 
מנסה לגרום לכולם מסביבך להרגיש אשמים בעוד משהו שלא באמת קיים שבעוד הסיבה האמיתית לכך היא חוסר הסיפוק שלך מהחיים אותו את מנסה להזין בביקורת והתעסקות בחיים של אנשים אחרים . 
בחיי שאם לא הייתי כועסת עליך כ"כ , הייתי פשוט מרחמת עליך . 
אחריות ממך והלאה , תמיד אחרים אשמים בכל דבר , לעולם לא את . 
נפלה לך כוס ונשברה ואני אהיה האשמה בזה כי אני חרא של ילדה . 
כזאת את ולעולם לא תשתני . 
בגלל זה את לבד , בגלל זה אף אחד לא אוהב ומכבד אותך . 
לא תודי בזה לעולם , במקום תעדיפי לצעוק שאף אחד לא בסדר מלבדך . 
מנסה להשוות בין החיים שלנו לבין אלו של אחרים , ותמיד ההם ינצחו , לא משנה מי הם ואם את בכלל יודעת מה מסתתר מאחורי החזות . 
במקומות אחרים הדשא של השכנים תמיד ירוק יותר והילדים מוצלחים יותר למרות שגדלו בלי הורים . 
קשה לגדול ככה , בלי הערכה מצדך בשום תחום . 
איך בנאדם אמור להאמין בעצמו כשתמיד דאגו להזכיר לו רק את מה שעשה לא בסדר ? 
הפעמים היחידות שאני שומעת הערכה הן משיחות עם קרובים או סתם אנשים רנדומלים , כשאת רוצה להראות שאת אמא למופת , למרות שאני יודעת שהכל נאמר בצביעות ומתוך אינטרס אישי , את עצמך לא מאמינה למה שאת אומרת . 
זה מרתיח אותי . 
כעס , ריב וצעקות הם תסריט יומי . 
אף אחד פה לא מסוגל להסתדר איתך , אבל זה רק בגלל שעם כולנו משהו לא בסדר , ברור . 
זה מסוג הדברים שגורמים לך לגדול בצורה דפוקה והופכות אותך לאדם דפוק . 
אני מנסה לתקן את האופי שנדפק , לחיות בשלום עם עצמי . 
אני לא טיפשה , לא מכוערת , לא תמימה וכן , מוכשרת . 
ואני יכולה לעשות הכל , כל מה שארצה , ולהצליח בזה . 
אבל כדי להצליח אני צריכה לצאת מהסביבה הזאת שמדכאת את היצר להתפתח . 
לפני כן הייתי עוסקת במחשבה על איך סיכוי לחיים נפלאים ומיצוי הפוטנציאל שלי נבלמו על ידה , עכשיו הבנתי שזה פשוט לא משנה , גם אם זה נכון . 
אני צריכה להמשיך הלאה ולהגיע לאן שמגיע לי - למעלה . 
אני יודעת שזאת תהיה הנקמה הכי טובה בה , כי היא לא באמת רוצה לראות אותי מצליחה . 
נראה לי שהיא כועסת עליי בגלל דברים שהורה לא אמור לכעוס על הילדים שלו . 
כמו למשל שהיא התפטרה כשנכנסה להריון ( הראשון ) בי ומאז היא יושבת ללא מעש בבית , אולי בגלל שאני צעירה ויכולה לעשות דברים שהיא לא עשתה וכבר לעולם לא תעשה ואולי סתם כי אבא שלי אוהב אותי ונותן לי חופש שלה לא היה בתור ילדה . 
הורים לא אמורים לקנא בילדיהם , ולפי כל ההתנהלות שלה איתנו נראה כאילו הרעל שמניע אותה הוא קנאה , אה , וגם חוסר בחיים משל עצמה . 
אז למרות שאני יודעת ומכירה אני לא מצליחה להימנע מריבים איתה , כי זו המומחיות שלה , להטריף ועל הדרך לפגוע . 
היא מכירה כל נקודה רגישה אצל כל אחד מאיתנו והיא תמיד תכוון את התותח למקום הכי רגיש , שיכאב כמה שיותר . 
האגו הזה שלה והארס נוגדים את הטבע האמהי שאומר אהבה אבסולוטית לצאצאים . 
אני יודעת שזה נתון שאי אפשר לשנות , אז אני מנסה לשחרר קצת קיטור ע"י כתיבה לאחר עוד ריב מכוער איתה , כי לשמור בבטן עושה אותך חולה . 
כותבת קצת ממה שהייתי רוצה לומר ואי אפשר כי היא לא באמת אדם שאפשר לדבר איתו . 
הייתה לי שיחה מאוד ארוכה עם אחד מאחיי הקטנים ( 16 ) על החיים . 
בסוף החלטנו ביחד שחייבים לבלוע את החיים או שהם יבלעו אותנו ! 
בהחלט . 
דברים שיודעים אבל לא נוטים להתעסק בהם יותר מידי . 
מעכשיו עושים פה דברים באמביציה , חתירה לגבוה ואמונה עצמית .. 
. 
יאללה בלגאן ! 
! 
! 
