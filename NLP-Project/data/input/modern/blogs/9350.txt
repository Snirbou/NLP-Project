הקטנה : מחר צהריים אצלי ב - 13:00 ? 
קים , אתה שוב מוזמן להצטרף כמובן . 
איך היה מבחן הבית ? 
הגדולה : ביום חמישי הבא , ה - 30.6 , יהיה מצעד הגאווה בירושלים . 
זה ארוע קטן ואינטימי ( בשביל מצעד ) , וכמו כל דבר בירושלים , הרבה יותר חמוד מזה של תל אביב , ובכל זאת אני לא חושב שהייתי מטריח את עצמי עד עיה"ק תובב"א בשבילו . 
- אבל - השתא , החליטה עיריית ירושלים שלא לתקצב את המצעד , ואפילו למנוע את קיומו . 
אני לא יודע מה בדיוק הלמנוע הזה אומר , ולא הצלחתי לברר ברשת ( עוד מידע יתקבל בברכה ) , אבל הבית הפתוח החליט לקיים את המצעד כהפגנת מחאה נגד אי קיום המצעד , או משהו כזה . 
בקיצור , מלחמה , ואין כמו מלחמה כדי לגייס את ההמונים , אז חשבתי למלא איזה אוטו או שניים באנשים ולנסוע להזדהות . 
בא לכם ? 
עכשיו , בימים של סוף תואר , אני חושב לעצמי שהשתניתי מעצמי שלפני שלוש שנים . 
השתניתי ? 
מה זה אומר , אם וכאשר אני חושב על עצמי , על עצמיות , כנטולת גרעין , כלא אחדותית , כהבהוב מתמשך ותו לא . 
אז אני חוזר לטיוטות ( http://israblog.nana 10 . co.il/blogread.asp?blog=99264&amp;blogcode=1846085 ) , ושוב טוען כי מה שמהווה תשתית לדיבור האחדותי והרציף זה היסטוריה וזיכרון , אלו מאפשרים לי לדבר על/את " עצמי " כמה שכבר התרחש ומתרחש עוד . 
בהתאם לאלו אני משתנה . 
ובכן , מה השתנה בשלוש שנים ? 
לא מדובר כאן בעוד היסטוריה נבנית , בעוד זכרונות , כלומר כן , גם אלו , אבל יותר מכך ובעיקר ההשתנות שלי היא באופן השונה בו אני קורא וכותב את הזיכרון וההיסטוריה של " עצמי " . 
האופן שבו אני נכתב , מתיר לעצמי להיכתב הוא שונה , " אני " שונה . 
השתניתי . 
( ואולי גם זה אופן לדבר על " המדיום הוא המסר " ? 
) [ ועוד באתיקת בלוג וביחס לפוסט הקודם ... 
.. 
. 
לפוסט של עצמי אני לא מרגיש מחוייב לתת מקום , אני יכול מיד להוסיף פוסט נוסף , אני יכול אפילו למחוק ... 
.. 
. 
או אולי כבר לא ? 
אולי לאחר שכבר יש תגבות , לאחר שפוסט כבר נקרא , הוא לא שלי עוד ] [ ובכלל הצלחתי להעביר עוד בוקר בדחית הקץ .... 
... 
.. 
. 
זה הזמן לכתוב באמת ] [ חשבתי על זה ופתאום שמתי לב שלא כתבתי כבר כמה שבועות , חלק סתם כי לא היה לי משהו חשוב לספר ולא שסיפרתי כבר פנים אל פנים , וחלק בגלל איזו אתיקת בלוג שאומרת לי לתת מרחב השתהות לפוסטים חדשים לפני שאני מעפיל עליהם ( טכנית בלבד ) בפוסט משלי . 
] אז הגיע עוד בוקר , חם , ואני צריך , שוב , לשבת ולכתוב ... 
.. 
. 
לא , לא כאן , יותר במסמכים שהתחילו את התהוותם כבר לפני חצי שנה . 
" סמינרים שאמורים להיות " , מסומנים בעשרות צבעים , פונטים וגדלים שונים , כמו אומרים לי בהרבה קולות " עוד לא אמרת דבר " . 
אז אני שוב מושך עוד קצת זמן , הולך לדואר , מכין קפה , יושב , קם , שוכב , ובעיקר , שוב , שונא את ננסי . 
" ... In the heat of the morning " שר Bowie בשיר ישן , ואני ... 
.. 
. 
אני סוגר חלונות , מדליק מזגן , ויושב , עוד קצת , לפני שאתחיל . 
