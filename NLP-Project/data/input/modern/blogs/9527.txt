בעניין " זה " , נעים מאוד , אני פמה ואני מוכרת ספרים בסטימצקי . 
לא תכננתי דבר . 
אפילו לא חיפשתי . 
לפני שנתיים , בפעם הקודמת שהייתי מובטלת עלתה בראשי המחשבה שאולי אולי אנסה משהו אחר והרעיון של סטימצקי היה אחד מהם , מעצם העובדה שזה לעבוד במקום שבו אני מוקפת באחד הדברים שאני הכי אוהבת : ספרים . 
ניסית וגיששתי בקניון הגדול הקרוב לביתי אבל לא היו זקוקים לעובדים ואני מצד שני , לא באמת הייתי מוכנה לעשות משהו אחר ממה שעשיתי עד אז , דהיינו , להיות מזכירה . 
כשאני נהנית מכל רגע בהתנהלות האיטית והשלווה של חיי בבית , כשהמחשבה לחזור למרוץ העכברים המטורף של רוב העבודות שהיו בתחום הישן שלי או בתחום שלמדתי אותו בשנה האחרונה ( הפקת ארועים ) , ממלאת אותי מועקה , כשכל זה קורה , פתאום אני מגלה על זגוגית חלון סטימצקי בקניון שלידי שהם מחפשים עובדים . 
נו , שאני אתערב ואתנגד למהלכו של היקום ? 
שלחתי קורות חיים . 
זומנתי לראיון . 
התקבלתי . 
אז מאמצע אוגוסט אני עובדת בסטימצקי . 
שבנקודת המבט שלי , זה להמשיך לעשות את מה שאני עושה היום , להינות עוד יותר וגם לקבל כסף . 
מושלם . 
מושי מושלם . 
ברבע לשלוש הירח הכמעט מלא נעלם מאמצע השמיים השחורים , ובדיוק אז , קרעו את השקט צלילי השיר ממכונית שחנתה , בודדה , במגרש החניה הגדול והריק . 
אוטובוס הלילה של דן עשה סיבובים שלא הובילו לשום מקום , והטלפון צלצל . 
בחמש התחילו השמיים להתבהר ולאט לאט השמש תפסה את מקומו של הירח שנעלם עוד קודם לכן . 
בחמש וחצי אור היום כבר היה בהיר כמעט לגמרי ובשש הכבישים מלאו מכוניות ואנשים כבר יצאו להליכת בוקר נמרצת לאחר לילה של מנוחה . 
לילה טוב ושבת שלום חברים יקרים , יום שמתחיל עבורי בשנת לילה קצרצרה ונסיעה ארוכה לצפון שמתחת לחרמון ... 
.. 
. 
( תזכורת לעצמי לפעם הבאה : זה לא כל כך נורא כמו שאני מדמיינת לעצמי בכל פעם מחדש . 
וכנראה שבכל זאת אשכח עד לשנה הבאה ) . 
( ולילות לבנים היו כאן וכאן ) . כך ישנים להם אנשים שאני לא מכירה , בבית שביקרתי בו בעיר נצרת . 
ומעל ראשם , בחדר השינה , תיקרה מצויירת בצבעים בוהקים ופרחים מעל ראשם ומלאכים שומרים עליהם בתוך שנתם , וגם ציורי מקומות רחוקים ומרתקים , או לפחות כאלו שהיו כך לפני יותר ממאה וחמישים שנים . 
ואפשר לחלום על מקומות והרפתקאות או רק להרגיש עטופים בפרחים ומוגנים על ידי מלאכים . 
מפעים אותי שישנם אנשים שכך ועם התמונה הזאת הם הולכים לישון ואיתה הם מתעוררים . 
אולי זה צובע את החיים בנגיעת צבע מעודדת יותר ... 
.. 
. 
. 
( קטע מציור קיר על תקרה בבית פרטי בנצרת שאליו נכנסנו אתמול עם מדריך , תלמה ואני במסגרת סיור בעיר נצרת ) העצה הכי טובה שקיבלתי אי פעם היא בעצם זאת שלא נאמרה לי אלא מצאתי אותה דרך ובתוך המסע שאני הולכת בו כבר חמש שנים , כמעט . 
העצה הרעה ביותר שקיבלתי היא זאת ששמעתי והקשבתי אך לא לקחתי אותה לתוכי ונתתי לה להחליק מעלי כמו טיפת מים על זכוכית שקופה ובוהקת . 
העצה שלא נתתי היא זאת ששמרתי בתוכי ורק השתדלתי , דרכה , לעזור לזה שתוהה להגיע אליה , בעצמו . 
( * הפרוייקט הזה ) . 
איך זה שכשמחפשים בישרא דברים כמו : " כפתורים פול אוט בוי " , או " כפתורי שמות " , או " תמונות ירוקות לעיצובים " או " ריטוש " והכי , הכי , הכי אהבתי היה : " בלינקים וורודים " ( אני מתה על בלינקים וורודים . 
אפילו יותר מכחולים . 
וירוקים . 
בעיקר ברגע שאני אדע , מה לכל הרוחות הם הבלינקים הוורודים הללו ) , מגיעים אלי ותמיד , כמעט תמיד מגיעים לאותו הפוסט ממש ( תחפשו , כדאי לכם , יש שם בלינקים וורודים ) . 
פמה , בלוג עיצובים . 
היחיד שבאמת עוזר . 
Oh , yeah ! 
! 
ובעניין " זה " אז מחר בבוקר זה זה , ואני מודה מראש על כל אצבע שתוכל להיות מוחזקת ( ויהיו הסברים , לא לשווא האצבעות יוחזקו ) . 
אבי געזונט ושבוע טוב לכולם . 
מאגר המילים נעלם לו והראש מתרוקן , וכל מה שאפשר לעשות זה להסתכל על הציפורים האמיתיות המשחקות עם הציפור הגדולה מפלסטיק , ולחכות שיתמלא מחדש ... 
.. 
. 
ואולי כל זה בגלל שג . 
הבכור לא יגיע השבת וגם כנראה לא בשבת הבאה והוא רחוק מאוד ואני לא יודעת אם חם לו ( בטח ) ואולי קר ( בלילה ) ואם המיטה נוחה לו , האוכל טעים וגדר הגבול מספיק חזקה כדי לשמור עליו ועל שאר החיילים ... 
.. 
. 
שבת שלום חברים יקרים , גם באמצע הקיץ יכול להיות קצת מעונן ... 
.. 
. 
סימס א . 
הצעיר מאילת , עיר השמש , החופש והחום הבלתי נסבל של יולי / אוגוסט . 
" נשארנו בלי כסף כמעט . 
את יכולה לשלוח לנו 200 ש"ח ? 
בהלוואה כמובן " ולא שכח לכתוב בסוף : אוהב . 
הוא יודע , המלאך , מה הופך את אמא שלו לשלולית ... 
.. 
. 
והבוקר , שמה אמא שלו את פעמיה לתוככי העיר הגדולה , לסניף המרכזי של דואר ישראל , שממנו אפשר לשלוח תוך דקות ספורות ממש ( ובעמלה זעומה - - של 17 ש " ח ) , כסף לכל מקום על פני כדור הארץ , וגם לאילת . 
אחרי 40 דקות הליכה ( ברגל ! 
) , הגעתי . 
הסניף נסגר לרגל שיפוצים . 
יופי . 
הסניף האחר , שקיבל את התואר החדש והמחייב " המרכזי " , נמצא ממש מעבר לפינה . 
ועוד חצי קילומטר ממנה . 
אם כבר הגענו ( ברגל ! 
) עד הלום , לא נרים ידיים ( רגליים ) דווקא עכשיו . 
הגעתי . 
ויחד איתי הגיעה כל העיר , כמעט . 
אין כמו עמידה בתור ארוך ומתפתל לאורך חבל ארוך ואדום כדי לחזק את הקשרים החברתיים והעירוניים בין האנשים . 
מידע רב על שירותי הדואר / הבנקים / העיריה ושאר מוסדות שאנחנו נורא אוהבים לעמוד אצלם בתור עבר בין האנשים ובין לבין גם הערות זרוז לפקידות האיטיות מידי לטעמנו . 
אבל מצד שני , היה שם מזגן . 
שלושת רבעי השעה לאחר מכן , וחמש מאות ש"ח תבין וטקילין ( כן , הסכום עלה ככל שהשעות עברו , אבל לא נתקטנן על זה ) עברו כמעט מתוך ידי , במרכז הארץ , לתוך ידו המושטת והמשתוקקת של א . 
הצעיר בתוככי אילת המעולפת בשמש הצהריים . 
ואני , חזרתי לי הביתה כשאני מנצלת את ההזדמנות לשוטט ברחובותיה הראשיים של עירי המתפתחת , שלרוב אני רואה אותה מתוך חלון המכונית ולגלות שיש המון חנויות נעליים במחירים מגוחכים ממש . 
והשורה הסופית והחשובה היא : 12,899 צעדים . 
אחד ועוד אחד ועוד אחד ועוד אחד ועוד ... 
.. 
. 
12,899. אפוד כבד בצבע ירוק וסיכת מ"מ מוזהבת . 
ג . 
הבכור נוסע לצפון הרחוק מאוד , לתפקיד חדש במקום חדש עם אנשים חדשים . 
ואוייבים אמיתיים . 
מזוודה קטנה . 
תרמיל צד . 
משקפי שמש וחברה מקסימה . 
א . 
הצעיר נוסע ( באוטובוס ) לאילת . 
לגימה מלוא ריאות של ימים אחרונים של אזרחות לה ( חודש וחצי ) ולו ( פחות משלושה חודשים ) עד לגיוס . 
אולי בגלל זה , לא ממש ישנתי בלילה , אלא רק מין נים לא נים של מתח פנימי ואולי בגלל זה הפה שלי חשוק וכואב ומצב הרוח מדוכדך . 
* ורק המכונית שמחכה רק לי למטה , בחניה מחייכת בשקט וכמו אומרת : ימות המשיח פמה , פשוט תהני ... 
.. 
. 
( יהיה בסדר . 
זה יעבור לי . 
רק יום אחד ולאחריו ונחזור להדחיק בשמחה ובששון ) . 
להשאיר חלונות פתוחים לרווחה במשך היום , אפילו אם מד המעלות שבבית מראה על 30 מעלות בצל והדבר ההגיוני לעשותו היה לפתוח את המזגן בעוצמה הכי גבוה . 
אני אוהבת להרגיש את האוויר מטייל לו בבית , מביא איתו את החום של השמש ואת הרוח הקלילה מהים במערב . 
אוהבת לראות עלה תועה נכנס לבית ומיד גורם לג'ויה להיות בהיכון שמא העלה הוא בעצם זבוב שמנמן שמחכה להפוך לנשנוש מענג בין הארוחות שלה . 
וככל שהשעות חולפות , והשמש נעה לה לכיוון הים , אוהבת לראות איך הצל עוטף את המרפסת והבית ומרכך את זווית השמש והאור הצהוב שמביאה איתה עד שהופך לוורוד / כתום / זהוב ומחשיך את העולם . 
ואז , דווקא אז כשחושך שולט אני חייבת להדליק את המזגן , להתקרר ולהוציא מתוכי את האור והחום כדי שאוכל לקבל אותם לתוכי גם מחר ... 
.. 
. 
ואם מישהו לא יודע איך , אז ככה , בדיוק ככה , נהנים מהחיים ... 
.. 
. 
ורציתי לכתוב גם על העונג של השבוע שלמרות שג . 
הבןזוג היה רחוק ממני ועבד מעבר לאוקיאנוס , הרי שדווקא הבנים היו בבית ( הבכור בחופשה בין תפקידים והצעיר בחופשה לפני עבודה / גיוס ) , ממש ממש בבית . 
והיה כיף שאולי אפילו שכחתי שיכול להיות איתם ... 
.. 
. 
שבת שלום חברים יקרים , ימים של אמצע ושיא הקיץ , ימים של עצלנות מתוקה ... 
.. 
. 
( * סוג של טיזר להגברת הרייטינג ... 
.. 
. 
) למרות שמסביבה הכל יבש וקוצני , נאחזת הבוגנווליה בשרידי כוחותיה , בחיים ומצליחה , למרות הכל , לתת שביב של צבע סגול חזק בתוך החוּם חסר החיים . 
סוג של למידה . 
