התוכנית המקורית , שגם החזיקה אותי איכשהו על פני המים היום , היתה ללכת ברגליים חשופות הליכה ארוכה על חוף הים עם חברה . 
בגלל ארוע חירום משפחתי , החברה ביטלה את התוכנית ומיד הכנסתי לפעולה את תוכנית ב ': לקרוע לי את הצורה בחדר הכושר , לתת לאנדורפינים לזרום בדמי ולעשות את מה שהם יודעים לעשות הכי טוב : לרומם את רוחי . 
אבל דקות לפני שהרכבת הגיע , התקשר ג . 
הבכור עם הצעה שאי אפשר לסרב לה , שהוא נמצא ממש ליד הרכבת והוא כבר יקח אותי מכאן הביתה . 
הנסיעה הביתה איתו ועם חבר עברה בצחוקים ובדאחקות שחבל על הזמן . 
הגענו לעירנו הקטנה והמתפתחת ואספנו את א . 
הצעיר , שקיבל ברוב נדיבותו של אחיו הבכור את ההגה ונהג כשחיוך קטן על שפתיו עד הבית . 
לשמחתי , שניהם נענו להצעת הקפה שלי , וכך , לאחר שהורדנו את החבר של ג . 
הבכור , ישבנו שלושתנו על קפה קר ואספרסו ( א . 
הצעיר , הסטייליסט ) ועוגיות והעברנו דקות ארוכות בשיחה , צחוק , ירידות הדדיות בינהם , והנאה צרופה . 
ונחת . 
פשוט נחת . 
ואחר כך ג . 
הבכור נסע לחברתו המקסימה וא . 
הצעיר ואני עלינו למעלה . 
ולחדר כושר כבר היה מאוחר מדי עבורי מכדי ללכת , אבל למי באמת איכפת , אני את התרופה שלי למצב הרוח המדוכדך של הבוקר , כבר קיבלתי . 
ובמנות גדושות . 
והרופא אמר , לפחות פעם ביום למשך זמן בלתי מוגבל ... 
.. 
. 
האנרגיות מנמיכות טוס ודווקא הדכדוך עולה ותופס לו את המקום המרכזי בתחושות . 
אני לא מרגישה כך בתקופת יום ההולדת הרשמי שלי , זה שחל באמצע חודש דצמבר . 
להפך . 
לרוב בתקופה ההיא אני מלאה אנרגיות , כוחות ותחושה שיכולה להזיז את העולם , אפילו שהימים הם ימי חורף והקור מתחיל לחדור לי לעצמות . 
ודווקא עכשיו , לפני ציון " יום הולדתי המשני " , היום בו ( לפני ארבע שנים ) משהו פקע בתוכי , הסתחרר והתערבל עד כי יצר אדם כמעט חדש לגמרי שהצליח לעלות מבעד למערכת חומות וחסמים שהיו בתוכי , אני מרגישה כל כך ירודה וחסרת אנרגיות כמו היתה זאת תזכורת לאותם ימים רחוקים שאני עדיין חוששת מכל מגע של זיכרון מוחשי איתם . 
וכל זה בא לידי ביטוי גם בתחושה שהדם שזורם בעורקים ובוורידים חם ולוהט כאילו נע מתוך אגם של אש ושורף כל מה עובר דרכו . 
ואני שונאת את התחושה הזאת , שונאת את זרמי האש והחשמל שלוקחים וניזונים מהאנרגיות שלי במקום להטעין אותי בהן . 
והעובדה שאני יודעת את חלק מהסיבות שבגללן אני מרגישה כך , לא עוזרת לי כרגע . 
ואני שונאת להרגיש כך , מגרדת את הרצפה . 
אני פשוט . 
שונאת . 
( ורוקעת ברגלי כמו ילדה קטנה ... 
.. 
. 
) שימו לב למזג ותגידו איזה איזה בוקר נהדר אז נכון , זה לא בוקר ואלו היו צהריים לוהטים ומהבילים כל כך עד כי דוק של ערפל חמים כיסה את האיזור כולו . 
אבל העובדה היא אחת . 
החייל שלי , חזר . 
לשלושה ימים , אבל מי סופר . 
רוח מלחשת ויש ענן וקשת והחיל שלי חזר לא היתה טיפת רוח , והאוויר עמד כמו חיילים במסדר המפקד ביום שישי לפני היציאה הביתה , אבל שמעתי שבצפון היה גשם זלעפות ולאחריו בטח הקשת צבעה את השמיים בכל מיני צבעים עליזים . 
אבל החייל שלי , בהחלט חזר . 
הוא יהיה בטח אצל החברה שלו כל הזמן , אבל זה לא ממש מפריע לי . 
העיקר שהוא כאן . 
ציפורים בדשא מזמרות בחשק " איזה בוקר נהדר ! 
" כבר אמרנו שזאת לא היתה שעת בוקר ומי בכלל שומע ציפורים מבעד לחלונות המשרד הסגורים הרמטית , ורק זמזום המזגן השקט והמחשבים יכולים להדמות לסוג של ציוץ צפורים משרדי . 
החייל שלי חזר . 
ומספיק לי לדעת שהוא כאן . 
מישהו שומר בלילה על החיילים הוא ודאי ישגיח גם על החייל שלי זאת הולכת להיות תקופה שכזאת . 
קו בלבנון או קו בשטחים . 
שבועות של מידע ממודר לעיתים , כדי שלא להדאיג ודברים שכנראה לא אדע בזמן אמת אלא זמן רב לאחר התרחשותם . 
אבל זהו המצב ועם זה נסתדר ואליו נסתגל , ואני מסרבת במודע לחשוב אפשרויות גרועות יותר שעולות ומדוברות בתקשורת או בחדרי חדרים . 
החייל שלי חזר . 
לשלושה ימים . 
אבל מי סופר . 
בכלל . 
( * " החייל שלי חזר " נעמי שמר - להיט מתקופת מלחמת ששת הימים , ומתאים לכל זמן שהחיילים חוזרים ) ואולי , גם לי כדאי לשכב על הריצפה ולספוג לתוכי את הקרירות הטבעית שבאה מתוך האבן הקרירה , להסתכל על העולם בעיניים חצי עצומות , במין שלווה אדישה , שאינה נותנת לשום דבר חיצוני לחדור אליה ולגעת ... 
.. 
. 
לפעמים , אני חושבת שכך קל יותר . 
לרוב , אני יודעת שכך יכול להיות נורא משעמם . 
לפחות אם את בת אנוש . 
ובכל זאת , לפעמים ... 
.. 
. 
( עדיין , מאוד עייפה ) . 
צריך לתת את המקום הנכון לו , עם הרגיעה והשלוווה הזורמת בו לקראת כינוסה של השבת , שעוטפת אותנו במין שמיכת תחרה מבעדה נראים הדברים , לפחות לשעות ספורות , כאילו יש בהם רק תום ושלמות . 
ואולי כדאי לחכות עוד קצת עם הדברים הקשים שמספר דווקא ג . 
הבןזוג ממה שראה וחווה בשבועיים של לחימה . 
וג . 
הבכור כנראה נכנס שוב ללבנון , כי אי אפשר היה להבין במדוייק מה נאמר אתמול בשיחה המקוטעת שרק המשפט בסופה : " אני לא אהיה זמין " , הבהיר יותר את מהות העניין . 
אבל יום שישי היום , והשבת עוד מעט עוטפת ומכסה על פצעים שנראים ועל כאלה שעדיין לא ... 
.. 
. 
שבת שלום חברים יקרים , שבת של מנוחה ואיסוף כוחות כדי שאפשר יהיה להסתכל על הדברים כמו שהם ... 
.. 
. 
( ואני יותר עייפה מאשר מדוכדכת . 
) . 
כאילו כל מנות העייפות של חודש המלחמה עצמה ושבועיים המלחמה הפרטית שלי , התיישבו עלי היום בבת אחת והכל כל כך איטי וקשה ורק זועק להניח את הגוף ולנוח . 
וברור לי לגמרי שאני מאפשרת את זה לעצמי היום , כשהכל נרגע , וג . 
הבןזוג חזר ( למעט עוד יומיים - שלושה שיעלה בשבוע הבא ) וג . 
הבכור עדיין בארץ ( למרות שהכל נזיל ויכול להשתנות מרגע לרגע ) . 
וישנה גם העובדה הפשוטה שבחודש האחרון לא נתתי לעצמי לנוח , וימים שלמים נעתי כמו סביבון היפראקטיבי מעניין אחד לשני , כשאני דואגת אינטואיטיבית שלא להשאר כמעט דקה אחת לבד במשך כל היום כולו . 
ואולי זאת הדרך שלי , יחד עם יכולת הדחקה מופלאה כמעט , להתמודד עם מה שהיה ועם דברים שעוד יעלו עם הזמן . 
ובאותו עניין , יותר ויותר אנחנו ( אני ואבא שלו ) מרגישים שג . 
הבכור לא מספר לנו , מסיבותיו שלו , את כל מה שעבר עליו במלחמה . 
ואנחנו מחכים . 
לרגע שיוכל , שירצה . 
לדבר . 
וא . 
הצעיר , שהתמודד בדרכו עם הפחדים והחרדות ( ג . 
בחו"ל ? 
זה שם הקוד ביננו לשאלה שלא נשאלת ) אמר לי היום ( כשישבנו על כוס קפה קר ועוגת שוקולד חמה ) שהיה לו קצת קשה אתמול כשלא היה במרכז וכל הזרקורים של כולנו הופנו לחוזר מהקרב . 
והדברים נאמרו לא מתוך כעס או תחושת קיפוח אלא רק מתוך יכולת בוגרת להתבונן ברגשותיו ולומר אותן ועל ידי כך לתת להן אישור . 
אתם ממלאים אותי אושר , אמרתי לו כשהורדתי אותו בעיר . 
כך צריך , אמר הג'וניור ויצא מחוייך מהמכונית . 
לפעמים , יש תמורה בעד אותם ימים סיזיפיים לעיתים שנקראים " יחסי הורים - ילדים " . 
לילה טוב חברים יקרים , אני זוחלת למיטה על גחוני ... 
.. 
. 
שבצידו האחד של צומת אלונים כורעים תחת פרחי הוורוד / לבן שלהם . 
שדות הכותנה , מהצד השני של הצומת , מלאים בפקעות צהובות שעוד מעט יהפכו ללבנות ויחכו לקטיפתם לפני הגשם הראשון . 
השדות ירוקים בעמק יזרעאל ומאגר נטופה צבוע בכחול עמוק כאילו היה אגם טבעי ולא מעשה ידי אדם . 
נקודות של בתים אדומי רעפים בשיאם של הרים גבוהים , מסגדים בין בתי כפרים ערביים . 
ירוק , ואבן , וצהוב של אמצע אוגוסט . 
מכוניות ואנשים וכל מה שנותן תחושה של מקום שוקק חיים . 
ושקט . 
שקט . 
שקט . 
ולא להאמין שעד לפני שלושה ימים עוד נפלו כאן מאות טילים ביום והאוויר היה מלא ברעש יציאות ונפילות , " שלנו " ו " שלהם " . 
באיזור ההוא , של הרי גוש משגב , הצפון הוא אותו צפון ואלמלא הייתי כאן , בארץ , כל החודש האחרון , לא הייתי יכולה לתאר לעצמי אחרת . 
הוא כל כך חיכה , שמח והתרגש לראות אותנו עד כי באופן בלתי רגיל אצלו , איבד ג . 
הבכור את התיאבון הידוע שלו והאיץ בנו להגיע אליו ולוותר על השיפוד בלאפה אותו ביקש שלא נשכח בערב הקודם . 
עלינו ללוטם , יישוב בשיאו של הר וישבנו תחת עץ אורן , נותנים לרוח ללטף את הפנים ולשמחה של היחד לזרום בתוכנו ובנינו . 
ג . 
הבןזוג הצטרף עם פיתות מלאות בשווארמה שהביא מראמה ( ועופרניקוס יקירי , " מפגש הגליל " בכניסה לראמה - כשר ) וג . 
הבכור סיפור , בשקט את מה שהיה שם , שכלל בעיקר ( בגלל שהם פלוגת מסלול צעירה - פחות מ 9 חודשים בצבא ) , מסע ארוך , עמוק לתוך השטח תוך נשיאת עשרות ק"ג על הגב , פינוי פצועים , טיפול באספקה וצורך להשתדל ולהשמר מפגזי המרגמות הנופלים בלי הפסקה לידם . 
והיה משהו קצת נון שלנטי בדרך בה סיפר את הדברים , כזאת שאפשר היה להבין מהם שהחלק הכי קשה ומסובך היתה ההליכה לשם ובחזרה ולאו דווקא ההתנהלות בתוך הקרב עצמו . 
ורק מעת לעת , כשמלמל בלחש שהוא מקווה שצבא לבנון והאו"ם המחוזק יכנסו במהרה לדרום לבנון כי אין לו חשק לחזור לשם , אפשר היה להבין שכל זה הוא סוג של מסיכה וחומה שהוא מעמיד לעצמו כדי שיוכל להמשיך ולעשות את הדברים שהוא חייב לעשותם . 
ואחר כך החזרנו אותו לבסיס ונסענו חזרה הביתה כשהטלפון שלו משיג אותנו בדרך ומרגיע שגם הלילה ואולי מחר הם נשארים בארץ . 
ורק בכל פעם שאני מעלה אותו בדמיוני הולך שעות בהרים בין עצים נמוכים ושיחים סבוכים , סוחב על גבו קילוגרמים רבים , משהו בתוכי נצבט במין כאב בלתי מוסבר . 
ביקש ג . 
הבכור בשיחת הטלפון שעשה מיד כשנכנס חזרה לארץ . 
ובמקרה הזה בקשתו , פקודה היא לי . 
24 שעות של מנוחה והתרעננות וחזרה פנימה . 
לא להרבה זמן , אני מקווה . 
והוא נשמע כמו תמיד , עם חיוך בתוך קולו , סיפר קצת ממה שעבר עליו ורצה לדעת מה דעתי על הפסקת האש והאם היא תחזיק מעמד . 
כל כך הוא . 
כל כך מתאים לו . 
ואני , מעוצמת ההפתעה , לא הרגשתי בתחילה דבר . 
כלום . 
כאילו אין בי דבר . 
ורק לאחר דקות ארוכות , בשקט שירד עלי לאחר פעילות קדחתנית פתאומית ושיחות עם ג . 
הבןזוג ( שיחבור אלינו שם ) א . 
הצעיר שמצטרף לנסיעה ( כשהוא מנצל חלק ממנה לנהיגה ) וחברות , פתאום משהו נחנק בגרון ופרצו ממני דמעות . 
אז מחר אני בצפון . 
" אמי הגנרלית " . 
לזמן קצוב לפחות . 
מישהו יודע היכן אפשר לקנות שיפוד פרגיות טוב בלאפה באיזור כרמיאל ? 
ג . 
הבכור - יצא מלבנון ( זמנית ) . 
