בחזרה הביתה הפיתויים קרצו לי מכל צד . 
" יש לי חשק לחצי עוגת תפוחים פירורים " חשבתי כשהייתי ליד גן העיר . 
" אני אכנס פנימה , ארד קומה אחת ואלך לדוכן של העוגות הטעימות , זה שנמצא שם קבוע בימי שישי , אקנה חצי עוגה , אחזור הביתה , אכנס למיטה ואתייחד עם העוגה , כפית אחרי כפית אחרי כפית " . 
השלטים שעל דוכן מפעל הפיס קרצו לי . 
" אם אני לא אנסה לזכות , איך הכסף יגיע אלי ? 
" אז הלכתי לדוכן , גירדתי חיש גד ו ... אז הייתי אוכלת עוגה . 
נהנית 5 דקות מכל ביס ואז מה ? 
מתייסרת מהמחשבה שזה יגרום לי להשמין ואז אני לא אוכל ללבוש את המכנסיים שקניתי לעצמי כמתנת יומולדת כשהתחלתי את הדיאטה . 
הבטחתי לעצמי שביומולדת הקרוב אני אלבש אותן . 
משתלם ? 
לא . 
נקנה גלידת יוגורט במקום . 
בחיש גד זכיתי בסכום שהשקעתי , לקחתי אותו בחזרה , שמתי בארנק ואיתו קניתי את הגלידה . 
אני בשליטה . 
לא כמו שהייתי פעם . 
היום , רגע היסטורי נוסף ( בערך ) בחיי העלמה וונדרית . 
בליינד דייט מ ס' XXX יוצא לדרך . 
צ'וטטנו " בליינד " כמה ימים , החלפנו תמונות , שיחת טלפון חביבה ואני מקווה שיהיה טוב . 
מקווה שהכותרת של הפוסט ה - 301 תהיה " אני מאוהבת " . 
300 פוסטים . 
כמה מילים ... 
.. 
. 
כמה דמעות , צחוקים , שירים , רגעים שהיו ואינם עוד . 
נשארו בתור זכרון רחוק . 
עוד מעט ראש השנה , אחריו יום הולדת ואז שנת הלימודים האחרונה . 
כשפתחתי את הבלוג רק נרשמתי ללימודים . 
הזמן עובר , חומק בין הידיים ... 
.. 
. 
שבת שלום וברכה ואני תוך כדי תנועה מהרהרת איך היה נראה העולם בלי חשמל . 
ומה הייתי חושבת על העיגול בשמיים , אם לא הייתי יודעת שהוא ירח ? 
כסא גלגלים קשור בשרשרת עם מנעול למתקן לקשירת אופניים . 
רק בתל אביב . 
עוברת ליד מסעדה סואנת , בחורות מטופחות עומדות בתור , מחכות שיתפנה מקום . 
מרכז תל אביב , יש עוד מאות מסעדות שהן יכולות לשבת בהן , למה להתעקש ? 
למה לעמוד בתור ? 
" יש אנשים שהקדוש ברוך הוא לא רוצה שהם יתרבו , אז הוא גורם שמשהו לא יהיה בסדר . 
זה משהו קטן , בהתחלה לא מגלים אותו , רק אחרי הרבה זמן שהם נשארים לבד " . 
לא ציטוט מדויק , אבל דומה . 
משה איבגי במונולוג קורע לב בסרט החדש " מדורת השבט " - בשבוע הבא על מסך הקולנוע הקרוב לביתכם . 
סרט טוב - מצחיק , עצוב ונוגע עם טקסטים שנונים וטיפוסים שובי לב . 
הקרנת בכורה לאקדמיה . 
מסביבי דן שילון שמספר לנתן דטנר שהוא הוריד שומה , ריקי גל שנתנה את קולה לשיר שמסיים את הסרט ואבי גרייניק , בן 33 שהופיע בתפקיד אורח . 
הוא היה חלק מהבחורים בתנועת הנוער . 
למה לוקחים מישהו שגילו כפול מהגיל שאותו הוא צריך לשחק ? 
בשביל להוסיף עוד שם מוכר לרשימת שמות ה " סלבס " ? מתחילה להיות סקפטית שאני אצליח להתאהב . 
היום נסעתי ברכבת וניסיתי לקרוא ספר , אבל במקום זה הקשבתי לשתי שיחות שנוהלו מאחורי , ניסיתי לדמיין את עצמי עם מישהו ולא הצלחתי . 
כשהגעתי ליעדי והסתכלתי על הפנים שלו הצלחתי לרגע לדמיין . 
היה בו משהו שגרם לי להתעניין . 
חצי שעה אחרי גיליתי מה זה היה . 
ראיתי את הפנים שלו קודם . 
זה היה לפני כמה חודשים באיזה אתר הכרויות . 
הוא נראה לי ממש חמוד , אבל הוא כתב שהוא מחפש רזות , אז המשכתי הלאה . 
משעשע . 
מעניין אם הוא גם ראה תמונה שלי וזיהה . 
הוא הסתכל , אני הסתכלתי , אבל כל אחד נשאר בקצה השני של החדר . 
זה היה השלב שהבנתי שאני מחפשת מישהו מוכר . 
ככה אנשים מוצאים חן בעיני . 
זה הסיבה ששדרן האולפן של האולימפיאה מהפנט אותי למסך . 
לקח לי קצת זמן לקשר למי הוא דומה . 
איך אני אמצא מישהו מוכר ? 
למה אין מישהו שאני כבר מכירה עם פוטנציאל להעמקת ההכרות ? 
יום עמוס שכזה . 
3 ערים , אוניברסיטה אחת , קניון , מקור הכנסה נוסף , קולנוע , בית קפה , חברות . 
בסוף היום , אני מרגישה כאילו דחסתי 3 ימים לתוך יום אחד . 
עייפות . 
בחזרה לסרט ... 
.. 
. 
ברשימת הקרדיטים מזהה את השם של אחד מהתסביכים של נופר . 
לא פעם ראשונה היום שאני חושבת עליה . 
הגבר המבוגר שהיא יצאה איתו . 
זה שהיא היתה מאוהבת בו עד עמקי נשמתה המתוסבכת . 
איזה עולם הזוי . 
אני מקווה שהיא באמת עזבה את העיסוק שלה ( העתיק בעולם ) . 
מצד אחד רוצה להתקשר ולשאול , מצד שני יודעת שזה לא חכם וגם ככה אין לי מספיק כוחות כדי להכניס אותה לחיים שלי בחזרה . 
הידעתם ? 
בכל יום מיוצרות 2 מיליארד סיגריות . 
למילה " משבר " בסינית יש 2 משמעויות - סיכוי וסיכון . 
מנסה לחשוב איך החיים שלי היו נראים אם הייתי מוציאה מהם את טל . 
מגיעה למסקנה שהרבה פחות טובים . 
עושה השלכה לבן זוג ומנסה לדמיין מה יהיה כשאני אפגוש אותו . 
למישהו יש תשובה ? 
בסדרת האנימציה המשובחת " הדרדסים " יש דרדסית אחת ומסביבה עשרות דרדסים בחורים . 
היא רק צריכה לעפעף בריסיה הארוכים , לחייך ולדבר בטון מתחנחן והם עושים כל מה שהיא רק תבקש . 
בזמן האחרון , אני מתחילה להרגיש קצת כמוה . 
כשהייתי צעירה אמא שלי לימדה אותי שאין דבר שאני לא יכולה לעשות . 
עצם היותי בחורה לא הופך אותי לחלשה יותר . 
מבחינה רעיונית זה מצוין , מבחינה מעשית גיליתי באחת מהפעמים הבודדות שהלכתי מכות עם מישהו , שאני חלשה יותר פיזית ושבחורה ללא שרירים לרוב לא תהיה חזקה יותר מבחור . 
רשימת מצאי שרירים - אין . 
שיער בלונדיני גולש - כבר אין . 
ריסים - יש . 
גינונים של פרינססה - יש . 
" אתה גברבר צעיר וחזק " אני מתחנפת לבונבון , זה מצליח והוא הולך איתי לקניות . 
אני בוחרת מה לקנות והוא סוחב . 
יופי של סידור . 
" אולי אתה יכול לקחת את זה , זה מאוד כבד ואתה בטוח תצליח עם השרירים שלך " בליווי חיוך ברור לי שמר טקט לא יכול לסרב . 
אני יכולה לעשות את הדברים האלה בעצמי , אבל למה לי ? 
אם אני לא עושה אותם זה לא בגלל שאני עצלנית , אלא רק בגלל שאני בחורה ... "ואני שואלת את עצמי מרחוק מי זו הבחורה היפה הזו " " את ממש נהיית כוסית " ממחמאות השבוע . 
מסתבר שלא רק אני רואה את ההבדל העצום במשקל . 
ובנימה אופטימית זו - המשך יום משובח ! 
