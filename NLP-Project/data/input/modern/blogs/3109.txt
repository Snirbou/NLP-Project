אני שונאת כשפוסטים נמחקים . 
[ בקרוב - הפוסט המיוחל - שמחכה כבר כמה שבועות שאני אפרסם אותו , ועד שיש אומץ הישרא מוחק ! 
] נחשון - מקלחת זה נחמד ( : [ הייתי בתל אביב השבוע , הייתה יום הולדת לאספי . 
לא היה לי איך לתפוס אותך , עברתי ליד גן מאיר ובכיתי , כי לא יכולתי להכנס .. 
. 
] [ זה לא בסדר , אני אמורה להיות שם וללטף לך את החלק שבין הגבה לאוזן ] אני אוהבת לאקים . 
אני אוהבת דברים שילדים כותבים . 
אני אוהבת וילונות , וסדינים ותחתונים של ילדות קטנות . 
אני אוהבת את המילה 'משווע'. אני אוהבת להוריד גרביים אחריי יום אחרוך . 
אני אוהבת לגרד בראש בבלבול . 
אני אוהבת לכתוב . 
אני אוהבת לעשן . 
אני אוהבת כשזרתות של אנשים קצת מקופלות באופן לא רצוני . 
אני אוהבת כשאני עולים על קצות האצבעות כשהם שרים . 
אני אוהבת מיץ תות . 
אני אוהבת תפילות . 
אני אוהבת ציורים לא סימטריים . 
אני אוהבת ריח חוּם . 
אני אוהבת ג'אז , אבל בעיקר מרחוק . 
אני אוהבת קמטי מחשבה במצח . 
[ אולי בגלל שלי יש רק אחד . 
] אני אוהבת שוקולד עם קרם נוגט . 
אני אוהבת עיניים שחורות , וירוקות , וחומות ואפורות . 
אני אוהבת נעלי בובה . 
אני אוהבת ג'ינג'ים . 
אני אוהבת ריסים . 
אני אוהבת להסתובב הרבה הרבה במקום . 
אני אוהבת עטים שנמרחים על הצד של היד ואז על כל הדף . 
אני אוהבת תמונות מפעם . 
אני אוהבת אקורד A 7 . אני אוהבת ספרים עם אוירה . 
אני אוהבת אותך . 
[ אין פואנטה ] איפה שהאור שורף בעיניים , איפה שהחושך כבד על האף [ במקום בו ישבו המשקפים כל היום ] , איפה שכל תזוזה דורשת מאמץ , איפה שכל הצלילים הם צרחות מתרחקות , כשהשפתיים שורפות [ סיגריה אחרי סיגריה אחרי סיגריה ] , כשהכל משונן , מחודד , פוצע . 
כאן אני . 
( היי . 
) - עריכה : היה אמור להיות כאן פוסט - אבל אין לי כוח להתמודד עם עצמי . 
[ ותכלס גם לכם אין . 
זאת הבטחה . 
] גלי - נראה לי שמשהו לא בסדר עם הטלפון שלכם . 
בבקשה תתקשרי אליי .. 
. 
מסתבר שהייתה זו הבחירה הנכונה לא לכתוב לך , כי מרגע שהתחלתי , אני לא יכולה להפסיק . 
תמיד אני היא זו שנפרדת . 
אף אחד לא נפרד ממניץ על פי חוק לא כתוב מובן מאליו . 
אני החזקה . 
אני לא הביצ' של אף אחד . 
חלוקת הכוחות הייתה תמיד מאוד ברורה . 
את אפפעם לא פגעת בי . 
אף פעם לא גרמת לי לבכות . 
[ רק הייתי בוכה בשקט , מבעד לשפורפרת , בכל פעם שהיית את בוכה . 
] המכתב האינפנטילי שלך היה מיותר בובה . 
כי מהרגע שאמרת ש " נראה לך שזה לא מתאים שתמשיכי לקרוא בבלוג " היה לי ברור מאוד שזה הסוף מבחינתך . 
המכתב שלך מלא בקישקושים שחציים לא הנתי , וחציים חבל שכן . 
כל מיני שטויות כמו " הקשר שלנו כבר כל כך שחוק " לא פועלות עליי , תביני . 
את ממעיטה מערכי . 
את מעליבה את האינטיליגנציה היקרה שלי - אז בתמורה גם אני ממעיטה מערכי - יורקת על עצמי - אבל בלי שאת תראי . 
אוי איך פגעת בי , אלוהים . 
אף פעם לא פגעו בי ככה [ בטח כל פעם אני אומרת את זה , לא ? 
] , רותם , אני פשוט לא יודעת איך להגיב לזה ! 
אז אני נהיית צינית בצורה דוחה , ואני מזלזלת בעצמי , ואני כותבת דברים כמו המכתב הזה ששם אותי במקום שאומר 'אהבתי את זה כשאת היית החלשה ואני החזקה ' . כמה כיף לשקר לעצמי . 
וכ - ו - לם קונים אותי . 
אפילו גלי , שרק לפני כמה ימים דברה על אותו משחק בדיוק . 
אפילו נחשון . 
" אתם מדהימים ביחד " ? 
oh , come on אם את מזלזלת באינטיליגנציה שלי , לפחות תשאירי מקום לשלו ! 
אני לא יכולה שלא לתהות מה היה קורה אם הייתי באה להתנדבות . 
אם הייתי מבלה איתך כמה שעות . 
לא יכולה לתהות אם שוב , היית באה ומחבקת אותי ב'יהיו לרצון ' . נעלבתי ממך . 
פשוט ככה . 
את נפרדת ממני הרבה לפני שבאמ עשית את זה . 
את אף פעם לא היית כפייתית כלפי משהו כמו שהיית בצורת ההיתייחסות שלך הנוראה שלך אליי לאורך כל השבועיים של המחנה . 
איך רציתי לבכות היום , כשהאוטו עבר ליד רעות - מכבים . 
איך אני לא מפסיקה לבדוק את האווי שלך באייסיקיו . 
איך אני כועסת עלייך . 
בת זונה ! 
איך אני מתגעגעת אלייך ! 
אני שונאת אותך ! 
המכתב הזה ריק , כמו הרבה אחרים שהיו ממוענים אליך . 
לא כתבתי דבר אחד שרציתי לכתוב . 
אין פה כלום . 
ואני לא בוכה , אני סתם במחזור או משהו . 
