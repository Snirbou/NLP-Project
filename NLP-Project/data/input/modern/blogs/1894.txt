אתה כל - כך מגניב , וחמוד , ושולת ! 
ב - ת' הידיעה ! 
* מוגש לציבור על - ידי איילת , שאמנם איננה מסוגלת לדבר כרגע , אבל בהחלט יכולה לחייך . 
במיוחד כי סוג - של סיפור לא גמור מלפני שבועיים נפתר . 
וגם כי אפרים מגניב . 
הו כן . 
שהיה באמת טוב . 
חזרה למרכיבים בחיי שנשכחו מעט , תוך שמירה הדוקה מאוד על העכשיו ... 
.. 
. 
קשה לי להסביר . 
דיונים קולניים אקטואליים ופחות במקדונלד'ס ( יש לציין שלא אכלתי שם ! 
) , פגישות מפתיעות למדי בגלידריה , ישיבה על מדרגות מאובקות . 
עם חליליות . 
והבן של יוני רכטר . 
עמידה צפופה בתור לסרט הזוי - משהו , אבל גם משמח במידה מסוימת , שִמחה שהכרטיס החינמי בו זכיתי בהחלט תרם לה . 
לאחר מכן אוויר לילי , דשא ואפילו צפרדע ( קרפדה ? 
אילנית ? 
מסתבר שבית הספר החדש השכיח ממני את מה שהקודם לימד ) , עם 'מי היה החולם ' באוזניות . 
ושיחה קטנה אבל חשובה בלב שכונת יוקרה . 
נזכרתי שוב שאפשר לחיות אחרת . 
לא כרגע , לא תוך כדי הלמידה לפסיכומטרי וסגירת הקצוות לקראת תחילת השנה , אבל בעתיד - חודש , לא יותר - אעשה מאמצים . 
אנסה . 
והיי , כבר יהיה סתיו , ואייקון ! 
רק כדי שאזכור : לא להיכנע לשגרה , טובה ככל שהיא . 
אפשר לחיות אחרת . 
בהשראת אנשים רבים . 
גל הייתה האחרונה . 
אני אוהבת שוקולד ועוגות גבינה , וגם סלט ירקות . 
אני אוהבת ללכת ברגל מרחקים ארוכים ולהרגיש שעם קצת זמן ומאמץ אפשר להגיע לכל מקום . 
אני אוהבת ללמוד מילים חדשות ולגלות את המקור לביטויים שהיו מובנים מאליהם ( ' לשד' זה מח העצם ומכאן 'רטוב עד לשד עצמותיו ' . מעולם לא עצרתי לחשוב מה פירוש 'שד עצמותיו' ... ). אני אוהבת להשתמש בידע שלמדתי בבית הספר , ושדמויות מפתח משיעורי לשון מופיעות פתאום בשיעורי ערבית . 
אני אוהבת את ההבדל בין הדינמיקה בכיתות הלימוד השונות בבית הספר . 
אני אוהבת לנסוע באוטובוס עם חברים , וגם לבד . 
אני אוהבת להאזין לאנשים שמדברים באוטובוס ולדעת שלפחות עשרה אנשים אחרים מאזינים ביחד איתי . 
אני אוהבת שהנהג מנקב את הכרטיסייה לפי סדר המספרים . 
אני אוהבת את הצבעים של בגדי החורף , ובכלל בגדים של חורף . 
אני אוהבת פרסומות למרקים וקערות קרמיקה . 
אני אוהבת שיוצאים אדים מהפה כשקר ושזה ממשיך להלהיב גם אחרי שבע - עשרה שנים . 
אני אוהבת גשם אבל את זה אתם כבר יודעים . 
אני אוהבת שאנשים מתקשרים אליי או מזכירים אותי בהודעה האישית במסנג'ר כשיורד הגשם הראשון . 
אני אוהבת את הצליל שמשמיעים מקשים של מקלדות מסוימות , כמו מקלדת המחשב הנייד של גאיה . 
אני אוהבת את הצליל שמשמיע הפלאפון שלי כשאני מקבלת SMS . 
כל מי ששומע אותו בפעם הראשונה טוען שזה מזכיר מעלית או קריאה לעלייה למטוס , אבל בשבילי זה קול שאומר שמישהו חשב עליי ( או שאני מוזמנת להוריד את הרינגטון החדש של שרית חדד ) . 
אני אוהבת לשכב במיטה ולנסות להירדם במשך שעתיים ולגלות שבעצם עברו רק עשרים דקות . 
אני אוהבת לישון בבתים אחרים ובטבע . 
אני אוהבת לטייל , ואת המבטים של אנשים כשאנחנו נכנסים מלוכלכים אחרי מספר ימי טיול לעצירת שירותים - וקניית - ארטיקים באיזו מסעדת דרכים . 
אני אוהבת את חוף הים בלילה , איך שאפשר לנשום את הריח ואת הלחות וכשחוזרים הביתה הים נספג בגוף גם אם לא נכנסים ( ואני אף פעם לא נכנסת ) . 
אני אוהבת להצליח לדבר עם אנשים חדשים גם ללא תיווך של מחשב . 
אני אוהבת המראות , נסיעות ארוכות ואוכל במטוסים ובאכסניות , במיוחד ארוחות בוקר . 
אני אוהבת לדעת מה שם השיר ומי ביצע ומי כתב ומי הלחין בדיוק שנייה אחת אחרי שהוא מתחיל . 
אני אוהבת להתמצא בהיסטוריית המוזיקה הישראלית . 
אני אוהבת את החיוך הקטן של מאיר פניגשטיין בקליפ של " ככה היא באמצע " ביוטיוב ואת הרמוניית הקולות של דני , גידי ואפרים . 
אני אוהבת לקבל מחמאות , בעיקר על תכונות ומעשים שאני חסרת ביטחון לגביהם או שלא שיערתי שהם שווים מחמאה , אבל גם על מה שאני יודעת שאני טובה בו . 
אני אוהבת להסתכל על בעלי שיער ארוך . 
אני אוהבת מוכרים מצחיקים . 
אני אוהבת כלבים כי הם מחזירים אהבה . 
אני אוהבת חיבוקים חזקים והחזקת ידיים . 
אני אוהבת להכיר חברים מספיק בשביל להבחין בחסרונות שלהם , ולדעת שזה לא משנה . 
אני אוהבת שהלב דופק מהר אחרי שנבהלים . 
אני אוהבת לנבור בספריות ובמדפי דיסקים . 
אני אוהבת ערבי חג ואירועים משפחתיים . 
אני אוהבת לצחוק בקבוצה , לשלוח מכתבים בדואר , לפרסם פוסט ועוד כל כך הרבה . 
