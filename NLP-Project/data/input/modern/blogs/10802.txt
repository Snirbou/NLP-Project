אני לא יודעת מה נפל עליי , אבל פתאום נורא דחוף לי לסגור קצוות . 
לסגור את מה שממילא אבדתי תקווה לגביו ולפתוח את מה שמהווה מחסומים ומטענים שמכבידים על ההליכה קדימה . 
כנראה שזה בעקבות אתמול , כשהדבר היחיד שהיה לה ברור זה שמשהו תקוע ; משהו שמפחיד , משהו שאני רוצה להגיד או לבקש , משהו שאני מחביאה באגרוף קמוץ , מגלגלגת על הלשון ולא מעיזה להוציא . 
כשהיא אמרה את זה לא לגמרי הבנתי , הרגשתי שהכל פתוח וגלוי , וששום דבר לא באמת תקוע כמו שהיא חושבת . 
לקח לי קצת זמן ואז התחלתי להרגיש את הדקירות הקטנות של הדברים שהשארתי לא פתורים , שידעתי שבשלב כלשהו אני אצטרך לסגור אותם . 
סמס אחד כבר נשלח ואפילו זכה לתשובה . 
צחקתי כשהיא כתבה שהיא תתקשר ברגע שתוכל . 
מעניין אם זה באמת יקרה . 
אני רק רוצה שהיא תהיה קצת רצינית וכנה . 
אני יודעת שמה שיש לי להגיד לא קל או פשוט , לא בשבילי ולא בשבילה , אבל אני חייבת את זה לעצמי . 
אני יודעת שאני יכולה לאהוב אותה מאוד , כל עוד היא באמת כאן . 
במשך תקופה היא מילאה לי את הלב והמחשבות , היא היתה החיבוק שהכי הזדקקתי לו והמלים שהכי חיכיתי להן . 
היא היתה באמת מיוחדת לי , והיתה יכולה להמשיך להיות , אבל אני לא יכולה להתאכזב ממנה יותר . 
לא יכולה לרדוף , לא יכולה להתאמץ כל כך כמעט לחינם . 
עם הזמן התחלתי לתהות , לחשוב שאולי אני באמת קצת תמימה מדי , והיא לא באמת אוהבת ומתגעגעת כמו שהיא אומרת . 
לא בא לי ולא מגיע לי להיות במקום הזה . 
הודעה אחרת נשלחה במרחב הוירטואלי . 
היא לא ענתה ואני לא יודעת אם היא תענה כשתראה את ההודעה . 
התכוונתי לחכות ולראות אם פתאום ייפול לה האסימון , אם היא תרגיש צורך לבדוק מה בעצם המצב בינינו , אבל אין לי כוח לשחק את המשחק המיותר הזה יותר . 
אני אחכה עד שהיא תהיה כאן ואני אוכל להגיד לה את מה שיש לי להגיד ; שיש בי אהבה גדולה אליה , או לדמות שבניתי לי סביבה , אבל שאני לא יכולה לחכות יותר , לא יכולה לקוות ולהתאכזב , לא יכולה להתיש את עצמי בנסיונות להוכיח לה שזה לא כל כך מפחיד , ושהיא יכולה לסמוך עליי . 
כי כנראה שאני לא יכולה לסמוך עליה ... 
.. 
. 
לא רציתי לוותר , וקיוויתי שברגע האחרון היא תתפוס את זה בשתי ידיים ויהיה לנו סוף טוב , או לפחות התחלה , אבל כנראה שזו היתה רק עוד פנטזיה שצריך לעבור . 
מתישהו בימים הקרובים אני חושבת שאעשה טלפון שרק המחשבה עליו מקפיצה לי את הלב . 
מפחיד אותי שזה עוד לא הזמן , שזה עדיין עדין מדי , שהיא לא תהיה מסוגלת ... 
.. 
. 
אבל משהו מסביב מסמן לי שהגיע הזמן לגשש לאט ובזהירות , לבדוק איך אפשר להפשיר את הקרח , שאמנם נהיה דק יותר ויותר עם הזמן , אך עדיין ישנו . 
משהו בתמונה הגדולה כאילו מנסה להגיד לי שזה היה יותר מאפיזודה חולפת , שבבסיס יש משהו חזק שעוד ישוב ויתעצב לתוך מציאות חדשה , בצבעים וצורות אחרים , אבל מאותם החומרים , ומתוך אותן האמיתות . 
אני מנסה לא לבנות הרים וגבעות במקום שבקושי הונח בו גרגיר חול בודד , רק מנסה להקשיב לקולות קרובים - רחוקים ולהבין מה הם באמת אומרים לי . 
ובסוף , בסוף אולי גם אחזור להתחלה . 
מתישהו בקיץ ( אולי אפילו בים ) אני אשתמש במפתחות זהב שלעולם לא יחלידו ואפתח קופסאות שהחבאתי בבוידעם . 
אספר לה את כל הדברים שמי שהייתי אז פחדה להגיד במלים ברורות מדי , ואפרוש את כל הקלפים כולם מולה , מול המלאך שהיתה ובאיזשהו מקום , כנראה תמיד תהיה . 
אני מניחה שזה תמיד היה ההימור הכי מפחיד , המבחן שהכי חששתי מכשלונו , ועם זאת , בסופו של דבר , ייצטרך להעשות . 
אני חוזרת בי . 
אם ניסיתי לשכנע את עצמי שאני לא צריכה לסמוך על כך שתהיה לי אהבה בחיים , אז אני משנה את דעתי . 
אמנם אף אחד לא יכול להבטיח לי שהיא באמת תבוא , אבל בוודאי שאני לא צריכה לוותר עכשיו , כשאני נוכחת לגלות עד כמה העוצמות גבוהות , ועד כמה הרגשות עוד עמוקים . 
אמנם התמימות לא תהיה אותה תמימות של אז , ואמנם הצלקות כבר מקשטות גם את הברכיים וגם את הלב , אבל משהו בי פתאום צועק ומזכיר שאני רק בהתחלה , ושיש עוד הרבה רגשות שמחכים שאגלה אותם ואתן להם ביטוי . 
תסלחו לי על הקרדיט הרב שאני נותנת ללב שלי כשאני אומרת שלא מגיע לאחד כזה להתבזבז ולהתנוון , אבל לו הייתם יודעים באמת מה יש בו , אולי אפילו הייתם מסכימים איתי . 
תראו אותי . 
אני קושרת חוטים בין קצה לקצה ומהלכת עליהם בלי ליפול ( כמעט ) אני אוספת את העולם לתוך כף ידי , חווה הכל מהכל . 
הייתם מאמינים ? 
נכון שזה כל כך לא " אני " ? 
כל כך לא מתאים ? 
נכון שלא הייתם מצפים , שאתם לא מאמינים ? 
אז שמעו איזה קטע , זו בדיוק אני . 
זה בדיוק הבלגאן שהיה אמור להיות . 
הבלגאן של הכל בבת אחת , ולא השקט מחריש האזניים של כלום מכלום . 
אם באיזשהו שלב נתתי לכם להאמין שאני אלך בנתיב אחד ברור ואעשה משהו צפוי ונורמאלי אז עבדתי עליכם בגדול . 
זאת אני . 
וזו עוד רק ההתחלה . 
המציאות הפשוטה עדיין רחוקה לי , כנראה . 
אנשים עדיין מפחדים עלי ועדיין חושבים שאני לא לגמרי מחוברת . 
אני לא אגיד שזה לא מייאש , שזה לא גורם לי להתכנס עוד יותר בתוך עצמי ולאבד תקווה . 
אלו מקומות שאני מנסה לפתור כבר שנים . 
עושה צעד קדימה , חצי צעד אחורה , ומתחילה לדדות קדימה בחזרה . 
אני נתקעת בקירות ומחכה שיישברו , מחפשת איפה אפשר להחזיק , בודקת אם הקרקע יציבה דיה , מוודאת שהיא לא תתפרק לי מתחת לרגליים . 
מפילה את הספק מהידיים ואוספת אותו בחזרה אליי . 
מחבקת אותו חזק ומתקשה לעזוב . 
אני אומרת " לאט לאט " וחווה מהר מהר , ובין לבין אני מחפשת את הצעד הבא , שיהיה פשוט וקל . 
לא רוצה להלך על ביצים ולא רוצה לרוץ , רק להניח את כף הרגל על אדמה בטוחה ולהמשיך הלאה . 
* אביתר בנאי בכותרת . 
אתמול באחת ההפסקות כמה מהאנשים התדיינו בנוגע לדרך בה צריך להתייחס ליום השואה במסגרת הקורס . 
היו שאמרו שמבחינתם לא היינו צריכים לבוא היום בכלל , חלק ביקשו שנעביר את היום בלי מוסיקה , וחלק טענו שכיוון שזו מסגרת לימודית , אין שום סיבה שלא נעבוד עם מוסיקה , בהיותה חלק מהעבודה . 
כמובן שישבתי והקשבתי בלי להביע את עמדתי , בעיקר כי אני חושבת שאין שום בעיה בלרקוד ביום השואה ובלעבוד עם מוסיקה , ואם למישהו כן יש רגישות , מי אני שאגיד לו אחרת . 
אממה , כל הדיון הזה גרם לי לחשוב . 
אני לא בטוחה שזה עניין של צביעות , להגיד שלא צריך לרקוד ולשמוע מוסיקה ביום השואה , כי אני באמת לא יודעת מאיפה כל אחד בא ומה הוא באמת מרגיש , אבל משהו הרגיש לי כן מקובע , וכן מפספס את הרעיון . 
יום השואה לא נועד כדי שנפסיק את החיים שלנו , הוא נועד כדי לזכור וכדי להעביר את הזכרון הלאה , לדורות הבאים . 
יש טקסים בבתי ספר , יש תכניות וסרטים על השואה בטלויזיה , יש צפירה . 
מה שחשוב זה שהנושא יהיה במודעות הקולקטיבית באופן שוטף , יום השואה פשוט מעלה את זה לסדר היום . 
כמובן שלא צריך להתגרות ולא צריך לעשות פרובוקציות , לכן כל שידורי הטלויזיה סובבים סביב הנושא , לכן יש שירים ישראליים שקטים ברדיו , ובאופן כללי מורידים הווליום . 
זה לא אומר שצריך לעצור את החיים , זה לא אומר שאסור לשמוח , זה לא אומר שצריך לסנן רגשות . 
כמובן שכל העניין הזכיר לי את אתי הילסום , חשבתי איך היא היתה מגיבה לדיון כזה ... 
.. 
. 
מה היא היתה אומרת . 
כשהגעתי הביתה החלטתי ללקט כמה ציטוטים מהספר שלה ולהביא אותם היום לקורס , לאסוף את האנשים לכמה דקות , להגיד כמה מלים ולהקריא את המלים שלה . 
פתחתי את אוסף הציטוטים שלי וחפשתי את מה שיכול להיות רלוונטי . 
מצאתי כמה משפטים שחברתי לקטע אחד , שעוסק בהסתכלות המדהימה שלה על החיים ומשמעותם בתוך המלחמה , ועוד שני ציטוטים שמדברים על ההתייחסות שלה לאמנות , שחשבתי שיכולים להיות רלוונטיים גם לנו , בתור רקדנים . 
אם כך , אחרי השיעור הראשון בקשתי מהם כמה דקות מההפסקה , לא אמרתי אפילו בשביל מה . 
אחרי הצפירה התאספנו מחדש בסטודיו והוצאתי את הדף . 
זה היה קצת מוזר , ישבנו במעגל וניסיתי לסקור את הפנים שמולי אבל בקושי ראיתי משהו , יש משהו כל כך מוזר בלדבר מול אנשים שרגילים לראות אותי רק רוקדת ושותקת . 
לא הכברתי במלים כי לא רציתי לקחת להם את ההפסקה , רק נתתי הסבר קצר ללמה כנסתי אותם ומי היתה אתי , ואז הקראתי את הקטעים . 
במשך הקריאה לא הצלחתי להרים את העיניים מהדף , רק ניסיתי לשמור על קול יציב וברור וקיוויתי שהם באמת מקשיבים . 
כשהרמתי את העיניים ראיתי שתיים או שלוש בנות בוכות ואת היתר מסתכלים עליי במבט קשוב . 
חלק מהם הגיבו , אמרו תודה שהבאתי את זה . 
אתמול בלילה היה דרוש לי מסע של שכנוע עצמי כדי שאבין שזה באמת חשוב , שזה לא סתם . 
כי הרי הכי פשוט היה בשבילי לוותר על זה ועל המבוכה שעלולה להיות כרוכה בעניין . 
אבל אחרי שקראתי את העמודים האחרונים ביומן של אתי בעיניים דומעות , ידעתי שזה משהו שצריך להעשות ; בשבילם , בשבילי , ולזכרה של אתי . 
מן הראוי שכמה שיותר אנשים ייחשפו אליה וידעו מי היא היתה ואיך היא חיה את חייה . 
אתי אמרה לס . 
( הפסיכולוג שלה ) : " אתה היית המתווך בין אלוהים וביני . 
( ... ) עכשיו אני אהיה המתווכת לכל האחרים , לכל מי שאוכל להגיע אליו . 
" ואילו אני לקחתי על עצמי להיות המתווכת בינה לבין אנשים אחרים . 
אני מחפשת כמה מלים שלה לסגור איתן את הפוסט , משהו שימצה את התחושה שאני רוצה להעביר , אבל אינני בטוחה מה היא . 
האם ראוי להכניס כאן ציטוט שמתייחס למלחמה עצמה ? 
לסבל ? 
לאופטימיות ? 
לא בטוחה . 
בכל אופן , הנה שני ציטוטים שאני מרגישה שנכונים כאן , היום : " אין מה לעשות , אני חולה . 
כשאבריא אוכל לאסוף את כל דמעותיהם וצרותיהם . 
בעצם אני עושה את זה גם עכשיו , במיטה . 
אולי זאת הסיבה לסחרחורת ולחום ? 
אני לא רוצה להיות היסטוריונית הזוועות והסנסאציות . 
הבוקר אמרתי ליופּי : ולמרות הכל אני מגיעה תמיד לאותה המסקנה : החיים יפים . 
ואני מאמינה באלוהים . 
ואני רוצה לקחת חלק במה שנקרא " זוועות " ועם זאת להמשיך ולומר : החיים יפים . 
" " אני מאמינה שאני מסוגלת לשאת ולעכל את החיים האלה והזמנים האלה . 
וגם כשהסערה גוברת ואני לא מוצאת את דרכי , עדיין יש לי שתי ידיים שלובות וברך כפופה . 
זאת מחווה שאנחנו , היהודים , איננו מורישים מדור לדור . 
אני למדתי אותה בדרך הקשה . 
זה העיזבון היקר שהוריש לי האיש שאת שמו שכחתי כמעט , אבל את הטוב שבו אני נושאת בחובי . 
" אתי הילסום . 
1914 - 1943 . 
( המשפט בכותרת הוא , אגב , המשפט האחרון ביומנה . 
) 
