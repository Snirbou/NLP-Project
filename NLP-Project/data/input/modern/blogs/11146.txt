אין כמו להרוג ג'וק בגודל של שאול יהלום על סטרואידים במטבח כדי לסיים את היום . 
אני רואה המון דיווחים על גאדג'טים ביום , וזה די נחמד בדרך כלל . 
אבל בגלל עומס היתר שמספקת האינטרנט , בשלב מסוים מפסיקים להתלהב מכל דבר . 
נו , עוד משהו שמתחבר ל - USB , עוד דיסק און קי בצורת ברווז , עוד מקלדת זוהרת - זה כבר לא מדליק כמו פעם ( שגרה זה רע ? 
) . 
והנה , בסקירת הקשקושים היומית שלי , מצאתי את הדבר המגניב הבא : שעונים שהם ווקי - טוקי . 
יש בזה משהו חדשני מצד אחד , ומאוד וינטג'י מצד שני - מה היה יותר מגניב מלדבר עם הילד של השכנים בווקי טוקי , ולפעמים לשמוע בטעות מכשירי קשר של מוניות עוברות והרמוניות מוזרות , כולל צפצופי מורס . 
פעם , השמים היו באמת פתוחים . 
אחר כך עברנו לסקנרים מתקדמים יותר והקשבנו לכל מקשקשי הסלולרי באשר הם ( 800 - 900 מגה הרץ , למי שלא ידע ) . 
אבל מתישהו באה האינטרנט וכל חגיגת הרדיו נגמרה . 
אז אולי זו הזדמנות לחדש אותה . 
היצרנים טוענים לטווח של 3 קילומטר - שזה לא רע בכלל . 
וזה גם שעון - ממש אמריקה . 
הבעיה הגדולה עם המוצר הזה היא המחיר השערורייתי - 60 ליש"ט , שזה לא מעט לשתי חתיכות של משהו שעוזר לנו לדבר אחד עם השני . 
המון המון רשימות מסתובבות עכשיו באינטרנט . 
הבלוגרים עלו על העניין הזה , בעיקר , והם מפרסמים רשימות " 10 ה - XXX הכי טובים " בלי הכרה , זוכים ל - 20 דקות ורבע של תהילה ב - digg ובבניין ציון ננוחם . 
אז הנה , עוד בלוגר שרוצה להיות בטופ של אתרי הסימניות הקהילתיים , ריכז רשימה של 10 הרשימות הכי טובות . 
מיחזור זה דבר מאוד חיובי , והאמת - זו רשימה נחמדה מאוד . 
במיוחד אהבתי את " 10 הגאדג'טים לאנשים עשירים בטירוף " . 
לקח לי שלוש דקות להגיע לכותרת הזו . 
זה התחיל מ " הפשרה " והגיע גם ל " המסה מלאה " , עד שנזכרתי במינוח המדויק . 
אני יכולה לתרץ את זה בעוד יום מעצבן במיוחד , אבל אני לא נוהגת לפנק את עצמי בתירוצים , אז נרד מזה . 
וכך המצב - Total Meltdown . 
סוג של עייפות מנטאלית מכל הגועל נפש שמסביבי , שמתווסף לעובדה שאין דבר מרתיח יותר מאשר לבוא הביתה , לגלות ששוב השותף המטומטם שלי לא סגר טוב את המקפיא ולזרוק שתי שקיות זבל מל - אות בבשר מופשר , ארטיקים שהפכו למיץ ופיתות שהפכו לעיסת בצק מגעילה אחרי יום שלם בחדר חם . 
איך אני יודעת שזה הוא לא סגר ? 
פשוט , מאז האפיזודה הקודמת שבה זה קרה , אני מאוד מקפידה לסגור את המקרר והמקפיא היטב לאחר השימוש . 
והיום בבוקר רצתי לעבודה ובכלל לא עברתי דרך המטבח . 
עוד חמישה חודשים אני מסיימת את החוזה בדירה הזו . 
שוק הדירות התל אביבי הפך בלתי אפשרי לחלוטין , אבל אני מקווה שאצליח למצוא דירה לבד ואסתלק מכאן . 
הסירחון יושב ומפליץ בסלון , ובא לי להקיא עליו את הסלט המשובח שאכלתי בצהריים , חצילים והכל . 
הלוואי שג'וקים יאכלו את בשרו . 
גועל . 
לפחות היה אימון טניס סביר , אם כי אני חייבת להזכיר לעצמי בהזדמנות חגיגית זו - לא לנמנם לפני האימון ! 
! 
! 
מה שנדמה לי כשעת שינה מועילה הופכת בעצם לעייפות גרועה יותר ולשיעור עצל . 
כוס קפה זה בדרך כלל הפיתרון . 
נא להפיק לקחים . 
ובינתיים , אולי מקלחת פושרת תצנן את ההתכה . 
לילה טוב . 
הוא בטח חושב שאני מטומטמת , הצבוע . 
מה שיפה , זה שהוא לא יודע עד כמה אני יודעת . 
הכל . 
כל הלכלוכים , כל הטינופים , כל השקרים . 
יש לי את כל המידע . 
יש לי מקורות שהוא לא מדמיין . 
ואני מסתכלת עליו ובזה לו . 
הוא חושב שאני לא יודעת , שהוא יכול להמשיך לשקר לי . 
אבל זה לא יקרה יותר , כמובן . 
זה בסדר מבחינתי . 
הכעס יעבור . 
יש אנשים שאין להם חברים , אלא אינטרסים , ואני מוצאת את זה , במקרה הזה , מאוד מאוד משעשע . 
Birds of a feather flock together . 
ואין לי כוונות לפתוח חזית עימות . 
זה מיותר וטיפשי ולא מצדיק את האנרגיות . 
הוא לא שווה את זה . 
יש לי בעיות יותר גדולות על הראש . 
היה כבר מי שהטיף לי שאני צריכה רק לשמוח . 
כנראה שהוא צודק . 
שמחה זה דבר מאוד בריא . 
( כן , שוב אני קריפטית . 
יש לי את הסיבות שלי . 
נחזור לשגרה בפוסט הבא ) " איך היה סוף השבוע ? 
" , שאלה אותי איזה אחת בעבודה . 
" ארוך " , עניתי לה , וחסכתי ממנה את ה " מייגע " . 
היא הסתכלה עליי כאילו אני לא שפויה . 
הטרחתי את עצמי והסברתי לה שישנתי יותר מדי והיא פערה את עיניה עוד יותר . 
נו , לכו תסבירו לאנשים שגם מנוחה רבה מדי יכולה להיות מזיקה לגוף ולנפש . 
כאב ראש צווחני ליווה אותי כל השבת , עקב עשיית - מעט - מדי וצפייה מרובה מדי במסכים מרצדים . 
הרבה מים לא עזרו . 
התפתיתי לקחת אקמול אבל ויתרתי על זה . 
בין הדברים שמטרידים אותי : העבודה והשקרנים שבה , העבודה והעצבים שבה , מקום לא טוב שבו נמצא איש שמאוד יקר ללבי , אכילת יתר של פסטרמה ( אין כזה דבר ! 
אני יכולה להפסיק מתי שאני רוצה ! 
! 
! 
) , המצב הכספי המשפחתי וארוחת ערב שיכורה מיין שלא ברור מה יהא בהמשך דרכה , כאבים בברך . 
פתרונות שבינתיים עלו כאופציונאליים : להפסיק לדאוג , להיזכר שעם היכולות שלי אני לא תלויה באף אחד בעבודה , לאכול פחות פסטרמה ( אהם ) , לתת כל מה שאפשר לאיש היקר ולנסות להקל ( גם אם אני לא יכולה ממש לעזור ) , לישון פחות ולשתות יותר מים , לא לבנות מגדלים פורחים באוויר על ארוחות ערב עם אנשים שכוונותיהם לא ברורות בעליל ( למרות שהיה כיף ) , קרח לברך , לתופף יותר . 
ולא לשבת בבית יותר מדי בסופי שבוע . 
עדיף להיות בחוץ , בשמש , בג'יפ , על סוסים ובכלל - רק לא להתייבש בבית . 
אולי אי אפשר למות משעמום , אבל שמעתי שכאב ראש זה לא הכי בריא . 
רץ עכשיו במייל : אין ספק שהאינטרנט מלאה בשטויות חסרות תועלת ומטופשות לחלוטין . 
וזה אחד מהם : הוראות מפורטות ומדויקות איך לייצר יודה על ידי קיפולי אוריגמי . 
האמת ? 
להרכיב טיל גרעיני נראה לי יותר פשוט . 
וגם יותר שימושי . 
אבל , Too each his own . 
אין כמו האינטרנט , בחיי . 
עכשיו אתם יכולים להתארגן על זהות מזויפת , כמעט קומפלט , באתר הזה . 
כל רפרוש ייתן לכם נתונים חדשים . 
שימושים אפשריים : 1 . 
מילוי פרטים בטפסים מעצבנים באינטרנט . 
2 . 
שליחת קורות חיים מפוברקים לחברות מעצבנות . 
3 . 
פתיחת כרטיסים מזויפים באתר הכרויות מעצבנים . 
4 . 
( נמחק , מהווה עבירה פלילית ) . 
