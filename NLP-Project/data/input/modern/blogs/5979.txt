אבוי . 
עכשיו זאת כבר לא בדידות ; זה סתם שילוב של האיכס שהקיץ משרה על הגוף והנפש , של יותר מדי זמן פנוי עם פחות מדי דברים שנעשים - תוך כדי שדווקא כן יש הרבה דברים שצריך לעשותם , ושל תחושה קשה של חוסר הערכה מכל בן אדם אחר . 
שתי אפשרויות : א . 
שאני אגיד שהסיבה לחוסר ההערכה שאני מקבל מהזולת היא ש - people are stupid וגמרנו ; וגם אקבע תוך כדי כך את היותי שחצן עלוב וארור לחלוטין . 
ב . 
לא להיות שחצן עלוב וארור לחלוטין , לא להגיד שפשוט מאוד הסיבה לכל חוסר ההערכה שיש לי מאנשים אחרים היא ש - people are stupid , כי זה לא נכון . 
זאת לא הסיבה . 
זה משהו אחר . 
משהו שנעוץ בי עצמי . 
חוסר היכולת שלי לעניין בני אנוש אחרים בכל משהו שאפילו קרוב ל - stuff , או לעצמי , או לעצמי+stuff , או בשאיפותיי לעתיד , או ביופיו של העולם , או בתקווה שלי שיש עוד עתיד לאנושות - אותה תקווה שמדריכה את חיי ( " מדריכה " בשני המובנים של המילה , גם guiding וגם כמו בדריכת נשק ) , הוא חוסר יכולת שמשפיע על חיי היום יום שלי בצורה נוראה ומדכאת מאוד . 
לא יתכן ש - people are stupid ולכן הם לא מתעניינים בלא ולו דבר , זאת , כאמור , לא הסיבה - שהרי בני האדם הם טובים אינהרנטית , והם יצורים סקרנים אינהרנטית , והם מתעניינים אינהרנטית ב - stuff . 
הפגיעה הזו בתכונה האינהרנטית של האדם , כפי שהיא משתקפת , למשל , בעמודים אלו ממש , נגרמת על ידי שתי סיבות : הסיבה הראשונה , שמערכת החינוך המסרסת גורמת לאנשים המסכנים שעברו דרכה לשנוא כל דבר שאפילו מריח מהשכלה ומידיעת עובדות חדשות ; הסיבה השניה , שכשהמידע באמת מוצג להם בכל זאת , הוא לא מוצג באופן שמצליח לגרות את מוחם . 
זה פשוט שילוב של שתי הסיבות . 
ולעניין אחר לגמרי : ככל שאני יותר אוהב ( גם אנשים מסוימים וגם את העולם בכללותו ) , ככה אני מגלה שאני יותר מתנגד למלחמות , שאני יותר חושב על חוסר התוחלת שביצורם של פגזים , ספינות מלחמה ובגיוסם של חיילים צעירים . 
התהליך הזה , של אהבת האהבה המתגברת בו זמנית עם שנאת המלחמה , הולך אצלי ממש לפי הספר , וטוב שכך . 
עשיתי MDR לבלוג שלי ( MDR זה , למי שלא יודע , מילה מוכרת וותיקה בז'רגון צבאי שהמצאתי כרגע שפירושה Main Design Revision ) . 
עכשיו הכל יותר באווירת Space Oddity , קרחנה ככה , מרחפים לנו ב - 0 g דרך מאיצי חלקיקים , רכבי שיגור ופילוסופיות חיים . 
אל דאגה , בוזון היגס יתגלה אחרי שיפתחו את מאיץ החלקיקים LHC במעבדת CERN בז'נבה , בשנת 2007 - מאיץ חלקיקים שעוצמתו גדולה פי שבע מזו של טבעטרון ואז נדע מה המאסה של ההיגס אחת ולתמיד ( אלא אם , כמו שהפרמילאבים עשו לקוארק " פסגה " , יחליטו כמה שנים אחרי גילויו להודיע שהמאסה שונה ) . 
הגנת האי וייק לא הצליחה בגדול - שכן היפנים כבשוהו והדירו ממנו את רגלי הנחתים והמלחים האמריקניים הבודדים שעוד נותרו בו ; אבל היא מאוד הצליחה בקטן , שהרי סג"מ ג'ימי וילקינס ( זה אני ) הפיל עם מטוס הגרומן F4F Wildcat שלו שני מפציצים יפניים מסוג מיצובישי G4M Betty , שבאו לתקוף את שדה התעופה שעל וייק , במשימה השניה שלי בכל הקמפיין . 
סך כל מספר ההפלות שלי הגיע , לאחר גביית שני מפציצים אלו , ל - 4 . 
לאחר נפילת וייק בדצמבר 1941 , נאלצתי לנוס מן האי ( יחד עם עוד 6 טייסים מהטייסת VMF - 211 ) , והגעתי ל " מאחז רטוב " של אמריקה בזירה הפסיפית - ספינת ארצות הברית Enterprise , נושאת מטוסים שסימנה CV 6 . 
אורך סיפון הטיסה שלה הוא 246 מטרים - בהחלט מספיק , כשסכום מהירות הספינה ומהירות הרוח הוא מספר מספק של קשרים , להמראתם של מגוון רחב של מטוסים , כגון מטוסי קרב , מפציצי צלילה , מפציצי טורפדו , ומטוסי סיור ( המקביל המאוד , מאוד מוקדם של ה - E - 2C Hawkeye ) . 
משימתי השלישית בכל הקמפיין היתה : להמריא מהאנטרפרייז , ולהוביל מבנה של ויילדקטים לתקיפת האי וייק , שהוא עכשיו יפני . 
התהפכו היוצרות . 
עכשיו אני זה שמגני האי וייק צריכים לפעול נגדו . 
תוצאות המשימה : נהרס הנגאר Type A Large הממוקם בשדה התעופה של וייק , בזכות כמה מאות כדורי 12.7 מ"מ שנורו מארבע מכונות היריה שבכנפי מטוסי , וגם שתי פצצות במשקל 113 ק"ג כ"א שהוטלו על אותו הנגאר מהויילדקט הקטן שלי . 
כמו כן , הטבעתי אסדה יפנית בעלת התנעה עצמית שעמדה , מצפון מערב לשדה התעופה , במפרץ של וייק - באש 12.7 מ"מ בלבד , ללא פצצות . 
כל פגיעה , ולו קטנה , בכוח הימי היפני , היא משמעותית . 
המשימה הבאה ( הרביעית בכל הקמפיין ) : קרב ים האלמוגים בכבודו ובעצמו . 
מאי 1942 . 
היפנים מתכננים לנתק את בעלות הברית מאוסטרליה - המאחז היבש בזירה הפסיפית העיקרי של בעלות הברית - על ידי שליטה ימית בכל אותו מרחב של ים האלמוגים - ניו קלדוניה - איי שלמה - פפואה ניו גיניאה , ולא פחות חשוב מכך : על ידי פלישה אמפיבית לאיי שלמה ולפפואה ניו גיניאה . 
אבל אני אתרום לכך שהם יפסידו בקרב . 
הו , הזויקאקו והשוקאקו , מנושאות המטוסים הראשות של הצי הקיסרי היפני , היכונו לקבלת כדורי 12.7 מ"מ על סיפון לפחות אחת מכן , ובהמוניהם ! 
לא ניתן לכם לצאת עם נצחון חד משמעי בקרב זה . 
עושה אותי עוד יותר גאה על היותי נון קונפורמיסט . 
כמה שהם מדייקים : " הקונפורמיסט לא מסתכל על הבסיס " . 
זה כל כך נכון . 
90 % מהחברה שלנו הם קונפורמיסטים - הווה אומר , 90 % לא מתעניינים במה שבאמת קורה ולמה , אלא רק בחיים הקטנים והמטופשים שלהם . 
הם עובדים 50 שבועות בשנה בעבודה חסרת המשמעות שלהם , כדי שיוכלו לחסוך מספיק כסף לצאת לחופשה ב - 2 השבועות האחרים , וכדי לשלם עבור בית גדול מדי , שעשוי להיות שווה פחות ממה שהם חייבים , ואולי גם כדי לשלוח את ילדיהם לחוגים , שיהפכו גם את הקטנים לקונפורמיסטים , יבטיחו את ההימנות גם שלהם על 90 % של החברה . 
אבל אני כה גאה להיות ב - 10 % הנותרים . 
ואני כה גאה להיות מישהו שמסתכל על הבסיס . 
מישהו שטורח לדעת את התהליכים המחזוריים שמלווים את האנושות מאז המצאת מוסד החברה . 
מישהו שאומר לא , [ כמעט ] כולם טועים ואני צודק . 
ומאמין בעצמו באמת ובתמים . 
בנאדם , זה כל כך טוב ורע בו זמנית להיות צודק כשכמעט כולם מסביבך - לא . 
כי זה קשה , וצריך להיות חזק , אבל האדם הוא חלש - אבל התגמול , הפרס שנקרא גילוי האמת על ידי ה - 90 % הקונפורמיסטים מחכה בסוף . 
The eternal battle between good and evil ... 
.. 
. 
ונעבור למערכה האחרונה בצ'יט צ'ט של היום . 
אני מרגיש כיצד אני אט אט גולש לסוג חדש לגמרי של בדידות . 
לא בדידות מאנשים , בדידות מרעיונות . 
ממש בדידות אינטלקטואלית טהורה . 
יש אנשים סביבי , אחת מהם היא אפילו האישה טובת הלב ביותר בעולם , ואני דיברתי , מדבר ואדבר איתם על דברים . 
אבל לא על stuff אמיתי . 
כלומר , לא על ההארד קור stuff שלי . 
אבל ההארד קור stuff שלי , הוא מה שסופר - מעניין אותי . 
לא דברים אחרים . 
דווקא ה - stuff שלי עצמי . 
דווקא , כן , אלגול . 
והוויאג'ר . 
והסאטורן 5 . 
וה - LHC . 
ונאוטיקראפט . 
וכן הלאה , וכן הלאה . 
הם , ולא דברים אחרים , שעושים לדעתי דברים שבין הטרפה לבין עינוג ( או , לעתים , שילוב של שניהם בו זמנית ) ; הם , ולא דברים אחרים , מהווים את נושאי השיחה שלי עם ... 
.. 
. 
נכון לכרגע , עצמי . 
עצמי בלבד , ואין מה לעשות בנידון . 
אין אין אין . 
הו גאד . 
אם אני אקלל זה לא יעזור , נכון שלא ? 
ד"ר פאק . 
נ.ב . 
( off topic ) - כן , אני יודע שאני הולך פה על חבל דק , והמבינים יבינו . 
