לפעמים אני מסתכל על עצמי וחושב : זהו זה ? 
באמת כל כך מתאים לי להיות מישהו שמפגין כזה חוסר רגשות כלפי חוץ ? 
שלעולם לא צועק ? 
שלעולם לא מפגין כעס ? 
שלעולם לא שותה אלכוהול סתם כי בא לו ( ובטח ובטח שלא מעשן ) ? 
שתמיד מדבר באותו טון מדוד ? 
שדיבוריו נשמעים כנאום ? 
שחייב שכל משפט שלו יהיה בעל התחלה , אמצע וסוף הקשורים זה לזה ? 
שהשינוי הנפוץ ביותר בפניו , וגם הוא לא מתרחש הרבה , הוא פני דייויד פאלמר כשהוא מכווץ את עיניו ומגביה את אפו ( ומי שראה באדיקות את הסדרה " 24 " יודע בדיוק במה המדובר ) , כאשר הוא חושב על דבר - מה מכעיס המתרחש בעולם ? 
שמעיז מצחו כלפי הידידים של הוריו , ומדבר עימם במידה רבה של ישירות ואומר את דעותיו העצמאיות בלי פחד ממה שיחשבו עליו ? 
שכותב בבלוג שלו על מה שמעניין אותו באותו רגע , ללא כל חשבון על " כמה יתרחקו הקוראים " ? 
שמשייך העלאות בבלוג שלו לאיזו קטגוריה שלא נראית ממש מבחוץ , במחשבה ראשונה , כקטגוריה המתאימה לתוכן אותה העלאה , אבל בהגיונו שלו היא מתאימה ויותר מכך ? 
שאומר " לא " בהחלטיות כשהוא מרגיש בצורך להגיד " לא " , וזהו ? 
שמאמין בהסתמכות העצמית , בקדושת העבודה , ב"אם אין אני לי מי לי " , בדבקות חסרת פניות ? 
אבל בו זמנית עם חוסר הרגשות הזה כלפי חוץ , להיות מישהו עם כל כך הרבה רגשות בתוכו . 
אין פירוש הדבר להיות מישהו שאין תוכו ככברו - למעשה , ההתנהגות הלא - גחמתית , ההגיון וההליכה בשבילי הדעות ובשבילי החיים בדרך מסודרת ומאורגנת , גם הם צרכים רגשיים והם , כאמור , בהחלט באים לידי ביטוי - אבל להיות גם רומנטיציסט , מישהו שמאמין בנצחון הסופי של הטוב על הרע , בכך שהאהבה היא באמת ובתמים הדבר החשוב ביותר בעולם כולו . 
זוהי התגלמות ההווארד רורק . 
ואחרי הכל , אני מקווה שבעוד 50 שנה ככה , המסקנה שלי תהיה , כן , שמחתי להיות בצד של הווארד רורק . 
להיות דומה בכה הרבה דרכים ומובנים לשני הגיבורים הספרותיים המקורבים ביותר אליי : הנביא ירמיהו מן הכוהנים אשר בענתות בארץ בנימין , והווארד רורק , זה כיף מסוג מאוד מסוים . 
לא כיף של הרגשת הנאה המתפשטת בגוף . 
אלא כיף ... 
.. 
. 
של הגשמת בחירה מסוימת , שבחרת לפני כמה עשרות חודשים , ועתה אתה עושה דברים - אט - אט ובכמויות לא ענקיות ולא בולטות ביותר - אבל עושה איזשהם דברים , לטובת הגשמת אותה בחירה . 
זה כיף של ... 
.. 
. 
אוף , אי אפשר למצוא מילה אחת לכך . 
לא מדובר במאזוכיזם , כלל וכלל לא . 
זה יותר קרוב , אם כבר , לכיף של לתת תוך כדי שאתה יודע בודאות כמעט מוחלטת שלא תקבל דבר בתמורה . 
זה כיף של להיות ... 
.. 
. 
חזק בהחלטיותך . 
זהו זה . 
זה הכל . 
הכיף שבלעמוד על דרכך שלך . 
הכיף שבכך שהפואמה The Road Not Taken מדברת פיקס עליך . 
הכיף שבכך שאתה עושה כל דבר ביושר ומתוך הגיון פשוט , ברור ומייצב . 
הכיף שב - כן , יודעים מה , כן , ללכת עם הראש בקיר ! 
אבל לא לגמרי : אלא לנסות לשנות את צורת הקיר . 
הכיף שבלחשוב שלמרות כל מה שהם עשו לך , לא הלכת לארון המשקאות שבסלון ופתחת אותו ומזגת לעצמך משקה ולו אפילו פעם אחת . 
הכיף שבכך שלמרות שעמוק בפנים אתה יודע שרוב הסיכויים הם שדעותייך המוצקות , ודרכי התנהגותך הכה - נקראות " מוזרות " , יביאו עליך לא דבר פרט לסבל ונידוי , אתה צועד בדרכך , ישר , בעיניים פקוחות ובראש מורם . 
3,000 כניסות . 
אכן מעט מאוד . 
אבל יש רק שני דברים להגיד על כך : א . 
גם המעט מאוד הזה הוא משהו בכלל . 
ב . 
הדבר נגרם בשל אי אהבתם של הקונפורמיסטים ל - stuff ( וגם מכיוון שאני מציג את ה - stuff בצורה של straight in ולא בצורה של הסברה מההתחלה , מהבסיס , על כל נושא ונושא ; וזאת היא אכן אשמתי , וזה רע מאוד , אבל מעבר לכוחותיי כרגע לתקן זאת ) . 
ובכן כי כן , שלא יאהבו . 
יוזכר לי נא , ממתי אמור להיות לי אכפת מזה ? 
הו , מספר ה - ICQ האובד שלי ! 
החזרתיך לחיקי ! 
שנים ... 
.. 
. 
שנים לא נכנסתי אליך ! 
היודע אתה כמה דברים קרו בשנים הללו ? 
דברים שלא תעלה על דעתך ... 
.. 
. 
דברים שאני לא העליתי על דעתי בפעם האחרונה שהשתמשתי בך ... 
.. 
. 
הגיל שרשום בכרטיס המשתמש הוא 14 ! 
ארבע עשרה ( שהרי ידוע ש - ICQ מקפיא את הגיל הרשום ב - User Details על הגיל שהיה בעת יצירת המספר , ולא מעדכן אותו עם חלוף ימי ההולדת ) ! ! ! דומני שסיכמתי בכך את העניין של עד כמה עתיק הוא המספר ההוא . 
איזה דברים שעברו עליי כשעוד כן השתמשתי בך באופן שוטף . 
כיתה ח ' . כיתה ט ' . כיתה י ' . חלק נכבד עד מאוד מהדברים שקרו בהן , יתכן וקרו בזמן שהיית מחובר לרשת ה - ICQ . 
וקרו , קרו דברים גם בשלוש הכיתות ההן . 
במישור שאינו קשור ליחסים בינאישיים : מחשבים , פיזיקת חלקיקים , מתכות יקרות . 
זה היה הסדר , הלא כן ? 
היה זה הסדר , בהחלט . 
והיה אז ... 
.. 
. 
היה אז בסדר . 
רק שאז נזרעו הזרעים לכך שהיום יהיה עוד יותר בסדר באמת , אבל יהיה פחות בסדר למראית עין . 
חיוך ? 
כן . 
( - : זה עתה ראיתי בטלוויזיה פרוטקציוניסט שתומך בעודף תקציבי ! 
קוראים לו הווארד דין . 
כלום אין זה ... 
.. 
. 
מעניין , ששמו הפרטי זהה לזה של הווארד רורק ? 
עכשיו , כבר כתבתי פה בעבר שאני אוכל לסלוח לג'ון קרי אם בתור נשיא הוא יטיל מכסי מגן על כל מיני ארצות ( למרות אי הצדק האינהרנטי שבכל מכס מגן שהוא ) - אם רק הוא באמת יאזן את התקציב לכדי עודף תקציבי בר קיימא ורצוף לאורך שנים , ואותו עודף תקציבי יופנה במלואו ( או לכל הפחות , ביותר מ - 90 % ממנו ) לרכישה בשוק המשני של שטרי אוצר שהנפיקה הממשלה הפדרלית בעבר . 
הווארד דין וג'ון קרי משתייכים שניהם לאותה מפלגה , המפלגה הדמוקרטית . 
הנחתי את תיקי . 
ללא רשיון טיס פרטי , טעם החיים שלי יוחמץ . 
