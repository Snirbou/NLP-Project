מכל העקירות הקודמות , אין ספק שעקירתה של שן הבינה האחרונה , כיאה וכיאות לגרנד - פינלה , היתה המרשימה והמסובכת מכולן . 
קודם כל , הפעם הקצב ( סליחה , הרופא ) לא רק חתך בחניכיים ושלף את השן . 
הפעם הוא נאלץ ( כן . 
נאלץ . 
ממש ) לקדוח בה במרץ , על מנת לפרק אותה לחתיכות . 
ולמה ? 
כי הזונה צמחה אופקית במקום אנכית , כמו שן נורמלית . 
אה , אבל אם היא היתה שן נורמלית , לא היו עוקרים אותה , נכון ? 
! 
והאמת ? 
אם הייתי יודעת מה עלול לקרות מעקירה מזויינת , יש מצב שהייתי נותנת לשיניים האלה להמשיך ולחתוך אותי עד שאמות . 
עיטוש פשוט הופך לסכנת חיים . 
תבינו את זה רק כשיהיו לכם תפרים בפה . 
כרגע , חלק ניכר מהפרצוף שלי נראה כאילו מישהו הכניס לי אלת ברזל לפנים , רק בלי הסימנים הכחולים . 
כשהסתכלתי על עצמי במראה אמש , אמרתי לעצמי : " עוד כמה קילוגרמים , רק תעלי עוד כמה קילוגרמים , וככה ייראה הפרצוף שלך באופן קבוע " . 
אחר כך הלכתי לאכול גלידה . 
אם אני אקח עוד כמה כדורי אופטלגין , אני אהפוך לאופציה של טבע . 
מעולם לא חשבתי שקרח על הפנים יעשה לי נעים . 
אבל שיהיה . 
ושיט . 
בניתי על ג'מבו שרימפס היום . 
שיט , שיט , שיט . 
אולי בבלנדר . 
הלכה ההרדמה מהעקירה . 
דיממתי קודם כחזיר שחוט . 
ומה זה בכלל הדימוי הזה , חזיר שחוט . 
ואיך יש אותו בכלל בעברית ? 
! 
הרי חזירים אינם אמורים להישחט . 
זה לא כשר ! 
האופטלגין עושה לי מחשבות מוזרות . 
יאללה , מכבי ... 
.. 
. 
תפסידו כבר , שייגמר הקרקס התקשורתי המאוס הזה סביבכם . 
התחלתי לקרוא מחדש את שר הטבעות . 
באנגלית . 
אחלה ספר . 
עוד 4000 עמודים למניאק . 
msvcrt.dll הינו קובץ מקולל . 
וכך גם כל אתרי החדשות הישראלים המסריחים שמשתמשים בסקריפטים שעושים לי צרות ומוציאים אותי מהמיטה ב - 10 בבוקר ביום חופש . 
לא כיף לאכול גלידה כשצד אחד של הפה נורא מציק . 
מרגישים רק חצי מהטעם . 
ופסטרמה בכלל אי אפשר לאכול . 
אז הצלחתי לפורר רק פרוסה אחת וללעוס אותה כמו תינוק ללא שיניים . 
שיהיה לילה קסום . 
ושקט . 
מאד שקט . 
אני רוצה לישון ! 
שארית הפליטה . 
היא נותרה , אחרונה . 
כל חברותיה , הלכו , וכך היא נשארה לבדה . 
שונה מכולם , דחויה , לא רצויה . 
על הסף , משונה , עקומה , לא ברורה . 
בלי תפקיד , בלי מטרה , לא מכאן , לא משם , לא שייכת , לא באמת . 
מוזרה . 
גדלה בהיחבא כך שנים , אבל מגורלה לא תצליח הפעם לברוח . 
כל חברותיה נעלמו , הלכו בדרך האור , והפעם גורלה גם הגיע , גורל שחור משחור . 
שנים היא ישבה , מפוחדת , מנסה לא למשוך תשומת לב , להעמיד פנים , אולי , שאינה מזיקה , אבל גזר הדין הסופי הגיע , והיא כבר יודעת - עכשיו בא תורה . 
כמו חברותיה תלך בדרך האור . 
החוצה . 
החוצה . 
החוצה . 
ולעולם לא תחזור . 
* * * שיר פרידה לשן הבינה האחרונה שלי . 
שלשום בלילה היתה הפעם הראשונה שיצא לי לראות את הסידרה הישראלית המצויירת והמשובחת הזו . 
יש דברים בצבא ובחברה הישראלית שלא משתנים . 
גם לא אם - הטיפוס של שולמן , שמזדיינת עם ערבי . 
היא מזכירה לי יותר מדי נשים שמסתובבות חופשי בישראל , ולא דווקא מזדיינות עם בני מיעוטים . 
הדמיון מפחיד . 
אבל אין ספק שהקטע שהכי הוריד אותי לריצפה בגלגולי צחוק חנוקים , היה הדבר הבא , מהפרק עם התאילנדים שישנים בחדר של שולמן וחנוכה : חנוכה מתעורר בבוקר ועובר ליד התאילנדים , שעומדים ליד הגדר ומנסים לפתות אותו שיבוא אליהם , כדי שיוכלו לאכול אותו . 
תאילנדי 1 : Good morning , Sir . 
תאילנדי 2 : Good morning , Sir . 
חנוכה ( מצביע על תאילנדי 1 ואח"כ על תאילנדי 2 ) : כוסעמק . 
וכוסעמק . 
צריך לראות כדי להבין . 
המיטב של עדות הקלוואווין . 
* * * אתמול בלילה גם שודר מרתון של הפיצוחייה , ממנו נעדר באופן חשוד מאד הפרק ה " איטליז " , שאותו אהבתי מאד . 
האם ערוץ 8 רוצים להסביר את עצמם , ולהגיד לנו למה הם מנעו מאיתנו את השידור החוזר של אחד הדברים המצחיקים ביותר שנראו על מסך הטלוויזיה העלוב שלנו ? 
האם מישהו כשל בעריכה ? 
ואין מה לעשות , צפייה חוזרת בפרקים הראשונים של הסידרה רק מחזקים את מה שאמרתי בהתחלה - מדובר בחומר משובח , ערוך היטב ומרתק . 
והסטאר האמיתי , כולם כבר יודעים מיהו . 
ומסתבר שלא רק אני חושבת ככה . 
ערוץ 8 הבין מה יש לו ביד והתחיל למתג את קרסוצקי ככוכב - על ( שלא לאמור , חלילה , סלבריטאי ... 
.. 
. 
) בעמוד הראשי של האתר . 
תסתכלו בעצמכם - האיש , המדובב , הסיגריה והתסרוקות . 
כבוד . 
שנה שלמה של כתיבה . 
הבלוג הזה חוגג את יום הולדתו הראשון , ומי יודע מה עוד צפוי לו בעתיד . 
לא מזמן היו חגיגות ה - 100,000, אז חשבתי לעצמי שלא צריך לעשות כל מיני סיכומים סטטיסטיים . 
מי שקורא פה , יודע מה הולך פה . 
פחות או יותר . 
הכל בהתאם למה שמתחשק לי באותו רגע . 
אני אפילו לא זוכרת למה פתחתי בלוג . 
אני רק זוכרת במעומעם שקראתי הרבה על כך שבלוגים זה הדבר החם הבא ( אני עדיין מחכה להנפקה ) , והחלטתי לנסות את מזלי . 
פתחתי בלוג וסגרתי אחרי יום או יומיים . 
כעבור זמן מה , ברגע שקט בעבודה , החלטתי לנסות בשנית . 
לא קראתי לבלוג " בטחון בתנועה " בהתחלה . 
האמת ? 
אני לא זוכרת איך קראתי לו . 
אבל אחרי כמה ימים ( או שבועות , מי יודע ) הוא קיבל את שמו הנוכחי , שנשאר איתו ואולי הקנה לו את האופי המשונה שלו . 
טוב , אני הקניתי לו את האופי המשונה שלו . 
העיצוב עבר כמה תהפוכות , וכך גם כמות הכניסות , מקורות הכניסה ( היום רוב הכניסות הן מבחוץ , ממנועי חיפוש ) , כמות הפוסטים והאווירה . 
אבל ... 
.. 
. 
" אני תמיד נשאר אני " . 
הבלוג הזה הוא לגמרי אני . 
נכון , אני לא חושפת את זהותי הרשמית ( וגם אין לי כוונות כאלה ) , אבל כל מה שכתוב פה קרה באמת , לפעמים בשינויים קלים ולא משמעותיים , רק כדי למנוע חשיפה . 
מאחר שבימים האחרונים אני עסוקה עם עצמי בשאלות לגבי אמת , כנות , וירטואליה ו"חיים אמיתיים " , יותר מכל זמן אחר חשוב לי להגיד את זה - זו אנוכי . 
כאן אני כמו בחיים , עם כל היתרונות והחסרונות . 
אז נכון שלא כל מה שקורה לי בחיים נכנס לפה , ונכון שיש פה המון מקום לדברים אחרים כמו אקטואליה , ספורט ותמונות אוויליות , אבל כל אלה מהווים את תחומי העניין וההנאה שלי . 
מי שקרא פה בקביעות בשנה האחרונה יכול להגיד שהוא מכיר אותי קצת . 
לא לגמרי ( מי בכלל מכיר אותנו לגמרי ? 
) , אבל קצת . 
גם קצת זה טוב . 
אז למה " בטחון בתנועה " ? 
דווקא מאחורי זה יש סיבה . 
זו אמירה של סבתא שלי . 
תמיד היא היתה אומרת לי : " לא משנה מה את עושה , תמיד שיהיה לך בטחון בתנועה " . 
היא היתה אומרת לי את זה בעיקר כשלשנו בצק ליצירת חלה ליום ששי . 
התנועות שלי כילדה היו מהוססות , ולא יעילות . 
והיא היתה אומרת לי " מאתחפיש " ( אל תפחדי ) . 
בטחון בתנועה - לכי בטוח , אל תהססי , לכי קדימה בכל הכוח . 
יכול להיות שאת בדרך הלא נכונה , אבל לפחות לכי בה בבטחה . 
ועם השנים למדתי כמה זה נכון . 
מי שהולך מהוסס , סופו שיפול . 
צריך להיזהר , אבל אסור להיזהר יותר מדי . 
רגליים רועדות לא מביאות לשיווי משקל . 
ידיים רוטטות מהתרגשות לא מועילות ולא מדייקות . 
פחדים וחרדות , מחשבות שניות והיסוסים מיותרים מביאים לכך שמרוב חשש לא עושים כלום . 
אז צריך להיות בטוחים בתנועה . 
זורמת , נכונה , ישירה , מכוונת , לא מפחדת . 
זה לא קל , אבל אני משתדלת לעשות את זה . 
וזו פילוסופיית חיים נהדרת . 
זה לא אומר שאני מחפשת ריגושים ואדרנלין כל הזמן ( לא צנחתי צניחה חופשית ולא עשיתי בנג'י ) , אבל כשאני עושה משהו - עושה אותו בבטחון . 
בטחון בתנועה . 
ולכל הקוראים , המנויים , המבקרים המזדמנים וכל מי שנכנס לממלכה הקטנה והפרטית שלי - אני מאד אוהבת אורחים . 
תפדלו . 
תיהנו , תקראו , תגיבו . 
אני תמיד שמחה שיש פה תנועה ערה של גולשים . 
תודה אמיתית לכל אלה שנשארו פה בשנה האחרונה , קראו , הגיבו ופשוט היו פה , בשקט או ברעש . 
זה נכון שאני כותבת בשביל עצמי , זה נכון שאני לא סופרת תגובות , אבל תמיד נחמד שיש מישהו בסביבה . 
חג שמח , יום הולדת שמח , ועד 120 ( מיליון כניסות ) . 
ולפינת הנוסטלגיה הקטנה : כך נראה הבלוג שלי ביוני 2003 , לפני העיצובים המתקדמים והשינויים שהיו פה . 
מפחיד . 
אצלנו יום הזכרון , ובעולם מציינים את ה - World Intellectual Property Rights Day , או יום הקניין הרוחני . 
או משהו . 
ובאווירה אופטימית שכזו , מכריזים שם שהמזרח התיכון מתקרב בצעדי ענק למטרה הומניטרית חשובה - 70 % תוכנות חוקיות . 
ארגון ה - BSA , הידוע בכך שהוא רודף עסקים קטנים על זה שיש להם אופיס לא חוקי ומזיין אותם בתחת , מתגאה בכך שמאמציו למיגור הפיראטיות , הם - הם שהובילו את המזרח התיכון לנאורות הזו . 
עוד דבר שעוזר בעניין , לטענת ה - BSA , הוא העובדה ש - 55 % מהמחשבים הנרכשים כיום במזה"ת הם מחשבים ממותגים ( כלומר , עם שם כמו HP או NEC או מה שלא יהיה ) , בעוד שבשנים קודמות עמד שיעורם על 30 % . 
על המסקנות האלה יש לי כמה דברים להגיד : ככה , בסימני שאלה . 
כי אני לא מרגישה שחרב עלי עולמי . 
עכשיו לפחות אני יודעת איפה אני עומדת , כי נשברה שתיקת סוף השבוע ונאמרו הדברים באופן ישיר . 
היה נסיון , והוא לא צלח . 
אולי הלכתי מהר מדי , אולי הייתי ישירה מדי . 
אולי הייתי כנה מדי , פתוחה מדי . 
יש אנשים שזה מתאים להם . 
יש אנשים שלא . 
אחד מהאנשים שלא , קורא עכשיו את הבלוג הזה . 
קרא אותו די הרבה , למעשה . 
הביע הרבה עניין , שממנו נהניתי . 
