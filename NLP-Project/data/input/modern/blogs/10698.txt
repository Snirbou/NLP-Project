החיים באמת מצחיקים . 
נכון מורי נהיגה אומרים תמיד להסתכל לפני שנוסעים כשהרמזור מתחלף לירוק למקרה שאיזה משוגע יסע באדום ? 
נכון שלרוב לא עושים את זה ? 
גם אני לא . 
לפני חצי שעה עשיתי את זה . 
לגמרי במקרה , למרות שהייתי ממש עייף . 
אולי בגלל שהייתי . 
פשוט השתהתי מעט והסתכלתי שמאלה . 
אם לא הייתי עושה את זה , אני לא יודע איפה הייתי , אבל סביר שלא הייתי כאן ליד המחשב . 
איזה בחורון פשוט דהר לאדום , כשהוא נכנס לצומת משהו כמו 4 - 5 שניות אחרי שלי התחלף כבר לירוק . 
אם הייתי מתחיל לנסוע , לא הייתי מספיק לצבור מספיק מהירות בכדי לעבור את הצומת , אבל מספיק בכדי להיכנס אליה , והוא כנראה היה פוגע בי . 
זה מטורף , זה מלחיץ , זה העיר אותי מהעייפות שלי ( לנהוג הרבה אחרי שחוזרים מהטירונות בלי לישון הרבה זה באמת לא חכם ) . 
את האמת , עכשיו זה גם גורם לי לחייך . 
רק חבל לי שלא נסעתי אחרי הבחור בכדי לרשום את מספר הלוחית שלו , כי לדעתי זה יכול לקרות לו גם בצומת הבאה . 
בכל אופן , אני לא מאמין שזה הופך להיות בלוג זהירות בדרכים , אבל זה באמת מפחיד . 
לילה טוב . 
רמי וייץ , ישראל 5 - אוסטריה 0 , 6.6.99 . 
כשאומרים לנו לקום על הרגליים , זה מזכיר לי את זה כל הזמן . 
ובכל אופן , אם לא ראיתם את מצח שרוף כל כך מן השמש עד כדי כך שהוא נפוח ( ! ) , לא ראיתם מצח שרוף מימיכם . 
כמה חם . 
תמיד כשאני חוזר בבוקר אני חושב על מסיבת גג . 
אולי לא תמיד , אבל הרבה מאוד פעמים . 
חבל לי שמפגשים שלנו לעולם לא נגמרים בבוקר . 
זאת אומרת , שנשארים הרבה אנשים עד הבוקר . 
היינו היום באיזו מסיבתיכוניסטים כזו , של איזה בחור בי"א , והיה לי נורא כיף . 
אני באמת צריך להכיר אנשים שאוהבים להיות ערים בלילה . 
אני באמת צריך הרבה חברים כאלו . 
החודש הזה עבר לי מהר , עבר לי מוזר . 
בעוד 75 שעות אני מתגייס . 
זה בלתי נתפס מבחינתי . 
אני לא יודע מה לעשות . 
לא מיציתי את התיכון , והערב כל כך הבנתי זאת . 
יש עוד כל כך הרבה דברים שהייתי רוצה לעשות . 
אני כבר לא אעשה זאת . 
דיברנו על זה היום ( כל לשונות הרבים מדברות עליי ועל מאיה , מלבד המדברות , כמובן ) , שזה נורא טוב שהיה לנו קשר שהתפתח לאט , בתקופה הזו , ושמאוחר יותר הכל יהיה מהיר יותר , אינסטנט , אם תרצו . 
זה עצוב לי כל כך . 
ובכל זאת , בעתיד בטח ארצה פשוט לזיין כמה שיותר מהר . 
אני לא קורא כבר די הרבה זמן , לא באופן רציף בכל אופן . 
אני לומד כל הזמן דברים על עצמי . 
אני ישן . 
אני לא ישן . 
חזרתי לשחק ברידג' , ונהנתי מזה נורא . 
יש בי חשק עז לשפר את רמת המשחק שלי בצורה משמעותית , ובגלל שזה משחק לזוגות , זה עניין בעייתי כי לשיש אין חשק כזה . 
חשק זו לא המילה הנכונה , צורך תהיה נכונה יותר . 
אני צריך להיות ממש טוב במשהו . 
אני רוצה את זה מאוד . 
אני אדם תחרותי בצורה בלתי רגילה . 
אני רוצה ללמוד להפסיד . 
שיחקתי אתמול כדורסל , ובכלל שיחקתי כדורסל . 
הלך לי טוב אתמול , ונהנתי מזה . 
גם נפצעתי קצת . 
אני אוהב לחזור הביתה פצוע . 
אני אוהב לקחת על עצמי את המשחק כשאני משחק . 
אני יודע שלפעמים אני יכול להיות סוליסטי מדי במשחק שלי ( אני לא מסכים עם הביטוי אגואיסטי , בנסיבות האלו , אך לא נכנס לזה ) , אבל קשה לי אחרת . 
אני באמת שונא להפסיד . 
עולים לי בראש הרבה אנשים . 
אני תוהה אם יש לי עוד מטרה בחיים מלבד לזיין , והרבה . 
אני לא מצליח להגיע למסקנה חד משמעית . 
אני עוצם את העיניים מול המסך . 
זה לא דבר שקורה לי הרבה . 
אולי אתחיל לכתוב בעיניים עצומות , זה די משעשע דווקא . 
בטח יהיהשגיאות . 
אני יודע שכתבתי יהיה במקום יהיו אבל קשה יותר למחוק עם עיניים עצומות . 
זה טיפשי . 
זה מזכיר לי , שהייתי נרדם בשיעורי מוזיקה , זאת אומרת , לא נרדם , אבל פשוט חייב לעצום את העיניים , אז הייתי מתאמן בלכתוב בעיניים עצומות , פשוט סילביה היתה מכתיבה כל הזמן , אז הייתי כותב כשעיניי עצומות . 
נדמה לי שעשיתי זאת גם בתיכון מספר פעמים , ואפילךו באוניברסיטה בזמן הקצר ששהיתיי שם . 
( עד כאן כתבתי בעיניים עצומות , כמובן ) . 
פלונטי . 
עצוב לי שלא למדתי לנגן . 
עצוב לי שלא הכנתי אלבום לפני הגיוס . 
עצוב לי שלא הכנתי פנזין ( רק עכשיו נזכרתי בזה ) . 
עצוב לי שלא השקעתי בכדורסל שהייתי צעיר , כי אין הרבה דברים שאני אוהב יותר מאת המשחק הזה ( I Love This Game ) . 
זו באמת סיסמא נהדרת . 
עצוב לי שלא התמדתי בברידג' , שלא למדתי שפה , שלא נסעתי להתנדב בחקלאות בצפון . 
שלא אמרתי לזוהר שאני אוהב אותה , כשאהבתי , ושלא אמרתי גם לאחר מכן , כשזה הפריע לי שלא עשיתי זאת , רק לצורך ההקלה ( סטיל מפריע , אגב ) . 
זה מצחיק להצטער . 
בעיקר מכיוון שחוץ מהכדורסל , הכל כאן בר שינוי . 
אבל זה לא קל . 
חנוך דאום , כתב קטע נהדר בידיעות , בנאלי מעט אמנם , אבל הזדהתי איתו מאוד . 
לא התחשק לי לכתוב אותו עכשיו , למען האמת , בכלל לא התכוונתי שיצא לי כאן פוסט ארוך . 
אבל אני יודע שכבר לא אכתוב בזמן אחר . 
השנה הטובה בחיים 1 אם הייתה לכם עוד שנה אחת לחיות הייתם משלימים עם האנשים שרבתם עימם . 
הייתם משלימים עם בני המשפחה אשר יש לכם סכסוך עימם , מצלצלים להתנצל לפני האנשים שחשו נפגעים מכם ומתקשרים לשוחח עם חברים שהקשר עימם דעך בעקבות עימות שאף אחד מן הצדדים אינו זוכר . 
המריבות היו נראות לכם תפלות , אם הייתה לכם עוד שנה לחיות . 
חסרות משמעות . 
לבכם היה מתמלא עצב על הקשרים המבוזבזים , על השעות היפות שהפסדתם עם אנשים שחשובים ויקרים ללבכם , והייתם מתקרבים לאנשים שמהם התרחקתם . 
2 אם הייתה לכם עוד שנה לחיות הייתם בוחרים לפחות מקום אחד מקסים שעוד לא הייתם בו , עוזבים הכל ונוסעים לראותו . 
מקום שתמיד רציתם להיות בו , אפילו לרגע , לחוש אותו ולנשום לריאות את הדרו . 
מקום אחד מרגיע שעוזר לראות הכל באור נכון , הכל , כולל את השנה אחרונה שנותרה לכם לחיות . 
אם היתה לכם עוד שנה לחיות , הייתם יוזמים ביקור במקום שהיה נותן לכם שמחה בלב . 
3 אם הייתה לכם עוד לחיות הייתם מספרים ליקיריכם כמה אתם אוהבים אותם . 
לא הייתם חוסכים זאת מהם . 
לא הייתם מחכים למחר . 
הייתם אומרים להם , באופן מפורש , ומיד , כמה הם חשובים לכם , עד כמה אתם מעריכים אותם ועד כמה אתם רוצים בטובתם . 
המחסומים שנמצאים שם תמיד , מחסומים אשר עוצרים אתכם מלבטא את רגשות האהבה , היו מפרצים אם הייתה לכם עוד שנה לחיות , ויקירכם וכל האנשים אשר אהבתם היו זוכים לשמוע מכם על אהבתכם אליהם , ואף היו משיבים אהבה אחת אפיים . 
4 אם הייתה לכם עוד שנה לחיות הייתם רואים פחות טלוויזיה . 
הייתם ממשיכים לצפות רק בדברים המסבים לכם עונג אמיתי , אבל הייתם חוסכים מעצמכם צפייה עקרה , שעות של בהייה לשם בהייה , שעות של ישיבה עקרה מול הטלוויזיה רק מפני שהיא שם . 
אם הייתה לכם עוד שנה לחיות , רק היצירות הטובות באמת היו זוכות שתצפו בהן . 
את יתר הזמן הייתם מקדישים לעצמכם . 
5 אם הייתה לכם עוד שנה לחיות הייתם יוצאים , לפחות פעם אחת בחודש , להביט בים , לראות את הגלים מכים בחוף , לראות את עוצמתם של המים ולהביט בשמש השוקעת באופק , נעלמת אל המצולות . 
אם הייתה לכם עוד שנה לחיות הייתם מעניקים לעצמכם מהחוויה הנגישה הזו , המקסימה והממלאת , חוויה טהורה שלא עולה כסף ולא עולה במאמץ , רק מחכה שנבוא ונביט בה , נבוא ונתרגש . 
6 אם הייתה לכם עוד לחיות הייתם עושים רק מה שאתם רוצים לעשות . 
לא הייתם נשארים בקשרים לא בריאים , לא הייתם מכלים זמן בעבודה עבור מעסיק שאינו מעריך אתכם כראוי , לא הייתם הולכים למקומות אשר לא מסבים לכם אושר , לא הייתם ממשיכים לנהוג מתוך הכרח ומתוך כניעה במנהגים שאינכם מאמינים בהם , שאינכם חפצים בהם באמת . 
אם הייתה לכם עוד שנה לחיות הייתם מוציאים את המוץ מן התבן ונותרים עם הדברים שמשמחים אתכם באמת . 
7 אם הייתה לכם עוד שנה לחיות הייתם מחפשים לעשות משהו מיוחד . 
משהו אמיתי . 
הייתם מבינים כי אין עוד זמן לזיופים , אין עוד זמן להסתרות פנים , והייתם תרים אחר חוויות שיעוררו אתכם , שיגרמו לכם להרגיש באמת טוב . 
טיול לילי , ביקור במחוזות ילדות , ביקור האנשים שעיצבו את חייכם . 
אם הייתה לכם עוד שנה , הייתם חיים אותה באמת , וממלאים אותה באירועים בעלי משמעות . 
אנחנו מעבירים שנים בלי לעשות משהו בעל משמעות , אך אם הייתה לכם עוד שנה , לא הייתם ממתינים למחר . 
הייתם יוזמים פעילות שחשובה לכם , כזו שתמלא את לבכם באמת . 
8 אם הייתה לכם עוד שנה לחיות הייתה כותבים משהו שתמיד רציתי לכתו . 
סיפור , שיר , או הצהרת אהבה . 
אנחנו חיים חיים שלמים בלי לכתוב את השיר המתנגן לנו בראש , בלי לספר איזה סיפורי דמיוני שעילו חלמנו , בלי לצייר ציור . 
אנחנו מעיברים חיים שלמים וחוששים לכתוב כי מה יגידו , אך אם הייתה לכם עוד שנה לחיות הייתם מוציאים ידיכם מן הכיסים ומחברותיכם מן המגירה ומתחילים לכתוב . 
בלי לחשוש ממה יגידו , בלי להתבייש . 
פשוט לכתוב . 
9 אם הייתה לכם עוד שנה לחיות הייתם עושים מעשה טוב . 
מעשה נאצל . 
משהו שישאר אחריו חותם . 
אנחנו חושבים על עצמנו לא מעט במהלך החיים , וזה מובן והישרדותי , אבל אם הייתה לכם רק עוד שנה לחיות הייתם עושים לפחות מעשה אחד טוב עבור מישהו אחר . 
משהו משמעותי שיעזור או ישמח מישהו שחשוב לכם , משהו שייזכר , משהו שייתן גם לכם את המתנה הנפלאה שמביא עימו מעשה החסד : התחושב שעשית משהו בעל משמעות עבור מישהו אחר . 
10 אם הייתה לכם עוד שנה לחיות הייתם הופכים את השנה הזו לשנה קסומה , מיוחדת , משמעותית . 
אם הייתה לכם עוד נה לחיות הייתם עושים בה רק דברים שחשובים לכם . 
הייתם משלימים עם אנשים , מנצלים את זמנכם כראוי , לא מתרגזים מזוטות . 
אם הייתה לכם עוד שנה לחיות הייתם מנסים לגרום לעצמכם כמה שיותר אושר . 
חשבו , אם כך , שיש לכם עוד שנה לחיות . 
הו , לקח לי איזה רבע שעה . 
מזדהה ומסכים אנוכי . 
בכל פה ולשון . 
6:26 . 
כמדומני שאלך לישון . 
וקצב תנועתן שקול , בוודאי ששקול . 
( אגב מסיבת גג , אני תמיד מדמיין את הבית של דוגי כשאני שומע את השיר הזה ) . 
בסוף יהיה טוב . 
אולי אני לא באמת אתגייס , אולי הכל פיקציה גדולה שתתגלה ביום שלישי . 
היה זה רק חלום . 
לילה טוב . 
( המושג לילה , קצת מאבד ממשמעותו ב 6 בבוקר ) . 
( ויש לי חיוך , חיוך טוב כזה על הפנים עכשיו , חיוך מודע של השלמה . 
) . 
עריכה : 26.3.07 . 
ב 25.10.05 , אוהד שאל בתגובה למי יש יומולדת . 
היום הוא היה בן 18 . 
מזל טוב : ) נ.ב . 
אכלתי המבורגר . 
( שניים ) . 
