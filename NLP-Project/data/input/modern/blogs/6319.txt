הגעתי לשם כשכבר הייתי עייפה מאוד , התור הארוך והמתפתל נקטע כמה זמן וכסף מאוחר יותר . 
גנבו ממני את הקבלה שלי ובמקומה הטביעו בי חותם שסימן אותי כמו שמסמנים פרות בחווה . 
לאחר מכן דחפו אותי במורד מדרגות חשוכות שנידמו לי אין סופיות . 
מצאתי את עצמי בתוך חדר קטן וחשוך שמדי פעם מהבהבים בו אורות שעשו לי כאב ראש . 
בצדיו היו כמה ספות , בר ואוויר טחוב בריח סיגריות . 
עדיין לא היו שם הרבה אנשים , וגם מי שהיה התגודד סביב הבר ולא רקד . 
מצאתי ספה חשוכה לגמרי כך שאף אחד לא יוכל לראות כלום , כשם שאני לא ראיתי בלי העדשות ששכחתי ברוב חוכמה בבית . 
בלית ברירה האנשים שהגיעו איתי ( שהייתי קוראת להם ידידי אם הם היו כאלה , אבל הם לא היו ) נגררו אחרי . 
בחנתי את הסביבה והתפללתי שמשהו יעשה שאנשים יתחילו לרקוד , מפני שלבלות את הערב שלי בדיבורים עם אנשים שעושים את עצמם חברים שלי , על אף שהם לא , היה הרבה יותר ממה שהייתי מוכנה לסבול . 
כשקלטתי שהילדה שהזמינה אותי מחזיקה בידה שלל מתנות , התנצלתי התנצלות ארוכה על כך שלא ידעתי שמביאים מתנות למסיבת גיוס , ושאני אביא לה את המתנה בפעם אחרת ( בהנחה שאני בכלל אראה אותה שוב ) . 
היא הייתה נחמדה , אמרה שגם היא לא ידעה שמביאים מתנות למסיבת גיוס והתחילה לצחוק . 
כעבור חצי שעה הכזרתי שאו שמישהו בא איתי לרקוד , לעזאזל , או שאני הולכת לישון כאן ועכשיו - על הספה ועליהם . 
שנים מהאנשים באו איתי , אחרי זה גם השאר הצטרפו . 
המוזיקה לא הייתה לטעמי , והייתי מוקפת באנשים שלפי ההגדרה שלהם , לרקוד משמעו להעביר את המשקל מצד לצד מדי פעם , כך שעל הרקע הזה הצטיירתי אני כזנזונת קטנה וחסרת מעצורים , אבל זה לא היה איכפת לי . 
נכנעתי לעייפות ורקדתי איך שיצא לי , אני אף פעם לא חושבת על איך אני נראית כשאני רוקדת , זה מן קטע כזה . 
לפתע נכנסו לתוך המעגל שלנו שני ערסים שדחקו אותי מתוך המעגל החוצה והישר אל תוך הקיר . 
במזל ברחתי מהצד לפני שהם סגרו עלי , ונסתי לחדר השני שדלתו נפתחה כמה דקות לפני כן . 
בחדר השני שהיה כמעט כולו בר מצאתי בחור אחד שעד כיתה ט' היה ידיד מאוד טוב שלי . 
היה קליק מידי . 
בירכנו זה את זה לשלום , ובעוד הוא רוכן לנשק אותי נשיקה ידידותית סימנתי " וי " על כמה מהמעלות הבולטות שלו ( כמו למשל העיניים הכחולות שלו , החיוך היפה , העובדה שהוא מטר 90 , זה שהוא אומן , זה שהוא גר ברחוב שלי ושהוא ילד טוב ונחמד גם ) . 
" טוב , אז ניראה אותך יותר מאוחר " הוא אמר והלך לרקוד עוד קצת עם החברים שלו . 
מיד אחרי זה הגיעו שניים מהאנשים ש " באתי איתם " והתנצלו הרבה מאוד על מה שקרה עם הערסים , ואמרו שאם הם היו שמים לב הם היו מצילים אותי קודם . 
הרגעתי אותם בטענה שכבר שכחתי מזה , ושזאת באמת לא הייתה אשמתם . 
אחרי שהם הלכו נשארתי לעמוד לבדי בחדר , כשראשי סחרחר מן האורות הפסיכדלים שהסתובבו מעלי וחשבתי על איך שממש בא לי הביתה . 
בכל זאת חזרתי לרחבת הריקודים והמשכתי לרקוד . 
זיהיתי שניים שבאתי איתם שהם במקרה זוג , ואמרתי שלא יקרה כלום אם ארקוד איתם . 
במהרה הבחור עזב את החברה שלו ונמרח עלי בריקוד , וויתרתי על הניסיון לרקוד והוא התייאש והלך לשתות עוד קצת אלכוהול . 
נישארתי שם עם החברה שלו ורקדנו עד שערס אחר שהגיע לי לגובה הפופיק התחיל להתחרמן עלי . 
דחפתי אותו אבל הוא היה מאוד עקשן . 
הוא משך אותי מצד אחד אליו והידידה שרקדתי איתה משכה אותי אליה מהצד השני . 
הבעיה נפתרה כשהידיד הוותיק שלי עם הקליק , הגיע למקום ואמר לערס להעיף את הידיים מהחברה שלו ( משמע ממני ) . 
הידידה שרקדה איתי קלטה שאני בקטע והשאירה אותנו לרקוד לבד . 
אחרי שרקדנו קצת ווידאתי שהוא לא שיכור החלטתי ללכת לטייל איתו בחוץ כמו שהציע . 
עלינו למעלה והרגשתי הקלה עצומה כשלא היה יותר רעש או עשן . 
במשך דקות אחדות התעדכנו בכל מה שקרה בשלוש שנים שבהן לא התראינו ואז ראינו מדרגות ליד איזה שיח שהיו נראות נחמדות , אז התיישבנו עליהן . 
הוא התחיל לנשק אותי , ואני חשבתי " ווטאבר " וזרמתי . 
אז נכון שהוא נישק אגרסיבי למדי , קצת כאילו הוא מנסה לאכול אותי ולא לנשק . 
הוא גם תקע את הלשון שלו כל - כך עמוק שכבר הרגשתי רפלקס הקאה , אבל התנחמתי בעובדה שדי נמשכתי אליו . 
'בסדר' חשבתי לעצמי , 'הוא ילמד , לא כולם מנשקים אותו דבר ' . והורתי לו לנשק לאט יותר ועמוק פחות . 
לפתע הרגשתי שהוא מנסה להכניס את היד שלו לכל מיני מקומות שלא היו לי שום כמובן לתת לו להגיע אליהם בפעם הראשונה שבה אנחנו נפגשים ( או השניה , או השלישית ) . 
" תשתחררי " הוא אמר לי . 
" לא ניראה לי " אמרתי , וכשהוא ניסה שוב לגרום לי להשתחרר התנתקתי ממנו . 
" איתי לאט או בכלל לא " הודעתי . 
ואחרי שנישק אותי עוד פעם , אמר לי שהשארתי אותו ב " באסה מינית " . 
" אני לא יודעת איזה רושם יצרתי או למה , אבל אני ממש לא כזאת . 
אם חיפשת מישהי שתרד לך או תעשה לך ביד יש לך טעות , סורי " . 
לזכותו יאמר שהוא נהג בכבוד - לא היה מבחינתו לא , ואחרי שהתנצלתי אמר שזאת בכלל לא הבעיה שלי , הבעיה היא שלו ושל בנים בכלל . 
הוא רצה להמשיך לטייל אבל אני כיוונתי לעבר המועדון . 
בחוץ עמדה הידידה שרקדתי איתה קודם לכן וכשהיא קלטה את הפרצוף המבואס שלי שלחה אותו למטה וביקשה ממני שאשאר לדבר איתה . 
נשארתי . 
" בנים הם חארות " היא אמרה , ו"אל תקחי ללב " . 
לא לקחתי . 
שמחתי שיש מי שמבינה אותי . 
" את נראית טוב היום " היא אמרה לי " תודה " . 
" לא , את לא מבינה , ממש טוב " אמרה שוב ומשכה אותי אליה , מצמידה את שפתיה אל שפתי . 
סובבתי את ראשי ועשיתי את עצמי לא שמה לב . 
" אני אזמין מונית עכשיו " קראתי . 
האמת שהדבר היחידי שיכולתי לחשוב עליו באותו רגע היה 'אלוהים זה סיוט ' , וגם 'לא יכול להיות שזה קורה לי ' . כי הרי מילא שבן לקח אותי איתו מאחורי איזה שיח וחשב שאני ארד לו , אבל שזאת הסטרייטית שבאתי איתה , ושהחבר שלה נמצא כרגע במועדון תנסה לנשק אותי , לזה לא הייתי מוכנה . 
מיד אחרי זה הפלאפון שלה צילצל . 
זה היה החבר שלה מלמטה שביקש שתחזור . 
היא השאירה אותי לבד , מחכה למונית . 
איזה הקלה חשתי כשזו הגיעה 'זה סוף סוף נגמר ' . זה הדם הזה שפורץ מתוכי , מזדחל לו בחום במורד הרגלים , מכתים לי את כל המכנס וגם את הספה , ומתנוסס כזרקור עיקש לחוסר הזהירות שנהגתי בה . 
זה הדם הזה שמזכיר לי ששום דבר לא נגמר עד שהוא נגמר באמת , ושאסור לי לזלזל או למהר להעריך דברים ולהחליט בפזיזות . 
זה הדם הזה שבסופו של דבר אני צריכה לנקות בעצמי ולקרצף עד שיצא , מפני שאף אחד לא יעזור להסיר את כל הכתמים שהוא יצר כשלא שמתי לב . 
הולכת לישון אחרי שיעור ריקוד מוצלח , ושוב הצמרמורות עוברות לי בכל הגוף ואני משוכנעת שאני עומדת למות . 
חם - קר - קר - חם , כמו אישה בגיל המעבר , רק שהגיע לי בטעות 30 שנים מוקדם מדי . 
אני צריכה לבדוק למה ההשפעה של השיעור הזה כל - כך הרסנית . 
רק הניחוח של " הד אנד שולדרס " בריח הדרים שדבוק לי לשיער מרגיע אותי קצת , וגם הרטיבות של המגבת שפרוסה לי על הכרית . 
בסביבות 4 אני נרדמת , ישנה עד 11 . 
אני ממש מוכרחה לעשות משהו עם השינה הזאת שלא מסתדרת לי כבר יותר משבוע . 
קמה מהמיטה , לוקחת לי פרוסת לחם מרוחה בגבינה מלוחה ומדליקה טלוויזיה . 
כל הגוף שלי כואב כאילו שבכלל לא ישנתי אלא נדרסתי על ידי משאית . 
אחרי רבע שעה הגוף שלי מתעורר והעקצוצים הקטנים יחד עם העייפות של הבוקר מתאדים ואני מצליחה להתרכז במה שאני רואה ובפרוסת הלחם השניה שאני לוקחת . 
מואר לי בעיניים ואני לא שומעת דבר מלבד ציוץ הציפורים . 
לרעש המכוניות ברחוב כבר מזמן התרגלתי , ורק כשהן עוצרות לרגע אני קולטת כמה רועש היה קודם . 
אני מרגישה מבודדת מהעולם כשאין אף אחד בבית . 
אני יושבת ומדמיינת מי עוד רואה את הסדרה שאני רואה , בטח הרייטינג נמוך . 
אימהות עם שבעה ילדים באיזה שכונת מצוקה שמתייצבות מדי שבוע בלשכת הרווחה ? 
הילדים שנמצאים בחופש ? 
פנסיונריות בנות שישים ? 
ואולי גם אנשים שאני מכירה ? 
אולי אפילו גבר חלומותי שעוד בחיים לא פגשתי . 
אהובתי בטח לא ... 
.. 
. 
היא לא בבית בשעות כאלה . 
אבל הבוקר הזה מרגיש כל - כך שלי שבטח אני היחידה שרואה את הסידרה הזאת . 
מתלבשת , גונבת לאימא תלושים מהמגירה והולכת לקניון לקנות לעצמי משהו נחמד . 
מוצל ואני עם חצאית אוורירית וחולצת קשירה דקה ככה שלא חם לי . 
לפתע אני מבחינה בילדה קטנה , אולי בת 6 או 7 . 
יש לה צמה ארוכה ושטנית ועיניים כהות . 
היא לבושה בטייטס עם פרחים קטנים ובחולצת בטן כתומה ונועלת סנדלים שטוחות , כמעט אורתופדיות . 
היא מדלגת ומקפצת לצד אמה ומספרת לה על מה שתראה היום בטלוויזיה . 
היא מחייכת אלי חיוך עם שיניים שחצי מהן עדיין לא צמחו וחצי עדיין לא נשרו ואני מבחינה שהיא מגיעה לי בערך עד תחילת הצלעות . 
אני מחייכת אליה בחזרה ומתחילה להרהר . 
בטח בעיניה אני כזאת ילדה גדולה , בעצם לא ילדה , בוגרת . 
והיא , היא דומה לילדה שפעם הייתי ושהרבה פעמים אני שוכחת שאני לא . 
אני ממשיכה לקניון ומודדת בגדים ומוצאת את השלל הקטן שהוא פיסת האושר שלי - חולצת סטרפלס עם פסים שחורים , חולצה אוורירית בצבע ורוד עתיק ודגמ"ח שכזה בצבע ירוק . 
המוכר ההומו מתלהב ממה שקניתי ומחמיא לי תוך כדי שהוא אורז הכל ומכניס לשקית , ושתי דקות אחרי זה אני מקפצת ליעד הבא . 
פוגשת את אימא שלי ואת בת דודתי לארוחת צוהריים - סלט וקיש ברוקולי עם קינוח של פרוזן יוגורט . 
תוך כדי שאימא משלמת את החשבון אני הולכת לסופר פארם לקנות כמה מצרכים חשובים כמו פלסטרים , כי הסנדלים ממש מכאיבים לי לרגליים ועוד צריך ללכת הביתה . 
ובעודי עומדת בתור לקופה אני מבחינה בשמפו בריח אוכמניות , אבוקדו ומנגו . 
אני לא מתאפקת וקונה לי אחד , למרות שאני לא באמת צריכה שמפו חדש . 
ואני ממשיכה לחכות שם בתור כשפיתאום האישה שעומדת לפני מסתובבת וכמעט חוטפת התקף לב " הייתי בטוחה שאת אחת מבובות הקרטון שהן פירסומות פה , ופיתאום את זזת והפחדת אותי נורא " היא מסבירה לי . 
אני צוחקת בנימוס ושואלת את עצמי למה נידמה לאנשים שאני מקרטון ... 
.. 
. 
לפני כמה שבועות מישהי אמרה שאני עשויה מפלסטיק ואחרת חשבה שאני הבובה בחלון ראווה . 
אז אני מניחה שבסך הכל זה לא רע ושאלו מחמאות , אבל זה גורם לי להרגיש קצת מזוייפת . 
אני חוזרת הביתה ורואה ילדים צוחקים ולהכל יש טעם של מוכר מהול בטעם של רחוק , וקשה לי להאמין שאני כבר לא כזאת . 
מה שבכל זאת מעודד אותי זאת המחשבה על שיעור הריקוד שאני אקח היום , והריח של השמפו החדש שיתפזר לי בלילה על הכרית וירגיע במקרה ששוב יתקפו אותי הצמרמורות . 
