שנת לידה : 1977 . 
כשמילאתי את הסעיף באותו טופס נזכרתי שעוד מעט אני בת 31 . 
השגתי דירה וחתול ועכשיו מה שחסר למשוואה זה בחור . 
מי זה שר סרנדה בחלוני ? 
הוד מעלתו החליט לפצוח בשירה בשעה 3:00 בלילה . 
האדון נעמד על אדן החלון ולא הפסיק לשיר במשך כ - 10 דקות רצופות . 
כשהוא רוצה לאכול יש לו את יללת mia , כשהוא עצבני או רוצה לשחק זה mau וכשהוא מברך אותי לשלום כשאני חוזרת הביתה זה miau קלאסי , בתוספת של הטיית ראש . 
על אדן החלון זה היה משהו חדש וכשניגשתי לראות מה גורם לו להוציא את אותן קולות , גיליתי חתולת רחוב עומדת למטה ומסתכלת עליו . 
היה בזה משהו חמוד ובכל שעה אחרת של היום לא הייתי מפריעה לזוג האוהבים , אבל באמצע שנת הלילה שלי , נאלצתי לעצור אותם . 
ביקשתי מתומס להיות בשקט , ביקשתי מהחתולה ללכת , אבל לא היה שיתוף פעולה , אז סגרתי את החלונות בחדר השינה ובסלון וחזרתי לישון . 
בוקר , עולה שוב הבוקר והפעם מי שהעיר אותי היה השעון המעורר , בשעה 7:00 . 
אחרי שהתרגלתי להשכמות ב - 5:30 בבוקר , לא הבנתי איך זה שתומס מנמנם בסלון , במקום לנדנד לי שאתעורר ואשחק איתו . 
" מה השתנה ? 
" שאלתי את עצמי ופתאום הבנתי שלהוד פרוותיותו אין שעון ביולוגי ( או אנלוגי או דיגיטלי ) אז הדרך היחידה שלו לדעת שהבוקר הגיע זה האור ואם הבית חשוך - הוא לא יודע אם לילה או יום . 
ומאותו היום , רק השעון מעיר אותי . 
בחורים נכנסתי לאתר הכרויות , כדי לבדוק מה ההצע ואם יש מישהו מספיק מעניין . 
עדיין לא מצאתי אחד כזה . 
ילדון בן 25 ניסה לשכנע אותי להיפגש איתו ואחרי שהסברתי לו שאנחנו במקומות שונים בחיים , הוסיף לכרטיס שלו " לגבי פער גילאים - אין לי כח לשכנע " . 
אחד אחר שפנה אלי החמיא לי על החיוך ואמר שאני נראית כמו בריטני ספירס בימיה הטובים . 
זה אחד מהדברים היותר מגוחכים שאמרו לי ... 
.. 
. 
לא ברור אם יש לו בעיות ראיה קשות או שהסמים שהוא לוקח גורמים לו להזיות ... 
.. 
. 
עם הרבה סבלנות ומזל , בסוף יימצא מישהו שאקדיש לו לפחות ערב מזמני . 
משהו בי מת לרוב אני לא ממש חובבת אמריקאים , אני לא מתחברת למנטליות שלהם ואם אני אעשה הכללה - הרבה מהם צבועים . 
אבל בתוכניות ריאלטי - אין דבר יותר משעשע מחבורות של אמריקאים . 
השבוע כשצפיתי בתוכנית הגאונית " הולכים ומרזים " , שמתעדת מסע של 10 שבועות , בהם המתמודדים ( כולם עם משקלים תלת ספרתיים ) אמורים לצעוד 900 ק"מ , היו כמה רגעים מגוחכים , אבל השיא היה כשמדריכת הכושר זרקה ערימת דונאטס למדורה ואחת מהמתמודדות אמרה ( אחרי שהיא ניסתה למשות את הדונאטס מתוך האש ) " כשלורי זרקה את הדונאטס למדורה , משהו בי מת " . 
אני חושבת שהם אפילו הצליחו להתעלות על התוכנית המגוחכת להפליא " נסיכה אמריקאית " . 
יום הולדת 31 השבוע כשנעצבתי במחשבה על ת' וכמה הוא חסר לי , הזכרתי לעצמי שהוא חלק מהעבר שלי ואני צריכה להשאיר אותו בעבר ולהמשיך קדימה . 
את יום הולדתי ה - 30 תכננתי להעביר איתו בפריז , אבל זה לא יצא לפועל ושוב מצאתי את עצמי מאותגרת זוגית ביום ההולדת . 
החלטתי שהשנה לא אהיה לבד וביום ההולדת הקרוב אתעורר מכורבלת לצד בן זוג אוהב . 
יש לי חודשיים וחצי למצוא אחד . 
בישולים הוד נמריותו אוהב את האוכל שאני מכינה ומתייצב לצידי במטבח בכל פעם שאני נמצאת שם . 
למעט ממתקים , אני מכבדת אותו במה שאני אוכלת - נותנת לו לרחרח ולהודיע לי אם זה לטעמו או לא . 
יש מאכלים שהיה לי ברור שהוא יאהב - כמו בשר ודגים , אבל מדי פעם הוא מפתיע אותי בהעדפות הקולינריות שלו . 
הוא מאוד אוהב גזר מבושל ותירס והשבוע הופתעתי לגלות שהוא נהנה גם ממרק עגבניות . 
אני אוהבת לבשל וכיף לי שיש עוד מישהו שגר איתי ונהנה מהאוכל שאני מכינה . 
סופשבוע רגוע תומס ואני מתכוונים לנוח הרבה ולצבור כוחות לקראת השבוע הקרוב . 
אמר לי פעם מישהו ובימים האחרונים אני מסכימה יותר ויותר עם הרעיון . 
אני מוצאת את עצמי מגיבה בדרכים שלא אופייניות לי ורק במבט לאחור מבינה מה גרם לי לאותן תגובות . 
עניין של סבלנות ? 
עובדת איתי מישהי ממורמרת מהחיים . 
בערך חצי מהזמן היא מתלוננת ומעבירה ביקורת על כל מה שזז או מנסה לסנג'ר אחרים לעשות דברים במקומה וביתר הזמן היא עושה רעש - צועקת בקולי קולות בטלפון או שרה בהתלהבות ( וזיופים ) לצלילי שיר ברדיו . 
אני מנסה להתעלם , אבל בשבוע האחרון מצאתי את עצמי כמה פעמים מנסה להציק לה חזרה , בדרכים עקיפות , למרות הידיעה שלהתנהגות שלה אין שום קשר אלי . 
אתמול נתקלתי בדמות שנואה מהעבר הרחוק ( זיהיתי תוך 2 שניות , למרות שלא ראיתי אותה 13 שנה ) והופתעתי מכמות השנאה שחשתי כלפיה . 
התעלמנו זו מקיומה של השניה ( ספק אם היא זיהתה אותי ) , אבל בליבי אחלתי לה הרבה רע . 
רק היום , כשהיה לי זמן לחשוב על ההתנהלות שלי בימים האחרונים , הבנתי שבזבזתי אנרגיות על להרע לאחרים ( ולו רק במחשבה ) , במקום לחפש דרכים לגרום לי לטוב . 
געגועים כל הגוף שלי מתגעגע אליו - לריח , למגע , לשעות הרבות של ההנאה . 
לא דיברנו קרוב לשבועיים ולא ראיתי אותו קרוב ל - 3 שבועות ( אם לא מחשיבים את ההופעות הרבות שלו אצלי בחלומות ) . 
מדי פעם כשהדכדוך עולה , אני כמעט נשברת ויוצרת איתו קשר , אבל אחרי רגע אומרת לעצמי שזה כאבי הגמילה ובסופו של דבר הם יעברו . 
הבעיה היא שמתעורר אצלי חשק מיני , זה מגיע ברצון להיות איתו וכרגע אני לא מסוגלת לחשוב על להיות עם מישהו אחר . 
משעשע השבוע ביקרתי קרובת משפחה בת 100 . 
היא התעניינה מה קורה בתחום הבחורים , הזכירה לי שהיא רוצה להיות בחתונה שלי ואחר כך הודיעה שאם אני מגדלת חתול , זה סימן שאני מוכנה לגדל גם ילד . 
" קודם אני צריכה למצוא בעל " אמרתי לה והיא ענתה שהיא מכירה 2 בחורות בגילאי השלושים + שהביאו ילדים בלי להתחתן . 
בהמשך אותה שיחה היא סיפרה על מישהי שהתחתנה מבלי לדעת ( במובן התנ " כי ) את בן זוגה ומאוד התאכזבה אחרי החתונה ואמרה לי שכשאני יוצאת עם מישהו , אני צריכה להעלות אותו הביתה ... 
.. 
. 
תומס כמובן שהוא הדבר הכי חמוד בעולם כולו , אבל יש רגעים שהוא מאוד מעצבן . 
בשעה 5:30 הבוקר הוא החליט שאני צריכה לשחק איתו . 
ליטפתי אותו , הזכרתי לו לא לנשוך אותי והסברתי שאני ישנה , אז שיפסיק לנדנד . 
בדרך כלל זה מספיק כדי לגרום לו לתת לי להמשיך לישון ולחכות בשקט עד שאתעורר , אבל היום הוא החליט להתעקש שאקום . 
הוא חזר אחרי חצי שעה , עם יללות ונשיכות וכשניסיתי להסתתר מתחת לשמיכה , הוא ניסה להיכנס מתחתיה גם . 
כשראיתי שהמלחמה אבודה קמתי והלכתי לעבודה , שעה לפני הזמן . 
אני מאוד מקוה שהוא ילמד בסוף שהוא לא יכול לגרום לי לשחק איתו בשעות לא שפויות . 
עייפות אולי זה קשור למזג האויר ואולי לקשיי הגמילה , אבל אני מאוד עייפה בשבועיים האחרונים . 
עד לא מזמן הסתפקתי ב - 7 שעות שינה וקמתי יחסית רעננה , אבל עכשיו זה ממש לא מספיק לי . 
היה יום השבוע שקמתי מותשת אחרי כ - 8 שעות שינה , התקשרתי להודיע למקום העבודה שאני לוקחת יום חופש וחזרתי לישון 4 שעות נוספות . 
אני מקוה שזה ייפסק בקרוב . 
מעיק להיות עייפה רוב היום . 
סופשבוע נינוח ורגוע ... 
.. 
. 
מקוה להפתעות טובות . 
אמנם עברו 13 שנה מאז שסיימתי את הלימודים שם , אבל בחלום זה נראה אחרת . 
ת' למד איתי ואני נמנעתי מלהיתקל בו במסדרונות . 
כנראה שזה היה סוף השנה כי חילקו ספרי מחזור ונעלבתי כשהיה כתוב עלי בדיוק 3 מילים , משהו על זה שאני שקטה . 
פתאום נדלק שלט גדול באצטדיון ספורט והיה רשום בו " אני אוהב אותך , התינשאי לי ? 
ת' " ואז השעון המעורר העיר אותי . 
1995 כמובן ש - ת' לא למד איתי . 
באותה תקופה הוא היה חייל משוחרר ובמערכת יחסים עם בת הזוג הראשונה שלו , אחת מהשתיים שהוא הציע להן נישואין . 
היא הסכימה , אבל הוא התחרט וכשנה אחרי שנפרד ממנה הכיר את אשתו , לימים גרושתו . 
בספר המחזור היה כתוב בדיוק מה שרציתי , כי אני ועוד חברה כתבנו אותו . 
שקטה לא ממש הייתי באותה תקופה . 
מצחיק שבמבט לאחור אני זוכרת את הימים האלה כתקופה יפה . 
אני בטוחה שבאותם ימים זה לא מה שחשבתי . 
הקשר היחיד שנשאר לי מאותם ימים זה החברות עם מיטל . 
מדהים שאנחנו מכירות 16 שנה ... 
.. 
. 
דפנה של אותם ימים היתה בטוחה שב - 9 / 9/99 היא תתחתן . 
דפנה של היום סקפטית אם זה יקרה ב - 9/9/09 ... 
.. 
. 
גמילה שוב הודעתי ל - ת' שאני נגמלת ממנו . 
הוא שאל אם לא הצליח כבר לגמול אותי מנסיונות הגמילה ... 
.. 
. 
כבר שנה שאני מנסה ובכל פעם מוצאת את הדרך חזרה לזרועותיו החסונות . 
אתמול לפני השינה רציתי שהוא יהיה לצידי , יתכרבל איתי וכנראה שהמחשבה האחרונה לפני השינה היתה עליו ובגלל זה הוא הופיע לי בחלום . 
שינה לא ברור לי למה , אבל אני לא ישנה טוב בתקופה האחרונה . 
אני ישנה מספיק שעות והשינה די רצופה , אבל אני קמה עייפה . 
בגלל שהוד מעלתו תומס הראשון אוהב לנסות להעיר אותי ב - 6 בבוקר , החלטתי הלילה לישון עם דלת סגורה , אבל עדיין קמתי עייפה . 
עבודה יש לי יום רגוע , אבל עדיין יש מה לעשות ורצוי שאחזור לעבוד . 
שיהיה המשך יום נעים . 
