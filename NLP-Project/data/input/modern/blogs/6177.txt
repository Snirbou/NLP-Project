במסגרת פינתנו " מחמאות מסמרות שיער " , להלן פנינה הישר מפיו של פתח תקוואי מעורער בשכלו . 
השתלשלות העניינים : הולכים לספתא . 
מבלים זמן . 
יוצאים למעלית . 
הנפשות : אימא , סושי ואנוכי . 
בעודנו ניצבות במעלית נשמע קריאה : " רגע ! 
" ( בשפת העם : תחזיקו את המעלית ) . 
אל הפיר הצפוף נכנס שכן בשנות העשרים המאוחרות , גופית - סבא לעורו ( הלבנבן הרכרוכי בעל קווצות השיער ) , כפכפים לרגליו וכלבת קוקר ספניאל מתוקית מחוברת אליו ברצועה . 
סושי , אנוכי והכלבה שמחות זו לקראת אלו ולהיפך ומעבירות כמה שניות בחיבובים הדדיים . 
איך שאנחנו יוצאים מהמעלית , פונה האיש לאימי בשאלה : " אלו שלך ? 
" ומצביע על שתי העזים . 
" כן " , סחה הורתי שתחייה . 
" חומר טוב יש לבעלך " . 
? ? אנשים , איפה גידלו אתכם ? 
צאצא של איזה תת אנוש אתם ? 
המיוחד במחמאה הזו היא היכולת להיות מגעילה בכמה אופנים , והעובדה שהיא מצליחה להעליב גם את אימא , גם את אבא , גם אותנו וגם את האיש הטיפש , עיוור השכל וחירש הטאקט שאולי יושב לו באיזשהוא מקום , מבסוט מעצמו . 
כל שנה אני אומרת לעצמי : סטואו , לקום מהטלוויזיה . 
עכשיו . 
אני לא רוצה לראות את שידורי יומשואה . 
מספיק . 
לפני עשר שנים אני ראיתי את כל זה מקרוב , ראיתי את ערימות הנעליים והמשקפיים והשיערות , את הכתמים הירקרקים של הגז בתאים הנוראים האלו , את סימני הציפורניים על הקירות , הרגשתי את הקור העז - זה היה רק אוקטובר , סתיו חמים בהשוואה לחורף המקפיא - וחשבתי על אלו שצלחו את המחנות בכותונת פסים . 
ראיתי את המיטות , את המשרפות , את ערימת האפר הבלתי אפשרית שהפכה לאנדרטה , אני לא רוצה לראות או לשמוע . 
סטואי , הולכת להביא סרט מהבלוקבאסטר ולהדחיק את היום הזה . 
