ימים לבנים , ארוכים , כמו בקיץ קרני החמה . 
שלוות בדידות גדולה על מרחב הנהר . 
חלונות פתוחים לרווחה אל תכלת דממה . 
גשרים ישרים וגבוהים בין אתמול ומחר . 
כל כך קל לשאת שתיקתכם , ימים לבנים וריקים הן עיני למדו לחייך וחדלו משכבר לזרז על לוח שעון את מרוץ הדקים . 
ישרים וגבוהים הגשרים בין אתמול ומחר . 
לבבי התרגל אל עצמו ומונה במתינות דפיקותיו . 
ולמתק הקצב הרך מתפייס , מוותר ונרגע , כתינוק מזמר שיר ערשו טרם סגור את עיניו , עת האם הלאה פסקה מזמר ונרדמה . 
שלמה יידוב בביצוע נוגע ללב של שיר אותו כתבה לאה גולדברג סוף שבוע רגוע נכנסתי למיטה ביום שישי בשעה 20:30 ויצאתי ממנה רק הבוקר . 
רציתי רק לנוח . 
לא לדבר ולא לראות אף אחד . 
קמתי בבוקר רגועה במיוחד . 
גברים , סוג של אחרי שנרשמתי לאתר הכרויות וסיננתי את המועמדים השונים פתאום גיליתי פרצוף של מישהו מוכר שבדק את הכרטיס שלי . 
המעניין הוא שאותו אחד נכנס משני יוזרים שונים שלו כדי לראות את הכרטיס . 
ההסבר ההגיוני הוא שמהיוזר השני נכנס חבר שלו ... 
.. 
. 
כנראה שמישהו מתגעגע אלי ואני לא היחידה שחשה את הגעגועים ... 
.. 
. 
חשבתי שהוא ינסה ליצור קשר היום , אבל זה לא קרה . 
בינתיים החלטתי להעסיק את עצמי ולנסות למצוא זוגיות . 
כמה שמחתי למצוא אוהב חתולים , שעשה רושם של בחור טוב ורציני . 
כשהתברר ששנינו אוהבים סושי הועלתה הצעה שנלך לאכול יחד . 
אמרתי לו שהוא מוזמן לבחור מקום ומאוד שמחתי כשהוא בחר במסעדה יוקרתית ששמעתי עליה דברים טובים . 
כמה הופתעתי שהצעתי לשלם ולא היתה התנגדות ... 
.. 
. 
נהוג שבדייט ראשון הבחור משלם , על אחת כמה וכמה כשהוא בוחר ללכת למסעדת יוקרה . 
נפרדתי מ - 100 ש"ח עבור 2 רולים ולמדתי לקח לא לקחת דברים כמובן מאליו . 
נודניק חזרתי הביתה , המומה , ונכנסתי לחדר של השותף לספר לו על קורות הערב . 
תוך כדי נשמע צלצול באינטרקום . 
מאחר והשעה היתה 22:30 התעלמנו באלגנטיות . 
אחר כך באו שיחות טלפון ממספר חסוי לניידים של שנינו ואז הבנתי במי מדובר ... 
.. 
. 
בעל הבית הודיע לשותף השלישי שהוא רוצה לקפוץ לדירה בערב . 
החוצפן לא טרח לתאם שעה ופשוט הופיע באמצע הלילה ... 
.. 
. 
הוחלט ( אני החלטתי והשותף הסכים ) שאנחנו לא עונים לו . 
היתה דממה וכבר היה נדמה לנו שבן הבליעל נעלם . 
פתאום ב - 23:00 הוא שוב חזר - צלצל באינטרקום , בדלת ובניידים . 
לא מספיק שאנחנו משלמים 1000 דולר לדירת 3 חדרים ושהוא מתקמצן לשלם על סורג למרות הפריצה , הוא גם מרשה לעצמו להופיע אצלנו בדירה ב - 23:00 בלי הודעה מוקדמת ? 
? 
אין גבול לחוצפה ? 
בחורים יש עוד מישהו שאני אמורה לפגוש השבוע . 
מאחר ואחרי כמה שבועות הוא לא התייאש , אני אקדיש לו שעה מזמני . 
ההוא שיצאתי איתו שבועיים החליט להתחרט על זה שנפרדנו , אבל זה מאוחר מדי מבחינתי . 
ויש עוד כל מיני מעוניינים למיניהם שאני צריכה לסנן . 
אני מרוצה מזה שאני פופולרית ושבתקופה האחרונה כל בחור שנפגשתי איתו רצה שיהיה לזה המשך . 
מקוה למצוא אחד שיעניין אותי מספיק ... 
.. 
. 
ובינתיים , אני והכרית הולכים לישון , בתקוה שיבואו חלומות טובים . 
שבוע מורכב עבר עלי . 
קשה לי לסכם אותו בתור " טוב " או " רע " כי היה משניהם . 
אני מניחה שאם אני מביטה לאחור עם חיוך סימן שהיה יותר טוב מרע . 
ובלילות אחרי שרעשי העבודות בכביש נרגעו , קיוויתי שמחכים לי לילות שקטים , עם שינה רגועה . 
לצערי התבדיתי . 
פעמיים , לילה אחרי לילה קמתי בסביבות 3 בלילה מסיוטים . 
הסיוט הראשון היה בדיוני . 
באמצע חלום טוב פתאום הופיעו 2 זאבים וסימני נשיכה הופיעו לי על היד . 
כשהזאב הקטן מביניהם בא לתקוף אותי לקחתי דף וחנקתי אותו . 
התעוררתי בבהלה מהחניקה . 
הדלקתי את האור והלכתי לספר החלומות שלי , לנסות לפרש את החלום . 
למעט זה שהיה כתוב שזאב מהווה איום - משהו רע . 
לא מצאתי פתרון לחלום , אבל מהר מאוד חזרתי לישון . 
למחרת התעוררתי מסיוט ונכנסתי לפאניקה . 
חלמתי שאני חוזרת לדירה שלי ומוצאת בפנים פורצים , שלא מאפשרים לי לפתוח את הדלת . 
קמתי מבוהלת ועשיתי סיור בבית , כדי לוודא שאכן מדובר בחלום . 
חזרתי למיטה והתחלתי לבכות . 
" אני לא רוצה לישון לבד " ייללתי לעצמי והיה לי ברור שלפחות הלילה , אין ברירה אחרת . 
לדעתי נרדמתי רק שעתיים אחרי . 
תגובה מאוחרת או חזיון ? 
מאחר וכבר היו כמה תקדימים לכך שחלומות שלי התגשמו ( הריונות , הפלה , מחלה והפריצה לבית הוריי ) , אני חוששת שמדובר בחזיון של משהו שעומד לקרות . 
לא שאני חוששת להתקל בזאבים נשכניים במרכז העיר , אבל הפחד מפורצים הוא ממשי , במיוחד לאור העובדה שכבר קרה בעבר הלא רחוק . 
מצד שני , אני מנסה להרגיע את עצמי ומקווה שמדובר בתגובה מאוחרת לפריצה שהיתה לפני כ - 4 חודשים . 
געגועים עדיין מורגשים , אבל התדירות שלהם הולכת ויורדת . 
אני נזכרת בו כשאני מריחה דרמפון ונזכרת בעצמי עושה פרצופים משעשעים ואומרת " אווו ... 
.. 
. 
X בטעם דרמפון , המנה האהובה עלי " על כל מיני איברים שלו . 
חופפת לעצמי את השיער ומתגעגעת למקלחות שלנו . 
מחבקת את הכרית ונזכרת בו צמוד אלי לילות שלמים . 
אני רוצה לחוות שוב אהבה כזאת גדולה , עם אינטימיות מפותחת ורגשות שלא הכרתי עד שהוא נכנס לחיי . 
יש רגעים שאני חושבת לדבר איתו ולבדוק אם הוא ו " חברה " שלו עדיין ביחד . 
הרצון לחבק אותו גדול , אבל הידיעה שלפגוש אותו אומר עוד פרידה , גורמת לי להרתע . 
בילויים למעט ביום רביעי , יצאתי בכל ערב השבוע . 
מסעדה עם טל , סרט עם גילי , מסיבה עם רננה ובית קפה עם ענת . 
קיבלתי הצעות לעוד 4 מסיבות פורים - מיעל , טל , ענת וממישהו שעובד איתי . 
לא ברור לי מה עומד מאחורי ההצעה שלו ואני מאוד מקוה שהוא לא מעוניין בי . 
בקרוב מקוה להכיר מישהו חדש . 
רוצה להתעורר חבוקה בזרועות של בחור , עם חיוך מרוח על הפנים ... 
.. 
. 
בימים האחרונים הבנתי שלכל אחד ואחד מסביבי יש סיפור חיים שלם ואני נוטה להתייחס רק לקליפה , לראות רק שורה תחתונה במקום תמונה כוללת . 
ישנה אמרה שאומרת " אין אנשים רעים , אלא אנשים שרע להם ואז הם עושים מעשים רעים " וזה גורם לי להעמיק מבט על אלה שסובבים אותי ולחשוב מה גרם להם להתנהג בצורה כזו או אחרת . 
מאפיות במקום העבודה שלי יש 2 מאפיות מרכזיות המתחרות אחת בשניה באופן סמוי - המאפיה הרומנית ( דרכה הגעתי ) ומולה המאפיה המרוקאית ( אליה סופחתי , כמרוקאית של כבוד ) . 
הרומניה הראשית שמכירה אותי דרך בתה שכרה אותי לעבודה , מתוך אמון שאצליח ללמוד את התפקיד גם ללא ניסיון קודם , מה שקרה מעל ומעבר לציפיותיה ( כפי שהיא העידה מספר פעמים ) . 
לאחר מספר שנים במקום העבודה היא הביאה את אחותה , שלמרות תפקידה הזוטר מתנהגת כאילו היא לפחות המנכ"ל של החברה . 
היא התאלמנה במפתיע לפני כשנתיים וכשהיא מדברת על בעלה המנוח רואים כמה אהבה אותו . 
ויש את הרכלנית של המשרד . 
זו שבהתחלה נרתעתי ממנה , אבל רק לאחר שסיפור החיים שלה התגלה התחלתי לגלות כלפיה סימני אמפתיה . 
לגדול בתור בת יחידה , עם אמא שמתנכרת לך ושנים אחר כך ללקות בדכאון אחרי לידה , שנמשך שנה שלמה , מעצב את האופי וכנראה מוציא גם צדדים פחות טובים בכל מה שקשור ליחסים עם נשים . 
כשהיא סיפרה לי איך בעלה תמך בה וגידל את הילדה בשנתיים הראשונות לחייה וכמה היא מעריצה אותו על ההתנהלות שלו , זה גרם לי להסתכל עליה באור שונה ולהבין עד כמה אותה תקופה חיזקה לה את הנישואין . 
המאפיה המרוקאית נשלטת ביד רמה על ידי אחת הבחורות היותר מקסימות שיצא לי להכיר אי פעם ( שהחליטה לצרף אותי לעדה ) . 
היא כל כך מלאת חיים ולא מפסיקה לחייך , שעושה טוב כשהיא בסביבה וחסרונה מאוד מורגש כשהיא לא נמצאת . 
לדעתי היא היחידה ללא סיפור חיים קשה , לא בהכרח בגלל שלא עברו עליה דברים , אלא בגלל הקלילות שבה היא לוקחת את החיים . 
השניה כמעט בלתי מורגשת , אבל השלישית עושה רעש בשביל כל העדה , באשר היא . 
אני מאוד מעריכה אותה והיא היחידה שאני בוטחת בה ופונה אליה לקבלת יעוץ בשעת מצוקה . 
השילוב של חכמת חיים עם אינטיליגנציה גבוהה הוא בהחלט מנצח . 
הבעיה איתה שהיא לא מפסיקה למתוח ביקורת על כולם ולהתלונן ולא מודעת לחלק הזה שלה . 
החיים לא בדיוק חייכו אליה . 
היא הפכה לאם חד הורית מגבר פרוד ובאותן שעות בהן היתה בחדר לידה , אמה נפטרה . 
אבל היא לא נשברה , רק התחשלה והתחזקה עוד יותר . 
אני אוהבת את המאפיה שלי , במיוחד את מטר הקללות שמוטח לכל עבר ואת השיחות האינטלקטואליות בענייני סקס ... 
.. 
. 
זה תמיד משעשע אותי . 
ענת , גרושה + 2 , בת 40 אחרי תהליך גירושין לא פשוט ואחרי שאחד מהילדים התרחק ממנה , היה נדמה לה שהמזל השתנה והאיר לה פנים . 
היא הכירה מישהו והתאהבה שוב , בפעם השניה ב - 40 ומשהו שנותיה . 
אבל אחרי כמה חודשים ביחד הם נפרדו וכעבור זמן קצר חזרו להיות ביחד . 
" נראה לי שהוא יוצא עם אחרות " היא אמרה וביקשה שאני אתקשר , אתחזה למישהי שהוא פנה אליה באתר הכרויות והשאיר לה טלפון ואבדוק מה התגובה שלו . 
לא התלהבתי לעשות את השיחה הזו , אבל רציתי לעזור לה ושיתפתי פעולה . 
גם הוא שיתף פעולה , סיפר בהרחבה על עצמו , העיד שהוא מחפש קשר רציני והסכים שניפגש בהמשך אותו ערב . 
" אני אדבר איתך מאוחר יותר ונקבע שעה ומקום " אמרתי וסגרתי את השיחה . 
למעט רגע שבו הוא שאל מה המוצא שלי והמצאתי חצי תוניסאית , אבל התקשתי למצוא חצי שמתאים לזה , הפתעתי את עצמי בקלות שבה נכנסתי לדמות . 
היא רצתה שאתקשר אליו שוב מאוחר יותר , כשהיא תהיה לידו כדי לראות איך הוא מגיב , אבל סרבתי . 
" זה לא עושה לי טוב ואני לא רוצה להכנס עוד יותר לתוך הסיפור " אמרתי לה והוספתי שאני במקומה הייתי קמה והולכת . 
ביום למחרת היא אמרה לי שהיא נוסעת איתו לחו"ל בשבוע הבא . 
" את לא חושבת שמגיע לך יותר ? 
" שאלתי אותה וכשהיא ענתה שהיא אוהבת אותו ושהיא התחרפנה בשבוע שהיתה בלעדיו והיא לא רוצה להיות לבד , אמרתי שאני לגמרי מבינה אותה . 
אחד מהדברים היותר קשים שיש הוא להיפרד ממישהו שאוהבים . 
וברקע יש אחת שהתייתמה מאם בגיל צעיר ואחת עם אבא גוסס מסרטן , שיודעת שימיו ספורים ומתרוצצת בין הטיפול בבית לטיפולים הכימותרפים בבית החולים . 
אחת שמפרנסת את בעלה שחולה כמעט בכל מחלה אפשרית ואחת שהתגרשה לפני שנים ומאז לא מוצאת אהבה חדשה . 
ויש את ההיא שרוצה להתגרש , אבל כנראה חוששת . 
לא מובן לי איך ולמה היא התחתנה עם מישהו מבוגר ממנה ב - 20 שנה , אבל אני לא מכירה אותה ואת סיפור החיים השלם שלה . 
ויש כאלה שלא נפתחו אלי . 
אני מקפידה על דיסקרטיות ולמעט חברתי למאפיה לא משתפת אחרים בחיים הפרטיים שלי , מה שלא מפריע לרובן להיפתח ולספר לי דברים , אבל על מקצתן זה משפיע . 
תודה כשאני חושבת על נסיבות החיים של הסובבות אותי , אני מרגישה צורך להודות על נסיבות החיים שלי ובאותה נשימה לקוות שחלק מהארועים שפקדו אותן לא יפקדו גם אותי . 
למרות שבשבוע האחרון לא התחשק לי לעבוד , היו רגעים בעבודה שעשו לי טוב . 
שמחתי לראות את האהבה והפרגון בין האחיות , כשאחת השקיעה בחגיגת יום הולדת לשניה . 
התרגשתי כשאותה אחת באה ושיתפה אותי בהתלבטויות שלה והרגישה בנוח לספר לי דברים אינטימיים כל כך . 
ועשה לי טוב כששוב קיבלתי טלפון מהבנק ושוב הלכתי לרומניה הראשית , שתוך 10 דקות פתרה את הבעיות הפיננסיות שלי , מבלי לבקש הסברים . 
אני נמצאת בעבודה 40 שעות בשבוע , שזה פי 10 מהזמן שאני מבלה עם המשפחה ופי 5 במקרה הטוב מהזמן בו אני מבלה עם כל החברים שלי . 
" תודה על כל הטוב שכבר קרה וכל הטוב שעוד יקרה " אני אומרת בבוקר ובערב ומשתדלת , ככל האפשר , להיות שמחה בחלקי . 
