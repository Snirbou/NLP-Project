היום טיילנו לנו באתר ממשית . 
עיר נבטית קדומה . 
לקחו אתר מוזנח , אתר פזור אבנים ושרידי עיר קדומה . 
גידרו את המקום , בנו שרותים ומשרד הציבו שומר והחלו גובים כספים מהמבקרים . 
כלומר המדינה הלאימה מתושבי האזור את האתר הקרוב לדימונה והפכה לנושה . 
פעמים : בסוכות ושבועות מביאים לשם סוחרים , מביאים שני מנגנים וקוראים לזה בשמות מפוצצים . 
אנשים קונים את ה " אטרקציה " ובאים בהמוניהם . 
כלומר כשעם ישראל משועמם וצריך להעסיק אותו לא צריך הרבה השקעה כדי לניידנו ביום חגינו . 
כך מתוך שעמום קולקטיבי : שלי ושל חברתי הלכנו לראות את הפסטיבל בממשית . 
יום חם , הרבה כלי רכב ופקידה חרוצה שרצה מרכב לרכב וגובה 12 ש"ח לראש . 
לא צריך לצאת אליהם הם באים אליך . 
משם בדרך עפר עולים אל החורבות העתיקות המסוככות ביריעות שחורות , חדרים חדרים וביניהם " רחוב " ארוך בכל חדר ישנה פעילות אחרת . 
כאן עושים מס ' ג ושם מכינים פיתות באחרת סדנת יצירת חמוצים . 
האטרקציה מבחינתנו הייתה סוחרים ערביים שמוכרים ענתיקות ממתכת : מפתחות חלודים , כדים מפוייחים , תכולה שאת כולה היינו זורקים מיד לפח . 
המדהים שאנשים משלמים כסף טוב עבור אלטזאכן כזה . 
תגלית . 
עלינו במעלה הגבעה למעלה שוכנת מסעדה " נבטית " חברתי אירגנה לקט של ציפס , סלט חצילים , וסלט חיי והמון חומוס עם טחינה . 
ניגבנו עד שהרגשתי שאני מתפוצצת . 
ממה שנשאר ארגנתי סנדביץ הביתה . 
בבית הוא חוסל על תקן אטרקציה . 
חזרתי עייפה אך מרוצה . 
עוד יום לא מתוכנן שעבר בהצלחה . 
הפרצוף לבקשת בני בן הארבע , פריק מחשבים . 
