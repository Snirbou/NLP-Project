בשבת ב - 13:00 ל' שאל שוב אם אני בטוחה וכעבור מספר דקות התארגן והלך . 
" שקרן , משקר לי בפנים , שקרן משחק אותה תמים " ענת המהממת - זמרת העשור של שנות התשעים אני שונאת שמשקרים לי . 
לרוב אני יודעת מתי זה נעשה , אבל כל זמן שאין לי הוכחה מוצקה בוחרת לא להתעמת עם מי שנמצא מולי . 
when I was young I never needed anyone מציק לי שאני לא יודעת לבקש עזרה . 
לספר שהיה לי קשה לאחר מעשה אני מספרת , אבל לא נעזרת בסביבה כשאני נתקלת בבעיות ובוחרת להתמודד איתן לבד . 
טוב להיות עצמאית , אבל צריך לדעת מתי להעזר בסביבה ולגרום לכך שהם יקלו על הבעיות בזמן שהן קורות . 
בראד פיט ל' שהתחיל איתי בפאב התנדב להחזיר אותי ואת איילת הביתה . 
רציתי שמישהו יישן איתי , הייתי צריכה להתכרבל ואחרי 3 שעות שיחה עם הבחור ( ששמע כמה אני עדיין אוהבת את ת' ושהוא מאוד חסר לי ) , הוא הציע לבוא אלי . 
אמרתי שאני רק רוצה לישון ולהתכרבל , לא שום דבר מעבר ואם זה לא מקובל עליו שלא יבוא . 
הוא בא , כיוונתי אותו לפוזת ההתכרבלות האהובה עלי ( מה שלא היה לו נוח אחרי כמה דקות ) ונרדמנו מכורבלים ( לא לפני שהוא ניסה לנשק ולשכב איתי ונענה בשלילה לשני המקרים ) . 
מכסת התכרבלות קצת אחרי ש - ל' יצא , ת' שלח SMS ושאל לשלומי . 
כשסיפרתי לו על אירועי הלילה החולף הוא כעס שלא התקשרתי לומר לו שיבוא ושאל אם הוא יכול לבוא בערב . 
הכרבול עם ל' רק גרם לי להתגעגע יותר , מה שגרם לכך ששעות ספורות אחרי ת' הגיע והעביר איתי לילה מופלא . 
הפעם הכל היה מלא רוך ואהבה . 
נראה לי שהשינוי בחלק מההתנהגות שלו היתה בגלל שהוא הבין שהוא יכול לאבד אותי בכל רגע . 
את הדייט שכמעט וקבעתי לאותו היום דחיתי ליום למחרת . 
אינטואיציה הייתי קצת מופתעת כשנפגשתי עם הבליינדייט של יום ראשון , שכחתי שגם במקרים שהאינטואיציה שלי אומרת משהו שנשמע מופרך , לרוב היא צודקת . 
הבחור היה יפה , נחמד ואיש שיחה , אבל הפריע לי שהוא טען שהוא לא מעשן כשזו לא בדיוק המציאות . 
העברנו שעה וחצי של שיחה קולחת בבית קפה והיה נחמד . 
מוזר לי לחזור שוב לכל סצנת ההכרויות ולנסות להתחיל לבנות דברים מאפס עם מישהו חדש . 
אני מקוה שלא יהיו לי דייטים ביזאריים עד שאפגוש את בן הזוג הבא ... 
.. 
. 
2 עבודות זה מאוד זמני ויכול להיות שאני אפסיק בשבוע הבא . 
אני צריכה להגדיל את ההכנסות שלי ולמחוק את החובות והפסקתי להסתמך על זכיה בלוטו שתסדר את העניין . 
העבודה נחמדה , החומר האנושי מרתק . 
שווה ולו בשביל החויה האנתרופולוגית . 
יהיה טוב ... 
.. 
. 
" איך את מתארת אותי ? 
" הוא שאל וכעבור שניות ספורות עניתי " גבוה " . 
לא היה ברור אם זה העליב אותו שזה כל מה שיש לי לומר עליו , אבל ממרומי ה - 188 סנטימטר שלו הוא לא התווכח איתי . 
" ואיך אתה מתאר אותי ? 
" שאלתי עם חיוך והופתעתי מהתשובה " הבחורה הכי מדהימה שאני מכיר - גם יפה , גם חכמה , גם בחורה טובה וגם מצחיקה " . 
פשרות רק השבוע הבנתי שבשביל ת' הייתי פשרה . 
זה לא שהוא לא העריך אותי או לא החמיא לי ( זה לא היה בתדירות גבוהה , אבל נעשה ) , אבל אני חושבת שהוא היה יותר עסוק במה הוא מפסיד בזה שהוא איתי במקום להתמקד במה שהוא מרוויח . 
זה עוזר לי לקבל את העובדה שמקומו לא איתי . 
אני רוצה שבן הזוג שלי יחשוב שאני " הכי " בשבילו , ככה זה אמור להיות . 
תשוקה הוא שאל אם הוא יכול לבוא לקחת משהו שהשאיר אצלי ואמרתי שאשמח לראות אותו . 
הייתי מאוד נרגשת ותכננתי להתנהג אליו כמו לידיד , רק לחבק אותו ואולי להציע לו שיישאר לישון . 
" אם הוא יישאר לישון אולי גם נשכב " אמרתי לעצמי ולא דמיינתי מה עתיד לקרות . 
כשהוא נכנס בדלת , נישקתי אותו נשיקה קצרה על השפתיים , אבל ברגע שהתחבקנו לא יכלתי להתנתק ממנו , רציתי לצעוק " אל תעזוב אותי " , אבל לא יצאו לי מילים מהפה . 
אני לא חושבת שאי פעם התגעגעתי כל כך למישהו וכל הרגשות שניסיתי לדכא בשבועיים האחרונים התפרצו . 
התנשקנו והדברים התגלגלו הלאה לסקס משובח , מקלחת משותפת והרבה ליטופים וכרבולים , כמו ששנינו אוהבים . 
בגלל שעברו שבועיים מהפעם האחרונה שהיינו יחד , הכל היה מלא תשוקה ברמות שלא הכרתי קודם וגרם לי להגיע לשיאים חדשים ( ועל כך יעידו השכנים ... 
.. 
. 
) ישנו יחד בלילה וזה היה כמו בפעם הראשונה שחלקנו מיטה - היינו מכורבלים כל הלילה ובכל פעם שקצת התרחקתי הוא נצמד מחדש . 
היה כל כך קשה לצאת מהמיטה בבוקר , שאיחרתי לעבודה בחצי שעה . 
הלאה היה לו בליינד דייט לא מוצלח ויש איזה כוסית - על בלתי מושגת , שצעירה ממנו ב - 10 שנים , שהוא מכרכר סביבה . 
זה גורם לי לפקפק ברגשות שלו אלי . 
כשאמרתי לו שביום מן הימים יהיה לי בן זוג חדש , אחד שיחמיא יותר ויגיד מדי פעם שהוא אוהב אותי , הוא ענה " אמרתי לך שאני לא מאמין באהבה , זה סתם הורמונים " . 
אני לא יודעת אם זה מנגנון התגוננות או שבאמת ככה הוא חושב . 
לא נראה לי שבפעמיים שהוא אמר לי שהוא אוהב אותי הוא שיקר , אבל כנראה שמצידו היה יותר כיף ונוחות מאהבה . 
החלטתי שהגיע הזמן שאני אנסה לצאת עם בחורים . 
אולי העובדה שאני לא פנויה רגשית תגרום לכך שאני אקח את הדברים בהילוך איטי יותר . 
הקלה למרבה ההפתעה הפגישה המחודשת עם ת' הקלה עלי . 
הוא אמר שלחצתי עליו יותר מדי ושהוא בשום פנים ואופן לא מוכן להביא עוד ילד לעולם , כי לא יהיה לו איך לפרנס אותו . 
אני מאמינה שאפשר לעבוד על הכל , אבל עם כל האהבה וההערכה שיש לי אליו , לא מסוגלת לוותר על האפשרות להביא ילד לעולם . 
עשה לי טוב להיות איתו , לדבר על הדברים ולסגור את כל מה שנשאר פתוח . 
אני מקוה שכל אחד מאיתנו ימצא במהרה את האושר שלו , אם לא ביחד , אז לחוד . 
מכריחה את עצמי לא לקחת את הטלפון לייד ולהתקשר אליו . 
כל כך רוצה אותו פה איתי , ליידי , מתגעגעת אליו ולשעות הארוכות שהיינו מעבירים ביחד בכרבולים וליטופים . 
טלפון אחד והוא יגיע והסבל ייפסק לכמה שעות . 
הבעיה היא למה זה יגרום אחרי . 
לא אמצא מנוחה אפילו בלילה כמעט ואין לילה שבו הוא לא מבקר אותי בחלומות , לפעמים לבד ולפעמים עם הילדים היפים שלו . 
אין לי מנוחה ממנו ומהמחשבות עליו ואחרי שחשבתי ששלב הבכי נגמר היום גיליתי שאני טועה . 
בשבוע שעבר נפגשתי כל יום עם חברות והייתי עסוקה מסביב לשעון , השבוע היה רגוע יותר ובינתיים יצאתי " רק " פעמיים . 
כל השבוע העבודה מילאה לי את הזמן , אבל הבוקר קמתי ופתאום היה לי יותר מדי זמן פנוי , מה גם שטל ביטלה את הפגישה המתוכננת שלנו להיום והחלטתי שאין לי כח לנסוע לבקר את המשפחה , מה שפינה לי יום שלם למחשבות , שחלק ניכר מהן הוקדשו לו . 
זלילות אני מקוה שזה היה רק יום רע ולא מעבר . 
אחרי יומיים שנלחמתי בעצמי והתרחקתי מממתקים אתמול נכנעתי ומצאתי את עצמי באמצע הלילה אוכלת שוקולדים ובייגלה במיטה . 
זה יכל להיות הרבה יותר גרוע , אם לא הייתי מתעצלת והולכת לסופרמרקט סביר להניח שגלידה וופלות היו מצטרפים לזלילה הלילית . 
אם זה היה יום אחד , לא נורא . 
לאכול באופן חד פעמי 50 % יותר מהקלוריות שאני אמורה לאכול לא גורם לנזק . 
אני מקוה שבימים הקרובים אני לא אצטרך להילחם בעצמי שוב . 
שלוה תן לי את השלוה לקבל דברים שאין ביכולתי לשנות , את הכח לשנות דברים שביכולתי ואת החכמה להבדיל בין שניהם . 
אני צריכה לקבל את זה שיותר לא אהיה איתו ולתת לו ללכת גם מהמחשבות שלי . 
מקוה שיהיה לי כח לא להתפתות לדברים שעושים לי רע . 
מי יתן שהשלוה תחזור אלי בהקדם . 
