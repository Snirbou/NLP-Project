לאחרונה יצא לי לשוטט בבלוג חדש ( טוב , לא כזה חדש ) שרק עכשיו יצא לי לקרוא . 
הבלוג הוא של חברהשלג'וש שקד , והקריאה שלו גרמה לי להביט במסך המחשב ( החדש והמפורמט שלי ) בעגמומיות ולתהות למה אני כבר לא כותבת פוסטים מלאי חיים כמו שלה . 
איבדתי את זה . 
זה קורה גם לטובים ביותר . 
תמיד בהתחלה אתה כותב פוסט חדש כל שעתיים , נכנס לבלוג בכל דקה פנויה ולוחץ על ריפרש בתקווה לראות את מספר התגובות גדל . 
אחחח , איפה הם הימים ההם . 
למי יש כוח היום לכתוב פוסט של יותר מ - 10 שורות . 
טוב , אז זה לא בסדר . 
זה לא בסדר בכלל . 
ולאות מחאה ומרד , אני אדאג שבפוסט הזה יהיו לפחות 100 שורות , גם אם חיי יהיו תלויים בכך . 
מון מרל אה פרדי אין פלום . 
ככה זה . 
אז בתור התחלה אני אספר לכם על המחשב החדש שלי : ולמה אני אומרת מחשב חדש , בהתחשב בעובדה שהוא בסך הכל עבר פרמוט ? 
טוב , אחרי שמחשבי ( זה השם החדש שלו , במקום טמבל , אבל אם הוא יעצבן אותי הוא יחזור להיות טמבל ) חזר הוא נראה עלוב ומסכן , עם המסך המטופש של אקספי ( מה יש להם מגבעות ירוקות בכלל ? 
) ובלי תמונות בכלל . 
אז דבר ראשון שעשיתי היה לשים תמונה מגניבה בתור מסך , והתמונה היא זו : סתם , באמת התמונה היא זו : טוב , כנראה היא גדולה ( ומאממת ) מדי מכדי להכנס לבלוג , אז אני אתן לכם קישור במקום כדי שתוכלו להתפעל מיופיה של התמונה ולהקים לה מסגדים . 
או מקדשים . 
או ווטאבר . 
תגידו שאני לא נדיבה , תגידו . 
מישהו היה צריך להגיד לי שזה לא הזמן הנכון להוסיף תמונות לפוסט . 
זה משנה את סוג הכתב למשהו אחר וזה מאוד מעצבן . 
אבל האם מישהו טרח להגיד לי ? 
לאאאאא . 
בשביל מה יש חברים , באמת ? 
הם תמיד במקום אחר כשצריכים אותם כדי להזכיר דברים חשובים כמו זה . 
מעניין כמה שורות יש בפוסט . 
אני אלך עם האינטואציה הנשית שלי ואמשיך לכתוב עד שארגיש שכתבתי די . 
אם יצא בסוף פחות מ - 100 שורות , ראו זאת כאישור לסקול אותי באבנים כתומות . 
או סגולות . 
אני אתן לכם לבחור . 
נצלו את הנדיבות שלי , היא בטח תברח ממני בזמן הקרוב . 
או שאני פשוט ארמה ואוסיף כל מיני מילים חסרות הגיון ומשפטים משירים כדי שיצא 100 . 
אני כזאת ערמומית . 
מה זה הרווחים האלה קיבינימאט ? 
? 
בחיי , ישרא הזה עוד יוציא אותי מדעתי . 
בינתיים אני אספר לכם על דברים שקרו השבוע : טוב , השבוע התחיל רשמית היום , אז לא הספיק לקרות הרבה . 
כמו למשל העובדה שרחלי עמר הרכזת המהוללת איימה על תלמידים שלא מתכוונים להגיע לתרגיל - שכולנו - מצפים - לו - בקוצר - רוח - NOT ( משהו דפוק של הצבא ) בכריתת ראש לעיני קהל . 
טוב , היא לא בדיוק אמרה את זה במילים האלו , אבל היא התכוונה לזה , אני בטוחה . 
מעניין אם לימור לבנת יודעת מי האנשים שאחראים לחינוך שלנו . 
מצד שני , היא לימור לבנת , אז אין לה ממש זכות לדבר עליהם . 
בעוד יומיים הפסיכומטרי ! 
לחלק מהאנשים ( אדם ) זה אפילו מחר ! 
איזה כיף ! 
אי - זו התרגשות ! 
סוף סוף אנשים בשכבה שלי יחזרו להיות נורמלים ולא ישננו כל היום מילים מוזרות ויפתרו תרגילים במתמטיקה תוך 30 שניות ( ואז יאמרו בחרדה שהם לא עשו את זה מספיק מהר ) . 
בהזדמנות זו אני רוצה לאחל לכולם הצלחה בפסיכומטרי ולעודד אתכם בכך שבכל מקרה תקבלו ציון גבוה יותר מכל ציון אחר שקיבלתם בימי חייכם , גם אם כל מה שתעשו יהיה לכתוב את השם שלכם על הבחינה . 
למרות ש , המממ , איך לומר , עדיף שתענו גם על כמה שאלות , סתם , בשביל הספורט , חוץ מזה שתכתבו את השם . 
אבל אני לא מלחיצה או משהו . 
למה אני תמיד כותבת במשפטים קצרים ? 
? 
זה עוד משהו שמוזר אצלי ? 
כולם בבלוגים שלהם כותבים פוסטים ארוכים וצפופים במשפטים ארוכים בלי שום סימני פיסוק ככה שעד שאתה מסיים את המשפט אתה צריך לנשום ממש מהר והרבה כי אתה נזכר ששכחת לנשום בזמן שקראת את הפוסט וזה מה זה מגניב כי אתה מרגיש שממש התחברת עם מה שכתוב עד ששכחת לנשום ממש כאילו שהפוסט היה כזה עוצר נשימה . 
אז למה אני לא כותבת פוסטים כאלה , אה ? 
.. 
. 
אני מרגישה קצת רע על זה שפרסמתי רשימה של המתנות שאני רוצה ליומולדת שלי בזמן שיש אנשים רעבים בעולם . 
מצד שני , זה שאני לא אקבל מתנות שוות ליומולדת לא ממש יעזור לילדים הרעבים בקטמנדו , אז בבקשה , עכשיו אין לכם תירוץ , אתם יודעים שרשימת המתנות שלי מופיעה ממש שם - > בצד שמאל של המסך שלכם . 
וכן , אני יודעת שהיומולדת שלי בדצמבר , אבל אף פעם לא מוקדם מדי לחשוב על העתיד . 
זה מה שתמיד אומרים לנו , לא ? 
אז אני אחראית . 
קחו זאת לתשומת לבכם ורוצו לחנויות בשמחה בלב וציפור קטנה בראש . 
אגב , צפיה בפרקים ישנים של " של מי השורה הזאת בכלל ? 
" הביאה לי רעיון - אם בא לכם , רק אם בא לכם , וזה אומר שאתם חייבים , תוכלו לכתוב לי בתגובות סגנונות כתיבה שונים , ואז אני אכתוב פוסט לפי כל סגנון שתכתבו ואקדיש אותו למי שהציע את הסגנון הזה . 
כמובן , יש סיכוי שעד אז אני אצא מההשפעה של הגראס , אז אל תיקחו את זה כהבטחה . 
מעניין אם כבר יש לי 100 שורות . 
האינטואציה הנשית אומרת שכן , אבל האינטואיציה שלי ממש גרועה . 
אז אני אמשיך לכתוב , בתקווה שלא התייאשתם מלקרוא עדיין . 
יואב , הידוע בכינויו " יואב המלך " ( שאגב עזר לי לסדר בעיה קטנה של עברית במחשבי - תודה יואב ! 
) ציין שהבלוגי שלי חגג יומולדת שנה ואף אחד לא אמר לו מזל טוב . 
באמת , תתביישו לכם . 
למה אף אחד לא אמר לו מזל טוב ? 
אני אמרתי . 
טוב נו , אני לא אמרתי , אבל אתם הייתם אמורים לשים לב ולהזכיר גם לי . 
כמו שאמרתי , חברים אף פעם לא שם כשצריכים אותם , וכולי וכולי . 
אמרתי מתישהו באחד הפוסטים הקודמים ( נראה לי ) או שאולי אמרתי את זה לעצמי , טוב , זה לא משנה , אני לא צריכה לבזבז משפט על זה , ( ארר ) שאני אוסיף מדי פעם תמונות מצחיקות לבלוג שלי , אז הנה אחת : אני לא באמת יודעת מי האיש הזה , אני מניחה שהוא קשור לפוליטיקה איכשהו כי מצאתי אותו תחת הערך " פוליטיקה " בחיפוש תמונות בגוגל . 
כן כן , אחרי שנואשתי מחיפוש ערכים כמו " טיפשי " , " אידיוטי " ו - " ירוק בלום " ( באנגלית , כן ) החלטתי ללכת על משהו רציני . 
וזה מה שקיבלתי . 
שימו לב למבט המהורהר - שקסי בפניו של האיש . 
שימו לב לעוצמה הבוקעת מכל תו בפניו . 
שימו לב לנקודה הירוקה ההיא על הגבה שלו . 
סתם , אני צוחקת , אין לו נקודה ירוקה על הגבה . 
באמת אין לו ? 
( בודקת ) - מזוית מסוימת זה נראה שכן , אבל אני מניחה שלא . 
בכל מקרה , אני אשתדל להצליח יותר עם התמונה הבאה . 
מעניין אם כבר הגעתי ל - 100 שורות . 
אחת מ - 2 : או שאני אשמור ואז אגלה שיצא לי משהו כמו 20 שורות , או שאני אגלה שכתבתי פוסט ארוך כמו .. 
. 
כמו .. 
. 
טוב , אני כבר שעה מנסה לחשוב ארוך כמו מה , ולא מוצאת . 
לא לכל דבר צריך דימוי , אוקיי ? 
! 
אוי לי , אני באמת מאבדת את זה . 
נכון בשיר של יוני בלוך " אולי זה אני " יש מישהו שאחרי שיוני אומר " אולי זה יוני " אומר " אבל אולי זה אני " ? 
מי זה האיש הזה ? 
? 
זה לא בסדר שלא מגלים לנו מי הוא . 
יכול להיות שברגע זה יושבת בבית מישהי , שומעת את השיר הזה , והוא גורם לה להבין שזה שאומר את " אבל אולי זה אני " הוא באמת ה " אני " שהיא מחפשת והיא רוצה לעזוב הכל וללכת להתחתן איתו אבל אין לה כתובת או אפילו מספר טלפון ! 
ואז היא תמות שבורת לב וכל החתולים שלה יאכלו לה את העצמות כי היא באנוכיותה לא טרחה להשאיר להם מזון חתולים בטעם טונה בכלי הורוד שלהם ! 
איך יוני בלוך יכול להיות כל כך רשע , איך ? 
? ? ? אם מישהו יוכל למצוא בפוסט הזה מילה אחת שיש בה טעם , אני מבקשת ממנו להודיע לי על כך כדי שאוכל למחוק אותה . 
לעזאזל , חייבות להיות כבר 100 שורות . 
אבל מה אם אין ? 
חשבתי על משהו שיגרום לכם להשאר לקרוא את הפוסט עד סופו . 
אני אשים בסוף הפתעה - ! - ! - ! - ! אבל רגע , אתם תוכלו פשוט לגלגל את העמוד למטה ולראות מה ההפתעה . 
זה לא שווה . 
אז אני יודעת , אני אסווה את ההפתעה בהמשך הפוסט כדי שתהיו חייבים לקרוא הכל כדי למצוא . 
אני אסווה את זה ממש טוב כדי שלא תוכלו למצוא את זה בקריאה שטחית . 
חכו רגע : ה פ ת ע ה זהו עכשיו אני אמשיך ואתם תהיו חייבים להמשיך איתי . 
היהיהי , אני כזאת חכמה , שאני מפתיעה אפילו את עצמי . 
אני תוהה לאן נעלמים כל הממתקים בחדר שלי . 
קורה לי לפעמים שאני קונה איזו חבילה של וופלים טעימים ואז שוכחת ממנה לאיזה שבועיים , ואז נזכרת בה ומחפשת אותה והיא פשוט נעלמת כאילו בלעה אותה האדמה . 
מעניין איך זה קורה ומי אחראי לזה . 
אמא שלי כרגע נכנסה לחדר . 
אמרתי לה " אני חושדת שמישהו גונב לי ממתקים מהחדר " , והיא אמרה " איפה שמת את הסוג הטעים ההוא של הוופלים ? 
" אני חושבת שאולי היא יודעת משהו לגבי הזהות של הגנב . 
אוף , טוב , אז השיחה הזאת לא באמת התנהלה , אבל הייתי חייבת להכניס קטע משעשע כזה כדי שלא תירדמו לי פה . 
אני מתחילה להירדם בעצמי , האמת , וזה מדאיג . 
" אז הלכתי הצידה וסחטתי לך 30 תפוזים שהיו במטבח . 
את חייכת כששאלת אם זה מיץ אמיתי , אולי את בכל זאת אוהבת אותי .. 
. 
כן אותי .. 
. 
" גם תמונות , גם ציטוטים של יוני , איזה פוסט עשיר ואומנותי זה . 
אני ממש גאה בעצמי . 
עדיין קשה לי להתאושש מזה שכל היום נשבר לי הגב מהמשקל של המילון הדפוק הזה באנגלית ובסוף קורין דחתה את הבוחן . 
אין צדק בעולם , אין . 
אגב - יצא לי לראות עם גיל את הסרט out of time של סטיבן סיגל . 
עלילת הסרט בקצרה : סטיבן סיגל האמריקאי מתכתב עם ילדה פולניה מבית יתומים פולני . 
איש רשע חוטף אותה וסטיבן סיגל מרביץ לו ולוקח אותה בחזרה . 
כן כן , ממש כך . 
רק שבאמצע יש כל מיני מכות ודם ושוטרת פולניה וילד קלפטומן . 
אבל חוץ מזה - זאת העלילה . 
אני נפעמת כל פעם מחדש מאיכות הסרטים שגיל מכניס אליו הביתה . 
בכל אופן , למחשב . 
אני תוהה אם לא עברתי את מחסום השעה של ישרא . 
אם זה יקרה , זה יהיה ממש מבאס . 
טוב נו , לפחות אני עושה בשכל ושומרת את הפוסט הזה בפנקס רשימות . 
רגע , ומה אם גם הוא יסגר ? 
? 
אני מעדיפה שלא לחשוב על זה . 
יש לי וילון כחול בחדר . 
בעצם , טורקיז . 
כן , אני באמת מחפשת בנרות משהו לכתוב עליו . 
טוב , אני באמת מקווה שהגעתי ל - 100 שורות , כי באמת שאין לי מה לכתוב יותר . 
אלא אם כן אתם רוצים שאני אכתוב לכם בדיוק איך נראה הוילון שלי , ואני מניחה שלא . 
אני חייבת להפסיק לכתוב משפטים קצרים שנגמרים בנקודה . 
הייתה לי שנה שלמה לעבוד על זה . 
ארר , דיי ! 
שלכם , ( פתאום חשבתי - איך אומרים " עבד " בנקבה ? 
) שלכם , your .. 
. 
slave ( אני חושבת ) גריני - טאי נ.ב אני ממש מצטערת על האיכות הירודה של הפוסט . 
היה לי יום רע . 
טוב , לא באמת היה לי , אבל אין לי תירוץ אחר . 
( נכון שהיצור הזה ממש מגניב ? 
אני לא לגמרי יודעת מה הוא , אבל הוא בכל זאת מגניב ) טוב , הנה אני שוב מנצלת את רגעי המנוחה של המחשב שלי בין מתקפת רשע אחת למשנתה , ומעדכנת את בלוגי . 
הפעם אני רוצה לספר לכם על שני סרטים שצפיתי בהם לאחרונה + הביקורת שלי עליהם : נתחיל בסרט " החטוף " , בכיכובו של סמואל ל.ג'קסון , סרט שיצא לי לראות בדיוידי ביחד עם גיל אתמול בערב . 
( אזהרה : אני מגלה את הסוף של הסרט ) גיל הלך לבדו לקחת סרט מהוידאומט בזמן שאני נמנמתי אצלו בבית . 
כעבור כמה דקות הוא התקשר אלי " זה בסדר שאני אביא את 'החטוף'?" אני : " זה סרט אקשן ? 
" " כן " " יש אפשרות אחרת ? 
" " לא " " טוב נו " על ההתחלה הציגו בפנינו בקלטת פרומו לסרט " מרתק " במיוחד . 
אחרי שהסתיים הפרומו ( שכמיטב המסורת האמריקאית הציג בפנינו בערך את כל הסרט המדובר ) התברר שהפרומו הוא לסרט " החטוף " . 
כן כן , הגאונים שמו על הדיסק פרומו לסרט שמוצג בדיסק . 
אין גבול לגאונות . 
בכל מקרה , הרצנו קדימה והתחלנו לצפות בסרט . 
ג'קסון מגלם בסרט שוטר חביב ומתבודד שתפקידו הוא למצוא מכוניות גנובות . 
יום אחד השכנה שלו באה אליו בבקשה לעזור לה - הבת שלה ברחה מהבית עם החבר שלה והיא לא מוצאת אותה . 
במחשבה של " כמה שונה זה כבר למצוא בחור ובחורה מלמצוא מכונית ? 
" לוקח השוטר את תמונתם של הזוג והולך לשאול אם מישהו ראה אותם . 
פתאום הוא רואה אישה זקנה רובצת בפתח ביתה ( כמובן שבדיוק יורד גשם סוחף ) , הוא עוזר לזקנה לקום ומכניס אותה לביתה . 
בינתיים , כמה מפתיע , התמונה מתעופפת מתוך התיק שלו עם הרוח לכל הרוחות . 
הזקנה המטורללת מציגה את השוטר לפני בעלה ושניהם מתעקשים להזמין אותו לשתות תה . 
הוא מספר להם שהוא מחפש בחור ( בא להראות להם תמונה ואז קולט שהיא נעלמה ) " הממ , בלונדיני עם עיניים כחולות " פתאום משום מקום נצמד לו אקדח לראש ובחור ( בלונדיני עם עיניים כחולות , אלא מה ) שואל אותו מה הוא רוצה . 
מפה לשם מתברר שהבחור ( שאגב , אין לו קשר לתמונה ) הוא חלק מכנופיה שמורכבת מגבר מוזר דמוי היטלר ו - 2 עוזריו שהם הבחור הבלונדי ( הופ ) ועוד מישהי שהתפקיד שלה הוא בעיקר לפתות כל מה שזז ולא ללבוש חזיה . 
( ארין ) . 
כמובן שהשוטר מנסה להסביר שהוא בכלל לא יודע מי הם ושהוא בכלל מחפש 2 צעירים שברחו מהבית , אבל למה שהם יקשיבו לו ? 
הזקנים אגב , משתפים איתם פעולה . 
בהמשך הסרט אנו צופים בנסיון הכנופיה לבצע שוד בנק . 
אני לא אפרט את כל הסרט , אני רק אציין שאותה ארין הספיקה לנהל בו מיני רומנים עם הבחור ההיטלרי ( טיירון ) , עם השוטר וגם עם בנקאי אחד שהם רימו כדי להשיג כסף . 
בסופו של דבר מצליח השוטר להרוג כמעט את כולם , מחזיר את הכסף למשטרה , ולהסגיר את כל מי שעדיין חי . 
כן כן , גם את ארין החביבה שרמזה לו שהיא מוכנה לשלם תמורת החופש בהטבות מין . 
הסרט נגמר בפרצופו הנוגה של השוטר שחוזר לנגן בצ'לו שלו ( אה , שכחתי לציין שהוא גם מוזיקאי ממורמר ) . 
כמה הערות על הסרט : חוץ מזה שהעלילה הייתה ממש מופרכת וחסרת הגיון , בסוף הסרט לא אמרו שום דבר על אותה שכנה מסכנה שהבת שלה ברחה מהבית עם החבר . 
פשוט שכחו מזה . 
מוסר ההשכל של הסרט : אל תתפתה לעזור לשכנים . 
מוסר ההשכל של הסרט , 2 : לא משתלם להיות בחורה שלא לובשת חזיה ומפתה כל מה שזז . 
ועכשיו לסרט השני שראיתי אתמול ( מהאמצע ) - יומני הנסיכה . 
אוקיי , כמו כל סרט אמריקקי מצוי , הסרט היה קיטשי וחמוד בצורה מוגזמת . 
במיוחד לאור העובדה שקראתי את הספרים ואין שום קשר בין הסיפורים . 
למי שלא מכיר , הסיפור הוא על מיה תרמופוליס , נערה בת 14 מניו יורק , תיכוניסטית רגילה ואף חנונית כמעה , שמגלה יום אחד שהיא יורשת העצר היחידה של איזו מדינה נידחת באירופה - ג'נוביה . 
בספרים , סבתא שלה , שאמורה ללמד אותה להיות נסיכה , היא אישה זקנה , עם איפור מקועקע לפנים , מרירה מאוד וקשוחה בצורה אכזרית . 
בסרט , הציגו אותה כקשוחה מעט אך חביבה . 
בואו נאמר שקשה לדמיין את " גרנמר " מהספרים בתור האישה הזאת , מחבקת את מיה בכזאת אהבה ומתנהגת ב " מאגניבות " כמו שהציגו בסרט . 
בקיצור , הספרים יותר מומלצים . 
אה , וכמובן שבסרט ( שוב מהיותו אמריקקי ) הסוף היה חייב להיות טוב , ומיה התנשקה עם אותו אחד שתמיד היה שם , אבל בדרך פלא חמק מעיניה . 
בספרים אגב , זה לוקח קצת יותר זמן . 
טוב , נראה לי שזה מספיק ביקורת לפוסט אחד , ונעבור לנושא שלשמו החלטתי לכתוב פוסט חדש . 
דמת' , שכחתי מה רציתי לכתוב . 
טוב נו , אם יהיה לי מה לכתוב , אני אכתוב על זה בפוסט הבא . 
ביי בינתיים , גריני . 
