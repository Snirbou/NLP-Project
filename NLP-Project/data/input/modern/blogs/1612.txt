חלמתי משהו על זה שחלק מהלוקרים נעלמים , וביניהם שלי , וכבר התחיל שיעור ספרות אז חיפשתי את הלוקר במקום אחר , וגם עוד אחד מהכיתה שלי חיפש את שלו , ובסוף כשחזרנו לכיתה התיישבנו ביחד ונהיינו ידידים , והיה בזה מן משהו מיוחד ( למרות שבמציאות אני לא בדיוק מתה עליו ) , וכשהתעוררתי קצת הצטערתי שזה לא אמיתי . 
הייתי רוצה שיהיה לי בן אדם כזה , ולאו דווקא הוא ספציפית , אם כי בחלום זה איכשהו התאים . 
- - - בת דודה של אבא שלי סופסוף ילדה והלכנו לבקר אותה בביה"ח . 
והתינוקת שלה כזו פיצית . 
כלומר , כל התינוקות קטנים , אבל עד היום לא ראיתי מקרוב תינוקות בני פחות מיום . 
אפילו החזקתי אותה , והיא הדבר הכי מדהים שקיים . 
היא ישנה ומדי פעם התעוררה קצת והזיזה את הראש והידיים ופיהקה ואז חזרה לישון , ופשוט לא יכולתי להפסיק לבהות בה ובאוזניים הקטנות שלה ובאף הקטן שלה ובפה הקטן שלה ובפרצוף הקטן שלה שהוא עוד יותר קטן מכף היד שלי . 
ואני אוהבת אותה כ"כ והלוואי והיא היתה שלי . 
חלמתי שאיימי לי מתחילה ללמד אותנו , ובאיזשהו שלב היא כבר לא היתה המורה והיא באה לשבת ביני לבין עוד אחת . 
התחלתי לדבר איתה ושאלתי אותה אם היא אוהבת את פאנטום האופרה , היא אמרה שכן , אז אמרתי לה שהיה ממש מתאים לה להיות כריסטין כי היא שרה ממש טוב והכל , ופתאום נזכרתי שבעצם אוונסנס עשו קאבר לשיר של פאנטום האופרה . 
רק כשהתעוררתי קלטתי שזה בכלל היו נייטוויש . 
- - - הצו ראשון היה איום ונורא . 
זה היה טרטור אחד גדול ובזבזתי 8 וחצי שעות מהחיים שלי , כבר היה עדיף לי ללכת לביה"ס , לפחות הייתי קמה שעה מאוחר יותר וחוזרת הביתה שעה מוקדם יותר . 
מה גם שכל ה 8 - 9 שעות האלה אכלתי רק סנדוויץ ' , וכל היום נתקלתי רק בחיילים / רופאים מטומטמים ( ובאחד מהכיתה שלי , אבל הוא בסדר ) , חוץ מחיילת אחת באימות נתונים שהיתה נחמדה . 
וגם נהג האוטובוס בדרך הביתה הוריד את כל האוטובוס ברכבת מרכז כשהתחנה האחרונה שלו אמורה להיות התחנה המרכזית . 
והיום בזבזתי את השעתיים חלון וההפסקה הגדולה על להעתיק את כל מה שהפסדתי אתמול , שזה לא מעט . 
ולא הצלחתי לפתור איזה שני תרגילים מסכנים בפיסיקה , והכי מציק זה לא לדעת מה לעזאזל אני מפספסת , כמו לא להצליח לפתור חידה , שבשלב מסוים זה כ"כ מציק שכבר לא אכפת לי להצליח , העיקר שיגלו לי כבר את התשובה . 
עד סוף היום כבר הייתי מתוסכלת למדי ולא ידעתי מה לעשות עם עצמי , אז תלשתי דף מהמחברת והתחלתי לקשקש . 
זה לא מי יודע מה עזר . 
אני חושבת שהיום המורה לפיסיקה הגיע לרמת שיא של עצבים בגללנו ( ולפחות פעם אחת כבר הצלחנו להרגיז אותו כהוגן ) , והרגשתי ממש לא נעים , למרות שדווקא בכלל לא הוצאתי מילה מהפה . 
- - - מישהו מחטט לי בארכיון מכיתה ח ' , זה קצת מטריד . 
בעיקר כי אני די מפחדת ממה שאפשר למצוא שם . 
אלוהים , אני לא מאמינה שהייתי פעם עד כדי כך מטומטמת וחושבת את עצמי . 
זה כנראה כי אז לא חשבתי שאני כ"כ מפגרת , אם כתבתי את מה שכתבתי . 
שזה עוד יותר עצוב . 
- - - בת דודה של אבא שלי עדיין לא ילדה . 
אמא שלי טוענת שאם תוך שבועיים מהתאריך המשוער התינוק עדיין לא נולד , מיילדים אותו . 
שזה כנראה אומר שעד סוף השבוע הבא תהיה תוספת חדשה למשפחה . 
ונראה לי שאני מתרגשת עוד יותר מכולם ביחד . 
- - - לפחות פעם ביום קורה שאני פולטת משהו ומיד אח"כ מתחרטת . 
אני צריכה ללמוד פשוט לסתום את הפה . 
אני כ"כ חסרת שליטה עצמית . 
