אני לא רוצה סימן שאתה בסביבה , או סימן שאתה אכן אי שם בעמקי המחשבה , אני רוצה אותך לצידי . 
פה . 
לא שם . 
לא במעיין משוואה , של " אי פעם " יהיה לי אותך . 
אני פרפר , ואתה הפרח שלא נותן לי לעוף ולעזוב . 
אולי הפוך , אני הפרח שאתה מסרב לעזוב ולתת לו לנבול . 
אולי במילים אחרות , אני , בנקודה מסויימת בתוך קופסת המחשבות שלי , רוצה לנבול . 
ולא להרגיש שאתה אוהב אותי וחסר לי , משום שאתה לא . 
אתה אולי תרופה למחלה . 
אך לא למחלה שלי . 
. אני לאחרונה ; רואה אחרת , נושמת אחרת , מרגישה אחרת והכל מסתדר לי נפלא הכל כל כך נכון לי . 
בבקשה שישאר . 
אני רוצה לזרוק את המילים שלך לאוקיינוס , לא להכיר בהן . 
להאמין שהן של האוקיינוס הגדול , ולא שלי , כלל לא שלי , ומעולם לא היו . 
אני רוצה להאמין שאת אותן המילים הקדשת לאוקיינוס , ולא לי , מעולם לא לי . 
אני רוצה לזכור את האהבה הזו , המיוחדת , השונה - בעבורי לפחות , כזיכרון מתוק , אך הולך ומתרחק . 
כזיכרון שכבר אינו חלק ממני . 
כזיכרון שאט אט , נפרד ממני . 
לזרוק את אותה האהבה לאוקיינוס הגדול , יחד עם אותן המילים שאי פעם אמרת . 
איני רוצה לזכור , או לקחת חלק בזכרון הזה . 
אולי כי סתם תמיד היה יותר נוח , אולי כי אתה כבר לא חלק ממני . 
אני רוצה לקחת את כל השורות האלה , שרצות לי אי שם בקופסה . 
את אותן המילים שלך שקופצות לעיתים לתודעה שלי , את השורות שנקברו בעמקי ליבי . 
בזכרוני . 
באהבתי הכנה . 
אני רוצה לקח את השורות האלה , למשוך בהן חזק ופשוט - להאמין שהן כבר לא שלי , שהן שטות להן באוקיינוס והולכות ממני . 
האוקיינוס גדול ואין סופי , הוא יכול להכיל את כל המילים שבעולם . 
במיוחד כאלה שאני מתיימרת למחוק , לשכוח . 
קצת קשה ומסובך לי למחוק מחיי מילים שהעלו על פניי חיוך ובתוך חדרי ליבי החדירו אושר . 
מילים אשר הלכו אחריי תקופה מסויימת והיו לדבר היחיד שמחזיק אותי , שמייצב אותי . 
ששומר . 
חבל שכך , חבל לי . 
לא חבל לך . 
אולי , בעצם . 
איני יודעת . 
אני גם לא רוצה לדעת . 
תמיד רציתי . 
עכשיו כבר לא . 
[ באמת לא ! 
] . 
הזמן עשה את שלו וקבע את החותם הכי כואב ועצוב שיכול להיקבע , שום גורם לא יחזיר אותי למה שהיה , שום מילים בעולם לא יחזירו את הרגע , גם לא המילים המיוחדות שלך . 
אולי ההרגשה תשמר ואיתה האהבה הכנה ההיא שהרגשתי . 
הכאב גדול וחזק מספיק כדי למחוק הכל , גם את המילים הכי יפות שאי פעם נאמרו לי . 
ואם לא אצליח ; אדחיק עד סוף ימיי את התקופה היפה ביותר שהפכה לכאב הגדול ביותר . 
. 
. 
. 
הרגשתי שהכתיבה כ"כ זורמת ונכונה לי . 
אפילו קצת ... 
.. 
. 
חלקה , כנה , נכונה בצורה מוזרה . 
החלטתי שאני רוצה לשמר את זה , כנראה פה , כנראה בבלוג הזה . 
זו אולי הכנות הכתיבתית המוזרה ביותר , והמשחררת ביותר , והאוטומטית ביותר , והטבעית ביותר . 
המממ . 
אני רוצה לכתוב המון , המון . 
הבלוג הזה לא יוכל לספוג את אשר אני רוצה להוציא מקופסת המחשבות הקטנה והמפוצצת שלי . 
אז כן , אולי בתקופה הקרובה אני אעדכן יותר מהרגיל והפוסטים יהיו הרבה יותר מלאי רגש או נושאים למינייהם . 
אחרי הכל , המחשבות שלי הן לרוב דברים שהייתי שמחה לאמר בפני אחרים ; אבל המציאות לא מאפשרת , לכן מסך חסר חשיבות ומקלדת מכוערת יצטרכו לספוג את כל הרגש שאני רוצה להביע . 
