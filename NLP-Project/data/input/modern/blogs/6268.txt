אמא בוחרת נעליים , שמלה וחזיה בצבע אדום . 
היא אומרת לי ללבוש אותן . 
אני לובשת . 
היא מעמיסה אותי על האוטו ופורקת אותי בכניסה לבית הקפה . 
אני יוצאת וצועדת על הקביים . 
הכל מסתחרר . 
בעיקר עשרות או מאות הנורות הקטנות על התקרה . 
מתחשק לי לשבת איפשהו , אבל אני לא מצליחה להחליט , אז אני עומדת ומאפשרת שיחבקו אותי . 
סנדוויץ ' הטונה שובר לי את הקיבוע אחרי שנתיים שבהן החזיק מעמד . 
כל זאת לא לפני שהוא דוקר אותי בחניכיים , ואני משמיעה רעש קטן של יצור פצוע . 
הברך שלי צבועה בכל צבעי הקשת . 
הבולטים שבהם סגול , צהוב ושחור . 
אולי גם כחול וירוק . 
אני שותה חצי אייס קפה , שהוא בעצם אייס קפה קטן , ואז עוד אחד . 
זה לא חכם . 
זה עולה לי כמעט פי שתיים , ומראש אני יודעת שאחד לא יספיק , אבל בכל זאת מזמינה . 
אני שמחה לצאת מהבית סוף - סוף . 
אני לא אדם שמפרגן לעצמו מנוחה , היא מפחידה אותי יותר מדי . 
עשייה טובה לי . 
עשייה מצחיקה אותי ואני לא יכולה לחכות לשנה הבאה . 
שבה וודאי אעלם , כמו הצ'שייר קאט , ומרוב עיסוקים אשאר עיניים , חיוך וצחוק מהדהד . 
אולי גם זנב ארוך . 
מחלק מהאנשים מתחמקת . 
את השאר פשוט לא מבינה . 
למה הם לא יכולים להיות יציבים יותר ? 
למה כולם כל - כך מוזרים ? 
חוץ מזה כל אחד וההפרעות שלו , הבעיות שלו . 
הם מספרים לי על זה . 
אני עם ההפרעות שלי - עם זמן תקוע , עם חוסר יכולת להתאזן . 
עכשיו גם קבלתי מרשם לריטלין . 
וכדורים . 
כרגע גם אוהבת את עצמי מאוד . 
אפילו שהאידיוט הבריז לי היום . 
אולי יבוא בסוף השבוע . 
לא נורא , ממילא לא אוכל לעשות איתו כלום . 
אם הייתי יכולה , וודאי היה בא בריצה , אבל לפחות עכשיו הוא מתקשר . 
ולי יש את עצמי , ועצמי זה טוב . 
זה כניראה סימן שאני צריכה לאונן . 
ולפלרטט . 
וללבוש את השמלה האדומה מחר , כך שהחזיה כולה תבצבץ מהמחשוף ( אז מה אם אני זנזונת ? 
אני צעירה ויפה , וזה הזמן שלי ) . 
( note to self - מוכרחה לברר מה הקטע של כותרת שהן שורות מתוך שירים של קייז צ'ויס ... 
.. 
. 
) הנוזלים נוזלים לי בגוף . 
בין טשטוש לחדות , בסחרור מתמיד . 
אני קצת ישנה , קצת מתעוררת . 
שותה , אוכלת , מאזינה לריאות שלי עולות ויורדות כשאני לוקחת אוויר . 
קודם הייתה שמפניה שתססה על הריצפה השחורה . 
היה סלט שתקעו לי בפרצוף , כל מיני משקאות מוזרים . 
חדשים . 
שתיתי אותם . 
לא רציתי לקחת טונה , רק מלפפון . 
ידיים מלטפות השתרגו מאחורי גבי . 
משהו חם ומלוח , אולי דמעות . 
מרפקים בעורף וסיגריות בתוך השיער . 
סווטשרטים גדולים ומכנסיים גזורים , משקפיים . 
נשיקות . 
הסכין שחתכה את מה שהתפרק . 
עכשיו קופסאות של כדורים פזורים . 
בועות לבנות של תעופה , כשהגוף מתנתק מהמיטה ואז שוב חלומות ריקים מתחושה . 
שירים ישראלים . 
בלבול . 
והמילים שלי שנשפכות , אולי יהיה המשך . 
אולי . 
אם משהו מכל זה יתחיל להראות אמיתי . 
הפוסט שלי נמחק , אבל עכשיו יש רק סצינות מסרט הזוי ובלאגן . 
יום אחד בטח יהיה גם סדר . 
