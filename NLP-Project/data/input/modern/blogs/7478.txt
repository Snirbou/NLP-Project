אמא שלי נכנסה לחדר שלי והסתכלה במדף של הספרים . 
אני : אמא , מה את מחפשת ? 
אמא שלי : יש לך ספר תהילים ? 
אני : הממ .. 
. 
לא .. 
. 
למה את צריכה ? 
אמא שלי : אני צריכה איזה פסוק משם . 
אני : אז תסתכלי בתנ"ך . 
יש במדף הזה משמאל תנ"ך מלא . 
אמא שלי : אה , ויש שם תהילים ? 
...... הסיבה שאני מלבינה את פני אמי ברבים היא שהיא שוב התחילה עם הקטע של " תנהגי כמה שפחות וכך יוטב " , וזה אחרי שחודש בכלל לא הוצאתי את המילה " אוטו " מהפה שלי ( טוב , אני מניחה שהוצאתי , אבל לא בהקשר של " אפשר את האוטו ? 
" ) . אז היום שאלתי אם אני אוכל לקחת את האוטו ולנסוע להביא אליי את ירדן תמר ורותם ( כולן מאותו המקום ) והיא הרהרה בזה במשך שעה ארוכה , ובדיוק כשחשבתי שאולי יש סיכוי אח שלי אמר " רק שתדעי שאני לוקח את האוטו יותר מאוחר " , ואז אמא שלי , שיש לה נטייה מעצבנת להכליל אותי ואת אחי כיצור אחד עם שני ראשים , אמרה " נמאס לי ששניכם קובעים תוכניות לגבי האוטו בלי להתייעץ איתי " . 
( ! ! ! ! ) ואז אמרתי " אני מניחה שהתשובה היא לא ? 
" והיא אמרה " עזבי , שיבואו לבד . 
" בכלל לא אכפת לה . 
אפילו לא קצת . 
אפילו שאח שלי שם לב שאני מדוכאת ושאל בקול רם ( מאוד , כי זה אח שלי ) - " מה יש לך שאת בדיכאון ? 
" לא היה אכפת לה . 
בשביל מה אנשים מביאים ילדים לעולם אם הם מתכוונים להתעלם מהם אחר כך ? 
זה בכלל לא הוגן . 
אח שלי עשה תאונה עם האוטו רק לפני שבועיים , ובכלל במשך הזמן שיש לו רשיון הוא עשה בערך 70 תאונות , וחוץ מזה הוא עבר בטסט 6 ( ! ! ! ! ) שזה אפילו יותר גרוע ממני , ועדיין היא נותנת לו את האוטו כשהוא מבקש . 
ואני בסך הכל מבקשת לנסוע שתי דקות ולחזור והיא לא מסכימה . 
איך אני אמורה לפתח בטחון עצמי ככה ? 
לא פלא שאני לא מצליחה עדיין לצאת מהחניה לבד . 
נראה לי שב - 20 ליוני ( שנה לרשיון שלי ) אני אשרוף את הרשיון וזהו . 
שלום . 
היום סיימתי את העבודה בסוציולוגיה . 
כן כן , שנה שלמה של עינויים ופגישות עם הרודנית האכזרית רוחמה הגיעו לקיצם . 
יש שני עותקים של העבודה , אחד צבעוני ויפה וסקסי ( עם כריכה כחולה ) והשני שחור לבן עם כריכה שחורה ( גנבים בקופילון , רצו 6 שקל לדף על צילום צבעוני , אז דפקתי את המערכת ועשיתי עותק שחור לבן . 
) אח שלי , למקרה שהתעניינתם , ממשיך להיות אח שלי , וזה אומר שהוא דואג להכנס לחדר שלי ( בלי לדפוק , יש לציין ) לפחות פעם ביום לבקש ממני משהו . 
אז היום הוא החליט שהוא רוצה דיסקים כדי להכניס עוד מוזיקה לאיי פוד שלו . 
אני לא מבינה אנשים שמתלהבים כל כך ממכשיר כמו איי פוד עד כדי כך שהם פשוט לוקחים דיסקים מכל הבא ליד ומכניסים את השירים לשם . 
מה יוצא להם מזה ? 
היום בחזרות יצא לי לראות את אחד המפגנים הזוועתיים ביותר שראיתי אי פעם : התנועות שלימדו את אלה שאמורים לשיר . 
זה משהו כזה : רוב הזמן הם מנענעים בישבן ומזיזים את הידיים בצורה טיפשית , ומדי פעם הם מצמידים יד אל הלב או מרימים ידיים בצורה מטופשת . 
וכל זה בלי שום קשר למילים של השיר . 
אני וכל שאר אלו שלא שרים עמדנו מול המפגן הנוראי בעיניים מבוהלות ופה פעור , וחיים ברמן , הבמאי ( יותר נכון , המורה לתאטרון שהוא גם הבמאי כי לבית ספר שלנו אין כסף לבמאי אמיתי ) כמעט ירה בעצמו . 
אין לי יותר מה לכתוב . 
מספיק . 
אני : עצלנית . 
לא יעילה . 
דוחה דברים כל הזמן . 
רעה לאנשים שאני שונאת . 
לא אמיתית עם אנשים חדשים . 
חסרת כל כישורים ספורטיביים . 
לא אוהבת אנשים טיפשים . 
נודניקית . 
קנאית . 
קצת מופרעת נפשית . 
חסרת בטחון בכל מה שקשור לכביש . 
מצד שני אני : מצחיקה . 
כייפית . 
מיוחדת . 
מוכשרת בבעיטות . 
נטולת שגיאות כתיב . 
אוהבת לתת מתנות . 
אופטימית ( רוב הזמן ) . 
לא עסוקה תמידית במראה החיצוני שלי . 
מופרעת נפשית . 
אמיתית עם אנשים שאכפת לי מהם . 
מסוגלת להתחבר לשירים . 
בעלת חוש יצירתי . 
מצליחה לגרום לאנשים הקרובים אלי לשבת ולקרוא את מה שאני כותבת . 
חמודה . 
אז בסך הכל אני בסדר , לא ? 
