מאיפה אני מתחילה . 
הרצון לכתוב את עצמי לדעת חזר , במעט . 
ואפילו אם אצליח להביע דבר , אמשיך להקיף את עצמי באלו שלא יבינו , ולגיטימי , הם לא מסוגלים . 
ולמה אעשה זאת ? 
כך התנהלות החיים תהיה נוחה יותר . 
רק הזמן יגיד מה נשתנה ולאן . 
מעשנת לעצמי סיגריה , עירומה אחרי מקלחת של הלקאה עצמית מעורבת בטיפת הכבוד שעוד נשאר . 
איך שלמדתי לשנוא את החורף . 
אבל היום היה חם , והלילה הביל , ונעים , ואני לא מצליחה להנות מזה . 
חיפשתי ולא מצאתי את זה שיידע לפענח את כל אותם משפטים לא גמורים , לא מוסברים , ולגיטימי , רק אני היא זו שאדע . 
וגם עם זו הידיעה , עוד תחושת הבדידות מכרסמת את חלל החזה . 
זו היא שתמיד שם , בה אני לא מצליחה להפסיק להרגיש . 
איך שלמדתי לשנוא . 
שונאת אותן , שונאת אותך , שונאת אותי , שונאת את זה , שונאת שעוד אכפת לי מהחיים האלו . 
פרפר בעל רגלי עכביש נפל ומת לידי . 
הואלתי בטובי לקחת את מגף שמאל ולמעוך אותו בינו לבין הרצפה למען הביטחון שמשם הוא לא יקום עוד . 
הבן זונה מתעופף לי בחדר כבר יום שלם . 
24 שעות זוהי תוחלת החיים שלו . 
למה לא אני ? 
42 שעות בבור . 
לא ראיתי אור שמש כבר יומיים , כנראה מרצון , או שמא עצלנות ( יש הרבה מדרגות לעלות בהן עד למעלה ) , ללא שמץ של מושג מה היה מזג האוויר היום , איך הריח החמצן שלא עבר דרך תעלות אוורור , באיזו דקה שקעה השמש . 
האם היה יום נעים ? 
האם השמש זרחה מבעד לעננים ? 
האם בכלל היו עננים ? 
מעבירה את השעות בלישון , לבהות באוויר , לראות סרטים , חלקם חדשים , חלקם כאלו שאני מסוגלת לצטט מהם כל משפט ומשפט , ובכל זאת להתרגש מהם כל פעם מחדש . 
קיטש במיטבו . 
לאכול . 
לצחוק על זה . 
לבכות מבפנים . 
לאכול עוד קצת . 
גם אם זה 2 וחצי בלילה והארוחה הסבירה היחידה שיש לי להציע לעצמי היא שניצל תירס ( לייט ) ואורז ( מלא ) . 
מגעיל . 
מאוס . 
דל קלוריות . 
נגמרו הסיגריות בדרך פלא . 
הפרטנרית שכחה להביא משלה . 
קורה . 
כבר יותר מדי פעמים הרגשתי שרק הן מחזיקות אותי חיה . 
כמה אירוני . 
אני לא רוצה להיות פה , ואני לא מצליחה להרגיש מקום שבו הייתי רוצה להיות . 
מה שכן , הייתי רוצה שיגעו בי עכשיו . 
