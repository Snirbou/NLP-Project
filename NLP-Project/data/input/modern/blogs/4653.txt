איך זה ייתכן שאני כל כך מנותקת מה " מציאות " , אבל ה " מציאות " בכל זאת רודפת אותי וגורמת לי להכיר בכך שאני מנותקת ממנה ? 
או שאני לא באמת מנותקת , אלא פשוט כלואה במימד אחר שלה ? 
למה בכל פעם שאני יוצאת החוצה אני מרגישה כמו בחלום האחרון שהיה לי ? 
אני רוצה " לשיר " , אבל כל מה שאני מצליחה להפיק אלה הברות סתומות . 
במודע אני מדכאת כל מאפיין שלי . 
העיניים באדמה , תרות אחר ההשתקפות שלי - העפר . 
החיוכים נהפכים לעוויתות חסרות פשר , הידיים - לקרשים . 
כי בחוץ אני מאבדת את הגמישות שלי , בכל מובן שהוא . 
בחוץ אני מדכאת את החופש המחשבתי שלי . 
בחוץ אני גמישה רק בלפלס לעצמי דרך בין כתפי אנשים . 
האם אני באמת חסרת כל יכולת חברתית , אנושית , שכלית .. 
. 
? 
עד כדי כך ? 
! ? ! ? האם יש לי סיכוי אי פעם להרגיש כמו בנאדם ולא כמו שוטה הכפר ? 
או כמו יצור קטן ועלוב שנועד למרמס אנשים ? 
היום בארבע וחצי אחה"צ נשכבתי במקום הכי קרוב לשמיים שמצאתי ( כולה 5 מטר מעל האדמה ) , והסתכלתי על השמיים . 
ספגתי קצת אור ואוויר ואווירה אחרי חודשים שלמים בחושך הנורא שכפיתי על עצמי . 
