מה שלומך הבוקר ? 
בוקר טוב , שלומי סביר , גררתי את עצמי לעבודה עם עיניים נפוחות ואף מקולף ( כנראה לא הפנמתי את השיר " כשאת בוכה את לא יפה " ) וחיכתה לי ערימת מיילים אחרי שלא הגעתי אתמול לעבודה ... 
.. 
. 
מה שלומך ? 
גם אני לא הגעתי לעבודה . 
רציתי להסביר מדוע עשיתי את הפרידה באופן כל כך לא יפה . 
המטרה היתה להקל לשנינו את הפרידה : את תחשבי איזה חרא הבן אדם וברוך שפטרנו וכך כאבייך היו נשכחים במהרה . 
אבל זה הציק לי והייתי חייב להסביר . 
אני לא חשבתי ולא אחשוב עליך בחיים שאתה חרא של בן אדם . 
לא האמנתי שאתה יכול להתנהג בצורה כזו , זה מאוד הפתיע אותי לרעה . 
ורק שתדע שמה שהציק לי בסופ"ש לא היה הילדים , אלא היחס שלך אלי כשהם בסביבה והתגובה שלך כשניסיתי לומר לך מה מציק לי . 
אם היית נותן לי קצת זמן היינו יכולים לדבר על אותם דברים ולראות אם זה משהו שאפשר לפתור ... 
.. 
. 
אכן המטרה היתה להפתיע ואני ממש לא כזה . 
הסבר נתתי . 
מה שהציק לך זה כן הילדים , מכיוון שההתנהגות שלי נבעה מהיותם בשטח . 
תאמיני לי שכל העסק הזה לא מתאים לך כרגע . 
בכל מקרה אני כמעט תמיד פנוי למלא לך את כל החסר באם חס וחלילה יחסר לך במקרה מצב של חוסר במשהו . 
יקירי , על ההתנהגות של ילדים אי אפשר לשלוט , כי הם ילדים וצריך לקבל אותם כמו שהם . 
ההתנהגות שלך בהחלט ניתנת לשינוי , זה עניין של רצון טוב והתחשבות וניסיון לראות את שני הצדדים של המטבע . 
לא פשוט , אבל אפשרי . 
אתה מתנהג כאילו שזה רק אתה ושניהם ושוכח שיש עוד מישהי בסביבה ולדעתי זה ייצור בעיות גם בעתיד , כשתהיה עם מישהי אחרת . 
אני זמינה בשבילך , אם אתה צריך לדבר או שחסר לך חיבוק ... 
.. 
. 
טוב נשמה , ניפגש בהזדמנות קרובה וגם נשוחח על הכל . 
חצי שעה אחרי חצות הוא צעק " לא רוצה לשמוע " והתחיל לארוז את החפצים שלו . 
לא חשבתי שככה הוא יגיב , לא דמיינתי לעצמי שתוך שניות הוא ישנא אותי ויוציא מהפה את המשפט " חשבתי שאת לא כמו כל הבנות , אבל טעיתי , כולכן זבל " . 
באיזשהו מקום הוא חיזק לי את הצד של ה " נגד " . 
מעניין איך הדברים היו נגמרים אם הוא היה אומר במקום זה " אני אוהב אותך " . 
אוהבת אותך והיה אם אני אחזיר את הבלוג למצבו הקודם ואתה תמצא את דרכך לכאן יש כמה דברים שרציתי לומר לך ולא בטוח שאמרתי . 
אני מצטערת שנפגעת ממני , זה הדבר האחרון שרציתי שיקרה . 
אני אוהבת אותך , אתה מאוד חשוב לי ועד לפני יומיים הייתי בטוחה שנזדקן ביחד . 
דמיינתי אותנו עוברים לגור יחד , מתחתנים , מביאים ילד וחיים באושר ( נאיבית , אבל מודעת לכך שרוב הסיכויים שעושר לא יהיה מנת חלקנו ) . 
היו לי ספקות , אבל השתקתי אותן ואמרתי לעצמי שאני כל כך אוהבת אותך ושהכל יסתדר עם הזמן . 
אני אלמד איך להתנהג עם הילדים , הם יתרגלו אלי ונהיה משפחה אחת גדולה . 
אתמול היה יום כל כך רע שהלכתי לישון עם המחשבה שככה אני לא רוצה לחיות . 
בכיתי בזמן שהתכרבלנו לפני השינה וקיוותי שזה רק יום רע , לא מעבר . 
כמו שאמרתי לך היום אני מבינה שהילדים באים במקום הראשון , אבל לא מקבלת את זה שאני " נעלמת " כשהם בסביבה . 
פתאום אין שום משקל לדיעות ולרצונות שלי ולא עולה בדעתך שאולי אפשר לעשות משהו שיהיה טוב גם להם וגם לנו . 
באת אלי בטענות שאני לא עצמי כשהם בסביבה , אבל גם אתה לא עצמך ויש סיטואציות שבהן אתה מנסה ( כנראה ) לגונן עליהם ותוך כדי מרחיק אותי . 
למה לא יכלת להיות יותר אמפטי היום כשלא הרגשתי טוב ולהתעניין בשלומי במקום להתלונן על זה שאני פדלאה ? 
למה לא אמרת לי שאתה מעריך את זה שקמתי ב - 7:30 בבוקר ניגבתי לילדה את הטוסיק והכנתי לשניהם ארוחת בוקר , תוך כדי שכנוע שלהם שייתנו לך לישון ? 
אתה בחצר עם הילדים ואני חצי מקווה שאם זה ייגמר שאתה תהיה זה שיוזם , שתקל עלי . 
בהמשך היום כשהצלחתי לומר לך שאני לא מרוצה מצורת ההתנהגות שלך ונתתי לך כדוגמה את המקרה מהיום הקודם שבו נכנסנו לבית וציינתי שהקומקום נעלם ואני לא יודעת איך אכין קפה בבוקר למחרת , ענית " זה מה שמעניין אותך עכשיו ? 
יש פה ילדים רעבים " . 
אחרי שאמרתי לך שהתחשבות בי לא באה על חשבונם ולגיטימי שאני אחשוב גם על עצמי , חשבתי שהקשבת וקיוויתי שנצליח לפתור את הדברים . 
אבל אתה היית צריך לשאול אותי בדרך חזרה למרכז אם אני בטוחה שמתאים לי קשר עם פרוד + 2 ילדים והפעם , לא כמו בפעמים קודמות , התשובה לא היתה " אני אוהבת אותך והכל יסתדר " אלא " זה קשה לי , אבל אני מקווה שנצליח לעבוד על זה " . 
פתאום הסתבר שאתה לא מבין למה קשה לי עם הילדים ו"מה כל כך מסובך בלחמם להם אוכל ולשחק איתם " ? 
אחר כך היית צריך להזכיר לי איזה מציאה אתה ושכמעט בכל יום בחורות מתחילות איתך או שאתה מקבל הצעות שידוכים ולבסוף , היית צריך לומר שלא בטוח שזה מתאים גם לך ואולי עדיף לך להיות עם גרושה שלא תרצה ממך חתונה וילדים . 
מה השתבש ? 
בתור לאסוף את הכרטיסים הודעת לי שאתה לא צריך לחשוב ושאתה בטוח , כי המינוס היחידי שלי , שאני ארצה ילד בעתיד , לא קשור רק לרווקות ושבעצם יותר גרוע יהיה לחיות עם גרושה והילד שלה , מה גם שסביר להניח שהיא תרצה ילד משותף . 
רציתי לומר לך שגם אני לא צריכה לחשוב , אבל עצרתי את עצמי ותכננתי לומר לך כשנחזור הביתה שאני אוהבת אותך ומאמינה שנצליח לעבוד יחד על הכל . 
נכנסנו הביתה , נישקתי וחיבקתי אותך ואתה עצרת אותי ואמרת שזה רק יקשה עלי להחליט . 
פתאום סרבת לתת לי זמן לחשוב ואמרת " אל תעשי לי טובות " ושאתה לא מוכן לחכות יומיים ורוצה תשובה עכשיו . 
הלכתי להתקלח ואמרת שאחזיר לך תשובה כשאצא . 
אמרתי לך שאני צריכה יותר זמן , אבל לא היית מוכן להקשיב . 
תוך כדי מקלחת העליתי את טיעוני הבעד והנגד ולא הצלחתי להחליט . 
רציתי להיות שלמה עם ה " כן , אני רוצה להיות איתך " ולא להגיע למצב שבעוד שבוע - שבועיים אם וכאשר ניתקל בקשיים , אני אקום ואלך . 
אבל לא הייתי מוכן לשמוע , רצית תשובה ואמרת לי שהיה לי חצי שנה לחשוב על העניין . 
לקחת את חוסר ההחלטה שלי כ " לא " וקמת ללכת , עם הרבה עלבון וכעס שהתנקזו למשפט " תודה שבזבזת לי חצי שנה מהחיים " . 
לא רצית לשמוע מה יש לי לומר והשתקת אותי כשביקשתי שלא תלך . 
לקחת את החפצים שלך ויצאת זועם מהדלת . 
לא ברור מקווה שאצליח להרדם הלילה . 
מקווה שאתה כבר ישן ושאולי מחר הכעס יעבור לך ותראה את הדברים בצורה קצת שונה . 
מצד אחד אני מקווה שזו היתה המריבה הגדולה הראשונה שלנו ושתיצור קשר ותגיד שאתה לא מוותר ורוצה שנעבוד על הדברים , מצד שני עם כל העצב והכאב , החיים שלי יהיו יותר קלים עם מישהו אחר . 
אני רוצה שיהיה לך טוב , מגיע לך את הכי טוב שיש - אם לא איתי אז בבוא היום עם מישהי אחרת . 
