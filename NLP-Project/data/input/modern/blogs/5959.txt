צפיתי זה עתה בסרט " גלדיאטור " . 
דבר אחד הבנתי תוך כדי צפיה בסרט הזה - שום דבר לא השתנה ב - 2,000 השנים האחרונות . 
שום דבר בכלל . 
פוליטיקאים דבקי - כסא עדיין מרווים את צמאון דמם של ההמונים האיגנורנטים . 
אז היו אלה לודרים , גלדיאטורים , נמרים , חיטה לכל . 
היום אלו טילי טומהוק , פצצות JDAM , פגזי 155 מ"מ ומדיניות הרווחה . 
עדיין - שליטים שכל קשר בינם לבין מוסר ורצון שיהיה טוב לאדם הפשוט , הוא מקרי בהחלט . 
וההמונים , ההמונים ... 
.. 
. 
הם ממשיכים להכתיר את אותם פוליטיקאים שמשתלטים על חייהם , שמגייסים אותם גיוס חובה לצבא כדי להילחם מלחמות לא - להם , שמתקצבים את העצלנים והלא יוצלחים כדי שאלו לא יפילו מכסאו את השליט הנוכחי . 
אז היה קיסר אחד , היום יש אוליגרכיה של פוליטיקאים שנבחרים אחת ל - 4 שנים ואז במשך ארבע שנים אין לציבור אמירה בנוגע למה שיעשו . 
בסוף הסרט , מקסימוס , הגיבור , אומר : " היה למרקוס אורליוס חלום . 
הוא חלם על רומא אחרת . 
תהיה רומא אחרת " . 
ואני אומר : היה חלום לג'ון לוק , עמנואל קאנט , אדם סמית' , תומאס ג'פרסון , איין ראנד ; ואותו חולם פועם גם בי , כרגע , ממש פה , באוגוסט 2004 . 
ובשביל מה שזה שווה , אני לא היחיד . 
הקורא אברהם נאמן מרעננה שלח את המכתב הבא , שזכה לכותרת " שאלות ענייניות לעבודה " , והמובא פה ככתבו וכלשונו : במקום הדרישה לדחות את אישור התקציב עד לכניסת מפלגת העבודה לממשלה , ראוי לפרס ולצוותו לפרט מה צריך לתקן במדיניותו של נתניהו : האם להפסיק את המדיניות של מעבר מקצבאות לעבודה ? 
האם לסגת מהרפורמה בפנסיה ולחזור לשלטון ההסתדרות בפנסיות ? 
האם להפסיק את מדיניות שבירת המונופולים , מהנמל דרך חברת חשמל והבנקים הגדולים ? 
האם לעצור את תהליך הורדת המס הישיר לעבודה , והעקיף , ומס החברות , ולחזור לרמות המס הגבוהות שעצרו כל יזמו והשקעות וכמובן , מה לקצץ עבור כל תוספת נדרשת ? 
בחיי , בימים האחרונים אני זוכה לגלות - מעל דפי העיתונים והאינטרנט - יותר ויותר אנשים שעדיין מאמינים בנצחון העבודה ( work , employment ) על פני הפרוטקציוניזם שחדר וחודר למפלגת העבודה . 
כמו כן הופיע במדור הדעות מאמר של נדב העצני , " מדוע אסור להכניס את העבודה " . 
אחרי קריאת המאמר הפרוטו פאשיסטי , אפשר רק לתהות מדוע כמות כה גדולה של אופל , טיפשות , אטימות , צמאון דם , גזענות , שנאת אדם ורשעות שנפלו על העולם - נפלו דווקא על הימניים הקיצוניים שבישראל . 
במה חטאנו שהם צריכים לחיות איתנו באותה ארץ , או בכלל - על אותו כוכב לכת ? 
מדוע נברא רשע כה מוחלט וכה עיוור ? 
התשובה היחידה לשאלות אלו , היא שאין תשובה , ויש רק להיאבק , להיאבק למען עולם טוב יותר ונקי מאנשים עם דעות כאלו . 
אפשר לראות את הז'אנר הכללי , שרוב אבל לא כל הפרוטקציוניסטים משתייכים אליו . 
המכנה המשותף לז'אנר הזה הוא : כולם עשו בחירות גרועות בחיים , או לא הצליחו להילחם כהלכה ( למרות כל הסיוע - הרב מאוד - שמשלם המסים הושיט להם , וטוב שהוא מושיט [ שלוש המילים האחרונות הן חלק חשוב מאוד של הרעיון הכללי שאני מקדם ] ) באיזשהי מידה של חוסר מזל התחלתי , ולכן הם עכשיו במצב של חוסר עתיד ( כלומר , באופן כללי , לא תהיה להם תעודת בגרות ולא סיכוי להתקדם בחיים בדרך הוגנת , ומבוססת על מאמצים ) . 
מכיוון שהם ויתרו על המאמצים , הם במצב של חוסר עתיד , שאותו הם הביאו על עצמם . 
אבל הם לא רוצים להיות מלצרים באיזה בית קפה באבן גבירול , שגרים בדמי מפתח בדירת שני חדרים בפלורנטין , ומעשנים מריחואנה עם החברים הפרוטקציוניסטים האחרים שלהם , כשיהיו בני 25 ו - 30 ואפילו 60 - לכן הם פועלים כבר עכשיו , בגיל 15 או 18 או כל גיל אחר של פרוטקציוניסטים צעירים , להבטיח את עתידם . 
ואיך הם יעשו זאת ? 
האם הם יקימו את עצמם מהאשפתות ( תוך היעזרות בכספי משלם המסים לדברים המסוימים שנקראים " עבודה סוציאלית " ו " חינוך חינם חובה " , כאמור , וזה יותר מבסדר גמור ) ? 
יחזרו ללימודים תקינים ? 
יפסיקו לעשן מיני עלים ? 
ילכו בדרך שתאפשר להם להפוך לאנשים גדולים התורמים לעצמם ולאנושות ? 
לא ולא , אף אחת מהאפשרויות הללו לא ממומשת ע"י פרוטקציוניסטים צעירים : הם פועלים למען ממשלות גדולות , תמנוניות , שישלשלו להם לאורך כל חייהם הבוגרים קצבה חודשית . 
פשוט כך . 
הם לא יעבדו - או ישארו מלצרים קטנים באיזה בית קפה באבן גבירול בשכר מינימום - או יתמכרו למריחואנה מהבוקר עד הערב , ותמורת כל הדברים הנפלאים הללו , הם יקבלו " דמי הבטחת הכנסה " חודשיים , שימומנו על ידי אלו שכן עשו את הבחירות הנכונות , וכן הצליחו שלא להרוס לעצמם את החיים , בהיותם בני נוער ובשנות העשרים שלהם , והיום הם עובדים קשה כל יום , תורמים ומשלמים מסים . 
אבל לא הנערות הקטנות , העצובות , שבורחות מהבית לפסטיבלים בדיונות ; לא השבאבניקים שלא מצליחים להחליט האם לחזור למשפחתם ותוך כדי כך מתוודעים ( תרתי משמע ) לחלק הגרוע של החברה האורבנית החוטאת ; הם שמטרידני . 
החלק של התנועה הפרוטקציוניסטית , המסוכן באמת לעתיד הציביליזציה שלנו , הוא אותם אקדמאים - כן , בני אדם שאמורים להיות ישרי מחשבה ובעלי איזשהם אידיאלים - שהולכים לתנועה הפרוטקציוניסטית ; ובשל היותם אקדמאים , בהשוואה לאלו ( המתוארים לעיל ) שהרסו לעצמם את החיים , הם גם הופכים למובילים של אותה תנועה . 
הם הכותבים את המאמרים החמדניים , החוצפניים , במדורי הדעות של העיתונים הגדולים . 
הם המגנים אוטומטית כל הצעה לרפורמה בארץ שכלכלתה היתה על מסלול שגוי מיום הקמתה . 
הם המתייחסים לתגמול האי - יוצלחות כמובן מאליו , ולהפחתה מסוימת ( לא ביטול מוחלט ) של אותו תגמול - כדבר האחרון שראוי לעשותו . 
הם אלו שמסוגלים לסחוף את כל הלא יוצלחים אחריהם לגל ענק ( לי זה מזכיר " סרט " מסוים ... 
.. 
. 
שהתרחש במציאות ) שעלול , ביום בחירות הרה אסון אחד , להביא 28 מנדטים ל"עם אחד " . 
נגד כל הרעיונות המשוקצים והטרוריסטיים שלהם חייב להתייצב כל אדם העונה על תנאי אחד פשוט - הוא אי פעם עבד ולו יום אחד בחייו , ויודע מה זה להרוויח ולחסוך את כספך בזיעת אפך . 
כמובן שגם דברים כמו הגיון פשוט ורצון להיות חופשי משעבודן של ממשלות ענק השולחות את זרועותיהן הארסיות עמוק אל חיי הפרט , לא מזיקים לעניין זה . 
נ.ב . 
זה לא כיף להישנא , אפילו כשאתה צודק לגמרי בנושא מסוים . 
