" בין חברי אני עומד כאן במסדרהכל ערוך ומתואם ומסודרעל הבמה ממול כל המכובדיםומפקד החיל והמפקדיםהמשפחה , החברים , החברהכולם עכשיו צופים בי , מתרגש נוראאני קולט את תדרי האהבהאני יכול להתפוצץ מגאווה " ( " כנפיים " / להקת חיל האויר . 
) אני מסוגלת לזה , ברור לי . 
האם אני רוצה את זה ? 
תמיד אמרו לי שאני יודעת להנהיג , כריזמטית ומורעלת צה"ל , אני יכולה ורוצה לתת יותר . 
אני רוצה לפקד , לעשות משהו חשוב . 
כמובן שאיני מסוגלת להמשיך בשירות במתכונת הנוכחית הנוראית הזו . 
אבל מיונים ? 
תיזוזים ? 
מסלול ארוך ? 
חתימת קבע ? 
..... אחריות ? 
לרגע אחד הכל מתגמד ורגע אח"כ אני אומרת לעצמי שאין לי כוח לכל זה . 
המחשבה שלי משתנה בקיצוניות , אני כאילו מתחבטת עם עצמי על שאלה שיכולה לקבוע את עתידי בשנים הקרובות . 
אז ... 
.. 
. 
מש"קית מדוכדכת או דרגות מתכת ? 
בתוך כל הגועל , הקור , האטימות , השנאה , לפעמים שוכחים מה היה לפני - מחוץ למסגרת הצבאית . 
כשאופפת אותך שנאה כה רבה את שוכחת שקיים מונח הקרוי אהבה . 
כל חיי האמנתי באהבה , בתיאוריה לפייה לכל אדם יש את האחד / אחת שלו אי שם , האמנתי שגם בתוך האנשים ולו הרעים ביותר ישנה אהבה והם ראויים לאהוב . 
זו הגישה שליוותה אותי מאז ומתמיד , האמונה היחידה שנותרה בי כשכל האמונות האחרות נגוזו . 
כל זאת עד פגישתי עם המערכת הצבאית , היב"א ואנשייה . 
זה לא קרה בין לילה ... 
.. 
. 
לקח לזה יום ועוד יום ועוד יום . 
אני מעריכה את עצמי ויודעת מה אני שווה , אבל כל כך הרבה לילות לבד , כל כך הרבה רוע באנשים , כל כך הרבה אטימות גרמו לי לאבד את האמונה שלי בטוב האדם , ברגישות ובחיבתו לרעהו . 
ראיתי במו עיניי איזו אחווה יש בין חלק מהאנשים שם וידעתי שלעולם לא אזכה ליחס דומה מאותם אנשים או אחרים , ולו רק בגלל התפקיד אותו אני מבצעת , השונה מתפקידם . 
הזלזול שלהם ועצימת העיניים של הממונים עליי פשוט גורמים לי להרגיש קטנה עד כדי בלתי נראית וכזאת שלא ראוייה להיות נאהבת : " מי ירצה לאהוב בכלל זוטרה כמוני ? 
אני כלום " אומרת לעצמי . 
עכשיו אני כבר לא מאמינה באהבה , אבל בכל זאת כמהה לחיבוק וליטוף במיוחד כשאני שם לבד בלילה . 
אין לי כתף לבכות עלייה או זרועות שבתוכן אוכל לשקוע בשינה עמוקה . 
אני נזכרת בימים בהם הרגשתי נאהבת , הרגשתי חשובה למישהו , תמיד חשובה לאיזה מישהו . 
אני נזכרת ולא מאמינה שעכשיו יוכלו לאהוב אותי . 
אם הם , בבסיס , לא אוהבים אותי , מי כן יאהב ? 
אולי הייתי תמימה אבל קיוויתי שבסיס סגור זה המקום המושלם למצוא חברה אוהדת ואהבה . 
טעיתי ושילמתי ביוקר , שילמתי באמונה היחידה שהייתה לי . 
תמה האמונה באהבה . 
אולי יום אחד היא תשוב לחיים אבל רק אחרי שהאישיות שלי תחזור לחיות . 
באמת לחיות . 
החלטתי שבסופ"ש הזה אני הולכת עם חברתי הטובה לסינמה סיטי לשטוף קצת את הראש , לנוח מכל הצבא הזה . 
חשבתי על קומדיה או סרט פעולה . 
בסוף בכלל מצאתי את עצמי בקופה , מנסה לשים את ידי על כרטיסים ל " בופור " , הסרט הישראלי החדש ועטור השבחים , לפני שכולם יגמרו . 
כשנכנסנו לאולם נוכחתי לדעת שאנשים רבים בקהל הם לוחמים בחופשה ( ע"פ השיער הקצוץ וחולצות המסלול שהם לובשים בגאווה ) והבנתי שזה ממש לא הולך להיות סרט בנות קליל כמו שאני רגילה . 
פחדתי שאני לא אתחבר אבל ההפך המוחלט קרה ... 
.. 
. 
הסרט הזה הרס אותי , עצר את הנשימה שלי , גרם לי לא להאמין שהכל מבוסס על מציאות . 
לסרט יש דופק מסויים שמלווה אותו מתחילתו עד סופו ( זהירות ספוילר ) : כל כמה דקות נשמעת שריקה באויר ופיצוץ המרגמה , דבר שבהתחלה מבהיל למדי אך עד מהרה הצופה מתרגל אליו כמו השגרה במקום . 
כל זמן מסויים חייל נפגע או נהרג , בד"כ אותו אחד שהדמויות והצופה הכי נקשרים אליו באותו הרגע . 
בשלב מסויים התחלתי לנחש מי הבא בתור , כמו במשחק . 
החיילים במוצב נמצאים כל הזמן בכוננות ספיגה , מצב סתטי שבו פשוט מנסים להפגע כמה שפחות . 
הם מסתתרים במן מחילות קרות כמו עכברים ורק מקווים לצאת משם מהר . 
הכל גורם למוצב להראות כמו מקום מסוייט , איום , כזה שקשה להאמין שהיה באמת . 
יחד עם זאת , מה שבאמת כבש אותי בסרט הם הרגעים הקטנים בהם הוצג ההווי בין החיילים , רגעי הצחוק , הפורקן , רגעים בהם לוחם פורץ בבכי , רגעים אנושיים . 
בתוך הטקסטים יש המון מילות סלנג צבאי וגם כמה שירים ישראליים . 
הכל ביחד יוצר תחושה שהם , הלוחמים ההם שמעבר לגבול , הם אנחנו . 
מכירים את אותם שירים , משתמשים באותה שפה ובעלי אותם חלומות כמונו . 
אני יצאתי מהסרט המומה , כאובה , כועסת , נרגשת . 
מאוהבת בכל אחד מהחיילים ההם מהמציאות , רוצה לחבק אותם ולהוקיר את שעשו . 
אני מודה שעכשיו אני אף יותר נגד מלחמות , זאת כנראה מטרת הסרט בכלליות . 
אני ממליצה בחום לרוץ לראות - אסור להפסיד דברים כאלו שנעשים כאן . 
בופור - Beaufort שחקנים : אושרי כהן , איתי טיראן , אלי אלטוניו , אוהד קנולר , אלון אבוטבול , איתי תורג'מן 
