השמש זורחת . 
השמים כחולים . 
הרדיו מזמר שירים ( טוב , מדונה ... נניח ... ). ציפורים מצייצות במקום כלשהו . 
ולמעט העובדה ששכחתי ( אני ! ! אני שכחתי ! ! לרשום מיד את הארוע והתאריך בסיפרי ההסטוריה ! 
) להעביר את השעון אחורנית לשעון חורף וקמתי בשעה 05.00 בבוקר כשאני לא מבינה איזה תוכנית הרדיו משדר במקום יומן הבוקר שאיתו אני רגילה לקום ( שעת האקטואליה היחידה שלי במשך היום , שריד לימים עַבַרו ) , היום הזה נראה ומרגיש הרבה יותר טוב ומחוייך מהימים האחרונים ... 
.. 
. 
לא לדאוג , חזרתי לישון את השעה שנוספה לי פתאום , ופוסט מעמיק על תובנות הימים האחרונים יגיע כנראה בהמשך היום ... 
.. 
. 
הוא קרוב ליאוש ממני , אני חושבת . 
הביג בוס שלי . 
שוב הוא מוצא אותי יושבת ליד השולחן , עיניים נפוחות ואדומות ומגירה דמעות כמים . 
ושוב הוא עובר לידי , בשקט , על קצות האצבעות , כי הוא מהדור ההוא , שכשנשים בוכות הם נאלמים דום ומתאדים ... 
.. 
. 
כאב ראש שהתפתח במהלך הבוקר ועין דומעת ושורפת יכולים לתת סיבה מצויינת לבכי ששוטף אותי . 
ואם היה לי PMS הייתי יכולה גם לתת אותו כסיבה . 
אבל אין לי את ה M שב PMS . 
כבר הרבה זמן אין לי , כמעט שנה וזאת בהחלט לא סיבה לבכות עליה ... 
.. 
. 
אז על מה אני יכולה לזרוק את מצב הרוח הלא ברור של הבוקר הזה ? 
על מי ? 
עלי ? 
על חוסר ההבנה והזכרון שלי שדברים לוקחים זמן ? 
ששינוי , אפילו שהוא בדיוק מה שרצית , כשהוא מתרחש הלכה למעשה הוא סוג של טראומה ? 
שלוקח זמן להתרגל למצב חדש , לפלטפורמה חדשה , לבסיס חדש עליו בונים משהו מתוך רצון משותף ? 
שלמרות שאני באה לשם ידיעה ברורה איך טוב לי ואיך אני רוצה את הדברים , התחושות בתוכי מעורבות ומעורבלות , כשהן ניזונות מעבר , שהיו בו דברים טובים , אבל בסופו של דבר הוא חנק אותי באופן מסויים ? 
שאני צריכה להזכיר לי להינות מההווה ? 
שאני צריכה פשוט להקשיב לעצמי , כי כשאני עושה את זה מתוך כוונה שלמה , אני שומעת את הדברים בתוכי נאמרים בקול חזק וברור ... 
.. 
. 
? 
בכיתי . 
בכי ארוך , מטלטל גוף ומשחרר . 
מפליא אותי בכל פעם מחדש אילו תכונות של ריפוי יש לתחושת חוסר השליטה שמרגישים כשבוכים בכל החושים והעוצמות . 
איזו תחושת ניקיון פנימי . 
אני אבכה עוד . 
ברור לי . 
ואקשיב לעצמי . 
ולא אתעלם . 
ואעשה את הדברים בדיוק כפי שטוב לי . 
בדיוק כפי שאני צריכה אותם ... 
.. 
. 
ומתוך כך , הסערות ישקטו ושוב אוכל להרגיש את אותה תחושת הרגיעה והשלמות הפנימית שהתחלתי להרגיש בזמן האחרון , בימים האחרונים ... 
.. 
. 
כי הבסיס , הבסיס כבר נמצא בתוכי ... 
.. 
. 
( פוסט מבולבל ולא מובן , אני יודעת , וכמו כל הפוסטים שלי מקרין את מה שעובר בתוכי בזמן הכתיבה ... 
.. 
. 
) ( ומדיווח שקיבלנו , בבסיס של ג . 
הבכור דואגים לו ומדברים איתו , הוא הצליח אתמול להוציא ממנו רגשות ודברים שהחזיק עמוק בתוכו , וזה משמח ומרגיע במידה מסויימת ... 
.. 
. 
) את חושבת יותר מדי , אמרה לי אתמול חברה . 
את בודקת כל דבר , את בוחנת את עצמך כל הזמן ולא מאפשרת לך פשוט להיות ... 
.. 
. 
התווכחתי איתה . 
אבל ידעתי שהיא צודקת ... 
.. 
. 
אולי בגלל שכל כך הרבה שנים עשיתי דברים באופן אוטומטי בלי לבדוק איך זה נוגע בי ... 
.. 
. 
שוב את עושה את זה ... 
.. 
. 
בודקת . 
מסבירה . 
עצוב לי . 
סוג של מועקה מאתמול בערב . 
בעצם מאתמול אחר הצהריים אבל המועקה של הערב יותר ברורה לי . 
חבר של ג . 
הבכור מהתיכון התאבד בחג . 
זה החבר השני שג . 
מאבד תוך פחות מחצי שנה . 
עצוב לי שהוא צריך לחוות אובדן בגיל כל כך צעיר , בהפרשי זמן כל כך צמודים ... 
.. 
. 
ואני דואגת . 
כי הוא מופנם ושומר את הדברים בתוכו . 
למרות שאתמול בערב אביו לקח אותו לבסיס , הם דיברו והוא גם בכה , בכל זאת ... 
.. 
. 
מחשבות רצות לי בראש ... 
.. 
. 
שוב את עושה את זה ... 
.. 
. 
תרגישי . 
אל תסבירי ... 
.. 
. 
תרגישי . 
עצוב לי . 
מעיק לי . 
כל כך קל להשגה ... 
.. 
. 
לא יכולתי להתאפק ... 
.. 
. 
עמדתי בסופרפארם , מול הדוכן הצבעוני , קוראת את השלט המבטיח " קרם הלחות שיעשה את עור הפנים שלך מאושר " . 
כל כך פשוט . 
כל כך מעט צריך בשביל האושר ... 
.. 
. 
אם לא כל כולֶנו , לפחות עור הפנים ... 
.. 
. 
לקחתי מעט חומר מבקבוק הדוגמית ומרחתי על פני , למרות שפנים מיוזעות של אמצע ההליכה אינם המקום האידאלי לבחון את האושר , אבל בכל זאת ... 
.. 
. 
בבית בחנתי מקרוב ובתשומת לב מרובה את פני , לראות את זהרורי האושר שעליו , אבל מה שניבטו מהראי מולי , היו פנים רגילות לגמרי , קצת אדמדמות מההליכה בשמש של אחר הצהריים ( אני צריכה להוציא שחורים , ויפה שעה אחת קודם ) וחיוך ... 
.. 
. 
אושר ? 
והיתה גם שינה . 
שעות רבות של שינה . 
כאילו נוצרה בתוכי הפניוּת הנפשית והרוגע להיות עם עצמי , להרשות לעצמי לאבד את השליטה שאנו מאבדים תוך כדי שינה , לדעת שאין שום דבר שלא יחכה לי , שם , בחוץ , גם לאחר שאמלא את המצברים ... 
.. 
. 
ימי החג הרבים והצפופים הפחידו אותי כשהיבטתי בהם ממרחק של שבועות וימים ... 
.. 
. 
לפליאתי ( ואולי לאו דווקא ) הגעתי אליהם מפוייסת יותר עם עצמי , רגועה ומסוגלת לחוש ולהינות ממה שהם הביאו לי ... 
.. 
. 
והיו שם אולי גם רגעים שאפשר לקרוא להם אושר ... ולא בגלל קרם הפנים ... 
.. 
. 
לרוב אני לא נוהגת להשיב על השאלון השבועי . 
רוב השאלות מדברות על דברים שכבר שכחתי או שמעולם לא ידעתי , ואני קוראת אותן , מחייכת ועוברת הלאה . 
כשנכנסתי השבוע ראיתי משהו אחר . 
ראיתי שאלות שנוגעות לי , למישהו בחיי . 
תסמונת חרדה כפייתית ... 
.. 
. 
נכנסתי לצב 1 , קראתי קצת , ופתאום יכולתי לראות קצה קצהו של הקושי שעבר על א . 
הצעיר בימים הכי קשים שלו ... 
.. 
. 
לפני חודשים מספר היתה סדרת תוכניות על התופעה הזאת בערוץ 8 , ראיתי רק סרט אחד ואחריו כתבתי פוסט שעדיין אפילו לא העלאתי לטיוטות ... 
.. 
. 
אני עוד אכתוב על זה . 
בנתיים , עניתי על השאלון : 1 . 
האם כשאתם נוהגים יש לכם מחשבות על תאונה שאתם עלולים לעשות ושעלולה לפגוע בכם או באחרים ? 
זה היה בהתחלה , כשקיבלתי את הרשיון . 
הייתי בטוחה שאני הסכנה הגדולה שישנה על הכביש . 
די מהר זה עבר לי . 
אולי כי ראיתי שישנם אחרים שמהווים סכנה גדולה יותר , אז למה לי לדאוג ... 
.. 
. 
? 
2 . 
האם לפעמים אתם חושבים שאתם עלולים לאבד שליטה בעצמכם ולעשות משהו רע ? 
חוץ מהרצון לחנוק את הילדים שלי , כשהיו קטנים והיו נכנסים לסשן של בכי ללא הפסקה , לא ממש . 
3 . 
האם יש לכם אמונות טפלות , כמו מספרי מזל ? 
האם הן גורמות לכם לשנות החלטה לגבי משהו ? 
אני באופן בסיסי לא אוהבת " להחלות " מישהו מהמשפחה שלי כדי לקבל יום חופש או לצאת מוקדם מתוך האמונה שאם אעשה כך , אותו האדם באמת יחלה ... 
.. 
. 
אני זוכרת בטירונות , היו כמה שהרגו את כל הסבתות והסבים שלהם ... 
.. 
. 
מצד שלי , לי היתה רק אחת והיא היתה די יקרת ערך ... 
.. 
. 
4 . 
האם הטרידה אתכם פעם המחשבה שמשהו שאמרתם היה לא בסדר , ואתם חושבים על זה הרבה זמן אחר כך ? 
לא יותר מהרגיל , דהיינו , שלא מפריע לשגרת יומי . 
אם זה קורה , אני משתדלת לדבר עם אותו האדם ואם לא מצליח לי , אז אני מעבירה הלאה . 
5 . 
כמה פעמים אתם שוטפים ידיים ביום ? 
בבוקר , עם הקימה , לאחר קרם הפנים ולאחר המייק אפ . 
ביציאה מהשרותים . 
לא מוגזם . 
6 . 
האם כשאתם מתקלחים אתם עושים הכל באותו סדר כל פעם - חפיפה , סיבון כל חלק בגוף וכו ’ ? 
כנראה שכן , באופן אינטואיטיבי , בלי תחושה של צורך . 
7 . 
האם אתם מוצאים את עצמכם שרים בלב , או שמנגינות כל הזמן מתנגנות לכם בראש ? 
כן . 
לרוב בהליכה בחוץ , השיר שמתנגן לי הוא האחרון ששמעתי כשיצאתי מהבית . 
כשזה היה השיר הרומני , שקלתי לחשב את קיצי לאחור ... 
.. 
. 
8 . 
האם יש עניינים שקשורים למוסר שאתם חושבים עליהם הרבה ? 
לא בצורה שמפריעה לי לחיי היומיום . 
. 
9 . 
האם יש דברים שאתם נמנעים מלעשות ? 
למה ? 
אוווו ... שאלה מצויינת ... 
.. 
. 
כל מה שקשור במספרים , חישובים ( ע"י המחשב , לא אני חס וחלילה ... 
.. 
. 
) . 
אני מפחדת מהם , פחד מוות ... 
.. 
. 
לכולנו יש אובססיות , חרדות לא מובנות , כולנו נתקעים לפעמים במקום שקשה לנו לצאת ממנו , אבל אצל רובנו , לאחר זמן מה אנחנו יכולים לעבור הלאה , למקום אחר , לתחושות אחרות , להמשיך בחיים בדברים הכי פשוטים ... 
.. 
. 
יש אנשים שלא יכולים ... 
.. 
. 
שכחתי עד כמה מעייף זה יכול להיות . 
לדבר עם ילד קטן . 
שכחתי עד כמה מהנה זה יכול להיות . 
להיות עם ילד קטן . 
ואולי לא באמת ידעתי מעולם ... 
.. 
. 
אני . 
הים . 
ויפתח בן השש . 
בייביסיטר . 
חוץ מפעם אחת , כשהיה בן חודש ואחותי נפלה ונפצעה ( סיפור ארוך , שאולי היא תספר אותו פעם ... 
.. 
. 
) מעולם לא שמרתי על הילדים שלה . 
אולי בגלל שהם רחוקים , אולי בגלל שבעבר , ידעה שלא כדאי לבקש ממני כי זה לא יעשה מתוך מוכנוּת מלאה ( כן , מודה ) , הפעם ביקשה ואני , מתוך צחוק ששטף אותי למראה התמונה שבדמיוני , אמרתי לה , אני אהיה בים , תביאי אותו לשם . 
וכך היה . 
אחרי שהתארגנו והתמרחנו כדבעי פצחנו בהליכה לכיוון העיר שמצפון כשהמטרה שלי היא ללכת קצת ולהוריד את ארוחת ערב החג ומטרתו היא לאסוף צדפים ובאופן כללי , להינות . 
הלכנו , דיברנו , אספנו צדפים , שטפנו בים הצלול , דיברנו , המשכנו ללכת , דיברנו , שיחקנו משחקי מילים ( משחק החצי שקר ) , רצנו וקיפצנו ( הוא , לא אני , יש גבול ) . כשהצעתי לחזור בחזרה הוא אמר לי : הרגליים שלי שמחות לשמוע , וכל הדרך חזרה , אותו הדבר , דיברנו , אספנו צדפים , נתנו למים לשטוף את כפות רגלינו , בדקנו טביעות רגלים של אנשים אחרים והשוונו ( בחיי , יש אנשים עם כפות רגלים של עוג מלך הבשן ... 
.. 
. 
) . 
ובדרך חזרה הוא מתחבט בינו לבין עצמו האם לאכול את הבמבה עכשיו , לנוח קצת , או להשתכשך במים ( מילה שלו ) , או לאכול קרטיב ( כפי שהצעתי לו ) וההתחבטות המעמיקה הזאת הביאה אותנו עייפים אך מרוצים לשמשיה שלנו ושם נפלנו שחוטים במקצת , הוא עם הבמבה ( ועדיין דיברנו ) ואני פשוט סגרתי עיניים לכמה דקות . 
ואחר כך במים . 
הוא מסתדר עם המצופים שלו לבד , מנפח וסוגר אותם במומחיות בעצמו . 
למים הסוערים במקצת , מול סוכת המציל . 
תופסים גלים , עולים , נופלים , שותים מים , באוזניים , באף , בפה ( אני , הוא עם משקפת ) , עושים " פיצה מקפיצה " ( מה זאת אומרת אתם לא יודעים מה זה ? 
תופסים את הזאטוט וזורקים אותו תוך זעקות קרב ישירות לתוך המים ) , נלחמים בזרמים החזקים , צוחקים , צועקים , מדברים ובאופן כללי שמחים עד לב השמיים ... 
.. 
. 
בשלב מסויים שאלתי אותו אם מוכן להשאר , לגור אצלי וללכת כאן לגן . 
בטח , אמר כבודו , אני באמת רוצה להכיר חברים חדשים ... 
.. 
. 
ולאחר מכן , כשקניתי לו את הארטיק לפי בחירתו , ובקשתי ביס קטן , אמר : את יכולה לקחת ביס גדול ... 
.. 
. 
נו ? 
שאני לא אפסיק לחייך ? 
ובסוף , לצערי ( ולפליאתי על צערי ) הגיעו ההורים שלו סיימנו את היום המקסים והמענג הזה , בארוחת צהריים על חוף הים , עם בריזה של סוף הקיץ ושמש שנוטה מערבה צובעת את המים בצבע כסוף ומיוחד ... 
.. 
. 
ואחר כך פלא שישנתי כמו בול עץ ... 
.. 
. 
? 
( אני עוד אהיה סבתא טובה למישהו יום אחד ... ונא להוריד את החיוכים מהפנים בזה הרגע ... 
.. 
. 
) עמדתי בחוץ , בגינה והסתכלתי איך צבעם של ההרים מסביב משתנה במהירות איטית מהחום / ירוק הרגיל , היומי לכתום שהשמש צובעת אותו בעת השקיעה , ולכחול / שחור של הלילה ... 
.. 
. 
ממול נדלקו , אט אט אורותיה של סכנין כשמגדל המסגד המקומי בולט בגובהו ובאורות הירוקים שמייחדים אותו משאר הבניינים שלידו . 
יותר רחוק , על ההר , כמו ערמת יהלומים שהונחה שם , נצצו אורות הישוב הקטן של המעופפים משכיני השלום העולמי . 
הדקות של לפני החג . 
שעה של חסד . 
עמדתי בחוץ אצל אחותי בגינה , בנוף הכל כל לא מוכר לי של שעת החג הנכנסת ואמרתי בליבי מילים של אהבה לאנשים שאני אוהבת ... 
.. 
. 
וחוץ מזה , למרות חששותי ( המבוססים על נסיון עבר אומלל , שבו בערב פסח לפני שנים ספורות , לקח לנו ארבע שעות להגיע מהמרכז לאחותי בצפון ) שיחקנו אותה בנסיעה של שעתיים וחצי כולל פקק שהיה בסופו של כביש שש ( חצי שעה בלבד ) ועצירה לקפה מהיר לאחריו . 
והארוחה עצמה , שהיו בה גם חברים שאנחנו מכירים הכרות שטחית ביותר היתה הנאה צרופה . 
מדהים אותי בכל פעם מחדש , לראות איך היום אני משתלבת בקלילות בחברת אנשים שאינן מוכרים לי , מרגישה בנוחות מהרגע הראשון , משתתפת בשיחות על הנושאים השונים ומרגישה , לאחר זמן לא רב , כאילו תמיד הייתי שם ... 
.. 
. 
מדהים אותי , כי אני עדיין זוכרת את הילדה / הנערה / האישה שכל מפגש כזה היה קשה ומסוייט עבורה ... 
.. 
. 
והיה גם אוכל . 
טעים . 
מאוד . 
כמו אצל כולם . 
גפילטע פיש ( קניתי והפשרתי בעצמי ) , מרק עוף צלול וזך , סלטים עופות שלמים ממולאים וצלויים ( אחותי ! 
) שהריח שלהם בבית לפני הארוחה היה על תקן מעשה בלתי חוקי בעליל . 
שוקי עוף בדבש וצלי עגל שהביאו האורחים האחרים . 
עוגת דבש ומאפה תפוחים בבצק . 
ופאשלה אדירה שעשיתי כשהבנתי ( וגם התגאתי ללא בושה בראש חוצות ) שהיינות שהבאתי ( פרי " הכרם " של טיב טעם ) הם לא כשרים בעליל וחלק מהאורחים , אפעס , שומרים כשרות ... 
.. 
. 
ולא היה מראה סוראליסטי לסיומו של ערב חג , מכבישי גוש דן , פקוקים עד אימה בחצות הלילה , כאילו השעה 7 בבוקר ביום עבודה רגיל ... 
.. 
. 
ועכשיו אני הולכת לים ... 
.. 
. 
