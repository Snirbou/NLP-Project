מכירים את זה ? 
- ובחוץ השמיים מתכסים בענניםוהרוח עוברת בין הים והבתיםוהשמש יורדת ושום אור אינו עולהוהחדר באופל מתמלא . 
ובשקט בלי נוע לבדי אני יושבמילדות השעה הזאת נוחתת בכאבכי לא יום ולא לילה זהו שטח ההפקרוהלב מסרב להשתחררהו - הלוואי שהיית איתי פהלא - היא איננה ושוב לא תבוא . 
= = = = זה שיר של גידי גוב , שנקרא " שטח הפקר " . 
אני לא חזקה בשירים ישראלים , אבל אני מכירה מישהי ( ששמה שמור במערכת מטעמי רחמים ) שחשבה במשך שנים ארוכות ורבות , שהשורה " הו - הלוואי שהיית איתי פה " , היא בעצם " הו , הלוואי שהייתי ציפור " . 
וזה היה עבורה הגיוני לחלוטין . 
באמת , בחורה משונה מאד . 
לא , אני לא מכירה אותה אישית . 
ממש לא . 
לא , לא , לא . 
אני לא יכולה למסור עליה פרטים . 
מצטערת . 
זה לא נעים . 
המצב שלה מאד קשה . 
יש גם כאלה , אתם יודעים . 
דפקטים ... 
.. 
. 
והוי , מסתבר שאני לא ... 
.. 
. 
אהם ... 
.. 
. 
כלומר , היא לא היחידה שחושבת כך . 
וזה עוד בלי לדבר בכלל על One way ticket to the moon . 
כלומר One way ticket to the BLUES . 
מי שרוצה לשתף בטעויות בשירים שעושים / עשו אנשים שהוא מכיר ... 
.. 
. 
מוזמן . 
אבל רק אם זה מישהו שאתם מכירים . 
כך על פי וואלה , לכל הפחות . 
הכתבה הבאה נצפתה שם : ששון גבאי , מכרם חורי ואורי גבריאלי בין המתמודדים על גילום דמות יו"ר הרשות , לצד מרטין שין ב " הבית הלבן " החליטו שהגיע הזמן לבנות דמות הולמת ליו"ר הרשות הפלסטינית ולטובת האותנטיות מחפשים שחקן ישראלי . 
ב " מעריב " דווח כי נציגי הפקת התוכנית פנו למלהקת יעל אביב שתדוג עבורם שחקן שיעשה ערפאת באנגלית . 
בין החשודים המיידים עלו שמותיהם של מכרם חורי , ששון גבאי ואורי גבריאלי . 
מדובר בשינוי התפישה ההוליוודית הרווחת לפיה שחקנים ישראלים זוכים לגלם טרוריסטים . 
= = = = = = = = אכן , ערפאת אינו טרוריסט . 
ושרון לא מושחת . 
ולא גנב . 
גם אהוד אולמרט לא גנב . 
ולאורלי ויינרמן באמת יש כשרון משחק . 
ועורכי דין הם אנשים ישרים ונחמדים . 
ואין עוני בישראל . 
וביבי לא שקרן . 
בכלל לא . 
ואחמד יאסין הוא בכלל חסיד אומות העולם . 
גם נסראללה . 
ובשביל מה כל השטויות האלה , בסוף ממילא יקחו את איבגי . 
הגדרה מחודשת לפאתטי ומביך : לגלות שדן תורן , הרכיכה העלובה , מדובב את הי - מן ( He-man ) , הגבר - גבר של כל סרטי האנימציה . 
איזה He , איזה Man ואיזה נעליים . 
לאן הגענו , לאן ? 
עוד יום שבת - ביום ששי הלכנו לישון מאוחר , קמנו יחסית מוקדם בבוקר , הלכנו למקום שאחותי הקטנה רצתה ללכת אליו , סעדנו את ליבנו במסעדה בינונית וחזרנו הביתה לרבוץ עד רדת החשיכה . 
עוד יום שבת . 
ב"בית חלומותי " בגבעת ברנר יש מסלול קטן , בו אפשר לרכב על אסלות ממונעות . 
ככה זה בישראל - גם ככה הכל פה קקה , אז בואו נרכב על אסלות . 
כמובן , שכל המבוגרים רוכבים בהנאה ביחד עם הילדים , ובדיחות שנונות נוסח " איזה נהג חרא אתה " עפות לכל הכיוונים . 
הססמאות על הקירות מצהירות על " קקהמייקה " ו " חרהקה " . 
חינוכי להפליא . 
עוד תחנה פופולרית שם , היא הדמי - סופרמרקט . 
מדהים כמה שהילדים של היום אוהבים לקנות , גם אם זה רק נס קפה של עלית , בכאילו , בסופרמרקט שבו מוכרים אריזות בלבד . 
צריך להיות שם כדי להבין . 
ראיתי בזה משל על החיים - אנחנו קונים ריקנות , ומרגישים אותה אחר כך בעצמנו . 
גם אם יש משהו בחבילות האלה שאנחנו צורכים , זה בעצם חלול כמו ראש של ילדה בת אחרי 13 צפייה ב " המורדים " . 
אני את רוב זמני שם ביליתי במשחק ב " מורטל קומבט " , שהגדיר מחדש עבורי את המושג " מיושן " . 
זה אפילו לא קלאסיקה . 
אולי חוץ מנהמות ה - " Finish HIM ! 
" המוכרות כל כך . 
מה מצאנו במשחק הזה פעם ? 
קשה לי לענות . 
אחר כך נגררתי בבושת פנים לסיבוב על הטרקטור . 
הרגשתי כמו תאילנדית המובלת לקטיף הדרים בעל כורחה . 
הטרקטור גרר 2 קרונות מלאים באנשים שצווחו " הנה כבשה " ו - " הנה חמור " , כאילו הם בעצמם לא באו מהג'ונגל . 
על מי אתם מנסים לעבוד ? 
את הנסיעה מלווה הסבר מקוריין היטב ברמקולים ( ידעתם שקיבוץ גבעת ברנר הוא הגדול ביותר בארץ , מה שלמעשה עושה אותו לקיבוץ הכי גדול בעולם ? 
תמיד אנחנו חייבים להיות בתחרות , נכון ? 
וזה בכלל לא משנה שאין קיבוצים בשום מקום אחר מלבד בישראל . 
מזל שיש לנו את ים המלח , ככה לפחות אנחנו יכולים לדבר על המקום הכי נמוך בעולם . 
כן . 
הכי נמוך זה אנחנו . 
אין ספק ) , כולל פרסומות נטולות בושה לתעשיות השונות של הקיבוץ . 
כן , אני ממש צריכה כמה חתיכות של דשא מוכן לבית , אני בונה מצע לגידול פטריות יער בדיוק , זה מושלם בשבילי . 
תארוז לי בדרך החוצה , טוב ? 
כולם , מתוזמנים היטב , עיקמו את האף כשעברנו ליד הרפת . 
כשהבנתי שהנהג הולך להכניס אותנו היישר אל לב המאפליה , התחבאתי בתוך החולצה של עצמי . 
רק שלא היה שם הרבה מקום , בגלל הציצי , אז נאלצתי לעשות קולות של " איכס " ביחד עם כולם , תוך שאני מדסקסת עם אבא שלי את טיב בשר העגלים ( " איזה חמודים " ) שהסתובבו שם . 
הקריין הכריז שהלולים בקיבוץ אוטומטיים ושהביצים הופכות לאפרוחים החמודים , שגדלים והופכים לתרנגולות . 
ואז הקריין השתתק , כנראה כי לא נעים לו לספר על סוף התהליך , ואני מלמלתי לאבא שלי " ואחר כך שוחטים אותן ועושים מהן שניצלים " , והוא בתגובה עשה קולות של לעיסה . 
משפחה טבעונית למופת אנחנו . 
אחרי שראינו סוגים שונים של בשר , החלטנו ללכת לאכול קצת בעצמנו . 
המסעדה נקראת " אלברט " וממוקמת באזור . 
ביקשתי צלע עגל ( Prime Rib ) עשוייה מדיום - רייר ( דה ! 
) . 
המלצרית התעקשה איתי " את בטוחה ? 
אולי מדיום , בכל זאת " , כי צריך שהשומן יישרף וכל החרטא הזה . 
עשיתי את הטעות ואמרתי " בסדר " . 
קיבלתי קרטון יבשושי שהמילים Well done לא ראויות לתיאורו . 
אבא שלי הזמין פילה לבן ( שהיה סביר ) , אז התחלפנו , וגם הוא הצטער על היחס הנורא שקיבל הבשר . 
הצ'יפס נראה כאילו מישהו אכל אותו פעם , והפיתות עם השום היו בעצם שום עם פיתות , ועם כל החיבה שלי לירק הזה , יש גבול לכל תעלול . 
בפעם הבאה , כשידפקו לי על הדלת ב - 11:30 לפנות בוקר בשבת , כדי שאצטרף למסע משפחתי למחוזות הגועל - נפש , אני אעשה את עצמי חולה באלצהיימר . 
שבת שלום . 
מי אמר שברוסיה יש מחסור באוכל . 
הנה , תראו , אפילו הפרות מתפנקות . 
מגדל פרות , בעל עדר של 10,000 ראשים , החליט להוסיף שוקולד וממתקים למזונן של הפרות . 
לדבריו , זה גורם לחלב שלהן להיות עשיר ופיקנטי . 
עוד הוא טוען , כי בזכות התוספים הללו , העגלים נולדים בריאים וחזקים יותר . 
השוקולדים המסופקים לפרות באים מבית חרושת מקומי , שמוכר אותם במחיר מוזל משום שפג תוקפם . 
שאלות והערות טורדניות : עוד פעם סיפור מוזר על פרה ? 
! 
האם בשר הפרות הופך למתקתק יותר בשל התוספות ? 
האם כך , בעצם , מייצרים שוקולד פרה ? 
העגלים אולי נולדים בריאים יותר , אבל מה עם השיניים שלהם ? 
! 
כשהפרות יתחילו למות מעודף כולסטרול , שלא יגיד שהוא לא יודע למה זה קורה . 
ואם כבר החלטת לפנק את הפרות שלך , לפחות תביא להן שוקולד טרי , קמצן מניאק . 
2 קטעי חלומות בהם אני מתנשקת עם גברים זרים או כמעט זרים . 
מה זה אומר ? 
שהייתי שמחה אם היה לי עם מי להתנשק ? 
בחייכם . 
בשביל זה אני צריכה חלומות ? 
את זה אני כבר יודעת . 
מסרים קצת יותר עמוקים להבא , בבקשה . 
ומה זה החום הזה , קיבינימט ? 
מספיק עם זה . 
הבנו את הבדיחה . 
Webcams זה קטע משעשע . 
יש בזה משהו מציצני , משועמם , ומאד אינטרנטי . 
אז מי שרוצה להציץ לפינגווינים , מוזמן לאתר החמוד הזה . 
האם עיתון העיר עושה לעצמו פרסומת סמויה ותת - הכרתית בכתבות שלו ? 
