תחושה של טיול שנתי חודרת בשעה שאני מדשדשת ברחובות המהבילים . 
טיפות של גשם מתערבבות באוויר הדביק והכתום - רדיואקטיבי . 
זה מרגיש כמו השקפקפים שלי , מכיתה ג' , שטבלו בפלג דקיק ובמשך יום שלם התבוססו בבוץ . 
המגבת עטפה עד הברכיים והחולצה התמלאה אבק דרכים . 
רטיבות חמה , עייפה . 
התנועות ארוכות , לא קטועות . 
אני איני מחודדת . 
סחרוחורת ואדניות עם פטוניות אדומות - ורודות . 
רק לנו יש גינה בתוך הבית ולא בחוץ . 
בחדר פילאטיס עם מזגן והג'ינס הקצר שנקרע לכל האורך , חושף תחתונים ורודים שתואמים לחולצה . 
שיזוף של ים , אגן נייטרלי . 
בשיעור אפשר להתפלל לאלוהים , אבל הצרה מאז ומעולם הייתה שהוא לא מבין בסיבובים . 
הפתרון הוא להתפקס . 
ומה רקדניות אוכלות לארוחת ערב ? 
חלב 1 אחוז , גרנולה ובננה . 
את הכל הן מערבבות עם כפית של פלסטיק בתוך כוס . 
אני אוכלת אייס קפה לארוחות בוקר . 
מעניין מה יותר בריא . 
