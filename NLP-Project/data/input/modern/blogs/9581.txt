בתקופה שגרנו בהר גילה , בתחילת שנות השמונים שלפני האינתיפדה הראשונה , המעבר בערים פלשתינאיות כבית לחם ובית ג'אללה היה פשוט , נוח ומעל לכל , בטוח לגמרי וגם התנהלות החיים היומיומית היתה קשורה קשר די הדוק ונינוח עם המקומיים . 
וכך יצא שמיד עם כניסתו של חודש דצמבר היינו נכנסים ל " כוננות כריסמס " ובוחנים בעיינים קפדניות ביותר את ההכנות המקומיות לקראת החג , החל משלטי החוצות והאורות הצבעוניים מיד עם היציאה מירושלים וכלה בקישוטי החוצות וכמות הפנסים הצבעוניים והאשוחים המקושטים ברחובות הערים עצמן . 
לפעמיים היינו מרוצים ממאמציו של אליאס פרייג' , ראש העיר המיתולוגי של בית לחם והיינו מבטיחים לו את קולנו בבחירות המקומיות קרובות ( בלי קשר לעובדה שכמובן לא היתה לנו שום זכות בחירה כזאת או אחרת ) ובשנים אחרות , כשהמאמץ לא היה מספיק טוב וראוי לפי טעמנו , דאגנו להבהיר זאת באופן ברור וחד משמעי ( לא שמישהו שמע או התייחס אלינו אבל לפחות היינו נאמנים ולעצמנו ולרגשותינו וזה עוד לפני שהכרנו את כל הניו אייג' לסעיפיו ) . 
וכל ההקדמה הארוכה הזאת היא כדי לומר , שאם ראש עיריית נצרת מצפה לקבל את קולנו בבחירות המקומיות הקרובות , הרי הוא צפוי לאכזבה גדולה ביותר . 
נסענו לנצרת כדי לספוג קצת מרוח חג המולד השורה על העולם ולהינות מקישוטי החג הציבעוניים ברחובות ובגנים בבחינת : אם לא נסענו לחו"ל בכריסמס , נביא את כריסמס אלינו " . 
אז אולי כריסמס כאן , היה לפחות , אבל בנצרת קשה מאוד להבחין בקיומו . 
אווירת החג מתבטאת בחנויות פרטיות המקושטות לא רע , בסופרפארם שמו עץ גדול מקושט וזוהר בנורות צבעוניות רבות ועל כולם עולה המשביר לצרכן המקומי , שהתחפש לימים ספורים לפחות , לחנות מקושטת , צבעונית ונוצצת כאילו היה בלונדון , פאריז ואולי אף ניו יורק ( טוב , הגזמתי קצת . 
sue me ! 
) . אבל חוץ מזה , כלום . 
גורנישט . 
נאדה . 
אפילו בלשכת התיירות המקומית , לשם נכנסנו כדי לקבל הדרכה למקומות ששורה עליהם רוח חג רבה יותר , לא היתה תשובה מעבר להתנצלות על מצבה הכלכלי הקשה של העיריה המקומית . 
נו , באמת . 
את זה יש לנו גם בבית ... 
.. 
. 
אבל בכל זאת היה כיף . 
כי מזג האוויר היה מצויין לטיול רגלי עצל , כי הנוף מהר הקפיצה שבכניסה הדרומית לנצרת עוצר נשימה , כי כנסיית הבשורה , הבנויה על על שלוש כנסיות עתיקות עוד מהתקופה הביזאנטית , יפה מאוד ומרשימה בגודלה ונותנת את ההרגשה המתאימה של אפסות האדם מול האל ( במיוחד אם אתה מאמין באל הספציפי הזה ) , כי בשוק יש ריח ותחושה של מקומות אחרים וכי הרקפות עדיין פורחות מתחת לסלע . 
ועל כל אלה , דיינו . 
ואת רוח חג המולד שכה חיפשנו מצאנו בסופו של דבר ב " טיב טעם " ליד הבית , שם היו פתותי שלג מצמר שהשתלשלו מהתיקרה , שרשראות צבעוניות למכביר , שירי חג מולד ברקע והמוכרים הסתובבו ומצנפות סנטה קלאוס אדומות על ראשהם . 
חג החנוכה ? 
מה זה בדיוק ? 
שבת שלום חברים יקרים , שבת של סיום שנה ותחילתה גם אם היא לא לגמרי משלנו ... ( הצילומים צולמו במצלמה שבטלפון החדש והכה משודרג שלי , הצלחתי להוריד אותם בעצמי למחשב [ טוב , אם אתם מתעקשים אז א . 
הצעיר עזר לי בהתחלה ] והכי הכי , הצלחתי בעצמי להקטין אותם לגודל נורמלי ובר צפייה ! 
! 
יש ! 
! 
) השנה הזאת מתחלקת לשתיים מבחינתי . 
לפני פולין , ולאחריה . 
במבט לאחור , זאת היתה נקודת המפנה שלי השנה . 
השנה החלה עם הנסיעה לרומניה והדברים שספגתי שם , השקט שחזר לחיי לאחר זמן רב כל כך שלא היה בו , היה בין הדברים שנתנו לי את הכוח לצאת , סוף סוף ממערכת היחסים המסובכת והבלתי נתנת לפיתרון עם יוני . 
ושם , בהחלטה וביכולת שלי לשים גבול לכאב , התחיל מפנה מסויים , שהמשיך עם קשר חדש שנבנה לאט לאט לאורך חודשים והיה בו הרבה מין המתיקות שחיפשתי ורציתי בקשר כזה , והיה בו גם מין התיקון שיכולתי לעשות עם עצמי לאחר יוני . 
ובה בעת היתה גם התקופה בה הופסקה עבודתי ומצאתי את עצמי בבית , קצת תלושה מהשגרה הסואנת שלי ונאלצת למצוא בעצמי , לא תמיד בהצלחה גדולה , מקורות עניין אינטנסיביים שימלאו את יומי . 
ולא תמיד היה לי קל ולא תמיד יכולתי לשאת את עצמי בימים ההם . 
ובדיוק באמצעיתה של השנה הזאת , כאילו מישהו רצה לחתוך אותה בסימטריה מסויימת , באה הנסיעה הבלתי צפויה והמשברית לפולין . 
באופן משונה כלשהו , אני מתגעגעת לשם ( ובאותו אופן משונה אפילו יותר , גם ג . 
מודה שהוא מתגעגע לשם ) , למקום ולתקופה הקצרה אך המרוכזת אליה נזרקתי ללא תכנון וללא רצון , עם הדברים הלא פשוטים שהיו שם ביום יום , ויחד עם זאת , היה בה משהו מיוחד . 
משהו מעצב ... 
.. 
. 
כשאני חושבת על השבועיים הללו , לבד בעיר זרה אני מנסה להגיע לדבר אליו אני מתגעגעת ואני מוצאת שם בעצם אוסף של דברים . 
כי מהרגע שבו הוברר לי למעלה מכל ספק שג . 
יצא ממצב של סכנת חיים יכולתי לנוע ולהשתלב בקלות למספר מצבים שונים החל מהשהייה היומיומית של מספר שעות בבית החולים עם ג . 
( שהיתה באופן מפליא עבורי מאוד נינוחה ורגועה ) היציאה לעיר לצורך התאווררות כשאני מסתובבת לבדי וללא חשש בעיר ששפתה זרה לי לחלוטין , הקשר עם אנשים מהקהילה הישראלית שאימצו אותנו בחום רב כל כך , ומעל לכל , כנראה , הלבד הפיסי שלי שלא בא איתו " לבד " נפשי כי הרגשתי מוקפת באנשים האהובים ואוהבים אותי גם ממרחק אלפי קילומטרים . 
הזמן שהיה לי עם עצמי והכוח שכבר היה בתוכי נתן לי את האפשרות להתמודד עם המשבר הספציפי שבגינו הגעתי לוורשה וגם עם משברים , רחוקים וקרובים שצצו במהלך התקופה ולגם לאחריה . 
וכשחזרתי משם , לתוך החצי השני של השנה ולאחר חודש של משבר פוסט טראומטי , הדברים החלו להסתדר כמו קוביות דומינו שמתחברות אחת לשניה באופן הכי פשוט והכי נכון . 
עבודה מרתקת , מהנה ומספקת במקום שמרגיש לי כמו בבית ( עם סיטואציות שלעיתים מזכירות משפחה ובית ) ונסיון , שלא צלח ולמרות זאת היה מרגש ומאתגר , להתקבל לקורס דיילות אוויר של אלעל . 
מקורות עניין חדשים ומחודשים שממלאים את ימי , יחד עם שמירת קשר הדוק עם אנשים קרובים , אהובים וחשובים לי . 
רצון ויכולת לנסות שוב לבדוק דברים שלא צלחו בעבר ( יוני ) ולחתוך במהירות עם ההכרה שגם הפעם זה לא יוביל לשום מקום , ואז , כשניקיתי את שיירי העבר , נפתח פתאום צוהר ממקום חדש / ישן שמאפשר לי לחוות את הדברים אותם רציתי מלכתחילה בצורה המלאה , המרגשת ויחד עם זאת גם השלווה ביותר עד כה . 
ומעל כל זה ישנה החזרה שלי הביתה . 
החזרה הנפשית כי פיזית אף פעם הרי לא הלכתי משם . 
והחזרה הזאת , שהחלה לאיטה בקיץ שעבר , התגברה בשהייה הכפויה בפולין שמצאנו בה את הנינוחות של השהייה בשניים ובאה בתוכי לידי הכרה גמורה בחודשים שעברו מאז והלאה . 
אני סוגרת את השנה כשאני חוזרת הביתה לג . 
ולזוגיות שלנו ( נפשית , כי פיזית הרי לא עזבתי מעולם ) , והחזרה הזאת באה לידי ביטוי ביותר מעצם העניין עצמו , באוסף של מחוות ודברים קטנים שהעשיה וההתעסקות בהם היא מהות החזרה . 
והיום אני יודעת שאפילו אם לעיתים אני זקוקה לצאת מהבית ולטייל לבדי בשבילים נפרדים , אני חוזרת כדי להשאר . 
ומבחינתי , זה אולי הדבר שמרגש אותי ביותר השנה . 
( סוג של סיכום שנה - וקוקסטה , בלי פרצופים כי התאפקתי הרבה זמן ... 
.. 
. 
, ) במסגרת הנסיון להבין את תחושת " שק האיגרוף " והטלטלה שאוחזת אותי לפעמים בגלל משפט או מילה קטנה , עלו הדברים הבאים : הצורך להכניס / להשאיר מימד של סערה ודרמה בחיי , שביוםיום שלהם הם כבר פחות סוערים או שהמקומות שסערו בעבר הפכו למאוזנים ומכאן גם לרוגעים ושלווים יותר , מתוך חשש תת מודע , ש"אם אין סערה אזי אין חיים " . 
ההשלכה על עצמי בכל פעם שאני מרגישה שהאחרים אינם " פנויים " אלי ובעצם אני זאת שאינה פנויה אל ולעצמי . 
אה , כן . 
וגם אגו . 
ותודה לחברותי המאוד אהובות שהביאו אותי עד הלום . 
כבר זמן אני מסתובבת בתוכי עם המחשבה שהולכת ומתפתחת לסוג של תשוקה ללבד . 
רק אני עם עצמי . 
ספרים . 
מוסיקה . 
דממה . 
צימר . 
הרים . 
יערות . 
רחוק . 
כמו לפני שנתיים . 
אני מרגישה מוצפת ומלאה עד גדותי בדברים רבים כל כך וחשה שרק במקום שהוא שונה מכל המוכר לי אוכל לתת לדברים לשקוע בתוכי כדי לפנות מקום לדברים אחרים שיבואו . 
לפנות מקום לי . 
והפעם , בניגוד לפעם הקודמת זאת אינה סוג של פנטזיה . 
של בריחה . 
מהבית . 
מהזוגיות . 
ממנו . 
מעצמי . 
בריחה שבאה מתוך אהבה וכמיהה למישהו אחר שלא יכול היה להיות שלי . 
הפעם זאת הליכה כדי להתמלא מתוך עצמי . 
והיום בבוקר , אחרי שאני הולכת ומסתובבת בתוך עצמי כמו סביבון כבר כמה וכמה שבועות , מצאתי את העיתוי הנכון לומר את זה לג . 
הייתה שתיקה . 
ראיתי אותו לוקח נשימה עמוקה והפנים שלו מתכנסות לתוך עצמן באופן שאני מכירה בעיניים עצומות כאילו מתוך עצמי ממש . 
כל הפחדים שלי עולים , אמר לי . 
ואני חיבקתי . 
אין פחד הפעם . 
אין . 
אני כאן . 
רק פורשת כנפיים לעיתים . 
כדי שאוכל להשאר ... 
.. 
. 
הרגשתי כאילו אני עולה על גדותי , כמו האיטו כוכָבָי את מהלכם השמימי . 
ופתאום הכל הרגיש לי שטוח וכל תחושותי היו על הילוך נמוך , כזה שכמעט ולא מרגשים בו . 
נאבקת לא להכנע לפחד , מחפשת סביבי הרים לטפס עליהם . 
ואחר כך , במשרד , הקלחת הרגילה , ומוניקה נתנה את השואו הרגיל שלה שהוא כבר לא רק אלי ועלי אלא נוגע בכולנו כאן , ורק מביא לפרצי צחוק מעורבים בסוג של רחמים וקירבה גדולה יותר בין כל מי שהוא לא מוניקה . 
והכי הכי היה לשמוע את הדוקטור מסביר למיטל , מנהלת החשבונות השרוטה שלנו , מהי אהבה ואיך מתנהלים קשרים בין גברים לנשים , במושגים הקשורים מעולם כימיה . 
ואז חזרו כוכָבָי לטוס במהלכם השמיימי ... 
.. 
. 
שוב ושוב ובכל פעם מחדש , שלא משנה איזו דרך עברתי , מה חוויתי בה ומה למדתי תוך כדי עלי , על עצמי , על הדברים המניעים אותי , על הנקודות שמפרקות אותי לרסיסים . 
מספיקה לעיתים מילה אחת , ניע , זיע קטן שכמעט ולא מורגש , שארגיש שוב , שאני שק האיגרוף שלי עם עצמי ... 
.. 
. 
אישה . 
לא גבוה מדי ולא נמוכה מדי . 
מעיל צמר שחור המסתיר מתחתיו סריג בצבע תורקיז , נאחזת בכל כוחה במטריה בצבע יין , המתקפלת מעוצמת הרוח ומגלגלת את האישה אחריה ואיתה , כמו הייתה מרי פופינס של רמת גן . 
והאישה הזאת , היא אני ... 
.. 
. 
מצד שני , זאת כנראה ההוכחה הניצחת שאכן ירדתי במשקל ... 
.. 
. 
( היה חורף . 
נחמד . 
אפשר לחזור לקיץ בבקשה ? 
בבקשה ! 
) חג אורים שמח , merry xmass ורק הרמאדן כבר עבר , נדמה לי ... 
.. 
. 
זאת רק תחושה שעולה בי בסופה של השבת שאני צריכה לאסוף את עצמי מחדש , ולערוך הכרות בין האישה של סוף השבוע לאישה של שאר ימי השבוע ... 
.. 
. 
( הבכור חזר בשלום . 
לא שראינו אותו כי הוא הלך לבקר חברים , אבל הוא כבר כאן , וזה מה שחשוב . 
) 
