הסילבסטר הכי מפחיד בחיים שלי היה זה של שנת 2000 , עת התחלף לו המילניום בסערה וכולם חשבו שיקרסו כל המחשבים וכולנו נחזור לימי הביניים . 
קלינט הפתיע אותי אולי שבוע או שבועיים לפני כן , כשחזר מחו"ל אחרי חודש של sms - ים וטלפונים קורעים וים של דמעות בשתי עיני . 
כל הסיפור בינינו היה הכי לא מתוכנן שיכול להיות : הוא היה בדרך לטיול הגדול של אחרי צבא , אני בדיוק נפרדתי מאיזה דביל והחלטתי שאני לא עושה יותר סטוצים כי כמה כבר אפשר . 
ובכל זאת ראיתי אותו ועפו לי הפיוזים , כמו תמיד . 
היה חרא של זיון , התרגשנו וזה . 
ולמחרת הוא התקשר אלי ודיברנו שעות . 
הוא התחיל לנסוע בטרמפים לתל אביב , ואני חשבתי לעצמי בשביל מה כל החרא הזה , הוא קטן ממך בשנתיים , פוסטמה , יש לו עוד הרבה קילומטרז' לעבור . 
ובכל זאת לא יכולתי להוריד ממנו את העיניים , את הטלפיים , ובלב הרגשתי שזה משהו אחר . 
התאריך של הטיסה הגיע . 
הוא התקשר אלי משדה התעופה בדמעות ואני השלמתי עם מצבי . 
לא היו לי תקוות או אשליות , כבר נטשו אותי פעם לטובת טיול - של - אחרי - צבא . 
אבל אחרי חודש וחצי הוא פשוט צץ אצלי בסלון . 
השותפה והחתולות התעלפו מהתרגשות , ואני נכנסתי לפאניקה ששיאה היה בסילבסטר 2000 . 
חגגנו אותו בפאב ההוא של הקיבוצניקים , איפה שהכל התחיל , עם כל החברים מהאזור והמוזיקה המחורבנת והדי . 
ג'יי השיכור והנשוי שפעם התחיל איתי . 
וכשהגיעה הספירה לאחור הסתכלתי עליו והתמלאתי פחד . 
זהו זה , חשבתי . 
זה הבחור שתהיי איתו מעכשיו ולתמיד . 
הוא אוהב אותך הכי , חצה יבשות בשבילך . 
הוא שם את הכל בצד בשבילך . 
זהו . 
מאיר שלו כתב פעם שאהבה זה עניין של החלטה . 
יכולתי לקחת את הרגלים ולברוח בצווחות , אבל החלטתי להישאר . 
לפני עשר דקות הוא התקשר ואמר שהוא כבר יוצא לכיוון ושהוא אוהב אותי . 
אני חושבת שזו היתה ההחלטה הכי טובה שעשיתי אי פעם בחיים . 
2005 היתה אחת השנים היותר משמעותיות , אם חושבים על זה . 
אני חושבת שזה דיי משעמם לדבר על המטרות שהצבתי לעצמי , ועל הרזולוציות לשנה החדשה . 
יש אחרים שמצליחים לעשות את זה מעניין , אני כבר מתחילה לפהק . 
רק שיגיע כבר מרץ 2006 , שהקבוק שמתנחל לי ליד הסרעפת ייצא בריא ושלם ומבסוט ואני אוכל להכיר אותו מקרוב , כי לאהוב אותו אני כבר אוהבת . 
רק לאחרונה התחלתי לקצור כמה פירות בעבודה , אחרי שנה של אכילת קקה ושעות נוספות . 
בימים אלו אני מתחילה לעשות את מה שרציתי לעשות כשאהיה גדולה , ואני רק מקווה שימשיך ככה . 
אני מאחלת לכולם , ולעצמי , בריאות ובריאות נפשית , המון אהבה והגשמה עצמית . 
רק לאחרונה התחלתי להבין מה שווים החיים האלו באמת , שזו זכות לחוות אותם , לבנות אותם , פשוט להיות בהם . 
אם הייתי מאמינה באלוהים הייתי מודה לו , אבל אלוהים שאני מאמינה בו כבר יודע . 
שרק ימשיך להיות ככה . 
באמת . 
