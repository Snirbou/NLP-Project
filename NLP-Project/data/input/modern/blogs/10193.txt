ערב אחד , לפני כשנתיים , יצאתי לי מהמקלחת והתמסרתי כל - כולי לתהליך המהנה של התנגבות , מריחת קרמים ודיאודורנט על גופי ולבסוף - הלבשה . 
וכל זה באופן חופשי וגלוי כי באותו רגע לגמרי שכחתי מתכונתו המיוחדת של החדר ! 
כאשר סיימתי , ניגשתי משום - מה אל החלון והופתעתי לגלות אדם עומד על הגשר ולוטש עליי עיניים ! 
פיו היה פעור , הלסת התחתונה על הרצפה ממש והעיניים בגודל של מכסה חומוס " אחלה " . 
הבעה זו כה עיוותה את פרצופו , שרק בקושי רב הצלחתי לזהות את השכן מהכניסה הסמוכה . 
הוא בטח היה בדרך הביתה ובמקרה נתקל במחזה המרהיב , שממנו לא הצליח לנתק את המבט . 
מצד אחד - הובכתי נורא . 
אבל מצד שני , זה היה כל - כך מצחיק ! 
לעתים קרובות קורה מצב שאמא שלי נכנסת לחדרי בלי שארצה בכך ( ומתי אני כן רוצה ? 
) כדי לדבר איתי על משהו או לצפות בטלוויזיה . 
ושלי , אם היא נמצאת בחדר , ישר באה לשרוט או לנשוך לה את הרגליים . 
אמא צורחת , קוראת לה " חיה רעה " , מסלקת אותה מהחדר ולא מבינה מה העניין איתה . 
ואני דווקא כן מבינה . 
חתולים הרי מרגישים המון דברים . 
שלי יודעת שאני שונאת פלישות לחדר הפרטי שלי ומגינה עליי . 
ממש חתולת שמירה ! 
( אל הפרקליט ) קרוב לוודאי , אתה כבר בבית או במשרד . 
ואני פה בביתי , מול האינטרנט , גולשת בקפה דה מארקר , קוראת תכנים ותגובות , כותבת ומגיבה בעצמי ו ... 
.. 
. 
שותה לחייך . 
הערב הגעת לברכני ולהביא לי מתנת יומולדת , וזה היה לכאורה כמו כל ביקור רגיל שלך במוצאי שבת בירושלים . 
פגישה רגילה ולא רגילה . 
פשוטה ומרגשת . 
חביבה ורומנטית . 
מחויכת ומנושקת . 
צוחקת ומחובקת . 
והפעם הפגישה הזו שימשה את האקורד המשלים בשיר " Happy birthday to You " מאולתר שכאילו נכתב ונרקם עבורי . 
זאת לא הייתה פגישה ארוכה . 
בסך הכל ישבנו לאכול בבית קפה עליו מזמן כבר שמתי עין , אך לא יצא לי עד עתה לבקר בו . 
ולאחר מכן נפרדנו בנשיקה בעת הנסיעה באוטובוס , לפני שירדת בתחנה המרכזית . 
ואני המשכתי את נסיעתי הביתה ובידי שקית עם המתנות והחיוך המאושר מרוח על פניי . 
גם אילו באת אליי בידיים ריקות , הייתי שמחה לא פחות . 
הלוא נוכחותך היא המתנה הכי נחשקת עבורי . 
לא הלכנו הפעם לבר ולא שתינו לחיים . 
לכן בבואי הביתה פתחתי בקבור בירה " Leffe " שקניתי אתמול וכעת שותה לחייך . 
