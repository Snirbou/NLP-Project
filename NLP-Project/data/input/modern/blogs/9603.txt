ישנם מצבים שאני זורמת לתוכם בטבעיות כאילו היו שם מקדמת דנא בלי להצליח אולי לחוות את עוצמת השינוי , עוצמת היותם . 
בגלל אי הבנה מסויימת נמשך הרומן הטלפוני עם סוכנת הביטוח שלנו ממש עד הרגע שבאתי לקחת את ג . 
הבכור לנסיעת הבכורה שלו , וגם אז , עדיין לא קיבלנו אישור ממנה ואת התחילת הנסיעה המובטחת הוא בילה כשהוא עדיין יושב בצד הנוסע ומחכה בחוסר שקט כבוש עד לאישור הסופי ומעבר לכסא הנהג . 
וכשהגיע האישור המיוחל לאחר כמה דקות נוספות , עצרתי בשלווה בצד , פתחתי את הדלת , יצאתי ועברתי לצד השני של המכונית . 
לצד הנוסע . 
כאילו כך טבעי , כאילו כך היה מאז ומתמיד . 
יכולתי להרגיש ולשמוע את הרעד בידיו ובקולו כשהוא מתחיל את ההכרות שלו עם ה " אדומה " , שיש לה דרכים מיוחדות לה להדלק ולהעביר הילוכים , כשהוא לא מפסיק להשוות בינה לבין המכונית שלמד בה ( לא מתוך שיפוט אלא מתוך סוג של פליאה , הכיצד אפשר בכלל אחרת ... 
.. 
. 
) ואת הגלישה שלו לתוך הכביש והנהיגה הזורמת והבוטחת בה נהג . 
ישבתי לידו ( נזכרת בנסיעה הבכורה שלי לאחר קבלת הרשיון כשג . 
- בעלי - לא מצליח להבין איך כבר בפעם הראשונה אני כמעט ומצליחה לעלות על אי התנועה באמצע הצומת העמוס בשכונת הקטמונים בירושלים . 
לאי שלום ) , מסתכלת עליו ומחייכת על 20 שנים ( בשבוע הבא ) שעברו ביעף כמו לסמן נקודה נוספת במסלול בגרותו של הילד . 
פתאום באמצע הנסיעה כבו האורות . 
והיא גם החלה להאט את נסיעתה , לאט , לאט , לאט , לאט . 
עצרה . 
באמצע שום מקום , ללא שום סיבה . 
חושך . 
אין כמעט אנשים נוספים בקרון . 
רק אני ועוד איש אחד שמדבר בטלפון עם מישהי שכנראה מחכה לו . 
רכבת אחרונה ללילה . 
דממה . 
אפילו המזגן לא פתוח ( ובאמת , חשבתי שאוטוטו או שאני מתה מפחד או שאני נחנקת ללא אוויר ) . 
אורות ישובים מנצנצים מסביב . 
מכוניות טסות בכביש המהיר הרחוק . 
ואנחנו עומדים . 
ומחכים . 
למה ? 
אין תשובה . 
רכבת אחרונה , רכבת רפאים ... 
.. 
. 
( רשמי נסיעה ברכבת אתמול בלילה ) אתמול בצהריים פרקתי עול ( אויה ! 
! 
) ואכלתי שני בורקסים . 
ומאז בעצם , אני עוסקת בכפרת עוונות . 
כאילו מאות הקלוריות שישנן באותם 2 בורקסים ( בסביבות ה 300 לאחד , כמדומתני ) מאיימים להתיישב עלי בבת אחת ולא להרפות יותר לעולם . 
הפרעת אכילה קלילה , אין ספק , אבל מצד שני , אם נפטרים מהפרעת אכילה אחת ( שימוש באוכל במקור לנחמה , עידוד וחיזוק ) צריכה לבוא מיד אחת אחרת , לא כן ? 
אחרת איך נרגיש שיש בנו חיים ? 
לכן , הבוקר שלי החל מוקדם מהרגיל , ב 50 דקות על ההליכון , משם ברגל לשרות התעסוקה להטביע את חותמי השבועי ( לא לעוד זמן רב , כך נראה ) ואחר צהריים ובערב , במסגרת החיסכון הכספי והקלורי , הליכה ברגל מעזריאלי עד לדיזנגוף ובחזרה . 
שילוב של האהבה שלי לנסיעה ברכבת והעצבים שמחירי החניונים בתל אביב מעלים בי . 
ובין לבין , כדי שלא ארגיש יותר מדי עסוקה בכפרה על חטאים שבאים מתוך חולשה , אלך להסתפר ולשיעור אנגלית . 
ובסוף היום , אוכל ללטף את ראשי המסופר , המעוצב והבלונדי ולדעת שהייתי ילדה הכי טובה ... 
.. 
. 
עד לכניעה לחולשה בפעם הבאה ... 
.. 
. 
" אם הייתי גרגר תבואה בוודאי הייתי בוחרת להיות במקום כמו הסילו הישן במושבה הוותיקה ועטורת הירק , הנשקף אל העמק הירוק שעתה טובל בזהב שיבולי החיטה ... 
.. 
. 
" אמרה מקוקו כשהיא מנסחת פתיחה אופיינית לי לפוסט ( טראומה ) שיספר על הפגישה הספונטנית שאירגנו לנו בבית קפה מקסים , חמים ומחבק אל תוכו במושבה יוקנעם . 
כן , אפשר בהחלט לומר שהיא ירדה עלי ... 
.. 
. 
מצד שני , אני יכולה רק להוסיף שאני לא היחידה אותה היא " כתבה " או במילים אחרות , חיקתה ... 
.. 
. 
ומכאן שפתי חתומות ... 
.. 
. 
ובסופו של היום הזה גיליתי ש פינות חמד חבויות במקומות נידחים לעיתים בארץ . 
שעם המוסיקה והשירים הנכונים אני מגיעה למהירות 140 קמ"ש בכביש שש , בלי לשים לב אפילו . 
ושכנראה ימי הבטלה והספונטניות הכמעט מוחלטת שלי , הסתיימו ... 
.. 
. 
" אמא , בואי ניסע מחר עם האוטו . 
כדאי לך , תרווחי ארוחה וגם סרט משפחתי . 
תעשי ביטוח צעיר " . 
לא . 
ימות המשיח לא הגיעו וקול הנעירה שאתם שומעים אינו של החמור הלבן ( אלא אולי של בן זוגכם , הנוחר , שיחיה ) . 
ג . 
הבכור עבר היום טסט . 
( בפעם השניה . 
לא הצליח לשבור את השיא בן 5 הפעמים של אמא שלו ) . וחוץ מזה המרפסת שלי מלאה במגוון צבעי הקשת של פרחי העונה וריחות שיחי יסמין ( וגם באדמה ושאריות צמחים מתים שהגנן החביב עלי השאיר לי לנקות ... 
.. 
. 
) . 
שיעור האנגלית הראשון הסתיים בציון ממוצע של כמעט 9 ( איזה מבטא מדהים יש לי ! 
רק חבל שלא ברור מאיזו תפוצה אנגלוסקסית הוא מגיע ... 
.. 
. 
) . 
והיה לי ראיון עבודה חמוד להפליא במקום מקסים עם אנשים חביבים מאוד , שעוד לפני שהתקבלתי לשם , לא נעים לי לדעת שאני אעזוב אותם בלי סנטימטים אם אתקבל לקורס הכה נחשק שאני מחכה לו ... 
.. 
. 
( אוף , אני רכת לבב ברמות שלא יאמנו ... 
.. 
. 
) שבוע חדש החל חברים יקרים , האם ייתכן שלאחר תקופת עצירה והמתנה התחלתי לנוע מחדש ... 
.. 
. 
? 
סקא שוכב לו על ירכי , מניח את ראשו על כפות ידיו עוצם את עיניו ונרדם . 
ורק ניע אוזן קטן מראה שהוא כל הזמן על המשמר . 
ואני , אני לא זזה ולא נושמת . 
מקפיאה רגע של מתיקות ושלווה ... 
.. 
. 
כותבת מבעד למסך היין האדום . 
הדם הזורם בתוכי נע באיטיות כאילו הכל נעצר בבת אחת וחזר לנוע לאט לאט ... 
.. 
. 
חמימות מציפה מבפנים דפיקות לב פועמות בחוזקה וכל מה שאני רוצה זה פשוט להתכרבל ולישון ... 
.. 
. 
שבת שלום חברים יקרים . 
כדאי שאפסיק כי לא יכולה לכתוב מילה אחת הגיונית ... 
.. 
. 
( פמה לאחר שעת צהריי שישי על המרפסת עם בקבוק יין , ארוחת צהריים ושיחה עם הקוקסטה ) ואז מצאנו את עצמנו , עומדות במעלה המדרגות של האמפיתאטרון בלטרון , אוחזות אחת בזרועות השניה , ובוכות . 
נתק של 17 שנה ( עם נסיונות שלי לחדש את הקשר דרך אתר חבר'ה) הסתיים לו בחטף כשפתאום ראיתי , כמה שורות מתחתי , פנים שלא השתנו כמעט מאז השנתיים שחלקנו חדר בבסיס ובנינו חברות אמיצה ביננו . 
קראתי לה . 
היא הסתובבה , הסתכלה ולא זיהתה מיד ( קצת השתניתי מאז , אין ספק ) . פמה , אמרתי לה והעיניים נפקחו . 
התקרבנו אחת לשניה , התחבקנו ובכינו . 
ואת טקס סיום החלק הבסיסי של קורס הקצינים שבו משתתפים הבנים שלנו , ראינו כשאנו ישובות אחת ליד השניה . 
מהשמיים אני אומרת לפעמים . 
או לפחות ממי שאחראי על העיתוי של הדברים ... 
.. 
. 
וזה אולי אפילו כבר משעמם לקרוא את הריטואל הזה של הימים הנמוכים והכבדים הללו , שמתחילים דווקא באור בהיר ושמח ובלי שום סיבה או טריגר הנראה לעין הופכים לאחרים . 
אני יודעת שישנם אלו שקשה להם לראות אותי כך . 
אני מרגישה לעיתים שאני מתישה ומשעממת את עצמי עם המעגל הפנימי הזה . 
מוכן ומחכה בטיוטות פוסט עליז ומצחיק ( לעניות דעתי הקובעת בבלוג זה ) שתכננתי להעלות היום , אבל כשבאתי לכתוב פרצו הדמעות שהיו אצורות שם מהבוקר וידעתי שלהעלות את הפוסט ההוא עכשיו , זה לעשות שקר בנפשי מול הכתיבה שלי כאן . 
בשלוש השנים האחרונות ( פחות חודשיים ) אלו הימים הרעים ביותר שאני זוכרת ( וכן , אני זוכרת את הירידות במצבי הרוח והכאב הפנימי הבלתי פוסק שבא ממקום של צורך שאינו מתמלא . 
זה סוג של קושי עכשיו . 
סוג אחר של " רע " ) , והעובדה שהיום אני יכולה לקבל ולהתמודד עם ימים כאלה בקלות רבה יותר יחסית , מבעבר לא הופכת אותם באופן טבעי לקלים יותר . 
באתי לישרא כדי לכתוב בראש ובראשונה רגשות . 
כל מה שעולה בראשי וכל מה מרגיש בליבי . 
ואם לעזאזל אני לא אוכל לכתוב את הרע הזה כאן , אז מה בעצם אני עושה כאן בכלל ... 
.. 
. 
? 
( לא שמישהו בא בטענות . 
זה רק אני אל עצמי ... 
.. 
. 
) פגשתי אותה תחת עיניים עצומות . 
היא עמדה שם מחייכת ואחר החלה מתקרבת אלי , כשאני יושבת במקום הקבוע שלי , בנישה ספונת העץ ומרופדת הכריות באותו בית עלום , במחוז הכיסופים המדומיין שלי שנמצא על קצה גבעה ירוקת אחו מוקפת מצידיה ביער ירוק עד . 
היא היתה גבוהה , ארוכת שיער תפוס בקוקו גבוה , וסרט לבן מקשט אותו . 
והיתה לבושה בלבן . 
חולצה קייצית חסרת שרוולים , מכנסי 7/8 אופנתיים וסנדלים / כפכפים לבנים . 
יפה , גבוהה , מוקפדת . 
כמו ברבי בלבן . 
היא היתה אני . 
בתוך מסע שערכתי במין רפיון שריחף אותי אל ומנמנום עמוק לתוך יכולת להסתכל בה ולהבין מה היא אומרת לי אפילו בלי מילים , רק עם חיוך בוטח שנשאר על פניה כל הזמן . 
היתה בה נינוחות שבאה מתוך בטחון עצמי עמוק ושלמות מלאה . 
מהאנשים הללו שעוד מרחוק ברור ומורגשת הידיעה הבוטחת במי אני ומה אני רוצה בחיי , והיכולת להשיגם . 
ומתוך כל המוקפדות החיצונית שבה , שבה כל שערה עומדת במקומה ואין טיפה של זיעה מבצבצת עליה עלתה בי תחושה של משהו שאינו לגמרי אמיתי . 
שהוא כאילו חייב להיות שם , בלי קשר לרצון הפנימי שיהיה שם . 
הלבן המוקפד של המראה החיצוני הרגיש לי " יותר מדי " . 
יותר מדי מסודר , יותר מדי מאורגן , יותר מדי יפֶה . 
אבל הצד הפנימי שבה , הצד הפנימי של הנינוחות מתוך הבטחון העצמי והקבלה השלמה , הרגיש לי מאוד אמיתי . 
ולשם שאפתי להגיע . 
שני צדדים באותה הדמות . 
שני צדדים שהם הדמות . 
