הבדידות מכה ועוטפת מכל כיוון אפשרי . 
אין שום דבר להיאחז בו . 
יומיים שבהם היה נדמה לי שכן ישנם איזשהם דברים שמעידים שאני שווה משהו , חלפו עברו להם , והישגיהם בוטלו בשרירותיות . 
מחשבות כגון " בני נוער שמתאבדים בעצם הכי טוב להם , הם צוחקים על כל העולם ומפסיקים לסבול בגיל 16 בעוד אנחנו ממשיכים לחיות ולסבול ללא הפסקה כאן " עברו לי בשעות האחרונות בראש בפראות האופיינית להן . 
אין אף לא אחד לדבר עמו , ואף לא נראה באופק אדם שמעין זה . 
הכל ברברי , אפוף עשן סיגריות ומוזיקה מגעילה מסביב . 
כלב נבח עליי בדרכי ברחוב נביחה שהגיעה הישר מגרונו של השטן . 
הפאשיזם ותאוות הכיבוש התגלו במקום שבו ראיתי עד היום רוך ויופי והיתה לי בו אמונה . 
הכל אפל , כל דבר טוב נמוג . 
אך אני שלו . 
אני חזק . 
אני צודק . 
אני שווה משהו , למרות שאין לכך כל אישור ממקור חיצוני . 
אני טוב יותר מהברברים . 
אני אחזיק מעמד ויהי מה , לא אשתה , לא אעשן ולא אשתמש . 
וכמובן שלא אנסה להתאבד . 
דבר מכל הדברים הרעים לא יצליח לשנות אותי לרעה - דבר . 
שהיית נחמדה אליי רק כי לא היה נעים לך . 
נו , מילא . 
גם זה משהו . 
ואולי איפשהו מתישהו אני אפגוש מישהי שתהיה נחמדה אליי כי היא מוצאת בי משהו , ואולי לא , אבל בכל מקרה עצוב מאוד מה שקרה איתך . 
עצוב מאוד . 
סר וינסטון צ'רצ'יל האמין באמת ובתמים בחירות . 
ככל שהדבר נראה לנו בלתי מושג בתקופה שבה אנחנו חיים , בתוך הסיוט הקולקטיביסטי - קיינסיאניסטי הנוכחי , החירות פיעמה בלבו ובמוחו . 
הוא היה ראש הממשלה של בריטניה בשעה שהיא לחמה בקונפליקט שכלל את הזוועות הקיצוניות והברוטליות ביותר שראה אי פעם המין האנושי ( פרט אולי למעשיהם של ג'ינג'יס חאן ושל הברברים ) , והוא ביצע את תפקידו זה בהצלחה יוצאת מן הכלל . 
בשעה שמטוסי הספיטפייר וההוריקן לחמו בחירוף נפש נגד מטוסי המסרשמידט - 109 של מכונת הרשע הקולקטיביסטי , מעל שמיה של ארץ אשר קודשה על ידי החופש והמאגנה כרטה במשך שמונה מאות שנים , בשעה שאותה ארץ על מיליוני תושביה שוחרי החופש והשלום נאלצה לספוג את ה " בליץ " , בשעה שמדינות אירופה התעטפו שנית באפילת ימי הביניים על ידי קלגסי הפאשיסטים - היה איש אחד בלונדון , אשר ידע את כוחה של החירות , אשר ידע את הצדק הנובע אינהרנטית ממנה , ואת העוצמה האדירה שיש לממשלה קטנה , בלתי - מתערבת וליברטריאנית - דווקא משום שהיא קטנה ושוחרת דרור , שלום ושלווה . 
בניגוד מוחלט אליו , היה מהצד השני של האוקיינוס אדם עלוב ומסכן , אשר פגישה אישית אחת שלו עם אדם כעור פנים וכעור מחשבה בשם ג'ון מיינארד קיינס , גרמה לו להפר את החוקה - המתנה בקנה מידה גלקטי שניתנה לארצו על ידי אבותיה המייסדים מאה וחמישים שנים קודם לכן , ולהפוך את אמריקה למדינת ה - Welfare\Warfare המודרנית שכולנו מכירים , ואשר בגלל קיומו של קונספט זה והשתלטותו על ממשליהן של ארצות כה רבות בכדור ארצנו , העולם שלנו הוא כזה מקום גרוע כמו שהוא כיום . 
באחד מנאומיו לאחר ההתקפה של היפנים על פרל הרבור , וכשגייסותיו הנפשעים של טוג'ו כבר עשו שמות באיי האוקיינוס השקט רחב הידיים , הוא ציין שבזכות " גדולתם הצודקת " ( Their righteous might ) של בני העם האמריקני , הם ינצחו במלחמה נגד יפן . 
סליחה , מר פרנקלין דלאנו רוזוולט ? 
נכון , " גדולתה הצודקת " של אמריקה אכן יכולה להתקיים , אבל לא כשקיינסיאניסטים ארורים כמוך , רוזוולט , שולטים בה , וגם לא כשניאו - קיינסיאניסטים , כמו הקוארטט ניקסון - רייגן - בוש - בוש , ארבעת הנשיאים שהטילו כל כך הרבה טרור והרס על הרוח האמריקנית בארבעים השנים האחרונות , שולטים בה . 
" גדולתה הצודקת " של אמריקה ושל כל ארץ אחרת תתקיים אך ורק כאשר הרוח של אדם סמית' , ג'ון לוק , עמנואל קאנט ווינסטון צ'רצ'יל תשרה על פעולות ממשלה ותושביה של אותה ארץ . 
כאשר יש ממשלה קטנה , בלתי - מתערבת , בעלת עודף תקציבי , המטילה מסים נמוכים , דואגת לאי - דיכוי של העם בשום דרך ולמתן חופש מוחלט לכל אדם לעשות מה שבא לו כל עוד הוא לא עובר על החוק , כי אז לארץ שאותה מנהלת הממשלה ההיא , מובטח הנצחון בכל קונפליקט ובכל אתגר - הנצחון מובטח מתוך צדק אדיר המקנה חוזק ושלווה כאחת . 
לעולם לא אוותר על דעותיי הנוכחיות . 
לעולם לא אפסיק להתנגד לכל צורה של דיכוי , שלילת חירות , או התערבות הממשלה בחיי הפרט . 
הצדק והחירות ינצחו ! 
עכשיו אני מפוכח . 
כן כן כן כן כן כן כן כן , אני מפוכח . 
ולכן כל שיש לי להגיד הוא : כוס אמק וכוס אמק , ואל תעיזו להגיד לי Good morning , sir - Good morning . 
הפיצוחיה - סדרה על החיים האמיתיים . 
ערוץ 8 בשבת בלילה . 
הערב היתי בהופעה שמנחיה היו צביקה הדר , אסף אשתר ועוד אחד , נגן , מיטלמן . 
הם אדירים ! 
הם פשוט קורעים בטירוף ! 
צחקתי , צחקתי , צחקתי . 
אני חושב שב - 95 % מהזמן היה לי חיוך על הפרצוף . 
איזה בדיחות לא היה להם שם ? 
הכל היה ! 
הם ירדו על העובדה שישראל תמיד שולחת לאירוויזיון גברים בלי ביצים ( דנה אינטרנשיונל , דוד ד'אור ... 
.. 
. 
( - : ) . אסף נזכר , כנראה עוד מימיו העליזים בערוץ הילדים , בתוכנית המצוירת " רוני וליטל " ( חולמים בלילה ! 
המיטה המעופפת ... 
.. 
. 
אה , זה היה טוב ) . 
צביקה הדר ירד על דודידו , מהתוכנית " דפנה ודודידו " שאשתר משחק בה . 
ועוד , ועוד , ועוד ... 
.. 
. 
הם הרשו לעצמם ממש להשתולל שם עם הבדיחות שלהם על הבמה . 
אה , כן , ובאמצע היתה גם מעין הופעה של " לא נפסיק לשיר " עם שתי קבוצות מתחרות שבאו מהקהל . 
גם כן רצו קטעים . 
אוי אוי , היה פצץ . 
לפתע הבנתי עד כמה שהאישיות שלי אולטרה - סופר - היפר - מסובכת . 
לא פלא שאף אחד בעולם לא מבין אותי ולא מקשיב לי ; אני הכנסתי את עצמי לתהום הזאת , התהום של אלף קשרים , עשרת אלפים נושאי ידע כללי , מאה אלף מחשבות , מיליון דרכים אפשריות . 
סדרי גודל רצים לי במוח . 
והאמת היא , שאני בטוח שאיפשהו - אפילו בישראל - יש מישהי ( אני עד כדי כך ספציפי , אפילו לא " מישהו " אלא " מישהי " ! 
) שבאמת ובתמים רואה את היופי שבעולם , שבנושאי הידע הכללי על אודותיו , שבחקירתו , שבהבנתו , שבמוח האדם , שבמוזיקה , מוזיקה ! 
מוזיקה והעולם הגדול . 
פילוסופיה והעולם הגדול . 
אירוספייס ומדע . 
אוצרותיה של אמריקה . 
לאהוב כל אדם עד שהוכח שיש סיבה שלא . 
מספר החלקיקים המוזרקים על ידי הקדם - מאיץ אל המאיץ הגדול של CERN . 
חלקיקי ניוטרינו יכולים לחצות כוכב עופרת שרוחבו 40 שנות אור . 
כנף דלתא פירושה תמרוניות יותר גדולה במהירות תת קולית . 
שלושת חוקי ניוטון . 
פצצות מימן ומבניהן . 
יהלומים . 
חמקנות ענן פלסמה . 
מכ"מי מערך מופע בעלי אנטנה פעילה סרוקה אלקטרונית . 
המשפט האחרון של פרמה . 
קרקעיות אגם יבשות . 
מנועי פעימת ניפוץ . 
רקטת ה " תור " . 
ה - X - 15 האדיר באמת . 
ומאדים , הו , מאדים . 
והנעת פלסמה אל מאדים . 
SETI . 
ווייאג'ר 1 , פיוניר 11 - מה יהיה כשהן יגיעו לקבוצות הכוכבים שאליהן הן יגיעו ? 
האוגוסטלים הנפלאים שנטבעו במרכז אירופה בימי הביניים . 
ה " גרוס של טור " הוא המקור למילה " גרוש " . 
רק כסף וזהב יתקבלו על ידי . 
תהיה לי ספריה גדולה בבית כשאהיה בעל בית . 
אין כל טעם במלחמות . 
והדברים הכי גדולים : האם המין האנושי יצליח לבנות מאיץ חלקיקים שיגיע לאנרגיית פלאנק ? 
האם ערכו של קבוע צפיפות היקום , אומגה , קטן , גדול או שווה ל - 1 ? 
והאהבה . 
? where is the love . 
אהבה היא הדבר הכי הכי שיש בחיים . 
רק מה ? 
אני לא אפגוש את המישהי הזאת . 
פעם חשבתי שסיווני מתאימה לתיאור הנ"ל , אבל היא לא ( כמובן שזה עדיין לא אומר שהיא לא בנאדם נפלא , מיוחד ונדיר מאוד ) . 
ועכשיו יש עוד מישהי - אבל אני , כנראה , לא אפגוש אותה , אלא אם יש אלוהים ( ואין , חד משמעית אין , לפחות לא כל עוד לא הוכח קיומו באופן מדעי מחקרי - ולא יוכח , אני בטוח ) . 
החיים נותנים לי הכל . 
הם נתנו לי את האינטרנט , שאיפשר לי לדעת את רוב רשימת הנושאים שלעיל . 
אבל את המישהי הזו , שתבין אותי , שתקשיב לי , לדבר איתה גם על הנושאים הללו וגם על החיים בכלל - לא , החיים לא יתנו לי את ה - edge הזה . 
יש גבול לכמה שאפשר לקבל , אסף ! 
אל תדרוש יותר מדי , כי ממילא לא תקבל ! 
לא עם אישיות אובר - מורכבת כמו שלך . 
איך אפילו דוקטורית מצוינת תוכל להבין ת'דבר העצום הזה ? 
אין סיכוי . 
אין אנו מתחילים לחיות עד כי אנו מבינים שהחיים הם טרגדיה . 
