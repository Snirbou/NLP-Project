אני מניחה שכשמדובר בכנות , הגוף יכול להיות המורה הכי טוב . 
כשהשרירים לא רוצים להחזיק כלום והבטן מתהפכת מסיבות אלו ואחרות , כבר אי אפשר לשקר , ואי אפשר לייפות , וגם אין שום צורך או רצון להסתכל על הסיטואציה מבחוץ . 
יש סיבה לכך שאנחנו גם חומר , ושבו אצורים החיים , בצורה הכי פשוטה והכי קונקרטית . 
אפשר לעשות לו מניפולציות , אבל בסופו של דבר הוא עומד על שלו , וכמה שלא ננסה להשתיק אותו , הוא ידבר ויגיד את המילה האחרונה . 
כמה קל להתרחק מהאמת . 
כל כך קל שזה מדהים , שזה מטריד . 
כמה קל ליפול לתוך חוסר כנות , לתוך זיופים קטנים ונסלחים . 
הזיופים הקטנים האלה הם האמת החדשה . 
עצוב , אבל אני לא מרגישה שאני מגזימה . 
פוטוגניות היא האמת של המאה העשרים ואחת . 
ואני אפילו לא מדברת הפעם על תרבות הצריכה , ואני לא מדברת על הדור השלישי של הפלאפונים , או על אינטרנט או יותר מדי מותגים . 
אבל , באותה מידה שהחיצוניות נעשתה הרבה יותר ערמומית , כך גם הפנימיות מתעתעת יותר , וכמו שקשה להגיד אם אני אוהבת סקיני ג'ינס ( ואני לא ) כי אני אוהבת אותם , או כי הם באופנה , כך קשה להגיד אם אני רוצה לרקוד בגלל שאני רוצה לרקוד או בגלל שדנה . 
( ואלו דוגמאות בקווים מאוד גסים וברורים . 
) כל הגבולות מטושטשים ומבלבלים , ומפחיד ללכת לאיבוד בשטחים האפורים האלה . 
לפעמים אני חוששת מהיכולת המופלאה שלי לעשות לעצמי מניפולציות , כי זה עלול להוביל אותי למקומות בהם לא נותר לי אלא לצחוק על הטמטום והעיוורון שלי . 
בדיוק מהסיבה הזו אני לא מפסיקה לבדוק את עצמי , לחפש את השאלות הנכונות , להוביל לתשובות שהן לא תמיד נעימות או קלות . 
קשה לעמוד מול המראה ולקבל את הפגמים הקטנים , אבל עוד יותר קשה לחפש את דמותי מבפנים ולראות בדיוק את מה שאני אוהבת ולא אוהבת בה . 
( ואם כבר מדברים על מה שאני אוהבת או לא אוהבת , הגיע הזמן שמישהו יודיע קבל עם ועולם שמותר לבנאדם לאהוב את עצמו , ומותר לו להגיד שהוא יודע שהוא יפה , חכם , מוכשר וכו ' . כי הפולניות הזו עוד תהרוג לכולנו את הבטחון העצמי ותדכא לחלוטין את היכולת שלנו להיות שלמים עם עצמינו . 
) אני מרגישה שבימים כתיקונם , כל החיים שלי הם תהליך טיפולי אחד גדול . 
בריקוד , בבלוג , עם אנשים ... 
.. 
. 
אפילו הרגלי האכילה שלי מושפעים מהתהליכים הפסיכולגיים שאני עוברת . 
זה מדהים ומתיש באותה הנשימה . 
אני הולכת בשבילים חדשים ולומדת להשתמש בחושים שלי ( הפיזיים והרוחניים ) בדרכים ששכחתי , או לא ידעתי , שקיימות . 
השבוע הזה היה נדנדה אחת גדולה שהמסקנה היחידה שיכלתי להסיק ממנו היא שימים זוגיים טובים וימים אי זוגיים רעים . 
כמובן שזה טיפשי , אבל במקרה זה היה מדויק להפליא . 
בשלושת הימים האי זוגיים הנ"ל הרגשתי שאני לא מסוגלת לעשות שום דבר חוץ מלהשבר ולהרים ידיים . 
באופן כללי וספציפי , וזה בכלל לא משנה איך . 
נזכרתי מה זה להרגיש כמו בלגאן אחד גדול , נזכרתי מה זה להרגיש שהשליטה לגמרי לא בידיים שלי , ואיך זה כשאין רשת בטחון ופוקוס ברור . 
אחר כך גם נזכרתי שאני יותר חזקה מכל השטויות האלה , ושיש מי שיכול לעזור לי לקום ולעמוד על שתי רגליים , ושהלילה הוא זמן טוב לא רק להחלפת שעון , אלא גם להחלפת מצב רוח והלך רוח . 
הזמן נמתח איתה כמו מסטיק שלעולם לא נגמר לו הטעם . 
הדקות חולפות והנושאים מתחלפים וחוזרים ומתערבלים זה בזה , ותמיד יש עוד מה להגיד , ותמיד יש עוד על מה לדבר . 
" אני כמו ילדה קטנה שבאה להראות לאמא מה היא עשתה ולספר איך היה היום " היא אומרת לי ואני מחייכת . 
על זה שהיא מספרת , על זה שהיא פורקת מטענים , על המונחים שלה ועל הפשטות בה היא אומרת ש " בטח , זה כמו שאת מחזירה אותי לעצמי . 
זה ה " חוזה " זו מהות הקשר . 
" ואני נזכרת איך למדתי ממנה להרגיש , ומה זה לאהוב בלי תנאים . 
" לכי על טריפל פירואט ותסיימי אותו בדאבל . 
" אז לרגע אחד אני מאמינה לדאבל הזה , מרחיקה את הספקות והביקורתיות ושולחת אותם לשתות קפה , ועד שהם חוזרים אני כבר בפלייה על רגל אחת , השניה באטיטיוד כמו שצריך ואפילו הידיים במקום . 
עכשיו אני לא מוכנה לשמוע שאת לא יכולה . 
ההתרגשות שבגילוי שיר שמצליח לדייק ולתפוס את הצללים והאורות של העכשיו היא אחד הקסמים היותר נפלאים שיש . 
שוב ושוב אני מוצאת את עצמי חוזרת לאמונה המוחלטת שלי באמנות . 
יותר מכל דבר אחר , אני יודעת שהיא לוקחת אותי למסעות במרחבים שבתוכי ובמרחבים שבחוץ , תוך שמירה על החוט המקשר בינהם . 
אני ניזונה מזה , אני נושמת את זה , אני מתנקה דרך זה ואני מתאהבת בזה כל פעם מחדש . 
כמו אבות מזון רוחניים ; מוזיקה , ריקוד , ספרות , משחק . 
לכל אחד התפקיד שלו והטעם שלו , מצבי הרוח והמינונים . 
ברור לי שאהיה חייבת למצוא את הדרך ליצור , אני עוד לא יודעת מה ואיך , אבל כל פעם מחדש אני מגלה עד כמה זה בדמי . 
משפט תנועתי או טקסטואלי מדויק היוצאים תחת ידיי יכולים להפוך אותי לילדה קטנה שמקפצת וצוחקת כאילו היא נגעה בשמיים , כאילו העולם מונח בכף ידה כמו חופן סוכריות צבעוניות . 
( ואם אני נהיית פלצנית ומצחיקה , זה בכלל לא אכפת לי . 
כי זה בא מבפנים . 
) לאחרונה אני מוצאת את עצמי שבה וחוזרת לנושא הגבולות שלי . 
כל פעם מזווית אחרת . 
לפעמים אני מגלה את מיקומם הברור ואת היכולת שלי להבחין בהם ולעמוד עליהם , ולפעמים אני מגלה את גמישותם , ואת היכולת שלי להזיז אותם בקלות שמצליחה להפתיע גם אותי . 
לפעמים זה קצת מטריד אותי . 
לפעמים אני מרגישה שחלק מהגבולות היו צריכים להיות יותר ברורים לי , יותר חשובים לי , ולמרות זאת , אני מוצאת שברגע שאני מחליטה להוריד חומה זו או אחרת , אני לא עושה את זה לבנה לבנה , אני שוברת ומזיזה כדי שלא תציק ותפריע . 
עדיין לא ברור לי איך כל זה הוא אני . 
ואם ב " אני " עסקינן , אני בהחלט בתהליך למידה וחקירה של אותו אני מעורפל שלא אוהב הגדרות ולא אוהב לצאת החוצה בשביל כל אחד . 
אני כן מתחילה להבין שהחושים שלי לא רעים , שהחלומות שלי יודעים מה הם עושים , ושבגדול אני יכולה לסמוך על תחושות הבטן שלי קצת יותר . 
אני יודעת מתי כן ומתי לא , ובדרך כלל אני יודעת גם איפה נמצאות התשובות , בשחור - לבן וגם בכל השטחים האפורים ( או הצבעוניים , יותר נחמד . 
) שבאמצע . 
והכי חשוב , אני חושבת שלאט לאט אני לומדת שאני אוהבת את עצמי . 
גם אם לפעמים אני כועסת ומאוכזבת , גם אם לפעמים אני נרתעת ומבקשת להתרחק מעצמי . 
בסופו של דבר אני מגלה שמה שיש לי עם עצמי גדול ומדהים . 
