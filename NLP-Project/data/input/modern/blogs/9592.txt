אז נותר לי להתחיל עם האמת . 
והאמת היא שרצינו לחסוך . 
כוס קפה . 
נסיעה של ערב חג לאחותי במרומי הרי הצפון הרחוק , עם כל הפקקים הצפויים בה והצורך החזק לעשות הפסקה בדרך לכוס קפה . 
אבל בתקופה של חיסכון אנחנו נתונים ואין כמו מצב כזה להגיע למחשבות יצירתיות . 
אז התקשרתי והזמנתי את עצמי , אותנו , לקפה . 
בשמורה . 
להפתעתי , היא שמחה מאוד ( " מקוקו " להלן " היא " שמכוון שנתונה בבלוג פרטי לא יובא כאן שום לינק אליה ) . 
בסופו של דבר הגענו אליה לאחר פקק קטן של 40 דקות בלבד ביציאה מכביש 6 ולמרות שא . 
הצעיר הפטיר בסוג של מיאוס הנתון לבני הטיפשעשרה בלבד משהו על ה " כפריים " הללו , דווקא נהננו מאוד , בזמן הקצר והקצוב שהיינו בו . 
שתינו קפה הפוך מצויין ממכונת אספרסו ( השמורה מצויידת ומדוגמת להפליא ) . 
אכלתי שניצלונים זהובי שומשום להרגיע רעב מכרסם עד בוא ארוחת הערב . 
טיילנו מעט בשמורה , צחקנו , דיברנו ונסענו . 
וראינו כי טוב . 
ולכן , כשלמחרת היא מלמלה משהו על הופעה בערב , קפצנו מיד על ההזמנה . 
גם הופעה . 
וגם ארוחת ערב בשמורה . 
חיסכון כפול ומכופל . 
ולהוסיף את השהייה בחברתה , החוקי וכל הערימה כולה אפשר להבין מדוע שמנו פעמנו בערבו של יום החג הראשון , בכבישים הריקים הפעם , שוב לכיוון השמורה . 
ומה יש להוסיף ? 
היא די ריחמה עלי . 
פטרה אותנו מתורנות שטיפת הכילים של האורחים ( ) . דאגה שהפרות ישארו ברפת ולא יסתובבו חופשיות בשבילים ( ) . קיבלנו ארוחת ערב טעימה , ז'קט ג'ינס עם חפתים וורודים , תואמי חולצתי , לקרירות שבחוץ בזמן ההופעה , שטיפה בדרך על ידי הממטרות שבדיוק אז החלו לפעול , את כל הרפטואר של " הערימה " . 
וההופעה כמובן , הסיבה שבגינה באנו . 
שהייתה מלווה בפריטי מידע חשובים ונחוצים למכביר , שנלחשו באוזני באופן בלתי פוסק , ביחס לקשר המשפחתי של כל אחד ואחד מעשרות האנשים שהופיעו על הבמה . 
ואחר כך החזרנו את ז'קט , ילדה אחת שנישאה על כפיים כי המדרכה היתה רטובה מהממטרות התחבקנו . 
התנשקנו . 
והפלגנו לתוך הלילה השקט ... 
.. 
. 
היה כיף . 
נבוא כנראה שוב ... 
.. 
. 
( וזאת , אזהרה ... 
.. 
. 
) נראים הישובים הפרושים על הרי הגליל בחושך . 
ומכיוון שהם בנויים במעגל על פסגות ההרים / הגבעות הגבוהות הם נראים כמו מחרוזות אור שמעטרות אותן . 
הפעם פיספסתי את שעת השקיעה , שעת החסד של יציאת השנה וכניסתה של החדשה , ואת דקת ההתכנסות לתוך עצמי עשיתי בתוך החושך המוחלט כמעט , כשרק בתיה של העיר סכנין מנצנצים מולי והמסגד עומד מובלט באורו הירוק מעל כולם . 
השקט . 
הדממה . 
צרצרים מצרצרים פה ושם . 
קולות האנשים מהבתים שמסביב עולים לפתע מתוך הדממה ושוב נאלמים לתוכה . 
הריחות . 
של אורנים . 
יערת הדבש . 
אדמה . 
עמדתי בתוך כל אלה , מתנתקת לרגע מכל מה שסביבי , והייתי רק כאן . 
עכשיו . 
האנשים שלי . 
אני . 
( כיף לנסוע איתכם , אמר א . 
הצעיר בדרך חזרה , וליסתי נשמטה בהפתעה מוחלטת . 
כיף לנסוע איתכם כי מדברים ... 
.. 
. 
יש אלוהים , כנראה . 
וגם ניסים ... 
.. 
. 
) חג שמח . 
עדיין . 
רציתי פרחים . 
מיום שבת עלה בי הצורך להכניס צבעים וירק לתוך הבית עצמו . 
ולא מתוך זר פרחים שזמנו קצוב מלכתחילה אלא מתוך עציצים ירוקים ופורחים שישארו איתי לאורך החורף שכבר עומד בפתח . 
שיאירו לי את ימי האפור והשחור שנמצאים בי לעיתים ... 
.. 
. 
הלכתי למשתלה ביום שלפני ערב החג . 
היא היתה שקטה וריקה באופן מפליא , כאילו אוספת את כוחותיה ליום העמוס שמחכה לה מחר . 
עמדתי באמצע המשתלה , עצמתי את עיני ונשמתי . 
עמוק . 
את הריח המתקתק של סוגי הפרחים והצמחים . 
של האדמה הרטובה . 
של מקום סגור שכמו אוצֵר בתוכו את כל הצבעים והריחות ושומר אותם עבורנו כמו מבחנה גדולה ומרוכזת , לקחת אותם איתנו לימים של עצב , לימים של שמחה . 
יצאתי משם עם עציץ רקפות אדומות ועציץ עם פרח נוסף , ירוק / וורוד שאין לי מושג איך הוא נקרא , אבל הוא שונה מעט מהרגיל , ואהבתי אותו . 
לפני שנה ביקשתי שהשנה תהייה כזאת שנחייך כשנזכר בה בעתיד . 
אני יודעת שעבורי היא היתה בדיוק כזאת . 
ולשנה החדשה , חברים יקרים , אני מבקשת ומאחלת שתהייה פשוט שנה טובה . 
עם כל מה שתביא איתה . 
על כל מה שתביא איתה . 
לפני כארבע וחצי שנים נפלתי בדרכי מהחניון למקום העבודה בו עבדתי אז ופצעתי את שתי ברכי . 
אלה היו שלהי ימי עבודתי עם הגמד המתעלל הסידרתי , כשלשני הצדדים היה ברור וידוע שהולכים להפרד כידידים , אבל הם , מצד אחד , לא התאמצו ממש למצוא לי מחליפה ואני מצד שני , ידעתי שאקבל את כל הפיצויים , לא מהרתי לשום מקום וחיפשתי בנחת , עבודה קרוב לבית . 
הפציעה היתה פוטוגנית להפליא . 
ברך אחת היתה מלאה כולה בדם . 
מפליא היה לראות עד כמה העור רגיש וכמה מרושת האיזור ההוא , שהוא עצם אחת גדולה , במערכת נימי דם גדולה שכולם כאילו נפתחו וצבעו את המקום בצבע אדום בולט . 
הברך השניה דיממה פחות אבל מראה העור המקולף מעליה היה מפואר לא פחות . 
אני זוכרת שקמתי מתנודדת וקצת הממומה מעוצמת הנפילה הבלתי צפויה לחלוטין והתחלתי ללכת , צולעת לעבודה , כששם דאגתי לשטוף את המקום במים ולנסות לנקות תוך כדי גם את המכנסיים שהתלכלכו לגמרי . 
ומאז בעצם התחילו לי הכאבים בברכיים . 
בתחילה זה היה די הגיוני . 
המקום חטף חבלה די רצינית , שטפי דם ועור מקולף , וגם העצם קיבלה מכה חזקה . 
מה שלא היה ברור הוא כאבי הברכיים שהמשיכו חודשים רבים לאחר מכן , כשאני מתחילה להתקשות לעשות פעולות פשוטות של עליה במדרגות וגם לעיתים אפילו הליכה ממש . 
לאחר חודשים רבים הלכתי לאורטופד ולאחר צילומים הוא המליץ על לקיחת כדורי מגהגלופלקס ופיזיוטרפיה . 
את הכדורים לקחתי והם עזרו לי מידית , אפילו אם לזמן קצוב , לפיזיוטרפיה לא טרחתי אפילו להזמין מקום . 
הימים עברו . 
כאב הברכיים היה לחלק בלתי נפרד ממני . 
לעיתים הכאב היה חזק כל כך עד נשימתי הייתה נעצרת . 
לפעמים כשלא היה שם הייתי מחפשת אותו , כמו חלק בתוכי שנמצא שם תמיד וחסרונו מורגש כשאיננו . 
חייתי איתו כמו שחייתי עם הדיכאון , שידעתי שאני נתונה בו מחדש . 
ופתאום הוא נעלם . 
באותה התקופה בה עברתי בה את השינויים הדראסטיים והחזקים ביותר בימי חיי , בימים שהתחלתי ללכת בדרך בה אני הולכת עד היום . 
לקח זמן מה , בתוך הסערות שהייתי נתונה בהן לשים לב לחסרונו , אבל הפעם , כבר לא חיפשתי אותו . 
לא הייתי זקוקה יותר , כנראה , לתזכורת של כאב . 
ביום חמישי האחרון , בדרך אל הדואר נמרחתי באלגנטיות על המדרכה , כשבאינסטינקט קדום ועמוק בתוכי , אני מצליחה לבלום באמצעות , איכשהו , את שבירת פני ואפי וליפול על הברכיים . 
נבוכה משהו קמתי וצלעתי את שארית הדרך לדואר , ושם הרמתי בחשש את המכנסיים לבחון את הנזק , הפעם . 
שום דבר . 
קצת עור מקולף ואיזור רגיש ושורף , וזהו . 
שום טיפת דם . 
תמהה , סידרתי את המכנסיים , ואמרתי לעצמי , שהכאב עוד יגיע , ומחכה לי כנראה , שוב , תקופה די כואבת . 
אבל , היום , כבר מספר ימים לאחר מכן , אין שום סימן על ברכי שנפלתי בכלל שלא לדבר על שום כאב , ולו הקטן ביותר שהיה אמור להיות באיזור שנפל ונחבל בחוזקה . 
והמסקנה ? 
אין . 
מעבר לידיעה הברורה והמוכחת , שוב , על הקשר שבין גוף לנפש . 
והתחושה בתוכי שקשורה באופן עלום לנושא שעליו נכתב הפוסט הזה , שהשנה החגים לא נצבים מולי כמו גוש ענק , מפחיד המאיים כמעט לבלוע אותי לתוכו , ואין בי מועקה . 
כלל וכלל אין ... 
.. 
. 
( ועוד לא " שנה טובה " , חברים יקרים . 
עוד מעט ... 
.. 
. 
) 
