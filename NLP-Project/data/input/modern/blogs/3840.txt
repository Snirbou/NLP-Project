בין תוך ההמון לא מצאתי לי רגע של שלווה , רגע לעצור ולחפש מנוחה , לא התעסקתי במחשבות עמוקות אחריה , אבל אחרי שנתיים שתמיד מצאתי לי וניצלתי את רוב הזמן לעצמי לבדי שוקעת בבדידותי מצאתי את עצמי מעט מתגעגעת ומעט נרתעת . 
רוצה לפשוט מעליי את רותם הזו ששוקעת בדיכאונות ארוכי טווח , המתבודדת , שחופרת לה בור עמוק הישר לתהום , זו שלא מחייכת ולא רוצה דבר . 
זו שנאלמת כשנעלבת , זו שבוכה בין רגע , הרגשנית , הביישנית . 
שאין לה חשק לעשות דבר , שמתחבאת ומפחדת שיביטו בה . 
בעלת מצבי הרוח המשתנים , זו שברגע מאבדת את שלוותה ולא יודעת לשלוט בעצמה . 
רותם חסרת הביטחון . 
את רותם הזרה , זו שנתגלתה לעיניי בתקופה האחרונה , ממנה אני נפרדת לשלום , מסירה אותה מעליי ומגלה את לכלוך האבק שהצטבר מתחתה - זוהי רותם הישנה . 
זו שמחייכת ורוצה בחיים ורוצה לטעום מהכל , זו עם הצחוק המתגלגל שאף אחד לא מפספס , הקופצנית שמבינה את כולם ומצפה שכולם יבינו אותה , זו שאין בה רגע של מנוחה , לא מתביישת בדבר , משתעממת בקלות ומתעבת את השיגרה , החפרנית הגדולה , המצחיקה הדגולה , הפרובוקטיבית , השנונה , היצירתית בעלת הדימיון המפותח , שלא מרבה לחשוב לפני מעשיה , השטותניקית , הסקרנית , בעלת הלב הרחב שאביה היה אומר שהוא שווה זהב , מתעוררת משינה עמוקה . 
כ"כ התגעגעתי אלייך וכשחזרת הצלחתי להתאהב בך שוב בדיוק כמו פעם שהערצתי אותך עד עמקי נשמתי , את את שלא איכזבת אותי מעולם . 
חוזרת . 
ידעתי שבבוא העת עם הזמן כשהפצעים יתאחו ויגלידו את תחזרי ברגע ותאירי שוב את עולמם של האחרים יש בך את כל הטוב שבעולם ועם זאת מעט רשע מלוכלך - טהור ויש לך את העיניים הכי צוחקות שיש ואילו שכבו אני מבטיחה לך שיעלמו כלא היו מעולם . 
כשאת נמצאת בחברתם של אותם אנשים שעושים לך טוב את מקבלת את הטוב בחזרה כמו קרני השמש הנאחזות במראה ומשתקפות דרכה ומחזירות קרניהן אליה - תלויות בה . 
אני חושבת שגם קודם לכן יכולתי לבחור שלחזור פשוט לא מצאתי את הדרך ולא ידעתי מה המשמעות של זה תהיה מבחינת המון אנשים שסובבים אותי , אבל עכשיו אני יודעת שברותם הכנה והאמיתית בעלת הביטחון העצמי כל אחד יכול להתאהב יש בה הכל מהכל בדיוק במינון הנחוץ . 
כיף לצאת לרגע מהנישה של החיים שהתרגלתי אליהם ולהביט בי לרגע מהצד ולגלות את תכונות הסגולה שנתברכתי בהן ויש רבות , כנראה שקודם לא הערכתי את עצמי בדיוק כמו שמגיע לי ומגיע לי . 
אני יודעת כמה אני שווה ואני שווה המון המון ! 
יש לי הרבה מה לומר והרבה מה ללמד את העולם בדיוק כמו שלאחרים יש לומר לי ועל העולם ללמד אותי , יש לי הרבה מה לתת וכמו כן הרבה מה לקבל . 
אני חושבת שהחלק הרדום חזר כשפגשתי את ניר וכשביליתי עם טופז ועם האחים החולי נפש שלה . 
השתעשעתי , השתעממתי , התחרפנתי , השתוללתי , התפרעתי , חיבקתי , צרחתי , אמרתי , דיברתי ( והמון ) , צחקתי והסתלבטתי הרבה על טופז והבהלתי פול את אחים שלה ולא יודעת משהו התעורר , משהו שמת מזמן התעורר לו לחיים והסיבה לכך היא שהבנתי שאני לא צריכה את תחפושת הזיוף שהצמדתי לגופי ולנשמתי , כי אנשים לא מצפים שאני אהיה משהו שאני לא , אלא המשהו המדהים שאני כן ואם הם יאהבו אותי הם יקבלו אותי בדיוק כמו שאני בלי שינויים ותוספות שיפור כי אין צורך . 
גיליתי שאני צריכה למצוא את ה " אני " האמיתי שלי ולהחזיר אותו במהרה אליי וכשהוא חזר הנשמה שלי הצליחה להתמלא והרגשתי מעין סיפוק אדיר כזה של גאווה והתרגשות והכל התערבב לו ביחד ורציתי פשוט לצרוח מאושר , כי בכל לילה כשהנחתי את ראשי על הכר והתכסתי התפללתי שהחלק שאבד יחזור ופחדתי פחדתי פחד מוות שזה לא יקרה לעולם ובכל זאת קיוותי . 
אז רותם בעלת שמחת החיים חזרה ואיתה האופטימיות והרצון לנצל כל יום עד סוף החופש . 
יוהו עולים ל - יא'D:. זאת שכבר לא רותמיצ'ק , אלא פשוט רותמי . 
פשוטה בשלמותה . 
" מושלמת בפשטותה , מופשטת בשלמותה " . 
2.8 עריכונת | | 11:58 : הלכתי עם אמא שלי ואיציק לטיולון בדרך נכנסנו לשופרסל ואז שמעתי את אמא שלי לוחשת " רותם רותם הנה אבא שלך " - הבטתי בו לרגע הוא לבש חולצה לבנה צמודה , המבט החטוף הזה גרם לי למעין הרגשה מוזרה בחילה ? 
לא , צמרמורת ? 
גם לא .. 
. 
שימחה ? 
לא ממש אולי מעט , זיכרונות מהעבר שעולים ועושים מעין דיגדוגים בבטן ? 
כן , בהחלט . 
אני חושבת שגם עטפה אותי מעין תחושה של עצבות - שמחה מצד אחד להיות רחוקה ממך זה הדבר הטוב ביותר שיכולתי לבחור בו ומצד שני קצת עצוב להיות רחוקה מאבא . 
אני חושבת שכיסתה אותי מעין תחושה של חשק עז לברוח ולא להביט שוב ולכן ביקשתי ללכת ללכת רחוק אז הלכנו . 
אני חושבת שאת הרגש האמיתי שעבר לי באותם הרגעים לא אוכל לתאר , אבל הרגשתי כאילו הלב שלי צונח ואני מנסה לאחוז בו שלא , רק שלא יצנח ואז לרגע הוא חזר למקומו ונשבר ואז ברגע קריטי אחד הושטתי את ידיי והצמדתי אותן ואספתי את כל השברים לפני שיפלו על הריצפה כזכוכית מתנפצת לאלפי רסיסים ואיתה גם רעש מחריד , הדבקתי אותן אחת אחת במהירות הבזק . 
זרקתי מבט אחרון בתקווה שלא לראות , כי לא רציתי , אבל התפתתי . 
ולא ראיתי . 
ואז הלכנו פניתי לשם כשעצבות ושמחה משתוללים בי . 
נפרדתי לשלום , פרידה מדומה אבל עדיין פרידה ואיחלתי לך שגם עם מרחק רב מפריד בינינו עדיין תהיה מאושר ותלמד למזער את הנזקים שביצעת ולהשלים איתם . 
שלום אבא . 
שלום . 
