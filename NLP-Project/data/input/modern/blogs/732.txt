אין לי מושג אם מדובר בתאריך משמעותי , אבל אצלי כל דבר הוא סיבה למסיבה , אז הנה הזדמנות להודות לכל אלה שטורחים וקוראים את הדברים שאני כותב ואף מגיבים , תודה על הזמן שאתם מקדישים לי , תודה על האהבה הרבה שאני מקבל מכם , על החום והתמיכה , על הפירגון ועל העידוד . 
תודה לכל אלה שאני קורא אותם , תודה שאתם מרשים לי להציץ לעולמכם המרתק . 
שתהיה לכולנו שנה פוריה , שהכתיבה תלך שוטף , שיהיו לנו מלא נושאים לכתוב עליהם ושעד סוף השנה הבאה אני אכיר באופן אישי כל אחד מקוראי וכל אחד מהכותבים האהובים עלי . 
היה לי מורה לזן , ניסים אמון שמו , אדם מדהים , מורה חכם שיודע גם לתת . 
מצאתי מעין אתר שלו בוואלה אסטרולוגיה , תמצאו בקישור הזה דברים רבים שהוא כתב http://astrology.walla.co.il/ts.cgi?tsscript=item&amp;id = 480518 & amp;path=56&amp;page=&amp;lev = ודוקא שם בקטע שכתב ניסים על אושר ותסכול , בחלק של התגובות " מישהו ללא שם " כתב את דברים כל כך מרגשים , ולמרות שאין זה מהרגלי לשים בבלוג קטעים שאחרים כתבו , הפעם חרגתי , אז הנה מה שוכתב " מישהו " על אושר סבל ודמעות : זוכר אני עתה את אותה דמעה שביצבצה בזוית העין וזלגה באטיות במורד לחיי הימנית היבשה . 
אז ישבתי בפתח האוהל בבוקר מדברי צונן וצלול מתבונן בעדר קטן של צבאים מדלגים מעל השיחים בערוץ נחל יבש . 
מרגיש אני עתה דמעה מבצבצת בזוית העין עומדת לזלוג באטיות על לחיי הימנית היבשה במסלול דומה לזו שבצבצה יחד עם קרני השמש הראשונות באותו בוקר יפהפה במדבר . 
אז היתה זו דמעה של אושר עמוק ושקט עתה זוהי דמעה של לאות ועצב . 
ושתיהן כל אחת בזמנה נבעו מאותו מעיין תת קרקעי שתיהן נבעו מהמעמקים שתיהן זלגו על לחיי ושתיהן נספגו באדמה . 
גם אני דמעה הנובעת מהמעמקים עד שתספג באדמה . 
רוצה אני להיות דמעה של אושר לזלוג במורד לחייך היבשה לחלוף על שפתייך וצווארך התמיר להמחות באצבעותייך הארוכות לשבור ולו קרן אור אחת לשלל צבעים אל מול עיניך היפות . 
