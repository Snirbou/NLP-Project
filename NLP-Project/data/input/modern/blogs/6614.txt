אולי זה יישמע קצת מוזר , ואפילו דיי מטומטם , אבל אני לא מבינה , למה אנשים רבים בעולם ובכלל , מחפשים / רוצים / נואשים לאהבה ולזוגיות . 
אולי אני חושבת ככה , בגלל שאף פעם לא אהבתי מישהו , ואולי אני לא יודעת שזו היתה אהבה . 
כרגע אני שומעת שירי אהבה שונים . 
יש כל כך הרבה שירים על המושג הזה , שנקרא אהבה . 
ואני תוהה , למה אף אחד לא יכול להגדיר את המושג הזה . 
אני חושבת שאהבה , היא צורך . 
צורך של אנשים לא להיות לבד , כי אחרי הכל האדם הוא יצור חברותי . 
אולי אהבה היא חיבה עזה למישהו , יותר מסתם ידידות . 
אבל זה עדיין לא מסביר למה ישנה התרגשות רבה , פרפרים בבטן , דופק מהיר אם זו רק חיבה . 
הנושא הזה מעלה אצלי כרגע תהייה נוספת : אם אהבה זו סתם חיבה כלפי מישהו , זה אומר שאם לבנאדם יש ידידים / ות , חברים וחברות , זה אומר שהוא אוהב את כולם ? 
, ובכלל מה ההבדל בין אהבה לבן/בת זוג , לבין ידיד/ה ? 
האהבה או החיבה הזו , לפעמים יכולה להיות כפויה . 
למשל , אהבה בין בני משפחה . 
אני אקח את הדוגמה שהכי קרובה אלי : אני ואחותי . 
אם היא לא היתה אחותי , קרוב לוודאי שבכלל לא הייתי מכירה אותה , אפילו אם היא היתה בת גילי ומאותה סביבה שלי , כי היא פשוט לא הטיפוס שאיתו אני מסתובבת . 
אז אם כך , איך אני יכולה לאהוב אותה , כמו שאני עכשיו ? 
אם יש לכם תשובה לאחת מן השאלות ששאלתי כאן , אני אשמח . 
שלכם , צ"צ ( שזה , ד"א קיצור לציפור צהובה ) המבולבלת מכל הנושא הזה של אהבה . 
2 . 
אני יודעת , שאתה לא יכול לחכות לנצח . 
מספיק שחיכית עד עכשיו - שזה המון זמן . 
אני לא , ואני יודעת . 
אתה צודק , אבל לא בעניין הספיציפי הזה . 
לעיתים רחוקות קורה לי שאני זוכרת את החלומות שלי , יום אחרי יום , או ברצף . 
היום חלמתי עליו . 
אני לא ממש זוכרת את החלום , אבל מה שאני כן זוכרת , שהיינו חברים , והוא בא אלי , והוא העיר אותי משינה . 
אני זוכרת שמהמיטה שלי , הוא נראה מאוד גבוה , והצעתי לו לשבת לידי ( על המיטה ) , והוא שכב לידי , בחלק הפנמי של המיטה , זה שליד הקיר . 
