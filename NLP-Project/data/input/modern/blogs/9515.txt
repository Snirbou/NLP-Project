בחוץ בוהק וחזק לי מדי . 
מוצאת את עצמי מסתובבת גם בבית בעיניים מצומצמות , משהו בתוכי מבקש יותר צל ופחות אור . 
אני כבר לא מפחדת מנקודות החושך בתוכי , אולי כי הארתי את רובן וקיבלתי את אלו שנשארו ... 
.. 
. 
כן , בהחלט כן . 
רק לא אצלי . 
לפחות לא בבוקר . 
ולא שלא ידעתי . 
בהחלט ידעתי . 
הרי אי אפשר היה לא לדעת כי הזכירו לנו על כל צעד ושעל שארוע חצי שנתי מבורך זה אוטוטו מתקיים . 
אבל אני , שכחתי . 
ובאמת , צריך להכיר אותי כדי להבין עד כמה משמעותי העניין הזה , ששכחתי את שעון הקיץ . 
ששכחתי , בכלל . 
הרי איך אוכל לשלוט בכל מה שקורה בחיי אם אתן לדברים להתנהל כפי שהם רוצים ולא כפי שפמה רוצה ומחליטה . 
ואני לא שוכחת . 
הכל מסודר ותוייק בתוך מאגר הזכרון של המוח . 
או של הטלפון . 
שליטה , אמרנו , לא כן ? 
אבל את שעון הקיץ לא תייקתי . 
לא בראש ולא בטלפון . 
ומישהו ( מישהו ? 
היי , קוראים לי פמה ! 
) כבר יאמר שזה פשוט מה שהיה צריך לקרות ושהיקום דאג לי לעוד שעת שינה נחוצה שלא הייתי דואגת לה בעצמי וגם רמז לתת לעיתים לדברים להתנהל מעצמם ולשחרר מעט שליטה . 
ועם תובנות מופלאות כאלו , מי יכול להתווכח ? 
שבת שלום חברים יקרים , עם עוד שעת אור וזרימה מהנה עם הים , הגלים , או כל דבר אחר שנעים לנו לזרום איתו ... 
.. 
. 
ופתאום , לאחר שאנחנו , דהיינו המחשב הנייד ( להלן : הנייד ) ואני ( להלן : אני ) מנהלים זוגיות די הדוקה אך יחד עם זאת לא צפופה מדי כבר כמעט חודש , מת אינטרנט האלחוטי . 
כלום . 
גורנישט . 
נאדה . 
סגרתי . 
פתחתי . 
אין . 
שוב סגרתי . 
פתחתי . 
כלום . 
הלכתי למחשב של ג . 
הבןזוג ובדקתי . 
יש . 
כמו גדול . 
חזרתי לנייד . 
כלום . 
שום דבר . 
עזבתי את זה לבינתיים כי הרי היו לי דברים יותר חשובים כמו למשל לדבר איתה . 
ובין לבין אני מציינת את העובדה שאין לי אינטרנט . 
בדקת שהכפתור לחוץ על המקום הנכון , שאלה . 
אופס ... 
.. 
. 
" הפיאט לא זזה רוורס " ( הגששים " המוסך " ) עכשיו יש . 
אביי געזונט וערב טוב לכולם . 
ריחות פריחת הדרים וזבל פרות פרוסים יחדיו על פני שדות עמק הירדן ושדות עמק יזרעאל והופכים את הנסיעה בו בשעת לילה לא מאוחרת מדי , למשהו שהוא לא מוחשי לגמרי ולעיתים סוראליסטי בעליל . 
ואז , נשפכים בבת אחת לכביש הסרגל המואר וכאילו חזרנו את הצווילזציה לאחר שעות ספורות שהיינו בסוג של גן עדן חמים ומלטף . 
יום כיף ופינוק בחמת גדר . 
גופי רך כאילו לשו אותו במיקסר ענק ואני מביטה על העולם מתוך עיניים חצי עצומות משהו שדבק בי מהאוויר והתחושה המתוקה שמקום הזה , משרה על השוהים בו . 
ועכשיו לכי תכיני ארוחת צהריים ... 
.. 
. 
שבת שלום ( באיחור קל ) חברים יקרים , אתמול התחיל האביב רשמית ולחורף אין שום תרוצים לחזור ולבקר ... 
.. 
. 
כואבות לי הרגליים . 
כואבות לי הרגליים . 
כואבות לי הרגליים . 
מספיק קצר ? 
וכואב . 
וחוץ מזה : יש לי צעצוע חדש - מחשב נייד - שהוא שלי ורק שלי ונפתח בטביעת אצבע שזה הכי הכי פרטי , כמובן . 
עץ התפוח פורח בפריחה וורודה מטורפת והאחרים מחרים ומחזיקים אחריו . 
השמיים משחקים במחבואים בין העננים ואני הולכת לסיים להכין את החלה המתוקה של יום שישי אחר הצהריים . 
והרגליים שלי עדיין כואבות . 
אבל יהיה טוב . 
כבר טוב . 
וקצר . 
שבת שלום חברים יקרים , פוסט קצר , חיבוק ארוך ... 
.. 
. 
באמת מה אפשר לומר ? 
ואפילו אני רחוקה , אידאולוגית , כמזרח ממערב מאלו שנפגעו בפיגוע , ואפילו אני חושששת שסערת הרגשות שעולה מארוע כזה יכולה להתעל למקומות לא טובים ולדרכים שלא מועילות לאף אחד . 
מה אפשר לומר ? 
ואפילו שהמילים שהספידו אותם היו רחוקות ממני עד כדי תחושה של שפה זרה . 
אבל מה אפשר לומר למול הפנים , השמות , הגילאים של אנשים שלא היתה שום סיבה שיסיימו את חייהם כל כך מהר , כל כך מוקדם וכל כך , כואב ... 
.. 
. 
ובחוץ אביב וחם ונעים ובדיוק מזג האוויר שמעלה חיוך על פני , ולא כך היום , לא כך . 
לא כך כנראה כבר כמה וכמה ימים . 
אבל אביב בחוץ , ובארצות רחוקות מאיתנו מרחק קילומטרים רבים הפרח הזה , פעמונית הגשם מסמל את האביב . 
שם , ואצלי בגינה . 
שבת שלום חברים יקרים , פשוט שבת שלום ... 
.. 
. 
וכאילו קראו לאל המלחמה לבוא ולהופיע ולהזכיר לנו דברים , שעוד לא הספקנו לשכוח וכאילו לא זכרנו כלל ... 
.. 
. 
מזמן , שנה וחצי לפחות , אני לא זוכרת מועקה כזאת זורמת בתוכי . 
