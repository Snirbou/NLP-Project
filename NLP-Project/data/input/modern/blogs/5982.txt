זה פשוט כיף גדול לגלוש באמזון ולהוסיף ספרים מעניינים לקארט , במיוחד כשאת הספרים האלה אי אפשר להשיג בשום חנות בארץ הזאת . 
לכן מהיום יש עוד רשימה בצד של הרשימות : " הפריטים החדשים ביותר בקארט שלי ב - Amazon . 
com " . 
עדיין כואבות לי הרגליים . 
טוב , נו , כמה הלכתי היום - בקנה מידה של ... 
.. 
. 
12 קילומטרים , כן . 
וזה היה שווה את זה . 
כל כך , כל כך שווה את זה . 
אחרי כל השנים - שנים ! 
- האלה , שלוש ורבע שנים של בדידות תהומית , שאני ידעתי בהן מה זו בדידות באמת , היום זה נ - ג - מ - ר . 
לא כל יום אחד מוצא את זה . 
אבל אני כן , היום , ממש היום , וזה יפה , מתוק ושווה את הכל במידה שלא תיאמן . 
שנים חלמתי על הרגעים המסוימים הללו שהתבצעו היום . 
כמו בסרטים . 
כמו בסרטים ההוליוודיים . 
וואו , בן אדם . 
היופי ... 
.. 
. 
כמו בסרטים . 
גולת הכותרת - נו טוב , למה באמת אפשר לצפות מהראשונה , שתהיה באמת מושלמת ? 
- אבל היא היתה מדהימה . 
והמתיקות , כל כך רבה . 
במידה קיצונית השתרעה המתיקות היום אצלי . 
מי יתן וכל החיים זה רק ימשך כך . 
אמן . 
מידוויי הוא אטול המורכב משני איים : סאנד ואיסטרן , ששטחם הכולל 5.2 קמ"ר , והממוקם 2,400 קילומטרים מצפון מערב להוואי . 
לפני 62 שנים , ב - 4 עד ה - 6 ליוני 1942 , פלוטילה של הצי הקיסרי היפני שהפליגה ממעגנה בהשיראג'ימה אל מידוויי , פגשה בכוח המשימה הימי האמריקני שמטרתו היתה להגן על האיים הזעירים . 
מטרתה של הארמדה היפנית ביציאתה ל " מבצע MI " , כפי שראשי הצי היפני קראו לו , היתה להכות מכה אווירית בשדה התעופה הצבאי האמריקני שניצב במידוויי ; ולאחר מכן להנחית על האיים אלפי חיילים של הצבא היפני , שנישאו בספינות תובלה , כדי לכבוש את מידוויי ולשלול מארה"ב את הבסיס המערבי ביותר שלה בזירה הפסיפית . 
לאחר מכן היו היפנים יכולים להשתמש במידוויי לשם פלישה להוואי , ואולי אף לחוף המערבי של ארה"ב . 
מטרה נוספת היתה למשוך לקרב מכריע , ולנצח בו , את צי האוקיינוס השקט האמריקני - כלומר , בעיקר , להטביע את נושאותיו , שלא נפגעו בהתקפה על פרל הרבור , וכך להבטיח סופית והחלטית את העליונות הימית של הקיסרות היפנית באוקיינוס השקט . 
היפנים נכשלו במשימה זו - כשלון כה מוחלט וניצח , עד שהוא נחשב לנקודת הפניה של המלחמה כולה נגד יפן . 
ממערב למידוויי התפתח קרב בין שני כוחות המשימה היריבים . 
היה זה קרב נושאות המטוסים הקלאסי , בו כשרון , העזה ומזל כולם שיחקו חלק . 
הספינות משני הצדדים בכלל לא ראו אלו את אלו במהלך הקרב . 
ארבע נושאות מטוסים גדולות - האקאגי , הקאגה , ההיריו והסוריו , הוטבעו ליפנים ( ויש לציין שהאקאגי נחשבה למכובדת ולגאה שבנושאות , בדומה למה שה - CVN 65 Enterprise היא לצי האמריקני כיום ) , ומולן הוטבעה נושאת מטוסים גדולה אחת לאמריקנים - היורקטאון . 
כמו כן הוטבעה ליפנים עוד סיירת כבדה אחת , המיקומה , ולאמריקנים הוטבעה המשחתת המן . 
חלק מחוסר המזל היפני שגרם להם לאבד כל כך הרבה בסיסים אוויריים משייטים , בתוך זמן כל כך קצר , נעוץ בעובדה שבזמן שכלי הנשק נערכו על סיפון הטיסה ובסיפון ההנגאר של הנושאות היפניות , כדי להטעינם על המטוסים היפניים במטרה שאלו יתקפו את הספינות האמריקניות - דווקא אז מפציצי הצלילה האמריקניים מסוג Helldiver ירדו על הסיפונים היפניים והבעירום בפצצותיהם , והאש לובתה בדקות שלאחר מכן על ידי ההתפוצצויות האדירות של חומרי הנפץ הרבים.עד ל - 6 ליוני 1942 , איבד הצי היפני את לב - לבו , לאחר שבחצי השנה הראשונה של פעולות האיבה ( כלומר , מאז פרל הרבור ) ידע כמעט רק נצחונות . 
החל מאותו קרב , החלה ההתקדמות של בעלות הברית לכיוון יפן - התקדמות שעברה דרך מאות קרבות עקובים מדם על קוראלים זעירים ואיים מעט יותר גדולים , דרך קרבות נושאות מטוסים בעלי תוצאות טרגיות , דרך הטבעתן של ספינות רבות מספור , ודרך מעשי גבורה והקרבה אישית שלא היו כדוגמתם . 
המלחמה באוקיינוס השקט הסתיימה בצמד זוועות ( הירושימה ונגאסקי ) כפי שהתחילה בזוועות בלתי אנושיות . 
בארבעת הימים האחרונים לקחו מקום 72 השעות השנתיות שלי באילת . 
היה טוב , וטוב שנגמר . 
יש דבר אחד יותר מדי טוב באיזור מגוריי . 
דבר שהתגעגעתי אליו . 
חוויות שונות ומשונות : עבר ממש ממש מהר . 
הרבה יותר מהר מאשר בכל השנים הקודמות . 
וזה מפליא , לאור העובדה שהיה לי דבר לצפות אליו כל כך לכשאחזור הביתה ( - : . המלון מרהיב , פשוטו כמשמעו . 
פעם אחר פעם היופי שלו נגלה לעין . 
האוכל היה טוב מאוד , לא מדהים אבל טוב מאוד . 
מה שמוזר - המשקל בחדר האמבט מדד את משקלי גם ביום הראשון וגם ביום הלפני אחרון ( אחרי כמה וכמה ארוחות דשנות ) על אותו ערך בדיוק , פלוס מינוס חצי קילו . 
חוויות אווירונאוטיות : * המסלול של LLET בינוני באורכו , שחור ויפה כתמיד . 
וגם מלא עליות ומורדות ) - : ( ואין לי בעיה עם זה שהגדר כל כך נמוכה , זה בדיוק הגובה הנכון ) . 
* ראיתי את ה - DC - 3 , מספר זנב X-AES 4 הזרוק קרוב לפינה הדרום - מזרחית של שד"ת אילת . 
דקוטה , סקייטריין , DC - 3 , C - 47 - כל השמות הללו הם לאותה מסגרת אווירית . 
ועוד איזו מסגרת אווירית ; אני מת על הדקוטה ; כמו שהיא עומדת שם , מאובקת ונטושה , היא עדיין יפה . 
* מטוס ATR כלשהו היה בפיינל למסלול אפס שלוש של LLET כ - 200 רגל מעל ראשי . 
מטוסים יפים . 
באחד מהם ערכתי את הטיסה הראשונה אי פעם בחיי , או אז לפני 4 שנים . 
אני אוהב את זה איך שהקצוות המובילים שלו כן משוכים לאחור אבל הקצוות העוקבים לא - מה שמשאיר את הכנף בגדר כנף ישרה , בדיוק אותו מקרה כמו במיודענו ה - E - 2C Hawkeye . 
* כלי טיס מעניינים שונים פזורים ברחבי הרמפה המערבית של LLET . 
האהוב עליי ביותר מביניהם : מטוס דה האבילנד קנדה דאש - 7 ארבעה מנועי , פאר המחשבה הדה האבילנדית בתחום ה - commuter turboprops . 
כשהם תכננו אותו , הם חשבו על מטוס שיוכל לקחת נוסעים למרחק 400 מייל תוך המראה משדות קצרים . 
לשם כך , הם בחרו לעשותו 4 - מנועי - במטרה שגם אם מנוע אחד יכשל תוך כדי ריצת ההמראה , הדאש - 7 יאבד רק 25 % מהכוח שלו , ולא 50 % כמו במטוסים דו מנועיים , וכך הוא יוכל להמשיך ולבצע את הרוטציה מהמסלול הקצר . 
* וכמובן : ביקרתי בקולנוע IMAX בסרט התלת מימדי המופלא " ספייס סטיישן " , שבו מצולמות פעילויות רבות של תחנת החלל הבינלאומית , המקיפה במסלול ארץ נמוך מעל הפלנטה שלנו , והכל בתלת מימד כך שאתה ממש מרגיש כאילו אתה במעבורת החלל ; בתאי השינה של האסטרונאוטים בתחנת החלל ; באתר השיגור של ה - Proton , רכב השיגור הכביר של הרוסים ( יותר מ - 2 מיליון ליברות דחף ! 
) ; בבייקונור כשמשגרים את הסויוז , הרקטה האגדית , לעוד משימה ( כאילו שאלו ב - 45 השנים הראשונות של ההיסטוריה המפוארת שלה לא היו טובות מספיק ) ; ובמה שהיווה את הקטע המקסים ביותר בסרט - ההמראה מקייפ קנברל של מעבורת החלל דיסקברי . 
הכסאות באולם ההקרנה רעדו , מהבאס האדיר , כששני המאיצים הרקטיים מתוצרת תיוקול מורטון נלדקו והתחילו להעלות את הדיסקברי מעל פני הפד . 
ואז היה צילום של קייפ קנברל המתרחקת כלפי מטה ( והיה אפשר גם להבחין במתקן התעופה בעל מסלול הבטון , שקודו X 68 ומשמש לעתים לנחיתת המעבורות ) . 
ואז הם הגיעו למסלול בחלל , לרנדה וו עם תחנת החלל הבינלאומית . 
הה , אני כל כך הולך להיות אסטרונאוט . 
דנקרק היא הנקודה הצפונית ביותר בצרפת גופא . 
בין ה - 27 למאי וה - 4 ליוני 1940 , נערך בה מבצע " דינמו " - הפינוי מצרפת של 336,427 חיילי בריטניה וצבאות הברית , אשר ניסו להילחם בכוחות הגרמניים המתקדמים אל עומק צרפת , אך הפסידו בשורת הקרבות שנערכו במזרח צרפת , נלכדו בתנועת איגוף של כוחות היבשה הגרמניים , ונותר להם מוצא אחד בלבד כדי לא להיהרג ולהישבות בהמוניהם על ידי הנאצים : הנסיגה אל הים . 
באותם שמונה ימים הרי גורל , התאספו מול חופי דנקרק ובנמלה , 861 ספינות בריטיות ושל בעלות הברית , חלק גדול מהן אוניות אזרחיות של אזרחים בריטיים . 
הן העמיסו בקדחתנות את מאות אלפי החיילים הנסוגים מלשון היבשה של דנקרק , והשיטו אותם אל בריטניה הגדולה , בבטחה ובגאון . 
חיל המשלוח הבריטי אמנם נטש את צרפת , ופריז נרמסה תחת מצעדי הפושעים מספר ימים לאחר מכן , אך נס דנקרק - והרוח שעשתה אותו לאפשרית - המשיכו ללוות את הממלכה המאוחדת , ואת העולם הנאור כולו , גם בחמש השנים שלאחר מכן , עד לנצחון הסופי על הרשע הקולקטיביסטי - נאצי . 
אחד מנאומיו המפורסמים והנפלאים ביותר של סר וינסטון צ'רצ'יל הגדול , ננאם ב - 4 ליוני 1940 מול הפרלמנט הבריטי . 
וכך נאמר בחלקו האחרון : " אם גם חלקים גדולים של אירופה והרבה מדינות ותיקות ומהוללות נפלו או תפולנה תחת שלטון הגסטאפו וכל המנגנון המשוקץ של השלטון הנאצי , אנחנו לא נירתע ולא נכזיב . 
אנחנו נמשיך עד הסוף . 
אנחנו נילחם בצרפת , אנחנו נילחם בים ובאוקינוס , אנחנו נילחם בביטחה גוברת ובכוח גובר באוויר ; אנחנו נגן על האי שלנו , ויהיה המחיר מה שיהיה . 
אנחנו נילחם בחופים , אנחנו נילחם בשדות - התעופה , אנחנו נילחם בשדות ובחוצות , אנחנו נילחם בהרים ; לעולם לא ניכנע ; וגם אם ישועבד האי הזה או חלק גדול ממנו ויתעטף ברעב , דבר שאין אני מאמין בו גם רגע , אז תמשיך הקיסרות שלנו מעבר - לימים במאבק , כשהיא חמושה ומוגנת על ידי הצי הבריטי , עד אשר ירצה האלוהים ולמועד הנכון ייצא העולם החדש , בכל כוחו וגבורתו , להציל ולשחרר את הישן " . 
הנאום הזה תמיד נותן לי את הצמרמורת . 
החופש , הצדק והאמת יצאו לאור , תוך המאבק הדרוש , וינצחו ! 
נו טוב , גם זאת התחלה . 
http://www.agur4u.co.il/text/diary.htm כל הכבוד , יוסי כהן . 
לדעתי אתה רוד משאדו הישראלי . 
