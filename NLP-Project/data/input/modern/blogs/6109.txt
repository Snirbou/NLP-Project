קלינט וסטואי ברגע אינטימי . 
סטואי : בוא נשחק בבני סלע קלינט : ! 
לילה . 
קלינט בעבודה . 
איתי נוחר במיטתו . 
סטואי מסיימת שיחת טלפון ארוכה עם אמא . 
סטואי : אז לילה טוב . 
אמא : לילה טוב . 
ואל תדאגי , יש המון בחורות רווקות בתל - אביב , מה יש לו לחפש דווקא אצלך ? 
בדרך לאסוף אותו מהגן ניהלתי עם עצמי שיחה . 
נו , מה נהיה ? 
מה עובר עליך ? 
למה את לא שמחה ? 
אני כן שמחה , אבל נו , פוחדת . 
רוב הזמן אני בכלל לא פה , לא בספירה הזו . 
מהבוקר עד הערב זה רק הוא , וגם כשאני בעבודה זה הוא , כי יש תמונות שלו בכל מקום ואני גם נורא מתגעגעת . 
וזה טוב ככה , מה אני אעשה . 
וגם העניינים עם קלינט אחלה , בכלל , נהיינו לנו סמול פמילי כזו , ונורא כיף אחרי הצהריים לשחק עם איתי על השטיח כמו חבורת דבילים מזילי ריר . 
ואפילו שומרים על שגרת סקס סבירה , ודיי מרוצים ככה בכללי . 
אז מה נהיה ? 
אולי בגלל שהוא באמת כל כך מהמם . 
ילד מרשמלו קצפת עם שוקולד וסוכריות . 
ילד שכולו חיוכים וצחקוקים , מביא לי לאטמות לפנים כשהוא שמח לראות אותי ונשיכות בסנטר כשהוא רוצה להגיד שהוא אוהב אותי . 
הולך לישון כל ערב בשמונה כמו שעון שוויצרי . 
וכל הזמן אני מרגישה צורך לירוק טפו - טפו - טפו ולנקוש על עצים ולגרש חתולים שחורים , כי למה שיהיה טוב ? 
למה דווקא לי ? 
אז ניהלתי שיחה עם עצמי . 
זה כמו שבכית פעם , אצל השרינקית . 
איך היית יפה כל השנים , ולא האמנת שאת יפה למרות שכולם אמרו , חשבת שמשהו בכל זאת דפוק והם לא רואים . 
ולא שמחת . 
ועכשיו את קצת מעוכה בשוליים , והשנים האלה לא יחזרו ואת לא תוכלי לשמוח בהן שוב , לשמוח במה שהיית . 
ועכשיו זה בדיוק כמו אז , כשיש לך משהו טוב ואת בוחרת לפחד ממנו , לפחד שיאבד או שייעלם . 
אז תשמחי בילד הזה , בדבר הנפלא הזה שהגיע אל החיים שלך , כי אחרת אין . 
השנים האלה לא יחזרו , ואת לא תוכלי להנות ממנו שוב בדיוק כמו עכשיו . 
בקרוב הוא יהיה בן 12 ויבקש ממך כסף , ואז בן 16 וישנא אותך ולא תביני למה . 
אז תיכף ומיד , ובלי לחשוב ובלי לחשוש . 
ואז חניתי ויצאתי מהאוטו , והלכתי לשמוח בילד שלי . 
