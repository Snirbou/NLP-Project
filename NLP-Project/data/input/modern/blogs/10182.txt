זה פשוט הורג אותי - חוסר האונים המזורגג הזה . 
והכל בגלל הכללים המטומטמים של בית הספר : לא להשיב לאלימות באלימות . 
דהיינו , במילים יותר פשוטות : לא להחזיר כשמרביצים לך . 
אחרת ישעו אותך מבית הספר לכמה ימים . 
טמטום , פשוט טמטום , אלוהים ישמור ! 
כזה פיגור עוד לא ראיתי מימיי . 
שילד לא יגן על עצמו כשנטפלים אליו ? 
? ? ! ! ! היום יצאתי מהבית בדרכי לעבודה , ובדיוק באה הסעה של רונן . 
האוטו נעצר , והילד שלי יצא עם פנים הפוכות לגמרי . 
הסתובב לעבר המכונית ואמר בקול חרישי כזה : " בני זונות ! 
" אוף , טפשה אני , הייתי צריכה לעכב מיד את האוטו ולברר את הדברים במקום . 
אבל זה לא עלה על דעתי באותו רגע . 
התמקדתי ברונן . 
- מה קרה , מותק ? 
והוא התחיל לבכות בעצבים : - סתם מקללים אותי ! 
- בני זונות באמת . 
- אמרתי גם אני . 
- ואתה עשית משהו ? 
לפחות קיללת בחזרה ? 
- קיללתי וגם הרבצתי . 
- ענה לי רונן . 
- טוב מאד . 
- אמרתי לו בטון מעודד . 
- טוב מאד ! 
היה ממש פאק ללכת לעבודה כשהילד במצב כזה . 
אבל הייתי חייבת לזוז כדי לא לאחר . 
לפני שנפרדנו , הבטחתי לו שאגן עליו בכל מצב . 
כאשר עליתי לאוטובוס , התקשרתי הביתה והמשכתי לדבר איתו . 
כך התברר לי שיש שלושה ילדים מכיתה ג' , פסטוסים מסריחים , שנוסעים באותה הסעה . 
והם אלה שמציקים לבן שלי כל הזמן . 
בבית הספר שלו , כפי שתיארתי לעיל , אסור להיות אלים ואסור להרביץ . 
בשנה שעברה רונן הושעה בגלל זה כמה פעמים מבית הספר . 
אמנם בשבילו זה ממש לא היה עונש , אלא אחלה בונוס . 
את העבודות שנתנו לו לעשות בבית , הוא טיקטק תוך דקות , ואת שאר הזמן בילה לו בנעימים . 
התבאסתי עוד יותר בגלל שיש לי עבודה גם מחר , ולבטל אותה אין לי שום אפשרות . 
אחרת הייתי באה לבית הספר הדפוק הזה והייתי מזמברת את הצורה לשלושת החארות ההם . 
וגם למנהלת שמאשימה רק את הבן שלי בכל הבעיות וצועקת עליי כאלו אני התלמידה שלה . 
בזמן שדיברתי עם רונני , הפגנתי נחישות ובטחון , כמו שצריך כאילו . 
אך לאחר שסיימתי , התחלתי ממש לבכות באוטובוס מחוסר אונים . 
לא , אני לא אוותר במקרה הזה ואשים את כל כוחותיי כדי לא להניח לדברים האלה לקרות שוב . 
כשחזרתי מהעבודה , כתבתי במחברת הקשר של רונן מכתב ממש עצבני למורה והסברתי לה שם הכל . 
גם את זה שהצדקתי את רונן כשהביא מכות לאחד הנבלות האלה . 
ואשמח מאד אם העניין יטופל . 
אחרת , אם המכות של רונן לא יועילו , אני אבוא ואוסיף . 
( טוב , את המשפט האחרון כמובן לא כתבתי לה , אבל בהזדמנות הראשונה אבוא לבית הספר ואזיין להם את הצורה . 
הייתה לי מחשבה על אופציה להעביר את רונן בית ספר . 
אבל ביטלתי את הרעיון כלא מתאים . 
הרי כבר היו דברים מעולם . 
רונן כבר עבר פעם גן ופעם בית ספר , וזה לא בדיוק השפיע . 
הרי אנו חיים בחברת אנשים . 
ותמיד , בכל מקום יימצא חרא שימרר לנו את החיים . 
וכל מה שדרוש מאיתנו , זה ללמוד להתמודד עם החארות שאנו פוגשים בדרך וללמוד לא להפגע . 
כי הפגיעות שלנו תלויה בנו במידה רבה . 
אבל כשאתה ילד , העניין הרבה יותר קשה . 
רונני הולך וגדל , ולא אוכל להגן עליו כל הזמן . 
הוא צריך ללמוד לעשות את זה לבד כדי להבטיח את עתידו . 
אבל לבי נקרע מכל המתרחש . 
ואני יודעת שאם אפילו אלך לבית הספר לדבר עם המנהלת , הבעיה לא תיפתר כל - כך מהר . 
בסופו של דבר , על רונני יש ללמוד לשים פס ולהיות בטוח בעצמו . 
זהו . 
אני אצל הפרקליט . 
הוא נסע לארוחת שישי המסורתית אצל הוריו , ואני נותרתי בביתו . 
יש לזה מספר סיבות . 
אולי מבחינת אנשים רבים , אין אלה סיבות טובות , אבל עבורי ועבור חברי הן טובות מספיק . 
ראשית , אין אנו נמצאים ביחסים כאלה פורמאליים , שבהם חובה להכיר הורים אחד של השני . 
גם אני אינני מציגה אותו בפני משפחתי , למרות שאנו יוצאים שנתיים . 
כי הדבר עדיין מביך גם אותי וגם אותו . 
שנית , מה עלולים לחשוב הורים עיראקיים בני 70 + , כשהבן מביא חברה לביתם ? 
נכון מאד - חתונה מתקרבת . 
ואנחנו לא בעניין חתונה . 
אני - כי הייתי כבר נשואה ויודעת שעדיף לא להיות . 
הפרקליט - כי הוא רווק מכוסה אבק ( דהיינו ותיק ברווקותו ) , מאד עצמאי ולא רואה סיבה להינשא - טוב לו ככה . 
שלישית , אחרי שבוע מפרך של עבודה , אני מעדיפה לשבת בשקט , בלי שיפריעו לי . 
ואצל הפרקליט יש לי את השקט הזה בשפע . 
יש גם מחשב עם אינטרנט , וגם טלוויזיה . 
ממש כיף ! 
וכך אני נהנית לי בדירתו , אפילו בלעדיו . 
ממתינה לשובו הביתה , ובינתיים כותבת פוסטים ומביטה פה ושם במסך ה - TV . 
מה רע ? 
עבודה , לימודים , בית , ילד , עניינים , דאגות - כל זה עומס לא קטן על החיים . 
את הפרקליט לא ראיתי הרבה , אפילו לא זוכרת כמה זמן . 
טוב , אני לא יושבת עם סטופר ובודקת כל כמה זמן אנחנו נפגשים . 
בנוסף , יש מסנג'ר וטלפון , כך שתמיד אפשר לדבר ולא להתגעגע . 
אבל למה שכן התחלתי כבר להתגעגע , זה לבתי קפה תל - אביביים ולעיר הגדולה בכבודה ובעצמה . 
ירושלים היא הבית , לכן אין היא גורמת לי חוויות מיוחדות , כמו שעושה תל אביב . 
ושינוי אווירה הוא תמיד מועיל . 
הרבה זמן לא הייתי שם . 
אמנם , את הפרקליט פגשתי בזמן הזה , אבל במקום תל אביב טיילנו ברמת גן - העיר שבה הוא נולד וגדל . 
זה היה סבבה לא פחות . 
אולי אפילו יותר כיף מלהסתובב במרכז סואן של תל אביב . 
אז זהו . 
מחר אני נוסעת . 
קבענו עם הפרקליט לבלות סוף שבוע ביחד . 
וזה אמור להיות מאאאאגניב . 
( - : 
