וואלק , אנחנו מנויי פרו . 
משלמים כסף . 
ואנחנו לא אוהבים את הסרגל הזה . 
הוא מכוער , דופק לנו את העיצוב , מפריע בעין , מושך את הקורא למקום הכי לא נכון ( כן ! 
לא רוצה שמהבלוג שלי ישר יצאו לנענע , בלי לקרוא . 
ולא רוצה שיחשבו בטעות שאני כותבת בנענע או משהו כזה ) . 
נחמד מאד שיהיו שיפורים במהירות האתר , אבל אם אתה מתכוון לדפוק לנו את הבלוגים בגלל זה , יריב , אנחנו לא נישאר פה . 
יריב , תוריד לנו אותו , לפני שתהיה פה עזיבה המונית ואכזרית . 
שים לב לקולות הכותבים פה . 
אנחנו אוהבים את האתר , ולא רוצים לעזוב , אל תכריח אותנו לבלוע צפרדעים ירוקות , מכוערות ומחרידות . 
פוסטי מחאה נוספים : זו ש אוקה השרמוטה עם הסטנדרטים CatBoy שחר שמש פיטר grey Fake Reality מיאר טרום ובלוג המחאה של אוקה ( מי שרוצה להוסיף פוסט מחאה , שישלח לי לינק ) המיתוס : ילדים תמיד אומרים את האמת . 
ההפרכה : תסלחו לי , אנשים בעלי חוכמה עממית , אבל ילדים הם היצורים הכי תחמנים , שקרנים ותככנים שיש . 
במיוחד הילדות . 
הם מסוגלים לשקר לך בלי להניד עפעף כשזה משרת את האינטרסים שלהם , וגם כשהשקר שלהם כל כך ברור שאפשר להאיר איתו את כל רמת גן . 
הם לא מפחדים מתוצאות השקר , ולכן גם אין להם בעיה לשקר גם כשכל ההוכחות נגדם . 
אמת ? 
אל תצחיקו אותם . 
אם הם יודעים שאמא שלהם היא זו שנותנת את דמי הכיס , כשהיא תשאל אותם " השמלה הזו יפה לי ? 
" , הם יגידו " בטח ! 
" , גם אם מדובר בשמלת סטרץ ' בצבע ורוד עתיק עם מלמלה אדומה ונקודות סגולות , שכבר מזמן היתה צריכה להשתכן בפח הזבל השכונתי . 
המיתוס : אנשים מתים לא מספרים סיפורים . 
ההפרכה : תגידו את זה לאנה פרנק . 
המיתוס : המראה לא משקרת . 
ההפרכה : משקרת . 
חופשי משקרת , ויודעת את זה כל מי שביקרה בחנות בגדים ממוצעת . 
כמה שאת נראית רזה וכוסית במראה בחנות , ככה תיראי עגולה ומיוזעת במראה בבית . 
מעטות המראות שמראות את דמותינו כמו שצריך . 
המיתוס : חברים יש רק באגד . 
ההפרכה : יש גם ב - Buy & amp ; Bonus , בקלאב 365 ובחבר מועדון צרכנים . 
למה תמיד צריך להגזים ? 
! 
המיתוס : קריקט זה משעמם . 
ההפרכה : טוב , נו ... 
.. 
. 
ובכן , ציפיה מורטת עצבים של חודשים ארוכים הסתיימה לה . 
שמחה ומאושרת , ככל שאיפשר המצב , הלכתי לסינמה סיטי לראות את הסרט ה - 3 בסדרת הארי פוטר . 
הכניסה לקולנוע היתה בעייתית מאד , מכיוון שבדיוק נערכה שם הקרנה מיוחדת לחבורת אנשים משונים , אבל אחרי שהתגברנו על המכשול - הכסאות הנוחים והפרוזן יוגורט השכיחו את הצרות . 
ובכן , מה היה לנו שם ? 
קודם כל - נהניתי מאד מהסרט . 
לעניות דעתי , מדובר בסרט הטוב מבין ה - 3 , ודווקא משום שהבמאי לקח לעצמו חירות פרשנית , ועשה פה כל מיני שינויים ועיצובים לפי רוחו , גם בעלילה . 
כבר בהתחלה קוארון רומז לנו שהארי מתחיל להתבגר , כי הסצינה הראשונה היא של הארי , בלילה , מתחת לשמיכה , משחק עם ... 
.. 
. 
השרביט הקטן שלו . 
מה היה אומר פרויד , וכאלה . 
כוכב הסרט הבלתי - מעורער , הוא ללא ספק באקביק ההיפוגריף ( כן , עוד פעם דמות ממוחשבת . 
אולי שחקני הוליווד צריכים להתחיל להסיק מסקנות ) . 
עשו אותו נהדר , חמוד ומרשים בעת ובעונה אחת , ואישית הייתי מאמצת אחד אם היה לי מקום בבית . 
מישהו צריך לעבוד עם דניאל רדקליף ( הארי פוטר ) על קשת הרגשות שלו , ובמיוחד על עניין הבכי . 
אותי הוא לא ממש הצליח לשכנע . 
אני לא יודעת אם עוד מישהו שם לב לזה חוץ ממני , אבל בחלק מהסצינות יש להרמיוני ציצים מרשימים למדי עבור נערה בגילה , ובסצינות אחרות היא שטוחה לגמרי . 
הלו ? 
Continuity ? 
! 
קוארון לא טורח להסביר לקהל הצופים כמה דברים שבעיני הם מהותיים לעלילה . 
למשל , מי יצר את ה - Marauder ' s Map , למה סיריוס בלאק ופיטר פטיגרו הפכו לאנימגוסים בכלל , למה הדמות שהארי יוצר בקסם הפטרונוס שלו היא צבי , ומה הבעיה של סנייפ עם כל החבר ' ה האלה . 
מעבר לזה , השמטת כל העניין עם ה - Firebolt והכנסתו בשניות האחרונות של הסרט כגימיק - לא מצאה חן בעיני . 
בטח חשבתם שלא אשים לב שהחלפתם לי את פרופיסור פליטיק מול הפרצוף , אה ? 
וזה שאתם מצלמים אותו רק מהגב ורק בלונג - שוטס לא אומר שאני לא רואה ! 
פיבס , דמות מרכזית למדי בכל שלושת הספרים לא הופיע אפילו פעם אחת בסרט הזה , וגם לא בקודמיו ! 
הפוטנציאל הקומי של הדמות הזו פשוט מבוזבז פה , ונשגב מבינתי כל הפספוס הזה . 
ההתבגרות עשתה את רדקליף וגרין ( הארי ורון ) הרבה יותר נסבלים , את ווטסון ( הרמיוני ) היא הפכה למעצבנת עוד יותר , את נוויל היא עשתה חביב יותר ואת מאלפוי היא הפכה לערס קטן ובלונדיני . 
אפילו טבעת יש לו . 
דמבלדור , בספרים , הוא דמות מאד חכמה אבל קצת משוגע . 
בסרט , בכל פעם שהוא דיבר , מישהו התעקש להכניס לו לפה משפטים פילוסופיים - זניים - סיניים מטופשים , משל היה הוא קונפוציוס , רובין ס' שארמה או סתם אודטה . 
מיותר וטיפשי . 
ת'וליס גדול בתור לופין ; אולדמן ענק בתור סיריוס ; אמה תומפסון לא הפילה אותי עם הדמות שלה ( המורה ל - Divination ) . 
קוארון נתן כמה וכמה נגיעות של היום - יום בחיי הוגוורטס , דברים שלא מופיעים בספר , שהיו דווקא חביבים מאד . 
במיוחד מצאה חן בעיני הסצינה שכל החבר ' ה בחדר של הארי יושבים ומריצים דחקות עם סוכריות שעושות להם קולות של חיות . 
צריך לראות כדי להבין . 
מה שכן - סצינות העלה - נושר - ציפור - עפה - הדוויג - מרחפת בתור סצינות מעבר , התחילו להיות מטופשות כבר בפעם השניה , וחוזרות על עצמן בפעם העשירית . 
אפשר היה לצפות לקצת יותר מקוריות . 
אף מילה על בחינות הסיום . 
שוב . 
באמת ! 
ועם כל ההסתייגויות - היה כיף . 
עוד אשוב . 
Expecto Patronum ! 
זה מין יום שכזה , וימים שכאלה . 
בדיוק כשאני חושבת שאצלי לא יכול להיות יותר גרוע - גם אצל הקרובים אלי הדברים משתבשים . 
אנחנו רק רוצים שלווה . 
שקט , שלווה ויצירתיות . 
היא כותבת ומפרסמת . 
אני לא . 
כמה תיסכולים . 
שרק יהיה טוב . 
שרק נוכל לעשות את הדברים שאנחנו אוהבים . 
שלא יעצרו אותנו . 
שיתנו לנו להתקדם . 
שרק המניות שלנו לא ירדו בבורסה ... 
.. 
. 
שרק יהיה כסף . 
שרק יהיה שקט שקט שקט . 
יום שכזה . 
שלא יהיו כאלה יותר , למרות הקירבה הגדולה שהם יוצרים . 
אבל יהיו . 
תמיד יש . 
ואנחנו חזקים מספיק כדי לעמוד מולם ולהתמודד . 
אותנו לא יישברו . 
שרק יהיה טוב . 
מנהליה של חברת בשר בלגית נעצרו , בחשד שהכניסו בשר כלבים לנקניקיות שהופצו ברחבי אירופה . 
המעצר בוצע לאחר ש - 20,000 קילו נקניקיות נתפסו באירופה , ובחלקן נמצא בשר כלבים . 
משרד הבריאות הבלגי הודיע על העניין למדינות האירופיות השכנות . 
חלק מהנקניקיות ה " נגועות " נמצאו בהולנד , אולם לא ברור אם יש עוד מדינות שקיבלו מהמשלוח המיוחד . 
לדברי הממשל הבלגי , בשר הכלב שנמצא בנקניקיות נועד במקור לתעשיית מזון הכלבים . 
שאלות והערות טורדניות : סלוגן אפשרי לחברה : We put the DOG in hot dogs . 
האם לא תעמוד לזכותם טענת " אמת דיברתי " ? 
הרי קוראים לזה Hot Dog , למען השם . 
על איזה זן כלבים מדובר ? 
גזעי או מעורב ? 
כי אם זה מעורב , אני לא אוכלת . 
כלב זה כשר ? 
האם הם יחלו לייצא הנקניקיות לתאילנד ? 
ויותר מהכל - זה שהבשר נועד במקור לשימוש בתעשיית מזון הכלבים זה בסדר ? 
! 
אולי YNET נבהלו קצת מהתחרות של NRG , אבל בכל מקרה , זה מה שקרה להם אתמול : לוחם סומו מרים תלמיד במהלך הדגמה בבייג'ינג . 
איפה המועצה להגנת הילד כשצריך אותה ? 
