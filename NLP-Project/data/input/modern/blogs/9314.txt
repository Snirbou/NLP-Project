הי ! 
מישהו ער שם ? 
התעוררתי לפני שעה ומאז לא הצלחתי לחזור לישון . 
פתאום כל טרדות היום ומחר הציפו אותי , סתם כך . 
לא רק דברים הרי גורל , אלא דווקא ענינים טכנים לגמרי עולים פתאום ודורשים את מחשבותי , מבקשים שאשקיע את זמני כאילו לא השקעתי בהם די במהלך שעות האור . 
כשהייתי ילד תמיד אהבתי את השעות האלו - להתעורר כך סתם , להיזהר שלא להרעיש מדי כדי שלא ישמעו בחדר השני ויבאו לבדוק לשלומי , וכשכמעט כל העיר ישנה לעמוד בחלון . 
איזה שקט , אתם שומעים את זה ? 
כשכולם ישנים אני יכול לעשות הפיכה ולשלוט בכל , הכל למרותי , אבל אני רחום וחנון ולכן אשאיר את כולם לישון עוד קצת עד הבוקר . 
בכל זאת מדי פעם עוברת מכונית , מפריעה את האור הסדור של פנסי הרחוב . 
טירן חדש מסתוב , או אולי סתם אדם שקם מוקדם מדי לעבודה , או חוזר מאוחר מדי ממקום אחר . 
הקולות הקטנים של הרחוב נשמעים עכשיו במלא הדרם , וכשחושבים על זה זה מוזר שיש קול לפנס הרחוב . 
זהו , מספיק לעכשיו , אני כבר בא , להתסתובב עוד קצת מצד לצד , להתערבב בשמיכה . 
