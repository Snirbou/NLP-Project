זה מה שקורה בשעות המוקדמות של הבוקר ( 5:00 am ) , כשהדבר הראשון שאתה רואה לפני שאתה פותח את העיניים , זו תמונה חמודה ביותר בה איש קטון שנראה בדיוק כמו אחיו התאום של העוגיה ההיא משרק ( ג'ינג'ר ? 
: | ) , רק שהוא בצבע חום יותר כהה , ומסביבו ניצבים חפצים צבועים בפסי רוחב צבעוניים : ( אחרי לילה הזוי במיוחד ) : ילד קטן , ילד נחמד בגווני חום - אפור - שוקולד עזב את ביתו , ומבלי להתעצל הלך ביקום לטייל . 
הגיע הוא לעולם הצבעים הוקסם הוא מיופיים המדהים , בדרכו מפזם לו שיר עליז עד שנתקל בחרוט ( צבעוני ) וחזיז . 
נבהל הילדון לרגע כי לא הרגיש שייך למקום את המקום שממנו בא אפיין רק הרשע ופה , הכל גרים בשלום . 
שאל הילדון את החרוט , כשלצדו החזיז , " היודע אתה מה הוא ה'כאן'?" וזה החזיר לו בשאלה : " היודע אתה מהו טיב העולם ? 
" הילד נאנח , תהה והשתהה כי את פשר המקום - לא ידע . 
שאל את אמא אדמה , אך זו לשאלתו לא ענתה . 
רצה הוא יותר מכל לחזור אל עולמו הקודם ולעזוב במהרה את עולם הצבעים הדומם , כי אז כבר התגעגע אל משפחתו וידע שגם הם כבר רוצים להיות שוב איתו . 
אז ענתה לו הרוח : " אתה זה שיצרת אותנו , כי בתוך מֹחך קיימים אנו " מיד נזכר האו באותה ירייה שבעצמו אז גרם להווצרותה . 
הילד ההוא , שבעת ההיא היה אופטימיסט , השלום היה בגדר חלום ואז , אז עוד איכשהו הרגיש במקום אך עד מהרה הגיע איש המחק האיום והנורא ובצ'יק וצ'ק פסק את הגזרה . 
הילד ההוא שבעת ההיא הרבה לחלום , החליט לעזוב את עולמו לפתע פתאום כעת , בעולם ההוא , שוכב הוא על משכבו בשלום . 
- אתם מוזמנים לנסות להסיק את המסר . 
בוקר . 
למזלי הכלשהו אני לא מתה . 
נו , טוב . 
יש עוד זמן , אני לא ממהרת . 
הפזמון החוזר של תרועת זמזומי היתושים לא פסק , עד שכבר לא הייתה ברירה , ונאלצתי לעבור משלב האיומים לשלב המעשים . 
קמתי , חיפשתי סמרטוט כלשהו והתחלתי לחפש אחריהם במטרה להרוג אותם ( נמאס לתת להם צ'אנסים . 
הם לא מפספסים רגע , כשמדובר בלעקוץ ) . 
הרגתי ארבעה יתושים , ושניים הצליחו לחמוק ממני . 
עזבתי אותם . 
המחוג הגדול שבשעון זז כמה צעדים קדימה , והראה שהשעה כבר 5 ועשרה . 
ניסיתי להירדם , אך ללא הצלחה . 
ואז החלו לעלות לי כל מיני משפטים , שכמה ד' לאחר מכן נכתבו כשיר . 
לאחר שהיצירה הושלמה , וכעבור כשעתיים וחצי , הצלחתי להרדם . 
אבל אז , בכל שעה עגולה , היה גורם אחר שהצליח להעיר אותי . 
( בהתחלה אמא ואבא , כשהם התארגנו לעבודה , אחר כך הטלפון , אחר כך שוב הטלפון , אחר כך אמא בטלפון , ואז כבר זהו ! 
לא יכולתי לחזור לישון ) . 
אז קמתי והלכתי להוריד כביסה ( כבקשתה של אמא ) . 
