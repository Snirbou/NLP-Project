נעים לי הקור הזה . 
הצלילים הרכים שבוקעים מהטלוויזיה . 
כמו פעם . 
כמו עכשיו . 
פרקי האצבעות מעקצצים , הסווטשירט הדק מונח יפה על הגוף . 
אני חושבת שאני מוכנה . 
קוראים נכבדים , בשביל לדעת שמזג אוויר סוער ( ומסעיר ) שכזה לא יחלוף ללא התייחסות . 
המילים לא מתאימות מאוד , אבל מבחינת אווירה , זה בדיוק זה . 
Because I ' m freeNothin's worryin ' me חבל לי שלא הספקתי לכתוב קודם , כשהצלילים עוד התנגנו באוזניי והמראות נותרו ברורים ובהירים . 
רציתי לשמר כאן מעט מההתלהבות וההתרגשות , אפילו מצאתי את המשפטים הנכונים , אך עייפות כבדה מהרגיל מנעה ממני לעשות זאת . 
בינתיים התחושות המקוריות התמוססו , זה טבען , ובכל זאת אני רוצה לדלות את הפרטים שכן נשתמרו בזכרוני , בטרם גם הם יישכחו . 
עובדה אחת שאזכור בכל מקרה : סוף השבוע האחרון היה נפלא . 
יום שישי , 13:30 , מתי כספי מוזר להיכנס לרחבת סוזן דלל בצהריים . 
נווה צדק , הגם שהינה יפהפיה ומיוחדת בכל שעה שהיא , נראית במיטבה אחרי שהשמש שוקעת . 
אם בדרך - כלל אני נהנית מנסיונותיי הכושלים להסתמך על חוש הניווט שלי , נסיונות שנוטים להוביל אותי לסמטאות צדדיות שונות ומשונות , הפעם החום אילץ אותי לפנות בעיקר מאיזור מוצל אחד למשנהו , ולבסוף אף לשאול עוברת אורח איך מגיעים . 
מזל שמדובר בפסטיבל הפסנתר , אירוע שגם מזג האוויר המרגיז ביותר לא יצליח להרוס . 
ואכן , כרגיל , הפסטיבל לא אכזב . 
הבחירה במתי כספי התבררה כמוצדקת : הוא בהחלט יודע להופיע . 
זו הייתה הופעה מיוחדת בה הוא שר את שני אלבומיו הראשונים במלואם ולפי הסדר , ולכן היו לא מעט שירים שלא הכרתי , אבל למרות זאת ( ואולי בזכות זאת ) נהניתי מאוד . 
בעיקר אחרי שהילד המעצבן שישב שורה מתחתינו ולא הפסיק לזוז , יצא מהאולם . 
שירים טובים , בדיחות בלתי פוסקות , קול שהשנים לא הפחיתו את יופיו , גיטרה וכמובן פסנתר - מה יכול להיות רע ? 
רגעי שיא : " ביום מסה " המופלא שגיליתי רק יום לפני , והזכיר לי כמה שירים גדולים עוד לא הספקתי להכיר ; " יום שישי חזר " , עם שורה מסוימת שגרמה לי לסובב מיד את הראש לכיוון ברית ולראות אותה מחזירה לי חיוך רחב ; " אני יודע שאני אמות בקיץ " , שהיה פשוט ויפה ; ו " איך זה שכוכב " , שמתִי נתן לקהל לשיר לבד את שני בתיו הראשונים , ובאמת שרנו , כולם , בתיאום ובלי זיופים . 
פשוט ויפה . 
אחרי ההופעה : קצת פספסתי את האוטובוס האחרון : - ) , אבל זה דווקא היה נחמד . 
כישורי הניווט שלי שוב כשלו ( הם בסדר בדרך כלל , באמת ! 
) , וברית ואני מצאנו את עצמנו במסוף כרמלית חמש דקות אחרי שהאוטובוס האחרון שלי יצא לדרכו . 
לפני שיכולנו לומר יעקב אבולעפיה , הקו של ברית הגיע , וגם אני עליתי עליו , עדיין תוהה איך אני אמורה לחזור לביתי . 
בסופו של דבר , הכל הסתדר - ירדתי באמצע הדרך חרף מחאותיה של ברית שנראתה לחוצה למדי מהאפשרות שאצטרך ללכת הביתה ברגל , הספקתי למזלי לעלות על קו אחר לפני שגם הוא הפסיק לפעול , והגעתי הביתה , מאושרת . 
יום שבת , 22:00 , יוני רכטרכשברית סיפרה לי שיוני רכטר מתעתד להופיע בקמלוט הרצליה ב - 3 בנובמבר , הגבתי בשעשוע . 
איזה צירוף מקרים מצחיק : יום אחרי ההופעה של מתִי , שבכלל תכננו ללכת אליה רק כי יוני לא מופיע בפסטיבל , וכל אלה דווקא בסוף השבוע המסויים הזה . 
מצחיק , אבל גם די חבל , כי אין סיכוי שאלך לשתי הופעות יקרות יום אחרי יום . 
אלא שאיכשהו ... 
.. 
. 
היה סיכוי . 
והלכנו : גאיה , ברית ואני . 
אני אוהבת את יוני רכטר . 
רגעי שיא : " עטור מצחך " ( ! ! ! ) , שלא בוצע באופן יוצא דופן ועוצר נשימה , אבל הוא " עטור מצחך " ( ! ) ושמעתי אותו בהופעה ( ! ! ) ; " כל עוד " ; " שוב היא כאן " ( יוני יורד מהבמה . 
אני : " תגידי , גאיה , את חושבת שהוא ישיר את 'שוב היא כאן ' בהדרן ? 
" יוני והנגנים עולים לבמה ומבצעים את השיר . 
אני : מתמוגגת . 
) ; אבל גולת הכותרת , ללא ספק , הייתה המחרוזת בסוף . 
היא נפתחה ב " סוף ההצגה הלילה " , מה שגרם לי ממש לקפוץ בכיסא . 
אחרי פתיחה כזאת הייתי מתלהבת גם אילו הוא היה ממשיך בשיר של מושיק עפייה , אז על אחת כמה וכמה כשהתברר שזו מחרוזת שירי ילדים : איך שיר נולד , מה עושות האיילות , גן סגור , הילדה הכי יפה בגן , רעמים וברקים ( נתעלם מכך שדיוויד ברוזה הלחין את זה , ולא יוני ) , אדון שוקו , גברת עם סלים ... 
.. 
. 
נפלא , נפלא , נפלא . 
אחרי ההופעה : החלטנו להמתין ליציאתו של יוני מהקמלוט , כדי שנוכל להודות לו . 
בינתיים המשכנו לשיר , תוך התעלמות מגרונותינו הדואבים . 
שרנו את " סוף ההצגה הלילה " , שבאופן טבעי המשיך ל " ככה היא באמצע " . 
לא שידענו את המילים . 
( " אה , נזכרתי בשתי שורות שלא שרנו ! 
" - " שרנו אותן . 
" - " לא נכון . 
" - " אני שרתי , את כנראה שרת משהו אחר באותו זמן . 
" - " לא נכון ! 
" - " כן , זה הבית השני ששרתי . 
לא יודעת אם זה באמת הבית השני ... 
.. 
. 
" . 
וגם " הטלפון צלצל , בוקר יום ראשון , הרמתי כך שאשמע ת'אדון וגברת ענתה לי , איזו הפתעה - זאתי מהתחנה ! 
" - " זה לא הגיוני . 
מאיפה היא השיגה את מספר הטלפון שלו ? 
" - " ברית , זה מה שלא מסתדר לך בשירים של דני סנדרסון ? 
" ) בסופו של דבר יוני יצא . 
ניגשנו אליו בחשש ( שלי ) , אך הוא היה נחמד להפליא , שאל אותנו מאין באנו , והסכים לחתום על קייס חלילית האלט המפורסם של גאיה . 
קשה לי לתאר עכשיו , במרחק שלושה ימים , את האושר שחשתי אחרי אותו לילה . 
אני מקווה שכן הצלחתי להעביר מעט ממנו לכאן . 
השורה התחתונה : התמכרתי . 
מתי ההופעה הבאה ? 
