* תירוץ מעולה לעוף מהבית , בו ההורים שגעו אותך טוטאלית . 
* להיות מוכנה ומזומנה לסקס בכל שעות הלילה ללא התרעה מוקדמת . 
* ללכת לישון ולהצטמצם על חצי מיטה - לעשות לו מקום . 
* לגלות שהוא יודע לתקוע גרעפסים ולהפליץ , והוא יגלה את הדברים האלה עלייך . 
* לחוש את הזרוע השעירה הלופתת את גופך בבטחון שתלטני , ולשאוב את הבטחון הזה אל תוכך . 
* לחוש את אפו בתוך אוזנך ולהקשיב לנחירותיו המחרישות את הרדיו שברקע . 
* ללקט מהרצפה ומכל הפינות האפשריות בבית תחתונים וגרביים מדיפי " ארומה " . 
* לפקוח עיניים בבוקר ולראות מולך פרצף ישנוני עם הבעה ילדותית משהו וזיפים של אתמול . 
* לחלץ בשיא העדינות את שלט הטלוויזיה מידו של בחיר לבך , אשר נרדם לו מול ערוץ הכנסת . 
* לשמוע מדי ערב בטלפון שאלות , בקשות והוראות מוזרות מפי אמא שלו . 
( אללה יסתור ! 
) * ללמוד להכין מאכלי הבית , אליהם הוא רגיל מילדותו . 
( מי יגיד לאשכנזיפתית איך עושים , למשל , סביח ? 
) * לקלף מהכוסות ומהכיור שאריות קפה שחור מלפני שבוע . 
* לשטוף סוף - סוף את המכונית המאובקת שלו ! 
! 
! 
* להתרוצץ בשטח הדירה , רכובה על מטאטא כמו הארי פוטר , ובליווי גלגל"צ . 
* לקבל חום ולהתעלף מרוב חשש ומתח בהודעה " אני בהריון " . 
( " אני " ולא " אנחנו " ! 
מה זה השטות הזו בכלל " אנחנו בהריון " ? 
) הרי אף פעם אי - אפשר לדעת , מה תהיה התגובה . 
* לספוג בשקט את תלונותיו כשהוא מגיע מעבודה . 
ואבוי לך לרמוז שזה " מצ'עמם " ! 
* להכין בארון אוסף חוטיני וביריות ולא לשכוח ללבוש כל ערב משהו אחר ! 
* מדי פעם להעמידו במקום ולהראות לו מאיפה לעזאזל משתין הדג . 
* לשכוח מפתרון התשבצים בשירותים . 
* להקשיב לחדשות ודיווחי בית משפט ברשת ב' תוך כדי התעלסות הבוקר . 
* מדי שבוע להזכיר לו שתפקיד האבא הוא לא רק הכנסת האמא להריון . 
* להכניס לקודקודך שחדר האמבטיה כבר לא ממלכתך הבלעדית . 
* להתרגל לעובדה שהמשכורת הפרטית שלך היא לא רק בשבילך . 
* " לאוהבו ולהיות נאמנה לו עד שהמוות יפריד ביניכם " . 
* לשאול את עצמך מדי פעם : האם כל העסק בכלל היה כדאי ? 
? 
? 
כפי שנוכחתי לדעת מתוך אסיפת ההורים , כל מה שהיה תלוי בבית הספר של רונן ובמנהלת זהבה , טופל באופן מסודר . 
אותם הילדים מכיתה ג - 2 , שהציקו לו אז , חטפו מהמנהלת על הראש כהוגן . 
ואתמול , בדרך חזרה הם כבר לא נגעו ברונן . 
אבל לצערי , זה לא נגמר . 
העניין הוא שההסעות האלה משרתות לא רק את בית הספר של רונני , אלא עוד מספר בתי ספר נוספים . 
והילדים מבי"ס אחר נדבקו מההם בצורך להטריד מישהו . 
ואיך לא את רונן שלי ? 
קיצר , אם לא החבר ' ה שלנו , ז אחרים שיגעו אותו . 
אבל היום , תודה לאל , לא קרה שום דבר - אף אחד לא הציק לו . 
והמחנכת אמרה שבני נכנס לכיתה עם חיוך . 
אבל הבעיה עדיין קיימת . 
בהסעות האלה יש מלווים , בדרך כלל גמלאים , שאמורים להשגיח על הילדים ולמנוע מהם להשתולל . 
אבל הזקנים האלה לא מצליחים או לא רוצים להשתלט על המצב . 
לא יודעת איך בבוקר , אבל בצהריים יש להם מלווה קשיש וחרש , אשר מוציא בכוונה מכשירי מיעה מאוזניו ( כדי שהילדים לא יפריעו כאילו ) . 
מצדו , שיהרגו אחד את השני , לא אכפת לו . 
ובזה אכן הייתי שמחה לטפל . 
שאלתי את המחנכת למי יש לשלוח תלונה , והיא אמרה שלשני מקומות : למנכ"ל חברת ההסעות ולעיריית ירושלים . 
אין בעיה . 
לא סתם אני יוצאת עם עורך דין כבר שנתיים . 
והפרקליט כבר הבטיח לי עזרה בנדון . 
פשוט נעשה את זה . 
הלילה אישן בשקט . 
אותם הילדים המנוולים שהציקו לרונן בהסעה . 
הם הטרידו אותו גם אתמול הן בדרך לבית הספר והן בחזרה הביתה . 
רונן באמת לא אשם . 
פשוט השלושה האלה מצאו להם שעשוע חדש : להציק לאחד שהם בחרו . 
זה מתנהל ככה : קודם הם מתחילים לקלל את רונן . 
הוא משתדל להתאפק ולא עונה . 
כשהם רואם שאין תגובה , הם מתחילים לגעת בו בנוסף לקללות . 
וזה אומר מושכים לו בשיער , באוזניים , מורידם לו כאפות על הראש , נוגעים לו בפנים ... 
.. 
. 
אני בטוחה שאפילו אדם מבוגר הכי מאופק שבעולם לא יסבול את זה ולבסוף יישבר . 
גם רונן לא נשאר חייב והיכה מישהו מהם . 
ואני מצדיקה אותו במלוא ההצדקה . 
אתמול , לאחר ששמעתי מאמא את הפרטים הללו ( רונן כבר ישן כי חזרתי די מאוחר בערב לאחר הפגישה עם הפרקליט ) , חטפתי ממש היסטריה של בכי . 
הייתי בטוחה שלא אצליח להרדם . 
זו הייתה הרגשה כל - כך גרועה שקשה אפילו לתאר אותה במילים . 
ממש רציתי להרוג את שלושת הילדים האלה . 
באיזשהו שלב התקשרתי לפרקליט , למשרדו ושפכתי את הכל . 
הוא ממש נבהל ממני ומהדיבור שלי . 
אמנם לא הייתה סיבה כי בפועל לא הייתי נוגעת באף אחד . 
בסוף לקחתי שני כדורי אקמול ונרדמתי . 
קמתי בקושי רב , מרגישה חולה לגמרי . 
אבל מצבי קצת יותר טוב מאתמול . 
כבר ביקשתי מרונן למסור לי את שמותיהם של הילדים האלה ואת הכיתה בה הם לומדים . 
היום יש אסיפת הורים בית - ספרית , ואני מתכוונת לתפוס שיחה גם עם המנהלת וגם עם מחנכת הכיתה ההיא לגבי כל העניין . 
הרי לא ייתכן שילד יסבול מהדברים שאלה מיום ליום ... 
.. 
. 
