שבירת הדיסטנס עם המפקדים היתה אדירה , ועם זאת , הצלחתי לקבל את התחושה כאילו זה דבר מובן מאליו , שהנה אני מתחבק ומצטלם עם הסמל שעד אתמול נתן לי פקודות . 
התברר גם שכולם אחלה בני אדם , וזה היה נחמד בפני עצמו . 
העובדות ביום רביעי הקרוב אני עומד להחזיר לנשקיית הבסיס את רובה ה - M16A1 שליווה אותי ב - 11 השבועות האחרונים . 
אין לי יותר מדי סנטימנטים אליו , למען האמת ; עם כל היותי אוהב של נשק - האש , הרובים בנשקיה הזו במצב כל כך מזעזע , שהם מסוגלים כמעט להשניא על מחזיקיהם את המושג הנפלא של נשק אישי . 
את הרובה האישי שלי תחזקתי במידה מספיקה לכך שהוא כנראה כן היה יורה , אבל רובים אחרים , מודל 1973 , ששוכבים שם ושניתנים לחניכים ? 
אני לא רוצה לחשוב מה הולך בתוכם . 
אבל האמת היא , שבמקרה של הבסיס בו אני משרת , זה לא משנה . 
עם הרובה הזה יצא לי לירות בדיוק 4 כדורים , ב " מטווח " אחד שנערך בשבוע בו קיבלתיו . 
אז מה כן עושים עם רובים בבסיס בו אני משרת ? 
מִסדָרים . 
כל יום ב - 7:00 עורכים פירוק ראשוני . 
כל יום חמישי ב - 7:30 גם פירוק משני , לכבוד המסדר בו קצינים בודקים . 
ומה בודקים המפקדים , החכמים הגדולים , " הצודקים תמיד " , במסדרים ? 
לא ( רק ) האם יש בנשק אבק , חלודה , חלקים פגומים או כל דבר אחר היכול לגרום למעצורים או לשחיקה של הנשק ( הדברים היחידים שיש סיבה באמת לחשוש מהם ולבדוק שהם לא קורים ) . 
הם בודקים האם יש בנשק שחור . 
פשוט כך . 
אם יש אפילו מעט מאוד פיח או חומר שחור ממקור אחר , נכשלת במסדר . 
אם נכשלת במסדר בו הקצינים בודקים , יש לך שעה ביציאה . 
בהצלחה . 
אם נכשלת במסדר בו סגן אלוף בודק אותך ( זה קרה למישהו שאני מכיר מאוד , מאוד טוב ... 
.. 
. 
אהמ ) , תקווה שלא יעלו אותך למשפט . 
ויש מקרים בהם חיילים תמימים אכן עולים למשפט רק על הימצאותו של שחור בנשק , גרידא . 
ומאיפה מגיע חומר שחור לתוך הנשק ? 
כאמור , לא מפיח של חומר נפץ הודף - הרי לא יורים בכלי הנשק הללו , הם מיועדים למסדרים . 
הוא מגיע משמן . 
ומאיפה מגיע לתוך הנשק שמן ( מזוהם ) ? 
כל פעם , כשמישהו מחזיר את הנשק לנשקיה , ולפני שהנשק ניתן למישהו אחר - טובלים באמבטיית סולר , שכנראה לא הוחלף כבר הרבה מאוד שנים , הניצבת מאחורי הנשקיה . 
אני לא רוצה לחשוב עד כמה נמוך אחוז השמן מתוך הלכלוך בנוזל שהיא מכילה . 
אף אחד לא חושב על האפשרות להטביל את כלי הנשק בסולר לא מזוהם , שלא היה ממלא אותם בשחור . 
אז מה עושה חייל השואף לא להיכשל כלל במסדרים ( ולא לסבול מהעונשים המאוד ממשיים הכרוכים בכך ) ? 
מנקה לחלוטין , כמעט בפראות , את הנשק מכל טיפת שחור - ומכל כמות של שמן . 
ומה קורה אז , ב - 90 % הלחות של מישור החוף , בהיעדר כל הגנה של שמן ( וגם בהיעדר השחמה , שהרי הזכרתי כבר מה מצב כלי הנשק בנשקיה ) ? 
התשובה ברורה ( וכתמתמה בצבעה ) . 
ונשק חלוד , אין צורך לציין , אינו נשק כלל , אלא חתיכת מתכת במשקל 2.5 קילו , שלירות - היא לא יכולה ( וגם לא לעבור מסדרים . 
קונפליקט בפני עצמו ) . 
ואז , כדי שהחלודה לא תחזור ותופיע , יש לשוב ולשמן את הנשק = לשוב ולהכניס לתוכו שחור = לשוב ולהיכשל במסדרים . 
הקונפליקט מוביל לדילמה . 
הדילמה אכפת לי ממה שיהיה על החייל המסכן שיקבל את הרובה הטרנטע והמחריד הזה אחריי . 
אכפת לי אם הוא יכשל במסדר אחר מסדר בגלל כמויות עצומות של שחור בנשק , מחד גיסא ; ואכפת לי אם הוא יקבל נשק לא - משומן , שאינו מסוגל לירות - שלא יאפשר לו להגן על חייו , חירותו ורכושו - מאידך גיסא . 
הנשק שלי , כיום , באמת נקי משחור ( ובאמת זקוק לטיפולים תכופים של צמר ברזל ) . 
ביום רביעי , כשאחזיר את הנשק לנשקיה , יהיו לי שתי אפשרויות : האפשרות הראשונה היא שאטבול אותו באמבטיית הסולר המזוהם טבילה עמוקה , שתמלא אותו ואת כל חלקיו הפנימיים בשמן , תמלא את מקום ההשחמה החסרה , ותמנע ממנו להתמלא בחלודה . 
היא גם תמלא אותו בכמויות מזעזעות של שחור מכשיל . 
האפשרות השניה היא שאתן לקצת שמן לגעת בצד שלו , רק כדי שהנָשַק לא יראה שהוא לא באמת הוטבל - והנשק ישאר נטול שחור , אך ימשיך לדרוש נקיון - חלודה תכוף . 
במקרה הראשון , יהיו למי שיקבל את הנשק אחריי כשלונות במסדרים , ועונשים ; אך זאת עם נשק שמסוגל לירות במהימנות . 
במקרה השני לא יהיו עונשים , אבל יהיה נשק שיחליד כל יומיים . 
מה לעשות ? 
הטבלה עמוקה או הטבלה סמלית ? 
מניעת ההפעלה של כוח גולמי על אדם שאיני מכיר , או מתן הזדמנות לו להגן על חייו , חירותו ורכושו באמצעות נשק - אש ? 
איזה הגה קל ! 
איזה מנוע - אמנם לא משהו אקסטרים , אבל מאיץ יופי יופי . 
איזה כיף לנהוג עם הילוכים ידניים כשבא לך , ועם אוטומטיים כשבא לך . 
והפניות , הפניות ... 
.. 
. 
כתבי הרכב צדקו . 
פיייייי , אני מתלהב כמו ילד קטן , ובצדק . 
חבל רק שהריח של חדש יעבור מתישהו . 
והיציאה למצב הרוח השוב טוב , לא היתה מתרחשת אם לא היתי יודע שהחל מיוני , או תחילת יולי , אני עומד לצאת יומיות . 
והעובדה שעוד אכפת לי ממה שאנשים כאלו חושבים עליי , מסבה לי סבל בל יתואר . 
אני רק יודע שאני לא פוגע בזכויותיהם ( כלומר , לפעמים כן , אבל לעתים ממש נדירות , הנובעות ממצב דחק כלשהו - ובטח ובטח שהרבה יותר נדירות מהקצב בו הם פוגעים בזכויותיי ) , וזה אמור להספיק לי בשביל לבצע שיפוט מהימן של עצמי . 
ואני יודע גם עוד שני דברים : 1 . 
העבודה ( במקרה שלי , כיום : ניקוי המטבח , נניח , או למידה ) מכילה את עצמה . 
2 . 
הטובים עושים - ושותקים . 
שהם בעצם שני משפטים המבטאים את אותו דבר עצמו . 
הו , כמה שאני כותב מבולגן וגרוע עכשיו . 
זה מה ש - 6.5 שעות שינה בלילה , במקרה הטוב , עושות למוח שלך . 
וזה בא גם עם בעיות זכרון - ממש דברים שנמחקים לך מהזכרון , או שיכולת האחזור שלהם נפגמת במידה קיצונית - קומפלט . 
כל זאת , בקורס אשר הינו קשה מאוד וכולל כמויות גדולות מאוד של חומר . 
ברגע שאני אתחיל לצאת יומיות , כל זה יסתיים . 
פיניטו . 
אני לא רואה כל סיבה מדוע לא אשפר את חיי אפילו ביחס לדבר הענק שהם היו בשנת 2004 . 
עד אז יש עוד כמעט 2.5 חודשים . 
3 יעדים : להתייחס לאנשים מהקורס שלי עד כמה שאפשר כעמיתים לעבודה ולא יותר מכך , ולא לתת להם לפגוע בי יותר מדי ; להפוך למקצוען יותר מהדרוש במקצוע הצבאי שלי ; ולכתוב דברים חשובים . 
וזה גם רק 5 ימים הפעם . 
צ'או . 
