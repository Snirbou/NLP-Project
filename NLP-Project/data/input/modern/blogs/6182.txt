דיווח כללי : אני מצוננת כבר כמה ימים , זה לא עובר למרות כמויות הנוסידקס המאכלסות את קרביי ( אם כי הנ"ל מספקות לי סוג של סוטול , מצרך מבוקש שאזל מהמלאי לאחרונה ) . 
יש לי ככל הנראה אלרגיה לעונת המעבר המעיקה . 
העולם עוד לא החליט אם חורף או קיץ , ואני פה באמצע עם חולצה דקה מידי או עם מעיל מחניק , טישו בעל מרקם של נייר זכוכית ותסכולים שונים . 
מצד שני , ייתכן ומדובר ב - PMS . 
מחר קלינט יוצא להגן על המדינה במשך קצת יותר משבועיים . 
קצרה היריעה מלתאר את מתקפת החרדות הנוחתת על פתח ביתי בכל פעם שמגיעה עונת המילואים . 
השרינקית אומרת שזה בסדר לפחד , אבל שתינו מסכמות שלחוות את הגרוע מכל כאילו הוא כאן ממש זה דיי טפשי ולא מועיל לאף אחד . 
לא אכפת לי קצת חופש מבלגאן ומערוץ " אגו " , אבל הייתי שמחה לקבל את זה בלי האימה הנלווית . 
למה ערימת חרדות ? 
שואל הקורא הנבוך . 
הרי כל אחד נקרא למילואים מידי פעם . 
ובכן , בסך הכל יצור מלא חרדות אנוכי , ובכל פעם שמשהו טוב מתרחש אני בטוחה שעוד שנייה יזנק יגאל שילון מהשיחים ויבהיר לי שהכל פיקציה , ובעצם אני עמוק באומללות כפי שחשבתי . 
קלינט הוא אחד הדברים הכי טובים שקרו לי בחיי , והמחשבה שהוא ייעלם מהם קשה מנשוא . 
בנוסף , קיימת גם טראומת " חומת מגן " : צו 8 תפס אותי ואת קלינט , אין דרך ראויה לומר את זה , באמצע סוטול כבד ביותר . 
אם יש למישהו דוגמה טובה יותר לסרט רע , הביאוהו לכאן ונדעהו . 
תוך חצי שעה נדרש קלינט להתייצב לשירות פעיל באחד המקומות ה " חמים " ביותר שידע המבצע הנ"ל , ובזמן שארז תיק בינוני בידיים רועדות אני ישבתי על המיטה ומיררתי בבכי . 
המשמעות של צו 8 עבורי פירושה דבר אחד : מלחמה . 
וממלחמה לא חוזרים . 
נפרדנו בצורה קורעת לב , פשוטו כמשמעו , חלף - עם - הרוח סטייל וכל זה . 
הוא יצא , ואני השתרעתי על הספה וקרעתי את הקירות . 
הייתי אומרת שנירדמתי באפיסת כוחות , אבל אצלי אין דבר כזה . 
לפעמים נופלים לתנומה מטושטשת , אבל האימה מעירה אותך למציאות טרופה כל פעם מחדש . 
אין לישון . 
השבועות שחלפו מאז לא סיפקו נחמה . 
מיד פעם הצלחנו לדבר , רוב הזמן הוא חי בתחושת אי ודאות וכך גם אני . 
אמא שלי הציעה לי במעשיות לקחת כדורי הרגעה , אבל הגברת מעלה הצעה זו על סדר היום בכל פעם שמישהו מייבב קלות במשפחתנו . 
החברות ניסו למצוא לי פתרונות שינה , כולם רצו להוציא אותי כמה שיותר , לשתות , לרקוד , לשכוח . 
אני רק רציתי שיקשיבו לי , שיתנו לי לבכות , שיחבקו אותי ויגידו לי שהכל יהיה בסדר . 
האיש היחידי שיודע לעשות את זה לא היה זמין . 
בסוף זה נגמר , הוא חזר , הכל בסדר . 
אבל זה קשה לי , כל פעם מחדש . 
הוא לא ג'ובניק , לא היה בממר"ם ואין לו סעיפי ליקוי , אינעל אמו . 
תמיד ישימו אותו איפה שמסוכן . 
אני מנסה לחשוב - לפחות אין לנו עדיין ילדים . 
לפחות אני לא בהריון , עוד יכולתי להפיל עם הסרטים האלו . 
מנסה לאמוד את המחיר , אבל אין מחיר , והמחשבות האלו לא מובילות אותי לשום מקום . 
אבל לבכות ולפכור אצבעות גם לא עוזר . 
מפחדת מאלו שלא מכירים אותו ולא יודעים כמה הוא מקסים ומצחיק ואוהב , שלא יודעים עלי ועל מה שאני עוד מתכננת בשבילנו , שבשבילם הוא סתם מטרה ניידת , ולא יכולה להימנע מהמחשבה שעצם כתיבת השורות האלו , שמצליחה לשחרר אותי איכשהוא , תגרום בעקיפין לנורא מכל להתגשם . 
אני , חובבת אמונות טפלות אני . 
עוד שקלתי לרגע לברר איזה כישוף שיגן . 
פוסטמה מתוסבכת . 
מה תעשי ? 
לא תשני שבועיים ? 
תראי סרטים גרועים בכבלים , תעשני ותסתובבי כל היום עם מגרנות ? 
כמה שלא אנסה להרים לעצמי את התחת עם בעיטה , בסוף זה תמיד מגיע לאותה נקודה . 
אמצע הלילה , ערה לחלוטין וקרועה מעייפות , מזפזפת כדי למחוק את התמונות שרצות בדימיון . 
להלן פוסט המכיל שאריות מחשבה מחוממות . 
האקסית של באחת מעבודותיי הזדמן לי לחלוק את הספקטרום עם אקסיתו של אחד המובילים בבידור האלטרנטיבי בארצנו המופרכת . 
הם היו יחד כמה שנים , ואפילו חלקו את אותו שם המשפחה . 
הבחור הוא , ללא ספק , אושיה שנונה ומוכשרת , ונבצר מבינתי איך הסכים לחלוק את יצועו ואת חייו עם האישה הזו . 
אמנם , היא כוסית בינונית פלוס ( אין כמו חזי , השף האולטימטיבי ) ומתנהלת ככוסית - על , כולל הבגדים והדיבור הנכונים , אבל יבשושית כערבות הנגב ובעלת אישיות מפלסטיק ממוחזר . 
מידי פעם הייתי מספרת לקלינט על מעלליה התפלים , ומוסיפה פניני אהבה : - היא לא תזהה בדיחה טובה אפילו אם היא תבעט בעוצמה בישבנה המצומק . 
- היא לא תזהה פאנץ ' ליין גם אם היא תבוא אליה מאחור ותנער אותה עד שהפרווה הסינטתית תימלט לה מהמעיל בצווחות . 
- היא בטח חושבת שהומור זו עיירה שכוחת אל בהונגריה . 
אכן , הבחורה היתה מעצבנת וטיפשה כעז , ועם זאת אחזה במשרה מכובדת ביותר . 
נראה כי הגיעה למעמדה רק בזכות כוסיותה הבינונית פלוס ויכולות נוספות שכנראה לא התאפשר לי לחזות בהן . 
היא מסוג האנשים שהמילה Daft מתארת אותם ביתר דיוק . 
סינדרלה מידה 40 היום יצאתי לי לשוטט ברחבי העיר בחיפושיי אחרי נעליים חדשות . 
הכל החל מפגישה מקרית עם אחותו הגדולה של בן כיתתי , כוסית נערצת הממשיכה לככב גם כשהיא אוחזת בילד קטן . 
פזלתי אל נעליה - הו , נעתקה נשמתי : מגפי שפיץ בוורוד פוקסיה . 
אקסקליבר ! 
ארבעים ושמונה שעות מאוחר יותר , אני צועדת בסך במצוד אחר הגימור המושלם לגפיים . 
אחרי שעתיים של שיטוט הגעתי למספר מסקנות . 
1 . 
יום פורים אינו יום לקניות . 
2 . 
ילדים , עופו או שאני דורכת עליכם . 
3 . 
מה , כבר קיץ ? 
איפה כל המגפיים ? 
! 
4 . 
נעלי סירה ? 
האם נסעתי במנהרת הזמן לשלהי כיתה ז' ? 
5 . 
אני לא יכולה ללכת על עקבים כאלו ! 
אני אפול ! 
כבחורה בגובה מטר ושבעים , אני מתהדרת בזוג סנפירים מידה 40 הממאנות לציית לצו אופנה כלשהוא . 
אין לי שום בעיה איתן , למעשה , נראה לי שמדובר באיבר שמעולם לא היתה לי בעיה אתו , בניגוד לקריזות עונתיות על חלקי הגוף האחרים . 
הבעיה היא שיש לי הליכה של סוסה עצבנית וכל עקב שאינו פלטפורמה מתפרק ברגע שאני יוצאת לס"ד הראשון . 
אם העקב חזק מספיק , אזי אני זו שמתפרקת , על המדרכה . 
בשם הנוסטלגיה אם היו לי זוג דגים , הייתי קוראת להם דג וטוני . 
אלפקה אם היתה לי לאמה , הייתי קוראת לה " ככה " . 
הו , האימה מה גורם לחתולה שמעולם לא עשיתי לה שום דבר רע , להסתכן בקפיצה מקומה ראשונה במקום לפגוש בי ? 
פורים טוב , חלאס ! 
הדרך חזרה מהדרום רצופה כוונות טובות ושדות של פרחים צבעוניים . 
הכל כל כך אביבי ופורח שמתחשק לעצור את האוטו ולהתפלש בשמחה בשיחים הקרובים . 
השמיים כחולים עם ענני כבשה שמנמנים . 
עכשיו טוב , או - יה . 
ממש לפני שאני עף מהפסים נסענו לחגוג את הפורימק ' ה בדרום . 
אני התחפשתי לחיפושית החביבה עלי . 
השקעתי קשות , רכשתי במיטב כספי גלימה אדומה ועליה תפרנו עיגולים שחורים , וכובע משונה שנראה כאילו נחת לי חיפוש על הראש . 
סיכמתי עם קלינט שעליו להתחפש לכוסית , ולצורך העינין קנינו פאה בלונדינית ב " הפנינג " שהיתה ארוזה באופן שמנע מאיתנו לעמוד על העובדה שמדובר בפאה מקלישה , עלובה ומכוערת שאחרון הדראג קווינז היה גומל לנו בסטירה מצלצלת תמורתה . 
מיד נרתמו שירותיה של סושי שמצאה פאת בייביליס שחורה שנראית כאילו נתלשה מראשה של שושנה דמארי בימיה הטובים . 
זאת בנוסף לחזיית ענק שנקנתה בשוק במחיר מגוחך , חצאית עתיקה עם גומי רחב , חולצה ורודה ופרח א - לה קארי ברדשאו יצרו את הלגה צנעני , שחקנית בנבחרת הדיפת כדור ברזל במשקל כבד . 
קלינט היה מרוצה מהתוצאה והרבה להטריד גברים אקראיים בהצעות נוסח " חמש שקל בעמידה בחצר " . 
היה שמייח , בהתחלה היה קצת גאנג'ה בחצר ואחוריזה כמויות של בירה שטוחה וטקילה שככל הנראה היתה מדוללת בספרייט , יען כי כל מאמציי לאכלס כמה שיותר שוטים לא הביאו לתוצאה הרצויה . 
רגעי העירפול היחידים נבעו כתוצאה מחוסר חמצן עקב מספר תלת ספרתי של אנשים על כל מטר מרובע . 
תחרות התחפושות הבטיחה DVD כפרס ראשון , ואף באו וצדו אותי מהקהל כדי שאשתתף בה . 
אך אויה , כפסע היה ביני ובין הדויד כשהוחלט פה אחד להתקפל ולחזור הביתה . 
שם חם , אפשר לנשום ולזוז בחופשיות ואף אחד לא משמיע דברים מאוסים , כמו גואה טראנס ויריות מאקדח פיקות . 
* * * * * * * * * * * * * * * * * * * * * * * * * * * * * * * * * * * * אני והשרינקית סיכמנו שיש להעביר את ימי עד לעבודה הבאה במקסימום פאן . 
מוזר , ממעמקי הדיכאון לא חושבים על פתרונות כאלו . 
שחתי לה כי הקיום הויקי כנפואי יוצא לי מהתחת . 
כמה אפשר לבלות מול הכלים בכיור ובמאבק עם פול אוסטר , שעם כל הכבוד אליו ( ויש כבוד . 
נו , הייתי חייבת ) הכתיבה המנוכרת והמתפלספת שלו יכולה להצטרף לשלל הדברים שיוצאים לי , טוב , אמרתי כבר . 
אז יהיה הרבה קולנוע איכותי , כזה שקלינט בדרך כלל נגרר אליו מוחה ומצווח ויוצא נפעם ונרגש . 
הפעם לבד , לחסוך את המחאות . 
נמצא איזה קורס מוצלח שלא עולה הרבה כסף ( תחשבי על זה בתור השקעה ! 
אמרה הנמלה , לא בתור בזבוז ! 
) ונתחיל להנות מהחיים האלו , לשם שינוי . 
הרי עבודה תבוא . 
צריך רק להמתין . 
יותר ממה שאני עושה כדי להשיג אותה - לא אוכל לעשות . 
וזה כל מה שיש לי להגיד בנושא , אמרה סטואי גאמפ . 
