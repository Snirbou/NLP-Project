טוב , אז קיבלתי את ה alone time שכ"כ רציתי , וצדקתי , באמת טוב לי לבד עם עצמי . 
יש לי את כל הזמן שבעולם לעשות את כל הדברים שאני רוצה לעשות ואני לא צריכה לתת דין וחשבון לאף אחד . 
וזה פשוט נתן לי פסק זמן שאני אוכל להתעלם לרגע מכל שאר האנשים בעולם ולסדר את המחשבות שלי . 
אני כבר לא תלויה באף אחד , אני לא צריכה אתכם או את האהבה שלכם . 
אבל אני רוצה להיות איתכם . 
ואם זה לא מסתדר , אז יש לי אל מי לרוץ . 
- - - הווילג' פיפל היו בחלום שלי . 
ניסיתי ללמד מישהו את התנועות של YMCA ואז הם באו ואמרו שאלה לא התנועות האמיתיות אלא חידוש שעשו לשיר שלהם או משהו . 
אה , החלומות שלי כבר לא כ"כ מעצבנים . 
בד"כ כלל אני חולמת משהו ושוכחת מזה ואז פתאום באמצע היום יש לי מן פלאש מוזר כזה של משהו ואז אני נזכרת בקטע מהחלום . 
כמו שראיתי טלויזיה וסתם ככה בלי שום סיבה נזכרתי בווילג' פיפל . 
- - - כי הבדיחות הכי גרועות הן הבדיחות הכי טובות : " " אתה יודע מה הפירוש של ביסקסואליות ? 
" " בטח , " אמר מיירון . 
" יצאתי עם המון נשים בָּיסקסואליות - ברגע שאני מדבר על סקס , הן אומרות , ביי . 
" " הבטיחי לי / הרלן קובן - - - התחלתי לקרוא שוב את אבן החכמים ואח"כ אני אמשיך עם כל השאר , לכבוד יציאת האחרון בעברית . 
לשם שינוי אני אקרא הכל בצורה מסודרת בלי לשכוח הכל בשנתיים המתנה בין ספר לספר . 
זה די מוזר , שקראתי את אבן החכמים רק פעם אחת , וזה היה לפני 7 - 8 שנים - כמעט מחצית מהחיים שלי - ויש פה ושם משפטים שכשאני קוראת אותם פתאום יש לי דה - ז'ה - וו , לעומת אחרים שאני ממש ממש לא זוכרת ( זה לא מוזר כשלעצמו , אבל עדיין ) . 
- - - אני כ"כ רוצה שבתדודה של אבא שלי תלד כבר . 
תהיה לה הילדה הכי יפה בכל העולם כולו . 
היא עדיין לא נולדה ואני כבר אוהבת אותה . 
למרות שלא נראה לי שבאמת יצא לי לראות אותה יותר מדי , וכשכן , אז אפילו אם ירשו לי אני בטח אפחד מדי לגעת בה או משהו \ : ביום שבת היינו אצל סבא וסבתא שלי בירושלים , היה לאבא שלי יומולדת , ובתדודה אחרת שלו באה עם הילדה שלה , שהיא בת 5 , וגם היא ממש חמודה . 
והיא ממש מלאכית קטנה , היא יושבת בשקט ולא מציקה לאף אחד ולא עושה שטויות והיא ממושמעת ( ! ) . שלצערי זה ממש לא מה שאפשר להגיד על בנדוד שלי , שהוא חמוד בדקה וחצי שהוא מסוגל לשבת בשקט , ומעבר לזה הוא אסון . 
וככל שהוא גדל הוא רק נהיה יותר ויותר מעצבן . 
הוא כ"כ הולך לחטוף מכות כשהוא יגיע לביה"ס . 
אף אחד מהמשפחה לא ממש מת על אמא שלו , ואני מניחה שחלק מההתנהגות המעצבנת שלו זה בגלל איך שהיא מחנכת אותו ומתנהגת אליו , אבל עדיין אני די מרחמת עליה לפעמים כי היא נורא רצתה ילדה כמו ההיא ובמקום היא קיבלה את הצרה הזו . 
אין לי מושג איך להתחיל את המשפט הזה בצורה נורמלית , אז אני פשוט אתחיל : היו 9 שאלות אמריקאיות במבחן בפיסיקה . 
3 ילדים ענו נכון על 5 שאלות , וזה הכי טוב שהיה . 
אני לא אחת מה 3 האלה , מה שאומר שיש לי מקסימום 4 תשובות נכונות ( המורה גם אמר שהיו כאלה שענו נכון רק על שאלה אחת , והמחשבה הראשונה שלי היתה שזה יהיה כ"כ ~ שם תואר כלשהו ~ אם אני אחת מאלה ) . 
יש סיכוי שהמורה יעלה את הניקוד , אז אולי יצאתי מזה יחסית בשלום ( כי אחרת ירדו לי על זה לפחות 25 נק') . כשהגשתי את החלק השני של המבחן ( שאלות פתוחות - חישובים וכאלה ) המורה הסתכל על זה וממש נלחצתי שהוא פתאום יגיד לי שעשיתי ממש גרוע . 
ואז הוא אמר שזה טוב וככה נראה מבחן של 100 , ולרגע הייתי בטוחה שהוא צוחק עלי , אבל אז הבנתי שלא . 
זו היתה הקלה עצומה . 
והוכחתי לעצמי שאני יודעת ויכולה , למרות שהשאלות לא היו הכי קשות , ודווקא הייתי בטוחה שהוא יפציץ עם השאלות . 
בכל מקרה , best case scenario : אם ההערכות שלי נכונות , והוא אכן יעלה את הניקוד ואני אכן עניתי 4 תשובות נכונות , יש לי סיכוי ל 80 - 90 . 
נקווה לטוב . 
- - - אמא שלי קנתה לעצמה ג'ינסים , והיא אמרה לי לנסות למדוד , מדדתי , ואחד מהם אשכרה היה טוב עלי , ונוח , ונראה לא רע . 
אז היא אמרה שהיא תיקח אותי לחנות למדוד עוד , which means - יש לי סיכוי למכנסיים חדשים בקרוב ( ולעוד פריטי לבוש , כי זה תמיד בא ביחד ) . 
וזה די מצחיק שרק יום לפני אמרתי לילנה שאני פשוט לא מסוגלת למצוא מכנסיים נורמלים ... 
.. 
. 
- - - היה לי היום שיעור [ אם אפשר לקרוא לזה ככה oO ] סנובורד ראשון . 
וכמובן שפחדתי וקצת התחלתי להתחרט ( אבל רק קצת ) , וכשהגעתי לשם וראיתי את אלו שבסקי פתאום ממש רציתי לוותר על הסנובורד ולעשות סקי במקום , אבל בסופו של דבר היה ממש אחלה . 
ואפילו הצלחתי במידה מסוימת , וממש יכולתי לראות את עצמי עושה את זה באמת ולא מתקפלת אחרי פעמיים . 
מה שהכי מדאיג אותי זה איך בעצם נסתדר עם זה . 
כי אנחנו בד"כ נוסעים רק המשפחה וגולשים פחות או יותר כולם ביחד , ועכשיו אני לא יכולה ביחד איתם כי אנחנו לא באותה רמה . 
בפעם הראשונה שלי על השלג , הייתי בת 9 וזו היתה יציאה מאורגנת מהארץ עם מדריכים ישראליים והייתי בקבוצה עם 2 בנות שהיו חצי מהגיל שלי ורוב השבוע היינו על מסלול ירוק מסכן אחד . 
ומאז הפעם הראשונה בצרפת אני לא חושבת שהיינו באתרים שבכלל היו בהם מסלולים ירוקים . 
אבל אבא שלי אמר שהוא ידאג שיהיה לי מדריך ישראלי אז כנראה שאין לי ברירה אלא לסמוך עליו , ומה שבאמת צריך להטריד אותי זה מתי אני אוכל לנסוע בלי לפספס יותר מדי לימודים שאני גם ככה מפספסת בגלל השביתה . 
אה , ואני נורא אוהבת את המדריך שהיה לי היום . 
בכלל , מדריכי הסנובורד ממש מגניבים . 
הרבה יותר מאלה של הסקי . 
- - - דווקא די טוב לי עכשיו , בערך מאז שסיימתי עם התיאוריה . 
אני מניחה שזה בגלל שסופסוף יש לי למה לצפות . 
