ושכחתי שהשעה 15.00 בלונדון היא בעצם 17.00 אצלנו ופתאום התברר לי שג . 
נוחת אחרי עשר בלילה כשאני חישבתי את השעה שמונה , ובכל תסבוכת השעות והזמנים הללו אני מוצאת את עצמי עדיין בעבודה , כשהיום , לשם שינוי , ישנה תחושה של סיפוק פנימי מיכולת מילוי ועמידה במשימות וניקוי מסויים של השולחן . 
הדוקטור נוסע לכנס בינלאומי בשבוע הבא ואני מסדרת לו את הלו"ז , דבר שדורש ממני התכתבויות מנומסות למכביר עם עמיתים בחו"ל , ואני שמחה בכל פעם מחדש , כמו ילדה קטנה , כשאני מקבלת אישור מנומס על הבקשות שלי / שלנו להפגש . 
גם עם מוניקה פתאום הדברים מסתדרים להם וישנה רגיעה לאחר ימים סוערים ברמות שלא חשבתי שאפשר שיהיו במקום קטן ומשפחתי כמו שהמקום הזה היה . 
ואולי בעצם שכחתי שעוצמות הרגש הגדולות ביותר שלנו באות לידי ביטוי לעיתים , במשפחה ... 
.. 
. 
זהו . 
סגירה . 
עכשיו אני הולכת להסתכל על מטוסים ממריאים דרך בועה שקופה . 
( פמה ששוב ישנה רק שלוש וחצי שעות בלילה , ומרגישים את זה ... 
.. 
. 
) פינת רחוב בצל רמזורים גבר ואישה צמודים . 
הוא נשען על הגדר , כמו מנמיך עצמו לקראתה , והיא אוחזת בפניו וטובעת בתוך עיניו . 
ושום דבר מהעולם שמסביב אינו חודר אל עולמם שבפנים . 
( רסיסי תמונה מזווית עיני ) על הנסיעה הזאת של ג . 
לחו"ל והלבד שלי השונה הפעם מהפעמים הקודמות . 
על תובנות שהופכות לחלק מאיתנו , כמו נשימה , ומאפשרות להתנהל עם הדברים והתהפוכות בחיינו בקלות רבה יותר . 
רציתי לכתוב על נלסון מנדלה ( תוכנית מרתקת על חייו בלופ של החינוכית בערוץ 23 ) , על ההשראה שאדם כזה מעורר באנשים שסביבו , מקרוב ומרחוק , ועל אותו היום בו כמו כל העולם היה עסוק בבחירות הדמוקרטיות הראשונות בדרום אפריקה ואמא שלי אושפזה לחודש האחרון בחייה . 
רציתי לכתוב על מוסיקה שפתאום פוקע משהו מבפנים כששומעים אותה הדמעות פורצות בלי שום קשר וסיבה הנראים לעין . 
רציתי לכתוב אבל כמו נחל שופע יותר מדי ועולה על גדותיו , הסתבכו בי המילים לכלל פקעת שלא יכולתי להתיר אותה , והפסקתי . 
לבנתיים . 
אולי רק אביט ב " כתם " הישן לו בשלווה סטואית על השולחן ליד המקלדת , נצמדת לנשימותיו הקצובות ומתהפנטת ... 
.. 
. 
לאורך כל הזמן שישבנו בבית הקפה . 
חוץ מבזמן ששתתה את המרק הכתום שהזמינה . 
וגם את התה בנענע . 
ובין לבין , סידרה את ציפורניה למשעי . 
אני מקווה שזה לא מפריע לך , אמרה פתאום . 
לא , מה פתאום , עניתי . 
אני רגילה שאני משעממת את הסובבים אותי . 
לאחר שישבו מולי ( ולא פעם אחת ) במסעדה ושיחקו סוליטר בטלפון נייד ( עתיר ביצועים מופלאים שהוא גם מחשב משוכלל ) סידור ציפורניים ממש קטן עלי ... 
.. 
. 
היא ידעה שלציפורים שמקימות את הקן שליד החלון שלה קוראים צוּפיוֹת . 
בשבילי ציפור , היא ציפור , היא ציפור , אבל בשמורה הם חכמים והם יודעים את הדברים הללו . 
היא גם בטח היתה יודעת מה שם מרבדי הפרחים הצהובים שממלאים עכשיו את השדות ( נדמה לי פרח החרדל או משהו כזה אבל אל תתפסו אותי במילה ) . 
וגם את שם העצים עם הפריחה הסגולה שצצים פה ושם בצידי הדרך . 
את השקדיות , לשמחתי , אני מזהה בעצמי ... 
.. 
. 
ביקור חטוף בשמורה , שיחה , חיבוק , לנשום עמוק ריח של ילדים קטנים ולחזור הביתה בטיסה נמוכת מסלול של 140 קמ"ש בכביש שש ומוסיקה שמנגנגת בקולי קולות . 
וזה אחד הדברים שמרוממים את רוחי . 
שבת שלום חברים יקרים . 
הגינה פורחת , הגוזלים חזרו הביתה ואני הולכת לישון ... ( * the one and only מקוקו ) ג . 
בחו"ל . 
ג . 
הבכור בצבא , יגיע מחר . 
א . 
הצעיר ישן אצל האקסית שלו ( אקסית ? 
בגיל הזה יש כבר אקסית ? 
ואם היא אקסית אז איך זה שהוא שורץ אצלה כל הזמן ? 
אנחנו ידידים , הסכים לפלוט לפני שחשק את שפתיו וירה בי מבט מצמית ) . 
ומי נשאר ? 
חתול א ' . חתול ב '. ואני . 
בפעם הראשונה מזה שנים רבות כל כך אני ישנה לגמרי לבד בבית . 
וכמו אז , בדקתי ושוב בדקתי את התריסים והחלונות וגם את נעילת הדלת . 
וכמו אז אני בטח אשכב בעיניים פקוחות בחושך ואקשיב תוך נמנום גולש לתוך השינה , לקולות חיי הלילה של הבית ... 
.. 
. 
שמנקודת מבט בסופו הוא נראה כל כך הזוי , עד כי אני נצרכת לחזור ולשחזר לעצמי את הדברים שהיו בו , כמו צביטה שהופכת את הדברים למציאות מוחשית מאוד ... 
.. 
. 
ואני מחייכת . 
בחיי שאני מחייכת ... 
.. 
. 
מעצם העובדה שהילדים שלי כבר גדולים ובעצם אף פעם לא הייתי מאלו ששרצו שעות במה שנקרא " לְמָטַה " , שהוא כל דבר שהוא למטה מהדירה ויכול להיות הרחוב , הגינה , מגרש המשחקים , המספרה , המינימרקט או בית הקפה / פצריה / שאוורמיה המקומית . 
" למטה " . 
אבל לפעמים קורה ואני נמצאת שם , למטה , בדיוק בשעות שפתאום כל השכונה כאילו מתכנסת לשם , והמולת הילדים , האנשים והמכוניות עוטפת את השכונה כמין מסך שמפריד אותה משאר העולם וישנה התחושה שבעצם כל העולם כולו נמצא כאן . 
עכשיו . 
ויש בזה משהו מאוד מחמם ומחבק בהתנהלות הסואנת והנינוחה גם יחד , בדקות שכל אחד לוקח לעצמו לפני שצריך לחזור דברים שמהווים את החלק הקבוע של שגרת הערב , זמן קצר לפני שבבת אחת פתאום כולם נעלמים , חוזרים לבתים ושקט של לילה יורד על השכונה . 
הייתי זוכה במליון דולר ? 
היה לי אולי קל יותר לקבל ולשאת את התובנה מאירת העיניים , שהגעתי אליה בעקבות שיחה שהתפתחה ביני לבין הדוקטור , באחר צהריים שרק אני והוא היינו במשרד . 
הוא אדם מקסים . 
הדוקטור . 
באמת . 
חכם מאוד . 
בתחומו ולא רק . 
ויחד עם זאת יש בו סוג של ילדותיות מהסוג שאומר " ככה , ככה רוצה/לא רוצה " . 
ילדותיות שבתחילה מקסימה את הסובבים אותו אבל ככל שהזמן עובר היא עלולה להפוך לקצת מעיקה . 
ומתוך אותה ילדותיות או התנהלות פנימית שלו ישנה בו היכולת לראות לעיתים את הדברים רק בצורה אחת ואין בילתה . 
היום , לאחר השיחה הבנתי שבעצם הכל הוא עניין של ציפיות . 
אצל הדוקטור 1+1 = 3 . 
הוא רואה את הדברים בצורה מסויימת ורוצה שיתבצעו כך בלי קשר ליכולתו של האדם לעמוד בציפיות שהדוקטור בונה בעולמו . 
ואילו אצלי 1+1 יהיו תמיד = 2 . אני למדתי להכיר ולקבל את גבולות היכולת שלי ואי התאמתה לעיתים לציפיות של הצד האחר , ויותר כך , למדתי לשים גבולות שמתאימים לי לחיים כפי שאני רואה אותם , עבורי . 
השאלה היא איך שני הגורמים במשוואה , הדוקטור ואני , יתנהלו כשהציפיות שלהם אינן יכולות במהותן , להיות מתואמות . 
זאת בלי לערער כלל על העובדה שבמשרדו , זכאי הדוקטור להחליט ש 1+1 = 3 . 
( פוסט קצת ערטילאי אני יודעת ) . 
כבר בשעות הצהריים הצלחתי להבין ולהזדהות , דרך שרירי ועצמות כף רגלי הדוויה את עוצמת הכאב שחשו במשך מאות בשנים הנשים הסיניות שאולצו לקשור ולהדק את כפות רגליהן כדי להקטינן , במסווה של " צו יופי וסקס " ערטילאי ובעצם כסוג של שליטה גברית עליהן . 
יום שלם של הליכה עם מגפיים חדשים וקצת גדולים במידתם ( מרומא , בטח מרומא ) העירו מספר שרירים ( בכף הרגל למשל ) שנמו את שנתם המתוקה שנים רבות וגם האימון בחדר הכושר לא גרם להם להתעורר . 
זאת לא הפעם הראשונה שאני מוצאת את עצמי תוהה מה לכל הרוחות חשבתי כשקניתי אותן , אבל הפעם , אין ספק , בהחלט התעלתי על עצמי . 
את היום התחלתי בצעידת אווז נוקשה משהו ( מפאת העור , או מה שזה לא יהיה , החדש והנוקשה ) ורק הצדעה במועל יד ( טפו ! 
) היתה חסרה כדי לתת לי את הלוק הנכון , וסיימתי אותו על גחוני כמעט , כשכפות רגלי איבדו כמעט את תחושתם מרוב מאמץ וכאב . 
במבט נוסף לדעתי , הן אפילו הצטמקו קצת ... 
.. 
. 
למעט עניין הנעליים , שאר היום התנהלו העניינים דווקא באופן חלק לגמרי . 
מקדם לחץ הסטרי הוציא אותי מהבית 20 דקות לפני הזמן הרגיל מחשש לפקקי יום א' בשילוב פקקי יום גשם בלתי צפוי ותור ענק בתחנת הרכבת לרכישת כרטיס חופשי / חודשי חדש . 
אלא מה ? 
בישראל כמו בישראל : הפקקים לא היו פקקים , התור לא היה תור ורבע שעה לפני יציאת הרכבת מהתחנה כבר ישבתי לי , נינוחה במקומי מנהלת את שיחות הטלפון של הבוקר ( וכן , ישנן גם שיחות הטלפון של אחר הצהריים ) . ורק למשרד כבר דידיתי וחישבתי את קיצי לאחור . 
והיום רק החל ... 
.. 
. 
ובלי שום קשר , מישהו יכול להסביר לי איך זה שבאתי לקבוע תור לא . 
הצעיר לטיפול שיניים שהוא מחכה לו כבר זמן רב , ויצאתי בנוסף עם ניקוי אבנית אמתני עבורי ... 
.. 
. 
? 
פמה , שמדדה לאמבטיה לטבול את רגליה במים חמים ומלטפים ... מסאז' , מישהו ? 
