כמה מדינות יש בעולם שאיבדו שני ראשי ממשלה בתוך 10 שנים ? 
ולא בהפיכות , בחירות כושלות או סתם מטמטום . 
ממש , פיזית , איבדנו שני ראשי ממשלה ב - 10 שנים . 
רבין ז"ל נרצח על ידי טינופת לא אנושית , ושרון , למרות שעודו בין החיים ( בקושי ) , כבר לא יחזור להיות ראש ממשלה . 
אני לא מחזיקה בלירה מהמדיניות של שרון ומהדברים שהוא עשה . 
איש חזק , בולדוזר , החלטי , מנהיג . 
אולי זה נכון , אבל אני עדיין לא מעריכה אותו כראש ממשלה . 
הוא מושחת , מטריד , לוחמני ואגרסיבי יתר על המידה . 
יחד עם זאת , לעומת שאר האופציות שהסתובבו פה בעשור האחרון , מאז מותו של המנהיג האמיתי האחרון , הוא היה די בסדר והביא סוג של יציבות ואיזון , ואולי איזה שביב תקווה מטופש , שיום אחד יהיה פה קצת שקט , אם רק נחזיק מעמד עוד קצת . 
אבל אין לנו מזל . 
בדיוק כשאנחנו על הסף של משהו גדול באמת - צעדים מדיניים גורליים , בחירות שיכולות לשנות את כל המפה הפוליטית , שגשוג כלכלי , תיירות , יציבות , שמחה וסתם חדשות שבהן הידיעות הראשונות קשורות לנושאי כלכלה וחברה ולא לפיגועים - בדיוק כשאנחנו ממש נוגעים בזה , בקיום הנורמלי , בקצות האצבעות , זה מתקלקל . 
אולי זה בגלל שאנחנו נתלים יותר מדי בכל פעם על מנהיגותו של אדם אחד , על כוחו של איש אחד , שיכול להיות רב ומדהים , אבל זה לא משנה את העובדה שהוא אחד , יחיד , בודד , ושהמשא יכול להכריע אותו . 
המשא , כדור עופרת או סתם כלי דם בלתי יציב במוח . 
כשהכל תלוי באיש אחד , כל מה שצריך זה מכה אחת כדי להפיל אותו . 
והכל תלוי באיש אחד כי כבר אין לנו אמון במערכת . 
כי ראינו יותר מדי שחיתות , גועל נפש וסתם טמטום , ואנחנו כבר לא מאמינים לאף אחד . 
או רק לאחד . 
אחד כל פעם . 
והם באים והולכים , אחד כל פעם , ואף אחד לא מצליח להביא אותנו אל המנוחה והנחלה . 
אולי כי הזמן נגמר להם מהר מדי . 
ואולי , באמת , כי אין לנו מזל . 
אין כמו קצת דרמה . 
והכי טוב - הרבה דרמה . 
מי שקרא את הידיעות על החקירה המתנהלת נגד נענע , וואלה ו - MSN , היה יכול לחשוב שברחובות העיר דוהרות ניידות משטרה ( טוב , MSN זה בנתניה , שם באמת דוהרות ניידות ) , סירנות קורעות את האוויר , בלמים מצווחים על הכביש ומינימום עשרות יס"מניקים פורצים עם איל ניגוח את דלתות משרדי חברות האינטרנט האפלוליות ( הגיע הזמן באמת שמישהו יחקור מה באמת קורה שם ולמה אתר וואלה עדיין חי ונושם למרות הכתבות האלה ) ופושטים על חדרי החדרים של האתרים הישראלים . 
בפועל , סביר יותר להניח שאיזה 2 חוקרים עם משקפיים באו , דפקו בדלת וביקשו בנימוס לשאול כמה שאלות . 
ואם כבר הם שם , אולי שישאלו את אתרי האינטרנט המובילים של ישראל למה הפרסומות שלהם כל כך מכוערות . 
אה , רגע . 
זה היה משהו על הימורים בלתי חוקיים באינטרנט ! 
! 
! 
בושה ! 
! 
! 
שערורייה ! 
! 
! 
לאן אנחנו מידרדרים ? 
! 
באנרים לקזינו ? 
! 
אתם לא מתביישים ? 
? ? ? מגיע לכם שיפשטו עליכם . 
באמת . 
אבל מה שהיה הכי מצחיק בכל הסיפור , זה ( כרגיל ) NRG : האין דרך נפלאה מזו להתחיל את השנה - שעות של עבודה לריק על המחשב ( משהו שקשור למודם , ראוטר ומודם שהוא בעצם ראוטר . 
אל תטריחו את עצמכם אפילו ) , שיעור טניס מזעזע וכאב גב שלא נצפה כדוגמתו מזה זמן רב . 
אין , כנראה . 
* * * פלאי הטכנולוגיה . 
באמת . 
מצד אחד הכל כל כך פשוט ואינטואיטיבי בשבילי לפעמים . 
מצד שני ... 
.. 
. 
מצד שני כואב לי הגב . 
* * * שלושה סרטי פנטזיה שהייתי בהם בזמן האחרון - הארי פוטר , נרנייה וקינג קונג - ואף אחד מהם לא באמת עשה לי את זה . 
הם היו נחמדים מאד , שלושתם ( אם כי יש תחושה עזה של הגזמה בקינג קונג , ולא בגלל הגודל של הקוף ) , אבל לא נפלתי מהכיסא . 
לא התרגשתי . 
לא התרשמתי . 
דווקא שר המלחמה והיסטוריה של אלימות הרשימו אותי הרבה יותר . 
זה הזמן אולי לקרוא לפיטר ג'קסון , למרות ההשתוללות חסרת הרסן בקינג קונג , לקחת עליו ברצינות את פרויקט הסאגה של DUNE ולעשות אותו , אחת ולתמיד , כמו שצריך . 
דיוויד לינץ ' עשה עבודה לא רעה בסך הכל ב - 1984 , אבל אז גם לא היו האמצעים והמשאבים להרים סאגה ברצינות , בטח לא בתחום הפנטזיה . 
יאללה פיטר , תעשה לי חולית . 
* * * סיכום שנה . 
הממ . 
כן . 
סיכום שנה . 
לא היום . 
אולי מחר , אולי לא בכלל . 
אבל בטח לא היום . 
למה ? 
כי כואב לי הגב ! 
! 
! 
