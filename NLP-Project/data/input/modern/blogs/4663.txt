בפרץ בלתי ניתן לריסון של מגלומניה , ופזילות ירוקות עין לעבר בלוגים אחרים , החלטתי גם אני לפתוח בלוג . 
ספק אם מישהו יטרח להתעכב פה , אבל החלטתי ( לנסות ) לעשות את זה קודם כל בשביל עצמי . 
אולי הבלוג ישמש לי כר פורה להתבכיינויות שלי , ואחדל מלהטריד אנשים ישרי דרך ( וחסרי סבלנות , ולעיתים גם חסרי רגישות ) , בתוכנות מסרים מידיים למינהן . 
אולי אוכל סופסוף לספר לעצמי מה אני מרגישה , אחרי תקופה ארוכה שאיבדתי קשר עם עצמי ועם הרגשות שלי . 
אולי המוזה תחזור . 
אולי גם יהיה טוב מתישהו . 
אולי . 
