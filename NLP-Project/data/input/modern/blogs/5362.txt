הבדידות באה והולכת בתנועה של גלים . 
היא תמיד שם במידה מסוימת לעיתים אני מצליחה להסיח את דעתי ממנה בקלות לעיתים היא מציפה אותי כמו עכשיו ואני רק רוצה למקסי ' בחזרה . 
אני צריכה להחזיק את עצמי חזק חזק עד שהגל יעבור מעלי , או יותר נכון דרכי . 
כי אני יודעת שמקסי לא יכול לתת לי את מה שאני צריכה . 
ראיתי היום 4 פרקים של " עד החתונה " ואני חושבת שזה השפיע עלי מאד לרעה . 
קודם כל מראים שם דינמיקה של משפחות וזוגיות חולה ( בעיקר בגיל המבוגר ) שגורם לי הזדהות רבה ומיד דחף לבכות , ומצד שני זוגיות סך הכל בריאה וחיונית של צעירים שגם גורם לי לבכות כי אין לי את זה . 
יש את האמונה הזו שלבני אדם טובים לא קורים דברים רעים . 
לומדים על זה בפסיכולוגיה . 
זו הסיבה למה מאשימים קורבנות אונס באונס , בגלל שיש אמונה בסיסית כזו שלאנשים טובים לא קורים דברים רעים . 
אז לי יש אמונה דומה . 
אני מאמינה שלבחורות ראויות יש חבר הרבה זמן . 
כל בחורה ראויה שמסתובבת בעולם הזה יש לה זוגיות טובה ובריאה הרבה שנים . 
ולכן קשה לי עד בלתי אפשרי לי לראות את עצמי בלי זוגיות כי זה גורם לי להרגיש לא ראויה . 
הבדידות היא קשה אין ספק , אבל הבדידות שהרגשתי בתוך הקשר הזוגי עם מקסי ' לא הייתה פחות כואבת . 
זה לא שדבר אחד הוא לא סיפק לי , כל כך הרבה דברים בסיסים שהייתי זקוקה להם הוא לא נתן לי ... 
.. 
. 
אני חושבת שהוא לא בנוי טוב לזוגיות . 
אני גם בחרדה , חרדה מהעבודה החדשה וההתנסות שלי שם מחר . 
זו החרדה החברתית שלי . 
זו החרדה הרגילה , יש לי מין פוביה מעבודות , אבל לא כל עבודה אלא עבודות " סוג ב '" מה שנקרא עבודות זמניות . 
יש לי מהן חרדה וממש פוביה . 
אני לא יודעת מאיפה זה הגיע . 
דווקא בגיל 16 הייתה לי עבודה זמנית ראשונה מדהימה שנורא היה לי טוב בה . 
פתאום נזכרתי שבגרמניה המלצרים / יות מביאים את החשבון ועומדים עד שהלקוח משלם ואז מחזירים לו מיד עודף . 
כל הסיטואציה הזו מאד מלחיצה אותי , כי זה אומר שאצטרך לחשב בראש מהר מהר ולפניהם כמה להחזיר . 
אני לא טובה בזה , ועוד יותר גרוע בזה בגרמנית . 
יש לי ממש קושי רציני עם חישוב ומספרים בגרמנית ( סיבה רצינית לכך שיש דברים מהותיים ששונים בגרמנית מאשר בעברית , למשל הדרך בה אומרים מספרים , נגיד בעברית אומרים שמונים ושש למספר 86 אבל בגרמנית אומרים שש ושמונים . 
זה מאד מאד מאד מבלבל , אחד התחומים שהכי קשה לי איתו ) . 
אם אני מנסה לחשוב הגיוני אני עדיין שמחה על העבודה הזו . 
יש לי יותר מידי זמן פנוי ואני זקוקה לכסף . 
אלה רק חודשים אני חייבת לשנן לעצמי . 
זה זמני . 
חשבתי להסתכל על הבדידות כחוקרת , אולי זה יקל . 
למדוד מתי בדיוק אני מרגישה אותה , לנסות לכמת אותה , לתאר אותה . 
מרחוק באופן ראציונלי . 
זה קצת מה שעושים בטיפול קוגנטיבי התנהגותי . 
אני חושבת שאני מתגעגעת לארץ אחרי שנה פה , אבל זה געגוע שאין מאחוריו הרבה . 
אני מיד נזכרת בהורים שלי וממש אבל ממש לא רוצה לחזור . 
אני גם חושבת שבלי קשר להורים שלי ארצה לחזור לגרמניה די מהר אחרי שאחזור לארץ . 
אני יודעת שיש בארץ המון המון דברים שאני לא אוהבת . 
יש את החופשיות של להיות במדינה שלך ולדבר בשפה שלך , אבל חוץ מזה אין לי הרבה מה לחפש שם . 
דריה סיפרה לי שברגעי משבר שהיו לה והיא לא ידעה מה לעשות היא הלכה לכנסייה ודיברה עם אלוהים וזה עזר . 
חשבתי על זה בימים האחרונים קצת . 
אני לא רוצה ללכת לבית כנסת , לא ארגיש בו בנוח . 
בחיים שלי לא הייתי בבית כנסת , ואני חושבת שבית הכנסת הוא יותר מקום מפגש לקהילה מאשר כמו בכנסייה מקום למפגש של אדם עם אלוהיו . 
חשבתי ללכת לכנסייה . 
זה מאד פשוט כאן ויש הרבה יותר פרטיות . 
אני מאמינה באלוהים , אבל אני לא מאמינה באל ליהודים , אז כך שאין לי שום חיבור לסמלים של היהדות , להפך זה מקושר אצלי עם ניכור , בגלל הקרע בין החרדים לחילונים , לעומת זאת כנסייה זה נטול אסוציאציות אצלי . 
העייפות משתלטת עלי וטוב שכך . 
שיט יש לי עבודה לקיץ : ) התקשרו אלי במפתיע היום מהבית מלון , שזה בעצם בית מלון שיש לו מסעדה , אז זה בעצם מלצרות רגילה במסעדה . 
היא הציעה לי לבוא להציג את עצמי בשש ורכבתי לשם עם האופניים ( 10 דקות ) כשהגעתי לשם הכרתי את המקום כי זה מקום אחושרמוטה מרכזי , ממש במרכז העיר העתיקה איפה שכל התיירים . 
לא שהעיר בקונסטנץ גדולה כן ? 
זו עיר מיניאטורית אבל נראה לי שזה המקום הכי מרכזי שקיים בקונסטנץ . 
הוא מאלכס בעיקר אוכלוסיית קשישים ואולי בתקופה זו של השנה גם תיירים . 
זהו , האחראית הייתה נחמדה והסבירה לי בכלליות על העבודה , זו הייתה שיחה מאד קצרה וקבענו שאבוא מחר ליום ניסיון בחמש בערב . 
רק מה , כמו שזכרתי מהעבודות שלי ב " אפרופו " וב " קפולסקי " אני צריכה לבוא עם מכנסיים שחורות ונעליים שחורות . 
אז נעלי ספורט לשמחתי קניתי חום ככה בזמנו כי חשבתי על זה מראש שאולי אצטרך לעבודה , אבל מכנסיים שחורות ממש לא היו לי . 
נאלצתי להסתובב בעיר ולחפש מכנסיים שחורות זולות או יפות , כאלה שאלבש גם אחרי . 
בסוף מצאתי מכנסיים נורמליות ב - 10 יורו ( 56 שקל בערך .. 
. 
) וקניתי אותן . 
יש לי רגשות מאוד מעורבים לגבי העבודה , מצד אחד אני חושבת שזה טוב לבריאות הנפשית שלי להיות עסוקה , להיות בתנועה פיזית , להיות בתקשורת עם אנשים . 
אני חושבת שזה מאד חשוב שיהיה לי קצת יותר כסף , שאוכל בכיף לקנות לי סוודר יפה לחורף או מגפיים יקרות . 
ואני חושבת שנראה לי שהיחס שם הוא טוב ושזה כולה לחודשיים . 
מצד שני יש לי טראומות רציניות ממלצרות , ואני לא חושבת שזו עבודה טובה מלצרות או " בשבילי " אני רואה אנשים כמו מקסי ' שלמדו רצוף וכמעט לא עבדו ואז התחילו עם עבודה במשרה מלאה ואני מקנאה בהם מאד . 
מקסי בחיים לא נאלץ להתמודד עם עבודות כמו מלצרות או משלוחים או משהו דומה לזה . 
הוא נתן שיעורים פרטיים וחוץ מזה כמעט ולא עבד . 
ואז ישר התברג בעבודה " של מבוגרים " עבודה שמתייחסים אליו כבוגר , ויש לו פריווילגיות וכד' . 
אני בגלל החוסר החלטיות שלי נאלצתי להתמודד לעבוד בעבודות כאלו . 
למרות שאני חייבת לומר זה גם קשור לזה גרתי מחוץ לבית . 
מקסי ' לא גר מחוץ לבית אלא גר אצל הוריו כשהוא למד ולכן גם ההוצאות שלו היו זניחות . 
אז הוא יכל להרשות לעצמו לא לעבוד . 
אבל אני תמיד הרגשתי רגשות אשמה מאד חזקים כשלא עבדתי . 
כי תכלס גרתי מחוץ לבית של ההורים והוצאה של דירה זו חתיכת הוצאה . 
( למרות שלמקסי ' יש דעה אחרת בקטע הזה לדעתו כל עוד לא סיימתי את לימודי ויש לי מקצוע ההורים מחוייבים לממן אותי , אולי זו דעה יותר מקובלת פה בגרמניה , הרי אנשים פה מקבלים כסף מהממשלה על היותם " ילדים " עד לגיל 25 ( ! ! ) עוד נק ' יתרון מאד גדולה לעבודה הזו שהם מודעים לזה שאני שם רק עד תחילת הלימודים . 
עבודות אחרות " שוות " יותר מחפשות עובדים לטווח ארוך מה שאני לא יכולה ולא רוצה להתחייב ( יש לי כבר שתי עבודות באוניברסיטה , שהן הרבה יותר חשובות לי מעבודות מחוץ לאוני ' יהיו אשר יהיו ) . 
חוץ מזה אני לא מרגישה מוכנה לעבוד בעבודות אחרות . 
דריה למשל התקבלה לעבוד כפקידת קבלה במכון כושר . 
שווה ביותר לדעתי . 
אממה , זו עבודה מאד דינמית צריך לענות לטלפונים לדבר עם לקוחות ואני לא מרגישה משופשפת מספיק בשפה כדי להצליח בזאת . 
אז זהו , אז אני מניחה שמחר יקבלו אותי ואני מניחה שאני ארצה להשאר מחר . 
זה מצב כזה לא נעים אבל אני חושבת שבשורה התחתונה טוב שאני עושה אותו . 
אז עכשיו אני קצת בלחץ צריכה עוד להמשיך עם התרגומים היום ומחר . 
מחר אני גם נפגשת כנראה עם אחד מהעוזרי מחקר באוניברסיטה כי הוא עוזב והוא צריך להדריך אותנו במשהו . 
חוץ מזה מקסי ' לא יצר שום קשר אבל הוא כל הרבה אונליין . 
הניחוש שלי הוא שהוא פשוט מחכה שאני אפנה אליו . 
אני חושבת שהוא רוצה להשאר ביחד , אני חושבת שהיציבות מאד חשובה לו , אבל אני חושבת שהוא כועס עלי ומחכה שאני אתנצל או משהו בסגנון ולכן הוא אונליין . 
זה עושה לי טוב לראות אותו שם זה נותן לי להרגיש שאיכפת לו עדיין . 
אבל .. 
. 
זה לא משנה כלום בהחלטה שלי כמובן . 
כל מה שספגתי ממנו היה לא הגיוני בעליל .. 
. 
אני בן אדם שזקוק לחום ואהבה ולא קיבלתי ממנו את זה , לא קיבלתי ממנו תמיכה והרבה דברים שהייתי זקוקה להם כמו לקבל מחמאות ממנו , או להרגיש שאני בטוחה איתו . 
אבל נשארתי איתו בגלל שהיו בו דברים שאהבתי והיו בו דברים שמיגנטו אותי . 
זה כמו שבחורה יפה יכולה לסנוור מישהו והוא יסלח לה שוב ושוב . 
אז מקסי סינוור אותי , בהצהרה שהוא אוהב אותי , בנאמנות שלו , ביופי שלו . 
זה סינוור אותי לגמרי וגרם ל " אפקט ההילה " פתאום הכל בו הצטייר לי כחיובי למרות שזה ממש לא היה כך . 
