מתעוררת בין 9 ל 11 , אלא אם ילדים / חתולים / הורים חושבים שיהיה נורא נחמד להעיר אותי מוקדם יותר . 
שוכבת במיטה בערך 15 דק ' , שמה לב לשעה , ומחליטה לקום . 
הולכת לשירותים , בדרך עוברות בראש כל מיני מחשבות שונות ומשונות . 
מגיעה לשירותים , מתמהמהת עוד קצת עם אותן מחשבות , קולטת שכבר עברו 10 דקות מאז שקמתי מהמיטה , ועדיין אפילו לא צחצחתי שיניים . 
מצחצחת שיניים , המחשבות ממשיכות להטריד עוד קצת . 
מתלבשת , מסתרקת , נאבקת עם הגומיה . 
עברה כבר שעה , לא עשיתי כלום . 
מדליקה את המחשב , אוכלת קוקו - פופס עם חלב ( או קורנפלקס , במקרה ונגמר ) . 
אם חשק וחומר קריאה שניהם בנמצא אני קוראת קצת , אם לא - משתעממת מול המחשב , או עושה משהו בפוטושופ [ בד"כ כותרות לבלוג , אני אף פעם לא מרוצה מאיך שזה יוצא ] . 
ב 13:00 בדיוק מסתכלת על השעון , רואה שמשכתי את הזמן יותר מדי , רצה לסלון , מדליקה טלויזיה על ערוץ 3 , יש 'מפגשים מהסוג האישי ' . זה נגמר , מעבירה ערוץ לביפ , הולכת להכין אוכל . 
אוכלת מול הטלויזיה , מנסה למצוא ערוץ שיש בו משהו נורמלי לראות , לא מוצאת , מחזירה לביפ . 
רואה עד שתיים וחצי בערך ( Soap וחברים ) , רוצה להשאר תקועה מול הטלויזיה , אבל מרגישה שכבר ביליתי שם יותר מדי , וחוזרת לספר ו/או מחשב . 
ממשיכה להשתעמם . 
איפשהו ב 17:00 מתחילה להיות רעבה , מחפשת משהו קטנטן לאכול . 
בערך ב 18:00 - 19:00 אמא חוזרת , לוקחת אותי לחקירה מעמיקה על מה עשיתי היום ומה אכלתי [ כן , כי החיים שלי כ"כ מרתקים שזה בלתי אפשרי אפילו לנחש ] , היא לא מרוצה מהתשובות שאני נותנת לה , אני חוזרת לחדר . 
היא רודפת אחרי ומתחילה בשיחת חולין משעממת , אני מתעצבנת עליה , היא כביכול נפגעת מזה , אני מנסה להסביר לה , גם היא מתעצבנת , וכל אחת הולכת לדרכה ( היא להתשקע מול הטלויזיה בכורסא האהובה שלה , אני חזרה למחשב ) . 
אבא חוזר פחות או יותר ב 20:00 , בין השעה הזו ל 20:30 אני רוצה לאכול , מבקשת שיכינו לי משהו . 
אם הם לא מסכימים , אני מתפשרת על משהו לא משביע כדוגמאת ארוחת הצהריים שלי ( נקניקיות מצופות או שניצל , ומדי פעם טוסט ) , אלא אם זה יום חמישי , שישי , ולפעמים גם שבת , ואז יש מה לאכול . 
רואה ביפ ( אם אני מספיקה - 'תהרוג אותי וזהו ' , ואם לא אז רק הסוף של זה , ואח"כ חברים ) , הולכת להתקלח , מעבירה את הזמן מול המחשב , ואז ב 23:00 רואה סיינפלד . 
זה נגמר , ממשיכה להעביר את הזמן מול המחשב כי לא מתחשק ללכת לישון , בסוף נכנעת כי משעמם מדי או כי אני עייפה , והולכת לישון . 
וחוזר חלילה . 
בבוקר קטע את החלום הנפלא [ טוב , הוא דווקא היה מעצבן למדי ] שחלמתי צלצול האינטרקום . 
לא היה לי מושג כמה זמן הוא כבר צלצל . 
התעוררתי , אבל לא באמת הייתי ערה , אז רק שכבתי במיטה בהרגשה מבולבלת . 
נשמע עוד צלצול צורם , והסתכלתי על השעון . 
השעה היתה 9:15 . 
קלטתי מה קורה סביבי , קפצתי כנשוכת נחש מהמיטה , ורצתי ( literally ) לפתוח את הדלת . 
" מי זה ? 
" " המנקה . 
" באותו רגע הבנתי שזו היתה טעות איומה . 
היססתי קצת , ושמעתי קול של מישהי ( קול לא מוכר , אבל אני במילא לא מכירה את רובם הגדול של השכנים שלי ) ששאלה שוב מי זה וחקרה אותו . 
התרגזתי קצת , לא הבנתי למה לכל הרוחות הבנאדם הטיפש הזה היה חייב להמשיך לצלצל ולהעיר אותי אם מישהי אחרת כבר ענתה לו . 
אבל פתחתי לו , כנראה מתוך דחף אימפולסיבי [ שוב - טעות איומה ] . 
אם הייתי מודעת למעשיי רוב הסיכויים שלא הייתי עושה את זה לעצמי , היה לי ברור שהוא בא לבקש את המשכורת שלו [ מאמא שלי שהיא ועד הבית , כמה נורא ] , אבל לא היה לי שום דבר לתת לו . 
מכיוון שלא הייתי צלולה בדעתי , עשיתי את דרכי לחדר האמבטיה , ולא חזרה למיטה כפי שעדיף היה לעשות . 
שוב התמהמהתי , הפעם במחשבה על מה אני אמורה לעשות עכשיו , כי הרי בכל רגע הוא הולך לצלצל בפעמון הדלת . 
אבל לא שמעתי כלום מבחוץ במשך כמה רגעים ארוכים למדי , אפילו לא טרטור המעלית , וחשבתי שאולי בכל זאת הוא בא לנקות ולא לגבות כסף . 
טעיתי כמובן , כי אחרי חצי דקה בערך נשמעה המעלית העולה , ואז צלצול הפעמון . 
לא ידעתי מה לעשות . 
הייתי חצי ישנה , עם שיער פרוע ולבושה בפיג'מה , ובכל מקרה לא רציתי לפתוח לו את הדלת . 
זה תמיד קורה , הוא בא בבוקר ושואל אם אמא בבית . 
ואף לא פעם אחת אמא היתה בבית , הייתי מצפה שהוא יקלוט את זה אחרי כמה פעמים כושלות ולא יחזור בשעות האלה ! 
אבל הוא מטומטם מכפי שחשבתי . 
וכל פעם הוא שואל אותי אם אמא השאירה לו כסף , וכל פעם אני אומרת שאני לא יודעת , וכל פעם הוא מבקש ממני להתקשר לאמא ולשאול . 
לצערי , לא ניחנתי בתכונה הזו של לטרוק את הדלת בגסות בפני זרים , או לנתק להם את הטלפון בפרצוף , וכל פעם אני חוזרת על אותה טעות שעולה לי בהרבה מאוד עצבים . 
התכוונתי לתת לו לצלצל כמה פעמים , למרות שזה ממש טיפשי כי הוא כבר יודע שיש מישהו בבית ושהמישהו הזה ער [ תודות לו ! 
] , ואז אם לא תהיה לי ברירה אני אפתח לו את הדלת ואגיד שאמא לא השאירה שום כסף , כי אם היא היתה משאירה היא היתה אומרת לי . 
התמזל מזלי , וכעבור כמה צלצולים הוא הבין את הרמז , הלך ולא חזר . 
כמובן , כבר לא יכולתי להמשיך לישון , אבל לפחות נחסכה ממני הטרחה של לפתוח לו את הדלת ולהתחיל להסביר לו שאין בשבילו כסף ושיפסיק להטריד אותי . 
איך אפשר לרצות משהו בצורה כ"כ מטורפת ולא הגיונית ? 
איך חלום מסכן אחד יכול להשפיע על חלק נכבד מהחיים שלי ? 
איך זה שאני כ"כ אוהבת את החלומות האלה , אבל כ"כ מתעבת אותם , והכל בו זמנית ? 
ולמה אני כ"כ שונאת את ההרגשה הזו שהם גורמים לי , אבל כשהיא נעלמת אני מרגישה ריקנות תהומית ? 
וכשאני חולמת אותם , זה נראה כמו במרחק נגיעה , אבל ככל שעובר הזמן , זה רק מתרחק וכאילו דוהה , נהפך לערפל שחומק לי בין האצבעות , ואני לא יכולה לגעת בו , להרגיש אותו , ואז הוא מתפזר ואינו , ואני חוזרת למצב שבו זה רק חלום , אבל אני רוצה שהוא יהיה הרבה יותר , וזה בלתי אפשרי . 
ואין לי מושג אפילו למה . 
כמובן , חלק מזה קשור לעובדה שרק הרגע כתבתי פוסט יפה וארוך ואז הדפדפן הארור שלי החליט סתם ככה לסגור את עצמו , אבל זה לא רק זה , זה גם הרבה דברים אחרים שאני בכלל לא מודעת אליהם . 
הידיים שלי רועדות . 
אני מרגישה כאילו אף אחד לא מבין אותי , אבל לא " אף אחד לא מבין איך את מרגישה , אני כזו מסכנה ובודדה " , אלא פשוט לא מבינים מה שאני אומרת , למרות שזה לא בהכרח נכון . 
אין לי כוח לדבר עם אף אחד , אין לי כוח לעשות כלום , אני רק רוצה ללכת לישון ולא להתעורר ב 10 השנים הבאות . 
אני רוצה להחטיף למישהו , כ"כ רוצה , לפגוע בו , לאמלל אותו , שיבכה מצידי . 
אני רוצה הרבה דברים אבל לא רוצה כלום . 
אני רוצה שכולם יעלמו , שיניחו לי לנפשי , במילא כל מילה שרק יגידו לי רק תעצבן אותי יותר . 
אני רוצה להפסיק לחשוב בעצמי , זה לא תורם לי הרבה . 
אני רוצה להפסיק לכתוב , זה גורם לי להזכר בכל הדברים המרגיזים שקרו לי . 
אני רוצה שהציפור הזו שמצייצת לה בחוץ פשוט תתפוצץ לכל הרוחות , זה מוציא אותי מדעתי . 
אני רוצה שהמטוס שעוברים עכשיו בשמים לא יעשה כזה רעש גדול . 
אני רוצה שהילדים המטומטמים האלה יפסיקו לצרוח . 
אני רוצה שהאיש הזה יפסיק להכות את אישתו . 
אני רוצה הרבה דברים , ואני רוצה את כולם עכשיו . 
ניסיתי לכתוב פוסט . 
ניסיתי . 
נחל כישלון חרוץ . 
אז ויתרתי ועניתי על השאלון השבועי . 
לשם שינוי דווקא היה שאלון חביב . 
חודש נחמד שיהיה לכם . 
