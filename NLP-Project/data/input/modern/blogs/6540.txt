ברבע לעשר עדי באה אלי כשישבתי בפינה הקבועה שלי , ואמרה לי ש " כתבו את השם שלך על הלוח " . 
" איזה לוח " , שאלתי תגובה . 
" הלוח של האנשים שלא הצטלמו לפספורט " . 
חייכתי . 
אחרי 3 חודשים הם נזכרו . 
כמובן שכבר באותה ההפסקה אותו פתק שהיה תלוי על הקיר , נהפך באופן מסתורי לעוד מטוס ענקי . 
כמה שעות אחרי כן , הצטרכנו להיצטלם תמונה כיתתית לספר המחזור . 
לא רציתי . 
איני אוהבת להצטלם , ולכן אמרתי שלא אתן לאף אחד להכריח אותי לעשות דבר שאיני רוצה . 
התגובה הראשונה של המחנכת היה " אין דבר כזה , את חייבת " . 
כשיצאנו לחצר , סירבתי בשנית . 
אותי אף אחד לא יכריח להצטלם . 
כשכולם התקדמו לעבר מקום הצילום , אני בחרתי לבת על הדשא , הרחק מהם . 
יבגני , שהיה שבדרך כלל הולך לאן שאני הולכת , בהתחלה היה מבולבל . 
לא ידע אם להשאיר אותי או ללכת להצטלם . 
אמרתי לו ללכת , וכך עשה . 
כשערן קלט אותי יושבת , הוא בא , ניסה להכריח אותי לקום ולבוא , וקרא ליבגני " בוא תיקח אתה יד , ואני יד , ונביא אותה " . 
הם לא עשו את זה בסוף . 
בגללם , פתאום שאר הכיתה שמה לב שאני לא שם , ומידי פעם באו שניים - שלושה ילדים , לנסות לשכנע אותי , בטענה " את לא מצטלמת בשבלך , את מצטלמת בשבילינו , כי אנחנו רוצים לזכור אותך " . 
בשלב מסויים , החליטו להקים אותי , ולדחוף אותי לעבר אתר הצילום . 
נתתי להם לדחוף אותי כמה מטרים , ובאותו הרגע הייתי בטוחה שאני הולכת לבכות . 
רציתי רק שיעזבו אותי בשקט . 
פתאום החלטתי - אני לא נותנת להם לגרור אותי לשם . 
ניסיתי לעצור , אבל זה קשה כשחבורה של 6 - 7 אנשים דוחפת אותך . 
לכן , הסתובבתי הצידה וכך חמקתי מהם . 
התישבתי על קופסה אשר חלקה התחתון קבור באדמה . 
" הרבה יותר קשה להקים אותי כשאני יושבת " , חשבתי . 
בשלב הזה כבר ממש כעסתי על כך שגררו אותי , וניסיתי לפנות אל ההגיון שלהם . 
" אם יש מאכל שאינך אוהבת " , אמרתי למחכנת שלי , " את לא אוכלת אותו . 
אני לא אוהבת להצטלם , ולכן אני לא אצטלם " . 
" אבל יש דברים שעושים ולא רוצים " , אמרה לי בתגובה . 
ואז שאר הכיתה צעקה : לא מצטלמים עד שאני לא באה . 
ואז אמרתי להם , שאם לא הייתי באה היום , הם בטח לא היו שמים לב שלא באתי , והם היו מצטלמים בלעדי , אז זה לא ממש משנה אם אני כאן או לא . 
אני עקשנית , אני מודה . 
אבל אין להם שום זכות לאנוס אותי לעשות דבר שאיני רוצה לעשות . 
" אני מבין אותך " , אמר יוס . 
בסופו של דבר הם הצטלמו בלעדי . 
אבל כל התקרית הזו הרסה לי את המצברוח . 
" את כועסת עלינו ? 
" , שאלה אלונה . 
" לא " עניתי , " אני נפגעתי ממכם " . 
בדרך חזרה הביתה , חשבתי על המקרה . 
אני כמעט בטוחה שהם אמרו עלי משהו כאשר היו כולם ביחד , ואני לבדי נלחמת במחלמות הפנימיות שלי . 
נדמה לי שאני מתפוררת מפנים . 
נשברת סדק אחרי סדק , לכודה בכל המאורעות של הימים האחרונים . 
ואז החלטתי שאני לא אתן להם לדכא אותי ככה , והסרתי את הפנים הזעופים , הנפגעים , וחסרי האונים , ונכנסתי הביתה . 
[ שוויך לקטגורית קסם , כיוון שלא האמתי שאני מסוגלת לעמוד על שלי ככה ] קשה לי . 
בזמן האחרון כולם נלהבים לקיים איתי את השיחה ההיא , שאני כל כך נמנעת מלהשתתף בה . 
כן , זה משפיע על העתיד שלי , וכן אני יודעת שהיחס ביני ובינם לא ישתנה , וכן זה מאוד עצוב , אבל אני כבר גדולה , ואני יודעת להגיע למסקנות האלה לבד . 
" חשוב שתוציאי את זה מהבטן " , אני כל הזמן שומעת . 
ונמאס לי . 
נמאס לי מאותן השורות שאותם האנשים כל הזמן משמיעים לי . 
היום דמות נוספת ממשפחתי באה ודיברה איתי על אותו נושא נטחן . 
אפילו הוסיפה היא כמה דמעות , כדי להראות לי שקשה לה , בגלל מצב שבכלל לא קשור אליה ישירות . 
וכל הזמן הזה , שהיא " שפכה את ליבה " אלי , אני חשבתי כמה היא תקועה בבועה משל עצמה . 
" הדור השתנה " , ניסיתי להסביר לה את המצב . 
" אם הכל היה ללא עליות ומורדות , מישורי , אלו לא היו חיים " . 
ניסיתי לרמוז לכמה אנשים על מה שקורה . 
הם כמובן לא הבינו את הרמז וחשבו שאני סתם אנטיפטית , מן הסתם . 
לעיתים הם מדביקים אותי וגם אני חושבת ככה על עצמי . 
אבל היום ידעתי בדיוק איפה אני עומדת בעניין . 
אף אחד עוד לא מוכן לשמוע ולהבין את הסיפור שלי . 
לפחות , כך נראה לי מהתגובות שלהם . 
אני מרגישה שהשתניתי כל כך . 
הפכתי מטיפוס סגור לטיפוס ביישן פחות . 
התבגרתי . 
עדיין יש כמה חלקים שאני עדיין לא מעכלת . 
הרי אלה דברים שרק גדולים עושים . 
בעבר הייתי כל כך לחוצה בנוגע ל"מה יאמרו האחרים , ומה יחשבו " , וכו ' . היום כבר לא אכפת לי , לפחות לא ברמות גבוהות כמו פעם . 
אני עדיין לא מבינה מה יש בי שמושך אנשים מסויימים , וגורם להם להתקרב אלי . 
עדיין לא מבינה את טבע האדם כיצור חברתי . 
עדיין מרגישה רע בכל פעם שאיני רוצה לעשות משהו שהאחר רוצה , ועדיין לא מסוגלת להגיד לו " לא " . 
אבל אולי עוד לא סיימתי את תהליך ההתבגרות , ועדיין לא גיבשתי לעצמי אישיות אשר עימה אני אוכל להיות מרוצה . 
באתמול עצרה אותי אישה ברחוב . 
היא ירדה מהמכונית שלה , וביקשה ממני לענות לה שרשרת אלשר לא הצליחה לענות לבד . 
היה זה כל כך מוזר . 
מכל האנשים , דווקא אותי עצרה . 
חשבתי אולי ראתה בי משהו , אפשר לומר נחמד , אותו המשהו שאני רואה באנשים זרים לפני שאני מתקרבת אליהם . 
היא היתה כל כך שמחה ומלאת חיים . 
כשענדתי לה את השרשרת , הרגשתי כמו בסרט , כשהבן עונד לבת את השרשרת היקרה שקנה לה . 
אומנם השרשרת שלה לא היתה כל כך יקרה , אבל היא גרמה לי להרגיש כמו הבן בסיפור . 
אני לא מרגישה נשית . 
לא נוח לי עם הגוף שלי , ולא נוח לי עם איך שאני מתפקדת ליד אנשים . 
כבר קרה לי המון , שהרגשתי כאילו אני יוצאת מתוך הגוף שלי , ומתבוננת בשפת הגוף שלי . 
תמיד הרגשתי כל כך לא נוח בכך , מגושמת שכזו . 
אולי זו הסיבה שאני מפדחת את עצמי הרבה פעמים , מדברת שטויות , ומתנהגת מעט כמו סטיב ארקל ( Did I do that ? 
) . 
לא פעם כשאני מדברת עם בנים , נרמז לי על כך שאני בת . 
זה נראה לי מאוד מוזר . 
פעם אחת מישהו קרא לי " אישה " . 
מכך הסקתי שאנשים אחרים כן רואים שאני בת , וחושבים עלי שאני נשית . 
אבל עד שאני לא ארגיש כך , המושג הזה יהיה זר לי . 
הלוואי ויכולתי לקיים את כל ההבטחות שהבטחתי במהלך שנותי . 
אני אפילו יכולה לספור את מספר האנשים אשר אמרו לי פעם אחת או יותר " אבל הבטחת " . 
קשה לי לאכזב אותם , אבל בדרך כלל רוב ההבטחות שאני עושה , אני עושה כי אין לי בררה , ואם אני לא אבטיח אותם אנשים לעולם לא יעזבו אותי בשקט . 
מצד שני , אני רוצה שאחרים יראו בי כבנאדם אחראי . 
אבל זה לעולם לא יקרה , אם אני אמשיך להפר הבטחות על ימין ועל שמאל . 
ובעניין בית הספר - הדאגות המרכזיות של עכשיו הם ההכנות לסוף שנה . 
אותי זה לא ממש מעניין , בעיקר כי אני לא ממש רוצה להביא את ההורים שלי לטקס סוף שנה , אבל לפעמים אני נסחפת עם הזרם . 
רק דבר אחד אני לא מבינה - מה זה משנה הסדר של האנשים בספר המחזור ? 
הרי בכל מקרה אף אחד לא יזכור מי היו חבריו קודם לכן . 
וחוץ מזה , אני שונאת שמקטלגים אנשים ככה . 
אז נכון ש " אמור לי מי הם חברייך ואומר לך מי אתה " , אבל זה עדיין קיטלוג . 
