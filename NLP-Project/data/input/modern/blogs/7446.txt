היום כשהלכתי לקחת לי שוקולד אגוזים משולחן הכתיבה שלי , נח מבטי על שתי קופסאות הנעליים הצבעוניות והמקושטות שמונחות בקצה שולחן הכתיבה שלי כבר המון זמן ( לפחות שנתיים ) ופתאום היה בי דחף לפתוח אותן ולראות מה יש בתוכן . 
אז גיליתי שהראשונה מלאה בממתקים ישנים שכבר נזלו ונהיו ממש מגעילים ( זרקתי אותם מהר לפח ורשמתי לעצמי בזיכרון לא לשכוח יותר משלוחי מנות ישנים על השולחן ולא לגעת בהם שנים ) אך בקופסא השניה מצאתי אוצר בלום : כל מיני דברים ישנים ( לא ממתקים ) ששכחתי כבר מקיומם . 
ככל הנראה לשם העלימה אמא שלי את כל מה שחשבתי שזרקה . 
בין השאר מצאתי בקופסא : דו"ח של טסט ( אחד מני רבים ) שנכשלתי בו שנכתב ע"י הטסטר . 
מדבקות שכתוב עליהן " הצביעו עוגיפלצת " בעברית , אנגלית , רוסית וצרפתית . 
כל מיני התכתבויות עם אנשים שישבו לידי בשיעורים בבית ספר . 
כל מיני ברכות ישנות . 
( ברכת שנה טובה מרחלי בן שבת ! 
לא פחות ולא יותר ! 
) עכבר ישן של מחשב שצבעתי עליו בעט - כסף מלא כוכבים באיזה שיעור מחשבים . 
מכתב שקיבלתי לפני הנסיעה לפולין מאור סיני . 
מכתב מתומר , הלא הוא תום , שמקיומו מזמן שכחתי ( מקיומו של המכתב , כלומר , לא של תום . 
) ואחד המצחיקים , שיר שכתבתי : " איך אותי נטשת ככה סתם , בלי שום סיבה איך פתאום השתתקת ויותר אין דבר מלבד הדממה וקשה לי בלעדיך ומתגעגעת נורא ממשיכה לחשוב עליך אז תחזור אלי במהרה " ואז ניסיתי להזכר מתי ולמי כתבתי את השיר הזה , ואם זה היה בתקופת גול או לפניה , ופתאום ראיתי שכתוב בצד השמאלי של הדף " מוקדש למחשב שלי . 
" אחחח , הזכרונות . 
וחוץ מזה היה לנו אתמול יום כיף של החוליה + מדור רפואי , ולקחו אותנו למפעל של נסטלה בקרית מלאכי ( שם אילצו אותנו ללבוש חלוקים וכיסויי ראש , לא פחות ) וגם קיבלנו שם המון גלידות בחינם . 
ואז הלכנו לבית חלומותיי בגבעת ברנר . 
נו , אני שואלת אתכם . 
( ברור שנסעתי על התלת - אופנים הקטנים שם . 
) השיא של היום היה שהוא נגמר ממש מוקדם , וב - 3 בערך כבר הייתי בבית . 
אפילו הספקתי ללכת לספריה , ולקניות עם אמא שלי . 
יום כיפור מתקרב . 
כשהתעוררתי היום בבוקר באמת חשבתי שאני מרגישה יותר טוב , עד הרגע שבו השתעלתי והשיעול שלי הדהד מתוך הגרון . 
למה תמיד כשאני נכנסת לאתרים באינטרנט חייבת לרחף לי איזו פרסומת מול העיניים ? 
ברצינות , פעם הפרסומות באינטרנט היו ילדות טובות : ישבו להן בשקט בצידי העמודים , מקסימום השמיעו איזה צליל קטן ומפתה כשהעברתי עליהן את העכבר בטעות . 
והיום ? 
אני קוראת לי בעמוד הראשי של וואלה שהנשיא קצב יואשם בעבירות מין חמורות ופתאום קופצים לי מסביב מיליוני אנשים ורודים ומתחילים לרקוד ולשיר . 
טוב , לא בדיוק אנשים ורודים , אבל גם שלט גדול של נענע לא עושה לי את זה . 
השלב הבא : פרסומות שיקפצו מתוך מסך המחשב ויחבקו אותך עד שתיחנק למוות או תקנה את המוצר שלהן . 
מה שיבוא קודם . 
בכל אופן ( מוקדש לתמר , שדוגלת בשימוש העברי לביטוי anyway ) ההורים שלי יצאו למסיבת הפתעה לחבר שלהם הרצל , ומה יכול להיות יותר פתטי מזה . 
מצד שני , אני לא יצאתי מהבית מאז יום שלישי בערב . 
ואני מתכוונת לזה . 
המקסימום שכף רגלי הגיעה אליו הוא מדרגות הבית שלי . 
וגם זה רק כדי ללטף את מיצי החתול . 
אם כבר מדברים על anyway , זוכרים שהייתה פעם תוכנית טלוויזיה ממש ממש מצחיקה שקראו לה " של מי השורה הזאת בכלל " ודרו קארי הנחה אותה ? 
היא הייתה ממש מצחיקה . 
ממש ממש מצחיקה . 
הלוואי שמישהו שקוראים לו גיל יוריד לי כבר את הפרקים שלה עם תרגום כמו שביקשתי ממנו . 
אגב , קלטו את שיא השפל : היה אתמול בטלוויזיה את כל הטררם התרמה הזה של ארגון " לתת " למען נזקקים , וככל הנראה אפילו שם החרימו את ג'קו . 
מאיה ורפאל היו שם ( לשבריר שניה , והשורות שלהם הסתכמו ב " היי מה קורה ? 
" אבל גם זה משהו .. 
. 
) ולעומת זאת ג'קו ? 
אין . 
( יש לבטא את זה Aין , כמו שאומרים בשפה פלצנית ) . 
עד כמה בנאדם יכול להיות אומלל ? 
אפילו ארגוני התרמה מחרימים אותו . 
מה השלב הבא , שיעורי אנטי - ג'קו בבית ספר ? 
( " היום נלמד על אנשים רעים בהיסטוריה . 
זה היטלר , הוא אחראי לשואה . 
זה אוסאמה בן לאדן , הוא פוצץ את התאומים . 
וזה ג'קו אייזנברג , הוא לא אוהב את רמי קליינשטיין . 
" ) אני חייבת להפסיק לשמוע את השיר " מה עוד ביקשת " בלופים . 
חייבת . 
אה כן , אמרתי משהו בכותרת לגבי ראש השנה . 
אני חייבת לציין שככל שהשנים חולפות אני פחות ופחות מתעניינת בחגים . 
כן , יש חופש , וזה נחמד , אבל אני שוכחת איך שפעם הייתי מתלהבת מהקטע ומכינה ברכות לכולם ואפילו טורחת ומעתיקה לכל הרשימה באייסיקיו שנה טובה ( כי האייסיקיו שלי תמיד היה דפוק ואף פעם אי אפשר היה לשלוח בו הודעות לכל הרשימה ביחד ) אז השנה אני אסתפק ב - שנה טובה אנשים , תעשו עם עצמכם משהו טוב השנה , לא רק כי היא מתחילה עכשיו אלא כי באופן כללי זה טוב לעשות עם עצמכם משהו ולא להיות מבואסים מהחיים . 
אני קוראת עכשיו את סדרת הארי פוטר ( מהראשון עד השישי ) בפעם ה 31 ושמישהו רק ינסה לעצור אותי . 
שלכם , בברכת שנה טובה ומתוקה ( כמו שוקולד אגוזים , שאני באמת חייבת להשיג כבר ) גריני . 
זה כבר מתחיל להיות שגרתי : אני באה אל ד"ר אלה , אותה רופאה פסיכית הידועה בכך שנתנה לי 3 גימלים בלי חום , והיא מתעלמת מהעובדה שאין לי 38.9 ( שזה בערך המינימום לגימלים אצל רופאים אחרים ) או אפילו קרוב לזה , ובלי שאלות מיותרות מיד שולחת אותי הביתה למנוחה . 
באמת שזה בא לי בטוב כי אני מרגישה ממש על הפנים . 
( שפעת , אם זה מעניין מישהו .. 
. 
) מצד שני , זה מטריד קצת . 
היום למשל כשנכנסתי לתת מדדים אצל החובשת , הבחנתי לחרדתי שבחדר שבו יושבת בד"כ ד"ר אלה , יושב רופא אחר . 
מיד נפלה רוחי והייתי מוכנה ללכת באותו רגע בחזרה ללשכה , כי ידעתי שאף רופא אחר ( מנסיון ) לא אוהב אותי ומרחם עלי תמיד כמו ד"ר אלה . 
אבל מה שקרה הוא שהחובשת פשוט נתנה לי פתק עם מספר תור לחדר אחר שבו ישבה מושיעתי , היא ולא אחרת . 
מה אני אעשה אם יום אחד באמת אני אצטרך להכנס לרופא אחר ? 
כבר התרגלתי לרעיון שכשאני חולה , אני מקבלת גימלים והולכת הביתה . 
פתאום משהו שונה מזה נראה לי ממש מוזר , אבל בעצם רוב החיילים לא מקבלים גימלים אם הם לא חולים בדלקת ריאות או משהו קשה אחר , וגם אני הייתי כזאת לפני ד"ר אלה . 
לאחרונה אני חולה ממש הרבה . 
וזה גם מרגיש לי כאילו אנשים אחרים מסתכלים עלי וחושבים לעצמם " איזו מעצבנת היא , כל פעם היא מזייפת משהו אחר ורצה להוציא גימלים " , אבל באמת שהייתי מעדיפה להיות בריאה ולהפסיק ללכת לחר"פ כל שבוע . 
