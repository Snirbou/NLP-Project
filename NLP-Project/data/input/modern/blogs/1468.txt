יש לי להכין עוד שני חיבורים עד יום שני ( אחרת לא אגש לבגרות ) , להגיש תיק הפקה בתקשורת - גם ליום שני . 
ובגרות בתקשורת - גם כן ביום שני . 
מלחיץ אותי זה שאני לא לחוצה מזה . 
טוב , כעקרון אני לא אמורה להיות פה , אלא לשבת ולכתוב שלושה מאמרים לשיעור חיבור , כי מי שלא יגיש את כל החיבורים עד היום הראשון של הלימודים ( לאחר חופשת הפסח ) לא יזכה לגשת לבגרות השנה . 
אז אין הרבה ברירה ( מי שכתב חיבור טוב בעבר , או שהוא בי"ב ויש לו מה להציע בעניין - נא לפנות לעורכת הבלוג . 
תמורת זאת אני מבטיחה לעדכן אתכם בעניין הציון שתקבלו מהמורה שלי ) . 
רק שיש לי מן נטייה כזאת , שלא משנה מה , תמיד יוצא שלבסוף אני משאירה הכל לרגע האחרון . 
למשל עכשיו , אני יודעת שאני צריכה גם לכתוב שלושה חיבורים , גם להכין עבודה באזרחות , וגם ללמוד לבגרות בתקשורת ( יומשני ) ולמתכונות בביולוגיה ובספרות ( שגם הן תקועות באותו שבוע מחורבן ) . 
אבל תמיד יוצא שאני מרגיעה את עצמי בתכנית למידה חדשה ; מספיק לי יומיים - שלושה להתכונן לתקשורת , ולספרות יש עוד זמן , וכך גם לביולוגיה , שהרי שתיהן רק בסוף השבוע . 
כתיבת המאמרים באמת דחופה יותר , כי את הימים האחרונים של החופש אני אקדיש רק לתקשורת , ואז לא יהיה זמן לכתיבת החיבורים , אבל עוד דקה או שתיים , או אפילו חצי שעה - שעה להתבטל מעט - לא יזיקו . 
לפחות התרגלתי לעצמי .. 
. 
ביומחמישי האחרון באו הנסציונים לביקור כייפי . 
סוף סוף הלכתי מכות עם מישהו שהוא לא מתן ( שחר , תבורך ) . 
זה תמיד כיף , גם אם לא תמיד אני מנצחת ( או לחלופין : גם אם בד"כ אני מפסידה ) . 
אז אחרי הפיקניק הכמעט משובח שעשינו באחד מהגנים העזובים ביישוב שלנו , הלכנו לסנוקר שנמצא לא הרחק מהאזור . 
במהרה התברר שהמקום הומה ערסים , ערסונים , פריחות ושאר ירקות ( והקריוקי היה גרוע [ מישהי מילמלה במקרופון : " בא לי בימים , בא לי בלילות .... 
... 
.. 
. 
בא לי לצעוק : אני פריחה ! 
" - טוב , זה לא שלא שמים לב .. 
. 
) . 
כך נטשנו את המקום ופנינו לכיוון חוף בית ינאי . 
לא ממש עשינו שם משהו חוץ מלקפוא מקור , אבל זה ים , נו . 
היה נחמד . 
עד ששחר שרצה להביא שמיכה מהאוטו שלו , הזעיק אותנו לאוטו שלו בהפתעה . 
המפתח נשבר לחצי כך שהחלק הברזלי שלו נשאר תקוע בתוך המנעול , ואילו הפלסטיק לאחיזה נשאר תקוע ביד של שחר . 
עכשיו נוצרה בעיה , שכן זהו אותו מפתח שאיתו הוא אמור להדליק את האוטו ... 
.. 
. 
פחות מכונית אחת . 
על שום מה , הוחלט לפתע לנסעו הבייתה . 
רק שנאור ומתן לא יכלו להסיע גם את נטלי , בן ושחר מפאת הבעיות שימשיכו להשמר במערכת הביתית שבסלון . 
נותר מקום אחד במכונית של מתן , והשלושה סילקו אותי ( עוד לא גיליתי אם הם עשו את זה לטובתי או לטובתם ) הבייתה . 
השעה הייתה בסביבות 3 ורבע - וחצי , ועד שהגענו הבייתה כבר היה 4 לפנות בוקר . 
אמרתי לנטלי שאם תהיה בעיה , שיתקשרו אליי ואבא שלי יבוא לאסוף אותם ( בכל זאת היו איתה אנשים מנס ציונה .. 
. 
אותם אי אפשר להשאיר * ) . 
הדבר הבא ששמעתי מאז עצמתי עיניים , היה הפלאפון שלי שצלצל בסביבות 8 בבוקר . 
הדחף הראשוני שלי היה לנתק , בעיקר לנוכח העובדה שזאת נטלי מצלצלת . 
אבל אז נזכרתי שהנסציונים איתה * ) . 
היא ביקשה שנבוא לקחת אותה כי הם לא מצאו הסעה אחרת . 
חיש קל הערתי את אבא וסיפרתי לו את הסיפור הנוגה שהפך לסוג של חוויה . 
תוך 54 דקות היינו בחוף ( לפחות " אורגיה " כבר לא נמצאת ברשימת ה " דברים שצריך לעשות לפחות פעם בחיים " . 
לא , סתם ) . 
מאוחר יותר חיליק ומתן באו אליי והיה נחמד למרות העייפות הכבדה . 
מאוחר יותר , כאשר נסעו הנסציונים אל ביתם אשר בנסציונה ( ומכאן ההכללה ) , נסענו - אני , מתן והילה לבורגתה כדי לראות את בית הקפה השוכן באזור , שלקראת הערב היינו אמורים לסעוד שם . 
בדרך חזרה עצר אותנו שוטר ( לסתם בדיקה שגרתית , אל תתרגשו ) . 
זו הפעם הראשונה שעצרה את מתן משטרה מאז השנה וחצי האחרונות , כשהוא קיבל את הרישיון . 
השוטר ביקש לראות את הרשיון שלו ואת רשיונות הרכב . 
את הרישיון שלו , למתן לא הייתה בעיה להראות ובצ'יק הוא שלף אותו מהכיס הימני של מכנסי הג'ינס שלבש . 
אך כשהוא חיפש את רשיון הרכב שלו , התברר שבתא הכפפות - כמו כל ישראלי מצוי שמכניס לשם הכל , רק לא כפפות - ישנה ערימה המתנשאת לגובה של כחצי אמה ואיפה שהוא בין כל הדפים - נמצאים גם הרשיונות של הרכב .. 
. 
אז כשהוא התייאש מהנסיונות למצוא אותו שם , הוא לקח כל את הערימה , והגיש לשוטר . 
השוטר , שלרגע לא הבין מה רוצים ממנו , אמר שיקל עלינו , ושרק נתלה את השלט המצהיר על כך שמתן הוא " נהג חדש " . 
ידוע לנו שעל דברים כאלה רושמים דוחות , אז הילה ואני מיהרנו לדבר בקול רם על כך שהשלט לא מי יודע מה עמיד , כי הוא כל הזמן נופל והפצרנו שוב במתן על שיקנה שלט חדש ( לא פעם אמרנו לו לקנות חדש ) . 
הודינו לשוטר , והמשכנו לנסוע . 
תוך שתי דקות , שמענו נקישות קלות של משהו והילה תוך כדי צחקוק קל בישרה לנו שהשלט עף החוצה . 
עכשיו למתן לא תהיה ברירה אלא לקנות חדש .. 
. 
את כל הנסיעה העברנו ללא השלט , ובתקווה שלא יהיה עוד שוטר עד שנגיע . 
לפחות עד שאדפיס לו שלט זמני . 
כאשר הגענו לביתה של הילה והורדנו אותה , רק אז היא הבחינה לפתע בשלט השוכב לו בחוסר אונים על השטיח באוטו . 
זה אחרי שהיא חיפשה אותו לאחר שהוא " עף מהחלון " .. 
. 
לא נורא , תיכף מתקרבת היומולדת של מתן . 
הפעם לא נצטרך לשבור ת'ראש בלחפש מתנה . 
. ; ) ממש בא לי לראות אקסמן בימים האחרונים . 
הורדתי פרק באימיול . 
אבל כשהוא סוף סוף ירד - התברר שהוא בשפה לא מובנת . 
עוד לא החלטתי אם זוהי יפנית או ספרדית ( או שמא סינית ? 
) . 
למישהו יש מושג איך אפשר להשיג פרקים של הסדרה והאם היא תשודר מתישהו שוב באחד מערוצי הטלויזיה ? 
_ _ _ _ _ _ _ _ _ _ _ _ _ _ * סתם , נטלי , את יודעת שאני אוהבת אותך . 
לפחות עד הבגרות במתמטיקה ... 
.. 
. 
פלאפל . 
רק שעכשיו קצת מאוחר מדי בשביל זה . 
מכירים את זה שאתם שוהים כמעט שעה במקלחת , מבלי להזכר הרבה בעולם החיצון שמקיף אותנו רוב הזמן , ופתאום אז צצות כל מני מחשבות שבחיים לא הייתם מגיעים אליהן בסיטואציה אחרת ? 
היום הייתה לי הארה . 
משהו שקצת לא מסתדר לי עם עצמי בזמן האחרון . 
כלומר , יש לי בטחון בעצמי ובמה שאני עושה . 
אני יודעת שלא משנה מה - תמיד אמצא איזושהי דרך חילוץ וישר מכינה את עצמי לגרוע מכל . 
והנה בשנה האחרונה חלק מהדברים התהפכו . 
הכל פתאום קרס מסביבי מבלי שאצליח להתמודד עם כלום , דבר שהוביל אותי לתובנה , שגויה אולי , שאין שום סיבה לחיות פה , מפני ששום דבר לא באמת קיים . 
וגם היום זה נראה לי כך לפעמים , וההסבר לכך הוא שכדי שדברים יהיו קיימים - צריכה להיות להם משמעות . 
ואת המשמעות אנו יוצרים בעצמנו . 
על כן , אני צריכה להלחם עם עצמי ולהוכיח שאכן קיימת משמעות לדברים . 
זה עוד די רחוק ממני אבל עם הארועים שנפלו עליי בחודשיים האחרונים , הבנתי שזה הפתרון היחיד . 
אני לא אפרט יותר מדי על הבעיה שאותה חילקתי לשלושה מישורים שונים , אבל הנקודה היא שאם לא טיפול פסיכיאטרי , עליי להתמודד עם הדברים בעצמי , בכל דרך שהיא . 
וגם אם שני פסיכולוגים שלחו אותי לאותו מקום - הרי שאינני רוצה שזה ישפיע לי על העתיד . 
וכמו שחברתי נטלי זרקה פעם בציניות , " ממילא ההווה כבר הרוס , בשביל מה להרוס גם את העתיד " . 
והיא צודקת . 
עכשיו , כאשר כל המשפחה מקרקרת מסביבי וההורים משתדלים לרצות אותי יותר מתמיד , הבנתי שאני בעצם לא לגמרי לבד . 
הבנתי שהבעיה היא באמת אצלי ולא אצל העולם . 
כי העולם נשאר תמיד כמו שהוא , והבחירה בין לחיות פה , או למות היא בידיי בלבד . 
ויש לי מספיק סיבות להשאר פה גם אם אני הכי סובלת שאפשר מבחינת עצמי . 
אמנם הכאב הוא גדול , אבל תמיד הקלישאה : " צריכים להתמודד עם דברים ולא לברוח מהם " נשמעת לי נכונה . 
אז זהו , למדתי . 
צריך לנצל את האופוריות הרגעיות ולנסות לגרום להן להתפרס יותר על החיים שלי . 
להתנער מהדכאון , אולי גם למצוא איזה מישהו . 
להתחיל לממש את כל התכניות שלי , לפחות לעתיד הקרוב . 
ומה שיהיה - יהיה . 
* מורצ'ה חוזרת , עם קצת יותר אופטימיות . 
* הראשון באפריל . 
עבר . 
העשרים ושמונה במרץ אלפיים וחמש . 
עבר . 
מי חשב על הרגעים האלה לפני עשר שנים ? 
והזמן , רץ מבלי להתעייף . 
תוך מספר דקות מדומות כבר יחלפו עשר שנים נוספות , וכל דבר קטן שנעשה עכשיו , עשוי להשפיע על עשר השנים הבאות . 
אבל מה זה משנה , כי גם העשר השנים שאחריהן תגענה מהר מהמצופה , וכל מה שנעשה בתקופה הנוכחית , יישאר בגדר זכרון בלבד , אם בכלל . 
והסוף כבר קרב ... 
.. 
. 
