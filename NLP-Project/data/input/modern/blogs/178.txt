אני , ליד משרד אגודת הסטודנטים , מבחין בארגז מלא בספרי תעופה והסטוריה : " הארגז הזה פה בחוץ , זה למכירה , או למסירה ? 
" מזכירת האגודה : " קח , קח " אז לקחתי . 
אוטוביאוגרפיה של צ'אק ייגר , ביאוגרפיה של אדולף גאלנד מימי המלחמה , שני ספרים בריטיים על אותה המלחמה , שני ספרים אמריקאיים על ויאטנם , " שעה שש כרגיל " של נויינר , " טיסת הפולש " ( כן , ככה , בעברית ) ועוד כמה . 
מגניב לי , לא ? 
וגם הייתי בטכניון בהרצאה של בוגי יעלון . 
אני חייב לומר שלא ציפיתי להרבה , דעתי הייתה טרודה הרבה יותר בענייני לימודים וחשבתי שזה יהיה כמו כל הרצאת רמטכ"ל ששמעתי בצבא , הרבה מילים ומעט תוכן . 
אני שמח שהתבדתי . 
באולם הקטן המלא עד אפס מקום , כך שהיו אנשים שישבו מחוץ לדלתות ומקו ראיה עם הדובר , בוגי דיבר לעניין . 
הוא דיבר על הצורך בשינוי פרדיגמה בנוגע לאיום איתו אנחנו מתמודדים , שהסכסוך האזורי הלאומי שלנו מול הערבים כבר לא תקף , כמו שתקפה המלחמה של האיסלם הג'יהאדי נגד העולם המערבי , ואנחנו חלק ממנו . 
הוא דיבר על כשל המנהיגות שלא מאפשר לנו לעשות את השינוי , ולהערך עליו . 
הוא דיבר על זה שהדרך לפתרון היא ארוכה , קשה , ומורכבת , בלי פתרונות של " לחם עכשיו , משיח עכשיו " וכו ' , שזה מאבק של דור שלם ודורש ראיה ארוכת טווח , בניגוד להנהגה האינטרסנטית שלנו , ולכוונות של הגורמים במדינה שמעוניינים בטובתם שלהם בלבד , ולוקחים להם סמכויות מבלי לשאת באחריות . 
הוא דיבר על הצורך לעסוק בחינוך כפתרון , על גידול ועידוד של אנשים שמסוגלים לשאת באחריות , בלי להיגרר לקומבינות ולמרדף אחר הג'וב . 
בקיצור , דיבר לעניין בוגי . 
ומה אני ? 
מה אני עושה בנדון ? 
דיבורים זולים , וכו ' , אבל בלי נדר , שנה הבאה אני אישית אדחוף את עניין החינוך ב " אחרי ! 
" , השנה לא עשינו כלום , ונתתי לזה להתגרר ככה , צללתי . 
ואני אגיב בפורומים שאני קורא לשונאי הישראל . 
וזהו . 
ליל"ט . 
