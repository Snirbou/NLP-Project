יוצאת מהעבודה ונוסעת לים , רוצה לראות את השקיעה האחרונה של החורף . 
בדרך מביטה לכיוון מערב , מקווה לא לפספס את הרגעים האחרונים של השמש . 
השמים מעלי כחולים , אבל אלה שמעל הים צבועים בגווני צהוב וסגול ולרגע אחד בזמן המעבר בין האור לחושך , אני נרגעת ומתנתקת מטרדות היומיום . 
רוצה לצעוק יום מתסכל . 
רוצה למצוא פינה ולצעוק , להוציא החוצה את המועקה שמסתובבת לי בבטן . 
שמתי לב היום שבכל פעם ששואלים אותי מה אני עושה , אני צובעת את התפקיד שלי בורוד ומתארת אותו בצורה אטרקטיבית ומרשימה יותר . 
לא פעם אומרים לי " למה את עושה את התפקיד הזה כשאת יכולה לעשות הרבה יותר " , מה שמגביר יותר את תחושת החוסר נוחות שלי עם מה שאני עושה . 
זה לא שיש לי במה להתבייש ואני חושבת שיש לא מעט תפקידים שאולי בהגדרה שלהם נשמעים יוקרתיים ומעניינים יותר , אבל למעשה הם פחות מעניינים ממה שאני עושה . 
בימים עמוסים ( ויש הרבה כאלה לאחרונה ) אני לא עוצרת וחושבת אם אני באמת נמצאת במקום הנכון , אבל בימים כמו היום , שאני מרגישה שמשלמים לי כדי לשחק בקלפים במחשב , זה מעורר תהיות . 
כבר יומיים שאני שומעת שיחות טלפון עם בחורות שמציעים להן את התפקיד שרציתי וכל שיחה כזו מחריפה עוד יותר את מצב הרוח הרע ואת התחושה שלא מספיק מעריכים אותי ואת היכולות שלי . 
לרגע נזכרת ב - Snoozeland ומצטערת שאין לי אחד כזה במשרד . 
באיחור אם הייתי מגיעה 10 דקות לפני עוד הייתי מספיקה לראות את הרגע הזה , שבו השמש נושקת לקו המים ונעלמת לאיטה . 
מקווה שאני אעמוד בהחלטה שלי ואלך לראות את השקיעה לפחות פעם בשבוע , עכשיו כשיהיה שעון קיץ . 
אני אוהבת לצעוד לצד הים בשעת השקיעה ולהרהר ביני לבין עצמי על אירועי היום שעבר . 
חורים בזכרון בימים האחרונים הופיעה לי בעיית זכרון . 
פתאום אני שוכחת שמות של עצמים ולא זוכרת מה תכננתי לעשות חצי דקה לפני . 
זה מאוד מטריד אותי , כי עד להופעת התופעה הזאת היה לי זכרון מעולה . 
נפגשתי היום עם מיטל ודיברתי איתה על הנושא . 
היא מאז ומעולם ניחנה בזכרון גרוע ואמרה שלדעתה זו בעיית ריכוז ואולי בגלל שיש דברים אחרים שמטרידים אותי אני לא מתרכזת מספיק באותם פרטים ובגלל זה מופיעים ה " חורים " בזכרון . 
אני מקווה שהיא צודקת . 
יש לי מספיק סיבות להיות מוטרדת ואני לא רוצה להוסיף לרשימה בעיות נוספות . 
שמתי לב לכך שלא קראתי ספרים בזמן האחרון ואולי זה תורם במידה כלשהי ל " ניוון " של המח וכפועל יוצא להפרעות בזכרון . 
כבר לפני שנתיים קניתי את " התפסן בשדה השיפון " , אותו לא קראתי מעולם , אבל הוא ישב על המדף , בכל פעם בתואנה אחרת , לרוב בגלל הלימודים והתירוץ הידוע של " יש לי המון מאמרים לקרוא , אז אין לי זמן לספרים " . 
עכשיו נגמרו התירוצים והגיע הזמן להשלים את החור בהשכלה . 
אחריו בתור מחכה לי ספר פסיכולוגיה שעוסק בזכרון , שנקנה " רק " לפני שנה . 
3 עבודות את יום הבחירות חילקתי בין שתי חברות , עם האחת ביליתי את החצי הראשון של היום - בתחילה בבית קפה ואחר כך במסעדה ועם השניה את החצי השני - בקניות ובעזרה בסידור הדירה החדשה שלה . 
יצאתי מהבית קצת אחרי 10:00 וחזרתי אליו דקות ספורות לפני חצות . 
אחת מהן סיפרה לי שאחיה עבד בתקופה מסוימת ב - 3 עבודות , כדי לחסוך כסף לטיול גדול . 
זה עורר אצלי מחשבות אולי לעבוד תקופה ב - 2 עבודות ובמקום לגרור את החובות שלי על לפחות שנתיים , " לחסל " אותם תוך כמה חודשים . 
הבעיה היא שאני אצטרך לעבוד במלצרות , כי בכל עבודה אחרת אני אשלם מסים בגובה של מעל שליש מהשכר ולא מתחשק לי למלצר , אני עדיין זוכרת את החודשים שבהם מלצרתי כתקופת סבל מתמשכת . 
אולי הפתרון הוא לא למצוא עוד מקור הכנסה , אלא לצמצם את ההוצאות שלי . 
מחכה שמשהו טוב יקרה . 
כמה זמן אני עוד אצטרך לחכות ? 
" כן , אנחנו נשואים " עניתי , הוא ניצל את ההזדמנות כדי להתקרב אלי עוד קצת ולחבק אותי והיא ענתה שרואים ושאלה כמה ילדים יש לנו . 
" יש לך חיוך כמו של נסיכה בלקנית " היא אמרה לי והמשיכה לדבר בשטף , בעוד שנינו מסתכלים ומנסים לפענח . 
אושר הוא עניין של החלטה אולי כן ואולי לא . 
לא נראה לי הגיוני שאני מרצוני החופשי מחליטה לא להיות מאושרת . 
הנסיבות של כל מה שמתרחש מסביבי גורמות למצב הרוח הנוכחי שלי . 
נראה שבכל פעם שאני כמעט ומתאוששת ומשפרת את המצב - מגיע משהו אחר שגורם להדרדרות מחדש . 
עוד ארוע לב . 
הפעם בהפרש של רק חודשיים מהארוע הקודם . 
אם התדירות תמשיך לעלות אני אצטרך לעלות לשולחן הניתוחים . 
אני לא רוצה ומפחדת שאולי משהו ישתבש ושהחיים שלי יסתיימו . 
מנסה להמשיך ולתפקד כרגיל עם המחשבות האלה , מנסה להמשיך בשגרה ולא לחשוב על זה שבקלות יכלתי לאבד את ההכרה ואף אחד לא היה יודע על זה , עד שהיה כבר מאוחר . 
ההבנה שאני כל כך פגיעה היא כמעט בלתי נסבלת . 
יום אחרי אותו ארוע אוספת את עצמי וקובעת להיפגש עם בחור 99 . 
הוא מתגלה כאינפנטילי בדיוק במידה הנכונה ונראה ששיתוף הפעולה בינינו מביא לתוצאות משעשעות . 
עוברת אורח שעוברת ליידנו פוצחת בשיחה ואנחנו עונים , משתפים פעולה ומשקרים לה בלי בושה . 
הוא מלווה אותי הביתה , קצת מנשק , קצת מלטף ואומר " לילה טוב " . 
ואני הולכת הביתה מהורהרת , אדישה לגביו ולגבי השאלה אם משהו יכול להתפתח בינינו או לא . 
" שיחליט לבד מה הוא רוצה " אומרת לעצמי , חצי מרימה ידיים מהמין הגברי וחצי מרירה מהמצב . 
שנינו על הספה ואני נמרחת עליו הראש על החזה שלו והיד חצי עוטפת . 
" התגעגעתי אליך , כבר שכחתי כמה שאתה יפה " אומרת לבונבון , שמחה שגם הוא התגעגע ובא לבקר . 
מייללת לו קצת על התקופה שעוברת עלי - טיפולי השיניים , בעיות בריאות , המצב בעבודה ועוד בחור שהיה נראה שהכל בסדר איתו , אבל לא טרח להתקשר ביום למחרת . 
בעבודה גיליתי השבוע שיש 150 איש שרוצים לקבל את התפקיד שאני חושקת בו . 
אבסורד - ביקשו ממני לעזור למצוא את מי שיקבל את אותו תפקיד . 
לא יודעת איפה לשים את הגבול ומה עדיף - לומר באופן חד וחלק שאני לא מוכנה לעשות עבודה כפולה ושיפסיקו לענות אותי , או להמשיך עם העבודה הכפולה , בתקווה שזה מה שישכנע את מי שאני צריכה לשכנע , שייתן לי לעבוד במה שאני רוצה . 
הנחמה היחידה שלי בכל הבלאגן היא פסיכו - בוס . 
מה שהתחיל כסימני אמפטיה הולך ומתפתח לסימפטיה . 
גם כשאני עושה משהו לא לרוחו , הוא מגיב בצורה רגועה להפליא , מודה לי ואומר משהו בסגנון של " אני מבין שהכוונות שלך טובות , אבל ... 
.. 
. 
" . 
יש רגעים שאני מרגישה שביחסי הכוחות בינינו איכשהו נוצר מצב שידי על העליונה . 
התיאוריה שלי שהנחמדות מנצחת מוכיחה את עצמה ובגדול . 
העלמות אין לי מושג למה ומה בדיוק קרה , אבל טל נעלמה לי . 
קבענו להיפגש פעמיים בשבוע שעבר והיא ברגע האחרון הבריזה . 
היא כבר לא מתקשרת ולי אין כח לסיפור הזה . 
לא יודעת אם עוברת עליה תקופה כזו או שאולי נמאס לה ממני . 
בשבוע שעבר היא השתמשה בעותק שלה של המפתח לדירה שלי , נכנסה והשאירה בגדים שהיא שאלה ממני . 
אני מנסה להיות סבלנית ומחזיקה את עצמי לא להתקשר ולשאול אותה מה קורה . 
לא יודעת כמה זמן ההחלטה הזו תחזיק מעמד . 
מה יהיה ? 
מקווה שיהיה טוב ושבעוד כמה ימים או לכל היותר כמה שבועות , אני אסתכל אחורה ואצחק על עצמי ועל זה שהייתי פסימית . 
מקווה לא להתבדות . 
רגעי חוסר המודעות למצב הכללי שבו אני נמצאת הם רגעי הנחת . 
סביר להניח שלא הייתי רגועה אם הייתי חושבת ללא הרף על הנקודות הבעייתיות בחיי . 
דחיית סיפוקים בזמן האחרון אני יותר מדי דוחה דברים שאני רוצה לעשות . 
השבוע , כשגילי סיפרה לי משהו ועלו לי דמעות בעיניים , הסברתי לה שאני לא כמעט בוכה בגלל מה שהיא מספרת , אלא בגלל שלא בכיתי יותר מדי זמן . 
בשבוע החולף היו פעמיים בהם רציתי לבכות , אבל החלטתי לדחות את הבכי עד שאני אהיה בבית , רחוקה מאנשים . 
עד שהגעתי הביתה כבר שכחתי שרציתי לבכות . 
אותו הדבר קורה עם דברים אחרים - רוצה לכתוב , אבל לא מפנה זמן , רוצה סקס , אבל מתעצלת אפילו ללחוץ על כפתור ... 
.. 
. 
מיני חשבון נפש קמתי מהשינה אחרי חלום רע והתלבטות מה לעשות . 
מצד אחד - קרה לא פעם בעבר שחלומות שלי התגשמו , מצד שני - הרבה פעמים הדברים שרואים מוקצנים יותר וצריך לחשוב מה הפירוש שלהם בשבילי ולמה החלום הופיע בנקודת זמן הספציפית , מה הטריגר שלחץ על תת המודע שלי ? 
אחרי שיחת התייעצות עם מיטל , התגלה שורש הבעיה - מסתבר שיש לי רגשות אשם על זה שאני לא יודעת לסיים קשרים בצורה יפה וכשאני נתקלת בגורם כלשהו שמפריע לי ואני בטוחה שהוא לא ישתנה - זה גורם לי " לחתוך " , מבלי להסביר את עצמי . 
זו צורת התנהגות שאני לא מרוצה ממנה . 
נראה לי מיותר לבוא למישהו ולומר למשל " אני לא רוצה להיות איתך בקשר יותר כי אתה דכאוני ומעורר בי את הצד הפסימי " . 
מה גם שזו אמת חלקית ולא מלאה . 
האמת המלאה שהיחס בין העלות לתועלת לא משתלם . 
אני מוכנה למשל לקבל אנשים דכאוניים בחיים שלי , כל זמן שיש להם תכונות אחרות ש " מחפות " על אותה מגרעה . 
כדי להמנע מעימותים שנראים בעיני מיותרים ובביקורת כלפי אחרים שמתנהגים בדרך שבה הם רגילים להתנהג , אני בוחרת בדרך הקלה ומוציאה אותם מהחיים שלי , במקום להתמודד . 
אולי זה אחד מהגורמים המרכזיים לכך שאני לא מצליחה ליצור קשר רציני . 
אל הבית שגרתי בו גילי עוברת לגור באותה דירה שגרתי בה עד לפני כמעט שנתיים , עם השותף שהחליף אותי . 
הייתי איתה שם פעמיים השבוע , זה עורר בי זכרונות . 
על תיבת הדואר השם שלי עדיין מופיע והבית נראה כל כך מוכר , אבל כבר לא הבית " שלי " , אלא חלק מזכרון רחוק . 
יבוא יום שהחיים הנוכחיים שלי והדירה שבה אני גרה גם יראה לי כמו זכרון רחוק . 
עם כל האהבה שלי לבית הנוכחי , אני מחכה ליום הזה . 
24 מנסה לא לחשוב על זה , אבל המספר עולה לי במחשבות שוב ושוב . 
יש לי חובות בסכום של 24 אלף ש"ח . 
מה שאומר שאם אני מצליחה לחסוך אלף ש"ח בחודש , בעוד שנתיים אני רק אסיים להחזיר את החובות שלי ( בהנחה שלא יהיו בדרך הוצאות לא צפויות ) . 
זה סכום מפלצתי ואני מנסה לחשוב על דרכים לזרז את החזרת החובות , כי עד שאני אסיים להחזיר את החובות שלי , אני לא אסע לחופשות - לא בארץ ולא בחו"ל וזה משהו שקשה לי לקבל . 
בגיל 25 בחרתי 4 יעדים בעולם שרציתי להגיע לפחות לשניים מהם עד ליום הולדתי ה - 30 . 
לראשון הגעתי ביום הולדתי ה - 26 . 
אני נמצאת במרחק של שנה וחצי מגיל 30 ואם אני לא אמצא פתרון יצירתי - אני לא אגשים את המטרה הזו . 
בדידות באה והולכת . 
השותפים הנוכחיים שלי בקושי נמצאים בדירה ואני מרגישה שאני גרה לבד . 
זה לא נעים לי . 
אם לפחות היה לי חתול , זה היה הופך להיות קל יותר . 
מפחיד אותי שהמצב הנוכחי יישאר לעוד תקופה ארוכה או לא ישתנה בכלל . 
אני כל כך רוצה שהדברים סוף סוף יסתדרו , כמו שהם אמורים ושאני אשכח איך זה לקום בבוקר לבד במיטה . 
ולאותה מיטה אני הולכת עכשיו , לישון . 
