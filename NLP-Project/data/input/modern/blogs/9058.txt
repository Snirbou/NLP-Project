כשהלכתי מהר מהר ברחובות בית הכרם והרגשתי טוב תהיתי לעצמי מדוע אני מרגיש טוב כשרק לפני כמה רגעים תהיתי לעצמי האם אי - פעם אפרד מאמי מבלי להרגיש זוועה וחשבתי על המילים TO BE ליתר אריכות , על המשפט , הקלישאה , TO BE OR NOT TO BE ואיך תמיד זה הפריע לי שבסופו של דבר הוא מייצג משהו די שטחי וקשה להאמין ששייקספיר המכובד התכוון למשהו כה שטחי ( אפילו שבעצם מכובדותו די כדי לעורר חשד שכזה ) וחשבתי לעצמי מדוע זה שלאחרונה אני כה נהנה מסקס , לא משנה עם מי ? 
אני מוצא את עצמי מנצל את ההזדמנות לקמצוץ הצצה במקסימה בנשים , הלא היא לינוי בר - גפן האלילית ובמהדורת החדשות דיברו על מותו של אוסטין סטיוונס ( * סטיב אירווין ) מאמלל החיות הנודע מידי פעם הייתי רואה אותו בערוץ ANIMAL PLANET מציק לבעלי חיים מיד הייתי מעביר , זה היה מחפיר בעיני מילא הדברים שהוא עושה , אבל סגנון הדיבור וטון הדיבור המביעים זלזול מוחלט בבעלי החיים שאותם הוא סובב במקל או פער את לועם מבלי ממש להתחשב אם זה משהו שמתחשק להם שיעשו להם סתם ככה באמצע היום ? 
אני זוכר שפעם אחת הייתי משועמם ואפאתי במיוחד אז הסתכלתי איך במשך חצי שעה הוא מתעסק עם נחש עצום במיוחד באורך של איזה חמישה מטרים מנווט אותו לענפים ואל תוך המים מקומות שמסכנים את הנחש , התמים לגמרי , שמים אותו בסיטואציה שהוא עלול להיות טרף רק כדי שתהיה לאוסטין תמונה יפה אז אוסטין , אני לא אגיד שאני מצטער שאתה מת אבל ממה שהבנתי קרוקודיל ( * חבטן ) בלע ( * דקר בלב ) אותך ואני יכול להבין לגמרי שהקרוקודיל ( * חבטן ) הזה ראה את עצמו נציג של כל החיות שהתעללת בהן אז התחושה היחידה שהמאורע הזה מעורר בי היא : " צדק נעשה . 
" [ * ערבבתי בין סטיב אירווין ואוסטין סטיוונס . 
הנחשים עדיין לא יכולים לישון בשקט . 
התנינים כן . 
] בחודשים האחרונים התלבטתי די הרבה אם להתאבד גם האמת היו לי כל מיני תוכניות אפילו צברתי גרעיני משמש למטרת הרעלה ציאנדית כי באמת - הייתה לי שנה די קשה אבל שכבתי באמבטיה כעת וחשבתי לעצמי מה בעצם המשמעות של התאבדות עבורי ? 
האם כה רע לי שעלי להתאבד ? 
