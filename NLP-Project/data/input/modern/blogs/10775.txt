עם לילות רעים אני יודעת כבר איך להתמודד . 
קצת מנסים לעשות טלפונים שאולי יעזרו , קצת כותבים , קצת שומעים מוסיקה , בוכים , נו , כל השטויות הרגילות ... 
.. 
. 
כשהעיקר הוא בכלל לא במה שאני עושה , אלא בידיעה שבסופו של דבר , השינה תבוא . 
אולי היא תתעכב אולי היא תמשוך אותי עוד ועוד ולא תוותר לי עד שאצא מדעתי , אבל בסופו של דבר היא תבוא , ותסיים את היום הזה . 
בקרים רעים הם הרבה יותר גרועים . 
צריך עוד לעבור יום שלם , צריך עוד לתפקד ( או להחליט שלא לתפקד . 
) צריך למצוא פתרונות קצת יותר יצירתיים . 
צריך להזהר לא ליפול ממש ממש נמוך . 
לפעמים אני ממש לא יודעת איך להתמודד עם עצמי . 
היא אומרת שהתשובה נמצאת שם בפנים , וברגע שמגיעים אליה כל האיברים יודעים ומסכימים . 
אני לא ממהרת לספר לה איך הלב והבטן שלי מדברים באותה השפה ואפילו הראש מתעצל להפריע להם כי הוא עסוק בפיתוח דמיונות וחלומות בהקיץ . 
לפעמים אני באמת לא יותר אם היא יותר מדהימה או יותר עיוורת . 
היא באמת לא יודעת על מה אני מדברת כשאני מקבלת ממנה את התשובות האלה ? 
לאונרד כהן מתנגן ברקע ואני לא יכולה להתכווח עם הרגשות האלה . 
אני יודעת שאני צריכה , אני יודעת שלפעמים כל האיברים יכולים לטעות או לשקר ורק הראש וההגיון הבריא יכולים לתת את התשובות הנכונות , המציאותיות ( ברגע שמנערים אותם מהפנטזיות שאפילו הם מתפתים אליהן . 
) And who shall I say is calling ? 
פתאום הצלחתי לדמיין " ביחד " של בוקר שבת מנומנם ועצל , בלי חובות ובלי הגבלות . 
רק שמיכות גדולות ונשיקות קטנות וקפה ( או תה ) . 
מפחיד איך כשנותנים לפנטזיות דרור הן הופכות לכדור פורח , מתנפחות למימדים עצומים וממריאות אל על . 
רק שבמקום להסתכל עליהן מתרחקות ממני אל תוך שמיים של אין סוף , הן מתקרבות ואוספות אותי לתוכן עד שלא נשארת שום מציאות אחרת , האדמה היא חום - שחור שהולך וקטן והשמיים הופכים לאוויר שאותו אני נושמת . 
עננים עננים , בלונים בלונים . 
יש רגעים בהם כל העולם כולו מתכווץ לי בבטן ואני לא מסוגלת עם כל הגודל הזה , דמעות חמות שוטפות לי את הפנים ואני יודעת שאין לי ברירה אלא להצטמצם בחזרה לתוך הרגעים המדויקים שלי , להחזיר את הגבולות לבועה הקטנה שלי ולא להתפזר לכל עבר . 
אולי אין לי ברירה אלא להיות שקועה בעצמי ולהרים את הראש ולראות רק את מה שאני מסוגלת להכיל . 
הכאב והאהבה יכולים להיות שני קצוות שאפשר למתוח עד אין קץ , אפילו בלי שהם יקרעו . 
אלא אם מישהו בא וחותך אותם באמצע . 
זו הקלה שמלווה בריקנות או ריקנות שמלווה בהקלה , ובכל מקרה , זה מרשה לי לחלום בלי להתנצל ובלי להסתיר . 
אני משתדלת לשמוח על השבועות העמוסים שלי ועל זה שאני יכולה שוב לשים את הסטודיו במרכז ולתת למטרה המעורפלת הזו למלא אותי קצת . 
אני שונאת לעבוד ביום שישי ושונאת את אחר הצהריים הנמרחים שבאים אחר כך , אבל אתמול כשעמדתי מול המראה במקלחת בתחתוני בוקסר בצבע גוף וחזיית ספורט לבנה , והייתי בטוחה שהבטן שלי תהיה הרבה יותר מדי נפוחה בעיניי , נדהמתי לגלות שהכל ממש בסדר . 
כן , אפשר להוריד קצת מפה ומשם , אבל בסך הכל , הייתי ממש בסדר . 
