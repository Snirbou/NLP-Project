אתה כל כך לא מבין אותי . 
לא מבין את המצוקות שלי . 
מנסה להבין והולך לכיוונים ההפוכים בדיוק . 
כל מה שאני צריכה זה שתהיה פה לידי , אני אשכב בחיקך , תלטף לי את השיער ותתן לי להתמרמר ולבכות . 
בלי כל מיני גיבובי שטויות שאתה אומר בניסיון נואש [ וכושל ] לשפר לי את המצב רוח ולהרגיש שאתה עוזר . 
כי אתה לא . 
והידיעה שהבחור שאני אוהבת ואיתו כבר כמעט שנה מהחיים שלי , לא מבין אותי ולא מכיר אותי ברמה של להבין לפחות קצת ... 
.. 
. 
עוד יותר מדכאת . 
ואתה גם לא כאן פיזית בכלל , אז , כאילו , איך נראה לך שטלפון יעזור לי בכלל ? 
זו לא עילה להיפרד ממך , למרות שכשאנחנו שותקים בטלפון כי אתה לא יודע מה לומר ואני לא רוצה שתאמר כלום , בא לי כבר לומר לך " יודע מה , בוא נעזוב הכל ודי . 
" זה יהיה פזיז מדי ולא נכון , ואני אתחרט על זה , אז אני לא עושה את זה . 
אבל אוף אין אף אחד , אף אחד אף אחד אף אחד בעולם הזה שיכול באמת להבין אותי . 
או להכיר אותי באמת . 
אני מיואשת כבר מכל ה " לבד עם עצמי מול העולם " ואני חושבת ... 
.. 
. 
תוך כדי היסוס כמובן , שזה מה ששובר אותי כרגע יותר מכל החרא של העבודה - נהיגה - שיער שמסביב , ומהווה , כביכול , את הסיבה למרמור הנוראי והדמעות הבלתי פוסקות האלו ביומיים האחרונים . 
שונאת להירדם בוכה . 
מצד אחד , אני חושבת שמבחינתי , זה מתחיל להיגמר . 
אני כבר פחות מתרגשת לקראתך , מתחילה יותר ויותר לשים לב לתכונות רעות אצלך , תכונות שאולי פעם לא ראיתי . 
משהו מהקסם שהיה בך מתחיל מעט לפוג בעיניי . 
אולי זו רק תקופה , אבל פתאום החיים בלעדיך לא נראים מי - יודע - מה אסון כמו שהם נראו לי עד לא מזמן . 
מצד שני , אתה הכי מקסים בעולם . 
יש בך כמעט הכל . 
אני עדיין מנסה לחשוב על " אם אי פעם אמצא מישהו כמוך " . 
ויודעת שאתה אחד ויחיד , מפחדת שאין עוד כמוך . 
והמשיכה הפיזית ביננו פשוט מדהימה ומענגת . 
שלא נדבר על זה שאתה הכי מאוהב בי בעולם ולא מפסיק לומר לי עד כמה ולהשקיע בי . 
ואני , מנגד , חושבת מחשבות על הסיום . 
הלוואי שזה רק עוד נדבך בכל התקופה הגועלית והממורמרת שנחתה עליי בימים האחרונים . 
כי אני כן אוהבת אותך . 
מאוד מאוד מאוד אוהבת אותך . 
