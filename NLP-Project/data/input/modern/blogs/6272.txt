התשוקה שלי אדומה כמו הדם של המחזור שבשעה טובה קבלתי , אחרי שבעה חודשים . 
אני מתרגשת לקראת החיים שממש בקרוב יהיו שלי . 
אני נזכרת שאם יש משהו שאני אוהבת לעשות זה לרקוד , ואני לא מתכוונת לוותר כל - כך בקלות . 
כי ריקוד זה ה - passion שלי . 
הוא אושר עילאי , הוא יפה והוא אני . 
שוב לא מפחדת מכל הדברים שאפסיד כשלא אהיה כאן . 
לא מרגישה צורך להלחם על מה שאני כבר יודעת שהוא שלי . 
לפני שבוע חששתי שהרגשות שלי ילכו ויקמלו ככל שאתבגר , שאהפוך חלולה ואטומה בעודי מנסה להתגבר על הכל , אבל עכשיו אני מבינה שאין פני הדברים כך . 
וזה בסדר שאתגעגע לדנה בתור העכברה שהיא תמיד הייתה ותמיד תהיה . 
אפשר להתגעגע גם מבלי להיות תלוי או להזדקק , פשוט כי כל - כך הרבה זכרונות קשורים בה . 
או פשוט להתגעגע לחיוך שלה , שכבר לא עושה לי כלום בלב , ובכל זאת נותר מתוק . 
אני יודעת שהבחירה האם להרגיש שייכת או לא היא בידי . 
שוב אין צורך לפחד שלא יקבלו אותי או שלא ארגיש במקום . 
רק צריך להקשיב ללב שלי , שפועם בתקתוקים קצובים . 
אני שמחה כמו שלא הייתי הרבה זמן , כי אני מבינה שהזמן הרע הזה מאחורי . 
וגם כשעוד יבואו זמנים רעים , והם יבואו , אדע שאני קצת יותר מחוסנת . 
אדע שיש מי שמחכה לי בצד השני . 
שוב אין לי צורך בהכרזות ילדותיות . 
מתחשק לי להיות מאושרת ובריאה בצורה נורמלית . 
מתחשק לי שהצלע הגברית שלי תחזור , לא רק בשביל הסקס שיהיה , אלא סתם כי אני אוהבת אותו בתור בנאדם . 
ומתחשק לי להכיר את כל החברים של בן דוד שלי , שהוא אסר עלי להכירם בחתונה , כי הם מניאקים . 
ובנימה אופטימית זו אאחל לכם שבוע נפלא . 
יש לי פגישה עם אנגליה ... 
.. 
. 
יתכן שבמבט לאחור אני יכולה להאשים את הילדות , התל - אביב האורבנית וחסרת הנוסטלגיה שלי , בדפוסי ההתנהגות הנוכחיים שלי . 
איך שהייתי אוספת שבלולים מדשא שצמח בין סדקי האספלט של מגרש חנייה שריח פיח נודף ממנו . 
איך הייתי מחליקה על מעקי מדרגות של סופרמרקט ופוצעת את ברכי על הבטון . 
מצד שני הילדות שלי זכורה לי כתקופה נהדרת ומלאה בטבע . 
הייתי מאכילה יונים בכיכר דיזינגוף ומתבוננת בכלבים רצים בהנאה בפארק הירקון . 
מתבוננת בנמלים בונות קנים ומלקטות מזון . 
בציפורי דוכיפת מלכותיות מנקרות באדמה בחיפוש אחר חרקים עסיסים . 
טוב כן , נסחפתי , אבל הפואנטה היא שהייתה לי ילדות מאושרת . 
היו לי הורים נפלאים שחינכו אותי יופי , אם נתעלם לרגע מהעובדה שאימא שלי הייתה על פרוזאק ואבא שלי נטה לחרדה ונטל סרוקסאט , כמו גם סבתא שלי , שעל כדורי הרגעה היא נוירוטית כמו סנאי על ספיד . 
אבל זה שטויות , כי את הדברים הללו אני יודעת רק בשנים האחרונות , ומכל הבחינות האובייקטיביות דומה שעשו איתי עבודה טובה . 
מה שמוביל אותי להשערה שאני פשוט דפוקה גנטית . 
בחיי . 
בתקופה האחרונה אני נוטה למידה מדהימה של חסכנות . 
אני חוסכת ברגשות ובדיבור על מה שמטריד אותי , כי זה מצריך ממני יותר אנרגיות מפשוט לפעול בכדי לשנות את מקור המטרד . 
אני גם חוסכת במצרכים חיוניים לקיום . 
וזה אפילו לא בכוונה . 
לגמרי במקרה גיליתי שאני יכולה להתקיים כמעט על אפס שינה ואוכל . 
העניין הוא , שאני פשוט לא מרגישה צורך בהם . 
אני מתפקדת נפלא על ארבע שעות שינה ו - 600 קלוריות של מאכלים שנבחרים בצורה של קרייבינגס מוזרים ואימפולסים במקום על תחושת רעב , שחדלתי להרגיש . 
כמובן שאני כל הזמן שואלת את עצמי מתי זה יפסיק לעבוד . 
בינתיים זה פשוט לא קורה , מה שגורם לי לרצות לבחון את הגבולות של עצמי . 
פיתחתי הפרעות אכילה מוזרות במיוחד . 
הן חדשניות מהבחינה שאין להן כל קשר לתפיסת דימוי הגוף שלי , להפך . 
אני חושבת שאני יפהפיה ואני יותר מרוצה מעצמי מאי פעם . 
הסיבה היא שכל אובססיות האסטתיקה הרבות שלי תועלו לניסיון לשמור על אורח חיים בריא . 
אני קובעת מה לאכול באיזה ארוחה יומיים מראש . 
השעות מוגדרות ותחומות ( גם שעת החלת הארוחה וגם שעת סיומה ) . 
אני אפילו קובעת מתי ללכת לשירותים ומתי לא , כי אם הייתי שואלים את מערכת העיכול שלי , דקה אחרי שהכנסתי משהו לפה היא הייתה מוכנה להפטר ממנו בדרך יציאה מ ס' 2 , * אההמ * ... 
.. 
. 
אני מנסה , באמת מנסה לאכול נורמלי . 
התפריט שלי מורכב בצורה מאוזנת מחלבונים ופחמימות ושומנים ומינרלים וויטנמינים , שאני מכריחה את עצמי לאכול ולשמור בפנים . 
לפעמים זה פועל , לפעמים אני מנסה להקשיב לגוף שלי ואז כל המערכת משתבשת והתוצאות מוזרות . 
בשלב הזה אני מפסיקה להקשיב לו וחוזרת לטבלאות ולנתונים . 
שינה זה סיפור אחר . 
משום מה אני מחליטה שאני מוכרחה לקום בשבע בבוקר , ( אחרי שהלכתי לישון ב - 3 , כי פשוט הייתי חייבת לקרוא עוד פרק בספר , ולשים לק . 
או כי יצאתי . 
למרבה הפלא יש לי חיים ) כי אני צריכה לצאת מהבית ב - 11 . 
אם אקום ב - 8 זה כבר אהיה רע ולא אספיק לעשות מה שתכננתי . 
ושאף אחד לא ינסה להגיד לי אחרת . 
כל הזמן אני מנסה לקצץ בעוד ועוד שעות שינה , עד שאני נבהלת מהעובדה שעוד לא התפגרתי , ואז אני מצ'פרת את עצמי בלילה ארוך , שכולל 7 שעות שינה . 
זה נהיה מטורף . 
הדבר היחיד שמטורף עוד יותר הוא שאני מלאת חיים ושמחה יותר מאי פעם . 
זה כאילו שמינימליזם זאת דרך החיים הטובה ביותר בשבילי . 
הדרך היחידה שנידמה לי שתוכל לפתור את כל העניין זה אם אחזור להתעסק בבגדים ולא באיך אפשר לדפוק את הפיזיולוגיה של הגוף שלי . 
אתם , אם כך , עדים שמעכשיו אני רוצה להתלבש מוזר ולאכול ולישון רגיל . 
אם כבר בא לי להיות פסיכית , לפחות שזה ידבר בעד עצמו במקום שאצטרך לספר על זה לכולם ... 
.. 
. 
לא ? 
אני אוהבת להתגלגל ישר מהמיטה אל המזרון הכסוף של הפילאטיס . 
אוהבת איך שיש לי את הריח של הסיגריה והקפה של הלילה בשיער , ואיך הגבול בין היום לאתמול הוא לא לגמרי ברור . 
איך שבמעט שעות השינה שאני שוכבת במיטה אני מתגרדת ומתהפכת , מתכרבלת בשמיכה וחם . 
כשהבוקר מגיע ועדיין קצת קר וחשוך , אני יוצאת לשאוף אוויר צח . 
אני אוהבת שבבוקר מפסיק הצורך להתגבר על נדודי השינה , וזה בדיוק הזמן שלי להרהר על חלומות . 
במיוחד כשהחלומות הם מתוקים , על אחת שפולטת עשן מהנחירים והפה , ומתחבקת עם דמעות מלוחות ומנחמות . 
אני אוהבת איך שהגוף שלי קם לתחיה כשאני מותחת אותו עד קצות האצבעות . 
למחות זיעה קרה שמטפטפת , מדגדגת במורד הפנים . 
אוהבת שאני חוזרת הביתה ועוד מוקדם , ולפני יש יום ארוך שטומן בחובו חוויות חדשות . 
אני אוהבת להרגיש אהובה . 
