זוכרים את הפוסטר " כן ! 
אני מזדיינת עם ערבי " ? 
בטח שאתם זוכרים . 
בהסברים לפוסטר כתבתי אז שקיימים בארץ מאות זוגות מעורבים ( ערבי+יהודי , נוצרי+יהודי וכו ) , אבל אם זוג כזה יצטלם לפוסטר ירצחו אותם , משני הצדדים . 
מה שלא ידעתי אז , ואני מספר לכם היום , הוא שקמה עמותה של חברה כאלה , שתומכים אחד בשני . 
משפחה של שלום קוראים לה , יש להם גם פורום ( עדכנתי את הכתובת ! 
) , והם מספקים תמיכה הדדית לזוגות מעורבים בישראל . 
באתר יש הרבה מידע , למשל בנושא חוק האזרחות , שאוסר התאזרחות של לא יהודים , גם אם הם נישאו לישראלים . 
הקבוצה תומכת בדו קיום בשלום , ותומכת בכל דבר שיקדם אותו . 
איזה אנשים מוזרים , מוכנים לזרוק הכל בשביל האהבה . 
בוגדים . 
הולכים נגד כולם . 
נגד העם שלהם . 
נגד הדת שלהם . 
הולכים נגד הזרם , נגד כל הסיכויים . 
לבד מול כל העולם , נגד הררי בירוקרטיה , תחת סכנת חיים ממשית . 
מוזרים , לא ? 
רגע , בהוליווד עושים סרטים על אנשים כאלה . 
עזבו את הוליווד , בכל הדורות ובכל העמים בעולם אנשים כאלה הם גיבורים של אגדות , בלדות , סאגות . 
ומה הכי קטע ? 
- גם התנ"ך שלנו מלא בדוגמאות לנישואים מעורבים ! 
כמה טוב היה לפתוח את הארץ ביום שישי ולראות שאת שער העכבר אייר פינקוס ! 
איזו אנחת רווחה . 
אמנם מאז שעבר למחשב , הפך פינקוס כמו כולנו לעצלן , והצביעה הממוחשבת שלו חלשה בהרבה מהצביעה הידנית שלו , אבל אחרי השערים של השבועות האחרונים , ממש הייתה הרגשה של " סוף סוף הגענו לחוף מבטחים " . 
היי , יש בינינו הבדלים קלים ב , השקפת עולם , נקרא לזה , אבל זה לא צריך למנוע ממני להעריץ את הקו שלו . 
התערוכה של דודו גבע מאוד יפה ומומלצת . 
כאמור , תוכלו לגלות שם את הדודוגבע שלא הכרתם : ציורי צבע גדולים , ציורי צבע ריאליסטיים , סקיצות , הגדלות , והכי מפתיע : סדרת רישומי קו מינימליסטיים שנעשו בין השנים - 79 , 71 חופשיים מאוד , לא אופייניים בכלל , מאוד מוצלחים . 
רחלי קיפצצה באושר כשאמרנו לה שזה ממש דומה לציורים שלה . 
מצד שני היא קיפצצה באושר גם כשאמרנו לה תראי הנה רפי רשף . 
ואז היא קיפצצה באושר ואמרה אמיתי , אנגלמאיר מתראיין לטלוויזיה , בוא נלך לעמוד מאחוריו ונעשה שלום . 
אז ניגשתי ועשיתי לו קרניים . 
אף אחד מאיתנו לא היה מוכן לתגובה של אנשי הטלוויזיה . 
כולם צעירים בשנות העשרים המוקדמות לחייהם , הם נבעתו . 
נבעתו זה לא מילה , הם התפלצו . 
הם ניגשו לרחלי ולחשו לה : " תגידי לו שיפסיק , לא עושים דברים כאלה ! 
" אנגלמאיר ניגש אלינו אחר כך , מזועזע אף הוא : " הם ניגשו אליי אחרי הראיון ושאלו אותי אם נפגעתי ! 
זה לא ייאומן , הם בני מאה ! 
" כולנו נדנו בראשנו בעצב . 
קובי ברחד ונועה שוורץ , אני מודה , הצלחתם להכעיס אותי . 
כן , מסתבר שגם אני לא חסין מפני הומור שלועג לדברים שחשובים לי . 
אתם בטח חושבים שזאת ממש שנינות מבריקה , מין הפוך על הפוך כזה , חתרנות שובבה . 
גימדתם את גבע לדרגת טיפוגראף . 
כאילו שהוא כמוכם , מתעסק בגרידים ברמת המילימטר כל היום . 
אני מתנחם במחשבה שעליכם בטח לא יעשו כזה ספר , אבל אם כן יעשו , אני מציע שאת הכריכה יצייר אורי פינק . 
זה בטח יהיה מאוד שנון ומשעשע . 
