ככה , במשבר פתאומי אתמול בלילה , גיליתי שנגמרה לנו הפסטרמה . 
מדובר במאורע חסר תקדים , שכן תמיד יש 2 - 3 קופסאות של פסטרמה במקרר , שלא לדבר על פסטרמה פרוסה מהמעדניה ( שבדרך כלל מחזיקה חצי יום במקרה הטוב , שכן אם אני לא אוכלת אותה בתוך לחם , אני אוכלת אותה ככה , בלי כלום , פרוסה אחרי פרוסה ) . 
ואני , בסך הכל רציתי להכין סנדביץ ' לעבודה , במקום לכלות 10 שקלים על איש הסנדביצ'ים . 
כנראה זה סימן מלמעלה שאני אוכלת יותר מדי פסטרמה בימים האחרונים . 
בחשבון מהיר , יש סיכוי טוב שיותר מקילו וחצי של המוצר המלוח והמופלא הזה עבר דרך מערכת העיכול שלי בימים האחרונים . 
בריא זה בטח לא , אין לי שום ספק בזה . 
האם יכול להיות שאני מכורה לפסטרמה ? 
חיפוש מהיר ב - Google העלה שאין דבר כזה . 
ואני עוד רציתי לחפש קבוצת תמיכה . 
אז ככה , במקום כמה פרוסות פסטרמה , טיגנתי חביתה במהירות ושמתי אותה בין 2 פרוסות לחם כפרי . 
האם זו תחילתה של תכנית ההתנתקות מהפסטרמה ? 
מסופקני . 
* * * אתמול עבר עלי יום ארוך אך סימפטי , בסיכומו של דבר . 
התחלתי אותו בישיבה משועממת בין 2 פאקצות - אחת לא חפפה את הראש והשנייה הקפידה לעשות פוזה של כוסית צפונית , ולעסה לי בלי בושה באוזן חטיף בריאות מקרקש במיוחד . 
היה משעמם לתפארת , וחבל על הכסף שהוצאתי על החניה . 
אחר כך מצאתי את עצמי בירושלים , אחרי זה בתל אביב , ברעננה , ושוב בתל אביב . 
שירותי לימוזינה בע"מ , אין מה לדבר , אבל נהניתי מכל רגע . 
את היום סגר אימון טניס סביר - מינוס , ותחושה שאני עדיין לא ממצה את מיטב היכולות שלי בתחום . 
מתי כבר ישתפר הסרב שלי , מתי ? 
* * * פגשתי אתמול מישהו מאד חמוד במעלית . 
הייתכן שבבניין שלי , בו הגיל הממוצע הוא 63.4 , יש בחורים פנויים , חמודים וספורטיביים ? 
מוטב שלא לקוות יותר מדי . 
בסוף יתברר שהוא מהגר מחר לקנדה והוא כאן רק באופן זמני . 
אני ושלג לא הולכים ביחד , בכל מקרה . 
* * * והנה השבוע נגמר לו , כך פתאום . 
לאן בורח הזמן ? 
* * * אה , כן . 
גיליתי שמישהו קטן ונטול זין העתיק אתמול מהבלוג שלי כמעט את כל החומר על הארי פוטר , ופרסם את זה בפורום של הייד - פארק , ולא טרח לשים לינק , אלא אחרי בקשות חוזרות ונשנות של מישהו אחר בפורום . 
כל מה שיש לי לומר , זה : אל תעשה את זה שוב אם אתה רוצה להמשיך לחיות . 
תודה ושלום . 
אתמול נחת בתיבת הדואר שלי מכתב שני מהבנק . 
לא מכתב רגיל , אלה עם תדפיס החשבון והשטויות הרגילות , אלא מכתב איומים . 
בכלל , נראה לי שחוץ ממיליונרים כבדים , שפקידי הבנק כבר הפכו חומים מרוב ליקוק ישבנם , אף אחד לא ממש אוהב לקבל מכתבים מהבנק . 
מערכת היחסים שלנו עם הבנק מורכבת בעיקר משנאה , כעסים וחששות . 
שנאה - כי אין לנו ברירה ואנחנו תקועים איתם , כעסים - כי הם דופקים אותנו כל הזמן ואין לנו מה לעשות בנדון וחששות - כי בכל רגע נתון הם יכולים לעשות מה שהם רוצים עם עורק החיים שלנו , הכסף שממנו אנחנו חיים ומתקיימים . 
במשך שנים לא הייתי במינוס בבנק . 
אולי , משהו רגעי של אחרי שיורד כרטיס האשראי , אבל לא מעבר לזה . 
תמיד הקפדתי לחיות על פי האמצעים שלי , ואם היו תקופות קשות , צמצמתי את הצריכה עד לאפס כמעט . 
אבל מה לעשות , והחיים מזמנים לנו הפתעות נפלאות כל הזמן , ולפני כמה חודשים פוטרתי , בהתפעה מוחלטת . 
חודשיים הייתי בלי עבודה , מה שאומר שהמינוס גדל בצורה קיצונית . 
בזמן שהייתי בפלוס , מעולם לא קיבלתי איזה מכתב מהבנק עם הצעות לגבי השקעת הכסף ה " מיותר " שיש לי , ריבית יותר נוחה , כי אני כוז לקוחה נפלאה , או סתם הנחה בעמלות . 
חס וחלילה . 
אבל חודשיים לא נכנס כסף לבנק , והם התחילו להילחץ , ולכן - המכתבים . 
משכורת חלקית אחת כבר נכנסה לי לבנק בחודש שעבר , והיא היתה חלקית פשוט משוט שהספקתי לעבוד חצי חודש בלבד עד מועד כניסתה , ב - 10 לחודש . 
במכתב הראשון הם רק הודיעו לי שיש לי חוב . 
במכתב השני הם כבר התחילו לאיים . 
יש לך חוב , הם אומרים , וכדאי לך מאד - מאד לשלם אותו מהר - מהר . 
למה ? 
כי אם לא תפרעי את חובך באופן מיידי , אנחנו נסגור לך את החשבון , נבטל לך את כרטיס האשראי , נזיין אותך בתחת ונמכור את נשמתך לשותף העסקי שלנו - לוציפר . 
על המכתב הזה חוייבתי בלא פחות מ - 50 שקלים . 
כן . 
50 שקלים . 
כי אני בטוחה שלפקיד היה מאד קשה לעשות Print ב - Word . 
והקפה שהוא שתה באותו רגע גם לא צומח על העצים . 
והנייר האיכותי , הדקיק ? 
מה איתו ? 
שווה 50 שקל ? 
לפחות ! 
המכתב נכתב ב - 9 למאי . 
חדי המחשבה ישימו לב שמדובר בדיוק ביום אחד לפני כניסת המשכורת , שאומנם לא סגרה את המינוס , אבל צמצמה אותו באופן ניכר . 
אתם באמת חושבים שזה מקרי ? 
שהבנק יחמיץ הזדמנות להוציא ממני עוד 50 שקל , נוסף על עמלות , דמי ניהול , דמי שימוש , דמי רישום ועוד כל מיני " דמי " , בה בשעה שעל הפק"מים שלי יש ריבית מעפנה של כלום אחוז ? 
למה לא . 
תהנו . 
תבלו . 
תסתלבטו . 
עלי . 
הסיבה היחידה שאני בכלל טורחת להחזיק חשבון עו"ש זה כי אחרת אני לא אוכל לקנות באינטרנט ולשלם בכרטיס אשראי . 
ולא נראה לי בטיחותי להסתובב עם סטיפות של 200 שקל כמו הקבלנים הערביים . 
אחרת , מזמן הייתי שמה את הכסף מתחת לבלטות . 
שם הרבה יותר בטוח , והבלטות בטח לא ישלחו לי מכתבים מאיימים . 
כוסאמא שלכם , והלוואי שתישרפו בקרוב . 
תודה ויום נעים . 
טוב , לאחר כמה נסיונות בימים האחרונים , אני מבינה שבשעות הצהריים והערב פשוט בלתי אפשרי לזוז פה בישרא . 
מה שאותי מעניין , זה איך נכנסו לבלוג כל כך הרבה אנשים בימים האחרונים , כשאני בקושי מצליחה להיכנס . 
חשוד מאד . 
בכל אופן , אתמול אבד לי פוסט שלם בגלל איטיות האתר , אז אני אחכה קצת עד שהכל יתאפס פה . 
ומילה לחמאס ולכל הבהמות בעזה - זה שאתם חיות טרף וחסרי צלם אנוש אנחנו כבר יודעים . 
אין צורך בהוכחות נוספות . 
אני מציעה שתמורת חלקי הגופות ניתן לכם גם כמה חלקי גופות של מחבלים . 
אפילו הרבה . 
ככה , שיהיה הוגן . 
אישה מהמאה ה - 18 השתמשה בשומן כדי לרחוץ את פניה וידיה , והגיעה לגיל 116 ( ואם אוכלים את השומן , זה נחשב ? 
) . 
אורגזמה של חזיר אורכת כ - 30 דקות ( יה , בייבי ! 
) . 
טביעות האצבע של קואלה דומות כל כך לטביעות אצבע אנושיות , עד שלפעמים מתבלבלים ביניהן בזיהוי פלילי בזירות פשע ( וכמה זירות פשע המערבות קואלה כבר יש ? 
! ) . דו קרב הינו חוקי בפאראגוואי , כל עוד שני הלוחמים הם תורמי דם רשומים . 
קצהו של שוט נע כל כך מהר , עד כי הוא שובר את מהירות הקול . 
למעשה , רעש ההצלפה הוא בום על - קולי קטן ( בשורה משמחת לכל חובבי ה - BDSM ) . 
לאמפייר סטייט בילדינג בניו יורק יש 6,400 חלונות ( 6,399 . עוד עובד מתוסכל התאבד בקפיצה מהחלון ) . 
להמנונים הלאומיים של יפן , ירדן וסן - מרינו יש רק 4 שורות . 
זקנו של אדם מכיל בין 7,000 ל - 15,000 שערות ( והרבה שאריות של אוכל ) . 
עוד פעם גיליתי שלמישהו אצלי בעבודה יש בלוג . 
ואפילו כזה שקראתי פעם - פעמיים . 
מה יהיה , מה ? 
מה הסיכויים , סטטיסטית , שבשני מקומות עבודה שונים שלי אני אגלה שלמישהו יש בלוג ? 
ישרא משתלט על העולם . 
זו המסקנה ההגיונית היחידה . 
טניס לא משחקים בגשם או בשלג . 
משחק טניס לעולם לא ייגמר בתיקו . 
טניס אפשר לשחק לא רק על דשא . 
את הפרס והגביע אתה לוקח לעצמך , ולא צריך להתחלק בתהילה עם עוד עשרה אנשים או יותר . 
במשחק טניס אפשר לקחת הפסקה לצורך מסז' טיפולי . 
בטניס יש הרבה הפסקות שתייה . 
בטניס אפשר לשמוע מה השחקנים אומרים . 
וזה הרבה יותר משעשע ואינטיליגנטי ממה ששחקני כדורגל אומרים . 
בטניס אין נצחון בפנדלים . 
בטניס לעולם לא יוציאו אותך בכרטיס אדום . 
מקסימום תחטוף קנס של 5000 דולר על התחצפות לשופט . 
לא צריך לשלם בנפרד בשביל לראות משחקי טניס גדולים בשידור חי . 
הסרט השלישי בסדרת הארי פוטר עוד לא יצא , וכבר מדברים על הליהוק והצילומים של הסרט הרביעי . 
היום מדווחים לנו כי נבחרה השחקנית שתשחק את אהובתו הראשונה של הארי - צ'ו צ'אנג . 
מדובר בשחקנית צעירה בת 16 , בשם קייטי לאונג , שהביסה יותר מ - 4,000 מועמדות לתפקיד . 
בנוסף לזכייה בתפקיד הנחשק , קייטי תקבל גם בונוס - הנשיקה המפורסמת עם הארי פוטר , לאחר עוד פרץ דמעות שלה . 
תמונה של הגברת הצעירה עדיין לא מצאתי , אבל אני מניחה שבקרוב נראה אותה בכל מקום . 
לנסות להדליק את האור בחדר , לשמוע קול נפץ ולראות שנשרפה המנורה . 
לגלות שאין מנורות ספייר בבית . 
למצוא מנורה , להבריג אותה , ללכת להדליק - ואין אור . 
לסובב עוד חצי סיבוב - ואין אור . 
לסובב עוד חצי סיבוב ולשים תחבושת , כי המנורה התנפצה בתוך היד שלך . 
אנשים נטולי השכלה המנסים לדבר כאנשים משכילים בנושא שאין להם בו מושג קלוש ( ומי שראה עכשיו הפיצוחיה אולי יבין ) . 
לכלוך מתחת לציפורניים . 
ריח של עשן בשיער ( נחשו איפה הייתי בשעות האחרונות ) . 
אנשים שמבריזים . 
קשרים בשיער . 
כשכבר חצי ישנים ופתאום מרגישים דחף עז ללכת לשירותים . 
בירה בפחית . 
כתמים שלא יורדים מהחולצה האהובה עליך . 
ילדים שמפוצצים חזיזים ב - 2 לפנות בוקר . 
כשאין , אבל פשוט אין מה לראות בטלוויזיה . 
