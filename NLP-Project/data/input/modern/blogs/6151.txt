אני חולמת כמעט כל לילה שאני בוגדת בקלינט . 
אולי זו לא הגדרה טובה במיחד . 
אני חולמת שאני עם מישהו אחר . 
בחדר אפלולי . 
עושה סקס פרוע במשך שעות . 
כשחשבתי על זה קצת , הגעתי למסקנה שמדובר בשתי דמויות מתחלפות . 
האחד , מישהו שהיה חבר שלי בעבר ואפילו כתבתי עליו סיפור קצר ומטופש , ובזמנו גם נפגשתי איתו לאיזה קוויקי בזמן שלשנינו היו בני זוג , טרום תקופת הקלינט . 
והשני , א ' . ההוא שתמיד רציתי ותמיד ארצה , ולמזלי נמצא מספיק רחוק ממני . 
החלק הראשון והדיי מהנה , בעצם , הוא הקטע של הסקס וכל זה . 
החלק השני הוא רגע ההתפכחות , כשאני מגלה שבעצם בגדתי , ומה אני אעשה , האם לספר או לא וכו ' . ותתעורר סטואי והנה - חלום . 
בהתחלה מציפה אותי תחושת הקלה - איזה יופי , לא בגדתי , הכל בסדר והחיים ממשיכים כסדרם . 
אבל ככל שהזמן עובר אני מוצאת את עצמי חושבת שוב על החלק הראשון של החלום , ואיזו תחושת געגוע וסוג של החמצה מלווים אותו . 
אני יודעת למה . 
קלינט כבר לא מושך אותי כמו פעם . 
לא ממש מתחשק לי לפרגע אותו בכל רגע נתון , ולפעמים אפילו בכלל לא . 
אני יודעת , זו תקופה וגם היא תעבור , אבל מצד שני אני גם יודעת שלעולם לא אחשוק בו כמו בהתחלה . 
האמת , זה טפשי אפילו לחשוב שהתשוקה של ההתחלה תימשך לאורך שנים . 
אבל יש כאן משהו מעבר לזה . 
אני חושבת שאני מאוד כועסת עליו , על הדרך שהוא מנהל לעצמו את החיים , על איך שזה משפיע על שנינו . 
קלינט עובד בעבודה פיזית מסויימת ומרוויח דיי טוב , אבל יש לו בוס פסיכי . 
הבוס הפסיכי לא משלם בזמן באופן קבוע , כלומר - מידי חודש קלינט מקבל צ'ק דחוי לחודש הבא . 
בנוסף , אותו בוס מטיל את האשמה ואת האחריות על קלינט בכל דבר שמשתבש , החל מפאשלות של שאר העובדים וכלה בתביעות שונות שאותו בוס מתעקש לערב בהן את קלינט כאחראי ישיר , ולהתנער בעצמו מאחריות . 
קלינט מאוד מקצועי בעבודה זו , ואם יעזוב - כל חברה אחרת העוסקת בתחום תסתער עליו כעל יעד מבוצר . 
הוא יודע את זה . 
כבר כמה פעמים היציאות של אותו בוס הגיעו לדרגות מגוחכות לגמרי , וכבר כמה פעמים גמר קלינט אומר להתפטר , אבל תמיד הוא מתקפל . 
הוא חושש מהשינוי , מחוסר הוודאות , מירידה אפשרית במשכורת . 
מתקפל וממשיך . 
ואני מתעצבנת . 
לא יכולה להחליט בשבילו , אבל היש יותר גרוע מזה ? 
הוא מעדיף לדחות דברים , לא להתמודד . 
אני מתחילה לחשוב שזה בכוונה , כדי שאני אקח אחריות . 
כשמכרנו את הרכב , אני הייתי צריכה להתמודד עם מבחר החלאות שפנו אלינו , כולל סוחרי רכב , עד שנשברתי ואמרתי לו שזה בלתי אפשרי . 
ויש עוד דוגמאות . 
למען האמת , זה דיי נמאס עלי . 
אני " מחזיקה " ממנו פחות ופחות . 
לא סומכת עליו שיתמודד עם מצבים מסויימים , ודיי חסרת אונים . 
איך זה קשור לסקס ? 
הרי ברור שזה קשור . 
אני לא יכולה להזדיין עם מישהו שאני לא מחזיקה ממנו כ " גבר " . 
נשמע ימי - בניימי ? 
אולי , אבל תודו שקצת קשה להימשך לילד קטן וחסר אונים . 
ככה לפעמים אני רואה אותו . 
ולמה דווקא האקס בויפרנד ההוא , ו - א ' ? לאלוהי החלומות פתרונים . 
כנראה בגלל ששניהם מייצגים איזה סיפור לא גמור , משהו שהיה יכול להיות לגמרי אחרת אם הנסיבות היו שונות . 
אולי אני מפנטזת על עתיד טוב יותר עם מישהו ראוי . 
מה עושים ? 
אני לא יודעת . 
אני לא יכולה לומר לקלינט כל מה שאני חושבת ומרגישה , כי הוא ייעלב . 
כבר ניסיתי . 
הוא נעלב עד עמקי נשמתו , התקפד במשך שעות ולא היה מוכן להגיע איתי לשום סוג של הידברות . 
גם אחרי שהתאפס והתחיל להבין , אמר שישנה את דרכיו - וכלום . 
וזו , אגב , אחת הסיבות לתחושות האלו מלכתחילה , כי באמת , מז'תומרת לא להתמודד עם הטענות שלי כלפיך ? 
הרי זו גם בריחה . 
מה אני עושה ? 
תסריטים עתידיים רצים לי בראש . 
איזה אבא הוא יהיה ? 
איך הוא יתמודד עם הורות ? 
עם משכנתא ? 
איך אוכל לסמוך עליו בעתיד ? 
ואם כל הקטע הזה של חוסר המשיכה לא ייגמר לי - מה יהיה ? 
אני חולה , אני גוססת , אני קדוש מעונה , אני ישו על הצלב . 
ביומשישי קירצפנו את הבית עד שנהיה מאוחר , בשבת גררתי את קלינט לטיולון ברחבי העיר והראיתי לו איזה גינה חדשה שגיליתי . 
ולאורך כל הבילויים המעשירים הללו בסופ"ש מפלס העיטושים שלי הלך והתגבר עד שדיי הפסקתי ליהנות מזה . 
אומרים שבעיטושים יש אלמנט אורגזמתי , אבל זה כבר היה הרבה מעבר . 
המחשב התמלא רסיסים , עשיתי את הצעד והבאתי גליל נייר טואלט לידי , אבל עדיין חייתי בהכחשה . 
מבחינתי עד שלא קונים טישו עם אלוורה זה עדיין לא בגדר מחלה . 
ובלילה התקשיתי להירדם . 
בטשתי כה וכה במיטה ואפילו זנבנב הג'וינט שנשאר על קצה המאפרה לא סייע בעדי . 
התעוררתי עירום החושך נסדק לתוכי כל תירוץ לחלום הוא מעל ... 
.. 
. 
טוב , נסחפתי . 
סליחה . 
התעוררתי מזיעה כחזיר בתוך השכבות שלבשתי , יען כי היה לי קר . 
במהלך היום הריטואל הזה של חום - קור תפס תאוצה , האף כבר היה מלא כל טוב , הנוסידקס זרם כמים וכל עצמותיי דאבו . 
ניסיתי לעבוד , אבל זה היה מעבר לכוחותיי . 
קלינט חזר מהעבודה ואני ייבבתי לו ברגש , מדדתי חום באובססיביות וכשזה הגיע ל - 37.6 ( ביומיום הטמפרטורה שלי היא כשל צלופח מצוי ) דחקתי בקלינט : יש לי חוממממממם . 
אני מאוד חולה , אחו אחו ( שיעול של מיסכנים ) , יש לי שלושים ושבע שש , אני מאוד מסכנה , קח אותי לרופא . 
הדוקטור היה מאוד נחמד , טען כי למרות רחמיי העצמיים אני לוקה בצננת ויראלית בלבד , רשם לי את כל הסמים שרציתי ועכשיו אני הולכת לרקוח לי קוקטייל משובח ולהתמסטל על הספה עד שזה יעבור . 
אה , ויש גם חדשות טובות : העונה החדשה של " סיקס פיט " מתחילה היום . 
הידד ! 
בטח אני אתחיל לבכות שוב אבל היי , פאק דט . 
אני חייבת להוציא את זה . 
אני רוצחת . 
אני אשמה . 
בבניין הסמוך חיה לה בשלווה משפחת חתולים ענפה . 
מזה שבועיים אני שמה לב שאחת החתולות כבר ממש לא בקו הבריאות . 
היא איבדה עין - אולי בקרב , אולי בגלל אותה דלקת עיניים קטלנית שחתולים צעירים לוקים בה , ונראית מטונפת ועלובה לגמרי . 
קראתי באיזה שהוא מקום שכשחתולים לא מנקים את עצמם זה סימן שהם עומדים להתפגר . 
היום חזרתי מסטודיו סי , בדרך עברתי שם וראיתי אותה , כבר כמה ימים היא מכורבלת באותה נקודה . 
שני עורבים נחתו והתחילו לנתר לכיוון שלה . 
בני זונות מסריחים , ישר מתכננים טייק אווי . 
עצרתי לרגע , והיא התרוממה וניסתה ללכת לכיוון שלי . 
זה היה מפחיד ומדכא עד העצם . 
נראה כאילו כל צד ימין שלה היה משובש , היא צלעה , הראש שלה נטה ימינה בצורה מוזרה . 
הו ג'יזס , עושה לי רע רק להיזכר . 
הלכתי הביתה , הרמתי טלפונים לכל מיני אגודות שמטפלות בחתולים , אבל אף אחד לא היה מוכן לקחת אחריות . 
צער בעלי חיים היו מוכנים לאסוף אותה , אבל רק בתוך קופסה , ונראה מה יהיה . 
פגשתי את ה " קולקטור " שלהם מתחת לבית , ניגשנו אליה . 
היא לא זזה מאותה נקודה והיתה ממש אפאטית , רק כשהרמתי אותה היא צייצה בקושי . 
הכנסנו אותה לקופסה והוא אמר לי , תשמעי , החתולה הזאת הולכת להרדמה , אין לנו יכולת לטפל בכל החתולים שמגיעים אלינו , וכמו שהיא נראית , היא חולה מאוד . 
אני מצטער , הוא אמר כשראה שהתחלתי לבכות . 
כל כך הרבה חתולים כאלה מגיעים אלינו , אנחנו פשוט לא יכולים לעזור לכולם . 
זה לא ניחם אותי . 
למה קראתי לו ? 
גם לי אין את היכולת לטפל בחתולה הזאת . 
מה חשבתי שיקרה ? 
הבחור שם את היד על הכתף שלי והלך עם החתולה . 
קלינט חיבק אותי ולרגע חשבתי - מפגרת . 
אפשר לחשוב , אפילו לא הכרת אותה . 
סתם חתולה . 
אבל אני קראתי למישהו שיבוא להרוג אותה . 
חשבתי שיצילו אותה . 
נכון , היא במילא היתה מתה וכנראה בייסורים נוראיים . 
אולי עשיתי לה טובה . 
איך שלא יהיה , לפני ששקעה השמש חתולה אחת החזירה את נשמתה לאלוהי החתולים , בגללי . 
מצטערת , טריקולורית קטנה . 
אני כל כך מצטערת . 
סליחה . 
