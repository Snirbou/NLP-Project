סליחה אם זה הולך להיות ארוך . 
מותר לכם לדלג הרבה פעמים יוצא לי לשאול את עצמי , באיזה מצב אני נמצאת בחיים . 
אני מסתכלת על הדברים שהספקתי לרכוש ( לא רבים במיוחד , מאז הפסקתי להיות תלויה כלכלית בהורים שלי ) ונהנית מכל רגע כזה . 
כאילו היתרונות והסכום של אותו מוצר שאני קונה , לא היחידים שמשפיעים על הקניה . 
חשוב לי להקשר לחפצים האלה . 
לחפצים שנקשרתי אליהם ביותר נתתי שמות ( המצלמה - סילביה , מחשב - סוּריק , גיטרה - הרמיה , לוח השחמט - שילֹה , מקלדת - טובה , פלאפון נוכחי - הנרי , הקודם - האוורד ויש עוד כמה דברים ) . 
מבחינתי יש להם אישיות . 
והאישיות שלהם בהרבה מקרים תורמת לי יותר מחברים שבסביבה ( מהבחינה הרגשית ועזרה בהתמודדות ) . 
כנראה שזה נובע מהקושי שלי לסמוך על אנשים , ומהחשש להסתמך עליהם ולפתח תלות כלשהי . 
אבל יש לזה סיבות ישנות נוספות . 
משום שאנשים משתנים , וגם כי אי אפשר לקרוא אותם במאה אחוז , תמיד יש לי הרגשה שמתישהו הם יהיו לרעתי או שיבגדו בי , או שסתם יתרחקו אחרי שכבר נקשרתי אליהם . 
מתוך כך עדיף לי לשמור מרחק . 
בסופו של דבר נוצר איזון - לא הם נקשרים אליי יותר מדי , ואני לא אליהם . 
סביבתי הרחוקה - עבר ועד היום בילדותי הייתי מהילדים שהיו חייבים להשמע . 
לפי מה שאמא מספרת , בגן הייתי ישר משתלטת על הצעצועים ומחלקת לכל אחד מה שנראה לי . 
אני הייתי ממציאה את המשחקים . 
לפעמים גם הייתי אומרת לפרטנרים שלי מה להגיד . 
כשהיו מרגיזים אותי ילדים אחרים הייתי מרביצה להם . 
אבל לרוב הייתי חביבה , חייכנית , נדיבה ( ככה שכשאמא הייתה שולחת לי דברים טעימים , לא תמיד הם הגיעו אליי ) ומתחברת לכולם בקלות . 
מבחינתי הייתה לי מחויבות לדבר ולהציע לכל ילד שהייתי פוגשת לשחק איתי . 
שיא ההתלהבות היה כשהייתי בערך בת 4 או 4 וחצי - והצעתי לילדה אמריקאית להיות חברה שלי . 
היא ידעה רק אנגלית , ואני ידעתי רק את המילים " יס " , " נו " ועוד איזה מילה - ככה תקשרנו , והיה לי רושם שהיא חיבבה אותי . 
כשהיא ניסתה לדבר איתי עוד ואמרה משפטים שלמים באנגלית - אז כבר הרמתי גבה . 
בכיתות א'-ג' הייתי מוקפת בחברים . 
אפילו יצא לי להיות במשך תקופה " מלכת הכיתה " ולהתחרות אינסוף פעמים בעוד ילדה שגם נחשבה " מקובלת " לבסוף היינו חברות מאוד טובות , עד המריבה הגדולה .. 
. 
( ככל שיכלה להיות גדולה ... 
.. 
. 
) כשהגעתי לכיתה ד' , כל סביבתי השתנתה . 
עברנו דירה , מאזור ובית ספר דתי , לבית ספר חילוני . 
הכל היה לי שונה ומאוד לא רגיל . 
החברים הטובים שהיו לי הוחלפו בילדים מופרעים שהיה לי קשה להתחבר אליהם . 
הרבה מאוד ילדים היו עסוקים בלהציק אחד לשני , והתחברו זה לזה בצורה שהייתה זרה לי ( היו הרבה דברים שונים . 
קראנו למורה בשמה ולא בכינוי " המורה / מורתי " , לא היו תפילות בבקרים והיו מקניטים אותי כשהייתי מברכת על האוכל או כשהייתי נוטלת ידיים ) . 
ליקטתי סביבי מספר חברות שהייתי מעבירה איתן את ההפסקות , ולאט לאט רכשתי עוד ועוד חברים . 
גם אז היו לי תחרויות עם " מלכת הכיתה " , אבל אלא היו תחרויות שלא אני יצרתי . 
היא זאת שהייתה נטפלת אליי בכל פעם שקיבלתי שבחים מהמורה , את תואר התלמידה המצטיינת וכשהייתה שולחת אותי להביא לה דברים ( כולם ביסודי רצו שהמורה תשלח אותם להביא דברים ) . 
יחד איתה התאגדו עוד שתי בנות , ושלושתן עשו לי את המוות . 
וכשאני אומרת את זה , אני בהחלט מתכוונת לזה . 
כמובן שזה הוריד לי את הבטחון העצמי . 
הן לאט לאט צברו עוד כח , כשבנות אחרות הצטרפו אליהן והחברות שלי לא אמרו להן כלום , בקושי היו לטובתי . 
הן היו אומרות דברים מרושעים , ואני הייתי מתעלמת . 
הן היו מרביצות לי , ואני לא ידעתי להחזיר . 
היום הנורא ביותר באותה תקופה היה בכיתה ה ', באחד הימים לקראת סוף השנה ( זה נמשך 3 שנים ) . 
היה חורף , ובסיום הלימודים מעטים התלמידים שהלכו ברגל לביתם . 
גם אני חיכיתי להסעה - לשכנתי האדיבה , כי אמא עוד עבדה בשעות הצהרים . 
השכנה התעכבה ואני נשארתי לחכות לה בתחנת האוטובוס שעל יד הבית ספר . 
הייתי בטוחה שהארבע הארורות כבר עזבו לכיוון ביתן , אך התברר לי שטעיתי כשהגיחו לתחנה בעקבותיי . 
בהתחלה דיברו איתי בחביבות . 
אחר כך שיקרו והאשימו אותי במשהו שלא היה לי קשר אליו . 
אז הן החלו לשחק . 
" את פגעת בחברה שלנו , אנחנו נפגע בך חזרה " . 
זה התחיל בקללות וזריקת עשבים , המשיך במכות , והשיא היה כשהחזיקו אותי - כל הארבע , וניסו להכניס לי לפה דברים מהרצפה . 
זה היה השפל שלא הייתי מוכנה לקבל . 
לא הייתי חזקה מהן , והנסיון שלי להרחיק אותן מעליי היה לשווא , אולם הן לא הצליחו במשימתן , ואני התחלתי להאבק בכל כוחי . 
בעטתי , נשכתי , בעיקר בכיתי , עד שהן עזבו אותי . 
התחלתי לרוץ ברוח החזקה לכיוון הבית , בעוד שהן המשיכו לזרוק עליי עשבים מרחוק , אבל כבר לא פגעו . 
הפחד הגדול שהיה לי שהן ימשיכו לרדוף אחרי . 
אבל כשהבטתי לאחור , ראיתי אותן עומדות ומצחקקות . 
לא יכולתי להפסיק לרוץ . 
פחדתי שאולי בכל זאת הן ישיגו אותי , או שמישהו אחר ייראה אותי בוכה ככה . 
ליד הבית פגשתי בשכנה שלי עם הרכב . 
עד שאני הגעתי הבייתה - היא הספיקה לחזור . 
היא שאלה אותי איפה הייתי ולמה לא חיכיתי לה , אבל כשהיא ראתה אותי דומעת בהיסטריה , שינתה מיד את הנימה שלה והתקשרה לאמא שלי . 
לא הסכמתי ללכת לבית הספר בכל השבוע שאחרי . 
הייתי פגועה , פיזית ונפשית כאחד . 
לא הייתי מוכנה לשאת את העלבון . 
והייתה לי השערה שהן כבר סיפרו לעוד כמה חברים בכיתה ... 
.. 
. 
( הן הושעו . 
אחת הייתה מועמדת לסילוק מבית ספר גם בגלל דברים אחרים ) זו הייתה הזדמנות טובה בשבילי להתרכז בלימודים . 
אני בעצמי החרמתי את כולם . 
פחדתי לדבר איתם כדי שלא יזכירו את מה שהיה . 
במשך שבועות התבודדתי לי . 
הייתה לי רק חברה אחת שביליתי איתה את רוב זמני . 
באחת ההפסקות , ניגשה אליי אותה ארורה ( המרשעת ביותר ) ופנתה אליי בתלהבות : " אם ר' היה מציע לך חברות , היית מסכימה ? 
" " הא ? 
" תמהתי לגמרי . 
תקפתי אותה שתתרחק ממני , שאני לא מוכנה לדבר איתה . 
והיא צעקה עליי בחזרה , להוטה שאקשיב לה . 
לבסוף הצטרפה אליה מישהי נוספת , שלא הייתה חלק מהרביעייה , ואמרה לי : " תשמעי , ר' באמת רוצה להיות חבר שלך . 
את מסכימה ? 
" את ר' בקושי הכרתי . 
הוא היה שקט , מופנם , ומבין החכמים שבכיתה . 
ומה פתאום עכשיו ? 
" תפסיקו לעבוד עליי , אם זה נכון , שלא יחפש שליחים , שיבוא בעצמו " בתוך רגעים אחדים ר' ניצב מולי ושאל אם אני מסכימה להיות חברה שלו . 
באמת שהיה בזה משהו מרגש באותו רגע . 
כל הבנות קפצו בהתלהבות ( " כדאי לך , כדאי לך . 
עוד אין זוגות בשכבה " וכו' ) [ היינו שתי כיתות בשכבה . 
בית ספר קטן ביישוב חדש ] . 
הייתי בסה"כ ילדה , אז הסכמתי . 
( היה לו בית ענק והמון משחקים כייפים . 
גם המון דברים מתקדמים במחשב , והוא לימד אותי לעבוד עליו ) . 
מאותו יום היחסים שלי השתפרו . 
פתאום העריכו אותי יותר בכיתה . 
פתאום רצו להכיר אותי ... 
.. 
. 
אבל זה כמובן לא נמשך לאורך תקופה ארוכה . 
בתוך חודשיים או שלושה חזרה היצורה לסורה וגררה איתה את כל החבורה ( פשוט לא יאומן באיזה קלות הושפעו הבנות אחת מהשניה .. 
. 
) . 
רק בכיתה ז' היה לי חופש ממנה . 
היא עוד המשיכה בהתחלה , אבל הרגשתי שכל כך נמאס לי , כבר לא יכולתי יותר ולבסוף לא הייתה לי ברירה אלא להרביץ לה במלוא כוחי . 
אחר כך התפלאתי על עצמי וכעסתי שלא עשיתי את זה עוד קודם . 
מאז היא לא התקרבה אליי . 
בחטיבת הביניים הייתי בעיקר עם שתי חברות . 
היה לי קשה להתחיל קשרים עם ילדים חדשים שלא הכרתי , וגם תמיד פחדתי מהאנשים שכבר הכירו אותי - מה הם יחשבו עליי ? 
האם אחווה נידוי נוסף ? 
ככה שהעדפתי לשמור מרחק מכולם . 
הייתי ביישנית ותמיד בפינה שלי . 
עם הזמן ראיתי כמה מטופשים הם נראים . 
שנאתי את מסיבות הכיתה . 
שנאתי לרקוד ולהיראות מגוכחת כמותם . 
החברים המצומצמים שהיו לי בהחלט הספיקו לי . 
החברה שהשלימה את השלישיה שלנו עזבה את החטיבה בכיתה ח ' . נשארתי עם זו שהייתה איתי עוד מהיסודי . 
היא הייתה בערך במקום שלי , והיה לנו כל כך כיף ביחד . 
כל השאר בכלל לא היו חסרים לנו . 
בזמן שהיא לא הגיע במשך יום או יומיים חשתי ריקנות במידת מה . 
היא חסרה לי . 
המכה הגיע בסיום החטיבה , כשהיא החליטה לעבור בית ספר ( עקב המצב החברתי ) . 
בערך שבועיים או שלושה לפני כיתה י' נכנסתי למשבר רציני . 
יותר לא יהיה לי את י ' . עם מי אעביר את ההפסקות ? 
עד כמה איראה מטופשת אם אשב בכיתה ואצייר או אקרא ספר ( כמו בזמנים ש י' הייתה נעדרת ) , במקום לצאת החוצה ולשבת עם שאר התלמידים ? 
מילא במשך מספר ימים - אבל לאורך כל השלוש השנים הבאות ? 
גם לא היה לי מספיק כח להתרכז בלימודים . 
רק רציתי שהסיוט בשם בית ספר יסתיים כבר ואוכל לממש את עצמי . 
היתרון הגדול שהיה לי , שבזמן שכולם בזבזו את הזמן על חיי החברה , אני פיתחתי עוד תחביבים . 
כיתה י' הגיע ואיתה ההלם הגדול . 
תלמידים חדשים הגיעו , ואני החלטתי שאני הולכת לפתוח דף חדש עם עצמי . 
החלטתי להשתלב בכל זאת . 
כמובן שמאוד הופתעתי למצוא את עצמי בתוך חודש או קצת יותר - בתוך קבוצה של בנות שבהחלט חיבבתי . 
עם הזמן הקשר בינינו התהדק והפכנו לקבוצה קבועה . 
הייתי חלק מקבוצה - מה שלא היה מתוכנן . 
מצאתי את האושר שלי . 
אפילו בילדות המוקדמת שלי לא הייתי מאושרת כל כך . 
כל יום היה מתנה , ואילו בלילה התקשיתי לישון מרוב התרגשות לקראת היום שלמחרת . 
אני לא בטוחה עד כמה אחרים ראו את זה , אבל בשבילי זה היה מדהים . 
בכיתה י"א החל לפרוץ המשבר השני שלי ( שרודף אותי עד היום ? 
) . 
פתאום הבנתי שהחיים לא באמת צבעוניים כמו בשנה שעברה . 
לא הבנתי איך זה השתנה בפתאומיות כזאת , כל הזמן ניסיתי לשחזר את צורת החשיבה , אבל כולם היו נראים לי מדוכאים כל כך , שזה דיכא גם אותי . 
את הלימודים כבר הזנחתי . 
במתמטיקה הייתי מקבלת ציונים שאם הייתי מחברת שני ציונים של שני מבחנים - עדיין לא הייתי עוברת את הנכשל . 
היצורים תפסו את מקומם של חבריי , ושוב נעשיתי מרוחקת . 
הפעם מבחירתי הבלעדית . 
כמובן שלא ניתקתי קשרים לגמרי . 
אחרי הכל , הרגשתי מחויבות כלפיהם , וחששתי שיום אחד הם יהיו חסרים לי . 
בי"ב זה כבר החמיר . 
הייתי עושה רק מה שצריך לעשות , מתוך אילוץ . 
בקושי החלפתי מילים עם אנשים . 
השתדלתי לצמצם את הקשרים שלי מצד אחד - כי זה דרש ממני כוחות שלא היו לי , ומצד שני - הזדקקתי לתמיכה כלשהי ( שלא תמיד קיבלתי ) . 
השתדלתי לא להראות יותר מדי , לא רציתי למשוך תשומת לב . 
ומצד שני , אני מנחשת שאנשים קישרו את ההתרחקות שלי לעוד כשלונות חברתיים . 
באמת שלא היו לי כוחות לשום דבר . 
בהרבה פעמים הייתי מתבודדת עם היומן , ובמקום לכתוב הייתי יושבת ובוכה . 
ואז כותבת קצת ונרגעת . 
רק אז יכולתי לחזור לכולם . 
כאילו כלום לא קרה . 
היו ימים שלמים שלא הייתי מסתרקת , וכמעט אף פעם לא השקעתי במראה שלי . 
היה לי מספיק לדעת שאני לא נראית נורא . 
מבחינתי , זו לא הייתה ברירת מחדל . 
זו הייתה יכולת . 
להתנתק בצורה שכזאת . 
פיתחתי שנאה מאוד חזקה כלפי אנשים והעולם בכלל . 
היה לי הרבה יותר נוח עם החברים החדשים , היצורים . 
הם אולי היו זוועתיים ואימללו אותי , אבל הם לפחות היו אמיתיים וכנים . 
היקשרות לחפצים כנראה שקשה לאדם עם בדידותו . 
יש אנשים שמצליחים בזה , לא הייתי מאלה . 
יכולתי להיות בודדה מאנשים , אבל לא מעצמי . 
היצורים סיפקו לי חברה , אבל הם לא באמת היו לטובתי . 
חפצים אחרים או צ'אבו , ( העץ המיתולוגי ) ויצורים דמיוניים אחרים מלאו את החסר . 
יכולתי לנהל שיחות מרובות עוצמה עם חפצים בודדים . 
הייתי מקשיבה לסיפור שהם עצמם עברו , והם היו מפגינים אהדה כלפיי . 
לפעמים דיברנו על הרשע הסובב את העולם , לפעמים על אנשים , לפעמים על תחושותיהם שלהם , ולעתים רחוקות על תחושותיי שלי . 
היום לראשונה העליתי את הנושא אצל הקב"ן . 
לאחרונה התחלנו לעסוק ברגשות שלי , שהודחקו עם הזמן . 
הוא שם לב שבשיחות איתו אני אף פעם לא משתמשת במילים " אני מרגישה " ( אלא " אני חושבת " ) וכמו גם שלעולם איני מזכירה את הרגש , ומתחברת לדברים רק בצורה המנטלית . 
זה היה נכון . 
מאז שהצלחתי להדחיק את הרגש , התחלתי להרגיש טוב יותר , פחות נפגעתי . 
( ומכאן התחיל בלאגן אחר ) . 
לטעמו זה הדבר שיש לגעת בו בזמן הקרוב , כי פה מתמקדת הבעיה - ובמה שעברתי ( עם היצורים , רק שהוא עוד לא יודע עליהם ) . 
הוא אומר שהרגשות היחידים שאני מודה עליהם , הם החיוביים - וגם אותם אני מערבבת עם החשיבה ( שיוצרת שליטה ברגשות או נכנסת במקומם ) , ושמהשליליים אני מתחמקת כל הזמן . 
" מה הם הרגשות השליליים ? 
" , שאלתי אותו , וזה ענה שאני לא מוכנה להודות שאני בדכאון . 
שאני מפחדת מזה , כי זה משהו שלא בשליטתי . 
אמרתי לו שהמונח " דכאון " קצת גדול עליי - שזאת מילת קוד למחלה , ואני עדיין בשליטה . 
הסכמנו להשתמש במילה עצב . 
וגם אז , עליתי על כך שגם בעצב אני לא מוכנה להודות , הרבה יותר נוח לי להשליך אותו לחפצים דוממים . 
" הרי שלחפצים אין רגשות . 
הרשות הם שלך " - לא נותר לי אלא להסכים איתו . 
למרות שעדיין קשה לי שלא להתייחס לחפצים כאל בעלי רגשות . 
- " למה את כל כך פוחדת להכיר בזה ? 
" - " אולי משום שאין עצב בלי רחמים עצמיים . 
כשהעצב לא מרוכז בך באופן ישיר , אתה לא יכול לרחם על עצמך , אלא על החפץ - כך העצב כנה יותר " אולי בגלל זה הרגישות שלי לחפצים שלי היא גדולה . 
אני יכולה להתרחפן מהידיעה שבסה"כ הזיזו לי דבר ממקום אחד למקום אחר . 
אני מרגישה שהטרידו אותם מבלי שהייתה להם אפשרות להתגונן . 
גם בצבא , אני משתדלת לשמור את הדברים שלי לעצמי . 
להחזיר כל דבר למקום בתום השימוש בו . 
כשמשהו שחשוב לי נעלם - האובדן גדול עבורי . 
אחרים יכולים לראות את זה כקטנוניות . 
