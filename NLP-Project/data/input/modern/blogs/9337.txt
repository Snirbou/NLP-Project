בהתחלה חשבתי שזה לא שיתוק . 
סתם עניין טכני כזה של חוסר זמן , או משהו . 
שני , אפילו חשבתי לכתוב לך בתגובה שאולי זה לא שיתוק , אבל מרוב שזה לא היה שיתוק לא כתבתי . 
עכשיו ממש אי אפשר להתחמק מזה , כי אני כאן מול המחשב , ופשוט אין לי מה להגיד . 
ריק . 
אני בקושי מדברת איתכם - האנשים האמיתיים שבחיי - אז להיתכתב איתכם בסוג טכנולוגיה מצחיקה ? 
! 
בכול אופן , החלטתי להיתמודד עם השיתוק בזה שאני אוציא נושא לחיבור מכובע הנושאים לחיבורים שבאמתחתי . 
והפעם עלה בגורל הנושא שמאיה המציאה לנו : " החודש הראשון בבית הספר " ( אתם יכולים גם בנושא החיבור המצויין שהגרלתי - אל תתבישו ) : אז בסך הכול היה נורא נחמד . 
ההרגשה של להיות מתרגלת שיגעה אותי בהתחלה , אבל עכשיו אני מקבלת את כל המצב הזה , ואת הכוחנות שמשתמעת ממנו בשלוות נפש מפליאה לטעמי . 
( אולי זה סימן לא כל כך טוב , אולי זה אומר שאני מתקלקלת אם זה לא מפריע לי ) . 
המגע עם הסטודנטים הוא מרתק . 
כאילו יש בהם משהו לא מיושר עדיין : הם מדפיסים לי עבודות בכחול ובוורוד , ובכל גודל של פונט ( בחיי ) , והם קוראים לפרנסיס ביקון - פרנסיס - כאילו הוא דוד שלהם , ומשתמשים במילות קישור בצורה ססגונית להפליא . 
מקסים . 
תמיד אומרים שבעצם כולם יודעים את הכללים למשל אנחנו באים לאוניברסיטה וכבר בשבוע הראשון אף סטודנט לא מתיישב במקום של המרצה , וגם אף אחד לא זורק מטוסי נייר בשיעור . 
אבל הינה יש קצת שמורות טבע שבהם אנחנו לא יודעים את הכללים . 
אני לא יודעת למה זה גורם לי להיות כל כך אופטימית - בסה"כ זה שאנשים הם כל כך כמוני נותן לי לתקשר איתם , אז מה פתאום כל כך משמח אותי המגוון האנושי הזה ? 
זה הרי רק הופך אותם ליותר שונים ממני ומקטין את הסיכויים שנתקשר באיו מידה . 
והינה בכול זאת אני נורא שמחה מזה . 
מעניין איפה עוד יש שמורות טבע כאלה - רעיונות ? 
