אתמול נסענו לירושלים . 
בעוד יומיים יש לבת דודה של אבא שלי יומולדת , אז הוזמנו לחגוג את המאורע המשמח . 
ארזנו את סבתא , נדחסנו לאוטו ונסענו . 
הייתם מצפים שלילדה במימדים שלי יהיה המון מקום במכונית משפחתית גדולה ומרווחת , גם אני חשבתי ככה , אבל לא . 
זה היה פשוט זוועה . 
כבר עדיפה הנסיעה דרך צרפת - איטליה - צרפת של 4 אנשים ומזוודה ענקית בפג'ו קטנה כזו שרק מוקיונים בקרקס יכולים להכנס אליה [ וגם זה כנראה לא ] במינוס משהו מעלות וחושך מאשר זה . 
ויותר מדי פעמים היינו יותר מדי קרובים לתאונה בערב אחד [ נו , אני בטח מגזימה , אבל ככה זה , קיבלתי את הגנים של סבא ] . 
הגענו ראשונים . 
כמה לא מפתיע . 
אח שלי ישר התיישב על האוכל , ואני סתם התלוננתי , כהרגלי . 
הגיעו כולם . 
וזה היה המון כולם . 
חבורת רוסים [ ברובה , לפחות ] מאושרת . 
אצלנו זה הולך סטייל " חבר - מביא - חבר " , עד שבסופו של דבר אין לך שמץ של מושג איך לעזאזל האנשים האלו קשורים אלינו . 
אני נורא אוהבת את המשפחה שלי . 
הם משעשעים . 
הבעיה היא שאי אפשר לצטט אותם , צריך להיות שם בשביל להבין כמה שזה מצחיק . 
אני חייבת לציין , שכלת השמחה שלנו יודעת לבחור גברים . 
היו שם האקס שלה והחבר הנוכחי . 
הראשון - גבר מסוקס , מזוקן ומשופם , עם שיער ארוך ועיניים יפות , וצחקן . 
הו , כמה שהוא צחקן . 
יש לו צחוק ממכר , וזה היה קצת מעצבן , כי בטח נראיתי נורא מפגרת כשצחקתי בקולי קולות על בדיחות שאני לא מבינה . 
השני - ממ .. 
. 
נו טוב , הוא סתם יודע להיות חמוד . 
אה , ולצייר . 
כן . 
הוא מצייר ממש יפה . 
( : השלב של העוגות הגיע מאוחר מדי , ונשארנו רק בשבילו כי אח שלי לא הסכים לזוז בלי לאכול עוגה . 
אבל הוא לא ממש אכל אותה , כי כשהוא ניסה לקחת ביס הכל נפל על הספה היפה והיקרה של הדודה , וכולנו פתחנו במבצע להעלים את הראיות . 
~ פה אמור להיות ציטוט משעשע שלא נשמע כ"כ משעשע , אבל שכחתי אותו , אז תדמיינו שיש פה משהו כאילו - נורא - מצחיק ~ פינת הנוסטלגיה אני ואמא שלי החזרנו את סבתא שלי הביתה , ואני ישבתי לי בסלון בחושך . 
זה הזכיר לי את אותן הפעמים שההורים נסעו לאנשהו , או שסתם התחשק , ואנחנו היינו ישנים אצל סבתא שלי , עם בתדודה שלי , ותמיד לפני השינה היא היתה מספרת לנו על הונגריה , או כל מיני דברים משעשעים מהתקופה ההיא שהם עלו לארץ אחרי המלחמה . 
למשל , היה סיפור ששלט אצלינו - כשהם באו לארץ , הבריטים לא נתנו להם להכנס , אז שלחו אותם לקפריסין לאיזשהם מחנות , או משהו כזה [ גם אני מתחילה להיות סנילית ] , ושם הם ניסו להכין לחם , אבל הבצק לא יצא טוב , אז הם נתנו אותו לקופים שהיו שם בגן חיות , או סתם בכלובים , והם כמובן לא הצליחו ללעוס ולבלוע אותו , וזה נראה משעשע . 
* * * לפני כמה ימים היה ברדיו השיר " ילדה סוכר " של מוקי [ לבולדוג הצרפתי של סבא וסבתא שלי קראו מוקי , וכל מה שהוא ידע לעשות זה להפליץ . 
איזה דמיון ] . 
לא שמעתי את השיר הזה מאז כיתה ו ', וטוב שכך . 
אני די לא אוהבת אותו . 
מזכיר לי יותר מדי את הוונאבי - ראפרים מטומטמים שלמדו איתי באותה שכבה . 
למרות שקשה לי להחליט איזו שכבה יותר גרועה , זו או הנוכחית . 
היה לי חלום . 
שבת"א יורד שלג . 
וזה נראה כ"כ אמיתי , שאפילו חשבתי לעצמי שברגע שאני אחזור הביתה [ בחלום הייתי בביצפר ] אני ארוץ לפורום ואצעק " יורד שלג בתל אביב ! 
! 
! 
! 
! 
" . 
אני לא משוגעת , באמת . 
חוץ מזה , היו שם עוד כמה דברים שקשורים לבוחן באזרחות , קפיטריה ותלבושת אחידה , אבל זה מסובך מדי ואני לא זוכרת . 
ביום חמישי היינו בסקימולטור . 
הסקימולטור זה מקום חביב שבו יש מן שטיחים נעימים כאלו שאמורים להיות סימולטורים של סקי . 
גלשתי הרבה יותר ממה שהייתי אמורה מלכתחילה , ובאיזשהו שלב נרדמה לי הרגל . 
וזה נורא מוזר כשלעצמו , כי אני הרי מזיזה את הרגליים . 
הו וול ... 
.. 
. 
זנב , אני סנילית . 
[ ונכון שזו הסיומת לפוסט הכי מטומטמת שראיתם בחיים שלכם ? 
] נעלם . 
שני הפוסטים האחרונים . 
אין לי מושג איך . 
ניסיתי לעשות משהו , וזה לא היה . 
באמת , זה לא צריך להיות כ"כ קל למחוק פוסטים כשטיפשים כמוני מסתובבים חופשי ברחבי ישרא . 
אבל לא לחצתי על כלום . 
פשוט נמחק . 
טיפש . 
ממ .. 
. 
שיהיה .. 
. 
אין לי כוח לשטויות האלו עכשיו . 
אני חושבת שאני אלך לישון עכשיו ואבקש שיעירו אותי מחר בבוקר . 
שינו לנו את המערכת . 
בני בליעל . 
אני חשבתי שזה בגלל שהוסיפו לנו שעתיים , אבל בעצם לא הוסיפו לנו . 
אולי זה בגלל שהחליפו מורה לפיסיקה מעבדה , אבל זה נורא טיפשי שכל זה יהרוס מערכת שלמה . 
עכשיו יש לנו גם שעות שמיניות . 
יימח שמם וזכרם . 
> < אתמול היה חביב . 
לא היה לנו שיעור ספורט , אז אני וחברה שלי הלכנו לקפיטריה וקנינו קרואסונים עם שוקולד [ לא לפני שהיא סיפרה לי על א ' , שלא יכולה להבדיל בין בורקס לקרואסון , ופעם היא ביקשה מהמוכרת " קרואסון עם תפוח אדמה " במקום בורקס . 
זה העלה לי גיחוך קל על הפנים ] . 
3 ילדים לפחות ביקשו ממני ביס , אבל מיהרתי לבלוס את הכל והם נכנעו ופנו לחברה שלי , שהמזל לא שיחק לה והם הצליחו להפיל לה חצי על הרצפה ואת החצי השני לגנוב לה . 
אז חזרנו לקפיטריה , ואחרי מאמצים רבים שבהם היא התקמצנה ולא רצתה לבזבז 4 שקלים בודדים על קרואסון נוסף , שכנעתי אותה לבסוף שתקנה בייגלה [ שעולה 3 ש " ח ] , ואני אקח ממנה חצי ואחזיר לה שקל וחצי . 
אבל מה ? 
לא היה בייגלה . 
במקום זה היא קנתה פיתה עם נקניקיות , שמן הסתם עולה פי 2 יותר . 
נשים , go figure . 
בזמן שישבנו לנו בנחת ליד אחת המעבדות , באה צ' והתעקשה שנבוא לחוג ריקודים סאלוניים שהיא השתתפה בו , כי היו חסרות בנות . 
לא היה לנו משהו אחר לעשות , אז באנו איתה , והבהרנו חד וחלק שאנחנו לא מתכוונות להשתתף בשום פנים ואופן . 
מה שהתברר כמעשה חכם , כי ניתנה לנו הזדמנות הפז לצפות בשני בנים מהכיתה שלנו - בערך שני הבנים שהכי לא צפוי שיעשו את זה - רוקדים . 
זה היה בהחלט משעשע . 
אח"כ פיסיקה מעבדה . 
בהתחלה המורה בלבל אותנו לחלוטין , כשאמר ללכת לקרוא למישהי ממעבדה 106 ( שתפתח את הדלת למעבדה ) , 103 ואנחנו הבנו את זה לא נכון וחשבנו שאנחנו לומדים שם , ושני המורים שהיו שם התחילו להתעצבן עלינו ועל המורה שאמר לנו לבוא לשם . 
באיזשהו שלב , המורה התחיל לספר שהוא עבד כדוגמן , כשהיה בן 13 עד 18 , ואח"כ שינה את זה ל 13 עד 20 , ושוב חזרה ל 18 [ אתם מבינים , מורי היקר כבר לא כמו שהוא היה בימי הזוהר שלו , והזכרון שלו נהיה רעוע במקצת ] . 
אני שאלתי - בתמימות מוחלטת - " הצטלמת לקטלוג פיזיקה ? 
" , וזה נורא הצחיק את השרץ , הוא כמעט נפל מהכיסא . 
בדיוק באמצע השיעור , המורה הודיע ש " לפי של בקשה של מישהו , אני אשחרר אתכם היום מוקדם , אני רק אבדוק נוכחות " . 
אתם לא יכולים לתאר איזו שמחה היתה בכיתה . 
הבעיה היתה , שהוא סימן נוכחות עם טיפקס . 
( נ.ב ) המורה גם טרח לציין שהמורה החדש לא אומר דברים כמו " מממווובן ? 
בבברררווררר ? 
" . 
כמה חבל . 
אני שונאת גשם . 
וחורף . 
וקור . 
זה פויה . 
דווקא השנה הם נזכרו להגיע ? 
מחר יש לאח שלי יומולדת . 
[ מזל טוב ! 
] מחר אח שלי נשאר בבסיס עם הטירוניות שלו . 
מחר אנחנו באים לבקר אותו . 
מחר יהיה צ'ולנט . 
מחר יהיו עוגות ! 
. 
מחר כדאי מאוד שלא יהיה גשם . 
כתבתי לו שיר צולע ואידיוטי . 
נו , לפחות יצחיק אותו . 
מה חבל שאת החרוז הכי חשוב שכחתי ואני לא מצליחה למצוא חדש . 
למישהו יש במקרה ציור של חייל ? 
