וכל הדרך כאבה לי הבטן . 
חיכיתי שלושה שבועות כדי לספר את זה , התרגשתי . 
חשבתי : הם כל כך ישמחו . 
בדרך אמרתי לקלינט שאני חושבת שאני צריכה להקיא . 
בסוף שתיתי קולה . 
התרגשתי נורא . 
פיצלנו כוחות . 
הוא קפץ לאמא שלו ואני נשארתי כדי לספר להורים , אסטרטגיה שנועדה לנוע פאדיחות מסוג טלפון " מזל טוב " שמגיע מוקדם מידי . 
רצינו לספר בו"ז . 
התקשרתי לאבא שלי וביקשתי שיבוא " להגיד לי שלום " , רציתי לספר להם ביחד . 
אחותי עמדה בצד , גם היא על קוצים . 
שיתפתי אותה מהרגע הראשון , מהרגע שראיתי פס וורוד בבדיקה הביתית . 
התכתבנו במסנג'ר והיא כתבה : אבל מה זה אומר סימן שאלה סימן קריאה סימן שאלה סימן קריאה . 
לא יכולתי להתאפק , וסיפרתי לאמא שלי עוד לפני שאבא שלי הגיע . 
תכננתי את זה כבר הרבה זמן , התסריט יצא קצת עקום אבל עבד בכל זאת . 
היא לא הבינה , ואז היא כן הבינה , ואז היא ניגשה ונתנה לי נשיקה , ואמרה מזל טוב , ומיד אחר כך יצאה להכניס את הכביסה למייבש . 
ושאלה את אחותי מה היא עוד צריכה לקנות לארוחת הערב . 
ולא הסתכלה עלי . 
כאילו כלום . 
( אוי די . 
די נו . 
נמאס לבכות על זה כבר . 
די ) אחותי ואני ישבנו ליד השולחן במטבח ולא ממש הבנו מה קורה . 
זה נכד ראשון . 
זה אמור להיות הדבר הכי משמח . 
אני מאוד ניסיתי לא להיעלב . 
אחר כך היא הלכה למכולת , ובכיתי קצת . 
אחותי התפתלה : נו , את מכירה אותה . 
אוף , אל תבכי , קשה לי לראות אותך בוכה ... 
.. 
. 
הלוואי וכולם היו מגיבים כמו שאת רוצה . 
אחר כך אבא שלי נכנס , ולפי החיוך שלו ידעתי שהוא כבר מנחש , וסיפרתי והוא שמח וצחק ולא ידע את נפשו מרוב התלהבות . 
וזה היה פיצוי מספיק גדול , השמחה שלו ושל אחותי , ושל אמא של קלינט ( שזה יהיה הנכד העשירי שלה ... 
.. 
. 
) ושל כולם . 
חשבתי שזה יהיה פיצוי מספיק גדול . 
המבאסת ניסתה להרגיע אותי , אמרה לי שזה פשוט הלם . 
שלא תמיד מוכנים להיות סבתא , שהתדמית הסבתאית מאוד מלחיצה . 
כשהם סיפרו לאמא של בעלה על ההריון , היא ביקשה סליחה ויצאה החוצה , ובכתה במשך עשר דקות . 
יכול להיות שזה קשה מידי , ובמילא יש לה את החבילה שלה . 
אישה מאוד מתוסבכת , אמא שלי . 
קליניקלי מתוסבכת . 
כדורים וזה . 
אבל היא לא דיברה איתי על זה כל היום . 
ובערב חגגנו יומולדת והרמנו כוסית , והיא אמרה משהו עקום כמו , שתעשו אותם לאט לאט , או שלא יהיו יותר מידי . 
ובבוקר , במקום לשבת ולטרטר לנו במוח כמו שהיא עושה תמיד כשאנחנו מתארחים אצלם , הלכה לנקות ולסדר את החדר הסמוך . 
ולא דיברה איתנו עד שהלכנו . 
ופשוט נשבר לי הלב . 
אני יודעת , זה הורמונלי והכל , ויש כל כך הרבה אנשים ששמחים בזה , למה אני מתמקדת דווקא בזו שלא מצליחה להתמודד , וזה שטויות נכון ? 
זה שטויות , ובעוד כמה ימים אני אשכח את זה . 
וקלינט אומר : זה לא שטויות , ומלטף אותי . 
ואני מסתכלת החוצה והרוח מעיפה את הדמעות . 
בעיקר חבל לי עליה . 
חבל לי שהיא לא יכולה לשמוח איתי . 
כנראה שהיא מאוד לא זמינה רגשית , או שקועה בעצמה , או צריכה זמן לעכל וכל הדברים שאני יודעת שהשרינקית תגיד לי בפגישה הבאה . 
אבל זה עדיין כואב לי , ואני כנראה אזכור לה את זה , שלא יכולתי לספר לה מתי גיליתי , ומה אני מרגישה . 
חבל שהיא לא מצליחה להיות חלק מזה . 
אולי היא מפחדת . 
גם אני מפחדת לפעמים , אבל היי , דברים יכולים להשתבש בכל שלב , ואולי יקרה משהו נורא , אבל אני לא אוכל למנוע את זה . 
ואם נפחד , נפספס את כל הכיף . 
אז בואו נקווה שיהיה בסדר , ובואו נשמח . 
למה את לא יכולה לשמוח ? 
כואב לי הראש , השם ירחם עלי . 
יש לי לחץ כזה מעיק , שיושב עלי קונסטנטלי ומתעצם אם אני משנה פוזיציה , משמע , עוברת משכיבה לישיבה לעמידה . 
זה כואב לי ומלחיץ אותי גם , במצבי ההריוני המתחיל . 
מה גם שאני באופן טבעי לא יודעת שום דבר על כלום ולכן מקפידה להילחץ בתחילה ואחר כך לחפש תשובות . 
והבחילות דיי מעיקות . 
זה לא שאני מכונת הקאה במצב סטנד - ביי כל הזמן , זה פשוט שהבטן שלי מעקמת פרצוף כל היום . 
זה לא מתפתח למצב של טרום קיא , רק נשאר מגעיל כזה ומנג'ס . 
כל דבר בעולם מסוגל לגרום לי לבחילה קשה , אפילו מעצם המחשבה , חוץ ממים . 
עד לאחרונה מים היו דבר שממש שנאתי , לשתות מים ככה , בלי כלום , עשה לי בחילה . 
היום אני שואבת בקבוקים בלי הכרה אבל שום דבר ממש חוץ מזה . 
היום , בשעה 16:00 , לקחתי את הבטן שלי לטייל בחוץ , לנשום אוויר ואולי לנהל איזו שיחה קצרה שבה אנסה להוציא ממנה מה היא רוצה מחיי . 
אחרי שלא כרסמתי שום דבר בסיסי מהבוקר ולא חשתי שום דבר חוץ מחלושס ו , איך לא , בחילה , הגיע הזמן לשיחה קלה , גולום - סמיאגול סטייל , שבה הבהרתי לה שאי אפשר להתקיים רק על יוגורט עם פקאנים ושוקולד . 
אח , איך היה בא לי ... טוב , בעצם לא . 
זה ממש מעיק . 
אני מאוד עייפה . 
אין לי כוח לעשות כלום , ואין לי מושג איך הבית יכול להיות נקי מבלי ששוטפים אותו , כי כרגע שום כוח שבעולם לא יגרום לי להזיז את עצמי מהספה ומהמזגן , לא כל שכן לשטוף את הבית . 
אף אחד לא מפנים את זה , בעיקר לא קלינט . 
רק התחלתי וכבר נמאס לי . 
נמאס ! 
