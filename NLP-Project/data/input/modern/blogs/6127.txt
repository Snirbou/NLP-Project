קראו לזה הורמונים , קראו לזה עצבים קצרים , קראו לזה 'אוקלימיוויט' ודחפו את זה בקטלוג החדש של איקיאה . 
איבדתי את הסבלנות . 
אולי יחד עם הסבלנות נעלמה גם החמלה , האמפתיה , והמיזנטרופית המתנשאת שבי פורצת החוצה סוף סוף . 
דבר אחד בטוח : אני לא יכולה לסבול אותם . 
זהו , נגמרה לי הסבלנות כלפיהם . 
באמת . 
אתם מכירים אותם - הבלוגייה מלאה בהם עד להתפקע : אלו שנהנים לקשור לעצמם את כתר הקוצים , להתהדר באיזו פסיכוזה או הפרעה כזו או אחרת ולטחון בה עד דק . 
הם לא מנסים לעזור לעצמם , הו לא . 
הם מניחים רטייה קרה על המצח ונוררררא מבינים את עצמם , נוררררא מודעים , ומזיינים את השכל עד שיוצא עשן . 
אני לא מדברת על אלו שנאבקים , שמנסים , שמתמודדים באומץ ומשתפים בתהליך . 
גם כאלה יש , ואותם אני הכי אוהבת לקרוא . 
אני מדברת על המתמסכנים . 
הטריגר היה איזה בלוג נידח של טינאייג'רית אנורקטית , שמפאת חוסר יכולת - וחוסר רצון ממשי - לאתרו שנית , לא אלנקקהו . 
בתור אחת שהיתה שם , ציפיתי מעצמי לקצת יותר אמפתיה , אולי כמה מילים חמות . 
צו צו צו סטואי , איכה זנחת את אחותך להפרעה ? 
השכחת את הימים בהם האסלה היתה חברתך הטובה ? 
אבל משהו הסריח למרחוק בבלוג הזה . 
לדעתי הוא אותנטי , וזה מה שמגעיל . 
הבחורה הצעירה תיארה את סדר היום המעוות שלה כאילו מדובר בדיווחים על טיול שנתי או מסיבה . 
מספרת איך הקיאה כאילו מדובר בסוג של הישג . 
כל הכבוד מותק , הצלחת לדחוף את הראש לאסלה ואת האצבעות לגרון . 
היה ברור שהיא אוהבת את זה . 
היא פשוט מאוהבת ביישות שבנתה לעצמה , אולי היא מרגישה שווה יותר , מיוחדת , כי סוף סוף גם לה יש איזה סוד . 
סוף סוף גם משהו בה דפוק ומתוסבך , איזה מגניב ! 
אז מה , סחה לעצמה סטואי , ועוד בגוף שלישי . 
מה אכפת לך , כולה ילדה מטופשת . 
חיפוש קצר שעשיתי גילה שיש עוד כל כך הרבה כמוה , שאם היו מקימים טבעת של 'אנורקסיה וואנאביז' היא היתה נראית כמו קניון עזריאלי בשישי . 
הבעיה היא שזה נהיה סוג של טרנד , למסכן את עצמך . 
כולם כל כך אוהבים לספר כמה הם מתוסבכים , ואומללים , וכל כך מדוכאים . 
בעוונותיי ניחנתי בפרצוף " דברו אלי " , אנשים נוטים להיפתח אלי ממש בקלות , ולספר לי את סודותיהם הכמוסים . 
הבעיה היא שצורת החשיבה שלי קצת מעוותת : אני מייד מנסה לחפש פתרון . 
אם מישהי צריכה רופא , אני אחפש לה אחד . 
אם היא צריכה פסיכולוג , אני אחפור ואשיג המלצות . 
אם מישהי מתלוננת שלא מצליח לה עם גברים , מיד אנסה לנתח איתה מדוע ולמה ואם לא ירסנו אותי אנסה גם לחפש לה מישהו . 
מצטערת , אבל אני מתקשה למצוא את היתרונות שבלטחון את הבעיה עד העצם , אם אין איזה מטרה לכל העניין . 
אם מישהו מחפש להתפלש בבעיות שלו ולאונן עליהן עד שיצמחו לו יבלות , שלא יעשה את זה אצלי . 
אולי הבעיה היא אני , בעצם . 
כשהאנורקסיה תפסה אותי , פחדתי לדבר עליה . 
זה נראה לי משהו כל כך נורא ואיום ודוחה , כל כך התביישתי בעצמי , שלא העזתי לדבר על זה . 
היום , אחרי שש שנים של טיפולים , זה כבר לא נראה לי כזה משפיל . 
ראבאק , הרי יש כל כך הרבה כמוני . 
אולי זו הסיבה שכל כך מרגיז אותי לראות את אלו שמדברים על זה בכזו גאווה , כאילו זה נותן איזה יתרון , או מקנה איזה ייחוד . 
זה כל כך פתטי . 
סוג האנשים שהכי קשה לי לסבול הם אלו שמסרבים לעזור לעצמם . 
אמא שלי היא כזו , וקשה לאהוב אותה ולא לסבול אותה בו זמנית . 
לפעמים היא מבטיחה לי , לפעמים היא פשוט מודה שלעולם לא תעשה את זה . 
היא לא מוכנה ללכת ולדבר ולפתוח את הבעיות שלה , מעדיפה להדחיק ולהתעלם , להעביר עוד יום . 
השרינקית אומרת לי , זה קשה . 
נכון שאת עשית את זה , אבל לא כולם יכולים . 
אז אם לא יכולים ולא מוכנים , שלא יתלוננו על זה . 
כמו שאמרתי לחברה מהעבודה שפשוט לא הפסיקה לקטר : אם זה כל כך מציק לך , לכי לתקן את זה , ואם את לא רוצה לתקן , אל תתלונני . 
זה סתם לה את הפה , אבל היא לא הפסיקה להיות חברה שלי . 
חינכו אותנו שכולנו מקסימים ונפלאים , וכל מה שיש בנו מיוחד - במיוחד הפגמים והבעיות שלנו , כי זה מה שעושה אותנו אנחנו . 
אני לא נגד לשתף - להיפך , דברו , שתפו , זה מנקז את הרעל . 
אבל אל תתקעו בריקבון של עצמכם , אל תתפלשו ברחמים העצמיים , בסוף זה יהפוך להיות נורא חמים ונעים ותשכחו לצאת . 
למען השם , עשו משהו . 
הגעתי לפני שעה וחצי ועדיין אני היחידה בדסק . 
שותה עוד שלוק מהסודה - משקאות של זקנים עושים לי טוב בזמן האחרון - מותחת ומכנסת את הרגלים , שוקלת להוריד נעלים . 
קוראת עוד פוסט של פורטיס , בחיי שאין על הבחורה הזו בעולם . 
נזכרת כמה כל זה לא רלוונטי לגבי ולא יודעת מה לחשוב . 
לא יודעת מה לחשוב . 
בימים אלו אני משלימה את היציאה שלי מתוך מעגל אחד ואת הכניסה שלי לתוך מעגל אחר . 
יש דברים שייקרו לי רק בעולם הדימיון , כאלה שבשביל שיקרו לי באמת אצטרך לפרוט את כל מה שיש לי , להחזיר ציוד ולהתחיל מחדש . 
בקרוב העולם שלי ישתנה באופן סופי . 
מעניין איזה מן עצמי אני אפגוש בצד השני , והאם אני אוהב אותה בלב שלם או אחוש סלידה קלה מידי פעם , כמו שמרגישים כלפי הדובי החבוט הזה שיש לנו מאז שאנחנו זוכרים את עצמנו . 
קוראת את פורטיס עם היד על הבטן . 
יש לו את השעה הזו שלו , כמעט כל בוקר , שהוא מתחיל לזוז . 
אני יכולה ממש להרגיש לפני שזה קורה , כמו שחתולים מרגישים לפני רעידת אדמה . 
אני אוהבת את התנועות האלה ובעיקר אסירת תודה עליהן , כי הן מזכירות לי שהוא עדיין שם , עדיין חי וצומח אפילו אם אני לא יודעת מה להחליט . 
אומרים שכדאי שאדבר אליו . 
אני לא יודעת מה להגיד ובעיקר מרגישה קצת מפגרת , אז אני לא אומרת . 
רק לפעמים , כשאני לבד . 
לא נראה לי שזה ממש משנה , לא יודעת אם הוא מבין . 
כשאני ואבא שלו מתווכחים , או סתם מדברים , הוא מגיב . 
אני בעיקר לא יודעת . 
מלאה כוונות טובות אבל לא יודעת כלום . 
יש לי עין אחת אדומה ועין אחת צהובה יש לי בטן קטנה אף אחד לא קם לי באוטובוס וזה מבאס אותי נורא . 
אני כבר בעיצומו של חודש חמישי , ולא ממש רואים עלי . 
מצד אחד זה משמח , מצד שני יש את סוגיית האוטובוס , וחוצמיזה , אני מתה שכבר יעשו לי כבוד . 
כי למי למי יש יותר כבוד אם לא לי ? 
למי ? 
! 
חוצמיזה אין לי מה לומר . 
אני משועממת ומשעממת כצנונית . 
אז בינתיים יש תמונות של החתולה המצולמת ביותר בעולם . 
בחיי , היא מקבלת כבר גינונים של יב"ז איזה דאבה כפרה עליה לתפוס אותה ולמעוך ! 
ולכווצ'ץ' ! ומיד לשים קרח על העין המדממת ! 
ולחבוש את הצוואר ! 
ולהתקשר למד"א ! 
