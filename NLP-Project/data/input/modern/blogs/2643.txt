ג'יזס , החום הזה קטלני . 
פתחנו את הבוקר בכך שלקחתי את הנסיך לחדר כושר . 
עשינו בטן יחד בחדר שהיה נטוש ומבורך , שמתי דיסק מהאוטו ששנינו אוהבים ופמפמנו קצת . 
באחת עשרה וחצי התחיל ההפנינג של האקווה ספינינג , שזה כמו ספינינג רגיל , אבל בתוך המים . 
במקום שיעורים רגילים רשמו לשיעורים קצרים יותר , בשביל ההכרות , וכל הבחורות עמדו מחוץ לבריכה כדי לבדוק את המדריך האיטלקי שהגיע עם הציוד ( no pun intended ) ובכלל כדי לעשות פרצוף מתעניין . 
הגברים נעמדו מסביב לבריכה כדי לבדוק את המדריכה האיטלקיה שהגיעה עם המדריך האיטלקי , ובין ליקוק ארטיק אחד למישנהו לחצו כרס אל כרס מעבר לגדר . 
לא נראה משהו מיוחד האמת , שווה לנסות כשאחזור מהמילואים , ולו רק בשביל השיזוף . 
בצהריים , יחד עם השליח של הסיני , הגיע חבר ילדות עתיק ואשתו , ויחד עברנו על המסלול שלהם בחוף המזרחי , עזרתי להם קצת בווגאס , והורקתי מקנאה . 
בעוד אני אזיע בגבעות ביסל"ח בשבועיים הקרובים , הם יהיו ביוסמיטי , ווגאס , סנפראן , כרמל , לוס אנג'לס , ואפילו קצת מנהטן . 
אני כבר אוציא את התסכול הזה על החיילים האנסספקטינג שיפלו לי לידיים מחר . 
בערב אני קופץ לבדוק את הוולד החדש של העו"ד , להוריד איזה דרינק'לה קטן לכבודו , ואז לתפוס איזו שינה במזגן , בלי שום תוכניות באופק . 
אולי איזה סרט . 
ואם לא , אולי יש קצת פורנו ? 
הימים ימי סוף התיכון . 
רוב הבגרויות מאחורי , מסיבת הסיום באופק , הים יומיומי ובכלל , התקופה ( רטרואקטיבית ) נראית לי מושלמת . 
הייתי שם כשהסקורפיונס קילקלו לעצמם עם ווינדס אוף צ'יינג' , שמעתי את קווין לפני שידענו שהם חבורה של אוכלים בתחת , הקאמה סוטרה בראשון רק נפתחה , גם הבלושי , האידאה הייתה בחירה לגיטימית ובכלל , בלי אף דאגה באופק . 
נראה לי שאני נשטף בגלים של נוסטלגיה , אולי בכלל שווה לכתוב איזה פוסט על ראשון סוף שנות ה 80 , מקום מצוין להיות בו . 
המרד , כמו שאני ראיתי אז בעיניים תמימות , היה לצאת עם ( אם לשאול ביטוי מעולמה של סבתא , עליה השלום ) 'פרענקיניה', מישהו לא אשכנזית , עלינו השלום , וכך אני מוצא את עצמי אז יוצא עם ח ' , אז סמל ושם דבר בתיכון . 
ח ' , נצר למלוכה מזרחית , הגיעה לביצפר ממקום אחר . 
לא היה לאף אחד מושג מה הוא המקום הזה , אבל היתה מגיעה לבית הספר עם בגדי מעצבים צמודים , נעלי עקב , איפור מוקפד ופן . 
היא דברה עברית , צרפתית , ערבית , אנגלית ומה לא . 
היא היתה עדינה , יפה , עם ציונים מוצלחים , וסתומה בצורה בלתי ניתנת לתיאור . 
כך לפחות , אמרה השמועה . 
מכאן ומשם , התחלנו לצאת , כשאני זומם עליה זממת פורנו , וגם אולי , לזעזע את הממסד ( הבן שלי ? 
עם פרענקית ? 
) , ובכלל , שנאת הבנות אליה בבית הספר היתה יוצאת דופן , כך שקל היה לנצל את הבידוד שלה , ולתרץ את העובדה שאומרים שהיא מטומטמת בכך שמקנאים בה . 
התוכנית קיבלה תפנית מפתיעה ראשונה מיד כשאמא שלי גילתה שלא רק שאבא של ר' מאוד בכיר בבנק גדול , אלא סבא שלה הוא לא אחר משופט עליון , והצד המזרחי שלה ( של אמא ) יצא מהארון , עם גילויי חיבה בלתי מוסברים לתרבות המזרח , לשירה הים תיכונית , ולסחוג . 
המום מהקימוט במרקם המציאות שלי , ניסיתי לפחות להשיג איזו תקיעה קלה , נו , שיהיה קצת פורנו , אבל זו , נאמנה למסורת ארוכת שנים ולחינוך מוקפד , לקתה בסימפטומים בלתי נשלטים של מבוכה כל אימת שהיתה נחלצת מבגדיה , וכיוון שלא הייתי אותו לופוסו סבלן שאני היום , נמאס לי לגלות פתיחות ואמפתיה , ופשוט עזבתי אותה יום אחד , עודה יושבת על מיטתה , ופשוט הלכתי לי להתאמן . 
" תשמעי " נדמה לי שאמרתי " זה לא בשבילי כל הטררם הזה כל פעם שהחזיה שלך נפתחת " , חושב בתמימות שבזאת נסגרה הפרשה . 
והנה , יום עובר , אני גורר את עצמי בחזרה מהאימון מזיע ומסריח , ואמא מקבלת אותי כולה חיוכים : " יש לך אורחת בחדר " , ושם , ברגליים משוכלות כנדרש , בגב ישר וראוי , יושבת לה ח' ומסבירה לי שלא , זה צריך צריך להיות ככה , ואנחנו לא נפרדים . 
אני עומד מול בגדי כיכר המדינה שלה בגופיה ומכנסיים קצרים , מטפטף שלוליות זיעה , והיא בהגיון ובניחותא מסבירה לי שאנחנו מאד מתאימים , ואולי כדאי שאני אלך להתקלח , ואז נצא . 
"ח'", אני אומר לה " תשמעי , זה לא . 
זה נגמר . 
אני נכנס עכשיו לאמבטיה , ואז אני מלווה אותך הביתה , וזהו " עשרים דקות אחר כך אנחנו צועדים , אני שחוח גב ודואב , היא מטופפת לה על עקבי סיכה , והיא מספרת לי שמחרתיים יש אצלהם איזו מסיבת קוקטייל בבית , ומי יבוא , ומה יהיה , ובאיזו שעה להגיע . 
אני כבר לא טורח לענות , ורק בכניסה לבית שלה אני אומר לה שזהו , שתשמור על עצמה , ולהתראות . 
היא מתעקשת לתת לי נשיקה על הלחי , ומלחרת בבית הספר היא מתיישבת לי על קצה השולחן , ומלהגת משהו על שיעורים בפיסיקה , ואני אנא אוביל את בושתי . 
" תשמעי " אני כבר כמעט מתחנן " די , נו , החיים ממשיכים , זה לא זה , די " והיא מחייכת והולכת , ואני חוזר הביתה אל אמא שאורמת לי שהיא בדיוק דיברה עם ח ' , ומה זה צריך להיות ההתנהגות הזו שלי , להפסיק עם השטויות ולהתקשר אליה עכשיו להזמין אותה לצאת . 
קצרה היריעה מלתאר את החודש אחר כך . 
די אם אומר שהיא כללה מכתבים בדואר , מתנת יומהולדת , טלפונים ושיחות חד צדדיות בבית הספר , עד שהגיע החופש , והיא היתה צריכה לטוס לאיזה נופש ובא לציון גואל , או כך לפחות חשבתי , עד שבכנס מחזורים בבית ספר לפני זמן מה , היא מגיעה , כולה גוף ושמלת מיני , זוג בזז'ים קנוי ומטופח , מתיישבת לידי ושותקת . 
" יפה לך " אני אומר , והיא לא עונה . 
ובכלל , היא נהיית מאוד עסוקה בלהתעלם ממני ולדבר עם י ' , איתו הגעתי לכנס . 
אני קם ומדבר עם מכרים ישנים , וממקום למקום , היא לוקחת את ההתעלמות שלה למרחק של שני מטרים ממני . 
לבסוף , אני ניגש אליה , מנפנף ממנה את ז' הנאלח ואומר " ח' " " עורך דין ח' בשבילך " " תגידי , עורך דין ח ' , עברו יותר מעשר שנים , לא תגידי שלום ? 
" " אתה יודע מה ? 
לא מגיע לך " " את מתנהגת כמו ילדה קטנה ומפותחת , אבל אם את צריכה קלוז'ור , אז יאללה , שפכי " היא נושפת אלי בזלזול השמור לעורכי דין " קלוז'ור ? 
על מה " " לא יודע " " אתה יודע מה ? 
אני בכלל לא הגעתי לכאן בשבילך , אלא בשביל לראות את פ ' " " אה , אם ככה טעיתי . 
בהצלחה עם פ ' " ובזאת היא מסתובבת , צועדת אל פ ' , משלבת את זרועה בזרועו , מטילה ראשה לאחור וצוחקת כאילו היא נוטלת חלק בפרסומת לבירה . 
פ' המופתע משתתק ומסתכל מסביב . 
" היא תמיד היתה זונה " אומרת לי ע' שעומדת לידי " מה בדיוק מצאת בה ? 
" " ע' ? 
מה שלומך ? 
השמנת " אני מסכם את החויה , וחוזר ל י' שאומר לי " יצאת אדיוט , לך תגיד לה שהתנהגת לא יפה , שתהיה מרוצה " " עברו יותר מעשר שנים , לא נראה לך מוגזם ? 
" " נו , והיא לקחה את זה קשה . 
תהיה נחמד פעם בחיים " אני שותק . 
אחר כך אני ניגש ל פ' ואומר לו באוזן , ככה שהיא תשמע " תתנהג אליה יפה , אתה שומע , אתה לא יודע מה יש לך בידיים " אני מסתיר בחילה במבט רציני , ול פ' לפתע מתנפחת הכרס בחשיבות עצמית ובחיוך מטומטם . 
אני חוזר ל י' שחובט לי על הכתף ומפטיר " גבר " . 
אנחנו מתכוננים להמשך הערב , ובדרך החוצה , חולפים על פני ח' שמחייכת אלי בליגלוג ולוחשת " ההפסד כולו שלך " . 
אלוהים . 
שלוש עשרה שנה . 
עשיתי מעשה טוב , וכך אתה גומל לי ? 
אז , ממנה , לא יצא כלום . 
היום , לפחות , יש פורנו . 
