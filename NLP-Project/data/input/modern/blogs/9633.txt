הרגע המרגש ביותר , עבורי , בטקס סיום קורס מכי"ם היום , היה כשהרס"ר נתן בסיומו את הפקודה " חיילים צעד פנימה " וזה היה כנראה האות שלהם להפוך מגושים המסודרים בשורות ישרות ומסודרות למעגלים נרגשים , כשהם זורקים באוויר את הכומתות בצבעי ירוק , חום , אדום וסגול , צועקים ושרים בקולי קולות , משירים מעצמם כל שריד מהטקסיות הצבאית המוקפדת שהיו חלק ממנה עד לפני דקות ספורות בלבד . 
וכך , ללא טקסיות מיותרת הסתיים הטקס , שהיו בו כל הסממנים הצבאיים / צה"ליים שחלק מהם , ובמיוחד כניסת החיילים לבמה עם " מארש צה"ל " ו " זמר הפלוגות " מרגש אותי כל פעם מחדש וזורק אותי 26 שנים אחורנית , כשאני מתאפקת לא לצעוק בקול רם לצלילי המנגינות : פלוגה א' קדימה צעד ( פוסיקאט , אני משערת שאת מבינה בדיוק למה אני מתכוונת ... 
.. 
. 
) . 
.. 
. 
) . 
וכך , כשאתמול הוא ציין את סיום המסלול יחד עם פלוגת האם שלו , איתה התגייס לפני שנה בדיוק , בטקס קטן ואינטימי הרבה יותר באנדרטת הנח"ל בפרדס חנה , סוגר ג . 
הבכור שנה של שרות צבאי . 
שנה שנכנס אליה נער מתבגר והוא מסיים אותה כגבר צעיר על כל המשמעויות שבכך , דוק של חיספוס צבאי שנרכש כנראה בימים רבים של אימוני שטח מכסה את התום הנערי , חדור באמון ובטחון עצמי רב יותר ומלא מרץ ורצון לתת מהידע שרכש לאותם נערים שמתגייסים החודש . 
( אלוהים יעזור לי , רק עכשיו ראיתי שיצא לי פוסט מלא פאתוס ... 
.. 
. 
) לפעמים מדהים אותי לאיזו רמה של הדחקה אני מצליחה להגיע . 
אלו יכולים להיות הדברים הכי קשים , הכי מפחידים , מצמררים , מרעידי נפש , מקפיאי דם , ואני , אני כאילו לא נמצאת שם בכלל , לא חושבת על זה , לא חושבת על האפשרויות , הסכנות , המשמעויות האפשריות . 
מחוק ממני לגמרי . 
לא קשור אלי בכלל ... 
.. 
. 
שנים רבות של צורך לחיות , לתפקד , להחזיק בית ועבודה , לגדל ילדים כשברקע נמצאת הידיעה שבכל רגע נתון מישהו עלול לדפוק בדלת ולהפוך את חיי על פניהם הביאו אותי כנראה לדרך ההתמודדות שלי עם תקופות ודברים קשים . 
לא הייתי במתח לקראת סיום הקורס של ג . 
הבכור . 
לא מדוייק . 
לא ידעתי שאני במתח . 
התגובה שלי אתמול בערב , הבכי שפרץ פתאום ללא שום סיבה נראית לעין , הפוסט הכל כך מבולבל שכתבתי לאחר שנודע שהוא הולך להיות מ"כ טירונים ויחד איתם לעבור את המסלול וזה נותן לי עוד חצי שנה של שקט נפשי , הוכיחה לי עד כמה גדול ועמוק היה המתח חבוי בתוכי , מחכה לשעת הכושר לפרוץ החוצה . 
בסופו של דבר הוא יגיע לשם . 
למחוזות הפחד שלי . 
ואני , אני אתפקד למופת . 
אשן עמוק וטוב בלילה , אפגוש אנשים , אצא לבלות , אצחק , אעשה ספורט , אכתוב בבלוג , אקרא ספרים , אטייל . 
אחיה . 
בלי לחשוב עליו . 
בלי לחשוב על מה שהוא עושה , על הסיכונים , על האפשרויות ... 
.. 
. 
עד שיבוא הביתה לשבת . 
ואז הכל יכסה אותי בשמיכה אפורה ויתן לי את האפשרות להרגיש את רגלי פקות מחולשה שלאחר ההקלה והידיעה שעכשיו הוא בטוח , מחוץ לטווח הסכנה ... 
.. 
. 
לפחות לימים , לשעות ספורות ... 
.. 
. 
ולאגור כוח להמשיך עד לפעם הבאה .... 
... 
.. 
. 
יומיים צפופי טקסי סיום צבאיים מחכים לי , לנו : היום , סיום מסלול עם כומתות בצבע ירוק זוהר , ומחר , סיום טקס קורס מכי"ם עם כומתות בשלל צבעי הקשת . 
אני אתרגש ואולי גם אזיל דמעה פה ושם ( מה אולי ? 
בטוח ! 
! 
) , אכתוב פוסטים רגשניים עד לבחילה ואם מישהו ילמד אותי איך מטשטשים פנים , אולי , אולי אולי תהייה גם תמונה ... 
.. 
. 
ג . 
הבכור מסיים ביום שישי קורס מכי"ם . 
עכשיו הוא סיפר לנו שקיבל בדיוק את מה שרצה וזה להדריך טירונים שמתגייסים בנוב ' 04 . 
אני כל כך שמחה בשבילו במיוחד שהיום שמענו , ממקורות יודעי דבר שרצו להשאיר אותו בבסלמ"כ להדרכה . 
אפשרות הכי פחות רצויה מבחינתו . 
אני שמחה שהוא קיבל את מה שהוא רצה . 
אני שמחה שיש לי עוד חצי שנה לפחות של שקט נפשי ... 
.. 
. 
ואני גאה בו עד קצות אוזני ! 
יש ! 
! 
( הפעם אזהרה בתחילת הפוסט לילידי החודשים המדוברים ואלה האוהבים אותם : זה לא אתם , זאת בהחלט רק אני ... 
.. 
. 
) איך את רואה חודש כשאת מסתכלת בלוח השנה שתלוי על הקיר מימינך ? 
איך את מרגישה כשאת חושבת עליו ? 
אפור . 
בתחושתי , נובמבר הוא אפור . 
החודש שלפני יום ההולדת שלי , החודש שלפני הכריסמס שנותן את הנגיעה המוארת והצוהלת של החורף . 
בנובמבר יש את האפרוריות של הימים שהולכים ומאבדים את שעות השמש שלהם , כמו מתכנסים לתוך עצמם כהכנה לשנת החורף העמוקה . 
ארוך ובלתי נגמר הוא משתרע לפני עם תחילתו , כמין פאזל של 30 חלקים שבו כל חלק מצטרף לקודמו ומחכה לזה שבא אחריו בשיגרה סבילה , אפרורית וסיזיפית ... 
.. 
. 
תחושה פנימית , שלא תמיד מבוססת על המציאות , שהכל עומד במקום ללא תזוזה והחודש הזה לא יגיע לעולם לסיומו ... ורק לקראת סופו , בשבוע האחרון אני מרגישה כאילו מתחיל לבצבץ אור מתוך המנהרה האפורה ... 
.. 
. 
הכוכבים , הניצוצות וזיקוקי הדינור של דצמבר ... 
.. 
. 
שחור . 
בתחושתי ינואר הוא שחור . 
חודש של חורף בשיאו . 
החודש שלאחר התרגשות יום ההולדת , בו מתפוגגים צבעי הכריסמס העזים בזהב אדום , ירוק , החודש בו הלילה גובר על היום , הענננים על השמש והקור על החום ... 
.. 
. 
והפעם אני בתוך המערה השחורה , החשוכה כשהאביב נראה רחוק מתמיד וכאילו לא יצליח לעולם לחדור מבעד לעננים , לגשם ולקור ולהפריח קצת צבע ירוק בתוך צבעי הקור הקרים שסובבים אותי ... 
.. 
. 
ושוב הפאזל הבלתי נגמר לכאורה של 31 החלקים כשאני מצליחה ממש לשמוע בדמיוני את נפילת היום הבא לתוך המסגרת וקליק לאחר התחברותו ליום הקודם , ושוב השיגרה הסיזיפית וההתכנסות שמתוך הקור והעגמומיות , ושוב התחושה שהכל עומד במקום ... 
.. 
. 
עד שפברואר מציץ מעבר לפינה ... 
.. 
. 
ובפברואר אני מריחה כבר את האביב והכל מרגיש אחרת ... 
.. 
. 
יש משהו בחודשי השנה האלה שעושה אותם לקשים עבורי ... 
.. 
. 
איך את רואה חודש ? 
איך את מרגישה אותו ... 
.. 
. 
? 
זה לופת אותי ללא אזהרה . 
בתחילה מרגישה סוג של חוסר נוחות באיזור הגב התחתון , בצד , ומתחילה לזוז מצד לצד , לחפש לי תנוחה טובה , לא מפריעה אבל אין כזאת , כי הכאב הולך ומתגבר לו , מתפשט ועולה למעלה עד שאני מרגישה כאילו משהו אוחז את צלעותי ובית החזה שלי ביד ברזל והנשימה הופכת לאיטית , מתוך הנסיון להלחם בכאב . 
לכאורה אני יכולה לתפקד איתו כרגיל כי הכאב אינו כזה שמשתק , אבל דווקא העוצמה החלשה שלו , שכאילו חופרת בעדינות בגופי יש בה משהו מעייף יותר , מוציא מתוך הריכוז ולא מאפשר לי לעשות דברים לאורך זמן , או להתרכז במה שנאמר לי אלא המחשבה בורחת שוב ושוב , אינטואיטיבית אליו ומתעסקת בו עוד ועוד וחוזר חלילה ... 
.. 
. 
ובדיוק כהרגשתי שאין בי כוח יותר ( לאחר שני כדורי אדוויל שעזרו לזמן קצר ביותר ) התקשר ד . 
לשיחת הטלפון היומית שלו ואם יש מישהו שיכול להבין אותי מתוך שחווה כאבים ארוכים הנמשכים לאורך זמן ( כשאצלו זה היה בעוצמות חזקות וכואבות פי עשרות מונים ) זה הוא ... 
.. 
. 
אז יללתי לו קצת ושוב מצאתי את עצמי לא מסוגלת להקשיב ולענות יותר מהמהום קצר פה ושם ונפרדנו לשלום . 
עכשיו אני מנסה להדפיס מכתב של כמה שורות וכל מה שאני מצליחה לעשות זה לבהות בדף שמולי בלי לראות את הכתוב ולחשוב מתי , לכל הרוחות הכאב הזה פשוט יעבור ... 
.. 
. 
וכבר יומיים מתרוצץ לי בראש פוסט על חודש נובמבר והמקום שלו בחיי ובכל פעם צץ לו משהו אחר , רלוונטי ודחוף יותר ... בסוף , בסוף אני אכתוב עליו אי שם בחודש יולי ... 
.. 
. 
* * * * * * * * * * * * * * * * * * * * * * * * * * * * * * * * * * עדכון 14.20 . 
באופן מופלא , עם פרסומו של הפוסט הכאבים החלו להתפוגג עד שנעלמו לגמרי , ואם עד עכשיו תהייתי ( ולא ) מה תפקידו של הבלוג הזה בחיי , היום אני יודעת , שמדובר בעניין רפואי ממדרגה ראשונה ... 
.. 
. 
פיקוח נפש ממש ... 
.. 
. 
ואם תשוב ולא תמצא אותי בבית חכה לי רגע קט , חכה כמה דקות , יצאתי בודאי וכבר אני חוזרת , הנה קול סנדלי טופף במדרגות . 
הם היו הקולות של תחילת נעורי . 
הם היו יפים , צוהלים , זוהרים . 
והשירים היו קלילים , קליטים , מלאי פאתוס ואמונה בצדקת הדרך ולמעט מקרים ספורים ( מישהו אמר " שיר לשלום " ? ) תמימים ומלאי עליצות , כאלה שמיד מזמזמים אותם , או , במקרה שלי , שרים אותם בקולי קולות באמבטיה ... הם היו האלילים של שנות נעורי ... 
.. 
. 
יפים כל כך גבוהים אהובים נערצים בלתי מושגים ... 
.. 
. 
הבנים : מוטי פליישר יגאל בשן ... 
.. 
. 
שלמה ארצי ... אח ... שלמה ארצי ... 
.. 
. 
פני הילד המתוק של בגרותו הצעירה ... כמה שאני אהבתי אותו אז ... כנראה באותה המידה שאני לא סובלת אותו היום ... 
.. 
. 
ואם תשוב רעב , נושא אבק ועוני ואם תשוב עייף מדרך ארוכה ואם תשוב אלי , בודד וזר כמוני אני עוד מחכה , אני עוד מחכה והבנות : מירי אלוני ( בכל פעם מחדש עצוב לי לראות אותה כפי שהיא היום ... השנים יכולות להיות כל כך אכזריות לעיתים ... 
.. 
. 
) רבקה זוהר ( איזה קול פעמונים היה לה ... 
.. 
. 
) ירדנה ארזי ( דיווה . 
אז והיום ... 
.. 
. 
) אבל מעל כולן , בטופ שבטופ עבורי , מנצנצת כמו כוכב זוהר בשמי לילה שחורים היתה רק אחת : עדנה לב מושא חלומותי בשנים ההן וגם ( בדרך אחרת ) בשנים רבות לאחר מכן ... 
.. 
. 
יפה עד לכאב שחומה , כל כך ישראלית עבורי שפתיים חושניות קול חם ועמוק העולה מתוך מעמקי הבטן : היה בה משהו קסום עבורי , אז , בשנים ההן , וכשראיתי אותה הערב ושמעתי את קולה העמוק והחם שר שירים של אז , בתוכנית " יורים ושרים " שהוקדשה ללהקות הצבאיות של שנות ילדותי ונערותי , ידעתי שהקסם לא פג אפילו ממרחק השנים ... 
.. 
. 
אם תשוב אם תשוב אם תשוב אלי ... 
.. 
. 
וזה היה רק אחד השירים ששרתי בקולי קולות , זוכרת את המילים כאילו שרתי אותם אתמול ונהנית לחזור , לפחות לדקות ספורות , לימים ההם של הנעורים , שהיתה בהם תחושה שהכל פתוח , אפשרי ומלא אופטימיות ... 
.. 
. 
( פוסט נוטף מתיקות נוסטלגית , ראו הוזהרתם ... 
.. 
. 
) את תחושת קפיאת הדם בעוקרים אנחנו מרגשים למעשה רק לאחר מכן , כשהוא כבר מפשיר וחוזר לזרום באופן הרגיל והסדיר ... 
.. 
. 
רק אז מרגישים את החולשה שלאחר ירידת האדרנלין בדם , החולשה שבאה מההקלה לאחר שהתברר לנו , כמו לצייד בתקופת האבן , שברח מהאריה או כל חיה טורפת אחרת והצליח לעלות על העץ ולמצוא מחסה עד לשוך הסכנה ... 
.. 
. 
שעה 12.15 בלילה . 
אתמול . 
חוזרת מרמת גן לשם החזרתי חברה לאחר ערב מהנה של לאזניה + סלט , הצגה ( " קופסא שחורה " , מומלץ ) ושיחה מענגת לתוך הלילה . 
פונה ברכבת מרכז לכיוון האיילון . 
לפני עומדת מכונית טראנזיט לבנה ומחכה גם היא לרדת לאיילון , כשלפתע היא פונה בחדות שמאלה , לכיוון תחנת הרכבת עצמה ואז , כששדה הראיה שלפני התפנה פתאום , אני רואה רכב עומד באמצע הכביש היורד לאיילון , דלתותיו פתוחות ומתוכו יוצאים בריצה 3 צעירים ואלות בידיהם והם מתחילים לרדוף אחרי הטראנזיט . 
משותקת ולא מבינה מה בדיוק רואות עיני , נשארתי יושבת מסומרת למקומי ומחכה למשהו לא ברור , ורק כשצעיר נוסף יצא מהמכונית וגם בידו אלה גדולה ומאיימת למראה התעששתתי , לחצתי על דוושת הגז ובפניה חדה עקפתי את המכונית שעמדה עדיין באמצע הכביש וירדתי בטיסה אל האיילון , כשאני בודקת כל הזמן במראה האחורית שאף אחד לא יוצא למרדף אחרי ... 
.. 
. 
ןרק שניות ארוכות לאחר מכן , כשעברתי את מגדלי עזריאלי ונבלעתי בתוך ים המכוניות שזורם באיילון גם בשעה זאת של הלילה , הרגשתי את החולשה שלאחר קפאון הדם בעורקים ... 
.. 
. 
