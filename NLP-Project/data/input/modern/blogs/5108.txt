יש רגעים שנדמה שכלום לא קורה וכאלה בהם נראה שהכל משתנה בכל רגע . 
הידיעה שהכל יכול להשתנות גורמת לי לאופטימיות . 
" מחר יום חדש " אמרה פעם סקרלט אוהרה , ואני באותה הדעה . 
פינת תרבות הפרק האחרון של סדרת המופת " מתי נתנשק " די הוליוודי . 
נכנסתי לאתר של ערוץ 10 לראות את 20 הדקות הראשונות ובמקום זה קיבלתי את הפרק המלא . 
אכן תקלה מופלאה ... 
.. 
. 
מצד אחד , כשסרט או סדרה נגמרים בצורה לא צפויה יש משהו מרגיז , אבל גם כשלוקחים פרק אחרון של סדרה ואחרי כל התהפוכות פתאום הכל מסתדר והקיטש חוגג , יש בזה קצת טעם פגום . 
אחרי שסיימתי להאבק אתמול בספר שאני קוראת בחודש האחרון , לקחתי ממדף הספרים ( יש לי תחביב מגונה לקנות ספרים ברביעיות ) את " משאלה אחת ימינה " של אשכול נבו וגמעתי את 150 העמודים הראשונים שלו . 
כתוב כל כך יפה ומרגש . 
זה בדיוק מסוג הספרים שגורמים לי להתלבט אם להמשיך לקרוא ולגמור אותם תוך יומיים או למשוך את התענוג כמה שאפשר . 
בסביבה היום מישהי שעובדת איתי איבדה את ההכרה , באמצע היום . 
כולם התאספו סביבה בהיסטריה , קראו לאמבולנס , אבל לפני שהוא הספיק להגיע היא חזרה להכרה . 
ברגעים כאלה אני חוששת מה יהיה אם דבר כזה יקרה לי בבית ואף אחד לא יידע . 
נזכרתי באותה שבת שהגעתי לבית חולים ואמרו לי שהייתי במקרה הטוב בסכנת איבוד הכרה ובמקרה הרע בסכנת מוות ולא ממש התייחסתי לדברי האחיות והרופאים . 
לשמחתי " בילוי " של כמה שעות על שולחן הניתוחים פתר את אותה בעיה , אבל מה אם אני אתעלף ואבלע את הלשון ? 
יכולים לגלות את זה גם כעבור יום או יומיים . 
מצד שני , אני שומעת גם דברים משמחים . 
מישהי שאני מכירה הודיעה שהיא מתחתנת , אחרי פחות משנה שהיא יוצאת עם אותו בחור . 
הם הכירו בזמן שהוא היה פרוד וזה לא גרם לו לאבד את האמון במוסד הנישואין . 
היא אמרה לי שעד שאותו אחד הגיע לא היה לה מזל עם גברים ומהרגע שהוא הגיע הכל פתאום הסתדר . 
זה ממש נותן תקוה שהכל יכול לקרות . 
פסקול לפני יומיים כששמעתי את " I wish you were here " חיוך עלה פניי . 
נזכרתי באותו הרגע שנכנסתי לדירה של א ' , הוא ( על 187 הסנטימטרים שלו ) עטף אותי בחיבוק ענק ושם את השיר ברקע , אמר שהוא נזכר בי בכל פעם שהוא שומע אותו . 
זה היה הבזק של זכרון נעים , בלי רגש , מה שגרם לי להבין שהגעגועים והרגשות ל - ת' ילכו וידעכו עם הזמן ויבוא יום שאני אזכר בו עם חיוך ולא עם רצון לחבק אותו ולהסניף את הריח המצוין שלו . 
אני עדיין חושבת עליו כל יום , בעיקר לפני השינה , כשאני רוצה אותו לידי , צמוד אלי כל הלילה . 
היום שמעתי את " Iris " וזה העלה לי תמונה לראש של מישהו שהיה לי crush עליו ( אני לא מצליחה למצוא מינוח מתאים בעברית ) ואני אפילו לא זוכרת איך קראו לו . 
זה היה מזמן , בתקופה שאני הייתי מלצרית גרועה והוא ברמן חתיך . 
זה גרם לי להבין סופית שהזמן עושה טוב לזכרונות ... 
.. 
. 
עייפות הרעש מהעבודות בכביש גורם לשינה שלי להיות מקוטעת וכבר יומיים שאני קמה עייפה . 
אני מקוה שזה הסוף ושבעוד כמה ימים יסיימו את העבודות ואני אוכל לישון טוב . 
אולי הלילה תהיה לי שינה רגועה ... 
.. 
. 
לא שיש לי למה להשוות , אבל השבוע הבנתי שזו תקופה שבקרוב תעבור ואני צריכה למצות אותה , כדי שבימי השגרה ( המבורכים ) שיגיעו , אוכל להזכר בארועים משעשעים . 
בחברות חלמתי עליו בלילה . 
לא זוכרת מה היה בחלום , אבל קמתי מוטרדת , עם בחילה . 
אחרי שבוע וחצי שלא דיברנו , שאלתי מה שלומו ומה קורה עם המילואים והסופ"ש שהוא תכנן לנסוע בו לחו"ל . 
התשובה שהמילואים בוטלו ושהוא נוסע עם חברה שלו לחו"ל עשתה לי רע . 
אהבת חיי המשיך הלאה . 
ידעתי שתהיה תגובה לניסיון שלי להמשיך הלאה אבל לא ציפיתי שהוא , אחרי ההכרזות החוזרות ונשנות שהוא לא רוצה זוגיות , קורא לבחורה " חברה שלי " ומתכנן לנסוע איתה לחו"ל , במיוחד לאור העובדה שהם הכירו פחות משבועיים . 
אני רוצה שיהיה לו טוב , אבל יחד עם זה כאב לי לשמוע את זה . 
הדמעות התחילו לרדת והבחילה הלכה והתגברה . 
יכול להיות שנגמר סופית ? 
שיותר לא אראה אותו ? 
בחור בדייט החמישי החלטתי לנסות לקדם עניינים והלכתי לדירה של הבחור . 
ראינו סרט , התכרבלנו ( אחרי מחסור חמור בכרבולים ) והוחלט שאשאר לישון . 
כלום לא קרה . 
הוא חיבק אותי כל הלילה , ליטף ועשה לי " נעים " , אבל לא רציתי שום דבר מעבר לזה והוא כנראה הרגיש את זה , כי הוא לא ניסה . 
ביום למחרת הרהרתי אם זה הזמן לקטוע את הסיפור ותוך כדי הרהורים ביני לבין עצמי , הוא קיבל החלטה ואמר שהוא לא יודע לשים את האצבע מה לא מסתדר כי הכל טוב בינינו , אבל משהו לא מסתדר לו . 
אמרתי לו שחסרה התלהבות ושזה שנחמד להיות ביחד לא מספיק כדי לפתח קשר וכך נפרדו דרכינו . 
מצד אחד הרגשתי הקלה שזה נגמר , מצד שני הידיעה שלרגשות שלי ל - ת' יש השפעה לא עשתה לי טוב . 
החלק החיובי הוא שהוא קיבל 9 בהתכרבלות . 
הוא מילא קצת את הכרבולמטר שלי ... 
.. 
. 
מדד הכרבולים השבוע הרגשתי ששוב הוא ירד ומתקרב לקו האדום . 
בזמן שיצאתי עם הבחור הופיע פתאום מישהו שיצא איתי פעם אחת וזה נקטע כי אני חשבתי שהוא רוצה רק להכניס אותי למיטה והוא חשב שאני לא מעוניינת בו . 
הוא רצה שניפגש , אבל סרבתי לעשות זאת בזמן שאני יוצאת עם מישהו אחר וניסיונות השכנוע שלו לא צלחו . 
חשבתי עליו השבוע , כי זכרתי שהוא טען שהוא מאוד אוהב להתכרבל ושמצידו רק להתכרבל , בלי לעשות דברים מעבר . 
יום אחרי שהמחשבה עלתה הוא הופיע . 
שאל מה קורה עם הבחור ושמח ששמע שאותו אחד נכנס לדפי ההיסטוריה . 
שילוב של למעלה מ - 3 שבועות ללא סקס יחד עם מצוקת כרבולים הביאה אותי להזמין אותו אלי . 
אבל אחרי שראיתי שמתוכננת הפסקת חשמל ומים ( כמה טוב לגור בתל אביב ) , הודעתי לו שאני אגיע אליו . 
הוא הסתייג מהרעיון ואמר שמלוכלך אצלו מאז שההגירה לקחה לו את עוזרת הבית , אבל הרעיון לדחות את הפגישה ביום גרמה להסתייגות לרדת ... 
.. 
. 
סוריאליסטי רק נכנסתי אליו לדירה והוא התנפל עלי בחיבוקים ונשיקות . 
לא כל כך הבנתי מה ההתלהבות , אבל שיתפתי פעולה . 
הוא נשקן מעולה וקיבל 10 בנישוקים . 
אני מקוה שקלטתי את הטכניקה ואוכל להשתמש בה בעתיד ... 
.. 
. 
התכרבלנו קצת על הספה , קשקשנו ואז הוא החליט להראות לי את כישוריו המוזיקלים , הוציא את הגיטרה , ניגן ושר . 
זה היה מוזר ומעניין . 
אכן בחור מוכשר , נראה לי שהוא ניסה להרשים אותי , אבל זה לא ממש הצליח . 
עוד בטלפון כשהוא אמר שהבית מלוכלך התנדבתי לשטוף כלים . 
אני אוהבת והוא שונא לעשות את זה , אז למה לא להיות נחמדה ? 
הסרחון שעלה מהכיור יחד עם צורות החיים החדשות שגדלו שם אחרי חודש שהכלים לא נשטפו , גרם לי מהר מאוד לסגת מהרעיון . 
אני לא פדנטית . 
מאוד מקפידה על היגיינה אישית , אבל לא מפריע לי שהבית קצת מלוכלך ושיש " פינות בלאגן " , לא חשבתי שבית מלוכלך יכול להגעיל אותי , אבל רמת הטינופת שהיתה שם במטבח היתה לא אנושית . 
לא מובן לי איך מישהו יכול לחיות בכזו זוהמה ... 
.. 
. 
אחרי הטפת מוסר קצרה בנושא ניקיון ו - 4 צלחות ששטפתי , קרצפתי את הידיים וחזרתי לפוזת ההתכרבלות על הספה . 
הוא ליטף וניסה " לחמם " אותי , אבל זה לא ממש הצליח . 
המסאג' ציצים שלו מצוין , אבל זה לא גרם לי לרצות לשכב איתו . 
כל החשק המיני שלי ירד . 
אני חושדת שללכלוך היה קשר לזה . 
קצת ריחמתי עליו , הרגשתי מה הוא רוצה וידעתי שמחכים לו כאבי ביצים , אבל כשלא מתחשק - לא מתחשק . 
אפילו לא רציתי להשאר לישון ובגלל שהתכרבלות אצלו זה ניסיון לפור - פליי הוא קיבל 6 בהתכרבלות . 
עזה זה כאן ? 
כשחזרתי הביתה הייתי צריכה לגשש את הדרך במדרגות החשוכות . 
שילוב של חוסר חשמל עם חוסר מים גרם לי להבין איך תושבי עזה מרגישים ולרגע תהיתי אם זו לא מזימה של השמאל הקיצוני להוציא את תושבי תל אביב מהבועה ולגרום לנו להבין , ולו ללילה אחד , איך יושבי עזה מרגישים . 
מהר מאוד ירדתי מרעיון הקונספירציה וקיבלתי את זה שיש מחיר למגורים במרכז תל אביב ואם זה אומר שפעם ב - 4 שנים אני צריכה לחיות לילה אחד בלי חשמל ומים - לא נורא . 
חיוך למרות שהרעש של הוידאו חוזר לחיים העיר אותי ב - 4:30 בבוקר ושהכיור השפריץ עלי מים חומים ( בדיוק כשלבשתי חולצה לבנה ) , יצאתי מהבית עם חיוך על הפנים . 
קמתי עם מצב רוח טוב , בלי סיבה מיוחדת לכך . 
ג'יפה - מן שלח לי הודעה בלילה ובבוקר , עניתי על זו של הבוקר והרהרתי ביני לבין עצמי איך לסיים את הסיפור הזה . 
ביום שלפני , כשהייתי אצלו , הוא הציע שנלך לשתות משהו בערב למחרת ולמרות הספקות הסכמתי . 
כשהוא נכנס למסנג'ר באמצע היום ורשם לי שהוא מתגעגע אלי החלטתי שזה הזמן להמתת חסד . 
הרבה זמן לא התלהבו ממני ככה ואם הייתי מרגישה משהו כלפיו זה היה מאוד נעים , אבל מאחר וזה לא המצב אמרתי לו שלא מתאים לי להיות איתו ואחרי שהוא ביקש הסבר , הוספתי שנעים לי איתו , אבל אין מספיק משיכה ואני מאוד מתנצלת אם פגעתי בו . 
הוא היה מופתע , אבל אמר שאם אין משיכה מצידי אז אין מה לעשות . 
הלאה , צריך ללכת הלאה בזכות מזג האויר הנוח צעדתי כמעט בכל יום בשבוע האחרון לפחות חצי שעה . 
החלטתי שזה הזמן גם לרדת כמה קילוגרמים , כדי שאוכל " לדפוק הופעה " בחתונה של יוני וענת . 
עכשיו רק חסר בחור בר מזל . 
אחד שיידע להתכרבל כמו הבחור הלפני אחרון , לנשק כמו ג'יפה - מן ועם חיבור מיני מעולה כמו שהיה לי עם ת' . 
אני יודעת שהוא בדרך , רק צריכה סבלנות עד לאותו יום שבו הוא יופיע ... 
.. 
. 
