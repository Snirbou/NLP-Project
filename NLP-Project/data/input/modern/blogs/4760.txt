ראיתי בסופשבוע מעריב פרוייקט שנורא אהבתי : כל עיתונאי כתב על החופשה הכי גרועה שהייתה לו [ בהתחלה כתבתי " כל כתב כתב " אבל קלטתי שזה נשמע כמו בדיחה של דתיה - בן דור ] כך שאם תרצו אני אתחיל , ובזאת אני מזמין אתכם לפרוייקט הבלוגיסטי האמור , שכל אחד יכתוב פוסט על החופשה הכי גורע השלו . 
ואם לא תשתפו פעולה יא חולירות , סבבה , לפחות הפוסט הזה ישמר כמצבה דוממת . 
קיימות שתי מתחרות הגיוניות לחופשה הכי גרועה - החופשה בצרפת - אנגליה ביוני 01 , והחופשה באילת ביום העצמאות 05 . 
אני חושב שאכתוב על החופשה ההיא באילת , כי אמנם אז בצרפת היה חרא [ גם במובן המילולי ] אבל אנגליה כיפרה על זה , ובכלל , בחושפה בצרפת זכיתי בשעשועון , אז מה אני מתלונן . 
מתישהו בפברואר לפני שנתיים אמא ואבא החליטו שנצא לאיזה נופש משפחתי שכזה באילת . 
אני דווקא אוהב נופשונים משפחתיים . 
הבעיה היא שלרוב כשיצאנו לנופשים כאלה יצאנו עם עוד משפחות , ועם אנשים בני גילי , ואם יצאנו רק עם סבא - סבתא ודודה שלי ומשפחתה אז זה היה לצימר בצפון או משהו [ כלומר , או חופשה עם חברים שבה עושים כיף , או חופשה משפחתית שבה מסתלבטים בכיף ] . 
השילוב של משפחה נטו עם אילת ללא כל חברתאנשים בני גילי יצר בעיתיות מסויימת . 
זה היה יום העצמאות ה 57 של מדינת ישראל , כל אילת לבשה צבעי חג והחבר היחיד שהיה לי אז באילת [ שבינתיים הקשר איתו נותק לגמרי . 
אדם , איפה אתה קיבינימאט ? 
] לא ענה לי . 
הרגשתי אם כן מעט בודד שביום העצמאות , שהוא אולי החג הכי חבר ' ה שיש פה , הייתי די לבד , והסתובבתי בטיילת עם אמא שלי ודודה שלי . 
משפחה אחת של חברים הצטרפה אלינו לנופש באילת , במלון אחר אמנם - המשפחה של ידידה שלי ליאור [ תוכלו לקרוא עליה בפוסטים ישנים ] . 
ליאור עצמה לא באה כי היה לה מגן בלשון , וגם חבר לחיים שאפשר " ללמוד איתו לשון " בלי שהמשפחה תפריע מסביב [ אני נשמע כמו זקן טרחן ] [ היא אגב עד היום עם החבר הזה ] . 
אז נתקעתי די לבד , כל החברים שלי עשו מנגל בפארק הלאומי . 
שני יצאה עם חברים שלה להופעה של ברי סחרוף . 
ואני ? 
אני יצאתי מהחדר במלון למרפסת , השקפתי על הנוף - בניין מכוער והמון זבל זרוק [ הייתי בקלאב הוטל ] והרגשתי בדידות איומה כזאת . 
הרגשתי ריחוק שכזה . 
שמעתי את כל החוגגים והרגשתי די מבואס . 
בחדר במלון אחותי ישנה על מיטה בצד ולי ולאחי פתחו ספה כזאת שהייתה ממש לא נוחה , כל לילה הצלחתי לישון בערך 6 שעות , לפחות היו פנקייקים . 
סבא וסבתא לא הקלו את המצב , הם רוב הזמן התלוננו שחם להם וכל הזמן בבריכה פחדו שהילדים הקטנים יטבעו . 
בחופשה עצמה שמרתי על מורל גבוה למדי , כי האמנתי שזה שלי די חרא , לא אומר שאני צריך לקלקל את מצב הרוח של כל השאר . 
בדיעבד מסתבר שאח שלי ממש שנא את החופשה הזאת , אמא ממש לא נהנתה , דודה שלי איזשהי טראומה אישית שזה לא הזמן והמקום לכתוב אותה ברבים מחמת הפרטיות שלה , בקיצור , הייתה חופשה מחורבנת . 
ובלי קשר - הדיסק החדש של שלומי שבן אלוהי , ומחר אני מעלה לכאן את הטכסט המודפס שכתבתי בפנזין שלי + בונוס מיוחד של המון קטעים שלא נכנסו לפנזין עצמו . 
אללה השבועיים האלו היו מסוג השבועיים שבהם אני מצטער שלא כתבתי יותר בכתב יד כדי לזכור דברים . 
מזל שדיברתי עם רוני על דברים שאני אכתוב כאן , כך שאני זוכר כמה דברים . 
תסלחו לי שוב על כל הדיבורי שמאלץ עבר האלה , אני מבין שלחלקכם ממש נמאס מזה , ואם לאף אחד לא נמאס אז בכלל מעולה , בכל מקרה הנקודה היא שכשזורקים אותך באיזה אתר ל 12 שעות , או שיש לך שמירה של 4 שעות אין הרבה מה לעשות . 
כמה מוזיקה כבר אפשר לשמוע , כמה ספרים כבר אפשר לקרוא , בסופו של דבר אדם ישתקע בתוך עצמו , או לפחות אני . 
מסיבת הבר מצווה שלי הייתה יחסית לא טראומטית . 
מבחינת חברים אני מרשה לעצמי להגיד שהרכב האנשים שהזמנתי לבר מצווה שלי היה מאד אקלקטי , אפשר להשוות אותם אולי לאלבום האחרון של חמי רודנר [ ששמעתי אותו הרבה בזמן האחרון , וגם שוב את האחרון של רונה קינן ] . 
[ האיסיקיו הודיע עכשיו שלמאיה יש עוד מעט יומולדת , אז אני מני חשזה מזל טוב , גיל 18 הוא גיל קסום , זה נעשה הרבה יותר מצחיק לגלוש בפורנו ] גלשתי קצת , בכל אופן , מצד אחד רוני היה שם , מצד שני היה שם את זיו שהיה איתי בכיתה [ ראיתי אותו לפני שנה , הוא נראה כמו במאי של סרטי פורנו ] . 
בחצי מהתמונות אני נראה כמו גוויה [ נו מה , התרגשתי ] , ובסופו של דבר היה רק קטע אחד מביך במקצת - הסרטון שאמא ואבא עשו לי . 
אמא ואבא החליטו שלעשות לי סרטון וידאו מדליק שכזה יהיה סבבה אחושקשוקה או משהו בסגנון , אז זה התחיל מזה ששניהם היו כאילו מגישי חדשות או משהו בסגנון , זה דווקא היה מצחיק . 
ואז הגיע הקליפ . 
הקליפ היה ע"פ השיר " מלך העולם " של שלמה ארצי [ בגלל זה אני עד היום שונא ומתעב את השיר הזה ] , בקליפ ראו אותי בעיקר בכל מיני פוזיציות בהם צילמו אותי בשביל הקליפ . 
בין השאר ראו אותי בשוק ירושלמי כלשהו בוחר תפוחים , ושוכב אילו אני מנסה להירדם [ שם אני נראה כמו זומבי מפחיד ] , בחצי מהתמונות אני לבוש בחולצה הכתומה שלי [ מאיה בטח זוכרת אותה ] , ואני נראה איום . 
וכמובן שהיו קטעי וידאו שלי מהילדות או משהו כזה , מאז אגב לא ראיתי את הסרט הזה , קברתי אותו איפשהו אני חושב . 
שכחתי כמה " שיר מלחים " של כוורת זה שיר נהדר [ אני ממחזר את עצמי הרבה ] אז כן , יש את השיר " כן " של רם אוריון שעושה לי תמיד נעים כזה , שמעתי אותו הרבה בשבועיים האחרונים , בעצם החל משבת שלפני שבועיים . 
יש גם את " משהו כמו תה " של הבילויים שמעצים לי כל תחושה . 
בכלל , אני מרשה לעצמי להתלונן שאין לכם מושג כמה קשים היו השבועיים האחרונים , אני ישנתי בממוצע כל לילה משהו כמו 4 שעות [ וזה הממוצע , זה אומר שכן , היו לילות של 8 שעות שינה , אבל היו גם לילות בלי שינה בכלל ] , נסעתי לכלמיני אתרים בגיזרה והייתי בהם לעיתים יממה שלמה , והרבה זמן לבד . 
לבד , לבד , לבד . 
יוצא דופן היה הלילה לפני יומיים בו הייתי כל הלילה באיזה אתר עם רותם מהמחלקה שלי . 
רותם היא חדשה במחלקה והיא כפרה אמיתית , ישנתי בערך 3 שעות באותו לילה [ היא ישנה 5 וחצי , בכל זאת אני טיפלתי בתקלות ] וגם זה לא ברצף . 
היא כתבה לי על היד " Dor , oper the Door = ) " והעלתה לי טיפה את המורל . 
אני בקושי זוכר על מה דיברנו באותו לילה , הייתי שפוך לגמרי , אני חשוב שדיברנו הרבה על סקס ויחסי בנים - בנות [ בכלל כיף לדבר על זה בצבא ] , אגב , היא נדהמה לשמוע שלא עשיתי סקס מאז ינואר האחרון , היא שאלה אותי איך אני לא מתפוצץ או משהו [ והיא בכלל בתולה ] . 
" הסתובבתי ולפניי קרפדה עושה לי היי טו טו טו טו טו טו טו טנגו צפרדעים טו טו טו טו טו טו ירוקות אבל נעים טו טו טו טו טו טו רד אלינו לביצה טו טו טו טו טו טו בקרוב גם אצלך " אני לובש כרגע מכנסיים של אבא שלי , אחי שנסע לארה"ב לקח את כל המכנסיים הקצרים איתו . 
הוא באותה משלחת שאני הייתי בה . 
הוא התקשר אלי שלשום [ או לפני 3 ימים ? 
לא זוכר כבר ] , ואמר שהדברים שכתבתי בכל מיני מקומות נשארו . 
זה עשה נעים בלב . 
בא לי להכין למישהו מיקסטייפ מישהו רוצה מיקסטייפ ? 
[ אני רציני לחלוטין ] [ חוש ההומור שלי חזר אלי . 
כלומר , הוא תמיד היה כאן , אתם גם תמיד ראיתם אותו , אבל בצבא לא . 
אני הדחקתי אותו הרבה זמן , רק לפני חודש - חודשיים התחלתי ממש להוציא אותו . 
פתאום כולם התפלאו לגלות שאני מקלל . 
מישהי סגרה בפני את הדלת אחרי שאמרתי לה " כוסעלהאימשלך " , ואני שומע " הכל מתפורר , וקר ומר לכולנו בפה , אי אפשר להמשיך בלי משהו כמו תה " ] 
