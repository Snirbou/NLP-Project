בנושא הזה , כי בנושאים אחרים , ידעתי לשאול ולא התביישתי . 
אבל כאן , שתקתי . 
ולא כי לא דיברו על מה שהיה . 
דיברו . 
אבל אני העדפתי להעמיק במה שקרה לאחרים במקומות נוראים יותר באירופה , כי השואה ברומניה , כפי שבאה לידי ביטוי בסיפורים המעטים של ההורים שלי , לא היתה עבורי כנראה מספיק , " סקסית " . 
עובדתית , אני דור שני לשואה . 
מצד שני , אף פעם לא הרגשתי כך . 
זה קשור כנראה לאיך הם ראו את זה ואיך הם בחרו להמשיך לחיות עם זה . 
לפי הסיפורים זה לא היה כל כך נורא . 
יחסית . 
מאוד יחסית . 
לא שהחיים ברומניה תחת שלטון אנטונסקו ו " משמר הברזל " הפשיסטי שהיתה חלק ממדינות " הציר " , היו פיקניק , להפך . 
מספיק להזכיר את פוגרום העיר יאסי ומחנות הריכוז בטרנסניסטריה , ובכל זאת ... 
.. 
. 
ההורים שלי היו צעירים בתקופה ההיא . 
אבא שלי היה בגיל העשרה ואמא שלי , צעירה יותר . 
ואולי מכאן בעצם כל העניין . 
מהסיפורים הצטיירה תמונה לא נוראה מדי . 
לא נעימה אבל גם לא מפחידה ובהחלט לא מזעזעת . 
אבא שלי סיפר שהיה צריך לעזוב את בית הספר בבוקרשט ולעבור לבית ספר יהודי ובגיל מאוחר יותר , בסביבות גיל 16 היה צריך לעשות עבודות כפייה שהיו טאטוא רחובות . 
תסכימו אותי שזה לא נורא . 
בטח לא מול סיפורים של ילדים ובני נוער אחרים בפולין , למשל . 
הוא סיפר גם שאבא שלו ( סבא שלי ) היה חבר מחתרת סוציאליסטית אנטי פשיסטית וחלק נכבד מהמלחמה הוא הסתתר בשם בדוי ( שאחר כך הפך לשם המשפחה שלנו ) , ובעצם אבא שלי , אימו ואחותו הגדולה עברו את התקופה הזאת , לבדם . 
אמא שלי , שגרה בעיר קרַאיובַה בדרום רומניה , סיפרה שלא היה קל ( מלחמה , נו ) היה קיצוב באוכל ולפעמים היו מטוסי בעלות הברית עוברים מעל העיר בדרך להפצצת שדות הנפט בפלויישט , אבל העובדה שאבא שלה ( סבא שלי ) היה קצין בדימוס בצבא הרומני ( סרן ) ורוקח , כנראה עזרה לכך שהם לא סבלו מהתנכלויות . 
וזהו בעצם . 
זה כל מה שאני יודעת . 
ואף פעם לא שאלתי יותר . 
לא שאלתי איך זה ללכת ברחוב עם טלאי צהוב . 
ואיך זה לטאטא רחובות , ולשמוע כל מיני מילים לא נעימות , ולחיות כשאתה לא יודע מה קורה עם אבא שלך ולא לדעת מה ילד יום ... 
.. 
. 
היו שם , בסיפורים הקטנים הללו עוד כל כך הרבה גוונים , רבדים , תחושות ורגשות שמשום מה לא העזתי לגעת בהם והעדפתי להתעמק בסיפורים של ועל אנשים אחרים , ובבית להיות זו שאינה יודעת לשאול . 
והיום כשאני רוצה ויודעת לשאול זה מאוחר מדי ונשארתי עם התהיות ... 
.. 
. 
יום שישי . 
אמצע יולי . 
צהריים . 
אני , ג . 
הבןזוג וג . 
הבכור בן שבוע מנמנם בסלקל , חוזרים הביתה . 
הכל נראה כרגיל . 
מאוד . 
ואז משהו עובר בי ואני מבינה , שום דבר לא יהיה יותר " הרגיל " שהכרתי . 
לעולם . 
אמא בפעם הראשונה . 
שבת שלום חברים יקרים , של דברים ראשוניים ושל המשכים שזורים בהם ... 
.. 
. 
כלום . 
לא בא לי לעשות כלום . 
שום כלום . 
שזה ממש ממש שום דבר . 
רק לשבת ומקסימום לקרוא . 
שזה בעצם כן לעשות , משהו . 
אבל גם לא . 
אלוהים , מה קרה לשכל שלי , אבד בין רמת הגולן למרכז הארץ ? 
והסדר ? 
היה בסדר גמור ואפילו יותר מכך . 
היה אוכל טוב ויין ( הרבה ) ודיבורים אחד עם השני ואנשים חדשים שקשורים בדרך כזאת או אחרת עם המשפחה והיה נעים ומעניין להכיר , והרבה צחוק ובפעם הראשונה מזה הרבה מאוד שנים שרתי את " אחד מי יודע " ואת " חד גדיא " ואחר כך המשכנו לעוד שירים ישראליים שזכרנו יותר ופחות . 
ובדרך חזרה לאחותי , ירח מלא האיר את מישורי רמת הגולן והרי הגליל והלביש עליהם כסות כסופה וחגיגית שהתשלבה להפליא עם נקודות האור דמויות היהלומים שמסמנים ישובים שפזורים פה ושם . 
ושארית יום אתמול התנהלה במין נינוחות עייפה והיום לא בא לי לעשות , כלום . 
וחוזר חלילה ... 
.. 
. 
מועדים לשמחה חברים יקרים , למישהו יש מושג מה פרוש " מידא " בשיר " אחד מי יודע ? 
" הפותרים יקבלו מופלטה שמנמנה במיוחד אמרתי , ויותר מפעם אחת , שאחד הדברים שמשמחים אותי בעבודה שלי הוא העבודה שיש בה אלמנט של נתינה . 
נכון , אתם נותנים לי כסף ואני נותנת לכם ספר ( ) , אבל מעבר לעניין פרוצדוריאלי זה , הדבר אותו אני מוכרת הוא תמיד עניין של בחירה ושל רצון לשמח מישהו . 
ובכל פעם מחדש אני שמחה להיות חלק מהתהליך הזה ועל אחת כמה וכמה בחגים . 
והיום , כמו רצים שרצים את הישורת האחרונה של הריצה הארוכה שהחלה ביום ראשון יכולנו לתרום חלק קטן בשמחה ובהנאה שלקח איתו כל מי שבא לחנות שלנו . 
מחר בשעה זאת נהייה כבר בצפון ( בתקווה לאלוהי הפקקים שירחם עלינו ) ואת ארבע הכוסיות נשתה למרגלות החרמון והיחד הזה , של בני משפחה שבאים מדרום ומצפון לטקס קבוע שלא משתנה , הוא משהו שבתוך תוכי לא אהיה מוכנה לוותר עליו , לעולם . 
חג שמח חברים יקרים . 
חג של אביב ואור ונשימה עמוקה להריח את ריח הפריחה ... 
.. 
. 
ירושלים . 
גבעת רם . 
1982 . 
אני כבר סטודנטית ותיקה , שנה שנייה ומתחילה להרגיש קצת בבית בקמפוס הירוק של גבעת רם ואז , בדיוק אז מחליטים לערבב מחדש את כל הפקולטות של האוניברסיטה ולהעביר אותנו , את מדעי הרוח יחד עם מדעי החברה לבונקר האטומי מצופה השיש הלבן , שעל הר הצופים . 
קמפוס הר הצופים . 
המקום עדיין לא ממש ראוי ללימודים . 
לא שלאחר שגמרו לעבוד שנה ( שנה , שנתיים נוספות אבל מי סופר את הפיגומים ) היה כיף להיות בכיתות בעלות הארכיטקטורה המופרעת בעליל , אבל התרגלנו . 
ואז גם החלטתי שיש לי די הרבה זמן פנוי ולמה שלא אלך לעבוד בספריה החדשה שזה עתה נפתחה . 
וכך התחילו שלוש שנים של חברות מופלאה , אני וקומת הספרייה של מדעי הרוח , האומנות והמוסיקה . 
בניגוד לאחותה הוותיקה בגבעת רם שעדיין נשבעה בקטלוג של דיואי ( ולא , אל תבקשו ממני להסביר רק אומר שמדובר בכרטיסיות שאין שום סיכוי שתצליחו למצוא איתן ספר ) , הספרייה בהר הצופים היתה מקוטלגת לפי שיטת הקונגרס האמריקאי והיתה ממוחשבת כולה . 
וזה הפחיד אותי נורא . 
בתוקף תפקידנו היינו אמורים , בין השאר , לעזור לסטודנטים לחפש במחשב והרבה זמן הייתי בטוחה שכל פעם שאני אלחץ על מקש שונה מזה שהייתי אמורה ללחוץ עליו , אני אמחק בבת אחת ובאופן בלתי הפיך את החומר שבמחשב . 
לאט לאט , זה עבר לי ונרגעתי . 
בשנתיים הראשונות ניהלה את הספרייה צילה המקסימה שבין השאר היתה ביתו של השופט העליון אגרנט ( דו"ח אגרנט מלחמת יום הכיפורים ) והרגשתי תחושה של חשיבות להיות כל כך קרובה למישהו שנוגע בבית המשפט העליון . 
לאחר שנתיים חזרה המנהלת הקבועה שממש שכחתי את שמה אבל היא היתה מבוגרת עבורנו ( אמצע שנות הארבעים , אני משערת ) ויותר חשוב , היא היתה רווקה זקנה ולכן שנאה בכל ליבה את הספרניות שעבדו תחתיה , שהיו כולן , צעירות וחשוב יותר , נ ש ו א ו ת . 
אגפי האומנות והמוסיקה ששכנו באותה הקומה היו מופרדים מאיתנו אבל לעיתים עזרנו להם וכך הכרנו את אחראית ספריית האמנות שהיתה גרושתו של אוטוטו רמטכ"ל , אמנון ליפקין ( שחק ) והעובדה שבאותו הזמן התפרסם הרומן שלו עם טלי שהפכה לאחר כך לאישתו , גרמה כנראה לפרצופה החמוץ להחמיץ יותר כלפי שאר ספרניות הקומה ( צעירות ונשואות , כבר אמרתי ? 
) . לפעמים יצא לי לעשות משמרות באף המוסיקה ואז זה היה כיף , כי יכולתי לשים לי תקליטים ( כן , תקליטים , אלו השחורים מוויניל שמסתובבים לאיטם ) ואוזניות ולהקשיב למוסיקה . 
נכון שכל המוסיקה שם היתה קלאסית אבל את " כרמן " אני יכולה לשמוע שוב ושוב ובשלב מסויים כבר ממש יכולתי למלא את מקומה של הזמרת אם היה צורך ... 
.. 
. 
שלוש שנים עבדתי בספריית מדעי הרוח בהר הצופים ומאוד נהנתי מהעבודה , מהמגע עם הספרים והמילה הכתובה ( אפילו אם את הרוב כמובן לא הבנתי , היי , תנסו לקרוא עבודות דוקטורט בנות 300 עמודים ועוד באנגלית אקדמית ! 
) , עם האנשים ושאר הסטודנטיות אבל אני לא יכולה לסיים בלי הארוע הבלתי נשכח בו באותו יום מסויים אחר הצהריים , שניות ספורות לאחר שאני יוצאת מבין המדפים באגף כתבי העת ועבודות הדוקטורט , אני פתאום שומעת רעש מאחורי , מסתובבת ולנגד עיני הנדהמות מתמוטטים כל המדפים אחד אחרי השני כמו קוביות דומינו . 
והשאר יסופר בתולדות ספריית מדעי הרוח , הר הצופים , האוניברסיטה העברית בירושלים . 
מקום העבודה הראשון שלי . 
מה הביא אותי להיות לפעמים כמו השפן של אנרג'ייזר שלא מסוגל לשבת לרגע וחייב להיות כל הזמן בפעולה בלתי פוסקת . 
כי הרי לא גדלתי בבית פולני שבו האנדרסטייטמנט היה : " אני כבר אנוח בקבר " ואני זוכרת תמונות רבות של אמא שלי יושבת מול הטלווזיה ובידיה הסריגה שלה . 
זהו . 
" ובידיה הסריגה שלה " . 
שחס וחלילה לא נשב לרגע בבטלה מוחלטת . 
כזאת שלא עושה שום דבר . 
שום כלום . 
ריק מעשי ומחשבתי מוחלט . 
ואולי זה הכל בא מאותה סריגה שתמיד היתה בידיים שלה . 
שאין צורך לומר את הדברים במילים מפורשות , לפעמים מעשים תמימים לחלוטין מקבעים אותנו בדפוס מסויים ... 
.. 
. 
וכל זה בא כדי לומר שלאט לאט אני מצליחה לא למלא לי את השעות הפנויות בעשייה בלתי פוסקת ופרודוקטיבית בעליל ואני מרשה לעצמי לשבת עכשיו , ידי ריקות ורק לבהות בהרי ירושלים הניבטים מרחוק ולתת למחשבות לרוץ על כלום ... 
.. 
. 
שבת שלום חברים יקרים , כזאת בדיוק איך שאתם אוהבים ... 
.. 
. 
( ובעצם , כמעט כל שבוע הוא כך ) , שבהם אני מגיעה אל סופם כמו צמא במדבר המגיע אל מקור מים ושותה בשקיקה , כך אני אל המנוחה . 
סוף שבוע ארוך לפני שבוע מטורף לחלוטין . 
א - מחאייה . 
( וכן , פיוטית משהו אפילו שזה עוד לא יום שישי ) . 
באמת . 
זה ג . 
הבכור אשם . 
שאני רואה השרדות בשידור חי . 
לאחר שהצלחתי לאורך כל תקופת השידור הארוכה והמתישה להמלט מהשידור החי ולראות אותו למחרת , בזמן והמקום הנוחים לי , תוך כדי שאני מריצה קדימה את הקטעים המשעממים , שזה בעצם כמעט כל הפרק ומקצרת שעה וחצי , לפחות מחצי , אני מוצאת את עצמי היום רואה את זה בלייב . 
הם בלייב ואני כמעט מתה כאן . 
משעמום . 
אבל ג . 
הבכור ביקש . 
רק 10 דקות , אמר והם התמשכו והתמשכו והתמשכו ואז החלטתי לנסות . 
שוב . 
וכך אני מסתכלת בפרצף הפודדל השמוט של ( " ככה הייתי קרוב ושוב לא הצלחתי " ) משה , בחיוך הזחוח של דן " התולעת " ובשתי הפקצות האחרות שמנסות להוציא משפט אחד עם תחביר הגיוני , ולא מצליח להם . 
וכן , הפוסט הזה נכתב במחשב הנייד בין משחק מא ג'ונג אחד למשהו שעוזרים לעבור את הדיזסטר הטלווזיוני . 
אוטוטו הצבעה . 
אמאל'ה, אני לא עומדת במתח ... 
.. 
. 
שבוע טוב בלי הדחות , גרזינים וסתם מרעין בישין אחרים ... 
.. 
. 
= = = = = = = = = = = = = = = = = = = = = = = = עדכון 22.45 . 
נגמר . 
נו שויין , נשארתי בחיים . 
האחרונות לפני שהשבת נכנסת , כשלאור יש מין טעם של " לפני " והכל עוד פתוח לפנינו עוד עשרים וארבע שעות לפחות , עד שהשבת יוצאת ... 
.. 
. 
כן , כן , אני יודעת שלאור אין טעם אבל כך הרגשתי צורך לכתוב . 
שבת שלום חברים יקרים , עם רגעים טובים שנמתחים עד אין קץ ... 
.. 
. 
היא החליטה שהיא לוקחת את הסיכון לסבול אותי בצפיפות שבוע שלם והזמינה אותי לבלות איתה ועם ביתה מקסימה באילת . 
אני , כאקט של הודיה , סינג'רתי אותה ללכת על הבוקר , לפני שהיא באה לאסוף אותי , ולקנות לחם שוקולד בארטיזן , כי זה , כך נשבעתי , הולך נהדר עם הקפה של אחר הצהריים למול השקיעה בהרי אדום . 
היום , אני אוכל לבדוק אם זה , דהיינו לחם השוקולד , הולך נהדר גם עם הקפה לפני העבודה למול הרי יהודה הנשקפים באופק הרחוק ועל זה אמרה מארי אנטואנט : אם אין לחם , תאכלו לחם שוקולד ! 
