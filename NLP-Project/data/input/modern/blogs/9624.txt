השמש הוציאה את האנשים החוצה . 
בפסק זמן קצר שבין אתמול למחר , נעלמו העננים ויצאה לה השמש , צהובה ומחממת , גורמת לאנשים להתקלף משכבות הבגדים שעוטפים אותם בימים אלה , וכאילו מסתירים את עצמם בתוכם . 
הים היה חלק ושקט , כמעט לא נושם וסירות המפרש שבמרחק שטו להן מכאן ולשם בשלווה מתוך ידיעה שאין שום סיבה להאיץ ולהגיע , כי הדרך לעיתים הרבה יותר מהנה מאשר ההגעה עצמה ... 
.. 
. 
קוקטייל ארוחת הבוקר הקליל והתמים לכאורה שוב הביא אותי לריחוף עדין , שבו אני כמו מתהלכת סנטימטרים מעל הקרקע , שומעת את הדיבורים שאלי ומסביבי נמזגים בעדינות לתוך אוזני וכל מילה דורשת ממני חשיבה מאומצת ... 
.. 
. 
וכך , עטופה בחמימות השמש החיצונית וחמימות המשקה הפנימי , עברה בנועם עצל ארוחת בוקר של יום הולדת לצמח בר , בגיליס , מול הים ( ויהודה לוי ! 
! 
יהודה לוי ישב לידנו ! 
) ומתוך התמונה הקיטשית ביותר שאפשר היה לדמיין לא היה שום רצון לעשות דבר מעבר לגלישה איטית לתוך שנת אחר הצהריים של יום השישי ... 
.. 
. 
ובמרפסת , פורחים כבר פרחי אמנון ותמר וכובע הנזיר . 
שבת שלום חברים יקרים . 
מחר יחזור שוב החורף , אבל היום , אביב ... 
.. 
. 
על גג גבוה מול המשרד עומד לו איש על סולם ועל רקע השמים השחורים מעננים כבדים בגשם , נראה כאילו מטפס לתוך השמים ... 
.. 
. 
שנופלות אחת אחר השניה , כך נפלו והתבטלו תוכניותי אתמול בערב , עד שלא היתה לי ברירה אלא לקבל את מה שכנראה נקבע מלמעלה , וזה להגיע הביתה , מקלחת חמה וישר למיטה . 
וכך מצאתי את עצמי כבר בשעה שש בערב מתחת לפוך החם , כשרק " כתם " דואג למעט פעילות גופנית עבורי , כשהוא מתזז אותי מהמיטה לדלת ובחזרה , בתרגיל הידוע : " תכניסי אותי לחדר ( מיאו ) , תוציאי אותי מהחדר ( מיאווו ) " וכך עד שנמאס לי ושנבחתי עליו והוא התכרבל לידי על שמיכת הפוך הרכה והחמימה ונרדם שם בשלווה . 
וגם אני . 
ישנה שנת נים לא נים , עמוקה מאוד לעיתים , וקלילה מאוד בדקות אחרות , כשאורה של מנורת הלילה נשאר דולק וקולות הגשם הסוחף הדופק לו על הגג , משמשים כמין מנגינה מונוטונית , מרדימה ... 
.. 
. 
וכשהתעוררתי לא הבנתי מה השעה והיכן אני , ורק השיעול שהתפרץ לו מתוכי הזכיר לי את הסיבה שבגללה מצאתי את עצמי בשעה הכל כך לא הגיונית מבחינתי להיות במיטה . 
ואחרי כמה שעות של ערוּת , בהייה בטלווזיה , לגימת מרק עוף עם וון טון חם ומבריא שג . 
הביא לי יחד עם חפיסות חדשות של כדורים למיגור הווירוסים , חזרתי לישון עד הבוקר , כאילו לא ישנתי קודם כלל ... 
.. 
. 
ולמה לא נשארתי היום בבית והתחלתי את סוף השבוע כבר מהיום , לפי הצעתה של פוסיקט ? 
שאלה מצויינת . 
כי אני לא נורמלית , זה מדוע . 
כי אני לא מסוגלת להינות מהישיבה בבית . 
כי זה ממלא אותי במועקה . 
כי המחשבה , הידיעה שבעוד פחות משבועיים , אני אצטרך להתאמץ כדי למצוא לי סיבה , ולו הקטנה ביותר כדי שאצא מהבית , לא מאפשרת לי להשאר בבית היום ... 
.. 
. 
הוא שאמרתי . 
אני לא נורמלית . 
וחוץ מזה , אני מרגישה קצת ( טיפונת ) יותר טוב ... 
.. 
. 
איך אפשר להיות חולה כשלכאורה לא כואב דבר ? 
הגרון קצת צורב / שורף ( ובעבר כבר כאב לי הרבה יותר ) . 
קנה הנשימה מורגש כשנושמים נשימה עמוקה או כששיעול מטלטל את הגוף . 
האף אדום . 
העיניים צורבות . 
ויחד עם זאת אי אפשר להצביע על מקום בגוף ש " כואב " . 
שהכאב שבו מכרסם וחופר באופן כזה שלא מאפשר להתרכז בשום דבר אחר . 
שלופת במין אצבעות שלוחות שכאילו נמצאות בכל הגוף כולו , ובוערות על אותו המקום ... 
.. 
. 
במין תחושה שכאשר היא נעלמת , בגלל משכך כאבים או התפוגגות טבעית , מרגישים את העייפות שבאה לאחר ההתמודדות עם הכאב ... 
.. 
. 
משונה היא התופעה שנקראת " התקררות " . 
שום דבר לא כואב שם , אבל מרגישים כמו סמרטוט ... 
.. 
. 
פמה , שמתעקשת להמשיך את שגרת היום יום הרגילה שלה , למרות שאולי עדיף היה לבלות אותה במיטה ... 
.. 
. 
אבל מצד שני , שום דבר לא כואב לי ... 
.. 
. 
הגוף שלי . 
חיכה שאתאושש מעט ( ? ! ) מכל המערבולות הרגשיות שעברו עלי בזמן האחרון והמנוחה והרגיעה שהרגשתי ברומניה יראו כאילו לא היו מעולם , ומתוך הסדק שמצא בחומת ההגנה המגנה על גופי , ומורכבת מאופטימיות , נאיביות מסויימת , תקווה ואמונה בעצמי , הוא תקף אותי בעשרות גדודי וירוסים שהשתכנו בגרוני ואפי ומשתמשים בנשק הנזלת , הכאב והשיעול . 
אבל לי אין שום תוכניות להשאר בבית דווקא עכשיו כשלפני עומדת תקופה , שבלאו הכי , אהיה שם זמן מה , וקטנים עלי אותם גדודי וירוסים , חיידקים או מה שזה לא יהיה . 
אני מחזירה מלחמה עם כדורים נגד שיעול וכדורי קולדקס , אבל זה מאפשר לי לראות את העולם בסלואו מושן ולתפקד באותה זרימה איטית של מישהו שלא נמצא במיטבו ושיא כוחו . 
מצד שני , קמתי היום בבוקר , לאחר שנת לילה ארוכה וטובה , מאוששת . 
לא רק גופנית אלא , ובעיקר , נפשית . 
תחושת הזעזוע , הטלטלה החזקה , הכישלון האישי , שאפפה אותי אתמול , כמעט והתפוגגה , מהר יותר משחשבתי , משנתתי לעצמי . 
והיום בבוקר וגם עכשיו , הצלחתי לראות את הצד הבהיר יותר של העניין ... 
.. 
. 
ההזדמנות . 
בכל הרבדים אחרים של חיי קיבלתי הזדמנות שניה ולקחתי אותה אלי בשתי ידי כשאני מנפצת את התבניות שבהן חייתי אחת אחר השניה . 
מה שמפחיד אותי היום , שמתוך לחץ סביבתי וחששות פנימיים , את התבנית הזאת אני לא אנפץ , ומההזדמנות הזאת , אני אתעלם ... 
.. 
. 
( וגם חוברתי שוב לציוויליזציה המערבית [ AKA האינטרנט ] לאחר שכישורי במשחקים פאזל ממוחשבים השתפרו לבלי הכר ... 
.. 
. 
) ( ולחברים שחיבקו אתמול והיום , כאן ובטלפונים , תודה גדולה מלב מלא . 
וחיבוק דובים ענק ... 
.. 
. 
) גוף . 
נפש . 
הליכה מהירה . 
ריצה פה ושם . 
זיעה ניגרת . 
עבודה מאומצת . 
שרירים מכווצים . 
אנדורפינים משתוללים . 
עייפות נמסכת בגוף . 
סיפוק . 
רגיעה . 
מקלחת חמה . 
בגדים . 
איפור ( מסקרה ! 
בפעם הראשונה ) . 
נסיעה לעיר הגדולה . 
חברה . 
ארוחת בוקר . 
קפה . 
שיחה . 
צחוק . 
עוד חברה . 
מילים . 
שיחות . 
צחוק . 
חזרה הביתה . 
הבכור בבית . 
לאחר חודש ( שלא ראיתיו ) . 
חיבוק ( הרשה לי בחוסר ברירה ) . 
קצת עדכונים . 
מקמץ במילים , צריכה לדוג אותם . 
העייפות מלטפת מבפנים . 
עוד מעט מקלחת . 
עוד מעט גלישה לשנת צהריים . 
עוד מעט , שבת ... 
.. 
. 
ופתאום החורף לא מפחיד אותי יותר ... 
.. 
. 
שבת שלום חברים יקרים , שבת שבאה לאחר שבוע של החלמה והתאוששות , ועם חיוך שהגיע , סוף סוף , לעיניים ... 
.. 
. 
למרות שהספר טוען שהצבע הוא צבע זהב , אני בלונדה . 
כזאת ( אבל עם אף ) . 
היה לי צורך להתחדש . 
בכוונה אני אומרת " התחדשות " ולא שינוי , כי לא רציתי להיות אחרת , אלא אולי ... רעננה יותר . 
מחודשת ... 
.. 
. 
והוא , יהודה הספר האלמותי של דארלינג , הלך עם זה עד הסוף . 
והפך אותי , כשהוא זורה צבע זהב על שערותי , בדיוק לכזאת . 
קצת פרועה . 
קופצנית . 
סוערת . 
קצת נועזת . 
אני . 
ואם חשבתי שלדמות הזאת במראה אצטרך להתרגל , מה אומר על הדמות שנשקפת ממנה , זהובה ופרועה , עכשיו ? 
שהיא מצחיקה אותי עד דמעות . 
ושאני אוהבת אותה . 
ואפילו א . 
הצעיר אמר שהתסרוקת דווקא יפה לי ... 
.. 
. 
( והאם זה אומר שעכשיו אני יכולה לאפסן את המוח שלי ... 
.. 
. 
? 
) הרומנים מעשנים כמו קטרים . 
בשום מקום , למעט שדה התעופה , לא מצאנו הפרדה בין מעשנים לבין לא מעשנים . 
פרסומות לסגריות זועקות במודעות גדולות ברחובות הערים וגם על הכבישים , במקומות הנדחים ביותר . 
אמנם , בקצה הפרסומת מופיעה ההאזהרה הבריאותית ( ואפילו באותיות די גדולות וברורות ) , אבל בכל זאת , זאת מדינה מעשנת . 
אין ספק . 
לאחר שנים של דיאטה כפויה מטעם השלטון ( שנות השמונים : לא היה מה לאכול , לכן צ'אושסקו החליט שהרומנים שמנים מדי והורדה הוראה מלמעלה , כולל שטיפת מוח בכל אמצעי התקשורת , על הורדה דראסטית בכמות הקלוריות לאדם - סיפור אמיתי לגמרי ) אין כמעט ברומניה משהו שקשור לדיאטה . 
יש דיאט קולה , וזהו . 
את המשקאות החמים מגישים רק עם סוכר ואם מישהו מתעקש ( בטח הוא תייר ) נותנים לו את קופסא היחידה עם הסוכרזית שעוברת בין הדורשים אותה . 
ליוגורט הלבן , החמוץ , יש 4.5 % שומן ולחלב 10 % מה שהופך אותם לטעימים עד כדי שחיתות אבל סכנה לכל מי שחושב אפילו לשמור על הגזרה שם ... 
.. 
. 
הפרחת זיקוקי די נור היא סוג של תחביב לאומי בתקופת החגים וראש השנה ( ואולי בכלל ) . 
את הזיקוקים אפשר לרכוש בכל דוכן מהדוכנים העמוסים לעייפה במגוון עצום ובלתי יאמן לעיתים של סחורה מתפוצצת בשלל צבעים וצורות . 
ואין הכוונה לאותם זיקוקים ששמים על עוגת יום הולדת והם זוהרים באש קרה . 
מיטב אבקת השריפה הצבעונית תוצרת סין , בשלל שמות והגדרות , כשה " קטיושה " היתה חביבה עלי ביותר , וחשבתי לי שאולי כדאי לעדכן אותם , שמה שהולך היום זה ה " קסאם " ... 
.. 
. 
הכיכר המרכזית של ברשוב , בצהרי ערב ראש השנה נשמעה כשדה קרב בשיא הלחימה , או לחילופין , כתחנת אוטובוסים שלמה המתפוצצת לאיטה ( טוב , כל אחד והדימויים שהוא מביא מהבית ... 
.. 
. 
) כשבני נוער בעיקר , עמדו מסביב לדוכנים ובדקו את הסחורה ... 
.. 
. 
ואל דאגה , גם אנחנו חזרנו למלון עם שקית מלאה בכל טוב צבעוני ומשובב נפש ... 
.. 
. 
ליטוף טלה קטן וצמרי ( ובהחלט מתוק ) , בערב ראש השנה , תוך כדי מילמול ברכה מסתורית מפי הצועני שמחזיק אותו ( ותמורת תשלום נדיב כמובן ) , אמור להבטיח כנראה שהשנה החדשה תהייה טובה , אחרת קשה להסביר את גדודי הצוענים אוחזי הטלאים בזרועותיהם ( טוב , הגזמתי קצת , רק שלושה ... 
.. 
. 
) שמשוטטים במדרחוב של ברשוב ומציעים את ברכתם לכל דכפין ... 
.. 
. 
ואם בצוענים עסקינן , אז ישנו גם הפאן הפחות נעים . 
ואנחנו נתקלנו בו , בצורתו הכואבת , בשלושה ילדים קטנים , בני פחות מ 10 שנים להערכתי , שעמדו בשעת לילה קפואה ( עשר וחצי בלילה , 0 מעלות בחוץ ) מחוץ לפאב בבוקרשט רדפו אחרי אנשים וביקשו , דרשו , כסף . 
זה היה קורע לב , ולצערי זה לא מראה נדיר . 
כבר ידוע שיזמים ישראלים מצאו ברומניה כר נרחב לפיתוח יוזמות כלכליות , וכך אפשר למצוא שמשיה של " פריגת " באמצע כפר נידח בהרים , שלט ענק של " עלית " בכיכר המרכזית של בוקרשט , וחנות של " סבון של פעם " בקניון קטן אך יוקרתי בכיכר המרכזית של ברשוב . 
ואני , בכל פעם שנתקלתי במקום הכי פחות הגיוני בתזכורת מהבית , חייכתי ... 
.. 
. 
שלא לדבר כמובן על ברית הערים התאומות בין גבעתיים ובין העיר הקטנה ( והמכוערת בלשון המעטה ) sfintu giorge בלב הרי מרכז רומניה . 
כשאנחנו תקועים בפקק בארץ , אנחנו מקבלים את הסעיף מאלו שעוקפים אותו על השוליים . 
ברומניה זה פשוט הרבה יותר . 
כביש דו מסלולי . 
פקק ארוך ומזדחל של סוף סופ"ש של חג . 
מצד אחד תהום . 
אז עוקפים את הפקק על המסלול הנגדי . 
ואם באה מכונית ממול ? 
גי'זס קרייסט , אללה הוא אכבר , אלוהים גדול , בודהא רחום ויהיה בסדר . 
וברגע האחרון ממש , הם משתחלים בחזרה לתוך הפקק כאילו כלום לא קרה , ורק דפיקות הלב שלנו והקללות שהטיח בהם שמאלנצ'יק היו ההוכחה שכפסע היה ביננו לבין תאונת שרשרת מרובת מכוניות ... 
.. 
. 
וכמה מילים אישיות . 
תארתי לעצמי שכך יהיה , אבל היה מדהים לראות עד כמה מהר השפה חזרה ועלתה בי , כשכל פעם נוספות עוד ועוד מילים לאוצר המילים , הדי עלוב שלי , ולא רק זאת אלא שמהר מאד התרגלתי גם לאופן הפניה ברומנית , שבדומה לצרפתית , הוא בגוף שני או שלישי רבים . 
זה בא לי בטבעיות . 
ומתחבר כנראה לעובדה , שלא הרגשתי שם , אפילו לרגע אחד , זרוּת . 
אפילו ביום הראשון , כשישבתי לבדי בלובי המלא בזוגות ומשפחות , וחיכיתי למשפחת פוסיקט שסוף סוף יתעוררו משנתם ( ושינה הוא אחד התחביבים הרצינים שלהם , אין ספק ... 
.. 
. 
) , תחושת הזרות שהיתה בי בתחילה , הלכה והתפוגגה ככל שעבר הזמן . 
רומניה אינה ארץ מולדתי ואני לא מרגישה שיש לי שורשים שם . 
אבל משהו מחבר אותי למקום , אפילו הוא אולי רחוק וערטילאי , ואולי בשקט של הנסיעה הלילית מסיניה ( sinaya ) לכיוון בוקרשט , כשלאורך כל הדרך זוהרים מולי שלטי הדרך ploiesti ( העיר שממנה באה סבתא , אמא של אמא ) bucuresti ופתאום הגוש הזה בגרון , ודמעות שפרצו וירדו להן בדממה בחושך , ידעתי שיש במקום ההוא משהו שמקרב אותי , בדרך לא ברורה , לאלו שלא נמצאים כאן יותר ... 
.. 
. 
( הבית של סבא וסבתא שלי בבוקרשט ) לנסוע עם חברים או אפילו בני משפחה לחו"ל יכול להיות חוויה מתישה עד כדי כך שלאחריה לא רוצים לראות יותר את האנשים איתם בילינו יחד ימים שלמים . 
השהייה הקרובה והצפופה בתוך סיר הלחץ של מקום זר , של מחוייבות להיות יחד עלולה לסיים את הטיול כשכולם אוחזים זה בגרונו של האחר וכך גם לסיים את הקשר . 
לא פשוט לדעת , וליישם , את אותו שביל זהב שבין היחד ובין היכולת גם להפרד ולתת מרווח נשימה ומרחב אישי פה ושם . 
אנחנו כנראה הצלחנו , כי משום מה , פוסיקט מתעקשת לפגוש אותי לארוחת בוקר ביום שישי הקרוב ... 
.. 
. 
וזאת הדרך שלי , לומר לה , לשמאלנצ'יק וגם לג'וניור ( המקסים ) , תודה רבה על סוף שבוע שהחוויות שעברתי בו , יחדיו ולבד , ישארו איתי ובתוכי כנראה לתמיד ... 
.. 
. 
וזה , בשבילכם ( לא , אלו לא דובים בתחפושת , אלו פמה ופוסיקט מחבקות עץ ... 
.. 
. 
) La Revedere ( להת' ) . 
