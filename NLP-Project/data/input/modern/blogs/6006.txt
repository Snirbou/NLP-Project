אני רוצה לחיות במדינה שלא מייצרים בה זבילי בזוקות , ובכלל - שהיצור הבטחוני הוא לא אחד מענפי היצוא העיקריים שלה . 
אני רוצה לחיות במדינה שזוכרים בה שזרועות הבטחון הן אמצעי ולא המטרה . 
אני רוצה לחיות במדינה שלא מובן מאליו בה שראש הממשלה - כל ראש ממשלה , מהימין או מהשמאל - מעורב בפרשיה פלילית אחת או יותר . 
אני רוצה לחיות במדינה שאיננה כובשת עם אחר , ודוחקת בכך מיליון בני אדם תמימים לחיקו השחור משחור של האיסלם הפנאטי , ועוד בשביל כלום - פשוט ללא מטרה וללא סיבה נכונה כלשהי , אלא פשוט בגלל מגיפה קולוסאלית של המחלות הקרויות " הידבקות לכסא " ו " קומץ פאשיסטים המשפיע יותר מדי על השלטון " . 
אני רוצה לחיות בעולם שלא נשלט על ידי בנקאים ושפחותיהם - הממשלות . 
אני רוצה לחיות בעולם שבו מחשבות צבעוניות על שיגור טיל FIM - 92 Stinger המבוית על חום מנוע של מטוס נוסעים לא עוברות בראשו של אף אחד . 
אני רוצה לחיות במדינה שלא מבלבלים בה במוח כל הזמן על " כמה שזה חשוב לסגור את שדה התעופה " , כששדה התעופה הוא שדה קטן ותמים שמפריע למעט מאוד אנשים , ולאף אחד אחר בשום דרך , ומהווה את המקום היחיד באיזורו בו אפשר לטוס קל לשם הנאה ; והסיבה האמיתית היחידה - היחידה ! 
! 
! 
- שראש העיר כל כך להוטה לסגור את אותו שדה היא רק בשל ברוני הנדל"ן , שישלשלו לקופתה מצלצלין רבים לאחר שיקימו עליו עוד בלוק בניינים אפורים . 
אני רוצה לחיות במדינה שלא מכניסים בה שוב פעם לכלא , וללא סיבה , אדם שזה עתה סיים לרצות את מלוא עונשו הדרקוני - 18 שנות מאסר . 
אני רוצה לחיות במדינה שבה לכתבי הפרוטקציוניסטים ( / אנטי גלובליזטורים , זה אותו הדבר בדיוק ) אין כל הזמן , כל הזמן , כל הזמן מקום והשפעה אינסופית בתקשורת ובממשלה . 
אני רוצה לחיות בעולם שלא שופכים בו שלל רעלים שונים ומשונים למי הביוב , התהום והים . 
אני רק רוצה לאהוב . 
מצד אחד , הבלוג שלי הוא בלתי קונבנציונלי כמעט כמוני , ולכן אני כותב בו דברים כל כך אישיים שאף אחד לא יבין , ואני גם לא רוצה שיקראו , ולא שיבינו . 
מצד שני , יש לי זעקה כל כך גדולה וחשובה שיוצאת ממני , הקריאה לחירות , ואני כל כך רוצה שכמה שיותר אנשים ידעו עליה - ומה יכול להיות יותר יעיל לכך מאשר בלוג ? 
בכל אופן , זה לא כאילו שיש איזו דרך שאני יכול לגרום לבלוג שאף אחד לא קורא פתאום להתחיל ולהיקרא על ידי אנשים רבים , ככה שאולי בכלל זו התלבטות חסרת משמעות . 
