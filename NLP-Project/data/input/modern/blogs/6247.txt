שמישהו יגאל אותי מבקרים ארוכים וחסרי תכלית . 
מבקשת לומר שמישהו יגאל אותי מבתולי . 
לא יכולה , גם זה כבר מאחורי . 
כבר חמישה חודשים ושבועיים ויום , אולי כמה שעות פחות , שאני יכולה להגיד שלא איבדתי שליטה , אבל הסבלנות דווקא הולכת ופוקעת . 
כותבת והריסים מגרדים , רוצה לשטוף במים . 
לקבל טלפונים אינספור ולהסמיק , למען השם , גם לא מתוך רצון . 
לגמוע שעות על גבי שעות במעש ובחוויות . 
צריכה את החיים האלה , שיפסיקו להיות איטיים ואוטומטיים . 
דרך אגב , השפתיים שלך יפות , דרך אגב , אני לא בטוח שאני צריך להגיד את זה , דרך אגב ... 
.. 
. 
היא חושבת שהיא יכולה , אבל מי באמת רוצה לסכן את זה , ואני יודעת עד כמה היא תצטער . 
לפחות כמו שאני מצטערת , למרות שאין לי על מה . 
כשאני אומרת לה את זה היא בוכה . 
זה מפני שאני מזדהה איתה כל - כך , או שאולי - נעים מאוד , קוראים לי _ _ _ _ ואני מכורה לפרובוקציות . 
מחבקת את הרגל שלי , משלבת רגל אחת מעל לשנייה ולהפך . 
מביטה בעיניים , מרפרפת מצד לצד , אבל חכו ותראו מה קורה כשאני צריכה להטיח טלפון נייד אחד מזורגג בכל הכוח כנגד הריצפה . 
יותר מדי חיים בורגניים שכאלה , הפוך קטן על סויה , מי עוד יכול לשתות כזה ? 
אני שונאת כסף , וכל מי שחושב שזאת שאיפה לחיים להרוויח אותו , הוא אדיוט . 
זה מעניין מאוד , מה הפירוש של זה ? 
מה כבר יכול להיות הפירוש של זה שחלמתי בלילה שפאקינג שכבתי איתך ? 
כן . 
קורה כאן משהו חדש . 
אני לא מדברת רק על העובדה שנטשתי את הבלוג במפתיע לטובת לפלנד ( הו , לפלנד ! 
זה מרגש כמעט כמו נגה ) , דבר שלא אופייני לי במיוחד ( אני תוהה על סמך מה אני אומרת את זה , אבל על סמך משהו בוודאי ) . 
אפילו על יוני והקשר המיוחד שלי איתו אני לא מדברת , אלא על החיים שלי בכלל . 
אני נמצאת בטיפול פסיכולוגי . 
אף אחד לא מבין איך ייתכן שהטיפול הזה פועל . 
עושה רושם שאני מלכת קרח או משהו ( תגלית משגעת , כן ? 
) . 
אני יוצאת מכל הפגישות שלי עליזה לחלוטין . 
אני לא טורחת לבכות או להתעצב אף פעם , גם לא כשאני מספרת על האחות המתה שלי או על העובדה שאמא שלי הייתה מאושפזת בבית החולים במשך שבועות , בעוד אני הייתי עסוקה בלצייר שפמים לשמעון פרס ויצחק רבין ( שהיה אז לחלוטין חי ) . 
כניראה שעקב היובש הבלתי מוסבר בעיניים , בחלומות אני טורחת לסגת לגיל 10 ולייבב לפסיכולוגית , שמצידה מונעת ממני הגעה לכל מני דלתות מרחפות באוויר . 
ולמרות הכל , מסתבר שזה עוזר . 
סוף סוף יש לי הכוח והרצון לעשות משהו עם החיים שלי . 
לא שקודם אלו היו דפוקים במיוחד , חלילה , אך וודאי גם לא היו מושלמים ( ולראייה הצלחתי להגיד לאייל שיותר אני לא מזדיינת איתו , כמו גם העובדה שלא יצאתי לדייט יותר מחודשיים ) . 
אני עדיין לא מסוגלת לשים אצבע על מה בדיוק השתנה , אבל אני מרגישה את זה לאט לאט . 
אולי בסוף זה יפעפע גם למקומות הנכונים . 
או אולי זה לא עניין של ערך ושל נכון או לא נכון , אלא עניין של עומק . 
אולי אם אבקע אהיה מסוגלת להתאחות לאיזו מקשה שלמה יותר . 
החרקים הקטנים של ישראל מבשרים את בוא האביב ואנחנו התבשרנו על החמסין החולף מן המטוס . 
כשנחתנו היו 20 מעלות בנמל התעופה בן גוריון . 
הגענו מן הקור של מינוס 10 מעלות . 
לטופף במגפי שלג מקפיאות רגליים על הקרח החלק , פתיתי השלג מנצנצים כיהלומים , נישאים באוויר ומלטפים את העיניים . 
הכל היה לבן והעיר הייתה רגילה אך נטושה . 
גם כאן אין העונות מתערבבות זו בזו , בקרוב הכל יפשיר וימס ורק אגמים זוהרים יוותרו . 
ארבעה או חמישה זוגות גרביים , חשבתי שנפלא שאני מסוגלת להתמודד עם הטמפרטורה הזאת . 
תמיד אני שמחה לגלות שיש עוד מקום בעולם שהייתי יכולה לגור בו אם רק הייתי רוצה . 
יום אחד אולי ארצה לעזוב את הכל . 
זה עידן של שרירים מתוחים , דרוכים . 
בלילה רפיון על המיטה המתקפלת , הקפיץ נשבר והראש נשמט לאחור . 
הגוף דואב ועייף , המוזיקה מנשקת באוזניים . 
משכימים בחושך , מבחוץ רק אורות הניאון , הקול של הטלוויזיה והשעון המעורר של השכנים . 
הצעיף על הכתפיים שלו , על הפה . 
הוא דואג , אני צורחת בבעתה , אנו שועטים במעלה ובמורד הגבעה , מקפצת מעלה ומטה . 
הידיים ניתקות והשיער מסתיר כל זכר של נוף . 
אני חושבת שרק עוד רגע אחד וכל זה יסתיים , אנחת עם הראש בתוך העץ . 
זה יהיה מהיר , מהיר כמו הנסיעה הזאת , כמו החיים שחולפים . 
אני נאחזת בכל דרך אפשרית . 
בארץ נזרקים ישר אל תוך השיגרה . 
שיגרה של חג ודגלים תכולים - לבנים , ממש כמוני . 
עבודות שיש לכתוב ואנשים שצריך לדבר איתם . 
גפיים של נשים , אני אוהבת אותם . 
אני אוהבת שיערות דקות ושקופות ושפות מוזרות שלא נשמעות כמו שום דבר שאני מכירה . 
פרווה רכה , בהירה , ארומה אחרת . 
ועל אף ש ... 
.. 
. 
ולמרות הכל , אני לא באמת רוצה לברוח מכאן . 
כי יש אביב באוויר ושמעתי שאת מוותרת על נשימה . 
אלו חמש דקות הליכה אל הבית שלך , ועדיין אני אף פעם לא מגיעה לשם . 
