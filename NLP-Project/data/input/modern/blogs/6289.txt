האם ללכת לפילאטיס או לא ללכת ? 
זאת שאלת מיליון הדולר . 
שעות אני יושבת ולא מצליחה להחליט אם ללכת לשיעור יהיה הרעיון הכי גאוני או הכי טיפשי שהיה לי בזמן האחרון . 
מצד אחד זה מחזק את הסנטר , מה שעוזר לגב . 
מצד שני זה מעמיס על הגב , מה שלא עוזר לו או לי בכלל . 
יום אחד אני מרוחה על הקיר של הפיזיותרפיה , עסוקה בכיפוף הרגל לאחור , כשהגב שלי מחליט פיתאום להתפס , מותיר אותי בלי יכולת לזוז . 
אני צורחת לפיזיותרפיסט שמקלף אותי משם וסוחב אותי למיטה . 
קליק קלק הוא לחץ על עצמותי הדואבות , ואני יוצאת משם סוג של הולכת . 
שבוע אחרי כן נתפס לי הגב בשנית , בעת שאני מחזיקה שתי כוסות אייס קפה - אחת שהיא שלי , ואחת שהיא של אבא . 
במשך שבועות היה לי מאוד ברור שהגב שלי לא בסדר , אבל הייתי כל - כך עסוקה בכמה כואבת לי הברך , שפשוט התעלמתי מהכאב . 
תהיתי מתי הוא יעבור ממצב של מציק למצב של אסון , והנה זה הגיע . 
אתמול אני מספרת לפיזיותרפיסט שהכל ממש רע , ושהוא חייב לתקן אותי דחוף . 
הוא ממשש את הברך קצת . 
אחר - כך הוא גורר אותי למיטה למעלה , מפשיט אותי , ומתחיל ללחוץ לי על הגב . 
שואל מה כואב , מה לא . 
מיד אחרי זה הוא מודיע לי ששתי חוליות שלי יצאו מהמקום . 
פשוט נהדר . 
הוא אומר שזה משהו שניתן לפתור עם מעט אלימות מתונה . 
הוא מנסה , מה שעוזר קצת , אבל לא לגמרי . 
אני מתלוננת על שכואב , אז הוא תולש לי את הגרב מהרגל . 
הוא נוגע בכף הרגל - אני צורחת , הוא נוגע בכף הרגל - אני צורחת , הוא נוגע בכף הרגל - אני צורחת וחוזר חלילה . 
הוא משתף אותי בזה שיש לי דלקת ברקמות הרכות . 
" איך הצלחת להגיע למצב כזה עם הגב ? 
איך לא הרגשת שזה קורה לך ? 
אני בספק אם זה מעכשיו , זה ניראה כמו תהליך . 
זה במצב רע " הוא גוער בי . 
" איך עשית את זה לרגל ? 
אני לא מבין ? 
איך עשית לעצמך דלקת בחלק החיצוני של הרגל ? 
דלקת זה לא משהו ש'פוף' בוקר אחד מתעוררים איתו " . 
אז אני יושבת ומסבירה לו ממש בסבלנות שהגב שלי לא היה ממש בסדר , אבל גם לא היה ממש רע , אז התעלמתי , והרגל , הרגל זה מאתמול , פשוט קרה . 
קמתי עם זה . 
זאת אומרת , אני יודעת שאני הולכת על החלק החיצוני של הרגל מהרגע שנפצעתי , ואני יודעת שאני אמורה ללכת ישר , אבל לא הרגשתי אותה עד עכשיו , אז הנחתי שזה בסדר . 
הנחתי שזה לא באמת משנה שאני עומדת על הצד החיצוני של הרגל במקום על כף הרגל . 
אז מה . 
" מה לא בסדר עם התחושות שלך ? 
" " אני לא יודעת , אני חושבת שהתחושות שלי בסדר גמור " " למה את לא מקשיבה לגוף שלך ? 
" " אני כן , פשוט שהוא תמיד מדבר איתי רק בדיעבד " " זה לא פועל ככה , את יודעת שזה לא פועל ככה " " אצלי כן , אני מיוחדת " " את בהחלט מיוחדת , את גם לא נורמלית , אני לא מבין מאיפה את ממציאה את הדברים האלה " " גם אני שואלת את עצמי " . 
והיום בסטודיו אני עסוקה בלהסביר למישהי כמה אני ילדה טובה , איזה יופי אני מתאפקת , כמה קשה זה להתאפק . 
אז נכון , אני עושה שיעור מודרני . 
שיעור מחול מודרני מתקדם משהו , אבל אני מקשיבה לגוף שלי . 
כשהברך שלי מתעקשת לא להתיישר אני לא מיישרת . 
אני גם יוצאת לפני הריקוד עצמו , כי זה לא ניראה לי רעיון טוב להטיח את עצמי כנגד הריצפה . 
אני ילדה ממש טובה . 
והרופאים לא אומרים שאסור , להפך , כולם חשבו שבשלב הזה אני כבר אהיה בריאה לגמרי , מה שאומר שאני לוקחת את הזמן . 
חוזרת לאט לאט . 
לאט ובטוח . 
" אז למה כואב לך כל הזמן ? 
" " אני לא יודעת " " זה אמור להיות ככה ? 
" " מסתבר , כי הרופא אמר שזאת תופעה ידועה " " ומה עושים נגדה ? 
" " לוקחים אופטלגין . 
אין מה לעשות " " איזה מן דבר זה ? 
זה לא נשמע לך מוזר שזה מה שאומר לך רופא כשאת מתלוננת ? 
" " אולי , אבל כניראה שככה זה . 
אז את רואה , הפסקתי להתלונן " וההתלבטות הכי גדולה היא האם פילאטיס יפגע לי בגוף או לא . 
שיעור מודרני כמובן הוא נורא ידידותי , פילאטיס לעומת זאת עשוי לעשות נזק ממש גדול . 
או שאולי זה ההפך ? 
אני לא מצליחה לזכור ... 
.. 
. 
אמרתי לה " המכנס שלך ורוד ! 
" והיא רק צווחה וברחה ממני . 
אבל זה לא היה שקר , המכנס שלה היה ורוד באמת . 
ורוד לגמרי . 
זה לא היה נעים במיוחד . 
רטנתי " הו יופי , עכשיו הברחתי אותה ! 
בכלל לא התכוונתי להבריח אותה " , ולא התכוונתי , כי למה שמישהו יברח שאומרים לו שהמכנס שלו ורוד . 
במיוחד כשהוא ורוד . 
הבלונדה לא ברחה כשאמרו לה שהיא לבושה במכנסי פיג'מה משובצים בכחול / לבן / אדום כמו דגל אנגליה , וחולצת מלמלה קצרה עם פרחים קטנטנים ורודים בהירים . 
היא לא ברחה כי היה ברור לה שזה מה שהיא לובשת , ואנשים לא בורחים כשאומרים להם מה הם לובשים . 
אפילו אם אין להם יותר מה להגיד והם רוצים לתפוס טרמפ על העניין ולברוח . 
אנשים נורמלים פשוט לא עושים את זה . 
אחר - כך בפרץ מצב רוח טוב וסמי - שכרות מאוויר דיברנו על זה . 
" ורוד , את אף פעם לא לובשת ורוד " . 
והיא ענתה שיש ורוד ויש ורוד . 
לא ברור למה היא התכוונה בדיוק , כי הורוד שלה היה מהסוג השני , זה הממש ורוד . 
ורוד זועק - בוהק שאי אפשר היה לפספס . 
היה לה גם סווטשירט מקטיפה שחורה ופלטפורמות שחורות , ושרשרת קטנה בצבע כסף עם " המגן - דוד התלת מימדי הזה " שיש לו איזה פירוש מיסטי שאני לא זוכרת כרגע . 
היא אבל לא תלבש פרחים קטנים וורודים עם מלמלה , נגיד , היא אמרה . 
אלא אם יכריחו אותה לעלות ככה לבמה בניגוד לרצונה , ואז ... 
.. 
. 
וזה מצחיק , כי ורוד - פרחים - מלמלה זה בדיוק מה שהבלונדה לבשה . 
היא כניראה פשוט לא שמה לב . 
למה לה ? 
הבלונדה היא כה קשוחה ואפלה , ושרה שירי גות' - מטאל ועוד כל מיני דברים שהם כה אפלים שיכולים להשמע כמו סנאי על ריטלין מרוב ה " טי - טי " ההיסטרי שהם מכילים , אז למה שמישהו יחשוד שהיא לובשת ורוד מלמלתי שכזה ? 
אז מה , הבלונדה ההרד - קורית לובשת חולצת ורוד מלמלה ופיג'מה של אנגליה , אבל אותה בחיים לא נתפוס בורוד . 
חוץ מהדגמ"ח הורוד שלה כמובן , שהוא לא באמת ורוד , כי הוא ורוד כהה ולא בהיר , וכולנו הסכמנו שהוא משדר אופטימיות . 
כן . 
אבל היא נגד ורוד בכללי , שנדע לנו . 
היא גם כן נורא הרד - קורית . 
היא שומעת מטאליקה , גנז אנד רוזז ומירי מסיקה , ולובשת דגמח"ים ורודים , וחגורה עם נצנצים כסופים כמו של ערסיות , והיא מזה קשוחה ומיסתורית . 
היא לא לובשת ורוד . 
אלא אם היא חושבת שזה יפה . 
או אם זאת טבעת קטנה וזוהרת . 
או אם זה יוצא לה מהפלאפון . 
או אם זה צמיד קטן וקיטשי , עבודת יד . 
ואמא'לה, שלא נגיד אף פעם שהיא לובשת ורוד , כי זה מה זה לא מגניב , והיא לא רוצה לשמוע על זה . 
והיא נורא מתנצלת שהפעם יצא ככה שזה מה שהיא לובשת . 
חוץ מזה שרגע , מה כל - כך רע בזה ? 
רע ? 
מישהו אמר שזה רע ? 
בסך הכל ציינתי עובדה , היא לובשת ורוד . 
זאת היא שברחה צווחת . 
