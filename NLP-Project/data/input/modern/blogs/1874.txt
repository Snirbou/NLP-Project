בינתיים , עד שאזיז את התחת ואכבד בנוכחותי הגשמית איזה פעולה אקטיביסטית+אופציה לגז מדמיע , קצת קריאה מונחית לשבת למי מקוראי הבלוג שהם אקטיביסטים וירטואליים כמוני . 
המטרה : ככל שיהיה יותר קל לבחור באופציה הירוקה , יותר אנשים יבחרו בה . 
אז הנה , אפשר לקנות קפה ירוק ושמן זית ירוק ( אם אתה סוג מסוים של שמאלני ) ומה עוד היה שם ? 
זה מתחיל להשמע כמו רשימות הכן ולא של סבתא שלי לפסח ( ידעתם שהשנה גם שום ועגבניות נהיו לא כשרים לפסח ? 
) . 
הנה המבוא לסחר הוגן : מה זה סחר הוגן ? 
שיטת ה " סחר ההוגן " ( Fair Trade ) היא שיטה אלטרנטיבית לשיטת הסחר הרווחת היום בעולם הנקראת " סחר חופשי " . 
הסחר החופשי , למרות המשתמע משמו , הוא גישה אידיאולוגית - הגורסת כי לשם רווחים " כל האמצעים כשרים " . 
גישה זו מתבטאת ביחס לא הוגן למגזר היצרני ( החקלאים בשדות הקפה , פועלים בסדנאות היזע וכו') - החל משכר מתחת לשכר המינימום המקומי , איסור על התארגנות היצרנים באיגודי עובדים , שעות עבודה מרובות ולפעמים אף פגיעה פיזית בעובדים . 
לעומתה , שיטת הסחר ההוגן מאפשרת ליצרנים להימלט ממעגל הסחר החופשי ונותנת להם אפשרות למחייה הוגנת תוך שמירה על אורח חייהם : על ידי מסחר המתקיים ישירות עם היצרן , ללא תיווך של תאגיד בעל מטרות רווח ותוך מתן כבוד ליצרן . 
יצירת הזדמנויות ליצרנים מעוטי יכולת כלכלית שכר הוגן יצירת עצמאות אצל היצרנים תנאי עבודה הולמים שוויון מגדרי שמירה על הסביבה . 
בניגוד למשווקים רגילים , מטרת משווקי סחר הוגן אינה הגדלת רווחיהם . 
בשיטת הסחר ההוגן מצמצמים בפערי התיווך בין היצרן לצרכן ובכך ניתן להחזיר לידי היצרן 40 % מהמחיר הקמעונאי למוצר . 
מסחר הוגן מחזיר רבע עד שליש מן הרווחים בחזרה ליצרנים . 
אחת מדרישות התקן לסחר הוגן הוא כי תהליך היצור יתרחש בהליך משותף , זאת כדי להבטיח תנאי עבודה הוגנים ואת השתתפותם של כל היצרנים בהחלטות הנוגעות לתהליך הייצור . 
ארגוני ההפצה והתקנים של הסחר ההוגן מעודדים את הקואופרטיבים של היצרנים לספק לכל חבריהם הטבות בריאות , טיפול בילדים ואפשרות להלוואות . 
בנוסף מעודדים את היצרנים להשקיע חלק מרווחיהם בחזרה בקהילותיהם . 
רוצים עוד ? 
בטח ! 
בטח ! 
הנה , תקראו באתר של פעולה ירוקה . 
אני כבר הרבה זמן קונה שמן זית של פלסטינים מסכנים ויכול להעיד ממקור ראשון שהוא אחלה . 
יש לו עפיצות של זיעה של מתנדבים הולנדים ובוקה של דמעות של אם לעשרה שמתנחלים ייסרו את בשרה בשוטים ובעקרבים . 
מה נעשה כשהם יצאו מעבדות לחירות ? 
האם יהיה לו אותו המרקם ? 
שמן זית עושים פלסטינים מסכנים או לא עושים בכלל ! 
בשבוע הבא : אני אקנה קפה ירוק ונראה אם הוא יותר דומה לקפה עלית או לטייסטרז צ'ויס . 
מישהו כבר ניסה ויכול להעיד ? 
נ.ב . 
הקטע קשור לנושא 'הפיינל פור ' וראוי לדעתי לפרסום בדף הנושא החם . 
