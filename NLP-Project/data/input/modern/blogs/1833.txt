כן ! 
קצת חדשות טובות סופסוף ! 
בלנדר אולי נפל , אך מייד קם בלבוש חדש ! 
בחור בשם נדב שילוני אסף את ניצולי בלנדר ז"ל , והציע להם להקים מגזין חדש שהוא ינהל , עם פרסומות הפעם , כך שיהיה בסיס כלכלי מוצק יותר . 
הגיליון הראשון כבר מחולק חינם בחנויות הקומיקס בתל אביב , ויחולק גם בבתי קפה , חנויות אופנה וכל מקום שהם ייכנסו אליו . 
זה היתרון בעיתון חינם , אין בעיית הפצה , פשוט מחלקים אותו . 
העיתון החדש הוא ממשיכו הישיר של בלנדר , וחלק מהחומרים אף זכורים לי מגליונות קודמים . 
אני הייתי ממשיך עם השם הישן , אבל מילא . 
הפעם יש גם קטעי טקסט , כולל אחד של סנדי ש . 
! 
עם השער העכבר - העירי , הצופר היה יכול בשקט להפוך למוסף של העיר . 
מצד שני , ייתכן שהיה זע באי נחת לצד דיווחי השטח של כנופיית סלון מזל העליזה והאקטיביסטית שהשתלטה סופית על העיר בשנה האחרונה . 
האמת היא שהכי מטריד אותי הלוגו . 
כבר הבנתי שלא כולם בקומיקס שמאלנים , אבל לכזאת הזדהות עם הליכוד לא ציפיתי . 
אבל הביקורת היא שולית , אני מקווה שתחת השם החדש הצופר יתחיל להתגבש , יתפוס במהרה כיוון , יפרוס כנפיים וימריא אל על ! 
