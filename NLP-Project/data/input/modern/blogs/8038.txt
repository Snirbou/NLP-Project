  ליוצרי רהיטים שעושים להם פינות שאפשר לדפוק בהן טוב - טוב את הזרת הקטנה . 
  ל - HOT , על הסרטים המחורבנים בערוצי הסרטים שלה . 
  ללחות בתל - אביב . 
  לממציאי משחקי מחשב ממכרים . 
  למי שאופה את הקרראנץ ריקוטה של מאפיית " לחמים " . 
פושע נגד האנושות . 
  לחצ'קון שמופיע במקומות לא רצויים ומעצבנים . 
  לאנשים ששואלים לעצתך ואחר כך לא טורחים להקשיב למה שאתה אומר בכלל . 
  לעונש המוות הקודם הו , לא . 
זה כמו בימי דיאבלו . 
NeverWinter , של אטארי . 
הלכו העיניים , הזמן מתאדה . 
מפחיד . 
חורבה במרכז תל אביב , בלי מיזוג ועם חתולים על אדן החלון , שיכורים ברחוב , אין חניה , בלאגן , עזובה , סירחון . 
דירה לבד . 
דירה מתוקה בצפון תל אביב , עם שותף סטרילי , חדר שינה וחדר עבודה , נקי , מסודר וימבה חניה . 
אין חתולים . 
דירה נוספת בצפון תל אביב , שותפה , פחות חדרים , פחות מקום , קשר משפחתי בלתי רצוי אם כי עקיף , קרוב מדי לבית הנוכחי . 
זה מעייף לחפש דירה . 
מעייף מאד . 
אבל יכול להיות שכבר החלטתי . 
מחר יהיו עוד תשובות . 
עזוב אותך . 
אתה גרוע . 
התוכנית שלך איומה , נמוכה ולא מצחיקה כמו פיגוע המוני בגן ילדים . 
אתה לא עובר מסך . 
אתה נראה כמו פלקט , כמו חיקוי של דודו טסה . 
יצפאן כבר יותר מצחיק ממך . 
לך הביתה , שתה כוס קפה ותישאר עם הכתיבה , מאחורי הקלעים . 
יש אנשים שלא צריכים להיות בפרונט של הבמה . 
כבר עדיף טל ברמן , וזו באמת אמירה קשה . 
קוראים לו ג'ונתן פרנדי , הוא דוגמן ושחקן ועוד כל מיני . 
תבלו . 
אני לא מחשיבה את עצמי כפזרנית גדולה . 
אני אפילו חושבת שיש לי יכולת ריכוז טובה , חלוקת קשב מצויינת ותשומת לב לפרטים . 
בזיכרון הארוך שלי אני מתגאה מאד , בדרך כלל . 
אבל לאחרונה אני מוצאת את עצמי בסיטואציות פשוט מגוחכות . 
כל מיני פריטים הולכים לי לאיבוד , ודברים מוזרים קורים ללא סיבה . 
נראה כאילו הזיכרון שלי לטווח קצר הולך ומתפורר לו . 
אני שוכחת איפה שמתי את מפתחות הרכב . 
אני שוכחת איפה חניתי בכלל . 
אני לא זוכרת אם נעלתי את הדלת בלילה , ואני קמה לבדוק לפני שאני נרדמת ( ואחר כך נאבקת זמן רב כדי לישון ) . 
מחשב כף היד שלי פירמט את עצמו באופן חשוד ולא ברור - כל הדאטה נמחק ( היה גיבוי , אם כי לא מעודכן יתר על המידה ) . 
נעלם לי זוג מכנסיים . 
סתם כך . 
אני נוסעת למקום כלשהו ובטעות מבצעת את המסלול שאני עושה כל יום - לעבודה . 
נעלם לי כרטיס האשראי ונאלצתי לבטלו . 
יש סיכוי לא רע בכלל שזרקתי אותו בטעות לפח האשפה . 
אני לא תמיד זוכרת את שעת המשמרת שלי ביום שלמחרת , ולפעמים צריכה לבדוק פעמיים או שלוש בדף המשמרות . 
פעם הייתי זוכרת את כל השבוע . 
אני שוכחת שמות של אנשים . 
כל מיני דברים קטנים שכאלה , שאפשר לייחס אותם לחוסר תשומת לב , היסח הדעת , מחשבות אחרות שטורדות את מוחי . 
כביכול , תקלות שוליות של החיים , שאין לייחס להן חשיבות יתר . 
אחרי הכל , אני עדיין מסוגלת ללכת וללעוס מסטיק בעת ובעונה אחת , כך שאולי לא כל התאים האפורים שלי נמחקו . 
מצד שני , התופעות הללו רק הולכות ומתגברות , ומעצבנות אותי יותר ויותר . 
האם אני צריכה לעבור לפורמט של רשימות ומשימות ? 
תמיד שנאתי את ההיצמדות ליומן , ונהניתי לסמוך על הזיכרון והסדר בראש . 
עכשיו יש שם בלאגן , כנראה . 
אולי צריך לשאוב אבק ולזרוק כמה דברים . 
אז מה רציתי לומר ? 
שכחתי . 
ללכת על הכביש ביום כיפור מסוכן אף יותר מלצעוד עליו ביום רגיל . 
כמעט דרסה אותי זאטוטה על אופניים . 
עכשיו יש עוד סיבה להגיד שנשים לא יודעות לנהוג . 
צפייה ביורוספורט , TCM ו - BBC PRIME בלבד ( כי אין משהו אחר ) עושה דברים משונים למוח . 
לא השתפרתי בטקן 4 למרות ששיחקתי קצת . 
פעם הייתי טובה בדברים האלה . 
" ציפורים מתות בסתר " , הספר , זה הבסיס לכל אופרות הסבון באשר הן . 
לא נעים להודות , אבל אם תסתכלו סביבכם , יש סיכוי לא רע שהספר הזה מונח על איזה מדף בבית שלכם . 
היה חם ומגעיל . 
עוגת הקראנץ ' ריקוטה של מאפיית " לחמים " - מעדן מלכים . 
הליכה על החצים הלבנים בכביש ברגליים יחפות זו חווייה נעימה ביותר . 
בית לבד זה הכי כיף שיכול להיות . 
אפשר להסתובב ערומים . 
כן ירבו . 
האופניים שלי עומדות להתפרק מרוב חלודה . 
אף פעם לא הייתי חסידה גדולה של הז'אנר , מה שמסביר את מצבן העגום . 
מצד שני , ראיתי שהביאו מחדש לארץ את האופניים המגניבות הבאות : אולי יש לי עתיד בתחום האופניים . 
זה כל כך סנבנטיז . 
פשוט נפלא . 
מעניין כמה הן עולות . 
בינתיים , אני מעדיפה ללכת ברגל . 
או לנהוג ברכב . 
או לרכב על סוס . 
הכי טוב לרכב . 
ספורטאינו המדהימים באולימיפיאדת הנכים מביאים מדליה אחרי מדליה . 
3 מדליות זהב עד כה , ועוד שלל כסף וארד . 
אבל על מה כולם מדברים ? 
על נבחרת הכדורסל העלובה שלנו , על קצורין שצריך - או - לא - ללכת , על זכויות שידור על ליגת על בכדורסל שכבר מזמן הפכה להיות ליגה של קבוצה אחת וכמובן - על כדורגל . 
איפה השידורים הישירים שרוממה כה התפארה בהם כאשר האולימפיאדה ה " אמיתית " התרחשה ? 
איפה הכיסוי העיתונאי הצמוד ? 
אריק זאבי קיבל שער ראשי על מדליית ארד . 
גל פרידמן קיבל עיתון שלם על זהב . 
נבחרת שלמה , 10 מדליות , 3 מוזהבות - והכי הרבה נתנו לקרן לייבוביץ ' - רבע עמוד אחורי . 
וגם זה , בקושי . 
הרי אין שם עיתונאים ישראלים . 
התמונה בעיתון היתה מהטלוויזיה , אם אינני טועה . 
למה את קרן לא רצה השרה הבהמה לימור לבנת לחבק ? 
האם בשל החגים נותרה בבית השרה הצעקנית והגסה , שאמורה להוות דוגמה ומופת לילדים כשרת החינוך ? 
למה על הפודיום של ממיסטבלוב היא לא קופצת בהתלהבות ? 
האם כי זה לא מעניין אף אחד ? 
האם כי אין מספיק חשיפה לשרת חינוך שעומדת ליד ספורטאי בכיסא גלגלים ברגע השיא של הקריירה שלו ? 
האם היא נגעלת מאדם ששוחה רק עם יד אחד ? 
האם הוא לא ראוי לחיבוק ? 
לא יותר מגל פרידמן , אבל לבטח לא פחות ? 
יש קהל לא קטן של אנשים המתעניינים בספורט הנכים ובהישגים שהוא מביא , אז למה אף אחד לא מראה את זה ? 
כי זה לא סקסי , כי זה לא תמיד נעים לעין , זה אפילו יכול להיות מדכא לראות . 
הרי מעבר לכל אווירת הניצחון , ההישגיות והספורט , עומד אדם פצוע , פגוע , לא קורן בריאות שופעת כמו ספורטאי " רגיל " , אדם שכל אחד מאיתנו אומר בסתר ליבו " לא הייתי רוצה להתחלף איתו , גם לא תמורת מדליית הזהב " . 
נכים זה לא כיף . 
זה מאלץ אותנו להתמודד עם המציאות . 
זה יותר מדי ריאליטי טי . 
ווי . 
נכים זה לא סקסי . 
ולא רק הטלוויזיה חוטאת - גם העיתונות האינטרנטית , הכתובה והרדיו . 
בשביל מדליה של נכה עם יד אחת לא פורצים לשידור . 
ולא רק העיתונאים אשמים , גם הפרשנים בגרוש , שיודעים למרוח 1,000 מילה בהזמנה על כדורגל , להגיד 100 פעם אתה מה שכבר נאמר מיליון פעם לפניהם , אבל לא יודעים לצייץ מילה טובה על ספורט נכים . 
מעניין מה היה קורה לו הנבחרת האולימיפית למשחקים הפאראלימפיים לא היתה מספקת את הסחורה ולא מביאה ולו מדליה אחת . 
מעניין מה היה קורה לו לייבוביץ ' לא היתה עושה את " המובן מאליו " ומביאה זהב , כסף וגם ארד . 
הרי היו עושים לאנשים האלה לינץ ' ציבורי . 
אבל , כנראה שיותר מעניין לראות ישראלים מייצגים אותנו שלא בכבוד ומפסידים לנבחרות שעד היום לא ידעו בכלל לשחק כדורסל . 
כנראה שמרתק יותר לראות הפסקות חשמל באצטדיון רמת גן , כש - 11 לוזרים מתגודדים על הדשא והולכים מכות . 
כנראה שליגת התיכונים בכדורסל מעניינת הרבה יותר , כי זה מה שמשדרים בערוץ 1 . 
כנראה שאת לימור לבנת לא נראה יותר על הפודיום באתונה ( ואם יהיה לנו מזל , גם לא על הפודיום בבייג'ינג ) , וגם לא בשדה התעופה , כשתחזור אלינו נבחרת קטנה ומדהימה של אנשים שמביאים לנו הרבה כבוד , אבל מאיתנו לא מקבלים שום דבר . 
