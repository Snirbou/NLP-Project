לפעמים יש רגעים שמתחשק לי לצעוק על עצמי . 
" את תמיד כזאת נחמדה ? 
" נשאלתי השבוע ועניתי בחיוב . 
יומיים למחרת ת' שאל אותי למה אני עושה לו בעיות , עניתי לו " אני בחורה נחמדה " והוא השיב " זאת בדיוק הבעיה - את מקסימה " . 
ריצ'ארד פרקר עדיין לא גיבשתי דעה סופית לגבי הספר " חיי פיי " . 
הוא ללא כל ספק מעניין , ייחודי ובלתי נשכח , אך יש בו קטעים מזעזעים . 
יכול להיות שהבעיה איתו היא בציפיות שלי , היה לי הרושם שמדובר בספר קומי קליל וזה ממש לא מה שחיכה לי . 
כפי שאני לא אוהבת סרטי אימה , כך גם ספרים עם קטעי אימה לא מתאימים לי . 
אולי הבעייתיות שלי עם הספר היא התקופה שבה אני נמצאת , חיפשתי משהו קליל וזה לא מה שקיבלתי . 
עתידות יצאתי המומה . 
לא מובן לי איך היא ידעה לומר לי את השם של ת' ולתאר מה מצבו ומה קרה בינינו . 
יותר נדהמתי שהשם של אותו בחור שבעקבותיו הבלוג נפתח עלה והיא ידעה שמאוד אהבתי אותו , אבל זה לא התממש . 
לטענתה היום הוא נשוי . 
אם זה לא הספיק וכל השמות הנוספים שהיא העלתה וכל הדברים שהיא תיארה שקרו ( ואכן קרו ) ואלה שעוד יקרו , היא העלתה משהו שקרה לפני 10 שנים וידעה לאבחן שזו היתה טראומה קשה . 
מעניין אם הוא באמת נפטר , כמו שהיא טוענת ואיך זה קרה . 
החדשות הרעות הן המוות והמחלות בשנה הקרובה . 
אני מנסה לבטל את המחלות או להקל עליהן ומקוה להצליח . 
החדשות הטובות הן שבנובמבר הבחור שלי יגיע ויהיה " טהור " כהגדרתה . 
ב - 2008 אני מתחתנת . 
אהבה , בחורים ורעלים חוקיים מאז שגיליתי שתרופה נוספת עומדת להצטרף לקופסת התרופות שלי , גם היא בקטגוריית " לכל החיים " נעשיתי עצבנית . 
ויתרתי על הרבה דברים כדי לא להגיע למצב הזה , אבל במקום שהכולסטרול שלי יוריד את עצמו לערכים נורמליים הוא קפץ ושבר שיא חדש . 
ואם גם ככה אני צריכה לקחת כדורים , אז למה למנוע מעצמי את הפיצות , השווארמה , השוקולד , המאפים וכל שאר הדברים שהכרזתי עליהם חרם ? 
אחרי דייט שני עם הבחור , הבנתי שהוא לא בשבילי . 
פתיחות ורגישות זה מצוין , אבל אובר - אנליזה ודיאלוגים שמזכירים לי טיפול לא מתאימים לי . 
שוב הוא שאל אם הוא יכול לנשק אותי ונענה בשלילה . 
בין שלל המחמאות שלו היה המשפט " את אישה מלאה ויפה " מה שהרגיז אותי . 
כשאמרתי לו שאני לא מלאה הוא בשיא חוצפתו אמר " אל תתכחשי לזה , זה חלק ממך " . 
אמרתי לו שכמה קילוגרמים עודפים לא הופכים אותי למלאה , אבל הוא המשיך להתווכח איתי והפסיק רק כשאמרתי לו ( באותו טון טיפולי שבו הוא אוהב להשתמש ) שזה לא נעים לי ... 
.. 
. 
אמרתי ל - ת' השבוע שאני אוהבת אותו והוא ענה לי בשפה שלו שגם הוא אוהב אותי . 
לא ברור לי למה הוא לא משתמש במילה אהבה , אלא מדבר על " רגשות עזים " ועל זה שהוא " חולה עלי " . 
כספים אחרי שחסכתי בחודש האחרון כ - 500 ש"ח מכך שויתרתי על מוניות ושוקולד בלגי , פרגנתי לעצמי היום מכנסיים ו - 3 חולצות . 
אם אתקבל למקום העבודה אליו התראיינתי השבוע ככל הנראה אפרגן לעצמי נסיעה לסין בסביבות פסח 2008 . 
אם לא - אני אנסה למצוא עוד דרכים לחסוך ולהגשים את החלום . 
הגשמת חלומות זה חשוב ... 
.. 
. 
מתנצלת שלא הייתי כנה איתך היום . 
שיקרתי בלי למצמץ כי מבחינתי זה לא היה אפשרי לספר את האמת . 
אם הקשר בינינו יימשך אני אתוודה בהמשך . 
נכון שנפרדתי מהאקס לפני חודש וחצי , אבל הייתי איתו שעה לפני שנפגשנו . 
שאלת אותי מתי הוא יצא לי מהלב ועניתי שלפני שבועיים - שלושה . 
זה לא נכון . 
הרגשות שלי הולכים ונחלשים עם הזמן , אבל עדיין יש אהבה גדולה וזאת הסיבה שלא הסכמתי שתנשק אותי היום . 
הלאה היתה לי הרגשה כשראיתי את התמונה שלך . 
לא נראית לטעמי , אבל הקרנת משהו חכם ומרגיע וידעתי שיהיה חיבור טוב , מה שהוכיח את עצמו כנכון כששיחת הטלפון הראשונה בינינו נמשכה שעה וחצי . 
שאלת מה התוכניות לערב ובמקום לומר " סקס עם האקס " המצאתי בית קפה עם חברה . 
ת' הגיע , יפה כתמיד ושאלתי אותו " מה אם אני לא אלטף אותך יותר ? 
" , הוא אמר שהוא לא רוצה לחשוב על זה . 
רק בבוקר , כשהוא הלך לילדים , אמרתי לו שיש לי דייט לארוחת בוקר וכשהוא שאל אותי מה התוכניות שלי למחרת אמרתי שעדיין לא ידוע . 
אני אוהבת אותו וכשאנחנו ביחד זה הכי טוב שיש , אבל אין לנו עתיד . 
הוא לא רוצה חתונה וילדים ולא מוכן לשנות התנהגויות שמפריעות לי , כך שאהבה , רבה ככל שתהיה , לא מספיקה . 
הגיע הזמן להמשיך הלאה , להפסיק להיפגש עם ת' ולנסות לבנות משהו חדש . 
התלהבות שעתיים אחרי שהוא הוריד אותי בבית , נישק לי את הלחי ושאל אם אפשר לראות אותי שוב , הוא שלח לי הודעה : " תודה על בוקר שונה ומרענן בחברתה של אישה יפה ונעימה " . 
היה דייט נחמד שנמשך קרוב ל - 4 שעות . 
אכלנו ארוחת בוקר והמשכנו לעוד בית קפה , שקט יותר , כדי להמשיך לדבר ולהכיר . 
הוא החמיא בדיוק במידה , הראה התלהבות ועשה רושם של בחור כנה , שבאמת רוצה להכיר ולנסות לבנות קשר זוגי ולא עוד אחד שמחפש רק סקס . 
היתה לי הרגשה לפני הפגישה שלנו ש"זה הוא " , לצערי לא סיימתי את הפגישה עם אותה הרגשה . 
כנראה שאני צריכה קצת להתרחק ולהתנתק מהאקס כדי לראות אם זה באמת יכול לעבוד . 
מייקל , יודה וכל השאר יום הצילומים על הסט של " האלופה 2 " היה מעניין . 
יהודה לוי לא נראה כמו שחשבתי , אבל הנחמדות הרבה שלו מפצה על המראה החיצוני . 
מייקל מקסים ועדי הימלבלוי יפהפיה . 
אלי חייך וקרץ ורציתי לבקש ממנו את הטלפון של רן , אבל עצרתי את עצמי . 
אין צורך לעשות בושות באמצע היום ... 
.. 
. 
שבוע טוב אני מקוה שהדייט השני שמתוכנן עם הבחור החדש יהיה מהנה לפחות כמו הראשון . 
מקוה שתוצאות הבדיקות שעשיתי ייצאו טובות ושלא אצטרך לקחת כדורים חדשים . 
הלוואי שיהיה לי ראיון טוב ואתקבל למקום העבודה החדש , בתנאים שאני רוצה . 
שיהיו הרבה סיבות לחייך ... 
.. 
. 
הציניות יצאה ממני אחרי כמה דקות מיותרות של עדכוני " מה קרה לבנות שלמדו איתך " . 
אחרי שאמא שלי סיפרה לי שאיזה חברת ילדות שלי נשואה וגרה בתל אביב ועוד 2 תאומות שלמדו איתי נשואות + עם תארים שניים ואחת מהן מנהלת בנק , לא עצרתי את עצמי ושאלתי אותה " ומה סיפרת לאמא שלהן - שהבת שלך מהמרת כפייתית לשעבר , אכלנית כפייתית לשעבר ורווקה כרונית בהווה ? 
" ככה את מגדירה את עצמך ? 
היא שאלה ואמרתי לה " צחקתי , אף פעם לא הייתי אכלנית כפייתית " ... 
.. 
. 
מצבי רוח יש רגעים שממש טוב לי ורגעים של נפילת מצב רוח . 
אחרי כמה שבועות בהן פיציתי את עצמי על מצבי הרוח עם ממתקים , החלטתי להפסיק . 
נכון שזה לא גרם לי להשמין , אבל זה לא עוזר לי להרזות . 
יש לי 3 חודשים עד לסיום שנות השלושים , אני לא ממש מרוצה מהמקום בו אני נמצאת בחיים , אבל יש עוד זמן לעשות תיקונים קטנים . 
לא ברור לי אם העייפות של הזמן האחרון היא כתוצאה מהחום או כתוצאה מעייפות נפשית . 
יש רגעים שהידיעה ש - ת' עדיין חלק מהחיים שלי משמחת אותי ויש כאלה שאני חושבת שאולי זה עושה לי רע . 
עשיתי לו מיני סצנת קנאה השבוע , כשהוא סיפר לי שהיה במסיבה עד 4 בבוקר וסירב לפרט . 
קשה לי לחשוב עליו עם מישהי אחרת , זה עושה לי רע . 
הסיבה העיקרית שבגללה אני לא יוזמת פגישות איתו היא כי אני מפחדת להתקשר בזמן שהוא עם בחורה . 
30 עבודה מצבי הרוח משפעים גם על התחום הזה . 
ביום ראשון החלטתי להישאר בבית , לא היה לי חשק להתלבש , להתאפר וללכת לשם , כל מה שרציתי היה לישון ולנוח . 
שיחת טלפון מפתיעה באמצע היום שוב גרמה לי לחשוב אם להישאר או לעזוב . 
הצעת עבודה בתחום לא ממש מעניין , אבל הרבה יותר מכניס . 
העברתי קורות חיים ואם אכן יזמנו אותי לראיון ויהיו מוכנים לשלם לי משכורת שערורייתית , אני אפרד לשלום מהעבודה הנוכחית . 
מה שיהיה יהיה , נצטרך לחכות ולראות ... 
.. 
. 
