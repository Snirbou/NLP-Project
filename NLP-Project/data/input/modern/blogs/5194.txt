חוזרת הביתה מביטה מסביבי בנוף האורבני המוכר , שבכל פעם מתאים עצמו למצב הרוח : כשמצב הרוח טוב אני מבחינה בדוכיפת , קיפוד שחוצה את המדרכה או בפריחה חדשה וכשמצב הרוח רע הבניינים נראים אפרוריים מתמיד , ומקיפים אותי מכל עבר . 
שוטפת פנים , מצחצחת שיניים , בדרך מביטה על הדלתות הסגורות של החדרים בהם מתגוררים שותפיי , יש אור מבעד לדלת ומאחד החדרים קולות של טלויזיה ואווירת ניכור . 
עד לפני זמן קצר , באותה סיטואציה הייתי דופקת על חדר דלתו של בונבון , מנהלת איתו שיחה ודורשת את החיבוק היומי שלי . 
הפסקתי עם המנהג הזה כשהבנתי שהוא איבד עניין בקשר שהיה בינינו . 
נכנסת לחדר ששייך לי ומביטה לרגע במיטה , בתקווה שאולי יהיה שם מישהו שיישן איתי מחובק . 
אבל על המיטה יש חפצים ולא גוף אנושי . 
3 שנים עברו מהיום בו הכרתי את טל ועד ליום שבו הוצאתי את המשפט הזה מהפה . 
ספטמבר 1999 , ליד סוכנות הנסיעות " גלוב " בהדר , אחרי ששילמנו על כרטיסי הטיסה לאמסטרדם . 
רגע מאושר שנוספו לו עשרות רגעים בשבועיים מדהימים של טיול . 
רציתי לזכות בלוטו ולקחת אותה איתי לניו יורק לפני החתונה , במקום מסיבת רווקות , אבל היא הבינה שהסיכויים לכך קטנים והיום הודיעה לי שניו יורק תהיה חלק מירח הדבש שלהם , שעיקרו יעבור במרכז אמריקה . 
אחרי שלקחנו את ההזמנות מבית הדפוס וניסינו לעשות שופינג , אך ללא הצלחה , הלכנו לאכול סושי . 
משם חזרתי הביתה , התארגנתי במשך חצי שעה עד ששלי הגיעה לאסוף אותי . 
מילאנו לוטו , היא אכלה גלידה והלכנו להצגה " סינית אני מדברת אליך " של תיאטרון בית לסין . 
בכיתי . 
לא ציפיתי להצגה קשה בנושאים טעונים כל כך . 
שלי בחרה את ההצגה ואני , שהשם נראה לי קומי וקליל , הסכמתי מבלי לקרוא את התקציר . 
טעות . 
הצגה מצויינת , אבל עצובה מדי . 
מחר בונבון ייסע למשפחה בצפון ומר טקט למשפחתו בירושלים ועד ליום ראשון אני אשאר לבדי בדירה . 
השנה לראשונה לא אהיה נוכחת בסעודת ליל הסדר . 
אני די מרוצה מהעניין , לא מתאים לי אווירת הזלילה בקרב תיבת נוח . 
עופית מביאה את החבר שלה איתה , מה שאומר שהיחיד שלא יהיה עם בן זוג יהיה בן דודי היקר שנמצא ( למיטב ידיעתי ) עמוק בארון וייתכן שאין לו כרגע בן זוג . 
הוא מזכיר לה את חכם עזריאל מ " חגיגה בסנוקר " והיא עוצרת מעצמה להעיר על הדמיון , מתוך מודעות לכך שמה שמשעשע אותה יכול להעליב אותו . 
כמעט 3 שעות שיחה , הוא מתעניין איפה היא רואה את עצמה בעוד כמה שנים וכשהיא מספרת על הדירה עם הנוף לים ברחוב גורדון בתל אביב והחתול שמסתובב בבית , או לחלופין על מגורים באפר ווסט סייד , עם נוף לסנטרל פארק ( מה שעובר לה בראש , כשהיא אומרת " ניו יורק " ) הוא מופתע . 
בעוד 5 שנים הוא יגור במושב , עם דשא גדול , נוף לים ושני כלבים ויחלק את זמנו בין עבודה לפעילות פוליטית וחברתית . 
הוא למד שיטת טיפול אקטיבית , המבוססת על 12 מפגשים , הצבת יעדים ומטרות ועמידה בהם . 
מכאן השפה והגישה הפסיכולוגית . 
אני לא אוהבת ששואלים אותי מה החלום שלי . 
זה גורם לי להרגיש קצת רדודה ואנוכית . 
כשחזרתי הביתה עלתה לי לראש המחשבה להכיר לו את דנה , היא מתאימה לתמונת עכבר הכפר , שנלחם למען צדק חברתי . 
נראה לי שהוא היה מתלהב ממנה , אבל היא היתה חושבת שהוא לא " cool " ולכן לא מתאים לה . 
יש לי שני מספרי טלפון של בחורים שאני צריכה להתקשר אליהם . 
אבל ... 
.. 
. 
שוב ירד לי החשק לדייטים , לשיחות בתי הקפה , שבהן אני מנסה לשווק את עצמי . 
לא אוהבת את ההרגשה וגם לא את הסיטואציה . 
אולי מרוב חיפושים אני כבר לא יודעת מה אני מחפשת ? 
סיימתי קודם שיחה בת שעה עם בחור 86 . 
תוך כדי , בעודי מביטה במתרחש על מסך הטלויזיה , פתאום מצאתי את בחור 75 מביט לעברי מבעד למסך . 
עוד מקרה בסדרת " העולם קטן " . 
86 מכיר את מיטל ובעלה הקיפוד הוורוד . 
כשהתברר שהוא עובד איתם באותו מקום , העלתי את השמות שלהם והוא קרא לה " הכבשה הקטנה " . 
כשראיתי את התמונה שלו הבנתי שיש פוטנציאל גבוה שאני אתאהב בו . 
יש לו משהו מאוד נעים בפנים . 
לכאורה הוא לא " הטעם הקלאסי " שלי . 
אבל כבר לפני שנים הבנתי שאין לי טעם אחד , אלא יש חיבורים מסויימים שעושים לי את זה . 
הוא מדבר מהר מדי ומצורת הדיבור שלו ניתן להסיק שיש לו קשר כלשהו לפסיכולוגיה . 
אני משערת שהוא עבר טיפול פעם , אבל יכול להיות שהוא קרא הרבה ספרי פסיכולוגיה או שהיתה לו בת זוג שעסקה בתחום . 
מצד אחד יש בזה משהו נעים , מצד שני , לאורך טווח זה יכול להפריע . 
מה יהיה ? 
איתי , איתו והאם יהיה איתנו ? 
? 
אני כל כך רוצה שיהיה לי מישהו לאהוב , שזה הופך להיות קצת עצוב . 
