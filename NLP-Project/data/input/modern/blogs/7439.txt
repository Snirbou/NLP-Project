אני שוב חולה . 
למען השם , כמה פעמים כתבתי את המשפט הזה בשנה האחרונה ? 
הכל התחיל ביום רביעי . 
( תבינו את חומרת המצב : אני חולה כבר יומיים וחצי ורק עכשיו אגרתי מספיק כוח לקום מהמיטה ולשבת מול המחשב .. 
. 
) . 
בבוקר הייתי לגמרי סבבה . 
שיעול קל ותו לא , משהו שכבר מזמן הפסיק להטריד אותי ( והרי כל בוקר מתחיל אצלי אותו דבר : צחצוח שיניים , השתנקות , שטיפת פנים , שיעול של כמה דקות , סבון פנים , יריקה לכיור .. 
. 
) . 
כשהגעתי ללשכה והסתכלתי בפק"ש ראיתי שמחכים לי 50 מעברים באותו יום . 
ניסיתי את מזלי ושאלתי אם אני יכולה לעשות אותם עכשיו ( הייתי בטוחה שישלחו אותי לאמת קודם ויתנקשו בחיי על כי העזתי לבקש ) אבל הסכימו לי . 
ישבתי מול המחשב ועברתי לי בשלווה על 50 תיקים . 
זה היה די נחמד ומרגיע . 
לקראת הסוף קצת התחיל לכאוב לי הראש , כמצופה אחרי ישיבה של 3 שעות מול המחשב . 
קמתי ופסעתי אל עמדת המנתבת מתנודדת מעט וקראתי בעליצות : " סיימתי ! 
יש לי קצת ריצודים בעיניים אמנם , אבל עשיתי ! " 50 " את בטוחה שאת בסדר ? 
" שאלה שרון , המנתבת החדשה , בהיסוס . 
" מה ? 
אה כן .. 
. 
אני אלך לשתות קצת ואני נכנסת לאמת .. 
. 
" דידיתי לעבר הצומצום , שתיתי כמה לגימות מיץ ענבים - ירוקים - וקיווי ונכנסתי לעמדה הקרובה . 
עשיתי אימות , ואז עוד אחד . 
ואז קצת התחלתי להרגיש עייפה וגם רעבה למען האמת . 
" אכפת לך לעשות עוד אימות אחד לפני ההפסקה ? 
" ביקשה ממני ממש יפה שרון המנתבת הותיקה ( כן , יש 3 מנתבות ולשתיים מתוכן קוראים שרון . 
) שתקתי לרגע ( כי ממש רציתי הפסקה ) אבל אז חשבתי לעצמי " נו טוב , מה זה כבר משנה " ועניתי " בסדר . 
" האימות התחיל בסדר . 
איפשהו לקראת האמצע שלו הרגשתי פתאום סחרחורת די רצינית . 
שקלתי לרגע לבקש ממישהי שתחליף אותי , אבל בגלל שגם ככה לא נשאר הרבה ויתרתי והמשכתי עד הסוף . 
אח"כ הכרזתי שאני יוצאת להפסקה , במחשבה שחוסר אוכל הוא הגורם לסחרחורת הזאת ועל כן אוכל יהיה הפתרון לה . 
שלפתי מהתיק את ארוחת הצהריים אותה הכינותי מראש ( נקניקיות בבצק עלים וסלט ירקות ) והתיישבתי לאכול . 
כשסיימתי הרגשתי יותר גרוע : הסחרחורת לא נעלמה , ועכשיו גם הייתי כבדה ועייפה בגלל האוכל . 
התיישבתי מול מחשב בצומצום , ומאותו רגע , במשך שעה או אפילו יותר , לא הצלחתי לקום משם . 
כך עברו עלי הצהריים : ישבתי על כיסא , רועדת מקור ומצמרמורות ( גם מעיל לא עזר ) והעסקתי את עצמי בעבודות פשוטות כמו להכניס מכתבים למעטפות כדי לא להתחפשן לגמרי . 
בשלב מסוים גם זה הפך להיות קשה מדי .. 
. 
וכאן נשאלת השאלה : למה לא הלכתי לחר"פ , והרי ד"ר אלה הייתה מעיפה בי מבט אחד ושולחת אותי הביתה לתריסר גימלים ? 
לכך יש כמה תשובות : קודם כל , אני מנסה להמנע מגימלים במידת האפשר , כי כבר הייתי יותר מדי בגימלים בשירות שלי . 
שנית , החר"פ רחוק ולא היה לי כוח להטרטר לשם , במיוחד שלא היה לי תור והסיכוי שיקבלו אותי היה קלוש , ולסיום , עדיין הייתי אופטימית ומשוכנעת שזה סתם משהו מוזר שתקף אותי וזה יעבור עד מחר . 
סך הכל נשאר רק יום אחד לשבוע , אמרתי לעצמי , מה הבעיה לשרוד עוד יום אחד . 
טעות חמורה . 
כשהגעתי הביתה בסביבות 6 וחצי בערב ומדדתי חום , הסתבר לי שהחום שלי זינק ל 38.7 . לא זכור לי שהיה לי חום כזה כבר הרבה מאוד זמן , ובהתחשב בפעמים שהייתי חולה , זה לא הולך ברגל . 
עדיין אופטימית , לקחתי אדוויל והלכתי לישון , בתקווה שזה יעבור עד מחר ( וגם כי לא היה לי שום רופא ללכת אליו בשעה כזאת ) . 
למחרת בבוקר מדדתי שוב חום . 
38.7 . 
אדוויל ארור . 
עדיין מטושטשת משינה הלכתי להעיר את אמא ולספר לה במסכנות שיש לי חום גבוה ואני צריכה לנסוע לג'וליס להוציא גימלים . 
אח"כ התקשרתי לסרח"ל שלי , שדווקא לא עשתה הרבה בעיות , ועוד לפני 8 בבוקר כבר הייתי במרפאה , מחכה להכנס לחובשת . 
כשלקחו ממני מדדים הסתבר לי שלא רק שהחום לא ירד ( כפי שחששתי , שהרי נהוג וידוע בצבא שבלי חום אין גימלים .. 
. 
חוץ ממקרים חריגים כמו ד"ר אלה ואני ) הוא אף טיפס ועלה ל 38.9 . החובשת כנראה מעט פקפקה בי כי היא הושיטה את ידה למצח שלי ( כמובן , הרי ידוע שידיים אמינות יותר ממדחום . 
) בגלל החום הגבוה נכנסתי לרופא ראשונה , וגם הוא נראה מעט המום מהחום הגבוה ( מה יש לאנשים שם ? 
! 
בחיים לא ראו בנאדם חולה ? 
) . 
דבר ראשון הוא שאל אותי איך הגעתי לשם . 
" באוטו " , הייתה תגובתי האינסטינקיבית , וכשראיתי את הבעת פניו מיהרתי להוסיף " כלומר לא אני נהגתי .. 
. 
אמא הביאה אותי . 
" כשנרגע מעט הוא התפנה לכמה בדיקות שגרתיות , ואז אמר " אני מקווה שלא מפריע לך , אבל אני מעוניין שתמדדי שוב חום .. 
. 
רק כדי להיות בטוחים .. 
. 
" משום מקום שלף לי מדחום חדש ונקי . 
הכנסתי אותו לפה ובהיתי במספרים החולפים במהירות מול עיניי . 
38.7 , 38.8 , 38.9 .... 
... 
.. 
. 
39.01 . 
בחיוך סרקסטי הושטתי לו את המדחום , רק כדי לראות את הגבות שלו מאיימות לצאת מהפרצוף ( ושוב אני שואלת - בחיים לא ראית בנאדם חולה ? 
) . 
" יש לך חום מאוד גבוה ! 
" הוא הכריז את המובן מאליו . 
" את צריכה להיות מחר בבסיס ? 
" הוסיף ושאל , מה שהיווה התחלה בטוחה לגימלים . 
בסוף הוא נתן לי רק גימל אחד , בטענה שגם ככה שישי שבת אני בבית . 
די מעפן , כי כמו שזה נראה כרגע לא בטוח שאני אהיה בסדר עד יום ראשון . 
וכך עברו עלי היומיים האחרונים : אני כמעט כל הזמן במיטה , החום שלי מסרב לרדת מ 38.5 ( אחרי אקמול , בין לבין הוא נשאר 39 .. 
. 
) אני בקושי אוכלת , יש לי סחרחורת כל פעם שאני קמה לשירותים , ואמא שלי כל הזמן מציקה לי שאני אקח עוד אקמול / חיזוקית פורטה / קלגרון / רעל עכברים . 
באמת , כבר הפסקתי להבין מה תורם למה . 
שלכם , מאחלת לכם רק בריאות ( אם לא אני אז לפחות אתם .. 
. 
) גריני . 
