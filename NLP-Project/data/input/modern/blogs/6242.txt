על מזבחך הקרבתי קורבנות רבים לאין שיעור משעלה בדעתי להקריב . 
השנאה שאטמתי בעטיך הוסיפה פורצת מתוך החרירים הלא נכונים , מעולם לא נתנה לי מרגוע . 
אך לא עוד , יקרה , כי היום בך אמשול , ואת תכחדי , ארורה מתמיד . 
אני מתעוררת בבוקר , מוקדם . 
מנהלת משא ומתן עם עצמי על עוד שלושת רבעי שעה של שינה . 
הצמיגות הקרירה של לילות האביב - קיץ מכה בפנים . 
אני הולכת לצחצח שיניים , המשקופים של החלון במרפסת הכביסה רועדים , ואיתם אני . 
אני רוצה להסתובב ולחזור להתכרבל עוד קצת בפוך הרך . 
השעות נקפו להן ואני עוד התגלגלתי במיטה נטולת החלומות עם המצעים המשובצים . 
הטעם של המנטה עורר אותי , לקחתי אותו איתי למטבח . 
התעצבנתי שגמדים קטנים באו בלילה , סיימו את כל הגרנולה . 
לא בטוחה מה אני רוצה לאכול . 
מעדן אוכמניות , טובלת בו ביסקוויטים של חרובים ושוקולד . 
אחרי האוכל אני נחה קצת , קוראת ומתארגנת . 
בדרך לקפיטריה אנחנו מדברים על תיאוריות קוויריות . 
גל מספר על עציצי מריחואנה שמתייבשים להם בארונות , ועל מרשמי מריחואנה רפואיים שמוצאים את עצמם בידיים הלא נכונות . 
הוא אומר לי שאני לא כל - כך עצמי היום . 
שואל אם זה מפני שאני על אפס שעות שינה . 
אני אומרת שאולי , ואולי גם העובדה שתקוע לי טמפון בין הרגליים , שזה אף פעם לא עוזר . 
לרוב גורם לי למרר בבכי כילדה קטנה שנזל לה הארטיק על הריצפה . 
ממלאת דף שלם במילה " cuase " , לא מקשיבה . 
נוסעת הביתה בסוף . 
זה רק בגלל שמדי פעם צריך להוריד את הזבל . 
ככה הכל יותר נקי . 
ישבנו תחת עץ התות הגדול , שהתקיף אותי בפריחה מתפוררת . 
לא רציתי ללכת והגוף שלי שרף כולו . 
המנקה הבריח אותי , וזאת אולי הייתה הסיבה העיקרית . 
אז ארזתי תיק ובגדי החלפה . 
עמדתי שעה מול הארון בניסיון למצוא בגד שלא יכאיב יותר מדי , ולבסוף יצאתי . 
כשהאדרנלין התחיל להשפיע כבר לא הרגשתי כלום . 
ידעתי רק שהיא אמרה שהיא טעתה ושאלה לשמי . 
ידעתי רק שהייתי אחת מתוך שתיים שהצליחו . 
זה היה כיף . 
כשנפלטתי מן הרכבת , בחרתי בצד הימני . 
זה היה שובה של טניה , והשומר אפילו אמר שיש לי מבטא רוסי . 
אנשים מוכרחים להפסיק להדביק לי כל מיני מבטאים . 
על אחת כמה וכמה כאלה שאין שום אפשרות שיהיו מיוחסים אלי באמת . 
חכיתי וחכיתי עד שהוא אסף אותי לבסוף . 
הסיע אותי לביתו הלבן והמרווח , שם פגשתי את הכלב הנקניקי שלו , שנבח בהיסטריה . 
הוא סחב לי את התיק והרעיף עלי חיבוקים ומחמאות . 
בסוף הערב הוא לקח אותי כל הדרך הביתה . 
מה שהיה ללא צל של ספק נורא יפה מצידו . 
אפילו אבא שלי התלהב מן המחווה הנהדרת . 
היום אני ומורי ( המקורית , לא החדשה ) שוטטנו בשדרות . 
היה לנו צל והיו לה נמשים על כל הידיים . 
היא צחקה על התיק שלי . 
תמיד יש לה בעיה עם התיקים שלי . 
אמרתי רק שאשתדל יותר טוב לפעם הבאה , אבל חבל לי שמביך אותה שאני הולכת עם תיק גב קטן . 
אז מה אם הוא יצא מהאופנה מתישהו ב 80 ' s ? 
הייתה לי שיחה טלפונית ארוכה על סקס ויחסים . 
מדהים איך אנשים יודעים להאיר בזרקור את הפינות שאתה עיוור אליהם ממקום מושבך . 
זה אחרי שחלמתי בלילה על אורות ניאון אדומים שפשוט לא מוכנים להשאר בארון . 
היו להם נצנצים והיה נידמה שהם ניסו לאותת על משהו . 
הרבה דברים אדומים בזמן האחרון . 
בעיקר מאחורי הברכיים שלי . 
