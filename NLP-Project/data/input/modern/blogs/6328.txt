לאחד והיחיד , בורא עולם . 
אלוהים שלי , שוב כבעבר אני מוצאת את עצמי מדברת אלייך , מספרת לך אודות אותו כאב שכבד עליי . 
אני לא צדיקה , מעולם לא הייתי .. וכמו אחרים בוודאי חטאתי לא פעם אחת . 
אבל יש משהו בבקרים האלה , שאני פותחת את עיניי בקריאה אלייך , בסליחה , יש משהו אחר בפנייה שלי אלייך , סוג של התרגשות וציפייה . 
. וודאי יודע אתה כי לא תמיד הייתי מאמינה הדוקה ולא תמיד האמנתי כלל , אבל תמיד הייתה לי את האמונה שמישהו שומר עליי למעלה , לא תמיד ידעתי להדביק לו דמות או שם , אבל ידעתי שהוא שם , הוא שומר עליי . 
ומי אים לא אתה אלוהים שלי , ששמרת אותי מכל רע והבאת אותי ליום הזה כשאני אסירת תודה לך על כל שעברתי ועל כל שחיזק אותי והעמיד אותי על שתי רגליי , חיזק את אמונתי בך , בעצמי ובאחרים . 
ושוב אני מוצאת עצמי מודה לך על כל הטוב שנתת לי בחיי ועל כל הדרכים שהארת בפניי ללכת בהן , הכוח שאני שואבת להמשיך הלאה גם כשבתוכי אני מרגישה שהכל קורס תחתיי . 
אחרי תקופה ארוכה של מחשבות , עם עצמי בעיקר ועים הקרובים לי ביותר , החלטתי לא להתמסר לדת כמכלולבאופן טוטאלי מהסיבה הפשוטה , שדיי לי באמונתי הכנה אלייך . אני חושבת שהביקור האחרון שלי בכותל , אותן דקות ספורות שמצאתי עצמי פונה אלייך בתפילה , מספרת לךעד כמה אני מצטערת שאינני מוצאת בתוכי את הכוח להתמסרות שזו.מי כמוך בורא עולם יודע את שבמחשבותיי ובליבי , גם בלי שאנסה לתאר ולהסביר . אינני יודעת מתי התחילה האמונה שלי בך , יתכן שתמיד שכנה שם ורק לאחרונה הבחנתי בה . 
אלוהים שלי , מעולם לא ביקשתי דבר , אבל בימים האחרונים אני מרגישה שהגעתי לדרך ללא מוצא , אנא ממך , האר את דרכי , עזור לי להחליט פעם אחת ולתמיד החלטה שתהיה מספיק ברורה , נכונה וכנה , בלי להצטער עלייה , בלי לפגוע באף אחד . 
אלוהים שלי , רציתי שתדע עד כמה אמיתית האמונה שלי אלייך , ולכן אני פונה אלייך בתפילה . 
