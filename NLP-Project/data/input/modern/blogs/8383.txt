היא כל כך מיוחדת . 
תינוקת מתוקה שרק יצאה ממני . 
תשעה חודשים נרקמה בתוכי כמו סוודר מחמם לחורף מסבתא לנכדה . 
חוטים זהובים בסוודר וכיסים עגולים מקבילים לתלתלי זהב ונקודות חן . 
יש בה כל כך הרבה ויש בה כלום . 
כולה מסמלת מחשבות פרטיות שלי וחולשות קטנות שלך . 
אתה תהיה כל כך מופתע לראות כמה היא דומה לך , כמה היא דומה לי , אבל אותנו , היא לא תזכיר לעולם . 
כל כך הרבה זמן דמיינתי לעצמי אותי לובשת את בגדיי המהודרים ביותר , ניצבת על סף דלתך והיא בזרועותיי , בוכה דמעות של כאב וגעגוע אל האמא שנפרדת , דמעות של רגשות משונים אל האבא ונאנחת אנחה כבדה , בשביל כולם . 
במחשבותיי ראיתי אותך פותח לי את הדלת ולובש פרצוף מבולבל . 
ואני נעלבת , התבהר לי השיער וארכו לי הרגליים אבל אהבות , חשבתי , לא שוכחים לעולם.לא זכרת , לפחות בדקות הראשונות , את זו שלא הספיקה לשכוח . 
אם תזכור או לא תבין , בכל המקרים אני אמסור אותה אליך , כל כך הרבה זמן חיכתה אצלי,לך . 
לא תבין איך הרגשתי , לא תבין לכבוד מה היא , לא תבין למה מגיע לך אותה ואיך יש לי אומץ לבוא שוב ולתת לך משהו . 
ועוד דבר שכל כך קשה לתת . 
רק תקבל אותה בשקט . 
והיא מיוחדת , תינוקת קטנה שלי שלא שמעת מעולם ולעולם לא תראה . 
עם המון אומץ ובלי כבוד התדפקתי על דלתך עם אורחת . 
וכמו בחלומות , פתחת את הדלת , נשקתי לך , על הלחי , נשיקה אמיתית ומאולצת ואז בעדינות והיסוס העברתי לך אותה - לחשתי לך - תודה . 
3 > 
