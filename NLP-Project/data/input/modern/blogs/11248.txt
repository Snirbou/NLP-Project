אתמול בוואלה : כשהגעתי הביתה מהעבודה , נחה ליד דלת הכניסה לבניין חבילה של 4 קרטוני ביצים . 
לבד . 
האם היקום שולח לי מסרים ? 
ההוא שאיתי בעבודה , זה שיש לו בלוג , התגלה כבחור נחמד למדי דווקא . 
בלוגר נחמד . 
בכלל , בלוגרים הם עם נחמד . 
נחמדים . 
כולם נחמדים . 
אין לי בעיה להכריז קבל עם ועדה , גם בבלוג וגם באופן אישי , שקראתי בשקיקה ובהנאה את ספרי " הארי פוטר " , הלכתי לסרטים ומעניינים אותי פרטי מידע הקשורים בנושא . 
אז אמרתי . 
ואחת מ - 2 הסנוביות המובילות במקום עבודתי , מייד טרחה לעקם את האף ולהוציא מהפה הממורמר שלה את המשפט ההו - כה - מקורי : " אני במקומך לא הייתי אומרת את זה בקול רם " . 
ממש קופירייטרית לעתיד . 
נשגב מבינתי מדוע אדם שעובד איתי באותו מקום , וסביר להניח משתכר סכומים דומים , יטרח לנסות להפגין את " עליונותו " המפוקפקת באמצעים כה נדושים . 
הרי זה לא שהיא קוראת רק טולסטוי בבית . 
אולי עמוס עוז , במקרה הטוב , סוג של ספרות שכלל לא מדבר אלי , שאני לא אוהבת ולא מחשיבה כספרות מעניינת , אבל לא שופטת כחסרת ערך . 
סביר יותר להניח שהיא צופה בעיקר בערוץ 2 ובתוכניות מציאות ( כי זה In ) . 
סביר להניח שכמות הספרים שהיא קראה בשנה האחרונה לא עולה על 3 במקרה הטוב . 
ועוד יותר סביר להניח , זה שהיא לא קוראת הארי פוטר , Dune או חוברות קומיקס , פשוט משום שהיא לא יכולה להתמודד עם האנגלית , ובעברית זה פשוט לא זה . 
האליטיזם , השחצנות , הנסיונות העלובים להרגיש יותר טוב עם עצמך על חשבון אחרים - כל זה פאתטי בעיני . 
כל ההגדרות , השבלונות , המיסגורים שאנשים עושים ברגע שהם שומעים פרט מידע שלא מוצא חן בעיניהם ולא תואם את תפיסת עולמם השמרנית - כל אלה הם סממן כל כך מובהק לחוסר בטחון , או לחיים בבועה מנותקת וסנובית , שבה רק לאנשים " שווי ערך " יש מקום . 
אני קוראת הארי פוטר , וגאה בזה . 
אני גם קוראת את כתביו של קארל פופר , מאמרים אקדמיים על פרטיות והאח הגדול , וגם עיתון רייטינג , אם כי זה האחרון מתחיל לשעמם ברמות קשות לאחרונה . 
אז מה זה אומר עלי ? 
מה שיפה , שלא ממש אכפת לי . 
שיגידו . 
שידברו . 
שישמיצו . 
שינסו להעליב . 
משול כעקיצות חרקים בעיני , ואפילו זה לא ( אגב חרקים , יש מכת יתושים ופשפשים קשה באיזור המרכז . 
אני מוחה על כך . 
לא נשאר לי הרבה דם ) . 
אני אמשיך ליהנות מה " שטויות " שלי , והסנובים ימשיכו לנפנף באיכויות המזויפות שלהם , לקרוא בסתר את פנאי פלוס ולרכל שעות על יעל בר זוהר . 
היא תמשיך להיות אנטיפתית ומגעילה אליך , להתנשא ולהתנהג בצורה סנובית ומכוערת , אבל כשהיא שואלת את העולם איך מורידים משהו מאתר מסוים , את תעני לה . 
למה ? 
נחמדות יתר . 
מחלה שיש להיפטר ממנה בהקדם . 
עוד טורניר גראנד - סלאם הגיע אל סיומו . 
את הסוף של הגמר לא ראיתי , כי ( כן , כן ) הייתי צריכה לצאת אל שיעור הטניס שלי . 
הו , האירוניה . 
כשיצאתי , פדרר הוביל 2:1 במערכות , והיה 3:3 במערכה הרביעית . 
רודיק , שהתחיל את המשחק טוב מאד , ולקח את המערכה הראשונה 6:4 , התחיל לעשות שטויות כבר במערכה השנייה , ונכנס ללחץ מהקרירות של פדרר . 
2 המערכות שפדרר לקח אחרי הראשונה , שאותה כאמור הפסיד , היו צמודות יחסית , אבל לטעמי היה זה רודיק שירה לעצמו ברגל , עם לקיחת סיכונים , השתוללות מיותרת וחוסר סבלנות ודיוק . 
את המערכה הרביעית לקח פדרר 6:4 , ותוך שעתיים וחצי סידר לעצמו עוד גביע ווימבלדון אחד . 
פדרר הוא שחקן של פרשנים וקריינים . 
כולם מעריצים אותו , נופלים לרגליו ומשתחווים לטניס המדוייק , המופלא , הטכני , המגוון והמעניין שלו , וגם מהללים אותו על אופיו השקט והנעים . 
אבל טניס , כמו כל ספורט אחר , זה שואו . 
בגלל זה היה הרבה יותר כיף לראות שחקנים כמו מקנרו וקונורס , או בקר ואדברג , כשהם נכנסים למשחק בכל ליבם ונשמתם , חוטפים קריזות , צועקים , מקללים ולוקחים ללב כל קריאה של השופט שלא נראית להם . 
אלה היו שחקנים שבאותה מידה יכלו להצחיק את הקהל לרגע , אפילו במעמד " רם " כמו גמר גראנד - סלאם . 
אלה שחקנים שמבינים שלא סתם קוראים לזה spectator sport - ספורט של צופים . 
בין הדיוק , הפגיעה בתוך הקווים וצבירת הנקודות , צריך להיות גם שואו . 
בגלל זה יותר אנשים אוהבים את הכדורגל של ברזיל , המעניין , הווירטואוזי , ולא את של גרמניה , היבש , הטכני והמדוייק . 
ופדרר לא נותן שואו . 
הוא בא ודופק כרטיס עבודה . 
אם הייתי רוצה לראות טניס מושלם ומדוייק , הייתי מבקשת לשים 2 רובוטים על המגרש , או משחקת במחשב מול יריב ללא חסרונות . 
זה לא מעניין ככה . 
זה לא מעורר התרגשות , אהדה או רצון לעודד . 
לעומת זאת , כשרודיק בא לרשת ומנער אותה בתסכול , כי " בגללה " הוא הפסיד נקודה , זה גורם לי לצחוק , להזדהות איתו , ולקוות שבפעם הבאה הוא יצליח לקחת את הנקודה . 
כמובן , טניס לא צריך להיות מורכב רק מגימיקים ( מישהו אמר קורניקובה ? 
! ) , וחייבת להיות יכולת טכנית מצויינת בשביל לעניין , אבל השילוב בין השניים הוא שעושה את העבודה . 
במלים אחרות , אנחנו צריכים יותר רודיקים , קוריות וקוארטנים , ופחות יואיטים , פדררים וסמפרסים . 
גם בטניס הנשים - אני מניחה שלגברים יותר כיף לצפות כאשר יש במה לשטוף את העיניים , אבל האחיות וויליאמס , שלא עונות להגדרה של " כוסיות " ( בטח לא כמו שאראפובה , הינגיס , קורניקובה וחברותיהן הצנומות ונטולות הציצי ) , מראות שלא רק הלוק משנה , אלא גם היכולת להחצין רגשות , להיות אגרסיביות , לתת טניס מעניין , עם ריגושים , לחייך מדי פעם , לצעוק , לבוא בתלבושות מנקרות עיניים - הכל למען הצופים , לעשות עניין , להלהיב , לרגש . 
בגלל זה , מיסקינה יכולה לקחת 6 תארי גראנד - סלאם , אבל היא לא תעניין אנשים כמו סרינה וויליאמס . 
הנין יכולה להפציץ בעשרות ניצחונות , אבל ברגע ששאראפובה ודומותיה נכנסו לזירה , היא נעלמה באפלה ( וגם כשהיא תחזור מהפציעה , היא לא תעורר עניין באותה המידה ) . 
ולעומת זאת , גם בגיל 47 , מרטינה נברטילובה ממשיכה לעשות כותרות . 
ולא רק בגלל הטניס שלה , אלא פשוט כי היא יודעת שטניס זה לא רק ספורט , וספורט זה לא רק כושר גופני . 
לא סתם קוראים להם " שחקנים " . 
תשתוק ! 
תשתוק כבר ! 
תן לראות טניס בשקט ! 
קיבינימט ! 
! 
! 
לא מספיק שצריך לסבול את ערוץ METV הזה , עם איכות התמונה הירודה , הפרשנים עם המבטא ההודי , עם הפרסומות המטופשות בסגנון שנות ה - 80 , הצבע הדהוי ושקופיות החסות המסריחות , אז גם צריך לסבול את ההערות המטומטמות שלך ושל מאמן נבחרת ישראל בטניס ( ועם כל הכבוד , פרשן מוצלח הוא לא ) ? 
! 
כמה פעמים תשוויץ בידע הגיאוגרפי שלך ( " השחקן האמריקאי מאומהה , נברסקה " ) , כמה תשתמש בדרמתיות - היתר ( " נקודה חשובה , חשובה מאד . 
קריטית " ) , כמה תבלבל לנו את המוח בזמן ההגשות ( " רודיק מגיש ... 
.. 
. 
" בחיאת ! 
ואנחנו לא רואים את זה , לדעתך ? 
) ? 
זה לא רדיו פה ! 
זה טלוויזיה . 
תן לראות משחק בשקט , נודניק ! 
וממתי שדרן טלוויזיה שמכבד את עצמו אומר " שאפו " ? 
אה ? 
מה זה פה ? 
בסטה בשוק ? 
מחיקון ליורם שימרון ! 
לאלתר ! 
לסבון הידיים בשירותים אצלנו בעבודה יש ריח של סבון לשירותים . 
לא אטרקטיבי . 
יש אנשים שהולכים לישון ב - 22:30 , בשאיפה לישון היטב הלילה , למרות שבילו את רוב היום בשינה . 
יש אנשים שלא מתקשרים . 
יש אנשים שרדידותם בולטת למרחוק , למרות שזה נשמע כמו אוקסימורון . 
יש אנשים שלעולם לא יאהבו באמת . 
יש אנשים חדשים . 
כמעט ולא נותר דבר מהישנים . 
ויש אנשים שבכל יום אני מגלה את נפלאותיהם מחדש ואוהבת יותר בכל רגע . 
