( בכותרת - לאונרד כהן . 
כל פעם כשאני קוראת ליריקסים שלו אני מתמוגגת . 
) הבטחה בלי עדים מחזיקה לי עשר שניות . 
אז אני עוצמת עיניים חזק חזק וסופרת . 
עשר . 
מציצה מבעד לעפעפיים הכבדים . 
השטח פנוי . 
פוקחת את העיניים וממשיכה הלאה בלי רגשות אשמה , כמעט . 
יש לה הסכם עם עצמה , לא ? 
זה הכי חשוב . 
כל עוד בזה אני עומדת אני יכולה להרגיש בסדר עם עצמי . 
הימים חולפים , הצעדים מתבלבלים ובועות מתפוצצות בצד הדרך . 
משהו יוצר אשליה של תנועה מתמדת עד שלרגע אני עוצרת ומבינה שנשארתי באותו מקום . 
אני משפשפת את העיניים ומסתכלת סביבי שוב . 
( מוטב לעצום עיניים . 
) ( יום שחור - המכשפות . 
הכי מתאים בעולם לפוסט הזה . 
) הגוף שלי גאון קטן . 
יודע מתי אסור ומתי מותר ואף רצוי . 
אם אני באמת זקוקה למנוחה - אקבל אותה . 
בלילה שבין ראשון לשני אני מתעוררת מהתעטשויות , הגרון שלי מציק ואני מתחרפנת ומשתדלת להרדם שוב . 
בבוקר אני קמה ומגלה שהגרון שלי עדיין כואב . 
מתלבשת , אוכלת ושותה , אולי זה יעבור ? 
( על מי אני עובדת ... 
.. 
. 
שימשיך לכאוב . 
) טוב נו , אין מה לעשות , צריך להשאר בבית . 
ביום שלישי אני מתעוררת ללא כאב גרון אבל הגוף כולו כואב והגב התחתון שלי מתחפש לכאב מחזור אחד גדול . 
אני מחליטה שאני אגיע לשיעור ספרדית ועומדת בהחלטתי . 
הגוף קצת חלש אבל מחזיק מעמד , ובעודי חוצה את כיכר דיזינגוף אני מרגישה חופשיה ומאושרת . 
בהפסקה של השיעור אני חושבת בשמחה איך כל המחלה הזו לגמרי הרחיקה ממני את כל הצרות והשטויות שקודחות לי במוח בימים כתיקונם , ושאפילו דנה בקושי עלתה במחשבותיי עקב התחלואים החביבים שלי . 
כמובן שבו ברגע , כמו כדי להוכיח אותי על טעותי , צפו ועלו בי תחושות מהחיבוק ההוא , כשפגשתי אותה בהופעה האחרונה של שצקי . 
פתאום הבנתי כמה משמעות היתה לחיבוק הזה , כמה אהבה עברה בו . 
התחלתי לתהות , ולחשוש , שמא היא כבר לא אוהבת אותי , שמא המרחק מחק אותי מהלב שלה . 
מאז עלו עוד רגעים שגרמו לי להבין שבאמת היה לה אכפת , שהיא באמת אהבה . 
אני יכולה רק לקוות שביום מן הימים , כשאהיה מספיק עצמאית והקשר יתחדש - היא עדיין תשמור לי את אותו מקום , קטן וקומפקטי , בלב שלה . 
את יום האתמול העברתי בעיקר בקריאה . 
הגוף שלי היה סמרטוטי משהו , אבל תחושת ה - עברו - עליי - עם - מכבש כבר חלפה ומאוד נהניתי מהספר שלי . 
( טירת הזכוכית - ג'אנט וולז . 
) אין ביכלתי להסביר עד כמה נעימה ההעלמות הזו לתוך עצמי . 
לתוך עצמי שלא תלויה בנסיבות או במציאות , עצמי של המוח והלב אחרי שעושים להם כביסה ומאווררים אותם מהשגרה ומהשדים הקטנים שמציקים ללא הרף . 
הבעיה היחידה היתה הידיעה שככל שהבריחה נוחה יותר , כך ההתעמתות וההתמודדות עם הקשיים דחופה יותר . 
האופרה ( " ארמיד " ) היתה פלא אחד גדול . 
פינטו ופולק הוכיחו שוב שהם זוג קוסמים , ושאין גבול לדמיון וליצירתיות שלהם . 
ידעתי שזה יהיה מדהים , לא חשבתי שעד כדי כך . 
שעתיים וחצי של אופרה הפכו למסע גדול ומטורף בארץ חלומות . 
בסופו של דבר נאלצתי ללכת לבד . 
כשהגעתי לקופה וביקשתי כרטיס בודד מיקמו אותי בסוף העולם ימינה . 
כשראיתי איפה אני יושבת רציתי לבכות , הייתי בטוחה שאני אפספס את הכל ושאלו יהיו שלוש שעות ( נו , כולל איחור והפסקה . 
) ארוכות מדי . 
כמובן שישר חשבתי שאוי ואבוי , אני לא אצליח לראות את דנה , איך אפשר לראות פרצופים מהמרחק הזה ? 
איך אני בכלל אזהה אותה ? 
ברגע שהתזמורת החלה לנגן ורקדנית אחת ( שי ? 
נגה ? 
לא סגורה על זה . 
) לבושה כמעין שדונית קטנה יצאה אל קדמת הבמה נרגעתי , יהיה פה קסם . 
מהר מאוד גם נוכחתי לגלות שאת דנה אני יכולה לזהות אפילו בתנאים הכי בלתי אפשריים שיש . 
המערכה השניה היתה מהפנטת . 
גן עדן קטן מלא ביצורי פנטזיה ; פיה אחת , שומרים משופמים , יצורים פרוותיים עגלגלים ומעין נימפות קטנות עם צמות גי'נג'יות ענקיות רוקדות עם פרחים כתומים , ועלים שנופלים מהשמיים כמו גשם פרחוני . 
עוד סצנה ראויה לציון היתה במערכה השלישית כשארמיד קוראת לשנאה , ומבטן הבמה עולה , מתוך עשן , הזמרת , מלווה בארבעה רקדנים . 
כולם לבושים אדום . 
הרקדנים יוצרים מעין אש , נפרדים ומתלכדים שוב למערבולת אחת של להבות . 
הבנות , דנה ונגה , על נעלי פוינט . 
( הייתי חייבת לציין את נעלי הפוינט , זה היה כל כך נכון שם . 
) וקצת לפני הסוף , מופיעה ה " עונג " , מוצגת כשאישה עגלגלה ועירומה . 
( איזו אינטרפרטציה נהדרת . 
) גם היא מלווה בעוד ארבע רקדניות בדמותה . 
אחריהן עולים ארבעה זוגות של שדונים ושדוניות , כמו זו שפתחה את המופע . 
יש להם גרבי ברך אדומים ולבנות מחוברות לתחת כנפיים באדום ולבן . 
מהמם מהמם מהמם . 
יצאתי עם חיוך ענקי . 
קשה לי עם דנה . 
עוד לפני האופרה חשבתי עליה , אבל כשחזרתי בלילה הביתה רק בקושי עמדתי בפיתוי של ליצור איתה קשר ; להגיד שהיה מהמם , לשאול איך היה תהליך העבודה ואיך היה פתאום לעבוד עם פוינט ... 
.. 
. 
ובכלל , להחזיר אותה לחיים שלי . 
אני מתגעגעת לחיבוק שלה ולעיניים שלה , לסמסים ולשיחות השטותיות והרציניות . 
מתגעגעת אליה , מה לעשות . 
חרא לי בחיים ועם עצמי ואני צריכה סיפוקים מידיים . 
סמים , נו . 
דנה זה סיפוק מידי , זה בטחון רגעי ונעים , זה לחמם את הלב במיקרו . 
( וקר לי , מאוד . 
) 
