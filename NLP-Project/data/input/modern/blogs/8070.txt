בשעות האחרונות אי אפשר לראות תמונות באתרים , למי שגולש עם אקספלורר . 
ככה אומרים לפחות , וזה די מוזר , כי בחלק מהאתרים רואים , בחלק לא , וזה בא והולך , מבדיקה קצרה שערכתי . 
האמת , מבדיקה נוספת - בגוגל , יאהו ושלל אתרים חו"ליים רואים את התמונות מצויין ... 
.. 
. 
בנענע , וואלה ו - ynet - לא רואים תמונות . 
אומרים שלא מדובר בוירוס , אבל גם לא יודעים מה זה בדיוק . 
שמועה זדונית אומרת שזה קורה רק למי שנכנס ל - וואלה ואחר כך גולש לאתרים אחרים , אבל אני לא סגורה על זה . 
עוד סימפטום : אם אתם מנסים לבדוק מהי גרסת האקספלורר שלכם ( Help - - About ) , תקבלו חלון לבן בלי הלוגו של מיקרוסופט , ולא תוכלו לראות את מספר הגירסא . 
ממש יום הדין הגיע . 
יש לי הרגשה שזה תעלול מסריח של מיקרוסופט , שיעלה לכולנו כמה גרושים בתמורה לטיפול בתקלה . 
אם אצטרך לפרמט את המחשב שלי בגלל זה , אני יורה במישהו . 
כנראה בביל גייטס . 
או שאולי זו מתקפת טרור מסתורית של החיזבאללה ? 
במוזילה ופיירפוקס , אגב , אין את התקלה הזו . 
חבל רק שאת פיירפוקס לא הצלחתי להתקין כמו שצריך על המחשב שלי בזמנו , משום מה . 
אם למישהו יש הארות , יריקות ושאר עניינים לספר לנו בנושא , הוא מוזמן . 
בינתיים , תיהנו מהלבן - לבן הזה . 
יש משהו מאד מטריד בתמונה הזו . 
מאד . 
ולאו דווקא לשלילה . 
התחיל מוקדם ( 5:50 ) , עוד לא ממש נגמר . 
כלל עבודה , צוואר תפוס , סנדביץ ' עם חביתה , שיעול קשה , משמרת ראשונה שחלקה לבד , ציפייה לאימייל שהגיע אחה"צ וכמעט שנת צהריים . 
אבל במקום זה קיבלתי סושי , חגיגה מוקדמת , צחוקים , מחשבים עם מסך מגניב , סיבוב קצר בחנות של " הכל ב - 2 שקל " , אימון טניס מזע - זע ועוד קצת שיעולים . 
שכחתי כמה זה נעים כשמישהו מכנה אותך בכינויי חיבה מקוריים ומתוקים . 
הגעתי למסקנה שאין קשר בין מצב רוח לרמת הטניס שאני משחקת . 
היום הייתי במצב רוח נהדר , ושיחקתי בצורה איומה ממש . 
חרפה וכלימה . 
הערה טכנית ומעוצבנת : ספקית האינטרנט EarthLink הודיעה שמסריקה שערכה בכמיליון מחשבים , עולה שב - 90 % יש Spyware . 
קודם כל - באמא שלכם ? 
דבר שני - זה מאד יפה שספקית אינטרנט סורקת מחשבים של היוזרים שלה , ולא ברור לי איזה עוד מידע הם מצאו שם . 
נחמד שהם מודים בזה . 
אני אישית הייתי תובעת אותם על חדירה לפרטיות . 
הערת אקטואליה : שמעתי שעובד זוטר בשב"כ משתכר 7500 ש"ח בחודש , בממוצע . 
נטו . 
אז מה זה בעצם עובד זוטר בשב"כ ? 
זה שמטלטל רק ילדים או נשים ? 
או שמדבר רק עם משתפי פעולה מתחילים ? 
נדמה לי שפעם התראיינתי לאיזה תפקיד או שניים במשרד הבטחון . 
אולי חבל שהתחצפתי למראיינים ? 
הגדרה מחודשת לצדק פואטי : יו"ר ומנכ"ל מקדונלדס מת מהתקף לב . 
להגדיל לכם בשקל תשעים ? 
לא , כי ההמבורגרים שלהם מאד בריאים . 
ובשלב הבא : יו"ר אקסון ימות בטביעת מיכלית ; יו"ר דובק ימות מסרטן ריאות ; יו"ר חיפה כימיקלים ימות משילוב של הרעלה ומחלה מיסתורית בביצים ; יו"ר תנובה ימות מהשדיים של פמלה אנדרסון ; יו"ר רמדיה ימות מאבקה מסתורית ויו"ר הרשות הפלסטינית ימות . 
סתם ימות . 
יאללה , הולכת לעשות סלט . 
יש חסה . 
תתנהגו יפה . 
כיתה י"א , ילדים טיפשים . 
לא מבינים הרבה בחיים , אבל חושבים שהם חכמים גדולים . 
כמו כל בני הנוער . 
מדברים פוליטיקה , נאציזם , נהנים משמירה של אנשי בטחון חסונים , צעירים ובטוחים בעצמם . 
צוחקים על הפולנים ועל הכסף והאוכל המשונים . 
אבל מיידנק , המחנה הראשון , השתיק את כולנו , גרם לדמעות אצל רובנו . 
" זה הריח " , אמרנו . 
והנעליים . 
כל כך הרבה נעליים מלוכלכות , ערימות אדישות למראה . 
הצריפים החומים , המכוערים . 
השקט . 
האוויר האפור . 
הקור המקפיא , האירופאי , חסר הרחמים . 
והריח . 
" ריח של מוות " , אמרנו . 
אבל זה לא היה ריח של מוות . 
רק ריח של עובש , אולי . 
ריחו של הזמן שחלף בשתיקה במשך 50 שנה . 
במקום שבו שרפו אנשים , אין יותר מה להגיד . 
זה הריח של השקט האומלל , מרכין הראש , הנכנע . 
כאן הם היו . 
כאן רצחו אותם . 
כאן אנחנו עומדים ויכולים רק להסתכל ולמלמל שטויות כמו " לעולם לא עוד " . 
להסתכל בגאווה על דגל ישראל , ובעיקר - להתגעגע הביתה , למדינה , לבית . 
ילדים . 
תמימים . 
" אושוויץ " , אמרתי , " אושוויץ לא עשה לי כלום " . 
לשם הגענו בסוף המסע . 
עוד מחנה השמדה . 
לכאורה , ה - מחנה . 
אבל כלום . 
" זה נראה כמו מוזיאון " , אמרתי . 
" הכל מאחורי זכוכיות עם תוויות קטנות , תמונות והסברים " . 
טוב , זה באמת מוזיאון . 
מה רצית ? 
שישאירו שם קברי אחים חשופים ? 
זה יותר מדי עבור נפשם הרגישה של המדינאים המבקרים שם . 
ויש שם דשא ירוק . 
איפה היה הדשא הזה ? 
באושוויץ או במיידנק ? 
דשא דשן , עבה , ירוק , מרבד ענקי של דשא מרהיב ביופיו , שמתאים יותר לפארק שעשועים מאשר למחנה השמדה . 
ועורבים מדלגים שם , על הדשא , אדוני המקום , בעלי הדממה והצרחות המעצבנות שלהם . 
ושתי שאלות קפצו לי לראש : " למה הדשא ירוק ומדושן כל כך , ומה מחפשים שם העורבים אוכלי הנבלות אחרי 50 שנה ? 
" . 
אין לי תשובות , אבל אין ספק שאת הריח במיידנק אני עוד זוכרת היטב . 
בין שאר הבשורות הטובות שנתבשרנו בימים האחרונים , כולל חיסול רנטיסי ועליית מחירי החלב , בוודאי ישמחו מספר אנשים לגלות שעכשיו מוצע להם מוצר חדש - שילוב של בירה ומריחואנה . 
מה שמדהים בכל העניין , הוא שמשרד הבריאות ממש אישר את הדבר הזה . 
מתוך הידיעה שמופיעה בוואלה : " שני האחים , המעדיפים לשמור על אלמוניות , החלו בהליך קבלת האישורים מיד לאחר ששבו לישראל , אך בפנייתם הראשונה למשרד הבריאות קיבלו תשובה שלילית מוחצת . 
אך הם לא וויתרו - האחים הנמרצים שיגרו מכתב לשר הבריאות , דני נוה , בו הם ביקשו הזדמנות להציג את המשקה בפני פקידי המשרד ... 
.. 
. 
" . 
ואחר כך הם קיבלו אישור . 
Say no more . 
בכל מקרה - שיהיה לבריאות לכולם . 
יעקב שחר , בראיון אצל רפי רשף , גל"צ , משפט פתיחה : " גם אני רוצה את בקהאם " . 
לא נגענו . 
בעקבות נסיון החיסול הכושל של עבד אל עזיז רנטיסי לפני זמן קצר ( אחלה תזמון . 
זה כדי להראות לטורקים ? 
יעני , אם אתם לא רוצים שאולמרט יבוא בגלל החיסול של יאסין , נעשה עוד חיסול , על הדרך ? 
) : האם לרנטיסי יש קירבה משפחתית לזאב רוזנשטיין ? 
פעם שניה שמנסים לחסל אותו , ושום טיל לא עוזר . 
ובעקבות זאת , האם תיאסר על רנטיסי הכניסה למתחם נמל תל אביב ? 
לכוחות הבטחון : תעברו לרמדיה , או שפעת העופות . 
שמעתי שזה עובד יופי . 
אופס . 
עדכון 21:26 - עכשיו אומרים שהוא מת . 
בעסה לו . 
* * * ותהיה לא - קשורה - למה אנחנו צריכים סוכני מוסד בניו - זילנד ? 
לעקוב אחרי מצב הכבשים ? 
לרגל אחרי הארגונים הניאו - נאצים בהרים ובאגמים ? 
או סתם לראות איפה צילמו את שר הטבעות ? 
" יש לי גלידה הכי טובה , הכי טובה ומשובחה , קנו ממנה ילדים , קוקו אה - הא ! 
גלידה טובה ! 
" אוי , איזה שיר חמוד ! 
איזו נוסטלגיה ! 
איזה יופי ! 
מה יופי , מה ? 
! 
אני רוצה לראות אתכם יושבים בפיקניק ביער אורנים מפואר , ובמשך שעתיים וחצי שומעים את השיר הזה באופן קבוע , בלופ בלתי נגמר . 
4 אוטו - גלידה שונים ( ! ) הסתובבו באיזור , וכו - לם החליטו שזה נורא מגניב לשים את השיר הזה במקום את המוזיקה הצורמנית הרגילה . 
ממש גימיק מקורי . 
כל הכבוד לכם . 
קו - קו - קושלהאמא שלכם ושל מי ששם לכם רמקולים . 
הגלידה , אגב , היתה לא רעה . 
גם הכנפיים , הסינטה , הפרגיות , הצלעות , הקבב , החומוס , החריף וסלט החצילים של חינאווי . 
מנגל של מלכים ממש . 
אבל עד שהגענו אליו , נאלצתי לסבול שעות ארוכות ממכשיר ה - GPS החדש שקנינו . 
קודם כל , לקח לנו הרבה זמן וטלפון לחבר מקצועי , כדי להבין שיש טעות ב - GPS שלנו , וקוארודינטת ה - E מופיעה כ - N ולהיפך ( אל תלאו את עצמכם , זה לא כל כך מעניין ) . 
בסוף התגברנו גם על המכשלה הזו , והזנתי כמה נ.צ . 
לניווט על פי ספר מסלולים שקנינו . 
ה - GPS , משום מה , התעקש שאנחנו נוסעים לכיוון עמאן . 
אחר כך הוא התעקש שאנחנו בגובה 7344 מטר מעל לפני הים ( הגענו לאוורסט ? 
! ) , ואחר כך הוא התעקש שאנחנו באותו נ.צ . 
, למרות שנסענו במהירות 100 קמ"ש . 
זה היה מתיש ברמות קשות , אבל בסוף הגענו אל המנוחה ואל המנגל . 
תמונות לא צילמתי , כי הייתי עסוקה בללחוץ על כפתורים ב - GPS ולקלל את היצרנים שלו ואת מי שמכר אותו לאבא שלי . 
חוץ מזה , מלבד כמה פרות ועגלים , לא היה היום מה לצלם . 
שלא לדבר על העובדה שהשיעול שלי , שמשום מה עדיין לא נטשני , לא מאפשר לי להחזיק שום מכשיר אלקטרוני בצורה יציבה . 
אם , נניח , תתנו לי כוס קפה עכשיו , אני אהפוך לסכנה מהלכת , שכן בכל רגע עלול לתקוף אותי שיעול קטלני , שירסס נוזלים חמים על סביבותי . 
הערה לעצמי : אל תעבדי על המחשב כשאת עייפה , ואם כבר את עושה את זה , מומלץ שלא תנסי כל מיני פונקציות שאתה לא מכירה בתוכנות , כמו למשל פונקציית ה - Restore בתוכנת האימייל שלך , כי אז ייעלמו כל הפילטרים של הג'אנק מייל , שבנית בעמל רב במשך חודשים ארוכים , ספר הכתובות יחזיר לך כתובות שמחקת לפני שנה וחצי ( טפו ! 
) , ומיילים חשובים ייעלמו כאבקה דקה . 
במקום זה , פשוט תלכי לישון . 
תודה . 
