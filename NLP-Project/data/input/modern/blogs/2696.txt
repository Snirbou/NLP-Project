פעם , שהייתי בכתה י"ב , עליתי להופיע באיזה ערב כשרונות בסטנד אפ . 
בחיי , אני מאמין בשוק ת'רפי . 
אין כמו הופעה לפני קהל עוין כדי לגמול אותך מפחד במה . 
או לחילופין , כדי לצלק אותך לנצח . 
הלך לי עם האופציה הראשונה , כי בכל זאת , כל מה שיש לעשות , זה לנשום עמוק ולהתחיל . 
היתה אופנה שכזו אז , של סטנד אפ עאלק . 
למה עאלק ? 
כי כמעט ולא היו אילתורים . 
נכון , היה רמי שטרן , שהיה אגדי , והיה וילוז'ני ( מיד עליו ) , אבל כל השאר פשוט שיננו חומר וירקו אותו . 
לא סובל את דני רכס , ואיך שהוא יצא לי לראות אותו ואת איצ'ה מופיעים שלוש פעמים באותה שנה . 
בפעם השלישית , כבר השלמתי להם את הפאנץ ' ליין , ודני רכס , שחשב שהוא יכול לטפל ב " הקלרים " נתן לי מבט על עארס ואמר " אתה רוצה שאני אטפל בך ? 
בוא ועלה לבמה " , וכשעליתי לבמה , הוא הרים מבט אלי , הציץ לי בערך לגובה הפטמות , ואמר " טוב , אולי אחר כך " . 
משם היתה קצרה הדרך לקאסט של " הנחשול " של איקה זוהר , וכיוון שאיני מסוגל להתמיד כלום במילא , דרכי היתה קצרה גם החוצה . 
אבל הופעתי מאז , והשתתפתי בקבוצות דרמה נידחות עם התמחות באילתור , ופה ושם גם יצא לי לראות את עצמי מצולם , מביך את כל מכרי מעל הבמה . 
הכיף הגדול שלי באילתור , שגם לזה יש טריק . 
פשוט לחשוף את עצמך על הבמה . 
ככה , טבעי , מסתבר , אפשר להיות הכי טובים , למצות את הפוטנציאל . 
מתוך הפגיעות מגיע ההומור . 
עד היום אני זוכר את וילוז'ני עומד על הבמה , אולי היחיד שהעז להתמודד עם הקהל אחד על אחד , ובגובה העיניים . 
לא כמו השמוק הזה , נאור ציון , שלא רק צוחק מהבדיחות של עצמו , גם ממחזר את עצמו למוות . 
וילוז'ני דיבר על הכל , ונכון שהיה שלד להופעה שלו , תמיד יש , אבל שום דבר לא מנע ממנו לדבר לדוגמא על חוויותיו הקשות כבן דור שני . 
ולמרות שלא היה בזה דבר מצחיק , זה היה אחד הקטעים היפים ביותר שראיתי על במה . 
או לחילופין , הקטע שתמיד עולה לי לראש כשהוא מדבר , זה איך הוא ענה למישהי ששאלה אותו אם הוא לא עצוב לפעמים : " כל בוקר , אני קם ורוצה לחתוך לעצמי את הורידים . 
אבל לאורך , לא לרוחב כמו הפחדנים שרוצים שיתפרו אותם אחרי זה - ל - א - ו - ר - ך . 
אבל אחרי זה אני שם לב שהשמש זורחת , הציפורים מצייצות , ולי יש זיקפת בוקר אדירה . 
" מלים בסלע . 
השניה בה מתרחב האישון , היא השניה בה ההכרה מתרחשת . 
בתת המודע , בחן חטא את עיניה של פרי , מצפה לניצוץ הכרה , להתרחבות , ולו מזערית , שתאותת לו שהיא מזהה אותו , ואין . 
הוא ממרפק את איש העסקים המעונב שלצידו , דורך ברגל גסה על ערימת האברים שזה הופך אליה , ומתעלם מלחישות הצעקה של דיירי המעלית , ידיו מושטות לפנים , מוכוונות צוואר עדין , והנה הוא מצליב אגודלים תחת סנטרה העדין של פרי , ועודו לוחץ , מתיז טיפות רוק אל פניה עודו צועק " מאתיים פעם , אלפי קומות " מחריש קולו את המולת הסובבים " שעות אני כלוא כאן , מחכה רק לך , ואת לא מכבדת אותי בשלום ? 
זונה ! 
" " סליחה ? 
" היא שואלת , ומציאות שאינה אלטרנטיבית זולגת מיד אל סביבו של חטא " אנחנו מכירים , נכון ? 
" וחטא מאדים כולו וממלמל " אה , בחוץ , אתמול , עזרת לי עם הדפים " וקמטים של חיוך מקפלים את לחייה , ואילו הופכים אותה בעיניו עוד יפה שבעתיים . 
