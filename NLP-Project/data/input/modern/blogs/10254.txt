ביום רביעי , החלטתי להיזכר בהיותי אדם תרבותי כשאני רוצה , והלכתי עם אימא להצגת תיאטרון . 
עוד אחת מחכה לי ביום ראשון , אבל בינתיים , הרשו לי לספר לכם , ש " הבן הבכור " של תאטרון גשר , היא מההצגות האלה שאסור לפספס . 
ההצגה הרוסית במקור , עברה עיבוד שמתאים במיוחד לארץ ועדיין נשארה משעשעת וטרגית במקומות הנכונים . 
הבימוי מצוין , אני נהנית לראות שהבימוי לא נגמר במשחק ובתפאורה אלא מגיע עד לפרטים הכי קטנים ( הכיסאות בבית , שמתאימים בכמות רק לבני המשפחה וכל כיסא נוסף הוא שרפרף או משהו מאולתר , האופן שבו משה איבגי , שמשחק את האבא מקלף את התפוח , שגרם לי , וככל הנראה גם לאימא , לשבת בעיניים פעורות מתדהמה כי ככה בדיוק סבא שלי קילף תפוחים ועוד הרבה פרטים קטנים שמשמרים את הסגנון הרוסי איכשהו ) , וחוץ מהבימוי גם המשחק מצוין . 
( ועם בן בכור שנראה ככה גם אני לא הייתי מתנגדת לאח שכזה ^ . ~ ) משה איבגי בכלל ראוי לח"ח על המשחק ועוד יותר על הרוסית שלו . 
הוא מצליח לדבר לאורך כל ההצגה בעברית עם מבטא רוסי מרשים , וברוסית שוטפת , בלי טיפת מבטא ישראלי . 
כשהוא רק עלמה לבמה בתחילת ההצגה , ולא זכרתי מראש מי שמחק בה , חשבתי לעצמי " היי , זה משה איבגי ! 
" , וכעבור דקה כשהוא מיד מדבר רוסית עם השכן שלו , בהצגה , המחשבה ההיא התערערה , כי ממש לא ציפיתי לאמינות שכזו עם הרוסית . 
העלילה עצמה מאוד מעניינת , אימא סיפרה לי על הבדלים בין המקור לגרסא הזו , אבל הם נדרשים על מנת להתאים את הסיפור לזמנים כיום ולארץ בכלל . 
בקיצור ( כי אין לי הרבה זמן מול המחשב כאן ברופין ) , נהניתי מכל רגע , ואני ממליצה בחום . 
בין אם יש לך יום פנוי או לא , זה בהחלט שווה את זה . 
אתמול גם היינו בהופעה של פורבידן . 
לא שמעתי אותם המון זמן , וגם היו כל מיני תקלות בדרך , ויחד עם זאת , החבר ' ה משתפרים מפעם לפעם , כיף לראות את זה . 
[ זה מעניין , המעבר הזה , בין הצגת תיאטרון להופעת מטאל ב 24 שעות ... 
.. 
. 
] שאני אתחיל מיום שלישי , שבו ברחתי כמה שיותר מהר מהגהנום כדי לחזור הבייתה ולמצוא אותו שם ? 
נהה .... 
... 
.. 
. 
נתחיל מערב שלישי ( 15.7.2008 ) , בו קוויקי המקסים לקח אותי למסעדה הזו , כדי ששנינו נחגוג שנתיים . 
עכשיו , בואו נעצור רגע . 
כי המקום הזה בהחלט שווה איזכור של יותר מלינק וזהו . 
נתחיל מהמיקום האסטרטגי בעל הנוף המקסים , הכיסאות שהתחת הלא קטן שלי כ"כ נהנה לשקוע בהם ולנוח תוך כדי ישיבה , והעיצוב הנקי , אולי קצת פשוט , אבל מאוד יפה של המקום ( אהבתי את המנורות מעל הבר , שמסתובבות לאט לאט ויוצרות תאורה שמזכירה נרות ) . 
נמשיך עם העובדה שהשירות רחוק מלכלול מלצריות צעירות שבאות אליך כל דקה וחצי לשאול אם אתה מוכן כבר להזמין או סתם להציק , מגיעים אליכם עם חיוך מנומס , עם מינון מאוד מדויק של הגעה לשולחן למטרות הזמנה ומינון מדויק של לעזוב אתכם לענייניכם בלי להציק באמצע סתם ללא סיבה , פשוט תענוג ( הם לא סתם קיבלו את הטיפ הכי נדיב שאי פעם חילקנו , כמדומני ) . 
ועכשיו , נמשיך עם האוכל . 
המנות הראשונות כללו אמפנדס במילוי פירות - ים ופטריות מוקרמות בגבינות שונות ( שזו מתחילה להסתמן כמנה שנזמין בכל מקום שרק יגיש לנו אחת כזאת ) . הפטריות המוקרמות היו מאוד טעימות , אבל מה ש " הפתיע " היו האמפנדס , שמן הסתם רגילים למצוא בהם סתם בשר . 
המילוי שמשלב פירות ים יצר מנה טעימה ולא צפויה , ואפילו הרוטב התאים בול . 
התחלה טובה . 
( : לעיקריות קוויקי הזמין סטייק אנטריקוט , שהתגלה כבעל טעם מיוחד ( אח"כ המלצר גילה לנו שזה בגלל שהוא מנתח בשר מקומי ולא מיובא כמו ברוב המסעדות ) , ואני לקחתי , בהמלצתו של אותו קוויקי הנ"ל [ ] את אחת המנות המומלצות של המקום : קלאמרי ממולא בסגנון יווני ( שאלו בעצם רצועות קלמרי , ממולאות בגבינות עם עגבניית שרי בקצה ) . 
גם על המנה הזו בא לי לעצור רגע , פשוט כי מדובר במנה ייחודית שלא ראיתי כמוה במסעדות מהסוג ( לא שהספקתי להיות ביותר מדי מסעדות מהסוג , אך ניחא ) . 
כמו שהמלצר הזהיר , צריך לאהוב קלאמרי , וצריך לאהוב גבינות כדי לאהוב את המנה הזו . 
למזלי , אני אכן מתאימה לקטגורייה , כי זו מנה שלא הייתי רוצה לפספס . 
חוץ מהעובדה שבפני עצמו זה רעיון טעים למדי , ההגשה היפה ( שגרמה לי להצטער שאני בלי מצלמה ) כוללת את אותן רצועות מונחות על רוטב סויה מפוספס על הצלחת , עם רוטב פסטו מסביב , ועל הקלאמרי רוטב צ'ילי מתוק . 
שלושת הרטבים האלו הם לא משהו שהייתי חושבת לשלב ביחד , בחיים לא . 
טעמים שונים אחד מהשני , כשבעיקר הפסטו ידוע כשתלטן . 
אבל הוא מגיע בדיוק בכמות הנכונה , וגם שאר הרטבים באים בדיוק במינון הנכון ליצור שילוב מושלם עם הכל . 
טעים טעים , ושוב פעם , טעים . 
( אגב , במבט ראשון היא יכולה להיראות אפילו קצת קטנה , אבל אחרי כמה ביסים מגלים שהיא אכן ממלאת יותר ממה שנראה לעין . 
) לאחר כמה " אוי ... 
.. 
. 
" שנפלטו לשנינו ( כאשר " אוי " היא מסורת שהתחילה ביטבתה בעיר בסביבות החופש הקצר שהיה לי לפני תחילת הלימודים בטכניון , ומטרתה לסמן מסעדה שמגישה הרבה אוכל טעים ) הגיע גם הקינוח , שהיה סוג של איבוד בתולים שכן מעולם לא אכלתי קרם ברולה בחיי . 
( כן כן . 
) דבר ידוע הוא שיש הרבה בורות עמוקים בהשכלה שלי , וקרם ברולה היה אחד מהם עד ליום שלישי . 
אז הנה עוד קינוח שלא אתבייש להזמין מעתה ולהאה במסעדות . 
אה , כן , כמובן - היה טעים ! 
^ ^ כל הערב לווה בנוף היפה מסביב ( ואפילו ב - 3 אניות של חיל הים שאו שהתאמנו או שבאמת חיפשו משהו במפרץ , כי מדי פעם הן לא התביישו לסנוור אותי מלמטה ) ובחוויה מהנה במיוחד . 
מקום לזכור . 
( : [ ולפני שאני אקבל מכות , תודה לאראמיס שהמליץ לקוויקי על המקום הזה ^ ^ ותודה לקוויקי שלא גילה לי עד הרגע האחרון מאוד לאן הולכים , כי אני אוהבת הפתעות . 
] יום רביעי ( 16.7.2008 ) בבוקר עוד מצאתי את עצמי לשעתיים בטכניון , ואח"כ עוד יצאתי לשליחות מטעם אימא לקניית אוכל , אבל לא נורא . 
בערב יצאנו קוויקי , אני ואימא ( כן כן , היא הייתה שם . 
יומיים . 
ועוד בבמה האלטרנטיבית ( בעיקר ) ביום הראשון , עם דרישה לבמת מטאל ביום השני במקום הבמה הערבית . 
) לעבר הטכניון . 
במעלית עוד במקרה פגשנו מישהו שגר בבניין , מסתבר שהוא לומד לתואר שני בהנדסת חשמל בטכניון עכשיו , והוא גר כמה קומות מעליי ( יעיל , לעתיד , אם אני בכלל אצטרך לנצל את זה . 
. ) , אז היינו נחמדים והקפצנו אותו עד זיו . 
בסביבות 7 וחצי הגענו ומסתבר שממש לא באיחור ( זה מנהג כזה , להתחיל הופעות שעה אחרי מה שכתוב בתכנייה ) , אז הסתובבנו טיפונת בין הדוכנים בשדרה , פגשתי 2 אנשים שאני מכירה , וכשקוויקי התחיל להרגיש ממש לא שייך עזבנו והסתובבנו לבד , עד שהגענו די להתחלת ההופעה של בית הבובות . 
שמזל שנגמרה מהר . 
אני לא יודעת אם זו העובדה שעוד לא ממש החשיך אז , בסביבות 8 , או שסתם השירים שלהם כאלה , אבל היה די משעמם . 
כ"כ משעמם שאפילו לא טרחתי לצלם ( ואני לפעמים מצלמת כדי להבריח שיעמום , אבל זה אפילו לא היה שווה את זה ... 
.. 
. 
) כשנגמר השיעמום בדיוק הגיע סר חופש , ככה שהלכתי לפגוש אותו ולהעביר את הכרטיסים שלו שהיו אצלי ( מעניין למה P : ) . 
מה שכן , השארתי את קוויקי לבד מול הבמה כך שאצתי רצתי אליו בחזרה , שחלילה לא ירגיש מנודה . 
אח"כ ( מעתה והלאה " אחריהם או אח"כ " כשמדובר בהופעות זה ציון זמן של לפחות 40 - 45 דקות רווח ) עלו לבמה הדג נחש שהצליחו להקפיץ והתחיל להיות נחמד . 
אחריהם עלה עברי לידר , שמבחינתי נתן את ההופעה הכי שווה בכל הערב הזה . 
כיף לראות אותו ( " עברי תוריד חולצה ! 
" ) , לא פחות כיף לשמוע אותו שר ( או באמת אומר " חכו שנייה " לבנות שצורחות עליו לעשות להן ילד ) והאנרגיות אכן מדבקות . 
אחרי ההופעה שלו התחילו לכאוב לנו יותר מדי הרגליים , והגב , וכל איבר שמטרתו הישענות על גדר ועמידה , אז החלטנו לוותר על המקומות האסטרטגיים תמורת מנוחה על הדשא מאחורה . 
תוך כדי פגשנו את צ'ירי ויו ' החבר , וישבנו איתם קצת , ובהחלט היה נחמד . 
אפילו הלכנו להציץ בדוכן של עמותה כלשהי לחתולים ( והחלטתי שכשאני עוברת לדירה משל עצמי אני קונה את השלטים שהיו שם לחדר שירותים ומקלחת , זה היה חמוד . 
) את משינה ראינו כבר מאחור יחסית , העיקר ששמענו והיה נחמד עד שממש מתו לי הרגליים והלכנו לשבת די בצד . 
עדיין שמענו את ההופעה שהתקצרה בעיקר בגלל הרעש מפפסי , אבל גם הרגשתי שהם במילא לא נותנים את המקסימום שהיו יכולים לתת . 
בדרך החוצה , בסוף כבר , פגשנו את אור וענת לרגעים ספורים . 
קוויקי היה די רעב ולאור הייתה בדיוק את ההפתעה שהיינו צריכים , קרפ על חשבון האגודה . 
^ ^ תמונות תמצאו כאן . 
והיה לילה , ויהי בוקר יום ראשון . 
" יהי בוקר " זה אנדרסטייטמנט ללקום ב 1 וחצי בצהריים ועוד להיות עייפים ( ככה שבאמת טוב שלא קניתי כרטיסים למסיבת בריכה בסוף ) . 
ויהי מהר מאוד שוב ערב ( 17.7.2008 ) , ושוב קוויקי אנוכי ואימא הגענו לטכניון . 
להופעה הראשונה , של הג'ירפות , הגענו די לקראת הסוף ( אשמתי , ניסיתי להכניס 2 אנשים טובים וזה לקח זמן , ותודה ענקית לאור בעניין הזה . 
) , אבל עדיין הספקנו לשמוע איזה 2 וחצי שירים , ובעיקר לראות את הסולן שלהם אונס צלמים ומאבטחים , היה משעשע . 
אח"כ עלו לבמה כנסיית השכל [ ] שאירחו את פורטיס . 
היה שווה , גם אם אני משוחדת כבר בכל הנוגע אליהם . 
אחלה הופעה . 
מה שמעניין הוא , שזו הופעה שלישית שלהם שאני רואה השנה ( הרביעית , בקיסריה , באה ממש בקרוב ) ואף הופעה היא לא כמו הקודמת ! 
אני איכשהו נופלת כל פעם על הופעה שונה במקצת . 
הראשונה הייתה בפסטיבל האירי בת"א . 
שם כל העיבודים היו לא רק עם 18 נגנים , אלא עם עיבוד בסגנון אירי , במיוחד בשביל הפסטיבל . 
הפעם השנייה הייתה ביום הסטודנט ברופין , שם הם אירחו את פורטיס והיו עם 13 נגנים ( נראה לי שספרתי אז 11 אבל לא משנה ) , שונה מהפעם הראשונה . 
הפעם השלישית ביום חמישי , אמנם הייתה עם פורטיס אבל משום מה ( למרות הפרסום ) הם היו בלי הנגנים שלהם , והצטרף ללהקה רק נגן כלי נשיפה אחד , כך שכל השירים נוגנו בעיבוד המקורי שלהם . 
שאגב , היה חוויה חדשה בשבילי כי לא שמעתי אותם עד כה כך . 
שמעתי רק את העיבודים החדשים ל'אוטוביוגרפיה' שכללו את כל כלי הנגינה הנוספים . 
ועדיין , היה שווה . 
( את ההופעה הבאה שלהם , אני אראה בכלל עם 40 נגנים , מה שאמור להיות בכלל מאוד יפה בעיניי , וכשזה בא חוץ מפורטיס גם עם קרן אן , אמור להיות מעולה ) . 
עכשיו , רגע על פורטיס , AKA " פורטיס המשוגע " . 
הוא אכן משוגע , ומביא המון אנרגיות לבמה . 
א - ב - ל , אני לא אוהבת כשהוא שר שירים של הכנסייה . 
תהרגו אותי , אבל כמו שאימא שלי ניסחה את זה יותר טוב ממני , כשהוא שר איתם " ואת מתפשטת " , אני פשוט לא מאמינה לו . 
כשיורם , הסולן של הכנסייה שר את זה , מרגישים בקול שלו איך הוא מתכוון לכל מילה . 
כשפורטיס שר את זה , הכל הצגה אחת גדולה , וזה סתם בשביל השואו . 
יש שירים שהיה עדיף לא לערב אותו בהם , זה סתם דוגמא לאחד מהם . 
אני לא נגד לשלב אותו בהופעה , הוא באמת מביא אנרגיות שונות , אבל אולי עם שירים משלו בלבד . 
את השירים של כנסיית השכל , שהם ישירו בעצמם , כמו שהם עושים מעולה . 
אחרי שסיימנו להנות מהכנסייה ( ולפחות אני הייתי מוכנה לעוד קצת .. 
. 
) עלו החברים של נטאשה . 
אותם לא כזה יצא לי לשמוע לפני כן , אבל גם היה נחמד . 
אהבתי שאת כל השירים שאני מכירה ריכזו בסוף , לא אהבתי דבר אחד , שקשור יותר בי . 
ההופעה שלהם הייתה די ארוכה וכבר הייתי לא מעט שעות על הרגליים . 
כאבי הגב התחילו ממש להרוג אותי וגם הרגליים לא יכלו לסבול יותר . 
אין לי מושג איך שרדתי בעמידה עד סוף ההופעה . 
בכל מקרה , היה יפה . 
באתי עם אפס ציפיות להופעה שלהם , ונהניתי לשמוע את השירים , גם כאלו שאני לא מכירה . 
אהבתי גם את השילוב של כלי הנשיפה שנתנו לזה טאץ ' ג'אזי שכזה . 
יפה . 
ולבסוף - היהודים ^ ^ שנתנו בראש וגם היו ממש טובים . 
הדבר היחיד שהיה חסר לי זה אולי הופעה טיפה ארוכה יותר מצידם עם תוספת של עוד כמה שירים מ " פורטה " . 
אבל זהו , היה ממש כיף , וכשזה נגמר ב 2 ורבע בערך , עוד הרגשתי ( למרות העייפות הפיזית שאיכשהו בסוף כבר התעלמתי ממנה ) שאני עוד מכונה להישאר לרקוד עם סקאזי ברקע ( כן כן , אני יודעת שאני אצטער על המשפט הזה בעתיד ) . 
אבל נסענו הבייתה , וכך נגמר לו אמצע - לקראת - סוף - שבוע מהנה ביותר . 
( קוויקי , אלוהים יודע איך , עוד הצליח לנהוג הבייתה ב 3 בלילה . 
) תמונות מערב חמישי תוכלו למצוא כאן ( קצת ג'ירפות וכנסיית השכל בעיקר ) כאן ( החברים של נטאשה והיהודים ) וגם כאן ( בעיקר היהודים ) . 
Misc . 
של פלוסים ומינוסים : + אני לא יודעת אם זה קשור , אבל אולי זה עזר . 
בכל הימים שלפני יום הסטודנט , בכל הדיבורים עם אנשים בחווה או מחוץ לה , לגבי מי בא למתי ולמה , אמרתי לאנשים לחפש אותי בשורה הראשונה , כי אני באה בשביל ההופעות ליומיים . 
לא ציפיתי שזה באמת יקרה , ידעתי שאני אהיה היכנשהו מספיק קרוב , אבל זה בהחלט שווה להיות בשורה הראשונה בכל ההופעות שרציתי להיות בהן בשורה הראשונה , בשני הימים . 
- בגלל הסעיף הנ"ל , הפסדתי חלק מההווי של פסטיבל הסטודנט שכלל מינגלינג בלתי פוסק בין כל האיזורים והמתחמים השונים וחיפוש אנשים מאסיבי ( והיה את מי לחפש , בעיקר ביום הראשון ) ככה שיצא שאת כל מי שאני מכירה והיה שם , פגשתי בממוצע ל - 40 שניות בערך . 
( וזה רק אלו שהצלחתי לראות , אני יודעת שהסתובבו עוד אנשים שאני מכירה ולא ראיתי ) . 
נכון שהיה כיף בהופעות עם קוויקי לבד והכל , אבל סתם כיף לפעמים גם להסתובב במתחמים השונים ולהסתובב עם כמה אנשים בבת אחת . 
+ כמו שניתן להבין , גם אם לא הייתי רוקדת סלסה באמת , וגם אם לא הייתי מתיישבת לעשן נרגילה תוך כדי צפייה בסרטים מצוירים ( אמא שלי טענה שנקרעה מצחוק כשראתה את המתחם של יס פלאנט ) , או טריילרים , מה שזה לא היה , אני אוהבת את הרעיון הזה של מתחמים שונים שפרוסים לאורך כל השטח , ונותנים מענה לקהל השונה והמגוון שחי לו בטכניון . 
ח"ח על המסורת הזו . 
+ בכלל , ח"ח על עניין " פסטיבל הסטודנט " ולא " יום הסטודנט " . 
יומיים של הופעות ועוד מסיבת בריכה באמצע ( השנה ויתרנו ) זה דבר שווה . 
- חיסרון בשורות ראשונות הוא כמות הצוציקים שנמצאים מסביבך ואיכשהו מנסים להידחף . 
- מינוס עיקרי : עצם קיומם של הצוציקים ! 
על הכרטיסים וגם בדפי המידע והכל כתוב שהכניסה מגיל 18 ומעלה . 
ביום הראשון , בהתחלה , עמדה לפנינו שורה שלמה של ילדים שספק אם חגגו 14 בכלל והיו נמוכים ממני בראש וחצי . 
ביום השני ראיתי לא מעט בני 17 ( הם אמרו לידנו שהם בני ) , 17 וזה עוד מילא , כשעוד מסביב ראיתי ילדים שבטוח , אבל בטוח לא עברו את ה 16 או רחוקים מזה . 
זה בכל זאת פסטיבל הסטודנט , לא עיר הנוער . 
+ היתרון השנה הוא שאיכשהו בכללי , היה מסביבנו קהל הרבה יותר מנומס מבשנה שעברה , כולם נהנים ובלי דחיפות מיותרות . 
( שנה שעברה זה היה די סיוט : / ) - עוד חיסרון לשורות הראשונות : את איכשהו מוצאת את עצמך ביותר מדי צילומים של הקהל . 
מה שכן , אם לא יודעים לחפש אותי גם לא תמצאו בין כל הפרצופים הקטנים שם . 
+ יתרון , מבחינתי לפחות , לצד הימני של הבמה , מצלמת הרחף לא מגיעה לשם ואת לא מוצאת את הפרצוף שלך מרוח על 2 המסכים הגדולים בצידי הבמה . 
זהו , נגמר הכיף , ואמנם צפויים לי פה ושם אירועים חיוביים , צריך לעשות את הסוויץ ' בראש ולחזור לשיגרה . 
כל אתמול ( שישי ) הלך לי על לישון בעיקר , ואיכשהו לסדר את השעון הביולוגי חזרה . 
זה לא ממש הצליח בהתחשב בעובדה שבקושי נרדמתי , ובקושי הצלחתי להרים את עצמי הבוקר גם אחרי קרוב ל - 9 שעות שינה , אבל זהו . 
שיעורים , לימודים והשלמות פערים , here I ( don't really ) come . 
= ^ _ ^ = 
