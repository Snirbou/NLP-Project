אתמול פתחתי את המקרר , אבל לא היה בו כלום . 
משונה , חשבתי לעצמי . 
זה ככה כבר כמה ימים . 
אולי קרה לו משו ? 
שאלתי אם הכל בסדר , ומשלא קיבלתי תשובה נזכרתי כי מאז שקלינט יצא למילואיו אני לא מוצאת סיבה מספיק טובה לקנות אוכל מעניין . 
או אוכל בכלל . 
כזו אני , מתקיימת על לחם צר ומים לחץ . 
מה זה לעזאזל מים לחץ ? 
לחם צר זה לחם קל , כנראה . 
אבל מים לחץ ? 
האם מדובר במים מהרדיאטור ? 
אם כן אז אני מעדיפה לגווע בצמא מאשר לנשל את בריג'יט מטיפותיה האחרונות . 
הייתכן ומדובר בקולה ? 
מים שחורים בלחץ . 
אולי . 
בכל מקרה , הלחם כבר צר לי מידי . 
אמרתי לו : צר לי . 
החלטתי להכין משהו יצירתי . 
היות ובמקרר אין כלום בדקתי את המקפיא ומצאתי שם שקית קפואה של אפונה . 
גם קפואה . 
הצפייה בשף הצמרת ג'יימי אוליבר השווה הניבה את הרעיון התמוה להכין פירה אפונה . 
אופן ההכנה : לוקחים אפונה קפואה , שמים בסיר עם מים ומרתיחים . 
אחרי שנמאס לחכות מכבים את האש ומסננים . 
פותחים עם השיניים קופסת שמנת מתוקה ומשפריצים קלות על האפונה . 
מועכים עם הדבר הזה , לא זוכרת איך קוראים לו . 
שמים מלח . 
תמיד צריך עוד מלח , אז שמים עוד . 
וגם פלפל . 
טועמים . 
אוכלים קצת . 
זורקים לפח . 
התכונות הבולטות ביותר של פירה אפונה הן : הוא לא טעים הוא עושה נודים הוא נדבק הרמטית לכל מה שנוגע בו וקשה מאוד לנקותו . 
אחלו לי בהצלחה , אני הולכת למיונים לחברה סלולרית נוספת . 
היום היה אחד מאותם ימים . 
התעוררתי בשש בבוקר רעבה כמו זאב ערבות . 
מכיוון שזה לא מוסרי לאכול בשעות כאלו ( אלא אם את מתחילה לעבוד בשבע . 
ובינינו , מי מתחיל לעבוד בשבע ? 
בטח לא אני ) הכנתי כוס תה וישבתי כמו סבתא מול הטלוויזיה עד שהיא נגמרה . 
התעוררנו שוב בשמונה . 
קלינט נסע למילואים ואני נשארתי בבית . 
ישנתי עד תשע וחצי , לפצות את עצמי שהתעוררתי כל כך מוקדם , וכשנמאס לי מהמיטה ( ולה ממני ) העתקתי את מקומי אל מול הטלוויזיה . 
בהיתי במסך בעצב . 
אתמול התקשרתי אל איש הקשר שלי באחת ממערכות העיתונים הגדולות והוא אמר לי שבינתיים אין כל חדש . 
אחרי ההבטחות שהבטיח לי יום קודם זה היה ממש מתסכל . 
ככה עברו שעתיים בהם ריחמתי על עצמי ולמדתי איך משפצים חדר שינה בעזרת כמה לוחות עץ וספריי צבע . 
התחלתי לעשות טלפונים . 
" לעשות טלפונים " זה אומר להתקשר לכל המקומות שאת רוצה לעבוד בהם ולקבל את אותה תשובה - " כרגע אנחנו לא מחפשים " . 
עברתי למחשב , מצאתי עוד כמה מקומות עבודה וקיבלתי מרובם את אותה התשובה . 
חוץ משני מקומות . 
שלחתי בשמחה יחסית קורות חיים פלאס המלצות פלאס דוגמאות פלאס פנלים וחלונות וחזרתי לבהות . 
לא , אני לא אתייאש . 
זה לא אני . 
אני אמשיך לקוות ולשלוח ולהתקשר ולברר . 
אבל פה ושם בין המנטרות בשקל תשעים מתגנב איזה חשש . 
אולי אני לא מספיק טובה ? 
אין מצב . 
אני טובה . 
אני הכי טובה . 
והחשש הגדול מכולם : אולי אני זקנה מידי . 
רגע לפני שאתם אוכלים לי את הראש , תחשבו רגע : עולם התקשורת מלא באנשים בסביבות גיל 25 . 
אני כבר בת יותר מ - 28 . 
אולי אני זקנה מידי בשבילם ? 
אולי אני לעולם לעולם לא אמצא עבודה שאני אוהבת ? 
הרהורי הקארי ברדשאו האלו מעבירים אותי על דעתי עד כדי כך , שבשבוע שעבר מצאתי את עצמי במרכז הערכה של אחת מהחברות הסלולריות , ואפילו , למרבה הזעזוע , הצלחתי לעבור את כל השלבים . 
למחרת התקשרו אלי כדי להודיע לי שזה לא אני , זה הם . 
במקום לשמוח על ההוכחה שעבודה מחורבנת ב - 20 ש"ח לשעה כבר מזמן לא מספיק טובה בשבילי קבעתי להגיע למיונים של חברה אחרת השבוע . 
למה אני עושה את זה לעצמי ? 
אני מפחדת . 
אולי אני לעולם לעולם לעולם ... 
.. 
. 
וכו ' . נמאס לי מעצמי , אני כבר לא יכולה לשבת לידי , נמאס לי מחוסר האונים המוחלט הזה . 
גם מהפוסט הזה נמאס לי , ובאופן כללי מהבלוג . 
