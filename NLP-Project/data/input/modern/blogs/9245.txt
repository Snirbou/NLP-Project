אני זוכרת את הלילה שישבנו בחדר החשוך שלך ואתה שכבת ובהית בקיר , שקט יותר מתמיד או שזה עצוב יותר מתמיד באותו לילה אמרת לי שאתה אוהב אותי . 
ואני חשבתי אולי זה עוד יצליח . 
היום שכבנו בחדר המואר שלי שנינו שכבנו על המיטה ובהיתי בחולצה שלך וידעתי שאתה עדיין אוהב אותי וגם הפעם חשבתי אולי זה עוד יצליח אבל אני יודעת שלא . 
אני מנסה להשלים את עצמי עם דברים שנוח לי איתם והם לידי , אבל לא מעוררים בי שום רגש מיותר . 
למה שאני אצליח עכשיו מה שלא הצלחתי פעם ? 
יכולתי לטמון את עצמי עמוק יותר . 
אני חושבת שאני יכולה לגרום לנפילה של עצמי בחוסר שיקול דעת אני חושבת שאני יכולה להעיף אותך ברגע . 
אבל זה לא המקרה ופזיזות נישארת מרחוק . 
הייתי רוצה להיות הסוזן או הלוליטה של האיש ההוא . 
מעניין מי זה . 
אין מקום מפלט לימים אחרים . 
אני מרצה את עצמי כשאני מכופפת . 
הכי שאפשר . 
אז אולי זה עכשיו יותר מתמיד אני הולכת לאיבוד , עם עצמי . 
לפני כמה ימים היא אמרה לי שאני זונה . 
אני חושבת ששמעתי את זה מספיק פעמים בשביל לזרוק את עצמי . 
על עצמי . 
זה יכל להיות וידוי של ימים כואבים פחות . 
הכל כאן מלנכולי וסגור כאן פשוט לא בסדר , אני לא בסדר . 
הקירות האלה שוקעים והגשם לא מניח לחלון שמסרב להקשיב . 
מין סוג של טעות , טעות גדולה . 
אני . 
