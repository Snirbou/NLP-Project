אפריל נגמר ודברים שנראו כל כך רחוקים פתאום נמצאים כבר מאחורי . 
אני כל כך רוצה לכתוב , כבר הרבה זמן , ומשהו כל פעם נתקע ונעצר אחרי שורות ספורות . 
מה , אפילו כאן התחלתי לוותר לעצמי מראש ? 
אפילו לכאן הביקורת העצמית השתחלה עם שרביט הדיכוי שלה ? 
אני לא רוצה ללכת לפילאטיס . 
אין לי כוח ולא בא לי ואני יודעת שאני צריכה אבל נמאס לי לעשות כל הזמן את מה שאני יודעת שאני צריכה , גם אם אני לא באמת רוצה . 
במילא בטח מורן תבריז ואני אוכל ללכת לפילאטיס בערב ולתקן את העוול הנורא הזה שאני עושה לגוף שלי ברגעים אלה ממש . 
אני לא יודעת איך אנחנו מצליחים להמשיך לחיות יחד , אני שונאת אותו והוא שונא אותי ואין לי מושג כבר מי התחיל ... 
.. 
. 
ואין לי מושג מי צודק , ואם יש פה בכלל צודקים ... 
.. 
. 
וזה בכלל לא משנה , כי אנחנו אחד של השני לעד . 
חבל שמראש אני מניחה שמורן תבריז . 
החיבוקים שלה כל פעם מחדש מוכיחים לי כמה היא באמת אוהבת , ואין לי מושג לאן האהבה הזו נעלמת בשאר הימים , בהם אני לא שומעת ממנה שום דבר . 
אם הייתי יכולה להחזיר לחיים שלי בן אדם אחד שלא נמצא כאן עכשיו ( לא מרשימת הטעונים והמסובכים ) הייתי בוחרת בנטע . 
כשהיא שלחה לי הודעת חג שמח , הציף אותי פתאום געגוע לשיחות שלנו , הנעימות , הפתוחות . 
געגוע אליה , אחד האנשים הכי נטולי פוזה שיצא לי להכיר . 
מינימום רעש וצלצולים , ומקסימום בנאדם אמיתי . 
בעוד שבוע ויום המדינה תחגוג שישים ואני אחגוג עשרים ואחת . 
אני לא ממש שמחה לחלוק עם המדינה את יום ההולדת שלי . 
הייתי מוכנה לדחות את יום ההולדת הזה קצת . 
עד שאני ארגיש מוכנה לחגוג משהו . 
כרגע אני בעיקר יכולה לקוות שהוא יעבור בשלום יחסי , ושעצם זה שאני כמעט ולא מצפה לשום דבר מאף אחד , לפחות יחסוך לי את עוגמת הנפש של האכזבה . 
אולי אחרי שזה יעבור אני אוכל לחזור לעצמי , מה שזה לא אומר .... 
... 
.. 
. 
אבל אני אפילו לא רוצה לחזור לעצמי ... 
.. 
. 
לא כמו שאני עכשיו . 
אני לא רוצה לעשות החלטות , ואני לא רוצה לדאוג לדברים , ואני לא רוצה להלחם . 
הלוואי שיכולתי פשוט לישון את הימים האלה . 
אני לא יודעת מאיפה יש לי את הכוחות כדי לעבור ימים כאלה . 
הייתי מצפה שבאיזשהו שלב הם פשוט יאזלו , ולא יהיה לי עוד איך ובמה להחזיק , ואני פשוט אפול יותר ויותר נמוך . 
אני חושבת שבמשך שעה בכיתי . 
בכיתי והשתעלתי ובעטתי באוויר עד שלא נשארו יותר דמעות ... 
.. 
. 
וגם אז המשכתי , נחנקת מהבכי של עצמי . 
שורפים לי החתכים ושורפות לי העיניים , והדבר היחיד שאני רוצה זה להכנס למיטה ולישון . 
אבל אני צריכה להשאר ערה ולשמור את העייפות שלי ללילה , כי אני אצטרך לקום בשש בבוקר ולהצליח לתפקד . 
אז אני אתארגן ואלך לסטודיו , ואנסה למצוא בתוך עצמי איזושהי פינה להתחבא בה מפני העולם , ומפני הכאבים , ומפני הפחדים . 
אני לא יודעת מאיפה הכוחות להמשיך ולעשות את זה שוב ושוב . 
להתרסק ולקום ולעצום עיניים כדי לא לראות את הנפילה הבאה , כי היא במילא תבוא . 
וככה שוב ושוב , כאילו שזו תמצית החיים . 
אין לי תשובות ואין לי פתרונות ואין לי מוטיבציה . 
הדבר היחיד שעוד גורם לי לתפקד , בינתיים , הוא הידיעה שאם אני אצליח להמשיך ללכת לאורך זמן , אולי אגיע לאנשהו . 
ועל אף שהספקות גורמים לי להשבר לעתים קרובות מדי , אני יודעת שיש לזה יותר סיכוי להצליח מאשר אם אעצור את הכל . 
רק שמשהו יזוז כבר , כוסעמק . 
נמאס לי . 
" אם את לא רוצה לדבר , אפשר לשחק משחק " אני אומרת בצחוק , רוצה להניע את הפגישה . 
היא מחייכת , " דווקא חשבתי יותר על להקריא לך סיפור , אם היה לי ... 
.. 
. 
" ואני קצת מתרפקת על ההצעה הזו , המחבקת , העוטפת . 
ואז פתאום היא נזכרת , וקמה לבדוק במטבחון אם השש - בש באמת נמצא שם , היא חוזרת ומניחה אותו על השולחן הקטן . 
" את רצינית ? 
" אני שואלת . 
" אם בא לך ... 
.. 
. 
אני אוהבת שש בש . 
" ואנחנו מסדרות את החיילים על הלוח . 
היא נשארת בכורסא ואני מתיישבת על השטיח . 
משחק ראשון היא מנצחת . 
משחק שני אני . 
" נו , מזל , בטח יש איזה חוק שאומר שלפסיכולוגים אסור לנצח את המטופלים שלהם בשש בש . 
" השולחן חוזר למקומו ואני חוזרת לכורסא . 
החיוך ממלא את החדר . 
אני שוכחת שיומיים הייתי סמרטוטית לחלוטין , שוכחת את הבחילות ואת העיניים השורפות , הסיפורים נשפכים כמו מעצמם ואפילו מול מה שהודחק במשך חודש אני מצליחה להתמודד , בלי דמעות מיותרות , וכמעט בלי קושי , רק עם הכעס שעדיין שולח הדים מדי פעם , בצדק . 
כעבור שעה וחצי היא אומרת בחוסר רצון ניכר שאנחנו צריכות לסיים . 
וזה בכלל לא נורא כי אני נשארת עם הכיף , ואני נשארת עם הידיעה שהיא באמת היתה שמחה להשאר עוד ... 
.. 
. 
ולפעמים זה אפילו מספיק . 
