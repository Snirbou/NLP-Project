וכך איתרע מזלי ואת הטיסה חזרה לניו יורק ביצעתי הפעם באל על ולא בקונטיננטל , למה לא ? 
ואני אומר לסוכנת הנסיעות שלי האמת למה , מה גם שאי אפשר להשוות את שתי חברות התעופה זו לזו וזו לזו . 
אם נניח לרגע את העובדה שבאחת מהן אני פלטינום ובשניה בסהכ סילבר , דבר שכנראה יתוקן , אני מעדיף את קונטיננטל , חייב להודות , ששם בביזנס ניתן לשון כבן אדם . 
על כורסאות על אל ניתן לדבר הרבה אולם שתים עשר השעות שביליתי הן בשינה חרופה והן בערות ערופה הביאו אותי למסקנה כי אל על מאוד נחמדה בצלצולים מסביב - הביזנס והלאונג' בתל אביב משדרים אקסלוסיביות מתאימה , הגינונים גינוני מלכות , ובאמת רק שמנה וסלטה ( הפעם מיקי בוגנים , טומי לפיד , רני רהב ואני כמעט משוכנע שמאיה בוסקילה עם שיער סגול מזעזע ) מסתובבים שם כאחד העם , עם המסאג'ים של יערות הכרמל למעלה והבופה של האוכל , אבל במבחן התוצאה - הכורסה לא הופכת למיטה - ובקונטיננטל כן . 
וכשמדובר בטיסות של 12 , 15 ו 19 שעות כל המיקי בוגנים שבעולם לא יעזרו . 
למותר לציין שגם צירוף מקרים גרוע מנע ממני לקחת את קוקטייל כדורי השינה / זאנקס / אנטי הסטמין וכך ישנתי רק שש שעות מהדרך . 
אגב , שני הפרקים הראשונים של פריזון ברייק מצליחים שוב לשמור על suspension of disbelief - מופרכים , אך מעניינים כדבעי . 
Hot Fuzz ענק כראוי , כאוס גרוע ומר ברוקס סטנדרטי עד בינוני . 
יבול הטיסה . 
& amp;nbsp ; את השעות עד שמעלה אבק הצטרף אלי ביליתי בכיתות רגליים בריבוע שבין התשיעית ו 29 לבין החמישית ו 43 , כולל את מנהטן מול ( יש מבצע של " קנה מעיל עור קבל שניים חינם " היום אלך לבדוק ) כולל 99 סנט ג'ק ( מגניב לפיצ'יפקס ) , טיימס סקוור ( כולל המקום ההוא של האוכל במשקל שאני אוהב ובריקון ה INBOX ( הנסיעה לספרד הופכת לכורח , לפחות אני מקווה שמהודו אצליח להתחמק ) . 
& amp;nbsp ; כשמעלה אבק הגיע הלכנו לאחכול צלעות ב Brother Jimmy ' s BBQ והיה מוצלח , כולל מנת הבית המוזרה חמוצים מצופים מטוכנים עם רוטב חזרת ( צמוד למדיסון סקוור גרדן , מומלץ ) . נסענו לצ'ינה טאון בסאב ווי . 
אני לא אוהב את הסב ווי . 
לא נורא . 
מצב רוחי המדודך עבר , ומעלה אבק אף הפך משורר לרגע , מתפייט על מיץ המדרכות של ניו יורק . 
זה באמת שונה , המיץ הזה , מכל נוזל מדרכות אחר בעולם . 
אין כמו להחליק בתך מיץ מדרכות בצ'יינה טאון מתחת לחנות שברווזים ערופים תלויים בה לייבוש ליד סוסוני יד מומלחים , וקול הרכבת התחתית מגיע בשקשוק מלמטה , אוויר חם ומהביל מבעבע את המיץ הזה כל אימת שרכבת עוברת . 
זה עושה לך ככה חם בלב . 
& amp;nbsp ; היבול הפעם - שמונה ( כן שמונה ) שעונים שונים של פרנק ג'ייקוב , סגרים מגנטים חדשים לשרשרת שלי ושפשפת . 
& amp;nbsp ; הבוקר גמר לרדת הפרק החדש של האוס , הירו ' ס עדיין יורד , THE OFFICE חוזר היום ! 
הידד . 
& amp;nbsp ; פגישה ראשונה עוד שעה וחצי מול גראנד סנטרל , מה שנותן לי קצת מרווח התפנקות במיטה . 
מועדון הנשיאים , זה שמו של הלאונג' של קונטיננטל בניוארק . 
אני אוהב את ניוארק , יותר מאשר את ג'פק , או לה גרדיה . 
הוא חמים , הוא ביתי , והוא מתוחזק טוב כמו הפנינה האמיתית שהוא עם הנחיתה בבוקר ואחרי האימיילים ניצלתי את שעות הקונקשן לביקור בצ'יינה טאון , בליטל איטלי שחוגגת היום איזה שהוא פסטיבל אז כולה דוכנים דוכנים , ואת קאנאל הבלתי נגמר , שם קניתי זיופים כאילו אני רוטשילד , או כמו שהם כותבים faux jewelery אני כולי בלינג בלינג , הו ניו יורק יורק , אני עוזב אותך עכשיו אבל נתראה ביום רביעי הקרוב שוב . 
תחזיקי מעמד , תחממי את הבייגלים טוב טוב , יום כיפור מתקרב יהיה טוב . 
מי ווין לואיס שקוראים לו בכריזה , מי זה , הא ? 
ולמה לו ? 
למה לא לי ? 
אולי כדאי שלא לי , לא לי זה לא שלילי . 
אלוהים , אני עייף . 
אנחנו נוסעים בשקט על ה 101 לסן פרנסיסקו , עסוקים כל אחד בחומרים שלו לקראת הפגישה , מהמושב האחורי היא מספרת לנו שגם אחרי שתרמו את האיברים התקשרו לשאול אם אפשר גם לקבל את העצמות , ממש נותנים להם אצבע לוקחים את כל היד , הנה ככה בבוקר אתה חותם על העסקה הכי גדולה בשוק הישראלי ואחרי הצהרים מבצרים אותך לחתיכות קטנות היא לא יודעת אם לבכות שוב או להסוות את זה בהומור מריר , אני מספר לה על התאונה שאנחנו ראינו וגם הוא מוסיף על הכעמט ונפגע שהיה אצלו . 
אנחנו פוגשים את שאר הקבוצה בסטודיו המעוצב בSOMA , מחנים מעבר לרחוב ונכנסים לראות את המצגת שלהם , איך הם כמו כל השאר עיצבו את מברשת השיניים של קולגייט את האקסבוקס את נייק ועוד דברים . 
הגרושות מתלהבות מביל , יש לו חולצה שחורה צמודה ושיניים נוצצות , הוא שזוף , אמריקאי , מעוצב ומעצב וגם גובה מאתיים דולר לשעה , ו " ראיתם איזה שרירי ידיים יש לו ? 
" באמת שורה טובה לרזומה , אנחנו נפרדים אחרי שעתיים הבנות [ גם הגרושות ] הולכות לעשות קניות שהן לא יכולות להרשות לעצמן ואנחנו הולכים לשחק ב WII במטריאון , ואז לאכול צלעות בארמדילו ווילי בחזרה בסאניוייל . 
אתקלח ואשים ג'ל בשיער , הוא בדיוק באורך שחייבים לטפל בו בעדינות כי אחרת נהיה לי אפרו , זה לפני שאפשר לעשות קוקו או תסרוקת אחרת , עכשיו שאני א(י)ש שיווק , והחליפות שלי וורסאצ'ה אני מרגיש חנוט כל יום בעבודה , אבל היי , מי אמר שבעבודה צריך להנות ? 
