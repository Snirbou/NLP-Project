כמגוון הסרטים והז'אנרים , כמגוון האנשים שצופים בהם , כל אחד וטעמו עימו , כל אחד האסוציאציות והזכרונות שבו . 
כך הן האפשרויות . 
צחוק . 
דמע . 
חיוך . 
עצב . 
אדישות . 
פחד . 
אימה . 
מתח . 
מחשבה . 
כעס . 
הנאה . 
סבל . 
עונג . 
ואפשר לקבל , בדקה אחת , כמו בעיטה בבטן שמביאה לידי מחנק בגרון ודמעות שפורצות החוצה , מסצינה אחת , אחרונה , שמביאה בתמציתיות מרוכזת וטהורה את כל הציפייה , התקווה , החמלה , החיוך והאהבה שיש ברוח האדם . 
הסצינה האחרונה , ובעצם הסרט כולו . 
" כשהנערים שרים " . 
" כתם " נוחר . 
או מגרגר מתוך שינה עמוקה . 
שוכב מאחורי , על המיטה של ג . 
הבכור שנישאר שבת ( קיבל השבוע את הטירונים שלו שאיתם יעשה מסלול של שנה ) , מכורבל על שמיכת חורף מלטפת וישן לו בשלווה ... 
.. 
. 
לא יכולה להתאפק . 
כמו עם תינוק או ילד קטן שישן שינה עמוקה ושלווה ששום דבר לא יכול להפריע לה , שולחת יד ומלטפת את ראשו , את גופו , והוא נע מתוך השינה שלו . 
ומגרגר ... 
.. 
. 
ראיתי את הזריחה הבוקר . 
שמש צהובה / אדומה שעלתה פתאום מעל ההרים הרחוקים ובין קירעי העננים , ומשחק של קרני השמש בין עצי הפיקוס שבמרפסת . 
ובדרך לחדר הכושר , כשהשכונה שקטה בבוקר יום שישי של חופש , ראיתי שלדג כחול נוצות עומד לו קל קצה המזרקה הכבויה שבפארק , מחכה לפרוץ המים מהפתחים שאולי יביאו איתם דג אחד או שניים ... 
.. 
. 
" כתם " נרדם שוב , לאחר שהתעורר בזמן שכתבתי עליו , כאילו חש שאני כותבת , ניקה את עצמו וחזר לישון , אוחז בכפות רגליו הקידמיות את האחוריות ונראה ככדור צמר לבן / שחור ... 
.. 
. 
והעננים האפורים שבחוץ אומרים לי שגם זמני לשנת הצהריים , הגיע ... 
.. 
. 
ולעדשות החדשות , אני אצטרך להתרגל . 
או שלא ... 
.. 
. 
שבת שלום חברים יקרים , שבת חמימה של חורף קריר ... 
.. 
. 
( יצא לי פוסט קצת פיוטי ... ) ( היא תכחיש בכל תוקף , אבל היא נשמה ולכן הקאונטר שלי חזר בגללה . 
) אני בלי משקפיים . 
~ צלמית מפזזת וצועקת ברחבי הבית ~ שמונה שנים אחרי שנאלצתי לוותר בצער גדול על עדשות המגע הרכות שלי , שלפתע פתאום הפכתי לאלרגית אליהן , ועדשות המגע הקשות שניסיתי נתנו לי מבע עגום ודומע כאילו הייתי נתונה כל הזמן באיזו מלודרמה רגשית זאת או אחרת ( זאת פמה ההיא , לא זאת שאנחנו מכירים מהיום ... אז לא היו דרמות ... 
.. 
. 
) וחזרתי למשקפיים , אני שוב עם עדשות מגע . 
לנסיון . 
זה עלה בשיחה לפני שבוע , כשפתאום עלה בי הרעיון לנסות שוב . 
שמונה שנים אחרי , החומר שממנו העדשות עשויות כנראה השתנה , האפשרות להשתמש בעדשות יומיות בלי צורך להתחייב התחייבות כספית גדולה מקל על העניין , ובמקום ניתוח הלייזר שחלמתי עליו אבל פחדתי יותר מדי לנסות אותו ( ולפי החלטת משרד הבריאות הבריטי , כנראה יש אי אלו דברים בגו ) , החלטתי שאני יכולה לנסות להגשים חלום קטן . 
ועשיתי . 
האמת , חשבתי שיקח לי זמן ארוך יותר להכניס אותן לעיני , אבל לאחר מספר לא רב של נסיונות ( מלווה באי אלו מילים שלא אחזור עליהן כאן , פן יתקלקל שמי הטוב ... 
.. 
. 
) , הצלחתי . 
ואני בלי משקפיים . 
עכשיו נשאר להתנסות במשך חודש ולחכות ולראות . 
ואולי אולי , אחזור לעדשות קבועות . 
ובלי משקפיים ... 
.. 
. 
וזה עדיין לא פוסט יום השישי הרגיל שלי , שיגיע מאוחר יותר , לאחר ששהתרגשות תשכך מעט ... 
.. 
. 
אני מכירה אותם כמעט שלוש שנים , וכאילו מכירה אותם כל חיי . 
קבוצת אנשים , רובנו מעל גיל ה 40 , ורק שתי הבנות הצעירות , היו אז לקראת סוף שנות ה 20 שלהן . 
באנו ממקומות שונים , לקורס שיכין אותנו לקראת תפקיד מסויים שכולנו רואים אותו באותה דרך מסויימת , עם ניואנסים דקים השונים מאדם לאדם . 
באנו ממקומות שונים , וחיבור / חיבוק גדול נוצר ביננו . 
חוטים שניטוו אז , בחודשי הקורס , בשעות שבהן היינו פורסים את ליבנו , נשמתנו , דמנו , עצמיותנו כל אחד מול כולם . 
כל אחד מול עצמו ... 
.. 
. 
והחוטים הללו דקיקים ושקופים לעיתים ובלתי נראים , וחזקים כפלדה מלובנת ... 
.. 
. 
והם נשזרים ביננו בתוך הפעילות שגרתית של ימי השנה , ובפגישות שאנו נפגשים בהרכב זה או אחר . 
וכמו הידיעה שיש משהו מיוחד שעובר ביננו ואנחנו רוצים לשמר אותו , נפגשנו היום בערב , כמו בכל שנה בעת הזאת , אצל ח . 
והתחושה היתה כאילו רק אתמול הקורס נגמר . 
ולמרות העננה שמרחפת מעל , בימים של תהייה ומאבק על אמונה ודרך , היה שם צחוק גדול ואוכל מצויין שהבאנו , שיחות , קירבה ואינטימיות שיכולה לבוא כנראה מהמקום הכל כך פתוח והכל כך מחבק שכל אחד מאתנו הולך לשם ביום ובשעה שנקבעים לו . 
ואני אוהבת שם כל אחד ואחד , וכל אחד ואחד הוא ידיד נפש . 
ובסוף הערב , היתה חסרה רק אמה שפלן שנלך איתה הביתה , איתה ועם המילים : שיהיה קל בחוץ וקל בפנים ... 
.. 
. 
( פוסט שנכתב במכוון באי בהירות מסויימת וזה המקסימום שאני יכולה לכתוב בו . 
וגם להתפלל ששום דבר לא ישתנה שם ויעלם ... 
.. 
. 
) אני אוגרת בתוכי את המגע הריחות הטעמים . 
אוגרת בתוכי את התחושות הרגשות , הרעידה העצורה שעוברת בך כשהחיים פורצים מתוכך . 
אני אוגרת בתוכי את הרגעים אני אוגרת בתוכי אותך ... 
.. 
. 
זה היה הדבר האחרון ששיניתי אצלי . 
שנתתי לו להשתנות . 
השיער . 
ולא רק הפעם . 
אלא בכלל . 
עברתי בשנתיים האחרונות שינויי חיצוני ( וגם פנימי ) כל כך דראסטי , גדול , חזק ועמוק , שמחתי על כל שלב בתהליך ( שעדיין ממשיך ) אבל הדבר היחיד בו לא השתנה דבר , בו סרבתי לגעת ( אפילו שלעיתים [ קוקסטה ] ניסו לדבר על ליבי לשנות גם אותו ) היה השיער . 
פחדתי . 
פשוט פחדתי . 
אולי זאת היתה דרך החתחתים בה עברתי במשך השנים עד שהרגשתי שמצאתי את התסרוקת בה הרגשתי הכי נוח . 
אולי זה היה החלום של שיער מתולתל , גלי , קופצני , שובב , שמסתלסל בעדינות סביב הפנים , שהבנתי לאחר שנים ונסיונות רבים שלא יתגשם לעולם . 
אולי זה המבט החדש על עצמי שנותן לי כל עיצוב שיער חדש . 
מבט חיצוני ופנימי כאחד ... 
.. 
. 
אולי זה חוסר האמון ביכולת שלי להוציא את האישיות שלי דרך החלק הזה שבי . 
אולי זה הפחד לגלות מה יצא שם ... 
.. 
. 
כל השינויים שכן עשיתי בו היו לאחר זמן רב מאוד ובהדרגה . 
החל מהפעם ההיא בה הסתפרתי משער ארוך וחלק שהגיע עד לישבן ( והוא שמור אצלי עד היום כצמה ) לשיער באורך הכתפיים , נסיון לממש את חלום השיער המתולתל ע"י פרמננט , המשך קיצורו לתספורת קצוצה , עגולה , הוספת גוונים , וכלה בנסיונות נוספים של הספרית הנואשת שלי לשנות את הצורה הבסיסית שלו . 
בכל פעם נאחזתי בו חזק כבקרנות המזבח . 
לפני שבועיים , הודיעה לי הדרלינג , בדרכה החביבה והעדינה , שעם שתספורת הזאת אני נראית כמו דודה , שהיא שארית מהעבר שלי ולא מתאימה כלל לאיך שאני ניראית ומרגישה היום , והיא מציעה לי לבוא לספר שלה שיעשה בי פלאים . 
פוסיקאט ( חברות , לכי תסמכי עליהן ... 
.. 
. 
) שהיתה איתנו , הסכימה איתה מיד . 
מובן שמיד סרבתי . 
אותי , לא ישברו כל כך בקלות לעשות משהו ששנים סרבתי לעשות . 
אבל הזרע ניטע ובסקר לא מעמיק מדי שעשיתי בין חברותי ומכרי התברר לי שהדעות חלוקות אבל שינוי לא יזיק לי ... 
.. 
. 
וכך מצאתי את עצמי אתמול , יושבת מול מראה גדולה הנתונה במסגרת כמו של תמונה במוזיאון ונותנת לאוֹמן ( לפי דבריה של הדרלינג ) לעשות בשערי כברצונו וכחזונו , וכפי שאמרה לי , לאומן לא אומרים מה לעשות וההוראה היחידה שיקבל היה לעשות אותי " כוּסית " ( זאת המילה שלה ... 
.. 
. 
) . 
לאחר זמן לא ארוך שבו מספריו , סכינו ומסרקו ציירו בשערות ראשי , ניבטה מהראי הממוסגר לתפארת דמות חדשה ולא מוכרת . 
קצוצת שיער . 
סעורת שיער . 
מעורבב . 
מבולגן . 
אומרים שסקסית . 
אומרים שצעירה יותר . 
אומרים שמתאים מאוד . 
אומרים שאחרת . 
שונה . 
אומרים שצריך להתרגל . 
וגם אני ... 
.. 
. 
( כל כך לא הכרתי את הדמות שניבטה מולי בראי הבוקר , שכל סידרי הבוקר המוקפדים התערבבו והשתנו להם ... 
.. 
. 
) שלב נוסף בשינוי שבי , נחצה ... 
.. 
. 
לבינתיים ... 
.. 
. 
אני עוברת ליד מראה . 
אוטומטית מסתכלת ( אישה , בכל זאת ... 
.. 
. 
) . 
ממשיכה הלאה . 
פתאום כמו זעזוע חולף בי . 
חוזרת ומסתכלת שוב . 
מי זאת שם ? 
חדשה ולא מוכרת ויחד עם זאת , הניצוץ שבעיניים והחיוך הלא מאמין שעל השפתיים מוכר גם מוכר ... 
.. 
. 
זה יקח לי עוד כמה ימים להתרגל , ובניגוד אליה , אני לא אתחבא בבית שלושה ימים , אבל היא הצליחה לשנות את הדבר האחרון שסרבתי לגעת בו . 
בשיער שלי ... 
.. 
. 
ולתת לי את עצמי , מחודשת , כמתנה מוקדמת ליום ההולדת . 
תודה אני מודה . 
היה משהו פתאטי בעמידה שלי , לבושה בבגדי ספורט , כוס קפה ביד האחת , שקית וטלפון סלולרי ביד השניה , כשאני ממררת בבכי מול דלת הבית הנעולה ע"י הסוגר מלמעלה , ואני שומעת את א . 
הצעיר וחברי להקתו מנגנים במרץ ובשכרון חושים שאינו מודע לעולם שקיים מסביבם ומחוץ לחדרו ... 
.. 
. 
זאת היתה הפעם המי יודע כמה בה מצאתי את עצמי מהצד השני של הדלת הבלתי ניתנת לפתיחה כשהצעיר מנגן לו ואני מצלצלת כאחוזת אמוק בפעמון הדלת יחד עם נסיונות להסב את תשומת ליבו בצילצולי טלפון הביתה או לנייד שלו , לסרוגין . 
ובכל פעם כעסתי במידה זאת או אחרת והוא התנצל והבטיח כמובן שהדבר לא יקרה שוב , ולא עמד בדיבורו כמובן . 
אבל היה משהו אתמול בערב , שעד עכשיו לא ברור לי מהיכן בא , שהוציא ממני פתאום בכי כל כך עמוק שהמשיך בצעקות עד כדי גרון ניחר כשהוא שם לב סוף סוף , לאחר דקות ארוכות לצלצול הפעמון והטלפונים וירד לפתוח לי . 
היה שם כעס . 
והיתה שם תחושה עמוקה של אין אונים . 
כמו לחפור במקום ולמצוא את עצמך נתקלת שוב ושוב ושוב באותם הקירות ולא משנה איך ומה תעשי , תמצאי את עצמך שוב , באותה הנקודה ... 
.. 
. 
וזה היה מפחיד . 
וכמו בהרבה דברים בחיינו , זה היה כנראה טריגר למשהו אחר שיצא ממני ( כשא . 
הצעיר מתנצל עד עמקי נשמתו ולא מבין מה קרה פתאום לאמא שלו ) , ומצד שני , זאת היתה דלת אחת נעולה יותר מדי ... 
.. 
. 
סאגת " הדלת הנעולה " שרצה בביתנו בהצלחה גדולה ובמקביל לסאגת " שוב איבדתי את המפתח ... 
.. 
. 
" פרק 3579 . 
לא בגלל שהיא מתעצלת לתפור לה נעליים חדשות ויפות . 
ולא בגלל שהיא מעדיפה לקנות אותן בשוק ב 20 ש"ח או מקסימום ב 50 ש"ח ולהרגיש ש " דפקה את השיטה " . 
אלא כי היא פשוט פוחדת להראות שהיא טובה בלתפור נעליים לאחרים אבל כשזה מגיעה לעצמה , היא שוכחת אפילו איך מחזיקים את האימום ... 
.. 
. 
( וזה המקסימום שאני יכולה לכתוב על זה כרגע . 
חשבתי שאני יכולה , אבל מתברר שעדיין אין לי אומץ לעמוד נכוחה אל מול הדברים . 
מתברר שאני הכי מפחדת להסתכל לחולשות שלי בעיניים ... 
.. 
. 
) . 
