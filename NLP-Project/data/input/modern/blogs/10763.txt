לא יודעת למה , אבל יש לי צורך לאחוז בדקות האחרונות האלה של מאי , לא לתת לחודש להתחלף בלי להחליף עם עצמי כמה מלים . 
העייפות עוד מעט תכניע את העיניים שלי ואני אסגור את היום ואת החודש הזה . 
כל פעם אני צריכה לשים על המאזניים , לשים את החודש הזה מול הקודם ולראות מה יותר ומה פחות ומה ההפרש . 
אני חושבת שהפעם ההפרש גדול מאוד , לטובתי . 
הצלחתי קצת להגמיש את מערכת החוקים שלי מבלי לאבד את האיזון לחלוטין . 
זה נעשה פחות מפחיד . 
כשאני רואה שאני יכולה לאכול שוקולד ובמבה על בסיס יומי ובכל זאת להצליח לרזות , כשאני עושה מרתונים של " חברים " או " השיר שלנו " ( ובקרוב גם " שולחן לחמישה " ) וזה לא אומר שאני בדיכאון , וזה לא אומר שאני לא עושה שום דבר אחר , כשאני מצליחה לכעוס על עצמי קצת פחות כשאני מוותרת לעצמי ולא הולכת לסטודיו ... 
.. 
. 
אז אני יודעת שמשהו קצת יותר שפוי פה . 
גבולות האסור והמותר קצת פחות נוקשים , וקצת פחות רלוונטיים . 
יותר רלוונטי המינון והאיזון ומה יעשה לי טוב כרגע . 
אני חושבת שזו החלטה די אמיצה , ואם אני אצליח לסיים את המסע הזה אני חייבת להבטיח לעצמי שהפעם אדע להעריך את הדרך שעשיתי , ואולי אוכל להיות קצת גאה בעצמי . 
אני מקווה שזה לא יהיה סתם עוד צעד שנעשה בתוך עצמי , אלא צעד מחוץ לעצמי ולתוך עצמי מכיוון חדש . 
אני רוצה להעיף את הכל לעזאזל ולהגיד שאני לא מצליחה ולא יכולה ושכולם יעזבו אותי בשקט , ואני רוצה לצעוק למה שזה לא יהיה שמניע אותי שאני רוצה לעלות כבר על המסלול הנכון ושיפסיק לשחק איתי , כי אני עייפה בגוף ובנשמה ואני רוצה כבר לדעת שהכל הולך לאנשהו . 
אין לי כוח לשבור את הראש עכשיו ולהבין איך להוציא מעצמי את מה שצריך לצאת , אני רק יודעת איך לבכות את עצמי החוצה ואיך לבקר לפעמים במקומות שהם לגמרי אני . 
אני לא יודעת להתחייב על דברים , וזה אפילו לא כי אני מחפשת לברוח , אני פשוט לא רוצה להלחם בטחנות רוח , אני רוצה שיהיה לי נעים , אני רוצה את השקט שלי . 
אני כבר לא יודעת מי צודק ולמי להקשיב , כי לעצמי אני כבר לא מצליחה . 
יש כל כך הרבה קולות ואני לא יודעת מה שייך לכאן ועכשיו ומה מדבר מתוך זמנים אחרים שכבר לא שייכים לי . 
אני מרגישה כל כך רחוקה מזה , אבל יודעת כמה קל להתקרב ברגע שיש דרך ברורה , רק שעכשיו אני צריכה לסלול אותה בעצמי ואני לא יודעת אם עומד לרשותי זמן כדי לחצות יבשות ולצלול למעמקים . 
אני מרגישה כאילו אני מפרה איזו התחייבות לעצמי , ואני לא יכולה להרשות לעצמי להמשיך לזרוק חתיכות זהב גולמיות רק כי אין לי כוח כרגע להפוך אותם למשהו , וכי אולי עכשיו לא מתאים לי להתעשר . 
תארו לכם מישהו שזכה בלוטו ולא היה לו כוח ללכת ולקחת את הכסף שלו . 
כמה מרגיז , אה ? 
אני רוצה לישון , אני רוצה להעלם בין שמיכה וכריות . 
אני רוצה לחלום חלומות שפויים , לא רוצה לחלום שאני מלמדת מתמטיקה , ולא רוצה לחלום שאני מקיאה . 
אני רוצה לחלום את עצמי כמו שאני רוצה להיות . 
לפעמים אני סומכת רק על החלומות שיגידו לי את האמת . 
איכשהו אני כותבת מעט מאוד לאחרונה . 
אולי זה קשור למה שהיא אמרה אתמול ; שכל כך חשוב לשאול מה בעצם אני מרגישה , דווקא בגלל שזה לא ממש ברור רוב הזמן . 
אני יודעת להגיד יפה מאוד מה אני חושבת ועושה , אבל " מרגישה " נשאר מעורפל . 
היה אמור להיות לי שבוע . 
פתאום יש לי רק שלושה ימים . 
שמישהו ייקח ממני את עצמי וזהו . 
אין לי כח לדד - ליינז ואין לי כח לזמן הנמרח . 
אני רוצה לשחק משחקים ולראות טלויזיה ולא לדאוג לשום דבר . 
השיר שהכי ריגש אותי בהופעה של רונית שחר היה " תמיד זה בינתיים " אולי בגלל ההקשר הישן של השיר , אולי בגלל כל החדשים , אולי בגלל העיבוד האקוסטי שלה , איך שהיא לא שמה את השיר על אוטומט והכניסה לשם את השנים שעברו מאז . 
אני רוצה להוציא את העייפות ששוכנת באופן קבוע בעיניים שלי . 
ואולי העיניים הן רק סימפטום למוח העייף . 
אני לא מדברת עכשיו על דברים גדולים , לא על חלומות או אהבות או תכניות גדולות לעתיד . 
המילים האלה כמעט ולא עושות לי כלום מרוב שהן רחוקות ממני עכשיו . 
נורא קשה להרגיש כלפי מישהו או משהו שנמצא רחוק , אפשר רק להוציא רגשות ישנים מהבוידעם ולהלביש אותם על העכשיו . 
אפשר להשתמש ברגשות שהיו אמורים להיות , שהיו יכולים להיות בנסיבות אחרות ... 
.. 
. 
אבל זה תמיד יהיה תלוש . 
אני לא יודעת מה אני עכשיו בהעדר הרגשות והחלומות . 
אני יודעת שיש דברים קטנים שמרכיבים את היומיום שלי . 
אני לא יודעת אם הכוח שלי נמצא איפה שהוא היה פעם , אני לא יודעת אם התשובות שלי הן אלו שהיו נכונות פעם . 
ברור לי שהמרכז שלי כבר לא איפה שהוא היה פעם . 
אני לא יודעת איפה הוא עכשיו , אני חושבת שהוא לגמרי אצלי , גם אם זה לא נראה ככה , גם אם לא יוצא מזה שום דבר כרגע , וגם אם זה אמור להיות נפלא , שהמרכז שלי אצלי , זה בכלל לא נפלא כרגע . 
אני לא יודעת אם משהו רע במיוחד עכשיו . 
אולי כן ואני פשוט לא מרגישה את זה . 
