כשאני מגיעה הביתה אחרי עוד יום מתיש , שנראה כאילו אין לו התחלה ואין לו סוף , דלת הבית נפתחת מעצמה ומאחוריה עומד בונבון , עם חיוך מרוח על הפנים , קופץ לקראתי ומחבק אותי . 
אם הוא היה כלבלב זה השלב בו הוא היה מקשקש בזנב . 
" את באה איתי לתצוגת אופנה ? 
" הוא שואל ומחישוב מהיר אני מגלה שעברו מספר שנים מאז הפעם האחרונה שהייתי בתצוגת אופנה ושמחה על ההזדמנות . 
פעם ראשונה שלי במועדון ה - DOME . 
בונבון מסביר לי שבדרך כלל המקום נראה אחר לגמרי , אני מנסה לדמיין אותו אחרת ובשלב ראשון מוציאה ממנו את מאות הנכים שגדשו את המקום , כי זה לא מסוג המקומות שהם יוצאים לבלות בו . 
קשה לי לסלק את כל הנוכחים באמצעות הדמיון שלי , אז אני מוותרת על הניסיון . 
התערוכה עצמה גרמה לי לרגשות מעורבים - מצד אחד שמתי לראות שאנשים עם מוגבלויות מתפקדים " כרגיל " והמראה של הדוגמנית " האמיתית " יחד עם דוגמנית נכה , שהולכת על תותבות ריגש אותי . 
מצד שני , לראות מישהו שהולך בלי יד זעזע אותי עמוקות . 
לא יכלתי שלא לחשוב על הנסיבות שגרמו לאותם אנשים להיות נכים ועל המצב הקשה שהם היו צריכים להסתגל אליו . 
ניסיתי לחשוב מה אני הייתי עושה אם ... 
.. 
. 
אבל מהר מאוד הבנתי שאני לא מסוגלת לחשוב על הנושא ומקווה שאף פעם אני לא אצטרך לחשוב עליו עקב ניסיון אישי . 
יחד עם העומס המטורף שיש לי בלימודים , אני מוצאת זמן ליוזמות בעבודה . 
יש סיכוי שאני אקבל לידי תפקיד זמני מדהים , שרציתי מזמן אבל לא חשבתי שיש לי את הכישורים המתאימים אליו . 
יש מי שמעריך שאני אכן בעלת אותם כישורים והוא פנה אלי להתייעץ איתי ולשאול אם אני מעוניינת באותו תפקיד . 
כשמישהו שמנהל כ - 100 אנשים יוזם את הפניה הזו אלי זה מחמיא , מה גם שאני אוהבת לגוון את העבודה בעוד תחומי עניין , זה גורם לעבודה להיות מהנה יותר . 
לא נותר לי אלא לתת תשובה חיובית ולקוות שזה יסתדר . 
אני צריכה עכשיו לשבת לקרוא חומר וללכת לישון כי מחר אני קמה מוקדם כדי ללכת לספריה . 
יש לי פרזנטציה בשבוע הבא ואין לי מושג מתי אני אספיק לעבור על כל החומר . 
יש לי כל כך הרבה מה לעשות וכל כך מעט זמן ... 
.. 
. 
לילה טוב זה שנעים לי שהוא מלקק לי את האוזן לא אומר שאני הולכת לשכב איתו . 
סבבה להתנשק , כי כבר כמעט שכחתי איך עושים את זה , אבל לא מתאים לי עכשיו שהוא יעלה לדירה שלי . 
בא לי סקס והוא אחלה בחור , אבל אני רוצה יותר מהשטחיות הזאת שקיימת עכשיו . 
יופי שהוא יצא 3 שנים עם מישהי שהקשר ביניהם התחיל כסטוץ ויופי שהוא חושב שאני סקסית ( אבל מעצבן אותי שהוא אמר שהוא לא חייב מישהי יפה , " מספיק " לו שהיא תהיה סקסית ) . 
אין לי מושג מה אני חושבת עליו ואני מעדיפה קודם לברר . 
" רגליים פתוחות לרווחה " Isn ' t my middle name . 
יום לפני , אני מגדירה מחדש את המושג " אנרגיות חיוביות " . 
הופעה מדהימה של מוש בן ארי ואהוד בנאי , הרבה זמן לא נהניתי ככה . 
בשירים של הראשון רקדתי ואצל השני פשוט ישבתי , עצמתי עיניים ונרגעתי . 
היינו רוב החבורה מהלימודים . 
" החבורה " כוללת 8 בנות . 
ענת היא היחידה מביניהן שאני יודעת באופן ודאי שהחברות איתה תישאר , עם היתר הקשר מאוד שטחי . 
יש אחת שאני לא סובלת ואני הייתי היחידה שהבריזה מהחתונה שלה בשנה שעברה , גם לברית שמתקרבת אני לא מתכננת להגיע ויש לי הרגשה שאני לא אוזמן . 
את החברה שהכי קרובה אליה אני לא מסמפטת , אבל יחד עם זאת כשהיא בכתה באחד השירים , שהזכיר לה את האקס , משהו אצלי נצבט . 
ועם השאר יש קשרי לימודים , אני קשישת החבורה ולא מצליחה להתחבר לכולן ( הצעירה קטנה ממני ב - 4 שנים ) , לשבת על קפה או על הדשא ממצה את רוב הקשרים האלה . 
בחזרה לבחור 1 . אני חוששת שיותר היה לי נחמד להיות איתו בגלל הסיבה שידעתי שהוא מתלהב ממני ויש אופציה שיהיה לי מישהו , מאשר שהוא בעצמו הלהיב אותי . 
אנחנו טיפוסים שונים - הוא אוהב פאבים ומקומות הומי אדם ואני לרוב מחפשת את המקומות השקטים יותר וזו רק דוגמה קטנה לשוני בינינו . 
הוא עוטף בחיבוק כמו שאני אוהבת , ההפרש של ה - 20 ס"מ בגבהים שלנו מאפשר את זה בקלות , הוא מסתכל לי ישר לעיניים , שזה חשוב לי והכי חשוב - הבחור מרוצה מזה שיש לי קצת בטן , שזה החלק היחיד שמפריע לי בגוף ואני רוצה להיפטר ממנו . 
כבר נתקלתי בתופעה הזאת בעבר והיא מבורכת בעיני . 
אני רוצה לצאת איתו עוד פעם - פעמיים ואז לעשות איזשהי הערכה אם אני רוצה או לא ועד כמה הוא מתאים לי . 
מעניין אותי לדעת למה הוא גורם לי להיות ביישנית , לא זכרתי שאני כזו ומציק לי המשפט שממנו משתמע שהוא לא חושב שאני יפה . 
יופי לרוב הוא עניין סובייקטיבי ואני לא יכולה לצאת עם מישהו שאני לא יפה בעיניו . 
כבר מאוחר , מחכה לי מחר עוד יום עמוס של ריצות בין העבודה ללימודים . 
לילה טוב . 
