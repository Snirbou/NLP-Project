מצליחים ארועים כמו אלו של היום , לתת תחושה של כינוס שבטי מנחם . 
בתחילה רק שברי ידיעות עפים באוויר וכל אחד מנסה לאשר אותם במקורות היודעי דבר שלו . 
ואחר כך כשהדברים נהיים ברורים יותר ויותר מתחילה הדברת בכלי התקשורת או השירים השקטים ברדיו שאין כמותם לתת אינדיקציה מדוייקת על המצב . 
לג . 
התקשרתי כדי לשמוע יותר ממה שאפשר היה לקרוא ולהבין באינטרנט . 
לג . 
הבכור התקשרתי כדי לשמוע את קולו . 
פשוט לשמוע אותו . 
ומבחינתי הוא יכול היה לקרוא באוזני את ספר הטלפונים של העיר תל אביב וזה היה מרגיע אותי . 
אבל הוא היה צריך לצאת לסיור אז רק חיבקתי אותו בטלפון . 
ואחר כך כבר התחילו לטפטף את השמות . 
והמילים שמצטברות למשפטים שחלקם לא אומרים לנו באמת שום דבר שאפשר להאחז בו . 
ורק באוויר מרחף לו המתח מהבלתי ידוע ומהרצון שמישהו ידע מה לעשות וירגיע אותנו , וינחם . 
ועד אז , נשאר לנו לחבק אותנו , אחד את השני ... 
.. 
. 
( רק כדי לסבר את האוזן ( העין ) , ג . 
הבכור אינו באיזור הצפון . 
לאן הגענו שמרחבי השומרון , בין המתנחלים לפלשתינאים , הפכו לסוג של משאת נפש מרגיעה ... 
.. 
. 
) אני לא יודעת איך זה קרה אבל פתאום מצאתי את עצמי באמצעו של יום העבודה , אחוזת זעם איום כזה שרוצה לקחת משהו לידיים ולקמט אותו כדי להעביר אליו משהו מהתחושה שהמאכלת . 
ויחד עם הזעם והרחמים העצמיים שבאו איתו , באו גם דמעות שהייתי צריכה למצוא מיד דרך לא להראות אותן כי הרגשתי כל כך קטנה וטיפשית מעצם היותן שם . 
אני לא כועסת עליהם , שם במשרד . 
אני כועסת על עצמי . 
כועסת על שחשבתי שאוכל לשאת לאורך זמן מצב בו העיסוק המרכזי שלי לאורך יום העבודה הוא החלק הכי בסיסי , פשוט , לא מתוחכם ואינו דורש ולו שביב פעוט של חשיבה בתחום העיסוק שלי . 
כאילו הוצאתי את המוח שלי לחופשה תמידית כי במה שאני עושה שם היום ובמה שאני אמורה להמשיך לעשות , אין בו שום צורך none what so ever . 
אני כועסת על עצמי שהייתי אולי עיוורת ולא ראיתי איך הדברים מתקדמים לכיוון הזה , וזמן רב חשבתי שמשהו אצלי לא בסדר . 
אני כועסת על עצמי שאולי הייתי צריכה לומר לדוקטור עוד לפני זמן רב , שהכיוון אליו מתקדמים הדברים אינו מתאים לי . 
אני כועסת על עצמי שפחדתי . 
ועכשיו אני צריכה לתת לכעס להיות ולפרק אותו לאט לאט בדרך שאני נוהגת עם עצמי . 
יש לי תוכנית עתידית והיא כבר יצאה אל הפועל . 
אני רק צריכה למצוא את אותה הנקודה בתוכי שבה אני מבינה ומקבלת , ריגשית , את המצב הנוכחי הזמני ולהתנהל בתוכו בשוויון נפש שכמו טפלון מחליק כל דבר אחר מעליו . 
תשעה חודשים . 
כמו הריון . 
כמו לידה . 
( כמו , אמרתי כמו ! 
! 
) נתחיל בזה שאני לא זוכרת ( ותאמינו לי שעצם העובדה הזאת אצלי היא נדירה להפליא ) . 
אני לא זוכרת איזה כריכים היו מכינים לי לבית הספר . 
ברור לי שהיו כריכים , וברור לי מאוד שהם היו עשויים מלחם , סביר להניח שחור ופשוט ולא היה בהם מעולם שוקולד למריחה . 
אני חושבת שבעצם עד לצבא לא אכלתי שוקולד למריחה , ולכן גם לא יכולתי להשתתף בסקר המיתולוגי של גמאמא : שוקולד השחר או נוטלה . 
אבל נחזור לעניין הכריכים . 
אז שוקולד לא היה בהם . 
ומה כן ? 
נקניק . 
אני כמעט בטוחה לגמרי שהיה שם נקניק . 
מהסוג היבש והלא ממש כשר . 
הכי הכי מבחינתי היה הנקניק הרומני הידוע בשם " סיביו " שישנה סברה האומרת שהוא נעשה מבשר סוס ( ובבקשה , לא להתעלף לי כאן עכשיו , תודה ) והוא היה מוברח בכל מיני דרכים שונות משונות מרומניה של ימי צ'אושסקו והיינו מקבלים ממנו במשורה חתיכה שערכה לא יסולא בפז . 
וכך עברו השנים וגדלתי להיות אדם שאוהב את הסנדביצ'ים שלו , יבשים ומשעממים . 
דהיינו , מרגרינה או חמאה ( לא מיונז , ממש לא מיונז . 
אצלנו בבית מיונז היה משהו ששמים בסלט שנקרא " סלט דה באף " והוא גירסה רומנית בשרית של סלט תפוחי האדמה הידוע ) , ועליה פרוסת נקניק ותו לא . 
אפשר להמיר את הנקניק בגבינה צהובה . 
או גבינת צאן כזאת או אחרת . 
וזהו . 
מה שהתעדן בי במהלך השנים הוא עניין הלחם . 
ובעצם הוא מבחינתי העניין המרכזי של הסנדביץ ' ושאר הדברים הם רק לא מרכזית וחשובה מאוד . 
אני אוהבת לחמים כהים , דחוסים עם תוספות של גרעינים שונים וחיטה מלאה והכי אוהבת לחמים משאור . 
מצד שני , אני גם אוהבת את הלחם הרך שהכרתי בלונדון עם סנדביצ'ים המשולשים ששם שזמן רב היום סוג של משאת נפש רחוקה שבאה על סיפוקה רק בביקורים מזדמנים בבירת אלביון המעטירה . 
מכאן אפשר להבין שמעת לעת אני אוהבת לנגוס בסנדביץ ' מושקע כמו שאפשר למצוא היום בכל מסעדה / בית קפה אבל במהותו של עניין , ולעצמי אני אכין את הפשוט . 
הבסיסי . 
היבש . 
המשעמם ... 
.. 
. 
וכאדם שאוהב את הסנדביצ'ים שלו משעממים ויבשים כך אני גם עושה אותם וכנראה שכך יהיה הזכרון העיקרי של שני בני היקרים לי , למעט העובדה שהם כן קיבלו , פה ושם איזו פיתה מרוחה בממרח שוקולד ( השחר , עלית או נוטלה , מה שהיה במבצע ) . 
האירוניה שבמצב היא שג . 
הוא סדנביצ'ונר מהמעלה הראשונה והוא עושה סנדביצ'ים יצירתיים שפשוט אפשר להזיל דמעה למולם . 
רק שאין לו קונים לסנדביצ'ים שלו ... 
.. 
. 
ומה המשל ? 
אולי בתוך סערת החיים שלי אני צריכה מקום שהוא שטוח ובלי ניצוצות . 
ואולי פשוט אוכל את הסנדביץ ' שהכנתי להבוקר ( לחם זיתים , מרגרינה וגבינה צהובה ) ואשתוק ( כי לא מדברים בפה מלא ... 
.. 
. 
) . 
( זה התחיל כאן ואת הסכין המרוחה בחמאה העבירה לי קוקסטה ואני אשמח להעבירה הלאה ל : אמל"ש - כי זה בטח יוציא אותה מהמעבדה , לכמה דקות לפחות . 
ליידי סנו - כי סוף סוף חזרה לכתוב מהבית . 
הרבנית - כי היא דואגת לכשרות הסנדביצ'ים שלה באופן אישי וצמוד ... 
.. 
. 
או ספרתי רק עד 20 במקום לספור עד 60 . 
בבוקר חיכה לי מייל ממוניקה . 
זה לא היה מייל קשה במיוחד מלא בסימני קריאה זועקים כמו בימים הטובים שלה , אבל במצב הרוח השפוף של יום ראשון בבוקר ( כשברכבת עברה פתאום בראשי המחשבה שאולי כדאי לחזור להוראה , אפילו לחצי משרה , אולי למילוי מקום - ואין כמו המחשבה הזאת להראות את עומקו של מצב רוחי ברגע הנתון ) הוא נגע בנקודה בנקודה שממנה שהרגשתי את הדם מתחיל לסעור בעורקים . 
ובכל זאת לקחתי נשימה עמוקה . 
וספרתי עד 10 . 
ואז עניתי לה . 
בקצרה וברוח עניינית מאוד לטעמי . 
ולפני ששלחתי אותו אליה ואל הדוקטור שהיה מכותב נוסף למייל , נשמתי נשימה עמוקה נוספת . 
וספרתי שוב עד 10 . 
ומחקתי את השורה האחרונה שהיתה בוטה ונוקבת . 
ורק אז שלחתי את המייל אליה ואליו . 
זמן מה לאחר מכן קרא לי הדוקטור לחדרו וסגר מאחורי את הדלת . 
השיחה הרגילה שלנו בזמן האחרון על העומס הגדול שישנו על כולם וכמובן גם עלי , ושאני זאת שסופגת את כל הלחצים ועומדת בפרץ , חייכנית , סבלנית ומלאת אמפטיה . 
ובגלל אותו עומס עבודה הידוע לכולם כמובן , תחום הסבלנות ואורך הרוח נחלש קצת אצלי ולכן אני נשלחת לשני ימי חופשה בסוף השבוע הקרוב , חמישי - ראשון . 
כי לטעמו של הדוקטור , קצת השתלחתי בתגובתי במוניקה והייתי צריכה לספור עד 60 לפני ששלחתי את המייל ולא רק עד 20 . 
במילים אחרות , התלמידה פמה נשלחת הביתה ליומיים עד שתטיב את התנהגותה ודרכיה . 
וזאת חברים יקרים , חוויה חדשה לגמרי עבורי . 
ואחר כך חשבתי שאיזה מזל שהוא לא ביקש שאביא גם את ההורים שלי ... 
.. 
. 
* ( והקרדיט לכותרת הפוסט נתון כולו לאודיה ) הפחד החזיר אותי שוב , לימים שבהם הייתי בפאזה אחרת . 
( אני נוהגת לומר " פמה האחרת " אבל זה מעצבן כמה חברות טובות שלי , ובגלל שאני אוהבת אותן והן גם קצת צודקות , אז החלטתי לשנות את הביטוי ) . 
הפאזה העצובה / דכאונית שלי . 
הימים שבהם לא רציתי דבר מאשר להשאר בבית ולא לצאת ממנו ימים שלמים , וסוף שבוע מהנה מבחינתי היה כזה שמיום חמישי לאחר העבודה ועד יום ראשון לקראת העבודה לא הייתי יוצאת ממנו ואפילו פעם אחת . 
ואת סוף השבוע הייתי מבלה עם כל עיתוני השבת שהיו נקראים מתחילתם ועד סופם והטלווזיה כמובן כשלפעמים נוספים עבודה בגינה שבמרפסת ובישול . 
ואחר כך , כשהפאזה השתנתה לא יכולתי לשאת אף אחד מהעיסוקים הללו . 
אני לא רואה טלווזיה למעט תוכנית ריאליטי פה ושם , לעיתים רחוקות מאוד . 
אני לא קוראת עיתונים למעט החלק של החדשות בימי השבוע עם הקפה והיוגורט של הבוקר ובשבת אני מקסימום קוראת את החלק של הבידור . 
אני לא עובדת בגינה . 
ואני בהחלט לא מבשלת , אלא אם כן לזרוק עוף עם תפוחי אדמה בתנור נחשב לבישול . 
ואצלנו בבית , בסטנדרטים שהנהגתי לאורך הרבה שנים , זה לא נחשב לבישול . 
וכך הגיע סוף השבוע הזה . 
ג . 
בחו"ל . 
הבנים כל אחד עם החברה שלהם . 
ואני עם עצמי . 
החלטתי שהפעם אני מנסה לא למלא לי את השעות הרבות ( והריקות מתכלית של עבודה ) של סוף השבוע בפעילויות / פגישות כשאני עוברת בקדחתנות אחת אחרי השניה ומגיעה מסופקת אומנם אך די חסרת נשימה ועייפה לסופה של השבת . 
משתי התוכניות המתוכננות מראש לסוף השבוע הזה לא יצא דבר ודווקא הנסיעה הספונטאנית לירושלים התבררה כמילוי המצברים שהייתי זקוקה לו כדי לשאת את השבת הזאת לבדי . 
ולהינות ממנה . 
מאוד . 
עד כדי כך שאפילו לא רציתי לבזבז זמן ממנה בשנת אחר צהריים של שבת . 
ועכשיו אלבש את בגדי הספורט שלי ואלך לבית הקפה החביב עלי שנפתח ברחובה הראשי של עירי המתפתחת , לשתות קפה קר ולקרוא בספרי . 
סוף שבת טובה חברים יקרים , ושבוע טוב לכולם פיתאום צצו גושי עננים כבדים בשמי ירושלים וההרים סביב לה , מנקדים באפור את הכחול הבוהק של שמיים קייציים של חודש יולי ומשחקי האור והצל שלהם עם השמש הנוטה לשקוע , כמו מכסים בגלימה חלבית את העיר וההרים סביב לה . 
הזמנה בלתי מתוכננת שינתה את שגרת יום השישי לקראת השבת ובמקום לשקוע לתוך שנת אחר צהריים עמוקה ומתוקה , מצאתי את עצמי עולה לירושלים להרגיש את השבת נכנסת . 
אחרת . 
הרחובות הצרים , בתי האבן , המרפסות שופעות הפרחים , החצרות הירוקות של רחביה , טלביה והמושבה הגרמנית , מהווים תפאורה הולמת לשעות אחר הצהריים של יום שישי , כשלאט לאט שוככת המולת היום והעיר מתכנסת לה לתוך השבת . 
וישבנו בקפה " סמדר " שהיה הומה אנשים , עם קפה ושקשוקה חריפה ואחר כך מצאתי חנות גלידה כמו באיטליה וכמובן שלא יכולתי להתאפק והייתי חייבת לטעום לפחות כדור גלידה אחד . 
והדקות נקפו וברחוב כבר היתה תערובת של אנשים שחלקם הולכים הביתה להתארגן לקראת היציאה של ערב שבת ואחרים , לבושים בבגדים חגיגיים הולכים , בקבוצות קבוצות לכיוון בית הכנסתלקבל את השבת שלהם . 
והכל היה שלו כל כך , איטי ורוגע . 
ורציתי שלעולם לא יגמר ... 
.. 
. 
ועד שהגעתי בחזרה לשפלה , השמש כבר אספה את שארית כוחותיה מבין העננים , כדי לגלוש בכתום / אדום צורח לתוך שקיעה קיטשית לחלוטין . 
* * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * ולפני כן , התחלתי היום את הקורס שאיתו אני מאמינה ויודעת שסוף סוף אגיע למקום בו אני אמורה להיות מבחינה מקצועית . 
וא . 
הצעיר חווה היום את ההנגאובר ( חמרמורת בלשון האקדמיה - איזו מילה מדהימה ... 
.. 
. 
) הקשה הראשון בחייו הצעירים על כל מה שזה אומר : הקאה , בחילה , סחרחורת , חולשה ותחושה שהחיים הם חרא באופן מוחלט וסופי וגם נשבע לי בכל היקר לו שהוא לא שותה יותר . 
לעולם . 
ועל זה נאמר : אמן ! 
! 
! 
שבת שלום חברים יקרים , שבת של מנוחה , שלווה ובלי לברוח מעצמי ... 
.. 
. 
לרגע . 
דקה . 
שעה . 
עיצרי , והקשיבי לשקט שבפנים . 
של הכאב מורגשת כשהוא מגיע לשיאו , ואני עוצרת כל מאבק בו , שוקטת , ונותנת לעצמי לחוש אותו במלואו . 
ואחר כך לוקחת 2 אדוויל והולכת לישון . 
( כאב שיניים / חניכיים שהחל בשעות הצהריים וככל שהיום הלך והתקדם הוא קיבל סוג של עצמאות וחיים משלו בלי שום קשר לחלקים אחרים ממני . 
העין , באותו הצד של הגוף , צורבת פתאום ודומעת כאילו יש בתוכה גוף זר שמסרב לצאת החוצה , ומצב הרוח נע בין דכדוך אפור ושטוח לבין המתנה מרגשת למשהו שאינו ברור עדיין . 
והתחושה היא של " התפרקות " כמו לפני טיפול , 000 , 10 ואני יודעת שהגיע זמנו רק שמהותו עדיין לא לגמרי ברורה לי ) . 
* * * * * * * * * * * * * * * * * * * * * * * * עדכון 1:40 כבר שעה וארבעים דקות שג . 
הבכור בן 21 ועכשיו סיימנו שיחה של יותר משעה על אהבה , זוגיות , פחד ובכלל , על החיים עצמם . 
ואיך , איך אני יכולה ללכת לישון כשרוחי מרוממת כל כך ? 
