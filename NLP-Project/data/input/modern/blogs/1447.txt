הנסיעה עצמה הייתה סבירה . 
הקפדתי להכנס למעגלי תנועה במהירות נמוכה , להוריד לראשון כשצריך . 
הבוחן הסכים להתעלם כשפניתי מימין לימין כשיצאתי מרחוב חד סטרי , כשידעתי לענות לו ( לא שמתי לב לשלט בכניסה , אבל כששאל על סוג הרחוב , יכולתי לראות את שלט ה " אין כניסה " הפוך מולי ) . 
לקראת הסוף , בשלוש הדקות האחרונות , התבקשתי לפנות שמאלה בצומת לעבר משרד הרישוי . 
האוטו שמלפניי לא נתן זכות קדימה לרכבים הבאים מולו . 
אבל הוא עוד היה במצב גבולי . 
עצרתי קצת אחריו . 
עברה לי המחשבה של לנסות להשתחל אחריו , ובכל זאת עצרתי . 
ואז , פתאום בלי לתת לעצמי שום פקודה , לחצתי על דוושת הגז . 
כאילו במטרה מכוונת להתנגש ברכב שמולי . 
אין לי מושג למה זה קרה . 
ראיתי את הרכב שבא מולי , ולפי הערכת הסיכויים , היה עליו להאט כדי שלא תהיה תאונה ( מה שאני הייתי צריכה לעשות ) . 
קיבלתי ברקס . 
למחרת בבוקר , מתקשר המורה לנהיגה וצווח לי לתוך הטלפון . 
זאת הייתה הטעות היחידה שלך ! 
יכולת לעבור ! 
מה , לא ראית את הרכב שבא ממול ? 
? 
אולי אסור לי לקבל רשיון . 
אני כותבת ספר . 
ככל שאקדים לסיים , יתקצר סבלי . 
אבל המילים מסרבות להכתב מעצמן . 
ודווקא עכשיו , כשבראש הדברים קצת יותר מסודרים . 
ואולי זה הזמן להתאמץ יותר ? 
הפעם , כשאני יודעת שרק כשאסיים אוכל להגיע לדבר בו אני הכי חושקת . 
