נשבר לי מכל השגרה הדפוקה שמסביב . 
מזה שכמעט ואין לי זמן פנוי להעבירו בצורה איכותית . 
ואפילו כשיש כזה זמן , אין מספיק כסף שיוכל להפוך את הזמן לאיכותי . 
מהעבודה שמשלמים עליה כל - כך מעט ובנוסף , כלל לא מעריכים את העובדים . 
משעות העבודה שחולפות סתם , ללא תועלת וללא תכלית . 
מהבזבוז של זמן יקר , שבו הייתי יכולה ללמוד למבחנים או להכין עבודות בית , ואסור לעשות זאת . 
מאפיסת כוחות בבואי הביתה , כשכבר אין כוח לא פיזי , לא נפשי ולא שכלי לעשות משהו . 
מהכשלון שלי בתור אמא . 
מזה שסבתא ( אמא שלי ) עושה את תפקידי באופן הרבה יותר מוצלח ממני . 
והכל בגלל טעות איומה : ללדת בגיל לא נכון ומאדם לא נכון , ללדת לפני שבניתי לעצמי קריירה , וכעת אין בטחון כלכלי שביכולתי להעניק לילד ולי . 
רק הגירושין היו הצעד הנכון . 
ורק עכשיו , כדי לתקן את הטעות , התחלתי לימודים אקדמיים . 
מהתחושה שאינני עושה דברים , אותם אני באמת רוצה לעשות . 
מה אני עושה בכלל בלימודי תקשורת ? 
מה ייצא לי מזה ? 
מה הלאה ? 
מה העתיד ? 
כלום לא ברור . 
ככל שאני חושבת על זה יותר , אני מבינה שאינני בנויה להיות עיתונאית . 
בכדי להצליח בתחום הזה צריך לשקר וללכלך המון , ולי אין לב לעשות את זה לאנשים . 
ודווקא למרות התדמית השלילית , אשר נוצרה על עורכי דין , יש במקצוע הזה מקום ליושר הטבעי שלי . 
וגם אפשרות לא רעה להתפרנס בכבוד . 
שמעתי כבר מכמה אנשים בעלי נסיון שהלימודים באוניברסיטה העברית ( או כל אוניברסיטה אחרת ) קלים יותר מאשר בפתוחה . 
ברור לי שבהזדמנות הראשונה אני עוקרת את עצמי למקום לימודים אחר , שיותר מתאים לי מהנוכחי . 
אבל עד שזה יקרה ... 
.. 
. 
מהמצב בלא בריא , שבו אישה בגילי נאלצת לשוב ולגור עם אמא , כמו איזו נערה בת 15 . 
לוותר פתאום על פרטיות , להתחשב פתאום בעוד אנשים שגרים באותו בית , לדווח לאן הולכת ומתי חוזרת . 
לא - לא ! 
אמא שלי מאד בסדר , והיא לא מגבילה את שעות הפנאי שלי ולא קובעת לי דברים או משהו כזה . 
אבל זה מרגיז שאין לי חופש אמיתי . 
וגם אין אופציה להסדיר את החיים הפרטיים . 
אמא בעצמה אומרת שאילו הייתי רווקה בלי ילד ולא הייתי צריכה לגור גם איתה כדי לשמור על אותו ילד , אז בטוח הייתי כבר מזמן מוצאת לי חבר כלבבי , הרבה יותר מתאים לי מבעלי לשעבר . 
ובנוסף , נשבר לי מחוסר ודאות גם בנושא האישי . 
ממערכת היחסים שהיא לא מערכת יחסים . 
מהקשר שהוא לא קשר . 
מזה ששנה שלמה אני יוצאת עם בחור שלא מסוגל להגדיר את יחסו אליי ואת היחסים בינינו . 
האם בכלל מותר לקרוא למצב הזה " ביחד " ? 
או שמא זאת רק ידידות סתמית שמדי פעם נוכח בה קטע אינטימי שאין לו שום משמעות בפועל ? 
נשבר לי מליזום פגישות כל הזמן . 
בגלל זה בכלל לא ברור אם הוא מעוניין בפגישות האלה או שרק עושה לי טובות . 
לא ברור אם הוא רוצה או צריך אותי בחייו . 
או שפשוט כל העניין הפך להרגל אחד גדול , ומכוח ההרגל הזה אף אחד מאיתנו לא מעיז לקום ולגמור את זה סופית . 
זה לא שרע לי איתו . 
הוא בחור רך , עדין , מתוק ואכפתי . 
אכפת לו גם ממני , אך באותה מידה כמו שאכפת לו מכל העולם , אבל לא יותר מזה . 
ולי זה ממש לא עוזר ולא מקדם אותי לשום מקום . 
אחרי ככלות הכל , מגיע לי לפחות הדבר הבסיסי שביחסים בינו לבינה : רצון לראותי ולהיות איתי . 
כי כשיש רצון , ניתן להתגבר על הכל . 
וכשאין , אז חבל על הזמן והכוח של שני הצדדים . 
אינני בטוחה בשום דבר כעת . 
ולמען האמת , לא יודעת מה אני עושה עם כל זה . 
שלכם , תקופת הפאקים הגיעה . 
היום קיבלתי את תוצאת העבודה הראשונה בדיני חוזים . 
לעומת כל ציוניי הקודמים - נמוך לאללה - 70 ! 
בשבילי זה כמו " נכשל " . 
הלא כבר התרגלתי לציונים גבוהים יותר . 
אבל לפחות הרווחתי את ה - 70 האלה ביושר , בלי להעתיק מאף אחד ובלי להיעזר בעיצותיו של הפרקליט . 
למעשה , היה לי נסיון אחד כושל לפנות אליו לעזרה , אך לא יצא מזה שום דבר טוב . 
ליתר דיוק , יצא ויכוח לוהט , ובמהלכו נפלט לשנינו עשן מהאוזניים , אש מהנחיריים ונוצות עפו לכל הכיוונים . 
מאז החלטתי שאני לא מבקשת יותר מהפרקליט לעזור לי בלימודים . 
לא רוצה לריב איתו בגלל הדברים האלה . 
פשוט אני שייכת לסוג של אנשים , שאצלם העסקי והאישי אינם הולכים ביחד . 
פשוט לא ! 
נגיד , אם בעבודה הבוס מעיר לי על משהו - מילא ! 
זה לא הכי נעים , אבל לא נורא , מקובל עליי . 
בשביל זה הוא הבוס . 
אבל כאשר הפרקליט מפרק אותי לגורמים בגלל איזו תשובה לשאלה בדיני חוזים , אני נפגעת ממנו אישית . 
ולא יכולה לעשות עם זה דבר . 
כזאת אני ! 
טוב , אולי עוד מוקדם להסיק מסקנות , אבל נראה לי שדיני חוזים לא יהיו מרכז התמחותי העתידית . 
בינתיים ממה שלמדתי בתחום המשפט , את הציונים הגבוהים ביותר הוצאתי על פלילים . 
ככל הנראה , אצדיק את הכינוי שהדביקה לי המחנכת בכיתה ח' - " הסנגורית הציבורית " . 
בגלל ששיקרתי לפעמים בשביל החבר ' ה כדי לצאת מכל מיני צרות ולהוציא מהן גם אותם . 
רק מקווה שלא אצטרך להגן על כל מיני חראות כמו בני סלע . 
בנוסף , הערב קרה לי קטע אחד מצחיק . 
זה כבר פעם שנייה שזה קורה לי . 
נסעתי באוטובוס ופיספסתי את התחנה שבה הייתי צריכה לרדת בגלל סצינת בית משפט בספר מתח . 
אגב , התמונה של הספר נמצאת הפוסט הקודם שלי . 
ובאשר לחומר בדיני חוזים ... 
.. 
. 
נראה לי שמצאתי אחלה תרופה נגד נדודי שינה . 
שלכם , אני מסטולה מהחולי , זאת הכוונה . 
אין לי חום , אבל חלשה - מתה ! 
וגשם יורד מהאף . 
מתאים לי לשים טמפונים בנחיריים . 
מזל טוב , החורף הגיע . 
וגם מחשבות מוזרות באות לי לראש . 
טוב , העבודה שלי איננה מצריכה כושר שכלי , לכן יש מלא זמן להרהר . 
למשל היום חשבתי על הקטע שחתול כביכול מעיד על בדידות של בעליו . 
על - פי דעת הציבור הרחב , למי יש בדרך - כלל חתול ? 
- לנשים בודדות : אלמנות או רווקות זקנות . 
לאמא שלי יש איזו חברה ותיקה שפעם אמרה לי כזה דבר : " אני מאד אוהבת חתולים , אבל עוקרת את האהבה הזאת מלבי בכוח . 
" וכששאלתי מדוע , היא ענתה שהיא עוד מקווה למצוא בעל בחיים האלה , ואם יהיה לה חתול בבית , הדחף למצוא בן - זוג לא יהיה כל - כך חזק . 
לא הבנתי אותה אז ( הייתי בת 14 ) . 
אבל היום זה מצחיק אותי נורא . 
כאילו מה , החתול יספק לה צרכים מיניים ? 
קיצר , זו הייתה עמדתה לגבי החתולים . 
אני אישית פשוט לא מסוגלת לאהוב בן - אדם שסולד מחתולים . 
כמה שיהיה חתיך ומושך , אין לו סיכוי אצלי . 
למשל , הפרקליט לא מחזיק חתול בבית כי אינו רגיל לזה , אבל הוא לא אנטי . 
מעבר לזה - הוא נחמד לחתולים . 
אלכס , כשהיינו נשואים , אמנם לא הסכים לחתול בבית , אבל שמח לפעמים להחזיק חתול בידיים ולשחק איתו ( ולעצבן אותו בין היתר ) . 
כמובן שהעניין אינו כזה חד - משמעי . 
יש לא מעט משפחות שלמות וטובות שמחזיקות חתולים . 
לא חסר . 
ולכן בא לי לצאת חוצץ נגד הטוענים שחתול הוא סמל הבדידות . 
אם יש לכם חתול , לא חייבים להיתקע ברווקות ! 
יש לי פתרון לבעיה . 
וכמו כל דבר גאוני , הפתרון הוא פשוט : חפשו בן - זוג שאוהב חתולים ! 
זה הכל ! 
אנשים כאלה לא חסרים בעולם . 
שלכם , 
