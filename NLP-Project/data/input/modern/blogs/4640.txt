ואני לא בדיוק יודעת מה . 
אני רק יודעת שאני פחות מקנאה באנשים אחרים . 
כמובן שעדיין יש התקפי קנאה , אבל זה לא הרסני כמו פעם . 
אני עדיין מרגישה פחות מוצלחת ופחות חכמה מאחרים , אבל זה לא מפריע ללגיטימציה העצמית שהחלה לנבוט בי בזמן האחרון . 
התחלתי להבין שאנשים כחברה מסוגלים להיות ערימת זבל שלא תתואר . 
ואני בשלבים הראשונים של ההפנמה שאנשים תמיד ידברו אבל אני צריכה להיות שלמה עם עצמי ועם המעשים שלי , גם אם לעיתים הם מתפרשים כאנטי חברתיים . 
הרי אני לא פוגעת באף אחד , פשוט שומרת על הכבוד העצמי ועל המקום שלי . 
אני אפילו כבר לא מקנאה לאנשים שאני בקשר איתם . 
לוקחת בחשבון שיש להם קשרים מעמיקים יותר מהקשר שלהם איתי וזה מקובל עליי . 
אני פשוט מצפה מהם לפחות ממה שציפיתי בעבר , ומשתדלת להבהיר להם שגם ממני אין להם הרבה למה לצפות . 
אני יותר מקבלת חולשות של אנשים שאני בקשר קרוב איתם . 
אולי מתוך הבנה , אולי מתוך חמלה . 
אולי מעייפות ותחושה ששום דבר כבר לא באמת משנה . 
אני עדיין צמאה לחיבה ולהבנה אבל כבר כמעט ולא נקשרת לאנשים . 
זה מה שהכי מוזר . 
אני עדיין מסוגלת לחשוב בחיבה על אדם שגרם לי לחייך באותו יום , אבל לרוב לא מנסה ליצור איתו משהו מעבר לזה . 
והבעיה הכי גדולה היא , שכל זה לא בא מתוך זרימה , קלילות וחיוביות כמו שאולי משתמע ממה שכתבתי . 
אני מרגישה שמשהו בתוכי כבוי . 
אני תשושה מהחיים . 
אני עייפה מאנשים . 
אני מסוגלת להיות קרה אליהם באופן מקפיא , אם כי לא בלי ייסורי מצפון לאחר מכן . 
אני מבולבלת . 
לפעמים המחשבות שלי בהירות ומלוטשות כמו סכין אבל הלשון כבדה ומגמגמת . 
ולפעמים להיפך . 
חבל שאין לי יותר חלומות שירמזו לי קצת על מה שקורה אצלי בפנים . 
אבל הפחד עדיין שולט בי . 
