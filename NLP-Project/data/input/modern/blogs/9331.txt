היום יום הולדת , היום יום הולדת , היום יום הולדת ל ל בלוג . 
אז זהו , זו שנה ראשונה , הרבה דברים השתנו בתוך ומחוץ לביצה , בדקויות . 
עוד רגע נעלם הפרו , אם ירצו האלוהים . 
בכל אופן הקרטוע כבר מתמיד די זמן ואולי השנה נגאל את הבלוג מייסורו , או אולי הוא ישוב להתלוצץ עם רופאיו . 
כך או כך ישאר מקומם של חזירי היבלות וזבובוני הקיר . 
בחמישי בערב הזדמנתי לאיזה אירוע של העבודה בזיקים ( לא , זה לא בשטחים וגם לא בנגב ... 
.. 
. 
אבל די קרוב לשניהם , משהו באחרי אשקלון ) . 
האירוע כשלעצמו היה חולף ללא כל זכר ונעלם אל תהומות השום דבר אילולא התנגש עם אירוע אחר שהתרחש בדיוק באותה שעה כמה אלפי מטרים דרומית למקום . 
בסביבות השעה שמונה נשמע קול פקידת קבלה רגוע אשר קרא , כמו קול אלוהי מרמקולים שמקומם לא נראה - " שחר אדום , שחר אדום " . 
לקח לי 3 שניות להיזכר מי זה השחר הזה ובאיזה תוכנית טלוויזיה כבר שמעתי עליו ( חדשות ) . 
הסתכלתי לשמיים , חשבתי על איך אני רואה אותו בא בדיוק אלי ואני לא יכול לזוז . 
ובאמת לא זזתי , עמדתי ולא ממש ידעתי לאן הולכים אז פשוט נשארתי . 
לשניה אחת , גם חשבתי על מלחמת המפרץ ולא ממש הצלחתי להזכר במשהו קונקרטי . 
5 שניות מאוחר יותר נשמע בום עמום מרחוק , מקומיים מביני עניין ולמודי מלחמות הסבירו שכנראה מדובר בנפל וש " הוא " ( שחר ? ) לא שוגר כהלכה , אחרת היו עוברות 20 שניות ( ולא 5 ) עד הנפילה ( ואולי גם זה ממש היה מגיע אלי , כפי שתוכנן ) . 
המולה קטנה של תושבי מרכז הארץ שלא ראו את דרום ראשל"צ כבר כמה שנים נרגעה תוך זמן קצר והאירוע חזר אל שום היותו הכללית . 
שעתיים מאוחר יותר אני כבר הייתי בדרך הביתה , תל - אביב . 
