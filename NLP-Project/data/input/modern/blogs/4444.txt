שבוע אחד לא נפגשנו ואני כבר רוצה לראות אותך שוב ... 
.. 
. 
להרגיש את המגע שלך ... 
.. 
. 
לחזות בצחוק שלך . 
יותר מכל אני רוצה שוב נשיקה רכה שלך , שוב לטעום אותך ולהסחף איתך . 
מה חבל שאני לא יודעת מתי זה יקרה שוב , אם בכלל . 
הכל לא ברור , לא ידוע לאן האהבה שלנו תמשיך . 
זה משגע אותי ! 
משגעת אותי התשוקה הזאת שתקפה אותי ולא עוזבת אותי , משהו זר לי שמעולם לא חשתי . 
בהתחלה הייתי רק מאוהבת , שקועה עמוק בתוך בועת האהבה הורודה . 
אבל בזמן האחרון תוקף אותי היצר הזה , הרצון העז , המשיכה הגופנית אליך . 
זה חדש לי , אני לא יודעת איך להתמודד עם רגשות חזקים כל כך אז אני עושה שטויות . 
כנראה זה חלק מהגיל הזה ... 
.. 
. 
לעשות דברים שמתחרטים עליהם אחר כך . 
אני רוצה אותך , כל כך רוצה שאני עומדת להשתגע . 
אני יודעת שגם אתה ככה אז פשוט תמשיך ואל תשים לב למה שאמרתי . 
נשק אותי , אני רוצה לטעום אותך שוב כולם חזרו אתמול מפולין , אני לא נסעתי איתם . 
זה אומר שאני אדם רע ? 
שאין לי כבוד לעם שלי ? 
הרי אני חיה כל יום מחדש את נושא השואה במשך כל 17 השנים שלי , אז אני לא חושבת שאם לא הצטרפתי למסע , ספק טיול שנתי הזה , אין לי כבוד ועניין לנושא השואה . 
כשהחלו ההכנות כולם היו בטוחים שרגישה כמוני , נערה שיש לה קשר דם לזה , לבטח תצטרף למסע . 
אחרי ששרתי סולו " העיירה בוערת " ביום השואה האחרון ובכיתי על הבמה , המורים ציפו שאת אותו הדבר אני אעשה גם בטקס באושוויץ . 
אבל מצטערת , לא יכולתי . 
לא יכולתי לתת יד בטיול שנתי לחו"ל שהרבה לא מבינים את משמעותו . 
אני לא מסוגלת לחנך אף אחד מהשכבה שלי , ובכל זאת צפיתי מראש שהם יתייחסו לזה בתור חוויה מגבשת ומהנה של השכבה . 
כולם , המורים והתלמידים , ניסו לעשות לי רגשות אשם . 
המחנך שלי התקשר להורים שלי , היועצת הזמינה אותי לשיחה והרכזת שכבה ניסתה לשכנע אותי כל פעם מחדש . 
עכשיו כשכולם חזרו לבטח יעוררו בי שוב רגשות אשם . 
אז בסדר , הייתם בפולין , ראיתם היכן התבצעו הזוועות , בכיתם ביחד והחזקתם את דגל ישראל בגאווה . 
זה הופך אתכם ליותר טובים ונותני ערך לנושא ממני ? 
אני לא שומעת על זה שבוע אחד כל החיים , אלא כל יום מחדש . 
גם בעקיפין , כשסבתא לא מרשה לזרוק לחם יבש . 
אין לי כוח שעכשיו יתחילו לחנך אותי , לומר לי כמה הפסדתי ויעשו לי ייסורי מצפון . 
אני לא אדם חסר לב , אז אל תהפכו אותי לכזה ... 
.. 
. 
טסתם ? 
התגבשתם ? 
נהנתם ( כן , מסתבר שהם נהנו ) ? 
תשאירו את זה לעצמכם , אני לא יכולתי לתת יד לזה . 
אם אני ארצה אני אטוס עם סבתא לליטא , לראות את העיירה בה גדלה וכיום לא נשאר בה אף יהודי , לראות את היערות בהם הסתתרה ואיבדה את שני הורייה . 
שם לבטח ארגיש את זה בעוצמה חזקה הרבה יותר , מאשר ליד מחנות השמדה כשבני כיתתי עומדים לידי וטוחנים במבה מהבית . 
איזה מן מלאך אתה ? 
אוהבני עד כאב ויחד עם זאת מחדיר בי כאב נותן לי כוח להמשיך הלאה אך לוקח ממני כל טיפת כוח שנותרה מכשף אותי עם עינייך הבהירות ומעביר בי חום מידייך הרכות שואב אותי לתוך עולם דמיוני שבו רק טוב אבל הכל רק בועה ורודה בחיים השחורים . 
איזה מן מלאך אתה ? 
קופידון שמותיר בי את טעם האהבה שעוטף אותי בנשיקות חמות ועדינות , או מלאך שחור שגורם לי ליגון , עצב ודיכאון . 
מלאך שלי , תשמור עליי אל תשאירני לבד בחושך עטוף אותי בהילה הבהירה שלך ואל נא תנטשני ... 
.. 
. 
לעולם ! 
