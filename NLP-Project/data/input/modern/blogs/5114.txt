אולי זה ההורמונים שמשתוללים לפני המחזור , אולי זה דאגות מהמצב הנוכחי או תסכול מההרגשה שאני הולכת במעגלים - יודעת לאיזה נקודה אני לא רוצה לחזור , אבל כל פעם מתקרבת אליה מחדש . 
אחרי שבכיתי בבית , השתפכתי גם לפני גילי . 
היא אחד מהאנשים הבודדים שאני מרגישה חופשיה מספיק לבכות ליידם . 
23 בספטמבר 2007 שנינו במכונית שלו , נפרדים סופית ומאריכים את הרגע ככל שניתן . 
למה זה לא יכל להסתיים בנקודת זמן ההיא ? 
כשהאמנתי באמת ובתמים שהוא אוהב אותי ושהפרידה מכאיבה לו במידה דומה לזו שהיא מכאיבה לי . 
כל המידע שקיבלתי אחרי נקודת הזמן הזו מיותר - או שהוא גורם לי לפקפק במשמעות של הקשר בעיניו או שהוא מצייר אותו באור לא מחמיא . 
ואני , ברוב טפשותי נאחזת ברגעים הטובים ומתגעגעת . 
במקום לחשוב על מה שהיה רע , ולמה זה לא הסתדר . 
שוב מוצאת את עצמי כמעט ונפגשת איתו ועוצרת את זה ברגע האחרון . 
חשבתי שקיבלתי סופית את היציאה שלו מחיי , אבל שוב התברר לי שזה לא כך וזה לא יקרה כל זמן שהוא משמיע קול פעמיים בשבוע ומעדכן אותי בהתפתחויות של חייו . 
הבעיה היא שאהבתי אותו יותר מאת עצמי , אסור לי לתת לזה לקרות שוב . 
לאהוב מישהו כמו שאני אוהבת את עצמי זה חיובי , אבל לא לשים אותו לפני . 
לבד ההורים שלי החליטו לעבור דירה . 
למכור את הפנטהאוז שלהם ( 5 חדרים ו - 3 חדרי שירותים ואמבטיה ) ולקנות דירה קטנה . 
ישאר להם סכום נכבד מההפרשים בין 2 הדירות , אבל ברור לי שאני לא אראה מאותו סכום שקל . 
לפי ההערכה שלי בחודש הבא האוברדרפט שלי יגיע ל - 10,000 ש"ח . 
מתסכל אותי שאין אף אחד שיכול לעזור לי לסלק את החוב הזה . 
אם אני אבקש , ההורים שלי ילוו לי כסף , אבל יצפו לקבל אותו בחזרה . 
אני מעדיפה לשלם לבנק ריבית על הלוואה ולא לשמוע הרצאות שאני צריכה להיות אחראית יותר ושאין סיבה שעם המשכורת שלי אני אגיע לכאלה חובות ... 
.. 
. 
אני מעריכה את החינוך שלי לעצמאות , אבל מתסכל אותי הידיעה שאין לי עזרה , גם במקרים בהם אני יודעת שאפשר לעזור לי . 
בכי זה טוב , מנקה את העיניים וגורם להרדם מהר יותר . 
לפחות זה מה שאני אומרת לעצמי . 
" אחרי הירידות באות העליות " ואני אצליח לסדר הכל . 
אין מישהו אחר שיעשה זאת בשבילי . 
הבחור כצפוי הוא התקשר בשבת אחר הצהרים וקבענו להיפגש בערב . 
היה נחמד למדי , אבל צרם לי שהוא לא הציע לי להישאר לישון אצלו . 
לא רציתי להישאר , אבל רציתי שהוא ירצה . 
בראשון ושני הוא התקשר , אבל שנינו היינו עסוקים אז לא יצא לנו להיפגש , חשבתי שניפגש היום , אבל הוא נעלם . 
אתמול כשדיברנו הוא אמר שיתקשר כשיגיע הביתה ולא עשה זאת והיום הטלפון החליט להיות שקט . 
מצד אחד אני אשמח שהוא לא יתקשר וזה ייגמר , מצד שני לא מובן לי מה קרה שפתאום הוא לא מעוניין . 
אף פעם לא הבנתי איך המח הגברי עובד , כך שאין טעם לנסות להתחיל עכשיו ... 
.. 
. 
מסע בזמן נחמד לקרוא מה קרה לפני 100 פוסטים ולחשוב על כברת הדרך שעברתי משם . 
מעניין מה היה קורה אם הייתי לוקחת את העבודה עם השכר הגבוה יותר , גם מבחינה כלכלית וגם מבחינה אישית . 
אני שמחה שכן נשארתי בעבודה , מה שגרם לי להכיר את ת' . 
לפני 7.5 שנים כשהכלבה שלי הלכה לעולמה , הייתי כל כך עצובה ואבלה שאמרתי לעצמי שיותר לא אגדל חיות מחמד , כי הפרידה מאוד כואבת ועדיף לא להגיע לסיטואציה הזאת שוב . 
אני שמחה שכיום אני חושבת אחרת ומסוגלת לראות את התמונה הגדולה יותר . 
עם כל הכאב שבפרידה ממישהו שאוהבים , הרגעים היפים שחווים כשנמצאים איתו עולים על הרגעים הקשים של הפרידה . 
אופטימיות למרות שמצבי הכספי שוב הדרדר למינוס מזעזע , למרות שהאהבה היחידה שיש לי היא לאקס , למרות שהמלחמה במשקל עדיין בעיצומה ( ולא נגמרה כמו שציפיתי שיקרה אחרי שנה וחודשיים של דיאטה ) , למרות שאין לי רכב או דירה נטולת שותפים , או כל הישג כלכלי שציפיתי שיהיה לי בגילי המופלג , אף על פי כן , אני יודעת שהכל יסתדר על הצד הטוב ביותר . 
" תרגעי " , אמרתי לעצמי בדרך , " זה לא הבחור שאיתו תתחתני , אלא רק מישהו שאולי יהיה לך איתו סקס " . 
6 שעות אחרי , כשחזרתי הביתה , רגועה יותר , עם מחשבה מוזרה שאני מקוה שהוא לא יתקשר , הבנתי שטבען של נבואות להתגשם ... 
.. 
. 
השלמה רק השבוע הבנתי שהיחסים ביני ובין ת' נגמרו סופית . 
תהליך האבל הסתיים . 
יומיים אחרי התובנה רשמתי את עצמי לאתר הכרויות ופניתי לשלושה בחורים שנראים לטעמי . 
מהשניים שחזרו אלי התקשרתי לאחד ואחרי שיחה נעימה של כשעה קבענו להיפגש . 
אחרי התלבטות קצרה אם לפגוש אותו בבית קפה או להענות להצעה לבוא אליו לדירה , החלטתי לנצל את ההזדמנות לראות את הנוף מהקומה העשרים ומשהו במגדל היוקרתי שבו הוא גר . 
שיחה קולחת , קפה , הוא התקרב בהדרגתיות והעניינים התגלגלו . 
הסקס היה בסדר , לא מתקרב לסטנדרט שהתרגלתי אליו , אבל כבר היו גרועים יותר ... 
.. 
. 
התכרבלות , קצת צפיה בטלויזיה ואז הלכנו לקולנוע הקרוב . 
הוא רצה שאבוא אליו אחרי , אבל העדפתי לסיים את הערב . 
6 שעות איתו הספיקו לי . 
הוא נראה טוב , חכם , מבוסס , מתחשב ולכאורה עונה על הקריטריונים של מה שאני מחפשת בגבר . 
אולי בגלל שאין לי רגשות אליו ( למרבה ההפתעה הצלחתי להפריד בין סקס לרגש ) אני לא רואה לזה עתיד . 
הלאה אני מניחה שהוא יתקשר ואני אפגש איתו שוב . 
סביר להניח שהאינטואיציה שלי נכונה ושלא יהיה לזה עתיד . 
אבל זה עשה לי טוב לראות שיש עוד גברים " נורמליים " ושאם קצת מזל אני אמצא מישהו שמתאים לי . 
ובינתיים , כשאני נינוחה , הגיע הזמן לישון . 
