1 . 
הג'ינג'י . 
לפני שבוע בדיוק הוא דיבר איתי . 
אתם יודעים , עוד אחת מהשיחות החלולות במסנג'ר . 
אני לא חושבת שבכלל כתבתי על הפעם הקודמת , אז אני אעשה את זה בקצרה . 
בסוף החודש שעבר הוא שאל אותי אם בא לי להפגש מתישהו . 
לא היה לי נעים לשקר לו , וגם אם כן , אני לא מסוג האנשים האלה . 
בלי לשים לב אני פשוט נוטה להגיד את האמת . 
אמרתי לו שאני במצב מסובך . 
שיש דברים שאני לא בטוחה לגביהם . 
אחרי שניסיתי להסביר את עצמי וקצת יצאתי קוקו , עברנו הלאה . 
אז לפני שבוע הוא העלה את זה שוב . 
שאל אם אני מתוסבכת עדיין . 
אמרתי שבערך . 
הוא רצה תשובה יותר ברורה . 
אז אמרתי לו . 
אמרתי לו שיש לי מה שאפשר להגדיר כחצי - חבר . 
אחר כך הוא אמר שזה די מקל עליו , כי הוא רצה אותי , וזה הפריע לו להתקדם עם אחרות , אז עכשיו הוא חופשי לעשות את זה . 
קצת .. 
. 
לא יודעת , מתגונן ? 
ממ , לא משנה . 
מאז לא דיברנו . 
הוא כבר לא שולח הודעות . 
הנה , אני מודה . 
באיזשהו מקום אני מתגעגעת לזה . 
כי היה נחמד לדבר איתו . 
יותר מזה שהיה לנו הרבה במשותף , זה הרגיש טוב שמישהו רוצה אותך . 
מישהו רוצה לדבר איתך . 
מישהו חושב שאת ממש , ממש מגניבה . 
שאין הרבה כמוך . 
אתם יודעים , זה מנפח את האגו . 
זה מחמיא . 
ונכון שגם עם ר' זה ככה . 
שהוא רוצה אותי . 
אבל זה שונה , באיזשהו מקום . 
כי את ר' אני חיפשתי . 
הוא לא בא אליי . 
לקח לו זמן עד שהוא גילה שהוא רוצה אותי . 
ולא , אין לי שום רגשות לג'ינג'י . 
רק לראות תמונות שלו בפייסבוק מלחיץ אותי . 
אבל זה אף פעם לא כיף חיים לוותר על ההנאה של מישהו שרודף אחרייך . 
וכמו שאמרתי , יש לנו לא מעט במשותף . 
אז כן , אני מניחה שאם היינו ידידים או משהו זה היה אחלה . 
( למרות שהוא עדיין מלחיץ אותי ) 2 . 
ר ' . כן , אני אוהבת אותו . 
אני אוהבת להיות איתו . 
לדבר איתו . 
אבל זה מבלבל . 
אני לא יודעת מה אני מרגישה כלפיו . 
אני לא יודעת אם אני מאוהבת בו . 
זה קצת מוזר , עם א' זה היה הרבה יותר פשוט . 
הייתי אובססיבית אליו . 
זה היה נראה לי כמו אהבה . 
רק מהצד שלי , אבל עדיין . 
חיפשתי אותו בכל מקום . 
רציתי להיות בסביבה שלו . 
קפץ לי הלב כשהוא רק התחבר . 
עכשיו , אני לא יודעת . 
אני לוקחת את העניין של החברות הזה יותר מדי ברצינות . 
זה הרי אמור להיות כל כך פשוט . 
פשוט נהיים ביחד . 
אבל זה לא . 
מצד אחד אני מתה לחפש אותו בכיתה שלו , מצד שני אני רוצה לברוח משם . 
מצד אחד אני רוצה את הנשיקה הזאת בסוף היום , מצד שני אני הולכת מוקדם כדי לא לקבל אותה . 
אין לי מושג מה עובר עליי . 
אבל , כן , אני אוהבת אותו . 
3 . 
מוסיקה . 
סיכום ביניים , או משהו כזה ? 
טוב לי איפה שאני . 
אני אוהבת את הכיתה שלי , כלומר , עד כמה שאפשר לאהוב כיתה . 
אני עדיין חושבת שהכיתה השניה מסריחה . 
אבל הנה , אני מודה , יכול להיות שנלחצתי הרבה יותר מדי . 
מרחוק , זה נראה הרבה יותר פשוט ממה שחשבתי . 
ההשקעה תלויה בכמות שרוצים להשקיע . 
אני רואה כאלה , לפחות חצי ממי שבמוסיקה , שבכלל לא מופיעים . 
יכולתי לעשות את זה . 
יכולתי גם לעשות הרכב קטן , לא משהו גרנדיוזי , סתם לנגן . 
אז חשבתי על זה . 
חשבתי על מה שויתרתי . 
עדיין אני חושבת שעשיתי את הדבר הנכון . 
הלימודים בניגוד להנאה . 
כי אני עדיין מנגנת , זה לא שויתרתי . 
ואני תמיד יכולה לעשות עם זה מה שבא לי . 
4 . 
לימודים . 
אז פסח נגמר . 
ובעיקרון , גם כל החופשים שלי עד ה 11 ליולי . 
מעכשיו זה מתכונות ובגרויות , ועוד כמה מבחנים לקישוט . 
לחץ , לחץ , לחץ . 
למרות שהאמת , לא לחוץ לי . 
לפחות כרגע לא . 
עוד חודש , כשאני אהיה עמוק בתוך זה , אני אוכל לדבר על לחץ . 
כרגע זה צריך להיות : פחד , פחד , פחד . 
אני לא הולכת להתבכיין שאני אכשל . 
אני לא . 
אבל זה מפחיד . 
כל הסיטואציה הזאת . 
להוציא את הנשמה על ללמוד על הקיבוצים , המרד הערבי , הקונגרס הציוני הראשון . 
היסטוריה מלחיץ אותי במיוחד . 
אחר כך מתמטיקה , המורה שלנו תעשה לנו מתכונות רצחניות . 
נחיה ? 
אני מקווה . 
5 . 
חברים . 
אני אוהבת אותם , באמת . 
בזמן האחרון יוצא לי לדבר איתם קצת יותר , וזה נחמד . 
אני מתגעגעת אליהם . 
אני מתגעגעת לחופש הגדול . 
אוף , הייתי מתה לחזור לשם . 
דיברתי היום עם ידיד שלי , ניסיתי לשכנע אותו להיות איתנו ביומצ ול"ג בעומר . 
הוא אמר שהוא יהיה איתנו באחד מהם , הוא רוצה להיות גם עם אחרים . 
מסתבר שהוא מרגיש עם חברים אחרים שלו יותר בנוח מאשר עם כמה מהחברים שלנו . 
שאלתי אותו למה . 
הוא אמר שהם צבועים . 
כמו כשהם הבריזו לי בחופש . 
אני לא נוטרת טינה . 
אז בסדר , הם הבריזו . 
חלק מזה גם היה באשמתי , לא הודעתי להם באופן רשמי שהם יכולים לבוא . 
זה היה יותר מסובך מסתם הבריזו . 
יכולתי לעשות להם את אותו הדבר בדיוק . 
להבריז בגלל שחברה באה . 
אבל לא עשיתי את זה . 
מה , אני ילדה קטנה ? 
הם לא לגמרי ביקשו סליחה , אולי חוץ מחברה שלי . 
הם ידעו שהייתי מעוצבנת , אבל זה עבר לי יום אחרי . 
לא רציתי לריב איתם . 
ריבים זה דבר מטופש . 
מי צריך ריבים ? 
ריבים זה סתם תירוץ לפרק חברות , או זוגיות במקרים אחרים . 
אם רוצים להיות ביחד , לא צריך ריבים שיהרסו את זה . 
חוץ מזה , לא נראה לי שיש סיכוי שהם יעברו אלינו שנה הבאה . 
הם עדיין מתמרמרים על כמה שרע להם שם , אבל חברה שלי כבר הסתגלה , ידיד שלי לא רוצה לפרוש מהמגמה וידיד אחר .. 
. 
הוא לא יעבור בעצמו . 
אפילו שרע לו . 
סלאמת . 
שבוע אחד של חופש . 
מצד אחד , כל כך הרבה קרה . 
מצד שני , הוא עבר כל כך מהר . 
והדבר שהכי מלחיץ אותי בזה זה שעכשיו נכנסים לתקופה של מבחנים , מתכונות ובגרויות . 
אני מנסה להרגיע את עצמי , לשכנע את עצמי שזה לא כזה קשה כמו שזה נראה , שאלה רק מבחנים . 
נחיה ונראה , בינתיים אני מנסה להיות כמה שיותר אדישה לזה . 
אז מה קרה בשבוע הזה ? 
כמו שאמרתי , הרבה . 
אני חושבת שבסך הכל ניצלתי אותו כמו שצריך . 
יום ראשון בערב נפגשתי עם חברים בבית של ידיד שלי , היה נחמד וקצת קצר , כי הייתי צריכה לחזור מוקדם ( בהנחה ש 1 זה מוקדם ) . 
יום שני בבוקר הלכתי עם חברה שלי לת"א , היה כיף חוץ מהעובדה שלא קניתי כלום . 
ובאמת , כלום . 
היא קנתה ואנס חדשות , אבל גם כן , חוץ מזה כלום . 
למרות שסימנתי לעצמי את הואנס שאני רוצה כבר איזה שנה , וגם כמה חולצות מגניבות שלא היה לי זמן לקנות . 
יום שלישי בבוקר הלכתי עם אמא ואח לת"א ( שוב ) , הפעם קניתי את הואנס שרציתי ( והן כאלה סקסיותD : ) , קניתי את החולצות ( שהן כה מגניבות ) , וגם ג'ינס קצרות ^ ^ אז כן , אפשר להכתיר את זה בתור הצלחה , חוץ מהעובדה שקונברס המזד*פפפיייפפפ * האלה לא פתחו את התערוכה למרות שלפי השעות היא היתה אמורה להיות פתוחה : / בערב .. 
. 
טוב , בערב הלכתי אליו . 
ביום ראשון הוא רצה שנפגש , אבל לא יכולתי . 
אז הוא אמר לי לשריין את שלישי בערב . 
הבעיה היחידה היא שבגלל אבא הייתי אצלו לשעה ושלושת - רבעי - _ - וגם כן , לא היה כלום . 
כלומר , כל עוד לא מחשיבים את העובדה שכשהגיע זמני ללכת , לפני החיבוק הוא נתן גם נשיקה . 
ולא , לא על הלחי . 
נשיקה . 
על השפתיים . 
למרות שאני לא יודעת עד כמה אפשר להחשיב את זה בתור נשיקה - זה היה קטן וקצר . 
אבל זה משהו . 
יום רביעי לא היה כלום . 
בערב רציתי שחברים שלי יבואו אליי , אבל איכשהו זה הגיע למצב שמישהי מהכיתה של חברה שלי באה אליה , ואז גם שני ידידים שלי הלכו אליה , וכבר לא היה עם מי להפגש . 
אז אמרתי את זה לידיד אחר שלי , ואז הוא הציע שנלך אני הוא ו ר' לבאולינג , אבל לא היה לי כוח לזה ( וגם סבלתי מכאב בטן עקב אכילת יתר של שסקים ) , אז הוא התעצבן עליי ובסוף הצלחתי להרגיע אותו קצת . 
הוא רצה שנעשה משהו בחמישי בערב , אמרתי שנראה כבר . 
ביום חמישי מאיה כפרעליה באה ( : אז הלכנו לכפ"ס , והיה משעמם תחת , אז הלכנו עם חבריי היקרים לסרט ( סופרהירו-סרט דפוק אחוש ) , ואחר כך חזרנו הביתה . 
שיחקנו קצת גיטר הירו , מאיה הסתכלה בספר מחזור ( ) , ובסוף הגיע הזמן להסיע אותה לדרכה . 
אז היא .. 
. 
נסעה . 
וכמובן שכמו שחשבתי מה שידיד שלי רצה שנעשה בערב לא יצא לפועל , אז חשבתי אולי להזמין את חבריי לביתי , אבל בסוף זה התבטל כי גם הידיד עשה עשה קטעי צומי של " לא בטוח אם אני אבוא " , אפילו שהצעתי שנפגש רק בשבילו , ידיד אחר רצה ללכת מוקדם ולי סתם לא היה כוח . 
ביום שישי בבוקר הלכנו ללונה פארק . 
איכשהו בחמישי בלילה מסתבר שידיד שלי צירף את ר' אלינו , כי גם ככה היה כרטיס מיותר . 
עד הבוקר הייתי בלחץ שהוא והחברים לא יסתדרו ודברים כאלה . 
אבל , כמו שאמרתי , לונה פארק . 
בסופו של דבר היה כיף ( : חוץ מהספינת פיראטים , שעשתה לי בחילה מעצבנת . 
וחוץ מחברים שלי , שכל שניה ניסו לצלם אותנו ביחד ולא רציתי > < אבל כן , חוץ מזה היה כיף . 
מדי פעם כשהלכנו ביחד הוא שם את היד עליי , זה היה חמוד . 
וגם ידיד שלי התנהג בצורה נורמלית - בזמן האחרון אני מתחילה לחשוד שיש לו איזה משהו אליי , כי יש לו התקפי קנאה כאלה כשמזכירים את ר ' . למרות שזה לא כל כך הגיוני , כי הוא קצת , הממ , נשנש . 
ומאיה יכולה להעיד נפלאP : בדיוק כשהתכוונו ללכת הסתבר שהראלסקעת מופיע , שזה בערך הדבר הכי מושלם שיכל לקרות כי כל הקטע של הלונה פארק היה בשביל היומולדת של חברה שלי ( שהיומולדת היתה לפני חודש , אבל מי סופר ) , והיא מאוהבת חולה גוססת על סקעת . 
אז נשארנו לאיזה שלושה שירים , צילמתי לה מלא תמונות , ובסוף היינו צריכים ללכת כדי לתפוס את הרכבת האחרונה . 
אז חזרנו , חיכינו בתחנה עד שחצי מאיתנו הלכו לקניון כפ"ס כדי לבדוק אם מקדונלדס פתוח , וכשהם אמרו שכן באנו גם כן ואכלנו . 
אחר כך פרשנו הביתה , ו .. כאן נגמר הסיפור בעיקרון . 
שוב רציתי שחברים שלי יבואו אליי בערב , אבל המחזור התחיל להראות את אותותיו עם הכאבי בטן ה .. כואבים , וגם ככה נראה לי שכולנו היינו עייפים > < ועכשיו יום שבת . 
אני מתכננת בעיקר ללמוד כל היום לביולוגיה , אני חייבת להצליח במבחן הזה - _ - אין לי כוח לבצפר , באמת שלא . 
החופש הזה עבר מהר מדי . 
תנו לי קצת לנוח . 
אתמול . 
לא זוכרת כבר מה היה בהפסקה הראשונה , כנראה שסתם , רגיל . 
אחר כך היה " סדר פסח " בכיתות . 
כלומר הרבה הרבה פיתות . 
אחרי שסיימתי לנקות כמו ילדה טובה , הלכתי איתו . 
סוף סוף הספסלים בחוץ היו פנויים . 
אז התיישבנו . 
והנחתי את הראש עליו . 
הוא כרך את היד שלו סביבי . 
זה היה חמוד וקצת מגושם . 
החזקנו קצת ידיים . 
לא ממש דיברנו . 
מדי פעם עברו אנשים והסתכלו . 
פעם אחת חברה שלי באה אלינו בריצה , והוא קצת התקפל . 
כשהיא הלכה המצב חזר . 
גם שתי בנות קרציות מהכיתה עברו , ופאקינג מחאו כפיים - _ - ישבנו שם הרבה . 
לא שמענו את הצלצול . 
בסוף החלטנו ללכת . 
וכשהלכנו , הוא שם את היד שלו סביבי . 
ולקח את שלי סביבו . 
עד שחברה שלי צעקה לנו מאחד החלונות שאנחנו מאחרים , ושוב , הוא עזב . 
לא משנה , נכנסנו חזרה לבית ספר . 
לא איחרתי , כי גם ככה כולם ניקו את הכיתה ולא למדנו . 
היה לנו שיעור חופשי , ואיכשהו תוך שניות מצאתי את עצמי באמצע מעגל בנות . 
כל אחת רצתה לדעת מה קרה . 
אני רק רציתי שיעזבו אותי . 
בסופו של דבר השיחה הפכה לשיחת בנות כללית כזאת , תודה לאל . 
אחרי הצהריים הוא בא אליי . 
היה .. 
. 
נחמד כזה . 
שום דבר לא קרה , חוץ מזה שהוא החזיק את היד שלי כשהיינו ליד המחשב . 
אחר כך עלינו לחדר . 
היו הרבה אפשרויות , רק שאני לא בטוחה אם ממש רציתי אותן . 
אני לא יודעת , זה מבלבל אותי נורא . 
אני רוצה , אבל אני לחוצה . 
מי יודע איך זה יהיה . 
הכל תמיד נראה כל כך פשוט , אבל זה לא . 
זה הרבה יותר מסובך . 
כשהוא הלך הוא שוב נתן לי נשיקה בלחי . 
כשניסיתי לומר ביי הקול שלי נתקע . 
