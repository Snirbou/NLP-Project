ובשורה האחרונה : תשובה תוך שבוע . 
שלוש שעות וחצי של התמקדות בדברים . 
של להוציא מתוך עצמך דברים שהם חלק ממך , מתוך מהותך , את הדברים שהם מחפשים ותוך כדי הידיעה שאת למעשה נמצאת תחת סוג של זכוכית מגדלת או לחילופין , כמו עכבר מעבדה שכל תנועה וניע שלו נבחן ... 
.. 
. 
הייתי המבוגרת ביותר בקבוצה והרגשתי איך השנים רק נותנות לי יתרון במצב הזה . 
יתרון שבא מתוך חוכמת חיים , נסיון , פתיחות והתנסות שבאים עם הגיל . 
היתרון לא בא מנקודה של שיפוט " טוב או רע " אלא ממקום שבו שמחתי להיות היכן שאני היום ולא הייתי רוצה לחזור 20 שנה אחורנית וללמוד הכל מחדש . 
חבר ' ה נחמדים היו שם . 
חלקם עם ראש טוב , חלקם יותר בוסריים . 
היתה דינמיקה טובה ותוצרים מענינים . 
היה מעניין לראות את הנעימות ששרתה במהלך התהליך וגם בהפסקות . 
מעייף מאוד להיות עכבר מעבדה ... 
.. 
. 
אני גמורה מעייפות . 
הכי הייתי רוצה עכשיו להתקלח ולהכנס למיטה מול הטלווזיה ולמחוק את מחשבותי למול אופרת הסבון הכי מטופשת שישנה ( מישהו אמר " פיק אפ " ? 
) אבל עוד ערב ארוך לפני והזדמנות מצויינת לבדוק איך אני ממשיכה לתפקד בצורה הטובה ביותר תחת עייפות מותשת ... 
.. 
. 
תודה רבה , שוב , על העידוד , התמיכה והחיזוק חברים יקרים , מחר אבוא להודות לכל אחד ואחד מכם . 
פמה , שהאדרנלין עדיין זורם בתוכה וגורם לדפיקות הלב שלה להשמע כמו תופי הטאם טאם בג'ונגל . 
אמרתי וירדתי לקונדיטוריה הצרפתית האלוהית שמתחת למשרד לקנות קצת מאפים איכותיים יותר מה " בַפלוֹת " של עלית שאותן אנחנו מכרסמות ( כזית ! 
רק כזית ! 
) לאורך כל היום . 
זה בשביל הפרופסור , הסברתי למול מקל הפרמז'ן השחום הראשון ( מיני רבים שבאו אחריו ) בא אל פי ולא נודע כי בא אל קירבי . 
זה בשביל הפרופסור , תרצנו למול העוגיות הפריכות והנימוחות שדגמנו כדי לוודא שלפרופסור יהיה טעים הביקור במשרדנו . 
הפרופסור לא יאכל את זה , אמר הדוקטור . 
אבל הוא אכל . 
הוא רק ביקש שלא נקרא לו " פרופסור " . 
אלי , יספיק לו בהחלט . 
ואנחנו , שנשארנו לאחר שעות העבודה המקובלות דאגנו שלא יתבזבז חלילה אף פירור ... 
.. 
. 
( האמת שהצלחתי להציל כמה מקלות פרמז'ן מלוחים וכמה עוגיות פריכות ונימוחות . 
כל הקודם , זוכה ! 
אמרתי כל הקודם . 
הופ . 
היו , ואינם עוד ... 
.. 
. 
) מחר בצהרים הסימולציות שנידחו מהפעם הקודמת בגלל מיעוט משתתפים , ובסופם אדע סוף סוף , לכאן או לכאן . 
נכון שכיף לפנטז על חלום אבל לפעמים גם רוצים לדעת היכן נמצאים כשמתעוררים ממנו . 
נא הכינו את אצבעותיכם . 
בתודה מראש , פמה שנשארה בעבודה עד עכשיו כדי לכפר על יסורי המצפון בגלל היציאה בצהרי היום מחר . 
מתוך העייפות שאחזה בי כשהרכבת נסעה בשיפולי הגבעות הנמוכות והשדות שלקראת התחנה הסופית , עלו בי דמעות שבאו מתוך תחושת רחמים עצמיים על לא כלום , ושטפו אותי בזרם קצר ועמוק . 
ואחר כך הרגשתי נקייה ורעננה כמו מדרכה שנשטפה בגשם הראשון של החורף . 
ורכבת ישראל משמשת כנראה כסוג של קייטנה להורים ולילדים שכבר מיצו כל דבר אפשרי אחר כדי להעביר את הימים הללו , שאין בהם קייטנות יותר וגם סידורי החינוך עדיין רחוקים דיים . 
וכשמצד שני , הנוסעים המבוגרים לוקחים לעצמם חופש באותם ימים אחרונים של אוגוסט , מאותה הסיבה של צורך למצוא לילדים שלהם עיסוק ושעשוע או מסיבה הגיונית אחרת , לאט לאט הופכת הנסיעה ברכבת לתזכורת לימים ההם , הרחוקים כבר ממני , שבהם הייתי מצטרפת לעיתים ( רחוקות ) לטיולי הגן / בית ספר יסודי של הבנים שלי . 
ואין בי געגוע לימים הללו , אבל מצד שני מעניין לראות את נקודת המבט הילדית , הסקרנית , הפתוחה כל כך , המתלהבת מכל דבר שקורה ונשמע הן בתוך הרכבת והן מחוצה לה . 
ואני מתנחמת קצת ומצטערת קצת על כך שהנה עוד מעט הכל יחזור להיות כסידרו , והשקט שישרור בין הקרונות יופרע רק על ידי צלצול טלפון סלולרי זה או אחר ולא צווחת ילד סקרן ולוהב או משועמם ... 
.. 
. 
תכננתי לחזור היום לימי חדר הכושר שלי בימי אמצע השבוע אבל השיעורים באנגלית לקראת השיעור מחר גורמים לי לוותר ולהיות ילדה טובה אחרת גבי המורה ( הדי חתיך , יש לציין ) נוזף בי בעדינות מול שאר שלושת המשתתפים ואחר כך אני חוששת שיבקש להביא את ההורים , וזאת כידוע בעיה מסויימת אצלי .... 
... 
.. 
. 
( ) הסימולציות ביום רביעי השבוע . 
אפשר עדיין להשאיר את האצבעות פרושות ומשוחררות ... 
.. 
. 
" ראיתי אותך משתנה למול פני משבוע לשבוע " אמרה לי מצדה הרפקלסולוגית בפגישה האחרונה שלנו , עת כירסמנו מעוגת השוקולד שהבאתי לחגוג את מלאת שלוש שנים לפגישה הראשונה שלנו ולשינוי , ללידה מחדש , שלי . 
ואכן , למעט הסביבה הקרובה ביותר שלי היא האדם היחיד שראה , משבוע לשבוע , והיה מודע עד לרגישויות הקטנות ביותר , כיצד אני כמו מתקלפת מאותן שכבות שכיסו עליי במשך שנים , משילה עור מחוספס שחיפה על האני האמיתי שלי ונותנת לו לצאת ולפרוץ החוצה בכוח שקיים רק במקום בו הדברים היו סגורים ואטומים לאורך זמן רב כל כך ... 
.. 
. 
כמו סכר שנפרץ ושוטף בדרכו כל מה שנמצא שם . 
אני ומי שהכיר אותי קודם יכול להבין את עוצמת ועומק השינוי . 
אחרים יכלו לעקוב ולראות את הדרכים והכיוונים בהם פניתי ואת ההתפתחות והלמידה האישית שלי תוך כדי כך . 
ומבחינתי , אני כמו עדיין בחיתולי והדרך ארוכה , מרתקת ומרגשת עד מאוד . 
* * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * איזון . 
איזון ... 
.. 
. 
מסתכלת על המילה ... 
.. 
. 
בוחנת אותה ... 
.. 
. 
מגלגלת אותה על הלשון ... טועמת אותה ... 
.. 
. 
כל אות ואות בנפרד ... 
.. 
. 
א - י - ז - ו - ן מנסה להרגיש אותה בתוכי ... 
.. 
. 
חושבת שאולי הגיע הזמן ... חושבת שהגיע הזמן ... 
.. 
. 
מסתכלת עליה שוב ... 
.. 
. 
מטיילת איתה בראשי ... נותנת לה ללכת מצד אל צד ... אומרת אותה בליבי שוב ושוב ... 
.. 
. 
מחכה ... 
.. 
. 
לפחד ... למחנק בגרון , בחזה ... 
.. 
. 
איזון . 
לא מרגישה את הפחד , לא מרגישה את המועקה עולה ... 
.. 
. 
הגיע הזמן ... 
.. 
. 
אני צריכה למצוא אותו בתוכי , מתוכי ... 
.. 
. 
האוּכל ... 
.. 
. 
? 
( מחשבות ותחושות שעלו בעקבות השיחה עם טובה היום ) ( 28.8.03 ) את המילים הללו , מודגשות באדום , כתבתי לפני שנתיים בדיוק . 
מסיבה שאינה זכורה לי לא העלאתי אותם מיד כפוסט , ואחר כך הם בעצם כבר לא היו נכונות לכל נקודת זמן שרציתי להעלות אותן לאור . 
עד לזמן האחרון . 
עד לעכשיו . 
איזון . 
זאת מתנתי לי ליום הולדתי השלישי . 
~ צלמית מקפצת בקפיצות אינדיאניות ברחבי החדר ~ הגעתי למקום במצב צבירה נוזלי כמעט . 
הברכיים לא נשאו את עצמן , כאילו הפכו להיות עשויות ממרגרינה . 
בחילה ופה יבש שבאים כתוצאה מאדרנלין ששועט בעורקים , תחינה לאל עליון או מי שזה לא יהיה שכבר ישחרר אותי מיסורי , רצון אדיר להיות כבר " אחרי " ומצד שני , פחד מאותו " אחרי " נחרץ וברור וסופי כל כך ... 
.. 
. 
למזלי ( ותודה לאל על חסדים קטנים - עופר ! 
תרגע ומיד ) ) ) הכניסו אותי ראשונה לראיון . 
זאת היתה אותה גברת חביבה מהפעם הקודמת , שאין בה שום דבר מאיים והיא מדברת בנעימות . 
היא שאלה שאלה ואני , אני מאותו הרגע לא סתמתי את הפה . 
ממש כך . 
המילים והמשפטים זרמו מתוכי כאילו אני מפטפטת בשפת אימי , הרגשתי נינוחה ושלווה ומלאת עניין ומרץ . 
פחות מעשר דקות לאחר מכן הייתי בחוץ . 
תחושה עמוקה של הקלה שטפה אותי . 
אי אפשר להסביר את התחושה הזאת . 
במידה מסויימת היא דומה אולי לאורגזמה ( וואוו ... אילו מילים בבלוג של פמה ... 
.. 
. 
) , אבל במחשבה נוספת , זה משהו אחר לגמרי . 
למזלי הנוסף ( שוב , תודה על חסדים קטנים ) , היא יצאה מיד לאחר מכן ואמרה לי שהיא מעבירה אותי . 
בום . 
עכשיו באמת הרגשתי את ההקלה המוחלטת . 
ואין , אין שום דבר לתאר אותה , חוץ מאותה עייפות / תשישות שמתחילה באמת לעטוף את כולי ולזרום באותם העורקים שבהם זרם מקודם האדרנלין . 
היו לי שעתיים . 
ישבתי בארקפה על קפה קר ועתונים וחיכיתי לשלב הבא , לסימולציות . 
אבל , אצלי הרי שום דבר לא הולך בפשטות . 
התברר שנשארו מכל 28 הנבחנים של אותו היום מעט מדי אנשים לסימולציות ולכן הם דוחים אותן ויזמנו אותנו בעוד מספר שבועות . 
האמת , הרגשתי סוג של הקלה . 
מצד אחד , הייתי מאוד עייפה וידעתי שהריכוז שלי אינו בשיאו . 
מצד שני , כל עוד אין תשובה סופית , אפשר להמשיך ולפנטז ... 
.. 
. 
עכשיו יש לי עוד שלושה שבועות לפנטז עליהם , ולכם אפשרות לשחרר אצבעות ... עד לפעם הבאה ... 
.. 
. 
ואחר כך , אחר כך הלכתי לשתות קפה . 
אבל זה סיפור לפעם אחרת ... 
.. 
. 
יום מוצלח מכל הבחינות הוא היום הזה , על כל מה שהיה בו ועל העובדה שהיום ג . 
ואני חוגגים 25 שנות נישואים . 
כן . 
חוגגים . 
תודה רבה חברים יקרים , הרגשתי אתכם ואת העידוד , התמיכה וחיבוק עד לשם . 
מצחיק שאני מרגישה צורך לסכם שלושה חודשים כשבעוד שבועיים אני הולכת לסכם שלוש שנים ( לא באמת , אפשר להרגע ! 
) אבל במבט לאחור , שלושת החודשים האחרונים היו כל כך משמעותיים בתוך הראייה הרחבה של השנים האחרונות שאני מרגישה צורך לראותם מול עיני כדי להאמין שאכן כך התפתחו להם הדברים . 
זה התחיל בהתקף לב . 
בארץ זרה במרחק אלפי קילומטרים . 
בימים של הלם , חוסר אונים , חששות לעתיד ותקופת פוסט טראומה כואבת . 
והמשיך בדרך בה כל אחד מאיתנו , ג . 
ואני , הצליח להפוך את זה לנקודת מפנה ולהוציא ממנה את המיטב . 
מנקודת המבט שלי התחלתי בנקודה נמוכה למדי . 
כישלון במבדקים למשהו שמאוד רציתי , פרידה ממישהו יקר , ללא עבודה וללא אנרגיות להתיישב ברצינות ולחפש אחת שמתאימה לי . 
תחושה של מחנק , של רצון לברוח . 
של להיות לבד . 
