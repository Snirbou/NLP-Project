אתמול התקדמנו הרבה בהכנות , נסעתי לבני ברק עם ארוסתי וחמותי לעתיד כדי לקחת את ההזמנות , הברכונים והזמירונים לשבת שבע ברכות . 
הכל יצא ממש ממש מדהים ! 
אנחנו מאוד מרוצים מבית הדפוס . 
אח"כ הסתובבנו ברבי עקיבא כדי לקנות לי טלית . 
וכמובן שמצאנו , קנו לי טלית עם פסים בצבע תכלת ממש יפה ונרתיק בצבע חום מודרני שכזה וירקמו לי את השם עלי - ה . 
בדרך חזרה הבייתה ראיתי חבר שלי מנחלים שלא ראיתי איזה 5 שנים . 
אתמול גם התקשרו אלינו שהמזרונים שלנו הגיעו , אז צריך ללכת לשלם . 
אצלנו המעטפות להזמנות כבר מוכנות וכל מה שצריך הוא להכניס את ההזמנות למעטפות ולשלוח . 
ואח שלי מתחתן מחר ! 
איזו התרגשות .... 
... 
.. 
. 
הוא שאל אותי האם אני יכול לבוא לסוף השבוע להחליף חברה שיצאו הבייתה , אמרתי לו שאולי עדיף לי לבוא ביום שני עד חמישי כזה ואמרתי לו שאני אחזיר לו טלפון . 
לאחר התייעצות ביני לבין משפחתי וארוסתי הוחלט שעדיף שאני אבוא לסוף השבוע , שישי עד שני כזה . 
התקשרתי לרס"פ ואמרתי לו שאבוא כמו שהוא ביקש , למרות שזה ממש לא טוב לי אבל אם הוא צריך ואין ברירה אני אבוא . 
הוא הבטיח לי שאחרי יום שני הוא לא יקרא לי יותר כדי שאני אוכל להתכונן כראוי לחתונה שלי ולחתונה של אח שלי . 
יום שישי בבוקר , אבא הקפיץ אותי לצומת הסירה . 
נסעתי עם מישהו שבא עם האוטו שלו . 
מזל , אחרת הייתי צריך לנסוע באוטובוס עד צומת מחניים ולחכות שיבואו לקחת אותי . 
הגעתי בשעה 14:30 בערך , ואז המפל"ג שלי הקפיץ אותי לעמדה שלנו בהאמר , העביר לי תדריך וכו ' . חצי שעה לאחר מכן , הפלגה שלי ירתה את הרקטה הראשונה מאז שהגענו ללחימה . 
הרקטה הראשונה שנורתה ע"י הסוללה שלי וע"י הפלגה שלי ובדיוק לאחר שהגעתי - כבוד ... 
.. 
. 
החברה מאוד שמחו שראו את הרקטה עפה . 
אז ידענו שיש פחות איום אחד על הצפון ומדינת ישראל .. 
. 
אני אתאר רגעים מעניינים שעברו עליי בימים שהייתי שם ולא בהכרח לפי הסדר : שבת נכנסה והתפללתי תפילת מנחה לבדי ( אני ועוד קצין היחידים בסוללה שהם דתיים והקצין בכלל במקום אחר ) אח"כ התפללתי קבלת שבת ותפילת ערבית , אבל את קבלת השבת הזאת אני לא אשכח הרבה זמן . 
למרות שאני לא אוהב בכלל תפילה בסגנון קרליבך , הרגשתי צורך לעשות לי תפילה בסגנון קרליבך , זה הי - ה ממש מדהים ושרתי , שרתי בקול כדי שישמעו אותי החברים ואולי ישאלו מה זאת התפילה המתוקה הזאת ( אבל הם לא שמעו ) בכל אופן הרגשתי התעלות , ידעתי שהקב"ה שומר עלינו ! 
אחרי התפילה שאלתי את החברה אם הם רוצים שאני אעשה להם קידוש , כולם כאחד אמרו בודאי שאנחנו רוצים . 
אז לקחתי שתי טישו - כיסיתי שתי לחמניות ללחם משנה . 
יין לא הי - ה אז לקחתי פחית מיץ פז בטעם ענבים , מזגתי לכוס של ארומה ( ארומה הביאה לנו כוסות ועוגות כתרומה לחיילי צה"ל ) שהיא מאוד איכותית ועשיתי להם קידוש . 
לאחר הקידוש הי - ה משהו מאוד מוזר מבחינתי , החברה פשוט מחאו כפיים ואמרו שבת שלום . 
זה הי - ה מאוד מוזר לי , זה לא שעשיתי להם הצגה או משהו ... 
.. 
. 
: ) גם בשבת בבוקר התפללתי את התפילות , קראתי רק את ראשון של הפרשה לבדי כי לא הי - ה לי חומש ואחרי התפילה עשיתי קידוש שנית . 
לפני שבאתי למילואים בפעם השני - ה אמרתי לעצמי שאני הולך לקרוא את כל ספר תהילים בשבת , וכך עשיתי . 
הבאתי ספר תהילים קטן וישבתי וקראתי את כל ספר תהילים . 
הי - ה קשה מאוד והי - ה חם מאוד אבל הצלחתי . 
הרגשתי סיפוק עצום מכך . 
באמצע הקריאה של הספר המג"ד הגיע ונאלצתי להפסיק כדי לשמוע את מה שהוא רוצה להגיד לנו . 
אחרי סיום הקריאה התפללתי בכוונה תפילת " מי שברך לחיילי צה"ל " ובקשתי מריבונו של עולם שישמור על כל חיילנו ועל תושבי הצפון בזכות אמירת ספר תהילים . 
האוכל - הי - ה לנו כ"כ הרבה אוכל ודאגו לנו להכל . 
החל מפחיות שתי - ה , טרמוקל עם אספקה שוטפת ומרובה של קרח , כוסות , צלחות , סכו"ם , אבטיח ! 
! 
! 
, עוגות , ביסלי , במבה , בייגלה , לחם , לחמניות , חומוס וטחינה , סוכריות , מסטיקים , ממרחי שוקולד , בקיצור הכל מכל כל ! 
! 
! 
למרות כל האוכל שהי - ה לנו , רזיתי עוד שתי קילו ( וכך במשך כל המילואים רזיתי בסביבות 4 - 5 ק"ג ) , ידעתי שאני ארזה למרות שאכלתי הרבה . 
יתושים - היו הרבה יתושים והי - ה לנו חומרים למרוח , לפני כל פעם שהלכתי לישון מרחתי את עצמי כהוגן , אבל לצערי לא מרחתי על כפות הידיים וכפות הרגליים ודווקא שם הם היכו . 
עכשיו כשחזרתי אני מורח פניסטיל ג'יל ( פרסומת ! 
) בכמויות ... 
.. 
. 
ואין כמו לשבת עם החברה במילואים ( לא שזה התענוג הגדול ביותר שהרי יש תענוגות רבים מאלו ) ולדבר ולהעביר חוויות מהחיים . 
כולם כבר כמעט ידעו שאני הולך להתחתן וכל הזמן אמרו לי מזל טוב בסיטואציות שונות , בסיום המילואים שלי אמרתי לרס"פ שאפילו החיזבאלה כבר יודע שאני הולך להתחתן שהרי האוייב מאזין ... 
.. 
. 
ובכל הזמן שומעים בומים , אבל הם היו בומים טובים - בומים של יריות פגזים של תותחי צה"ל . 
מלבד קטיושה אחת שנחתה במרחב שלנו אבל רחוקה 3 ק"מ מאיתנו לא הי - ה דבר משמעותי בגזרה שלנו . 
אצלנו בכלי יש דבר שנקרא פקפק שתפקידו לייצר מתח עבור כל המכשירים שעובדים והוא חייב לעבוד כדי שהמערכת תפעל , והפקפק הזה מייצר המון רעש אבל לומדים לחיות איתו , כך למשל אנשים צחקו ואמרו שכשהם יחזרו הבייתה הם לא יוכלו להרדם בלי הרעש הזה של הפקפק אז מישהו אחר אמר תקליט לך בפלאפון את הרעש ... 
.. 
. 
מזג האוויר - הי - ה חם מאוד , אני מעריך שבשלושה ימים שהייתי שם שתיתי משהו כמו 15 ליטר של מים בלי הגזמה ! 
אבל לקראת ערב ולפנות בוקר הייתה כזאת רוח נעימה ובצירוף אבטיח קר זה הי - ה כמעט מושלם . 
רק המרפסת הייתה חסרה וכמובן ארוסתי לצידי ... 
.. 
. 
הגעגעתי לארוסתי מאוד , דברתי איתה הרבה בטלפון ( לקחתי 2 בטריות ספייר ) והי - ה לי נחמד לשמוע את הקול שלה . 
לפני שהלכתי לישון ביום כלשהו רציתי לשלוח לה MMS עם תמונה של I Love You ואז כתבתי טקסט של 200 תווים ( מתוך 1000 שאפשר ב MMS ) ועברתי לאנגלית ואז משהו קרה והטלפון נתקע ( נוקי-ה , יורוקום לטיפולכם ! 
) ואז הצטערתי על זה אבל התקשרתי אלי - ה והעברתי לה כל מה שכתבתי בהודעה . 
היא נשמעה מתרגשת מאוד . 
באחת מהשיחות היא אמרה לי שהיא מרגישה ממש שותפה ללחימה ואמרתי לה שהיא מאוד מאוד צודקת , שהרי - לולא הנשים בעורף הדואגים לבעליהם וליקיריהם , וכן לכל צורכי הבית והילדים , הגברים שבלחימה היו סופר מודאגים וזה שהנשים בעורף מטפלים בכולם ביד רמה , אז ודאי וודאי שהן שותפות אמיתיות ללחימה . 
יקירתי - אני גאה בך מאוד ! 
טוב שבשעה טובה חזרתי הבייתה , אבל החברים שלי עדיין שם בשטח ואני רוצה לאחל להם שהכל יעבור להם בקלות , שיצליחו לבצע המון משימות אש ושיחזרו מהר מהר הבייתה בריאים ושלמים . 
