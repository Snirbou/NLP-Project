שלום לכם . 
הפרסומת של גבינת עמק מרגיזה אותי . 
לכל מי שלא מכיר , בפרסומת רואים ילד מפונק ואגואיסט שבטוח שהכל מגיע לו , שואל את אבא שלו אם הוא יודע מה מתחשק לו . 
ילד , יותר פשוט להגיד לאבא " אני רוצה טוסט " , במקום לחכות שאבא ישאל אם אתה רוצה סנדוויץ ' , אם אתה רוצה סנדוויץ ' עם עגבניה , אם אתה רוצה סנדוויץ ' עם גבינת עמק , ואתה פשוט תגיד " מתחמם " . 
זה לא עובד ככה . 
" אני רוצה טוסט , אבא , עכשיו " , יהיה פשוט יותר ויעיל . 
בכל מקרה , הסלוגן שמסיים את הפרסומת הוא " בקשו מאבא שיכין לכם את האמא של הטוסטים " . 
האם הקופירייטרים של הפרסומת הזאת לא עצרו לרגע וחשבו , היי , יש ילדים יתומים במדינה הזאת , בואו נתחשב ברגשות שלהם ? 
הם מודעים בכלל לנזק הנפשי שהם גרמו לילדים שאין להם אמא ואבא ? 
" לעזאזל , אין לי הורים , מי יכין לי טוסט מגבינת עמק עכשיו ? 
! 
" ואז הם עלולים להתאבד . 
כי הם פשוט לא מעלים בדעתם שמישהו אחר חוץ מאבא ( כמו פיליפינית , למשל ) יכול להכין טוסט מגבינת עמק . 
הם יאלצו להסתפק בטוסטים מגבינות אחרות לשארית חייהם ! 
באמת , איזה מין לב יש לאנשים האלה ? 
בכלל , אם כבר מדברים על פרסומות . 
כמה טיפשים המפרסמים חושבים שאנחנו ? 
אני פונה לאנשים שהחליטו לקחת את שרון חזיז לפרסומת לצבע לשיער ודורשת מהם להתפטר מיד . 
בחייכם , זה נשמע ככה : ( שרון מדברת עם אמא שלה , שאותה כנראה לא ראתה זמן רב .. 
. 
) " אוי אמא זאת את ? 
אההה את רוצה לדעת למה השיער שלי נראה חי ובוהק כל כך ( כמובן שתרצי לדעת , זה תחום ההתעניינות של כולנו ) , זה הכל בגלל שאני משתמשת בצבע לשיער ( אני אפילו לא זוכרת איזה , מה שמעיד על היעילות של הפרסומת .. 
. 
) שנראה טבעי וגורם לשיער להראות בריא כל כך .. 
. 
כדאי גם לך לנסות את זה , אמא ! 
" ( כמובן שזה הדבר הנחמד להגיד לאמך , במקום להסתפק ב"את יפה כמו שאת , אמא " ) וכל זה בטון מזויף לחלוטין . 
טוב , מה אפשר לצפות , היא רק שחקנית . 
ושיא השיאים - ג . 
יפית . 
בחייך , אישה , את מודעת לעובדה שאף אחד , אבל אף אחד לא מאמין למילה שיוצאת מהפה שלך ? 
את מפרסמת הכל . 
אי אפשר להתחמק מלקנות מוצרים שלך בכל מקרה , כי הם פשוט קיימים בכל מקום . 
תמצאי לך עבודה נחמדה ותפסיקי כבר לפרסם דברים . 
למען השם . 
מרירות , מרירות , טוב , בואו נדבר על משהו חיובי - התוכנית של אביעד קיסוס - " דייט לסטרייט " , גרמה לי להשאר לראות שתי תוכניות רצופות בטלוויזיה ( לפני זה היה " קצרים " ) שזה דבר מאוד לא שגרתי אצלי . 
אני פשוט אוהבת את אביעד קיסוס . 
הוא נראה כמו עומר גולן , רק יותר הומואי , והוא פשוט חמוד . 
אני אוהבת איך שהוא יושב לו שם בחלון הקטן שלו ומסתכל על אנשים נבוכים שיושבים זה מול זה בדייט , ופשוט צוחק עליהם . 
אין הומור טוב יותר מלצחוק על אנשים תמימים . 
אני ממש אוהבת את התוכנית הזאת . 
היה היום מבחן באזרחות . 
חשבתי שהלך טוב . 
אחרי המבחן דיברתי עם לאוניד : אני : היה מבחן קל , נכון ? 
? 
לאוניד : כן אני : נכון התשובה לשאלה הראשונה זה עבריינות שלטונית ? 
לאוניד : הממ , לא , זה עבריינות פלילית אני ( טוב , פחות כמה נקודות , לא נורא ) : אה , אבל בשאלה האחרונה זה הבחנה והעדפה מתקנת , אה ? 
לאוניד : לא , האמת ששניהם הבחנה . 
אני ( מתחילה להלחץ ) : אוקיי אוקיי , אבל התשובה לשאלה 10 היא הכרה במיעוט ? 
לאוניד : ליברליות מתונה . 
אני מאוד מקווה שעודף לימודי תנ"ך הפכו את לאוניד לחכם פחות ממה שהוא , כי אחרת אני הולכת להכשל במבחן הזה . 
ועוד בענייני מרירות - אבא שלי ביקש ממני להזמין לו ולחברים הקטנים שלו פיצה , ( יש לו יומולדת היום ) אז התגברתי על חרדת הטלפונים שלי והתקשרתי . 
עכשיו , עובדי פיצריות מסרבים באופן עקרוני לענות ב " הלו " פשוט . 
הם אפילו לא עונים ב " שלום , פיצה האט " . 
לא , לא . 
העובד שענה לי ענה ככה : " סניף פיצה האט אשקלון שלום , מדבר יגאל במה אפשר לעזור לך ? 
מעוניין לשמוע על המבצעים שלנו ? 
" וכל זה בנשימה אחת ובלי לתת לי אפשרות להשחיל מילה . 
אח"כ הזמנתי את הפיצה , ואז רציתי לשאול תוך כמה זמן היא תגיע , אבל הוא פשוט המשיך בנאום מונוטוני " תודה שהזמנת מאיתנו ההזמנה שלך היא פיצה בומבה עם זיתים ירוקים ולחם שום תודה ושלום " משהו כזה . 
אני חושדת שמדובר ברובוט , או במענה קולי מתוחכם במיוחד . 
עד כאן , גריני . 
נ.ב לא השתמשתי בקווים מפרידים אפילו פעם אחת בפוסט הזה . 
אני מנסה להגמל . 
טוב נו , אחד קטן . 
