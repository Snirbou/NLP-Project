דברים טובים קורים בחיי הצבאיים - השלמתי כבר כמעט חודש בסיפוח למדור שלי בקרייה . 
הגעתי למסקנה שהחיים בקרייה טובים , אפילו טובים מאוד . 
אין מה להשוות בין בסיס קטן ונידח בדרום הארץ לבסיס ענק במרכז . 
אין להשוות גם את סוג האנשים שבהם נתקלתי - במקום אנשים ממורמרים , מגעילים , מתנשאים אליהם התרגלתי , נחשפתי לאנשים טובים שקיבלו אותי בזרועות פתוחות , חלקם אף היו איתי בקורס . 
כמה טוב לשרת במקום הכי ג'ובניקי שיש , כשכל כמה מטרים יש שק"ם מושקע בטירוף , במרחק הליכה מגיעים לקניון עזריאלי וסמוך אלייך מוצב התיאטרון הקאמרי של תל אביב והמשכן לאומנויות הבמה . 
תענוג פשוט . 
מוזר לחשוב שבהתחלה התנגדתי עד מאוד לרעיון שבו אשרת בבסיס פתוח ועכשיו זו פסגת שאיפותיי להמשך השירות . 
זה מה שהזמן בצבא עושה - גורם לך לרצות להתחפש"ן ולראות יותר בית . 
סוף סוף אני שמחה לקום בבוקר , לא סובלת משביזות מטורפת ביום א' ונהנת גם ממה שאני עושה . 
בהמשך צפויים לי עוד שבועיים של סיפוח עד ההצבה שם אלייה ייחלתי מזה 9 חודשים . 
הכל מתבהר , הופך אותי לאדם שהייתי לפני הצבא : אדם מאושר , שליו , שאוהב את עצמו . 
בנוסף קיבלתי דרגת רב"ט בעת הסיפוח . 
מוזר שהדבר לא ריגש אותי במאומה . 
עבור בנות זה מסמל כמעט מחצית מהשירות . 
לפחות הפז"ם דופק וזה מעודד ... 
.. 
. 
עוד שנה וחודשיים למנייאק . 
