בשעה האחרונה - בתוך השעה האחרונה בלבד - נוכחתי , מעל מסך המחשב שלי , שיש עוד תקווה . 
כל עוד בני אדם טובי לב וישרי מחשבה , כמו האדם שבו היה עסוק המחשב שלי בשעה האחרונה , קיימים ופועלים בעולמנו , עתיד טוב יותר אפשרי ועוד איך . 
( נשמע קיטשי ? 
הפעם , דווקא הפעם , זה באמת לא קיטשי , אלא נובע ממשהו ) http://www.nrg.co.il/online/5/ART/785/966.html תגובה מספר 37 : שיר לחפר המתקוממת , 21/09/04 17:12 מתקוממת , דעי לך שבשביל מה שזה שווה - את צודקת . 
מכדי לכתוב קטע נורמלי . 
אז אני פשוט לא אכתוב . 
ואכן , ניחוש נכון , העצבות שלי לא קשורה כלל למתרחש בחיים המסוימים שלי , לא ולא . 
היא קשורה לכל העולם הזה , ולבורות ולבינוניות ולכיעור ולרשע ולתאוות הבצע ששולטים בו , וגרוע מכך - כשקם אדם שאינו בור בינוני מכוער מרושע ותאב בצע , מה קטנים הם סיכוייו לשנות את המצב הזה ... 
.. 
. 
כמה כתבות מעניינות במיוחד . 
למשל , בעמודים 9 עד 13 הוא מספר על עשרה בני אדם , שהחליטו לעשות מעשה , לקום ולייצר מוצר או שירות שהם זיהו שיש בו צורך . 
במילים אחרות , הם " אנשי סטארט אפ " . 
הם יזמו בעצמם , באופן פרטי , הקמת חברה שתייצר את אותו מוצר , והשקיעו ממרצם ומכספם בקיומה של חברה זו ובהגעתה לשלב יצור המוצר או השירות . 
אם הם לא היו עושים זאת , אף אחד לא היה עושה . 
מדובר , במובן מסוים , בגיבורים . 
כל הכבוד להם , והלוואי שיזכו לראות בשגשוג מיזמיהם הפרטיים , שיעסיקו הרבה עובדים נחוצים ויתרמו לפיתוח העולם והידע האנושי . 
בעמודים 20 עד 23 מדובר על עוד חברה שהוקמה באופן פרטי - אוליביה , יצרנית הרטבים המעולים ( הם באמת טובים . 
יאמי . 
אוכל טעים הוא חלק מטעם החיים ) , שיוסדה על ידי משפחת בנאש , ונרכשה על ידי חברת תנובה לפני 5 שנים . 
כבר בתחילת הכתבה מצוין , שהחברה הולכת להקים מפעל חדש ברחובות ( בהשקעה של כ - 10,000,000 ש " ח ) , לאחר שכבר מיצו את יכולת הצמיחה של המפעל הקיים שלהם ( שכמובן ימשיך להתקיים ) באבן יהודה . 
פירוש הדבר , בין השאר , הוא שיהיו עוד מקומות עבודה בעיר רחובות . 
זאת בזכות ההצלחה הגדולה של החברה בשנים האחרונות - היקף מכירותיה כיום גדול בכ - 156 % מזה שלפני שנתיים . 
והכל מגיע מאנשים פרטיים שהלכו לסופר וקנו רטבים של אוליביה מרצונם החופשי , מבין היצע תחרותי של רטבים אחרים . 
כן , המסר של הקטע הזה הוא בדיוק מה שנדמה שהוא , ונפלא שכך . 
פעם , בכיתה ד' או ה ', באה לכיתה שלי חיילת מפיקוד העורף , לעשות הדרכה בת שיעור אחד ( או שניים . 
כיתה ה ', לך תזכור ) על כל הנושא של מסכות מגן ונשקים בלתי קונבנציונליים . 
אינני יודע האם בדיוק היתה אז מתיחות עם עירק או לא , אבל בכל מקרה היא באה , והתחילה לדבר איתנו על האיומים השונים שקיימים , והוציאה מסיכת מגן , וקראה לאחד הילדים בכיתה לשים אותה , והוא דיבר בקול שנשמע מצחיק וכולם צחקו , וכ ו' וכו ' . על כל פנים , בשלב מסוים היא התחילה לדבר על הסוגים השונים של נשקים בלתי קונבנציונליים שקיימים . 
היא אמרה שיש אטומי , ביולוגי וכימי . 
ואז , היא עברה להסביר על כמה אנחנו צריכים לפחד מכל אחד ואחד : מהאטומי צריך הכי לפחד , כי אפילו מסיכות מגן לא יעזרו נגדו . 
מהכימי - אם נקפיד לשים את מסיכות המגן שלנו , לא תהיה בעיה . 
מהביולוגי , היא אמרה , לא צריך כל כך לפחד . 
ולמה ? 
כי עדיין לא פתרו את הבעיה , שכשהטיל מתפוצץ , החום של הפיצוץ הורג גם את החידקים שהיו בפנים . 
נשמע פשוט והגיוני : טיל הוא פצצה , הפצצה מתפוצצת כדי להפיץ את החידקים , אבל החידקים כבר נהרגו מהחום של הפיצוץ עצמו . 
זה בדיוק מה שהחיילת התכוונה : לעשות את זה פשוט מספיק בשביל עולם המושגים של ילד בן 11 . 
שנים רבות עברו , ואני , בשיטוטיי באוטוסטרדת המידע , התחלתי לקרוא על אותם כלי משחית מרתקים ביותר הקרויים " טילים בליסטיים " . 
למדתי שהם ממריאים מעל פני כדור הארץ מכוח החוק השלישי של ניוטון ; ממשיכים בחלל החיצון - בגובה של בין 200 ל - 900 קילומטרים מעל פני הים ובמהירות של בין מאך 20 למאך 30 - מכוח האינרציה ; ואז צוללים בחזרה אל האטמוספירה , מכוח הכבידה , כשרק הגרר ( חיכוך ) הנוצר על ידי האוויר המתעבה סביבם מאט אותם , למהירות טרמינלית עדיין מדהימה , של עד כדי מאך 12 . 
כמובן , שהחיכוך הזה , בשלב הטרמינלי הזה , יוצר גם חום , בדיוק כמו בחככנו את כפות ידינו זו בזו . 
החום הזה יכול להגיע לכמה אלפי מעלות צלזיוס - לא עשרות אלפי , אבל אלפי . 
זה מספיק כדי להתיך כמעט כל מתכת , כולל כמה מן הסגסוגות האולטרה מתקדמות והחומרים האקזוטיים ביותר . 
מי שעמד על הגגות בינואר 1991 וצפה בראשי הטילים הבליסטיים מדגם " סקאד " ( כן , גם הם , פרימיטיביים ככל שיהיו , למעשה יוצאים אל החלל החיצון ) חודרים מחדש לאטמוספירה בדרכם לרמת גן - ראה את ההארה האינטנסיבית שנוצרת בשל התחממות הראש הקרבי . 
למרבה הצער , ראשי הנפץ של הסקאדים הצליחו לעמוד בהתחממות ; ועוד יותר למרבה הצער , רק לפני 20 חודשים ראינו את התוצאות הטרגיות של מה שקרה בשמי טקסס לאחר שכמה אריחים עמידי חום שעשויים מקרמיקה אקזוטית לא היו במקומם , על הכנף של רכב חלל מאויש ששקול , מהרבה בחינות , לראש קרבי של טיל בליסטי שיוצא לחלל ואז חוזר אל האדמה . 
כאשר הטילים הבליסטיים התפתחו , נמצאו גם פתרונות מתקדמים יותר ויותר לבעיה . 
המילה האחרונה בתחום היא אריגים על - מתוחכמים של סיבי פחמן ושרף פנולי , המסוגלים לעמוד בטמפרטורות קיצוניות . 
הם מסככים , למשל , על רכב החדירה מחדש לאטמוספירה ( RV - reentry vehicle ) סימן 21 ( כל אחד מהקונוסים השחורים הוא RV אחד . 
טיל ה " פיסקיפר " , שעליו נישאים רכבי ה " סימן " , 21 הוא טיל מתקדם בהרבה מכל סקאד , ומסוגל לשאת עליו עד 11 RVs , אשר כל אחד מהם יכול לחדור את האטמוספירה בדרכו ליעד אחר , כך שניתן לפגוע ב - 11 יעדים שונים מטיל אחד ) . 
הסקאד מסוגל בודאי לשאת ראשי קרב קונבנציונליים , כימיים ואטומיים . 
אה , ומה עם הביולוגיים ? 
משום מה , רק לפני חודשים ספורים נזכרתי באותה חיילת , ובמה שהיא אמרה על " הפיצוץ של הטיל שהורג את החידקים " . 
ומיד הבנתי , שיש אמנם טיל , אבל אין שום פיצוץ . 
ראש קרב ביולוגי - אין שום סיבה שיכיל חומרי נפץ , כל מה שהוא צריך להכיל זה את החידקים / נגיפים ומכניזם כלשהו שיפזר אותם לאוויר . 
הדבר שהיא לא יכלה להגיד לתלמידי כיתה ה' ( ואולי כן ? 
) , הוא שכשראש הסקאד - או הראש של כל טיל בליסטי נושא רש"ק ביולוגי אחר - חודר מחדש לאטמוספירה , לאחר טיולו המהיר מאות קילומטרים מעל פני הים , ומתחכך יותר ויותר ככל שהוא מנמיך והאוויר מצטופף סביבו - הוא מתחמם מאוד ; והחימום הזה , של החדירה מחדש , הוא שיכול לבשל למוות את החידקים שבפנים . 
ומה באמת עם מידת הפחד שאנחנו צריכים לפחד מנשק ביולוגי ( הנישא על טילים בליסטיים ) , לפחות לפי ההגדרה של החיילת ( ה"פיצוץ " הורג את החידקים או לא ) ? 
עם כל הצער שבדבר , אם ראש נפץ גרעיני של 475 קילוטון , משוכלל ביותר , יכול ליפול מהחלל אל פני כדור הארץ במהירויות הרבה יותר גבוהות מאלו של ראש סקאד , ועדיין להישאר מתפקד ומתפוצץ - אין שום בעיה מיוחדת לארוז כמה נגיפים בתוך קפסולה , לשים אותה בתוך RV , להציב אותו בקצהו העליון של טיל בליסטי , ולהעניק משלוח מיוחד - שלא יתקלקל בהתחככותו ההיפר קולית עם האטמוספירה - למטרה הנמצאת במרחק אלפי קילומטרים . 
למה כתבתי את הקטע הזה ? 
אולי כי זה פשוט סתם סיפור שהוא איכשהו , באופן משונה למדי ( - : , מעניין . 
אבל אולי , הוא גם מראה את משמעותו האמיתית של האינטרנט , את החשיבות שבהרחבת הבנת העולם שלנו , ואת היופי שקשור להשגת מידע וידע חדש . 
הסתדרות הבולשבים בישראל הודיעה , מכוח שליטתה ( לצד ידידיה הבנקאים - קולקטיביזם הוא קולקטיביזם ) בכלכלת ישראל , שמתחשק לה להכריז שמחר יש שביתה . 
מהו הנימוק ההסתדרותי למעשה " גאוני " ו " מועיל " כל כך זה ? 
שלא משלמים משכורות לעובדים באי אלו רשויות מקומיות . 
ולמה לא משלמים משכורות ( רמז : זה לא כי סתם " לא בא " לעיריות לשלם ) ? 
בנקודה הזו , ישראל ישראלי , חסר הזכרון לכל דבר משפיע או יכולת של ממש להבין דבר - מה הארוך יותר מססמה דמגוגית כלשהי , יגרד בפדחתו ויאלם דום , ללא תשובה . 
נו , אז כנראה שצריך מישהו שכן יש לו זכרון והבנה במידה הנדרשת כדי להגיד את העובדות שמהוות את התשובה לשאלה זו . 
אני מתנדב . 
הסיבה לכך שהיום עובדים בעיריות תקועים בלי משכורת , היא כי בכמה עשרות השנים האחרונות , הרשויות המקומיות בישראל - בהשראתה של ממשלת ישראל - הכניסו את עצמן למגוון רחב של תוכניות בזבוז גרנדיוזיות , שתוצאתן הסופית ( בתור תוכניות ) היתה כמובן אפסית ( כמו כל דבר שהביורוקרטיה " יוצרת " ) , אבל תוצאתן הסופית ( בתור דברים שמוציאים עליהם כסף ) היתה שהרשויות הוציאו יותר כסף משהכניסו , ומימנו את ההפרש בהלוואות מן הבנקים , נושאות ריבית עתק . 
וכך , שנה , אחר שנה , אחר שנה , אחר שנה , במשך עשרות שנים , צברו להן הרשויות המקומיות חובות במימדים מפלצתיים ; חובות שאותם חייבים להחזיר ; החזרים שנוגסים באחוז יותר ויותר גדול מתקציב העיריה , הממומן בכספי משלם הארנונה . 
לבסוף , לא נותר עוד כסף להוצאות הכן נחוצות של העיריה - כמעט כל התקציב הולך רק על החזרי חוב , ומצב זה הוא תוצאה ישירה של כל שנה ושנה בה היתה העיריה בגרעון . 
מהי אחת ההוצאות הכן נחוצות ? 
אכן , תשלום שכר לעובדים . 
בגלל עשרות שנים של גרעונות בלתי פוסקים , לא נותר לעיריות , אחרי כל ההוצאות על החזרי החוב , אפילו אחוז תקציב מספיק כדי לשלם משכורות לאנשים שעבדו וזכאים להן לחלוטין . 
וכך , הגענו הנה . 
תרבות הגרעון , הפופוליזם , הססמאות ה " סוציאליות " , הבזבוז הקל , המחשבה קצרת הטווח בסגנון " אכול ושתה כי מחר נמות " , ההתרחבות הפיסקלית הן ברמת השלטון המקומי והן ברמת הממשלה כולה - אלו הסיבות לכך שקיימת עילה ( חסרת קשר לשביתה ככל שתהיה ) להכרזת ההסתדרות שמתחשק לה שביתה מחר . 
דרך אגב , מעניין מה יהיה ביום בו ממשלת ישראל - שזה מצבה כבר 54 שנים , גרעונות וגרעונות בלבד - תפסיק לשלם משכורות לעובדיה . 
כיום , החזרי החוב תופסים שלושים ושלושה אחוזים מתקציב ממשלת ישראל , 33 % שהיו יכולים להיות מופנים לכל כך הרבה דברים מועילים וטובים . 
והמספר הזה עולה מדי שנה בשנה . 
אני משער שביום שהם יגיעו ל - 66 % בערך , ממשלת ישראל תעבור לשלם משכורות בשיטת " חודש כן - חודשיים לא " . 
נ.ב . 
אני מתחיל לפחד שאולי תמיד הססמאות ינצחו ; שלהמונים לעולם לא יהיה אכפת מהאמת האמיתית ; שהסברים עובדתיים , מנומקים ומדויקים כמו ההסבר שלעיל אף פעם לא יזכו לאותה תשומת לב שלה זוכה כל קשקוש של פוליטיקאי דמגוג זה או אחר . 
אבל , אני חייב להיות אופטימי , חייב להמשיך לכתוב הסברים מדויקים ועובדתיים , חייב להמשיך במשימה - ולו רק כי אין אף אחד אחר שיעשה זאת במקומי . 
