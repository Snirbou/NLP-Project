איך מזהים וונילים * ? 
שאלתי אותה , מנסה להבקיע את המילים מתוך הרעש של המוסיקה והדיבורים שמסביב . 
דרך העיניים , ענתה לי , דרך העיניים . 
ואני , השפרצתי את הווניליות שלי ברדיוס של קילומטר לפחות , שיהיה ברור , לכל הצדדים האפשריים ... 
.. 
. 
במרחק מספר ימים מהחוויה עצמה , אני בעצם יודעת שבסה"כ זה מקום כמו כל מקום אחר . 
כמו כל מועדון אחר . 
מוסיקה מצויינת , חלקה עירוב של שירי שנות ה 80 - 90 , וחלקה האחר מוסיקה גותית המתאימה להתרחשויות שונות במהלך הערב . 
בר משקאות עשיר . 
והאנשים . 
שבאים לשתות , לדבר , להפגש עם מכרים ותיקים , להכיר אנשים חדשים , לרקוד , להינות . 
להרגיש נוח . 
עם עצמם ועם אנשים כמותם . 
הם פשוט אוהבים את זה , אחרת . 
ואני , שהוזמנתי ובאתי בחברתה של אושיה מרכזית בקהילה שמתכנסת שם ובמקומות אחרים , השתדלתי לא לנעוץ עיניים ( זה לא מנומס אמא שלי תמיד אמרה לי ) ולקבל בשלוות נפש ( yeah right ! ! ) כל מה שהתרחש סביבי בזמן שהייתי שם . 
והמסקנות שיצאתי איתן והתגבשו בתוכי לאחר מכן היו : שהייתי ונשארתי יצור וונילי לחלוטין שה BDSM לא עושה לי דבר ואפילו משאיר אותי קרה כקרח . 
שבמוסיקה גותית יש לעיתים משהו שמיימי והרמוני . 
שזאת היתה חוויה מרתקת ועוצמתית מעצם היותי במקום בו כל ההתנהלות שבו זרה ושונה לי לגמרי . 
והעיקר , ההכרה שוב , שבכולנו יש פנים , גוונים , ורבדים שונים של צרכים , ולכולנו יש את הזכות לממש ולחיות אותם . 
ובסיומו של הערב אף אחד לא הציע ללקק לי את המגפיים אבל מצד שני , מישהו ברר אצל המלכה שאיתה באתי האם אני פנויה ... 
.. 
. 
לא . 
היתה התשובה שהוא קיבל ... 
.. 
. 
( וכן , זאת היתה אנחת הרווחה שיצאה ממני ... 
.. 
. 
) ( * ונילי - אדם אשר אין לו כל עניין ב BDSM ) ביקור במועדון הד'נג'ן יום חמישי 17.2 . 
בשעות הלא הגיוניות של הלילה ... 
.. 
. 
אל תתרגלי להינות יותר מדי מהלבד . 
סימס לי ג . 
מרחוק . 
ואני , שנהנית מהימים הללו באופן שמפליא אותי בכל פעם מחדש , יודעת , שהיכולת שלי להינות מהם היום ( למרות שלכאורה , בנקודה זאת של הזמן הייתי רוצה שימשכו לעד ) היא רק בגלל שאני יודעת שהם קצובים בזמן . 
וגיליתי שלשלב המרגש של ה " לפני " , יש המשך מרגש ומתוק לא פחות . 
הגילוי בכל פעם מחדש ... 
.. 
. 
אני מקבלת לרוב בברכה , ואפילו בברכה גדולה . 
מסתכלת עליהם כסוג של תבלין המתבל את המערכת הקבועה של היום יום , ומוצאת נקודות הסתכלות שונות ואחרות על אותם הדברים . 
אבל לפעמים , לפעמים אני מרגישה מול שינוי תוכניות מסויים כמו ילדה קטנה שלקחו לה את הצעצוע שהיה בטווח ידה ואין לדעת מתי תקבל אותו שוב . 
ואין קשר להגיון זה או אחר במצב זה או אחר . 
הספר שלי שוב חולה . 
כנראה שיש בי משהו מעין הרע , כי בפעם הקודמת הוא השתעל עלי עד כלות ואילו הפעם הוא כבר לא הגיע . 
וכשהודיעו לי ( מספיק בזמן , יאמר לזכותם ) הרגשתי אומללה כמו אותה הילדה וצורך עז לשמור את התוכניות דהיום ללא שום סטייה זאת או אחרת . 
והמועקה שבתוכי מיום שלפתע הפך להיות ריק מתוכניות ופעילות . 
היה חסר רק שאתחיל לרקוע ברגלי ולפרוץ בבכי שכבר עמד בזוויות פי . 
בסופו של דבר התעשתתי . 
אני אסתפר היום . 
אצל מישהו אחר . 
וגם קיבלתי הזמנה לארוחת צהריים מבטיחה . 
התבהרות . 
אם לא בחוץ , לפחות בתוכי . 
שבוע טוב חברים יקרים . 
אני לומדת . 
בסוף לא אפחד מהריק והלבד הבלתי צפוי ... 
.. 
. 
נשאר על הטבעת . 
לא משנה אם החלפתי אותה או שמתי על אצבע אחרת . 
הצבע השחור התחלף לירוק ומשם לכחול . 
ונשאר . 
המוכרת הסתכלה עלי בחיוך קטן והמשיכה לעטוף את המתנה ולתקתק בקופה . 
לא קניתי . 
אין לי צורך . 
התשובה ידועה לי מזמן ... 
.. 
. 
למה ככה ולא אחרת נפשי שואלת מבולבלת אני לא עוצרת חוויות יש לפרוס כמו פרוסות דקיקות של עוגה משובחת . 
לאכול , לחוות אותן כל אחת בזמנה , לתת לה את המקום הראוי לה בתוכנו , זורמת בדם , במחשבות , ברגשות . 
אחרת יש פשוט מוצפים ולא יכולים להכיל ולארגן את מגוון התחושות שעוברות בנו ביעף . 
אין לי עולם אין לי עולם אחר בשבילך היו לי תכניות אחרות להבוקר . 
אבל כשעליתי על הכביש הרגשתי שאני פשוט חייבת לנסוע , לנסוע , לנסוע . 
רחוק . 
מהר . 
עם מוסיקה טובה , לשיר בקולי קולות , לצרוח למול הרוח שמכה בפנים . 
" אני באה לקפה " אמרתי לאחותי שגרה , באופן כה נוח לעיתים , בהרי הצפון . 
ונסעתי . 
עכשיו נפרדנו אני בכיתי הכל אמרנו לא ראיתי אני לא נרדמת את השקדיות הראשונות ראיתי דווקא בואדי ערה בואכה אום אל פאחם , וככל שהתקדמתי עם הכביש לכיוון צומת מגידו הן הלכו והתרבו . 
צומת מגידו פרס בפני את עמק יזרעאל כמעט כולו , ירוק ומנוקד בכחול של ברכות הדגים הפזורות פה ושם , וגם האובך שכיסה את פני השמים לא הפריע לראות את הרי נצרת ואת צלליתו של התבור במרחק . 
קצת לפני קיבוץ משמר העמק , מטע שקדיות פורח בלבן במלאו הדרו . 
דיקלה ממשיכה לשיר ואני איתה , בלופ בלתי נגמר . 
אין לי עולם אין לי עולם אחר בשבילך צומת תישבי , פונים ימינה , הכרמל ירוק כולו , מצל על חלק מהעמק . 
הפריחה נמצאת בכל מקום . 
ירוק , ירוק , ירוק בגוונים שונים ורבים , ובינהם החום של שדות חרושים לקראת זריעה שניה . 
צומת ישי , פרידה מהעמק וכניסה לאזור שמזכיר בגבעותיו העגולות והרכות את טוסקנה . 
עצי זית כסופים שולטים שם , ובין הירוק פתאום אדום של פרגים וכלניות . 
הו , ימים טובים שיפתחו אלי הכוכבים הו , הסיפורים שיגלו איתי את החיים צומת המוביל , שהכניסה לגליל התחתון . 
בבקעת נטופה אפשר להריח את הריח המתוק של שדות השלף הירוקים ונקודת המים של מאגר המוביל הארצי מנקדת את העמק בצבע כחול / כסוף . 
אין לי עולם אין לי עולם אחר בשבילך בתאום מושלם , דיקלה שרה את הבית בערבית בדיוק כשאני נכנסת לכפר הערבי ומתחילה לטפס למעלה בהרים . 
בצידי הכביש השדות כמו מתפקעים מיבולים ופה ושם ישנן כבר הסוכות המוכרות של מוכרי ירקות הבאלדי עם טעם האדמה בכל חלק מהם . 
עכשיו לבד כאן אני פוחדת כמעט נפלתי לא ויתרתי מי יחבק בסוף העליה , נפרש פתאום , בבת אחת , מפרץ חיפה ועמק זבולון למול העיינים . 
וגם כאן , אובך בכל מקום , המונע את האפשרות לראות את הים אבל מראה העמק , המפרץ והכרמל מפעים בכל פעם מחדש . 
הכביש מתפתל בין קוביות בתים עם גג אדום , בגוש הישובים שהוקם כדי לשמור על יהוד הגליל . 
אז למה ככה נפשי שואלת כבר אין כאן סרט אני אחרת אני חוזרת והכל כל כך ירוק ומלא בצבעים של אדום פרגים וצהוב צמחי חרדל . 
והכל כל כך מלא חיים . 
עוברים את המפעל הסודי ושושואיסטי והנה בתי היישוב כבר פרושים לפני , כרמיאל מציצה באופק הקרוב . 
הגעתי . 
בסוף לא היה קפה , כי שתיתי בדרך , אבל היה כיף . 
והיתה בי רגיעה ... 
.. 
. 
ויש לי עולם . 
עולם מלא . 
בשבילך . 
בשבילי . 
שבת שלום חברים יקרים , שבת של מנוחה ואיזון פנימי ( אני לא מאמינה שאני אומרת את זה ... 
.. 
. 
) ירח כמעט מלא תלוי מעל . 
שמיים צחים זרויים כוכבים . 
אורות זהובים למטה , במרחק . 
ריח אורנים נישא באוויר . 
ורוח גדולה באה לפתע מרעידה ומצמררת את צמרות העצים . 
ולא רק ... 
.. 
. 
והיום עדיין רחוק מסיום ... 
.. 
. 
שוב עומדת מול המראה . 
שוב ימים של ריקוד לבד ותחושת השחרור שבאה בעקבותיו . 
יום ארוך שמהלכו פרידה ( מג . 
שנוסע לשבוע ) , אוסף התרגשויות שבאות לאחר מכן ( ראיון ראשון , טפו , טפו , טפו ) , והתנסות / חוויה חדשה , שונה , שאני מרשה לעצמי בכל פעם שאני נשארת לבד כש " הגדולים " עוזבים את הבית ... 
.. 
. 
והבטן מתהפכת בי ... 
.. 
. 
עם שיער זהוב צרוב שמש ועיניים ירוקות צוחוקת , מגיעה למקום בו היא מרגישה הכי בבית והוא הכי רחוק מהבית בו נולדה . 
ילדה טובה קיבוץ מרימה עיניים ופוגשת עיניים מאירות ופתאום נמזגת אהבה . 
והאהבה הזאת מקשרת אותה עם שבט גדול של אנשים שרחוק , במנטליות , בשפה , בתרבות מכל מה שהיא מביאה איתה ויחד עם זאת מחבק אותה אליו כאילו נולדה וחיה בנפאל מאז ומתמיד . 
ילדה טובה קיבוץ אוהבת את שיווה ( shiva ) , שהוא הכי נפאלי שאפשר , והוא אוהב אותה . 
ילדה טובה קיבוץ מחייכת באותן העיניים הצוחקות שלא השתנו מאז שהיינו רצות יחד בשבילי הקיבוץ ( אני מקפצת ברגלים כואבות על אבני המדרכה הלוהטות והיא רצה עליהן כאילו אין בהן ולו טיפת חום אחת ) בתמונות עם ילדים , אנשים , משפחה משם , והשיער הזהוב שלה נראה כל כך במקום אפילו שהיא באה ממרחק אלפי מילין . 
ילדה טובה קיבוץ , חיה חלק מהשנה בשמורת טבע שרחוקה מעיר הבירה קטמנדו מרחק 6 שעות נסיעה ברכב , בסביבה של טבע חי ונושם שהיא חלק ממנו , עם נחל הזורם ליד ביתה , במקום שהחיים פשוטים ובסיסיים ומהווים ניגוד מוחלט לחייה בחלק האחר של השנה , שנמצא במדינה שמסמלת היום באופן הכי ברור וחזק את תרבות המערב והשפעתה העולמית . 
ילדה טובה קיבוץ נעה בקלות ובטבעיות בין הדברים המופלאים שהיא מעצבת מבדים , אבנים , מתכות והופכת אותם לבגדים ותכשיטים יפים להפליא , בעלי נגיעה אישית ייחודית ( ואת המעיל המדהים שהיא עיצבה ולבשה , פשטה ונתנה לי כשראתה איך נצצו עיניי כשהתאהבתי בו ) וההצלחה העיסקית שבאה יחד איתם , ובין היכולת לשים אותם בצד ולהתחבר לחלק הפשוט והתמים יותר של החיים במקום שבו הטבע הוא המרכז . 
ילדה טובה קיבוץ , כבר מזמן לא ילדה ומזמן לא בקיבוץ אבל השיער עדיין זהוב צרוב שמש והעיניים צוחקות ומאירות , ומוכיחה שוב את אימרה שהבית הוא במקום בו הלב נמצא . 
ילדה טובה קיבוץ זאת נוגה , בת הדודה שלי , שנפגשנו אתמול , בדיוק שנה לאחר המפגש הקודם , והמשכנו , בשיחה של ארבע שעות שעברו ביעף , כאילו מאותה הנקודה והלאה ... 
.. 
. 
( והפוסט הזה נכתב ופורסם בהסכמתה הנלהבת ) 
