השבת הזאת הצטיינה בבילוי מהנה במיוחד עם רונן . 
קודם הלכנו לטייל בעין כרם , אבל אחרי שעה וחצי חזרנו כי עלה לנו רעיון : ללכת לקניון . 
הסיבה לכך לא הייתה סתם רצון לבלות , אלא דווקא מוצדקת הרב יותר : רונן היה זקוק לנעלי ספורט חדשות . 
כי אלה שיש לו , כבר לא במצב טוב : זוג אחד קטן מדי ועוד שניים קרועים . 
תחילה ניסינו לתכנן את מסע הקניות לשבוע הבא . 
אבל תוך כדי השיחה המהורהרת פתאום אמרתי : אבל מה הטעם לחכות ? 
עדיף להוציא את העניין לפועל כבר הערב . 
כי בשבוע הבא לך תדע איך אני עובדת . 
ואחרי הצהריים רונן במועדונית , וירגיש עייף מכדי לנסוע לקניון ולמדוד נעליים . 
כך החלטנו על היציאה המשותפת הערב . 
ובקניון בילינו כמו גדולים ! 
וכמובן , ממש לא הסתפקנו בנעליים בלבד . 
רונן בכלל רצה את נעלי " היליס " , אלה שעם הגלגל בתוך הסוליה . 
בל בחנויות לא היו כאלה במידה שלו . 
ובכל אופן , אמרתי לו , זוג נעלי ספורט רגילות הוא חייב שיהיה לו . 
הלכנו ל " גלי " . 
ושם היה מבצע משתלם : זוג שני ב - 40 ש"ח . 
אז קנינו שניים , מה אנחנו פראיירים ? 
רונן אומנם התבאס מלמדוד את הנעליים , אבל שכנעתי אותו . 
כי אם כבר להוציא כסף , אז על משהו שמתאים לו באמת . 
כך הבן שלי קיבל נעלי ריצה ונעלי כדורגל , שני הזוגות יפים במיוחד . 
בנוסף קנינו לאמא שלי 4 זוגות גרביים כי אלה שיש לה כבר התיישנו מדי . 
לא פסחנו גם על החנות " גולף KIDS " . 
פעם קניתי שם מכנסי טרנינג מעולים בשביל רונן . 
והיום ראיתי שהוא צריך עוד . 
ושוב חיכתה לנו הפתעה נעימה ! 
חלק מהבגדים , כולל אותם מכנסיים שחיפשנו , היה ב - 50 % הנחה ! 
בלי לחשוב פעמיים חטפנו שני זוגות ורצנו לשלם . 
בסופר " מגה בעיר " הילד קיבל חבילה של 5 זוגות תחתונים . 
האמת , הרבה זמן לא קניתי לו תחתונים חדשים , היה לובש ישנים ונוחים לו . 
אבל בזמן האחרון רונן גדל והתרחב במהירות מופרזת , ופשוט היה חייב לחדש את המלאי . 
אך הבעיה הייתה שלא היו שם תחתוני ילדים שמתאימים לו במידה . 
לכן לקחתי סיכון וקניתי לו תחתוני גברים במידה SMALL - הכי קטנים שהיו . 
חשבתי , מקסימום נחכה שיגדל . 
וכמובן ( איך לא ? 
) ביקרנו ב " ברגר קינג " . 
רונן זלל דאבל וופר ומנת צ'יפס מוגדלת ושתה קולה . 
ואני אכלתי כנפי עוף וגם כן שתיתי קולה . 
אחרי הארוחה קפצנו קצת למשחקיית " ג'ויסטיק " ורק אחר כך הלכנו לאוטובוס . 
השעה כבר הייתה 10 בערב . 
הביתה הגענו ב - 22.40 עייפום ומאושרים . 
אמא שלי עזרה לרונני להתרחץ כי כבר לא היה לו כוח לעשות זאת בכוחות עצמו . 
ואז הלבשתי לו תחתון חדש . 
והסתבר שהסיכון שלי הוצדק ובגדול : מידת ה - SMALL של גבר התאימה לו בול ! 
וזה ילד בן 9 וחצי ! 
בלי עין הרע , הוא ממש גדול הבן שלי ! 
בקיצור ולעניין , זה היה ערב נפלא ומגניב במיוחד . 
ואנו נשמח לעוד כאלה . 
עשיתי את הדבר עליו חלמתי כבר כמה שנים , ורק אתמול הפכתי למציאות . 
חצי - שנה אחרונה חייתי עם המחשבה שזהו , אני עושה את זה . 
כוונתי לקעקוע . 
תחילה חשבתי על חתול , פרח או פרפר . 
אבל אחר כך העליתי אופציה של תמונת בחורה . 
אתמול ניצלתי את חופשתי מעבודה כדי להסתפר ואחר כך באתי לסטודיו קעקועים ופירסינג כדי לדפדף בתמונות . 
ואז לפתע ראיתי אותה והבנתי שזאת התמונה שאני רוצה לראות אצלי על השכם : בחורה יפיפיה , עדינה וקלאסית . 
אחת כזאת לא תצא מהאופנה לעולם . 
וגם בגיל 60 , אם עדיין איראה טוב , אוכל להסתובב עם גופיות בקיץ ולהציג בפני כולם את יצירת האמנות הזאת . 
הסטודיו הזה שייך לשתי בנות - עדי ואור - אל . 
אומרים שהן בנות - זוג . 
אם זה באמת כך , אז זו הפעם הראשונה שאני רואה לסביות יפות ונשיות . 
כי אחרות שאני מכירה נראות כמו בנים . 
כפי שהתרשמתי , עדי היא יותר בעניין של ניהול המקום , ואילו אור - אל היא האומנית : מקעקעת ועושה פירסינגים . 
במקרה היה לבנות תור פנוי . 
לאחר שבחור שלפניי סיים את טיפולו , אני נכנסתי פנימה . 
התהליך נמשך כ - 40 דקות . 
והאמת - כאב הרבה פחות מהמצופה . 
הייתי בטוחה שצריך לקבע אותי למיטה בחבלים כדי שלא אזוז . 
אבל במקום זה ישבתי על הכיסא בתנוחה של האדם החושב והקשבתי למה שקורה אצלי מאחור . 
אור - אל הייתה מאד עדינה . 
תנועות המחט על עורי הזכירו תנועות עפרון על נייר , רק יותר " עצבניות " . 
והתחושה - כמו חתול שורט . 
משום שאני בעצמי יודעת לצייר לא רע , היה לי די קל לעקוב אחרי התקדמות התהליך . 
וזה למרות שלא יכולתי לראות מה בדיוק קורה . 
רק הרגשתי את המחט מטייל על שכמי וניחשתי איזה חלק מהציור הוא מבצע כעת . 
לאחר הטיפול , קיבלתי דף הוראות מדויקות מהבנות , ובו כתוב כיצד מטפלים בקעקוע כדי שיחלים כהוגן . 
מיד קניתי את המשחה הדרושה ונסעתי לתל אביב להרשים את הפרקליט . 
למעשה אני לא יודעת את יחסו האמיתי לנשים מקועקעות בכלל ואליי בפרט . 
לי הוא בכל אופן אמר שאני מוזמנת לעשות מה שבא לי . 
זה כשעוד סיפרתי לו על המחשבה בנדון . 
ואמש , כאשר ראה את הקעקוע , אמר בהתפעלות : " פישששש ! 
" מאידך , נראה לי שאמא שלי תרצח אותי על זה . 
או לפחות תעשה פרצופים . 
כי היא מהדור הישן . 
אבל די , עברתי 30 . 
ומה שחשוב באמת , זה שאני אוהבת את הקעקוע שלי . 
כי זה הגוף שלי , ומותר לי לקשט אותו כרצוני . 
והנה התוצאה . 
התמונה לא כל - כך איכותית . 
במציאות זה נראה הרבה יותר יפה . 
וליתר דיוק מותשת טוטאל . 
גם עבדתי היום , גם עשיתי מבחן ב " להבין סרטים " . 
כתבתי הרבה ומקווה שאוציא את הציון הטוב הצפוי . 
בעת המבחן הרגשתי קצת לא בטוחה . 
וזה רק בגלל שלא חזרתי על החומר כמו שצריך . 
אבל השתדלתי לענות על כל השאלות כמה שאפשר . 
ובנוסף , ה " מחלה " הקבועה של פעם בחודש . 
יום לפני המחזור אני עצבנית ולא יודעת למה . 
נשים יכולות להבין אותי , גברים לא . 
אתמול נבחתי על הפרקליט בגלל כלום . 
אוף . 
אין כוח . 
