מתוך העייפות שפתאום נפלה עלי מרגישה את הגעגועים , זוחלים מתוך סדקים שנחרצו בחומות ההגנה שבי , חורצים את דרכם בתוך דמי אל כל מתחמי גופי . 
ונפשי . 
זה לא שאין לה את היכולת או הכישורים , אלו רק הבחירות שעשית לאורך השנים בתחום המקצועי . 
והן היו רעות . 
אמר בפסקנות , באופן נדיר , ע . 
היועץ שלנו , לקראת סופה של הפגישה שבה סיכמתי את תקופת הייעוץ איתו מנקודת המבט שלי . 
ומהנקודה הזאת , של היכולות והכישורים שלך , אני חושב שנכונה התחושה שלך שאת כרגע בפרשת דרכים , וזה זמן מצויין לחשיבה עמוקה , פתוחה ויצירתית באשר לאופן בו תוכלי להוציא אותם לפועל . 
ואני חושב שאת צריכה לחזור ללימודים . 
ולימודים , משמעם לימודים אקדמיים שבסופם ישנו מקצוע . 
עבודה . 
לימודי משפטים למשל . 
( זה היה השלב בו פערתי פה גדול , עיניים עגולות וכמעט נפלתי מהכורסא ) . 
כן , משפטים . 
אני בהחלט רואה אותך עוסקת בתחום שקרוב אליך , כמו זכויות אדם , נשים למשל , ויכולה לעמוד , לטעון ולהגן על אמונותייך בתחום הזה . 
זה לא חייב להיות זה . 
זה יכול להיות דבר אחר שיש בו אינטראקציה ברורה לעבודה עם אנשים ושבא ממקום של אהבה לדבר עצמו . 
זה יכול להיות משהו אחר לגמרי . 
זה יכולה להיות ההבנה שבעצם את חייבת אולי להחליף לעצמך את עולם התוכן שבו את מתעמקת כל כמה שנים ולא יכולה להתחייב למשהו מעתה ועד סוף תקופת העיסוק המקצועי שלך , עשרים , עשרים וחמש השנים הבאות . 
אבל הגיע הזמן לקחת את הזמן . 
לחשוב באמת מה את אוהבת . 
מה את רוצה לעשות . 
ואיך לעשות את זה . 
כדי שתוכלי סוף סוף לעשות את השינוי גם בתחום הזה , היחיד שנשאר ללא שינוי בחייך . 
כדי שתוכלי סוף סוף להפסיק לקנא באלו שיש להם את הסיפוק המקצועי בחייהם . 
כדי שתוכלי להיות את . 
ובשלב הזה הדמעות כבר זלגו ללא הפסקה כמעט , כשאמר ( ולא בפעם הראשונה ) דברים שמשייטים בתוכי כבר זה זמן רב ... 
.. 
. 
ואחר כך , כשהגעתי הביתה נכנסתי למחשב ורשמתי בשורת הכתובות את המילה : לימודים . 
ועכשיו מה ? 
לחשוב . 
אולי בפעם הראשונה ... 
.. 
. 
ובלי לשים לב ולתכנן מראש , אני מוצאת את עצמי , בימים האלה , עושה גם חשבון נפש מסויים . 
אולי זאת הפניוּת הרגשית , הנפשית שהגעתי אליה לאחר זמן כה רב ( שאולי ממבט מהצד זה לא נראה כך ) , שמאפשרת לי כן למצוא בתוכי את השקט ואת המקום לבחון בצורה מדוקדקת וחסרת רחמים לעיתים דברים שישנם בי . 
תכונות . 
חולשות . 
מצבים שאליהם אני נכנסת , לא כסוג של תבנית שלא מצליחה לשבור אותה , אלא כחלק מהמרכיבים שמאפיינים אותי כאדם . 
כמו הכרות מחודשת שאני עושה עם עצמי , שוב . 
ובכל פעם נגלה משהו חדש , רובד נוסף שעד עכשיו לא הכרתי בי . 
או שהאמנתי שאין בי . 
היא נוהגת לומר : להכיר את החלק האנושי שבנו . 
ולקבל אותו . 
ועם חשבון הנפש שצץ ועולה לו מעת לעת בלי הכנה מוקדמת , ישנה גם התחושה המאוד חזקה שאני נמצאת במין פרשת דרכים ... 
.. 
. 
אין לי את המילים שיאמרו , שיצביעו , מה בתוכי נמצא בפרשת דרכים , אני רק יודעת שכבר ימים לא מעטים , אני רואה סצינה חזקה ומוחשית עד מאוד של מעגל בו אני נמצאת ומתוכו יוצאות כמה דרכים ואני מסתכלת ויודעת שעוד אפנה ואפסע באחת מהן , ושוב דברים ישתנו . 
אני רק לא יודעת באיזו . 
ולא יודעת מתי . 
ואני מחכה . 
משהו מעיר אותי . 
משהו פנימי . 
החוץ עדיין שקט לגמרי , שקט של בוקר מוקדם . 
חושבת שהשעה מאוחרת יותר . 
מתהפכת במיטה . 
הצצה נוספת בשעון רואה שהשעה חמש דקות " לפני " . 
שוכבת על גבי . 
גופי רפוי ומעוגל , כמו עשוי מחמאה רכה ללא עצמות בתוכו , רווי שינה עמוקה . 
כאילו ישנתי מאז ומתמיד . 
מנסה לשמוע , לתת אפשרות לקולות מהחוץ לחדור את חומות השקט של החדר , יודעת שלא אצליח ונותנת לעצמי לחזור ולשקוע לעוד דקות של שינה של בוקר מוקדם , טרופה במקצת . 
רק אחר כך ראיתי , שהתעוררתי בדיוק בנקודת הזמן ששלחת את ההודעה ... 
.. 
. 
שלושה פוסטים הצלחתי לחבר בראשי אתמול בערב , בזמן הנסיעה באיילון לצמח בר . 
שלושה פוסטים על שלושה נושאים שונים וכולם אבדו בחלל המחשבות שראשי כשאני מנסה לרוץ אחריהם , ולשמור בתוכי שברי מחשבות שאולי אוכל לבנות מהם את הפוסטים עצמם . 
אני צריכה לידי לא רק פנקס קטן כנראה , אלא מכשיר הקלטה זערורי שיפעל בהנף מחשבה בלבד ... 
.. 
. 
הוא שאל אותי אם אני עושה דברים כדי לכתוב עליהם בבלוג . 
לא , עניתי נחרצות . 
אבל אני מוצאת את עצמי פעמים רבות , בתוך סיטואציה זאת או אחרת , " מדברת " בראשי פוסטים . 
ולא מתוך חובה של כתיבה אלא מתוך הצורך לתת להתרחשות שאני בתוכה צורה של מילים . 
משהו שהופך אותה אולי , עבורי , לממשית יותר . 
והכתיבה כאן , אינה יכולה להתעלם מכוחן של התגובות עליה ואליה . 
לא כמשהו שמכוון את צורת הכתיבה , ככזאת שתביא תגובות רבות , שתעשה סוג של מניפולציה לתגובות שרוצים להשיג לפוסט זה או אחר . 
ואני גם לא מדברת כרגע , על האינטראקציה שנוצרת בין התגובות לבין הפוסט ובין התגובות לבין עצמן ( שלעיתים יש להן חיים משלהם ) . 
אני מתכוונת לתחושה של הליטוף . 
הליטוף הזה בבטן , בפנים , בלב , כשרואים ולו רק תגובה אחת לפוסט שנכתב . 
מין אישור חיצוני , לתחושה הפנימית שלך , ואפילו הדברים שנכתבו שם אין להם שום קשר לפוסט עצמו . 
שהוא לא לבד . 
שאת לא לבד . 
וההכרה הזאת , שיש בה הבנה לאגו שקיים בנו גם בקשר לכתיבה כאן , לרצון שתהייה טהורה , פשוטה , אמיתית , ישרה וכנה באופן מוחלט , אבל לא יכולה להתעלם מהצורך לקבל אישור , בכל פעם מחדש שיש בנו משהו מיוחד , כי אחרת לא היו טורחים להגיב , באה מתוך הקריאה בספר " המלך אגו " של פנינה יואלי . 
וגם מתוך תחושת הנטישה שהיתה בי באחד מימי השבוע שעבר ( יחד עם היותה קשורה גם לדברים אחרים ) , שבו פוסט שפרסמתי , נשאר בודד שעות לא מעטות עד שהגיעה וליטפה אותו , ואותי , תגובה אחת ואחריה באו עוד . 
וההבנה הזאת לא תמנע ממני כנראה , בעתיד , לחוש את הצורך בתגובות גם כשהן תבאנה באיחור רב , או שבכלל לא , כי באמביוולנטיות שיש בתוכי מולן , ישנו הצורך בהן אבל ישנו גם הצורך החשוב יותר , שהן תבאנה ממקום אמיתי ונכון של המגיב כשיש לו מה לומר לי , ולא רק כדי לעשות לי טוב . 
ובסופו של דבר , לא הייתי רוצה את זה אחרת . 
שבוע טוב חברים יקרים , אין לי מושג על מה ולמה נפל עלי מצב רוח פילוסופי , מהורהר זה ... 
.. 
. 
או , שבעצם כן ... 
.. 
. 
( ואולי הייתי צריכה לבטל את האפשרות להגיב לפוסט הזה אבל מעולם לא טענתי שאין לי אגו שזקוק ללטיפה ... 
.. 
. 
) כשפתחתי את החלון הבוקר , הים במערב וההרים במזרח היו נקיים וברורים כאילו יצאו מתוך מכונת כביסה גדולה ושאריות המים עוד מנצנצות מעליהם . 
אחר כך , עטו ההרים מין דוק בהיר של גלימה לבנה שהסתירה את קיפלי הגאיות אבל הים נשאר צח ובהיר לאורך כל הבוקר כולו , אפילו עם העננים , אפילו עם הגשם . 
ובגינה , בכניסה לבניין , גיליתי שושנה פתוחה לרווחה , נותנת לצבעי הקשת שצצו בתוך אגלי הגשם שעליה להשתובב יחד עם האדום / בורדו העמוק על עלי כותרת שלה . 
וסופו של השבוע הזה , שהיו בו רגעים עצב וסערת רגשות בעוצמות שאני יודעת לחוות אותן , געגועים שאני לומדת להכיר מחדש , יחד עם רגעי הנאה ועונג מה " כאן ועכשיו " , הגיע מבחינתי אתמול עם שקיעה קיטשית ויפה עד דמעות שצבעה את תכלת השמים במכתמי אש כתומים ועמוקים . 
החורף ביקש הזדמנות נוספת ואחרונה לפי שיפרוש ויתן את המקום לימי האביב והקיץ הנושקים בפתח . 
מפוייסת ונדיבת לב אני אומרת לו , בוא . 
שבת שלום חברים יקרים , שבת של ריח אדמה לאחר הגשם , אולי בפעם האחרונה השנה כששביבי האור הראשונים מצליחים להבקיע את חומת הלילה השחור הם מתפרצים במהירות רבה כל כך , שאם ממצמצים אפילו לאלפית שניה אחת מפספסים את נוגה האור הכתום של הזריחה ... 
.. 
. 
שהיתה אפורה לגמרי היום , אבל בכל זאת , סוג של זריחה . 
היא אמרה למתוח . 
ואני כווצתי . 
היא אמרה לפתוח ואני סגרתי . 
היא אמרה ימינה . 
ואני פניתי שמאלה . 
וכך אפשר להמשיך עוד ועוד עוד . 
עייפה ומותשת גופנית ( שוב מעט מדי שעות שינה בלילות האחרונים ) ונפשית החלטתי כן ללכת לשיעור פילאטיס , ולו רק כדי להרגיש את הכאב . 
להרגיש את הגוף . 
להרגיש . 
יש משהו מרגיע בתחושה שהגוף שלך זז , נע , נמתח , מתכווץ . 
אפילו בכאב של שריר רועד מתוך עבודה ומאמץ אפשר למצוא ביום כזה נחמה . 
וזה מה שהלכתי למצוא שם היום . 
ומתוך חוסר הריכוז שלי , כשענת , המדריכה בעלת פני המלאך והקול השקט והרגוע כל כך , נתנה לנו עוד ועוד תרגילים , שאני מוצאת את עצמי מתקשה לבצע אפילו כאלה שכבר קלים ופשוטים לי יחסית , עברו בי התמונות של אחר הצהריים . 
של הגבעה הפורחת בתוך החורש הירוק שצופה על כל האיזור . 
של המוני האנשים . 
של המשפחה . 
של הילדים . 
של המילים שנאמרו מתוך כאב גדול . 
" תהיי קשובה לרגשותייך , לצרכייך ולו רק בגלל שאז תוכלי לדעת מהיכן נובעים כל הרגשות " , כתבה לי קוקסטה היום , ואני יודעת שחלק לא קטן מהם נובע מהחזרה הנוספת ( הבלתי מודעת בתוכי ) על ריטואל האבל הפרטי שלי , שלא משנה כמה שנים עברו מאז , הוא צץ ועולה לו בדיוק בזמנים כאלה ... 
.. 
. 
עוד קצת . 
ודי . 
נגמר . 
( תודה על המילים המחבקות שכתבתם לי היום . 
הייתי זקוקה להן . 
) כשקמתי הבוקר קצת התפלאתי על עצמי . 
על התחושה היומיומית , המאוד רגילה שיש בי , למרות שמחכה לי בהמשך היום הלוויה . 
אל תתאפרי , אמרתי לעצמי , מסקרה נמרחת כשבוכים . 
אבל לא הרגשתי שום עצב . 
והדקות נאספו לשעות . 
אירית באה כדי שאתן לה שיעור על המחשב . 
והכל היה כרגיל . 
והכל היה כתמול שלשום . 
ואז הרגשתי אותה . 
את השמיכה ההיא . 
שפעם היתה לי מוכרת מתוך עצמי , והיום באה במין גל גדול של קטיפה שחורה , ומכסה אותי . 
את כל כולי . 
גלים עטפו אותי וחנקו את גרוני . 
גוש שחור עומד בחזה . 
ורק כשאני מצליחה להוציא את זה בפרץ של בכי , הוא נרגע לזמן מה , זמן קצר . 
וחוזר חלילה . 
ואני לא מבינה איך פתאום , כך out of the blue . 
