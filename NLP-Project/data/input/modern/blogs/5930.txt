וואו , בא לי לקפוץ במקום ולהגיד " ייפי יו " מרוב אושר ! 
אולי אני , שישבתי בגיל 16 מול קיטקו ו - Gold - Eagle ועוד עשרות אתרים מחכימים אחרים , ולמדתי מהם שצריך לקנות בוליון של המתכות כסף וזהב כדי להגן על עושרך , הוא מישהו שמגיע לו להרוויח בגדול בשעה שמיליארדי בני האדם שלא טרחו להיות אוטודידקטים בקשר לאמת - יוותרו עם חתיכות נייר חסרות ערך ונטולות כוח קניה בידיהם . 
בשנתיים האחרונות השקעתי מחשבה בנסיון לגלות את התשובה לשאלה : איך להמיר את הכמות העצומה של כסף הפיאט , שהעולם משתמש בה כיום , ליחידות של כסף בימטאלי , לאחר שיום אחד יוחלט להפסיק את הרמיה הגדולה ולעבור למטבע אמיתי ? 
לא הצלחתי למצוא תשובה , עד שבחודש האחרון הבנתי שני חלקים מהתשובה : ראשית , הכסף החדש - הבימטאלי - לא צריך להיווצר על ידי הממשלה , אלא על ידי המגזר הפרטי ; ושנית , מה שאני מבין ברגעים אלו ממש - שהמרה כזו לא צריכה להתבצע כלל . 
חתיכות הנייר שהודפסו בכמויות ענק על ידי הממשלה ממילא לא יצגו אי פעם עושר אמיתי , ולכן אין כל זכות לבני האדם המחזיקים בהן , להמירן לעושר אמיתי בשער קבוע ולאחר שמערכת הפיאט הקיימת תתמוטט . 
נכון , בני האדם אכן התאמצו ועבדו למען כסף הפיאט חסר הערך הזה , ולכאורה לא מגיע לאף אדם לאבד את החסכונות שלמען צבירתם טרח . 
אך מה שאני אומר , הוא שכן מגיע לרוב בני האדם - כל האיגנורנטים , שמסרבים להטות אוזן לאמת בתחום המוניטרי - לאבד את כוח הקניה שעבדו כדי להרוויחו . 
אם אינך רוצה להיוותר בחוסר כל אחרי שההמונים יפסיקו להשתמש בחתיכות הנייר שלא היה להן מעולם שום ערך אמיתי , בבקשה , אין בעיה : פשוט הבן את האמת וקנה כיום - כשמחירי הכסף והזהב נמוכים במידה קיצונית ( כלומר מייצגים את האיגנורנטיות של ההמונים ) - בוליונים של המתכות היקרות . 
אם אתה לא טורח לפנות למקורות מידע שיגלו לך את האמת הזו , או חמור מכך - לא מאמין שהאמת היא מה שהיא , תישאר נטול כסף בשעה שמי שכן טרח להטות אוזן ולקנות מתכות יקרות - ישמור על כוח הקניה שהרוויח בזיעת אפו . 
כשכתבתי פה על " כמעיין המתגבר " , כתבתי כמה דברים משל עצמי , שהיו למרבה הצער לא נהירים ביותר , לפני שעשיתי מעשה טוב ביותר : ציטטתי מתוך הספר . 
עכשיו אני מצטט מיד . 
" משום שהמשותף לי ולכם קטן מן המשותף לאויביכם ולכם . 
אינני רוצה ללחום למען העם , אינני רוצה ללחום כנגד העם . 
אינני רוצה לשמוע דבר על העם . 
רצוני שיניחוני לנפשי – לחיות את חיי " . 
כשקראתי את הפסקה המתחילה ב " וכלום יכולים אתם להקריב את המעטים ? 
" , חשבתי על ברט רוטאן . 
דווקא על הגיבור הרורקי המסוים הזה . 
והוא קיים לא בשום רומן בדיוני , אלא במציאות האמיתית לחלוטין , וזה נפלא . 
הקטע עם איין ראנד הוא שהיא , כמו האבות המייסדים של ארצות הברית של אמריקה , גם הבינה את העקרונות של העקרונות , וגם ניסחה אותם באופן מעולה שבמעולים . 
היא זכות שאסור להפקיעה תחת שום תנאים ; היא self - evident . 
שום ויכוח , פוליטי , כלכלי או אחר , לא יכול להסתיים בתוצאה שלפיה מותר להפקיע את חירותו של האדם . 
זוהי זכות שאינה תלויה בזמן ובמקום ; שאסור לקשור אותה עם התנאים האידיאולוגיים והפוליטיים השולטים בכיפה ; מעצם היותו של האדם אדם , מגיעה לו החירות - ולאף אחד אסור להגיד אחרת , או לפעול נגד העובדה הזו , בשום אופן . 
נקודה . 
למרבה המזל , לאורך ההיסטוריה היו אנשים שהבינו את הנכונות המוחלטת של מה שכתבתי בפסקה שלעיל . 
כמה מאותם אנשים מכונים " האבות המייסדים של ארצות הברית של אמריקה " : תומאס ג'פרסון , בנג'מין פרנקלין , ג'ורג' וושינגטון ועוד . 
איך הם מימשו את הנכונות המוחלטת של הפסקה הראשונה בקטע זה ? 
בכך שהעניקו לאמריקה מסמך בעל חשיבות בקנה מידה גלקטי : החוקה . 
מדוע הם יצרו את החוקה ? 
מכיוון שהאמינו באמת המוחלטת : לאף שלטון שיקום אחריהם , ואפילו הוא שלטון דמוקרטי המוּנע על ידי דעת הרוב והסכמתו , אין זכות לגזול מהאדם את חירותו . 
לבני האדם , גם אם הם רוב בתוך מדינה דמוקרטית , אין שום זכות שביקום לגזול מבני אדם אחרים את זכויותיהם הטבעיות ( " חיים , חירות וחיפוש אחר האושר " ) . 
זכותו של היחיד לחיות , להיות חופשי ולהחזיק בבעלות על רכוש חייבת להיות מעוגנת במסמך בעל תוקף מוחלט , בדיוק כפי שהזכות הזו בעצמה היא בעלת תוקף מוחלט . 
חוקת ארצות הברית של אמריקה - ושטר הזכויות , שנכתב אחריה - הם הבטחה נפלאה של ליברטריאניזם צודק מאין כמוהו . 
למרבה הצער , האפלה הגדולה ובולעת - הכל ששמה " סוציאליזם " לא תיתן לדברים כמו זכויותיו הטבעיות והבלתי ניתנות להפקעה של כל אדם לעמוד בדרכה . 
לא ולא , היא תיצור גיהנום עלי אדמות בכל מחיר . 
נשיאים קולקטיביסטיים קיצוניים - החל משושלת דלאנו - רוזוולט ועד ניקסון , רייגן ושושלת בוש - עשו רבות כדי להפר , בדרכים מגוונות ולעתים נסתרות וסובטיליות , את הרשימה הארוכה של זכויות חוקתיות שרשמתי לעיל . 
תיאודור רוזוולט הפר את הזכות לרכוש , בתיקון ה - 16 לחוקה , שבמקרה זה ראוי להיקרא " העיוות " ולא " התיקון " . 
פרנקלין רוזוולט הפר , בתוך פרק הזמן של ינואר 1933 עד ינואר 1934 , את הזכות להיותו של המטבע מגובה בכסף וזהב , והוסיף עוד הפרה כבדה של הזכות לרכוש כשהורה על החרמת בוליון הזהב מאזרחי ארה"ב - אחד האירועים היותר חשוכים בהיסטוריה המודרנית . 
שני הבוש ( ות ) הפרו כל כך הרבה זכויות , שאני תוהה האם יהיה מושכל להתחיל ולמנות את כולן פה ; הן כוללות , בכל מקרה , את הזכות לרכוש , הזכות להיות חופשי כל עוד אין נגדך אישום ברור , וחופש הביטוי . 
מה שחשוב , על כל פנים , לזכור הוא שחוקת ארצות הברית היא מסמך אולטימטיבי , מושלם , הכולל את העקרונות הדרושים לפעולתה של מדינה בעלת זכות קיום . 
צדקתה של החוקה היא גמורה בכ - 100 % ; האבות המייסדים היו גם פילוסופים מעולים בנוסף על היותם מדינאים בעלי שם . 
אסור שרוחה של אף חוקה של מדינה עלי אדמות תהיה שונה מהרוח הליברטריאנית של חוקת ארצות הברית של אמריקה , כי זכותו של האדם לחיים , חירות ורכוש אינה תלוית - דעות אלא מכילה את עצמה . 
תודה , לו ּ רוקוול , על שתיארת ב - 6 מילים חלק נכבד מסט הדברים שבהם אני מאמין . 
נ.ב . 
ה - anti - state לא אומר שאני נגד קיומה של ממשלה בכלל ; אני בעד קיומה של ממשלה קטנה . 
