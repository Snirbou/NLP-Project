אזהרה : גם הפוסט הזה הולך להיות חסר תוכן ממשי ונועד בעיקר בשביל עצמי . 
כבר יממה שלמה שקשה לי לעצור את עצמי מלבכות . 
אני לא אדם שבוכה , אבל יש זמנים שזה פשוט קורה מעצמו . 
העולם קורס ואין מי שיעצור אותו . 
ולמרות שזוהי תחילה של תקופה חדשה , בלתי אפשרי להפטר ממשקעים ישנים בקלות . 
אני כל כך רוצה לחזור לשגרה , להפרד מהדמות האפלה שהייתה אני במשך השלוש שנים האחרונות . 
אבל לא משנה כמה אני רוצה להפסיק - אין לי שליטה על זה , וככל שאני מנסה להיאבק - כך אני מגלה שאני חלשה מכפי שחשבתי . 
אין משהו שעולה בדעתי שיכול לעזור לי - רק אנשים שהשיחות איתם מעלות לי את המצב רוח . 
אבל לרוב , אותם אנשים לא זמינים , או שאני לא מרשה לעצמי לטלפן אליהם רק כי קצת רע לי . 
מפעם לפעם הייאוש הולך וגובר ואני מתחילה לאבד אמון בעצמי ובכל דבר אחר . 
נמאס לי מהדכאון הזה . 
נמאס לי מהמצב . 
נמאס לי ממי שאני , ונמאס לי מכל השאר . 
הכל כבד מדי , וכל דבר קטן שוב מערער את היציבות שממילא קלושה . 
איכשהו , הגיוני שהיציאות הבייתה , אחרי שלא התראנו שבועיים שלמים - ירוממו את הרוח לכדי אושר ממשי . 
אני בכלל לא מבינה איך אנשים מאושרים מאוד יכולים להיות בו זמנית מדוכאים מאוד . 
עבר חודש וחצי מאז שהתגייסתי , ואני כבר מרגישה שינוי מאוד גדול . 
כאילו נלקחתי לאיזה אזור מאוד מסוים מנותק מהעולם , עם חוקים ונהלים מאוד שונים - עולם אחר לגמרי . 
העולם הזה מאלץ אותי להתייחס אליו באופן שונה מזה שנהגתי לייחס לעולם הרגיל . 
פשוט מאוד - כי הם שונים לחלוטין . 
ובגלל שרוב זמני מתבזבז בעולם המשונה הזה - התרגלתי לאוירה השונה כך שהיא מולבשת גם על כל שאר הדברים . 
או במילים אחרות : הפכתי לאדם שטוב לו . 
כן , אני באמת מרגישה שטוב לי וברגעים מסוימים אני אפילו מוכנה להודות שאלה הם רגעי אושר . 
כמעט אותו אושר כמו לפני ארבע שנים . 
אבל דווקא עכשיו , כשהדברים נראים קצת אחרת - אני רוצה את החיים שלי בחזרה . 
זהו , מיציתי . 
אני רוצה את החופש . 
היציאות הבייתה הם הדבר שלו אני מחכה במשך כל דקה ביום . 
ואז , כשזה מגיע , אני מגלה כל פעם מחדש מה אני מחמיצה , ונעשית מדוכאת . 
מבלי להתאמץ עולים עשרות זכרונות של תקופה מאושרת . 
שבמקום לחפש ולהתעמק בפילוסופיה - הייתי מסתפקת באתרים ובשטויות בסגנון היפופותם . 
במקום להתעמק במוות - הייתי הופכת כל דבר לבדיחה . 
וגם כשהיה עצוב - זה היה בגדר הכיף . 
גם כשהמפתח לאושר בידי , אני לא מסוגלת להגיע אליו . 
שנתיים זה הרבה זמן . 
ומי יודע מה יהיה כשיסתיימו . 
מה שבטוח , זה שהבחירה היא שלי . 
אני יודעת שבשלב מאוחר יותר אצטער בלי סוף אם אבחר לא לשרת את המדינה . 
השאלה איך גורמים לתחושת האושר להשאר בפנים ולהתגבר על הדכדוך . 
