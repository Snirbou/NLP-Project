לא סתם בסיס עץ פשוט עם מזרון זול שנקנה בלווינסקי . 
מיטה זה סמל . 
כאן אני ישנה . 
זה הבית שלי . 
וזו מיטה חדשה בדירה חדשה . 
סימן ראשון להתנחלותי במקום חדש . 
המיטה שלי בבית ההורים יפה ומרשימה הרבה יותר . 
משוייפת ומלוטשת , עץ דובדבן עם עיטורי ברזל . 
וזו , החדשה ? 
פשוטה , ללא קישוטים , צנועה , לא מתיימרת . 
אולי זה טוב לחיות ככה לזמן מה . 
חדרים יותר קטנים , פחות מקום לחפצים , יותר מקום למחשבות ולעשייה . 
רק מיטה , בינתיים . 
כל השאר יבוא לאט - לאט מאוחר יותר . 
מיטה ומפתח . 
זו באמת כבר התחלה של משהו . 
נראה לי שאחליף בין המזרונים ... 
.. 
. 
עכשיו הולכים לשתות בירה ולאכול . 
יש אלוהים , והוא נמצא בג'מבו שרימפס . 
סוף סוף הפינגווינים חוזרים למקומם הטבעי . 
בניגוד למשחק השישי בסדרה , המסובך והקצת - מעצבן , חזרו החבר ' ה של ייטי להרביץ , ונתנו גירסה חמודה מאד של התיפלץ הלבן , כשהוא עושה סנואובורדינג , רומס פינגווינים ומקפץ להנאתו . 
מעורבים בזה גם צבאים - אל תגידו שלא הזהרתי ... 
.. 
. 
המוזיקה מצויינת ואפקטי הקול , כרגיל , מצחיקים מאד . 
אגב , מדובר בגירסת בטא . 
ימים רבים מדי שאני קמה מוקדם מדי . 
כל השבוע , כולל שישי , כולל שבת . 
השכמות מהירות , התעוררות קשה , חוסר בשעות שינה ועייפות הנמשכת מיום ליום . 
היום ביטלתי פגישה כדי לישון צהריים , אבל ישנתי רע , וזה לא סידר לי את העייפות למצב נסבל . 
ביום שבת הזה , ראס בין ענו , אני אשן כמו שצריך . 
טיולים או לא טיולים , בנאדם גם צריך לנוח . 
עברה עלי תקופה די מסובכת , ואני עייפה ביותר ממובן אחד . 
חופש ? 
מי אמר חופש ? 
אני כל כך זקוקה לזה , אבל בהתחשב במצבת כוח האדם הנוכחית בעבודה שלי , ובמצב הכספי הרגיש - זה לא יקרה בקרוב . 
לונדון , כנראה , תיאלץ לחכות עוד קצת . 
ומי היה מאמין שדווקא בעבודה הזו אמצא את המעגל החברתי הנעים של יוצאים - סרטים - חבר'ה-באולינג-כדורגל-צחוקים שכל כך רציתי ? 
יש הפתעות בחיים . 
ושוב מדובר באלמוני , שהפעם נמצא על חוף הים ה(לא ) קרוב לביתכם . 
ממש צדף קטן . 
" מחשבים הם חסרי תועלת . 
הם נותנים רק תשובות . 
" ( פבלו פיקסו ) " לטעות זה אנושי . 
אבל בשביל באמת להרוס דברים , אתה צריך מחשב . 
" ( פול ארליך ) " UNIX זו מערכת הפעלה פשוטה , אבל אתה צריך להיות גאון כדי להבין את הפשטות שלה . 
" ( דניס ריצ'י ) " מחשבים , בעתיד , ישקלו לא יותר מ - 1.5 טון . 
" ( Popular Mechanics , ) " אחת 1949 מהבעיות של האינטרנט , היא שבכפר האלקטרוני הגלובלי , לכל שוטי הכפר יש גישה לאינטרנט . 
" ( פיטר נלסון ) " הדרך היחידה לגרום למחשב לזוז מהר יותר היא לזרוק אותו דרך החלון . 
" ( רוברט פול ) " מחשב אחד ניצח אותי פעם בשחמט . 
אבל לא היה לו סיכוי נגדי בקיק - בוקסינג . 
" ( אמו פיליפס ) כשישבתי מול המחשב בעבודה ובהיתי להנאתי בטטיסטיקות של הבלוג ( שעכשיו נרגעו וחזרו לשגרה , לאחר שהלינק מנענע הורד ) , לא תיארתי לעצמי שמחכה לי המשך ערב כל כך משונה , אולי אפילו קצת סוער.זה החל בזכייה מפתיעה של כמה עשרות שקלים בלוטו ועוד קצת בחיש - גד , דבר שתמיד נעים כשהוא קורה . 
מה שבטוח , זה העלה לי חיוך קטן על הפנים . 
ועוד בענייני פיננסים - הצלחתי לרכוש DVD במכירה פומבית באינטרנט , במחיר הנחמד עד מאד של 190 שקל ( לא כולל משלוח ) , וטלוויזיה 21 אינץ ' במחיר של כ - 700 שקל . 
בשביל הדירה החדשה , כמובן , אם כי יכול להיות שאת ה - DVD אפקיד אצל אבא שלי , כיוון שלי יש את ה - PS2 , שיכולה לשמש גם בתפקיד מקרנת סרטים . 
אחר כך עוד הספקתי לרכוש מלאי גדול למדי של צלחות , כוסות ושאר אביזרי מטבח בחנות " הכל בדולר " - הכל ב - 80 שקלים בלבד . 
פשוט מצוין . 
הרגשתי שמזלי שפר עלי . 
מאד מרוצה מהישגי בתחום הכלכלי , נסעתי ברכבי ושמעתי מוזיקה . 
לא נסעתי מהר . 
הייתי מרוכזת בכביש . 
ולאותו כביש זינק בפתאומיות כלב רועה גרמני ענק מימדים , היישר אל מתחת לגלגלים שלי . 
האינסטינקטים שלי היו כנראה יותר ערניים ממה שחשבתי , למרות יום עבודה מפרך , וחריקות הבלמים שלי הדהדו בכל השכונה . 
לחצתי על הברקס בכל הכוח , אבל האוטו נעצר והכלב - נעלם . 
הלב שלי דפק בפראות . 
ציפיתי לשמוע בכל רגע את יילותיו מקפיאות הדם של הכלב , ולראות מתזי דם נדבקים לחלון הקדמי שלי.אך לא דובים ולא יער . 
גם לא כלבים ולא יער . 
מסתבר שהצלחתי לעצור בזמן והכלב לא נפגע . 
רק נבהל . 
ואני , מה ? 
לא שמעתם על רצועה , בעלים מטומטמים של כלב לא מאולף ? 
רעדתי כולי בהמשך הנסיעה . 
מהאדרנלין . 
זו היתה אחת החוויות המפחידות ביותר שעברתי לאחרונה . 
לפני שיעור הטניס שלי , עוד הספקתי לרכוש כוס קפה וקרואסון שוקולד יבשושי - בשביל האנרגיה . 
ישבתי על ספסל , הבטתי באנשים ההולכים ושבים ברחוב , ופתע ניגשה אליי נערה צעירה . 
אולי בת 16 , אולי פחות ( אני לא טובה בזיהוי גילאים ) . 
רזה . 
בגדים מרושלים , גדולים עליה במידה או שתיים . 
חיוורת כאור הירח . 
עיניים אפורות , יפות , מוקפות באייליינר שחור , שמהווה ניגוד בוטה לעדינות תווי הפנים שלה . 
במבטא בלתי מזוהה , קל שבקלים , היא ביקשה ממני כסף . 
בנימוס . 
כמה שקלים . 
הסתכלתי עליה ושאלתי , ככה מהבטן : " מה את צריכה ? 
" . 
מה היא צריכה ? 
באמת , מה היא צריכה . 
אולי בית , אולי איזו מסגרת מסודרת , אולי מישהו שידאג לה ויטפל בה , כדי שהיא לא תצטרך ללכת ברחוב עם החברות הזרוקות שלה ולבקש נדבות מאנשים זרים . 
נתתי לה כמה שקלים . 
היא לא נראתה נבוכה בכלל . 
אני הרגשתי הרבה יותר לא - נעים ממנה , כנראה . 
היא פנתה והלכה לחברות שלה , שגם הן היו עסוקות באותה העת בגיוס כספים מעוברים ושבים . 
המשכתי לצפות בהן בשקט , עם הקפה ביד . 
הן הלכו לדבר בידידות רבה עם קבצן מגודל זקן שהסתובב גם הוא באיזור . 
לא רחוק מהם , עמד בחור צעיר וניגן בכינור . 
גם לו נתתי כמה שקלים לפני שהלכתי לדרכי . 
הסתכלתי שוב על הנערה . 
תהיתי כמה כמוה מסתובבות ברחובות תל אביב , למה באמת היא צריכה כסף , אולי עבדו עלי כאן והאם ומתי היא תיפול קורבן למישהו שיבטיח לה הבטחות סרק ואז ינצל את היופי שלה למטרות זדוניות . 
התפתיתי ללכת אליה ולתת לה את כל הכסף שהיה לי בארנק . 
איכשהו התגברתי על הדחף . 
גם אני זקוקה לכסף . 
אני לא מיליונרית , אני צריכה תיכף להתחיל לשלם שכר דירה . 
אבל אני רוצה לעזור לה . 
בסוף הלכתי לשיעור הטניס . 
ובסוף , בסוף בחרתי בדרך אחרת לעזור , שהתחילה להתגלגל כבר היום . 
נראה אם ייצא מזה משהו בהמשך . 
היו לי אתמול הרבה מחשבות על גורל , מזל , קארמה , צירופי מקרים וכאוס . 
גם על כסף חשבתי הרבה . 
גם על אנרגיות המופנות למקומות הלא - נכונים . 
אולי הגיע הזמן לעשות כמה שינויים.מה שבטוח , זה היה יום מוזר . 
מה ההבדל בין בלונדינית לעב"מ ? 
עב"מים אפשר למצוא לפעמים . 
מה הבעיה הכי גדולה של אתאיסט ? 
אין עם מי לדבר בזמן האורגזמה . 
למה גברים עושים מקלחת ולא אמבטיה ? 
כי זה מגעיל להשתין באמבטיה . 
מה ההבדל בין אהבה , אהבת אמת וסתם שחצנות ? 
יריקה , בליעה וגרגור . 
מה זה חום ונמצא הרבה בתחתונים של ילדים ? 
היד של מייקל ג'קסון . 
במה פילים משתמשים בתור טמפון ? 
כבשה . 
( מטופש , כבר אמרתי ? 
) לינק אחד קטן בעמוד הראשי של נענע , ו - 3000 אורחים מזדמנים הגיעו לכאן , נכון לרגע זה . 
ברוכים הבאים , כאן הבלוג של רק האחת . 
פה אין שום דבר צפוי , רגיל או מקובל . 
בערך . 
תיהנו . 
יש רשימות בצדדים וקטגוריות לפוסטים בצד שמאל . 
זה לא יעזור הרבה לנווט בסבך השיגעון , אבל שווה לנסות . 
האחרון שיוצא שיכבה את האור . 
אנחנו חוסכים כסף עכשיו . 
