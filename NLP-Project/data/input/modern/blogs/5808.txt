דקה קלה אחרי שעיינתי בקטע ההוא משל ז'אן סול פארטר , הלכתי למזוג לעצמי כוס מים ונתקלתי בלילך במטבח . 
מבין כלל עובדי החברה לילך , שעובדת בצוות אחר , היא בעלת הגוף הכי קרוב לשלמות ( כן , ווטסון , היא אחרי שלוש לידות ) . 
פרט לכך יש לה פרצוף של כוכבת רוק אמריקנית משנות ה - 90 ' ( מינוס האף הלבן כמובן ) , קעקוע דוקרני על זרוע ימין , נטיה ללכת תמיד עם דגמ"ח שמגיעים לה עד הברכיים והבונבון שבכתר : פירסינג . 
עזרנו זה לזו להכניס את מוצרי החלב למקרר ( המזכירה היא , ובכן , אנמית ) ושוחחנו כה - וכה . 
[ קטע שנותר על רצפת חדר העריכה] ... [/קטע ש ] " מה שמעתי שאת מנגנת בבס ? 
" " לא , ניגנתי בסקסופון ובחליל צד , למה ? 
" " בהרכב ? 
" " כן , קצת . 
אבל היום אני כבר לא מנגנת . 
" " בת כמה את בכלל ? 
" " זה מצחיק . 
" ( שכחתי לציין שהיא מהמחייכות הכרוניות ) " מה ? 
" " כבר כמה פעמים היום הגעתי לדבר על הגיל שלי בלי כוונה . 
" " אז לפחות עכשיו זה יהיה עם כוונה ... 
.. 
. 
" " ביום שבת הקרוב , בת שלושים ושבע . 
" " את יודעת כמה היתי נותן לך ? 
" " כמה ? 
" " שלושים ואחת . 
" " באמת ? 
" " אה - אה . 
" " הלוואי עליי . 
" " מה פתאום , זה אומר שיש לך חוכמה ונסיון חיים . 
" היום ראיתי כלב בתוך תיק . 
כלומר , ראיתי איש שליטף כלב שישב בתוך תיק כחול כזה , מאורך , כמו שלוקחים לבריכה או לכדורגל . 
הכלב היה אחד מהכלבים הללו שיש להם פרווה בהירה ארוכה , פרצוף זועף עם מרכז שחור ( פרצוף זועף עם מרכז שחור , לכמה רודנים בהיסטוריה היה את זה ) ואף רטוב - תמיד . 
האיש ליטף אותו וליטף אותו והיה די מבוגר , שישים ו . 
היה ברור שהוא משקיע מאוד בכלב כי הפרווה שלו היתה מסורקת בקווים דקיקים שכאלו , ולחה ומטופחת , והוא באופן כללי נראה כמו נתן זהבי . 
" את זוכרת את לפני שנתיים ? 
" " מה קרה לפני שנתיים ? 
.. " " היית כותבת אז . 
הרבה ובלי רחמים . 
לא היה לך חבר והיית כל כך עצובה . 
והיית כותבת , כותבת . 
היו לך סיפורים , כל כך הרבה סיפורים מן העבר . 
ואחד מהם היה על רכבות ... 
.. 
. 
" " כן , אני זוכרת משהו כזה ... 
.. 
. 
רכבת לחיפה , יכול להיות ? 
" " בול . 
" האור הפריך שמפריד בין הקיץ לחושך האיר עליהם . 
הוא לא ידע מה השעה , אבל הוא ידע מה הרגע . 
הוא ידע שגודל מעמד לא סופרים בשניות ודקות . 
הסלאפון שלה צלצל והיא כיבתה אותו במחי תנועה אחת , ושבה להסתכל עליו . 
" ועכשיו כבר עברו שנתיים . 
אנחנו מדברים על העבר של העבר . 
" " הגעתי למסקנה שאנחנו עדיין צעירים , לא משנה כמה נרצה לחשוב אחרת . 
" " יום אחד זה כבר לא יהיה נכון . 
" " אבל באותו יום אני עדיין אהיה איתך במיטה . 
" " את יודעת כמה שנים הרולינג סטונס קיימים ? 
" היה דרוש לו זמן רב יותר כדי להתייחס למשמעות המשפט הקודם , שנמלט מבין שפתיה . 
" זאת בדיוק הסיבה שאני לא מפחדת מהעתיד ... 
.. 
. 
" צחקה . 
" הם , ושמעון פרס . 
" המלון לא היה מלון . 
הם ישנו במקום שבזמנים אחרים וקדומים , היה ניתן לכנותו " בית הארחה כפרי " , אם לא היה קרוב כל כך למרכזה של העיר היחידה שמוזכרת במגנה כרטה . 
אבל גם מסמך היסוד של המשפט המקובל לא יכל לחזות את ההתפשטות העתידית , והנה הם כאן , והעיר הגדולה הזו סיפקה יותר מכל מה שיכלו לבקש . 
" חשבתי שאתמול , אחרי ההופעה , לא יהיה לי כוח יותר לכלום " , התוודתה בחיוך כבוש . 
" גם אני חשבתי ככה , לפני ההופעה . 
אבל מה אני אגיד , ללהקה הזו יש אנרגיה סקסואלית . 
" החיוך שלו לא היה כבוש בכלל . 
הוא נחלץ באטיות משק השינה , הסתובב והיה חייב לצבוט את עצמו . 
אבל המציאות קיימת . 
הם פילסו את דרכם , כשהם מחזיקים ידיים , אל השורה הראשונה . 
את מה שקרה אחר כך הוא לא ממש יכל לזכור , והיה בטוח שגם ארבעת העומדים על הבמה נמצאים במצב דומה . 
חצי מגופו היה מוטל מעבר ל " גדר המערכת " . 
מדי פעם , בין השירים , צעק את שמו של הסולן , מלווה , בעברית , במלים " תעשה לי ילד " . 
היא לא טמנה את ידה בצלחת , והוא הופתע לגלות עד כמה כישורי השירה שלה מושחזים גם בעוצמות שכאלו . 
לא פחות מכך , הוא נאלץ להודות שהיא מכירה את כל המלים לכל השירים לא פחות טוב ממנו ; עד לאותו רגע סבר כי אין לו תחרות , לפחות לא בגבולות הארץ . 
ואז הגיע שיר אחד , שלא ציפה שיבצעו , כי הוא בכלל מהאלבום הקודם , ולא היה סינגל או משהו כזה . 
פיו נפער , אך לא היה ניתן לטעות בקולות הסינתסייזר ההתחלתיים . 
כן , היה זה השיר ששלח לה פעם , והיא אמרה לו , אז , שגרם לה לבכות . 
" אז עם מי ? 
" " נניח עם אייל ... 
.. 
. 
לפני כמה זמן בכלל נפרדת ממנו ... 
.. 
. 
" שאל , משועשע . 
" אייל ? 
איך . 
הוא לא היה בהופעה בחייו . 
הידע שלו במוזיקה מתמצה ב - My Father Is A State . 
" " ב - מי ? 
" " אביהו מדינה . 
" " אין עליך " , חייך ונענע את ראשו כלא - מאמין . 
" אתה יודע , הזכרת לי משהו שרציתי להגיד לך כבר מזמן ... 
.. 
. 
" " אה ? 
" זקף את אוזניו . 
" זה כאילו שקראת פעם מדריך שאומר שבחורות לא אוהבות גברים שמדברים על האקסיות שלהם " , היא דיברה כעת במהירות , " אבל בניגוד לרוב הגברים , גם היית מרוכז כשקראת אותו . 
" " ובכן , תודה . 
" הם באמת היו שם , מול הלהקה הזו . 
התרחשה הופעה , עם התחלה , אמצע וסוף , והם נכחו בה . 
שניהם . 
הוא לא זכר את הרגע בו פתח את דלת החדר והטיל את תיקיהם על הרצפה . 
הוא זכר , אך בקושי , כיצד הצמיד אותה אל הקיר , אל המראה , מביט בהשתקפותו - שלו , בעיניו הירוקות כקרח , כאשר נשכה את אוזניו . 
הלברט שלה התחכך כנגד זיפיו , והוא הרים אותה בשתי ידיים , באנרגיה השמורה לאלים , והטיל אותה על המיטה , לאו דווקא בעדינות מכוונת . 
היא גמרה ארבע פעמים אבל לא היה לה אכפת בכלל . 
הוא היה הכל בעת ובעונה אחת : כורה זהב בקליפורניה , ממציא הגיטרה החשמלית , קיסר רומי . 
" מה השעה בכלל ? 
" " אין לי מושג , הורדתי את השעון אתמול . 
" " מצחיק , גם אני . 
ההופעה הזו היתה קדושה מדי . 
" " את מכירה את הימים הארוכים האלו שאת לא מאמינה שהבוקר של אותו יום , שייך לאותו יום ? 
" " כן . 
" " אני לא מאמין שהבוקר של אתמול שייך למאה ה - 21 . 
" " אנחנו יכולים לשחזר את הבוקר של אתמול . 
" " עזבי , אני לא רוצה להרוס את כוח הרצון שלך . 
" " כבר לקחת ממני כל טיפה אפשרית שלו , " חייכה ונשקה לו , לא בהכרח בפה . 
כשיצאו מהמיטה החלו להתכונן לשארית היום , לאט לאט , תוך שהם מנצלים כל חלק גוף שעדיין לא הולבש . 
השעה היתה מוקדמת מספיק ; הם התקלחו , ועשו זאת באטיות רבה ומעוררת ביותר . 
הם יצאו מחדרם ולקחו מונית לתחנת הרכבת . 
היא היתה גדולה , ללא ספק , יותר מכל תחנה אחרת שראה בעיר . 
סיפורים רבים על רכבות יכלו להיכתב כאן . 
הם הגיעו לרציף הנכון . 
הוא עמד קצת אחרי הקו הצהוב , והיא לשווא ניסתה להניא אותו מכך , תוך שהיא יודעת שאין סיכוי שיאונה לו כל רע . 
היה עליהם לחכות זמן קצר מאוד עד שהקרונות נעצרו מול עיניהם בחריקה . 
הוא הוביל אותה למושב המסומן שלהם , והחווה לה לשבת על יד החלון . 
היא טמנה את ראשה בחיקו . 
הגלגלים התחילו להסתובב , בדרך למהירות של , כך על פי הטענה , שלוש מאות קילומטרים לשעה . 
אני רוצה לספר לך סיפור . 
חצי עשור לפני שפתחתי את הבלוג הזה , אהבתי כדורגל . 
כמה שאהבתי כדורגל . 
כתבתי סיפורים קצרים על כדורגל , זה כמה שאהבתי כדורגל . 
עד עצם היום הזה גמור ומנוי עמי ש - FIFA 98 , הוא ולא אחר , הוא המשחק הגדול ביותר באותה סדרה בכל הזמנים . 
חצי עשור לפני שפתחתי את הבלוג הזה , אולה גונאר סולשאר נתן לאוליבר קאן בראש . 
גמר ליגת האלופות , ברצלונה . 
היה זה אחד הרגעים היפים ביותר בחיי . 
היה ונותר , עד עצם היום הזה . 
אז עוד לא ידעתי עד כמה חשוב יהיה התפקיד שימלאו כל הדברים הבריטיים בתולדותיי , בתולדותינו . 
האופוריה מעולם לא יכלה לחלוף . 
מאז עברו תשע שנים . 
כל דבר שיכל לקרות , בחיים שלי ובעולם כולו , קרה . 
מגדלים נפלו , אנשים התאהבו , נהרות עצרו מלכת , כלכלות זרחו ושקעו . 
ורק ריאן גיגס , הוולשי הכי חשוב בעולם פרט לכריסטיאן בייל , ופול סקולס הג'ינג'י , רק הם נותרו . 
והיום הם עשו זאת שוב . 
ואני רוצה להגיד , שאין שום דבר שיוכל להתחרות , אי פעם ולעולם , בתשע השנים הללו , ובמישורי הזמן והמרחב שהתרבות הנורמנית ושלוחותיה פרשו על פניהן . 
