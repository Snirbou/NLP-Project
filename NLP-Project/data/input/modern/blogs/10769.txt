יולי 2005 . 
אולי אין גורל אחר פרט להדרדרות המרופדת במורד הדרכים שסללתי אני , ילדה קטנה ומטפסת . 
הקילוגרמים מוכרחים להצטבר , הגוף חייב להתפרק , הרצונות חייבים להשחק והנצח מתמוסס ונעלם . 
חוטים נקרעים , שרירים נחלשים , הדמעות מתעייפות והמרחקים מצטברים . 
אני מחזיקה קלמר מלא בעטים שלא כותבים כבר , ורק מברשת הטיפקס לא מתעייפת , מכסה בלבן של רוחות רפאים את המלים והצבעים של פעם ; לא רלוונטיים , בלתי אפשריים , לא שלי , ואולי גם לא היו . 
מרץ חולף לידי בריצה ואני מנסה לעשות צעד אחד בוטח . 
עוד שבוע חלף ואני לא יודעת איך ולאן בדיוק הוא חלף . 
לוקח לי רגע להזכר שדווקא עשיתי לא מעט דברים ; רקדתי , עבדתי , עשיתי פילאטיס , הזדיינתי , הלכתי לים , ראיתי הופעה . 
רשימות מכולת יכולות להיות כל כך פוטוגניות . 
אולי בגלל זה אני אוהבת אותן כל כך . 
הן מראות את הכל בלי החורים . 
בלי השעות של הישיבה מול המחשב בחיפוש אחר הסחת דעת , בלי הקושי ללכת לישון כשהמועקה יושבת על הלב והריאות . 
בלי הטלפונים המהוססים בשעות הקטנות של הלילה . 
ואני אומרת לה שזה כמו ללכת לרופא לקבל זריקה . 
הזריקה אפילו לא תמיד מפחידה כל כך , כמו שמפחיד הרופא , הזר , שיודע , אבל גם יכול לטעות , שרוצה לעזור לי , אבל רק מתוקף תפקידו . 
ואני צריכה שיחזיקו לי את היד . 
( חלמתי על דולפינים חלמתי על דולפינים חלמתי על דולפינים . 
חבל שאפילו לא מעניין למה . 
כוסעמק . 
) " ... והשולחנות והכסאות מעליבים בעצם קיומם , כשבן - תמותה מנסה לחיות חיים יוצאים מגדר הרגיל ופשוט מעלה חרס בידיו . 
השולחנות והכסאות הולכים ומתנפחים מרוב שביעות רצון עצמית , אמרתי - לך . 
" ( סילביה פלאת . 
) " את לא הולכת מפה כשאת בוכה ... 
.. 
. 
" אז אני מנגבת את העיניים ומסדירה את הנשימה . 
היא צוחקת , " לא , לא ככה ... 
.. 
. 
" ואני עוזבת את הנעליים וממשיכה לשבת על הכורסא . 
עד שיירגע . 
וגם , " אנחנו נעבור את זה . 
" וגל הבכי שלאחריו . 
על ה " אנחנו " ועל כל מה שיש לעבור . 
" יש דובים גדולים ביער ופחד מורגש ריקודים מול האש - יש ינשופים ונחש יש מפלצת בתוך הנהר רעבה וערה אבל החדר חמים ונעים ואת ישנה הבל פיך התמים שקט ורוגע שום דבר לא מפחיד בך לא נוגע . 
" לפעמים אין הרבה מלים . 
רק תודה גדולה , שאפילו אותה לא צריך להגיד . 
