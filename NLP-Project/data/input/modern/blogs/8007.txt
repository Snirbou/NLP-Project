האמריקאים באמת כנראה השתגעו . 
אחרת , אין לי הסבר של ממש לידיעה המדהימה הבאה : במסגרת טירופי הבריאות שעוברים על ארה"ב ועל שאר העולם , החליטו ב " רחוב סומסום " שעוגיפלצת ( הידוע בכינויו The Cookie Monster ) יפסיק לאכול עוגיות . 
במקום המאכל המשוקץ , הוא יעבור לאוכל בריא , כגון ירקות ופירות . 
עוגי ילמד בדרך הקשה על תזונה נכונה - הוא ייאלץ להבין שיש אוכל של " כל הזמן " ואוכל של " מדי פעם " , ואי אפשר לזלול כל הזמן . 
באמת , כל כרסום העוגיות הזה היה מוגזם . 
ולמה ? 
למה הם עושים לנו את זה ? 
כי ב - PBS , הרשת שמשדרת את התוכנית , החליטו כי עוגי מצטייר כמי שלא אכפת לו מבריאותו שלו ומבריאות הילדים . 
וזה מזיק לתדמית שלהם . 
מישהו שם מאד מוטרד מהעלייה בכמות הילדים השמנים . 
אני יש לי רק דבר אחד להגיד על זה : סוטים ! 
! 
! 
ועוד דבר אחד : אם אתם כל כך מוטרדים מהשמנה של ילדים , אולי כדאי שתחשבו איך לעודד אותם לראות פחות טלוויזיה ולעשות יותר פעילות גופנית , ולא רק איך גורמים להם להפסיק לאכול עוגיות . 
אם לא היה לכם Apple ] [ e בצעירותכם ואתם גם לא יודעים מה זה MAD , זה הזמן לעזוב את הפוסט הזה וללכת לשחק Half Life , לראות המורדים , לשאול את ההורים " מה זה ספר " , או לעסוק בכל פעילות אחרת של ילדי המאה ה - 21 . 
ולכל אלה מביניכם שנולדו בשנות ה - 70 ' וגדלו בשנות ה - 80 ' - אתם בוודאי תבינו את חשיבות המאורע הענק הזה : המשחק המהולל Spy vs . 
Spy יוצא במהדורה מחודשת , הפעם ל - X - box . 
במשחק החדש ניתן יהיה , שוב , לקחת חלק במעלליהם של שני האויבים הנצחיים מ - MAD מגזין . 
אני בעיקר זוכרת מהמשחק הזה את דוד שלי , יושב על ה - Apple , חורש מזימות ומסתבך . 
כשאני ניסיתי לשחק בזה , בגיל 8 או משהו כזה , איכשהו מצאתי את עצמי נתקעת אחרי 10 שניות . 
מסובך מדי . 
העדפתי את הקווסטים . 
בכל אופן , מדובר בחידוש נוסטלגי משובח . 
מי מרים את הכפפה לקראטקה ? 
מותו של האפיפיור סיפק אפשרות לשלל מנהיגי העולם לעטות ארשת פנים רצינית , להנהן בחשיבות עצמית ולשחרר כל מיני משפטי מפתח לאוויר . 
מלבד זאת , מנהיגינו המובחרים , הישראלים , הצליחו לעשות כמה דברים חשובים . 
כך , למשל , מדווחים בוואלה , כי " נשיא המדינה , משה קצב , לחץ ידיים עם נשיא סוריה , בשאר אסד , ועם נשיא איראן , מוחמד חתאמי , בטקס האשכבה של האפיפיור " . 
זה יפה , לא ? 
הם בטח לא ידעו שהוא מישראל , בכל מקרה . 
אולי הם חשבו שהוא איזה מנהיג ממדינה מוסלמית איזוטרית . 
אבל אין ספק שמי שעשתה לנו את השירות הדיפלומטי הטוב ביותר , היתה הוד מעלתה , גברת הטמטום ג'ודי ניר מוזס שלום ( ולא להתראות , הלוואי ) , שנראית נחושה מתמיד להתעלות באהבליותה על דמותה העילגת , כפי שמשחקת אותה אורנה בנאי ב " ארץ נהדרת " . 
שימו לב מה עשתה ג'ודיל ' ה שלנו : " שר החוץ , סילבן שלום , שוחח בהלוויה עם שר החוץ של מרוקו , מוחמד בן עיסא . 
רעייתו , ג'ודי שלום ניר מוזס , העניקה קמע מהרב כדורי , לנסיך הבריטי צ'ארלס , להצלחת נישואיו עם קמילה " . 
כל הכבוד לך , כפרה . 
באמת , דרך מצויינת להראות את הצד התרבותי , האינטיליגנטי , החשוב והמייצג של ישראל - קמיע של הרב כדורי . 
מי הסית אותך לשטות הזו ? 
דודו טופז באיזו משימה מסתורית ? 
יגאל שילון במתיחה מחוכמת ( האפיפיור בכלל לא מת ? 
) ? 
ולי יש הצעה אחת בשבילך - תישארי שם , בוותיקן . 
אולי יחנטו אותך יחד עם יוחנן ויהיה לנו שקט ושלום על ישראל . 
למי ששכח , הספר השישי של הארי פוטר יצא לאור ב - 16 ביולי , עוד כ - 3 חודשים , וחרושת השמועות והספקולציות לגבי העלילה רק הופכת רעשנית יותר . 
יחד עם זאת , עכשיו יש לג'יי . 
קיי רולינג אתר רשמי , והיא דואגת לעדכן ולהזים כל שמועה מטורפת . 
רולינג אומרת למעריצים הרבים להירגע ולהיות מאד סקפטים לגבי כל שמועה שמתרוצצת עכשיו באינטרנט , והיא גם מתנבאת שזרם השמועות ילך ויגבר ככל שעובר הזמן ומתקרב מועד פרסום הספר . 
היא מדגישה כי לא יהיה פרק בשם Lupin ' s Papers בספר . 
חוץ מזה , רולינג מסתערת על שמועה נוספת וטוענת כי כל התיאוריות המדברות על כך שדמבלדור הוא בעצם רון או הארי שחזרו מהעתיד ( מי רואה יותר מדי סרטים של שנות ה - 80 ' , מי ? 
! ? ) - הן מופרכות לחלוטין ואף דביליות . 
דניס וקולין קריווי לא יהיו החובטים החדשים בגריפינדור , ורולינג אומרת שכל השחקנים בנבחרת הקווידיץ ' של הבית יהיו מציאות חדשות של הקפטיין החדש ( ומי הוא יהיה ? 
) . 
ולכל המעוניין - שעון ספירה לאחור עד מועד פרסום הספר להורדה למחשב . 
מייד עם סיום שירותי הצבאי , ודקה לפני כניסתי לשוק העבודה , קיבלתי מאבא שלי מתנת שחרור מדהימה - טיול בארה"ב מחוף אל חוף , שבועיים וחצי מניו יורק ועד אורלנדו , כולל וושינגטון , לאס וגאס וסן פרנסיסקו , על חשבון הברון ובשיא הפינוק - מלונות 5 כוכבים במיקומים אסטרטגיים , פינוקים , קניות וזלילות חסרות בקרה במסעדות משובחות . 
בניו יורק שהינו , אני והאב , 4 ימים שלמים . 
בדיוק היה הפלייאוף ב - NBA . 
ובדיוק שיקגו בולס באו לשחק נגד ניו ג'רזי . 
ובמקרה היו לאבא שלי חברים בניו ג'רזי , אז אמרנו - נלך נגיד שלום , וננסה להשיג כרטיסים למשחק . 
אבא שלי מאד נגד תרבות ההערצה , אבל מייקל ג'ורדן , למרות הכל , הצליח לגרום לו לתחושות סגידה קלות . 
בכל זאת , אלוהים . 
כמובן שלא היו כרטיסים להשגה באופן חוקי , כי זו היתה עונת השיא של ה - NBA וכל הכרטיסים לפלייאוף נמכרו מראש . 
אז קנינו מספסרים . 
200 דולר החתיכה . 
שורה 17 . 
כסף קטן בשביל לראות , באמת , משחק של פעם בחיים - מייקל ג'ורדן עם 40 מעלות חום , עולה ונותן את הנשמה ואיזה 30 נקודות , אם לא יותר . 
במחצית התברר לי , לתדהמתי ושמחתי , כי אנחנו יושבים בדיוק ליד המעבר שדרכו יוצאים השחקנים לחדרי ההלבשה , מה שאיפשר לי לצלם כמה תמונות משובחות במיוחד של האלוהים הכי שחור בעולם . 
20 אלף איש שבאים ליהנות מאותו משחק , זו חוויה שלא זוכים לה כל יום . 
היה משחק טוב , אווירה מדהימה , והמצלמה שלי תקתקה ללא הפסקה . 
לקראת סוף המשחק , הבנתי שאולי , ככה רק במקרה , הוד רוממותו יצעד שוב במעבר שלידו אני יושבת , ואולי אזכה , שומו שמים , לחתימה אלוהית . 
כולי נרגשת ועם גרון מחומם היטב לצעקות " Michael , over here ! 
Michale can I get your autograph PLEASE " , נעמדתי ליד המעקה וחיכיתי . 
זה אמנם היה לפני ה - 11 בספטמבר אבל כבר אז שמרו על מייקל די טוב . 
בכל זאת , קיוויתי . 
וכמעט הצלחתי . 
אלמלא גורם אחד בלתי צפוי . 
בעודי גוהרת מעל המעקה ומנסה לגרום למייקל לבוא לחתום ( והיה נדמה לי שהוא צועד לכיוון שלי ) , התייצב לידי חמום מוח לבן עור , שכמובן אין לי דרך לדעת מאיזה חור הוא יצא ( מלבד הכושלאמא שלו , כמובן ) , שככל הנראה היה אוהד ניו ג'רזי . 
איך אני יודעת ? 
או . 
השרץ סמוק העור ( והשיכור , כלל הנראה ) עמד יותר מדי קרוב אלי ופלט זרם נאצות , קללות ושאר שאלות רטוריות כלפי מייקל הקדוש , בלי צנזורה של ממש . 
אני לא זוכרת כל מילה , אבל אני בהחלט זוכרת את המשפט " How can you live with yourself , you FUCK ? 
! " . בלי שום קשר לעובדה שנראה לי שג'ורדן חי עם עצמו מצוין , ניסיתי לכווץ את עצמי ולהתרחק מהדביל כדי שמייקל לא יחשוב שאני קשורה אליו באיזשהו אופן , אבל זה לא עבד . 
ומה עשה מייקל ? 
באופן מאד מפתיע , הוא לא קפץ וחבט באגרוף באוהד החצוף , הוא לא קילל בחזרה , הוא אפילו לא חייך . 
הוא פשוט המשיך ללכת , באצילות אין קץ . 
כמה קללות ועלבונות הוא חטף בחיים שלו אני לא יודעת , אבל יכול להיות שהיה שם תקדים - זו היתה הפעם הראשונה שאזרח ישראלי היה באירוע ספורט ולא היה מעורב בקללות ובמהומות שהתחוללו שם . 
אולי כדאי שספורטאינו המהוללים , אלה שחושבים שהם אפילו יותר מאלוהים , רק שאין להם את ההוכחות בשטח ובטח לא את הביצועים , יפסיקו להתבכיין על זה שמקללים אותם ויתחילו לספק את הסחורה . 
כן , תלמדו ממייקל . 
תתעלמו . 
תתרכזו במשחק ואל תחפשו תירוצים לזה שאתם לא מסוגלים לרוץ 40 דקות בלי להתעלף . 
אולי כדאי שיפסיקו לעשות צק צק צק על תרבות הדיבור ( " אומרים מכבי נאצים " . 
אז אומרים , מה יש ? 
) הנוראית בספורט ויתחילו להזרים תקציבים לאצטדיונים המסריחים והעלובים , כדי שתהיה בכלל סיבה לצאת מהבית . 
טפלו באלימות , רדו מהקללות והשירים . 
זה חלק מהספורט וזה לעולם לא ישתנה . 
אולי כדאי שנתעסק בדברים החשובים באמת בספורט , ולא בשמוק שעומד ליד מעקה ומקלל את השחקן . 
יש עוד כמה בעיות שצריך לפתור לפני זה . 
זה לא טוב וזה לא מתאים ללקוחות שלנו . 
הוא בחו"ל , רק ביום חמישי הוא יחזור . 
אבל אנחנו רוצים את זה עד יום חמישי ! 
אני אפקסס לו , אני אשלח לו , נראה ננסה . 
לא קיבלתי את המייל שלך . 
שוב ? 
! 
אני שולחת לך שוב . 
לא מצליחים לקרוא . 
אבל זה הקידוד . 
ולכי תסבירי להם איך משנים קידוד . 
( נארקיס , תפסיק לעשות גרעפסים , יא מניאק , אתה מפריע לי להתרכז ) הוא דיבר יותר מדי , זה לא מה שהיה צריך להיות . 
יאללה , רדו לי מהצוואר . 
גם כן פרויקט . 
תישרפו . 
מילה לאנשים שלא מחזירים טלפון : התחלתם להיות תקועים לעצמכם עמוק - עמוק בתחת . 
צאו משם לפני שיהיה מאוחר מדי . 
לאף אחד לא באמת אכפת מה אתם חושבים ויש לזה ראיות . 
מילה לאנשים שחונים לא בין הקווים בחניה מוסדרת : נקווה שיום אחד יצא חוק נגד חלאות שכמוכם , שייאלץ אתכם לשלם קנס גבוה ולכתוב " רק על הקווים , רק על הקווים " עד שתפנימו . 
מילה לבוסים באשר הם : העלאות שכר זה חשוב . 
אולי הכי חשוב . 
כל השאר זה מסביב , קישוטים , דיבורים והתייפיפות . 
זה הכל כסף . 
מילה לאנשים שלא רוצים לשלם כסף שהם חייבים : טחנות הצדק אולי טוחנות לאט , אבל לפעמים אפילו יוצא קמח . 
בתקווה שתקרסו בקרוב . 
מילה לחברות הסלולר : נכון שלא הזיז לכם חרם הצרכנים ? 
מילה למחרימי הסלולר : זה לא יעבוד ככה , יום אחד . 
פשוט דברו פחות , כמאמר הסטיקר הישן - נושן : " דבר רק כשצריך וקצר בשיחה " . 
מילה למזג האוויר : הרוח המאובקת והגשם אתמול ? 
מיותר . 
לא חבל על עוד שיעור טניס שלי שהתבטל ? 
מילה לכותבי ומפתחי Neverwinter Nights : אחחחחחחחחחחחחחח , רק שתהיו בריאים . 
ומילה לעצמי : אין כמו אוכל שמכינים בבית . 
