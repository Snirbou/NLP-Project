לנשום עמוק , לנשום עמוק . 
בקרוב דברים ישתפרו , בקרוב המצב ישתפר . 
הימים האלה יעברו ויהיה יותר קל ואני אכנס לדיאטה ואני לא ארצה לישון כל הזמן . 
החורף תמיד טעון יותר מהקיץ . 
הוא מעלה זיכרונות ותחושות בצורה חדה פי כמה . 
בחורף הקודם היה לי טוב . 
בכלל , השנה שעברה היתה טובה . 
יש הרבה אנשים ודברים שאני יכולה להצביע עליהם ולהגיד שהם עשו לי את השנה שעברה לטובה ; הפלמנקו ( רוב השנה ) , הסטודיו החדש , דנה , לירון , הקלילות והחופש שנכנסו לקשר עם יעל והפכו אותו לכל כך נעים ופשוט בהרבה , העבודה עם עמית על הדואט שלנו בתחילת השנה , ההופעות שראיתי , הופעות שהופעתי , אבל בראש ובראשונה , או יותר נכון - בסופו של דבר מי ששינתה את פני הדברים היתה נעה . 
עוד דבר , פחות דבר מהרשימה שלמעלה היו משנים קצת את התמונה לפה או לשם , אבל הצבע הכללי של השנה שעברה הוא צבע הביטחון שנעה נתנה לי . 
אף אחד בחיי לא אהב אותי כמו שהיא אהבה , אף אחד לא נתן לי את הבטחון והרוגע שהיא נתנה לי , היה לנו משהו כל כך מיוחד ביחד , איזושהי שלווה נדירה , בית משותף במרחב הזה שביני ובינה . 
רק לפני כשלושה חודשים אחרי שחזרנו מגרמניה היינו אצלי והכל נראה כל כך טוב , כל כך פתור ... 
.. 
. 
ואמרנו כמה נדיר מה שיש לנו , איזה מזל נפל בחלקינו רק מעצם זה שיש לנו אחת את השניה , ואת הביחד הכל כך נפלא הזה . 
מי היה מאמין שתוך חודשיים זה יהיה נחלת העבר , היסטוריה . 
בחורף כל כך מפתה להתאבל , זה קל מדי . 
פעם היא היתה שמחה לשמוע את הדברים האלה שאני כותבת , עכשיו אני לא יודעת אם זה יעניין אותה . 
לפעמים מפתה לתת לה לקרוא משהו , רק כדי שתדע כמה כוח יש לה , כמה השפעה , כמה שהיא היתה ועודה חשובה לי ואיך הלב שלי עדיין מתקשה להרפות . 
עכשיו אני יודעת מה זה לרצות שיהיה פה מישהו להעביר איתו את החורף . 
אני עדיין לא מצליחה לדמיין מישהו אחר בתפקיד הזה . 
מעניין אם עכשיו כשמתחיל להתפשט הקור יעברו לה מחשבות על חיבוקים ... 
.. 
. 
זה לגמרי אבסורד שהגענו למצב שאני מפחדת לשלוח הודעת קיטש על חיבוקים ממחשבה שאולי זה יציק לה . 
לא יאומן . 
נגמרה החגיגה של ההתכתבות היומיומית עם דנה . 
היא כבר בארץ , או שבקרוב מאוד תהיה , ואין לי סיבה לשלוח לה יותר אימיילים . 
עוד שבוע הכל חוזר לנורמל - לטוב ולרע . 
כל הסיפור של חיפוש אנשים למטרות אילו ואחרות נראה לי מסובך לאין שיעור . 
אפילו סתם למצוא חברים . 
ילדים עושים את זה כל הזמן . 
טוב , אם היינו נשארים ילדים ... 
.. 
. 
ולגבי אהבה , או חסרונה , היא כתבה את זה בצורה מספקת למדי . 
חלאס , " עייף אותי הרגש , צער עמוק , אני כבר כמעט בנאלי .... 
... 
.. 
. 
" ( ככה הוא שר , לא ? 
) 
