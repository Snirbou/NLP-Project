תקף אותי משעות אחר הצהריים כאב ראש משונה למדי - שום אופטלגין לא מצליח לנטרל אותו . 
3 אופטלגינים עברתי ועוד לא עובר . 
מדובר באחד מכאבי הראש המוזרים ביותר שהיו לי . 
דקירות חזקות מעל העין , בעיקר מצד ימין , אם כי יש לי הרגשה שזה מתפשט עכשיו לצד שמאל . 
זה בעצם יותר כאב - מצח מכאב ראש . 
איי . 
וכן , שתיתי הרבה , ולא , אין לי מיגרנות . 
שמועה אומרת שזה וירוס - כבר היה לי פעם משהו דומה . 
גם דוד שלי מדווח על כאבים שכאלה . 
אוף . 
כואב . 
אני מקווה שאצליח לישון . 
אם לא - מחר אחמיץ יום עבודה . 
כואב . 
באמת . 
אני שונאת להיות כל כך חסרת אונים לגבי משהו . 
כה אמרה ג'ורג'ינה ורבאן , שחקנית הולנדית שבטח רק השם שלה גורם לחלק מהזכרים לזיקפה חלקית . 
ג'ורג'ינה עשתה את הצעד - מקדם - הקריירה הכי חשוב לשחקניות שלא מקבלות מספיק חשיפה תקשורתית ( או יותר מדי , הכל תלוי ) והצטלמה לפלייבוי . 
הצילומים עוררו סערה מיידית . 
ולא בגלל העירום עצמו . 
הדיון נסוב סביב שאלה אחת פשוטה - האם הם אמיתיים ? 
הציצים , לא תאי המוח שלה . 
ובכן , ג'ורג'ינה יקירתנו , על אף שוודאי נהנתה מהסערה התקשורתית ( שכונתה , הו כמה שנון , Boobgate ) ומכמות החיפושים המטורפת ב - Google ( כ - 250,000 תוך מספר שבועות . 
לא רע בשביל נערה הולנדית עם שם קשה לאיות ) , החליט לשים קץ לוויכוחים . 
ואיך עשתה זאת ? 
האם הקימה דוכן של " שלם דולר וגע לי בציצי ותחליט בעצמך ? 
" . 
לא ולא , שכן בשביל מה יש אינטרנט ? 
הלכה ג'ורג'ינה והצטלמה בשנית . 
הפעם ברנטגן ( לא הרב , המכונה ) , ופירסמה את התמונות באתר האינטרנט שלה . 
ג'ורג'ינה אף מספרת כי מאז שהתחילה לקחת את הגלולה , בגיל 16 , הציצים שלה גדלו והפכו ליצירות המופת שהם היום . 
האם בכך תם הוויכוח ? 
או שמא עכשיו נפצח בוויכוח האלמותי - זה פוטושופ , או שמא רקמת מוח של חייזר ? 
כי למען האמת , הציצים שלה לא נראים מי - יודע - מה ברנטגן . 
ועל זה נאמר - יש גם דברים שאנחנו לא רוצים לדעת , ככה , לפעמים . 
שירים איומים שכאלה , ברור שהם יידבקו אלי . 
הרי אין סיכוי שהסימפוניה התשיעית , למשל , לא תצא לי מהראש , אלא דווקא " מי אוהב אותך יותר ממני " של ארקדי דוכין , ושלא נדע מצרות - " מגדלור " של מיקה קרני או איך שלא קוראים לה . 
הצילו ! 
אני שוקלת לעשות להם פולסא דנורא . 
למרות השתייכותי לעדות הקלוואווין , צחקתי ונהניתי . 
תבלו : http://www.vidlit.com/yidlit/yidlit.html לאכול המבורגר עם סכין ומזלג , כשהוא בא בתוך לחמניה , זה משול לכך שכבר יש לך בחורה במיטה שרוצה לשכב איתך , ובמקום זה אתה מביא ביד . 
וזה עוד בלי להגיד כלום על אנשים שאוכלים המבורגר בדרגת צלייה שהיא מעל מדיום - רייר . 
תתביישו ! 
נכון שיש לו את השיער הכי ביזארי בטלוויזיה , אבל אני פוצחת פה בווידוי מרגש - ליאור שליין עושה לי את זה ובענק . 
מדובר באחד האנשים הכי מצחיקים שיצא לי לראות בשנים האחרונות , והוא עושה את זה בכל כך הרבה חן וארסיות מעודנת , שאי אפשר שלא למות עליו . 
השנינות הזו היא אחד הדברים הכי נפלאים לצפות בהם , שלא לדבר על העובדה שזה סקסי בטירוף . 
אני רק מקווה שהוא לא יתאדה וייעלם כמו כמה אנשים מצחיקים אחרים , ושלא יתקלקל בכל מיני פרויקטים הזויים שלא מתאימים לו . 
Star Quality כבר אמרתי ? 
מעבר לכך , בהתחשב בעובדה שהתוכנית " משחק מכור " היא הדבר היחידי שאני רואה בטלוויזיה ( אין לי כבלים ואין לי חיבור לאנטנה , רק DVD ) , ועוד לא בטלוויזיה שלי , אני חייבת לציין שזו חוויית צפייה מספקת בהחלט . 
אני פשוט לא מפסיקה לצחוק . 
תענוג , והסלידה המוקדמת שלי לעינב גלילי ולגיל ריבה הולכת ונעלמת . 
אבל אין כמו שליין . 
המלך הג'ינג'י של הסאטירה הטלוויזיונית . 
אין דבר יותר מענג מאשר להגיע הביתה בצהריי יום שישי סוער , ולגלות כי כל הכיור מלא בשערות קטנות - קטנות - קטנות , כאלה שיוצאות ממכונת גילוח כשמנערים אותה , או כשסתם מתגלחים . 
והכי כיף - לגלות שחלק ניכר מהשערות האלה הגיעו למברשת השיניים שלך , למברשת הסומק , לסכין הגילוח ולדיאודורנט ( שהיה סגור . 
באמת מזל ) . 
בא לי להקיא . 
אם תשמעו על שותף לדירה שנרצח בתל אביב בידי שותפה עצבנית , אל תתפלאו . 
סעמק ערס . 
חרא . 
קבלו אותה , האישה עם הכי הרבה פירסינג בעולם - 2,500 חתיכות מתכת חוררו את גופה בשלב זה או אחר . 
ואני רק שואלת שאלה אחת - למה ? 
כל כך הרבה סיפורים שומעים על תקלות וגזלות שקרו לאנשים שרכשו מוצרים מחברות ישראליות באינטרנט , אז החלטתי שהגיע הזמן לספר גם על משהו טוב שחברה אינטרנטית מסוגלת לעשות . 
אני קונה ותיקה באינטרנט . 
נדמה לי שאת הרכישה הראשונה ביצעתי באמזון , ומאז אין לי בבית כמעט מוצר טכנולוגי , ספרים או דיסקים , שאינם רכישה מאתר אינטרנט . 
בהתחלה רוב הרכישות היו מאתרים גדולים , ידועים ולא - ישראלים , אבל עם הזמן למדתי לבטוח באתרים כמו וואלה שופס ואולסייל , גם ברכישות גדולות , של כמה אלפי שקלים . 
לרגל מעבר הדירה חסר התקדים שלי , החלטתי שהגיע הזמן לרכוש טלוויזיה ו - DVD שיהיו רכושי הפרטי וינדדו איתי ממקום למקום . 
החלטתי לבצע את הקנייה באינטרנט , באתר מכירות פומביות כלשהו , עם גבול עליון מוגדר מראש למחיר . 
כך מצאתי את עצמי באולסייל , מעיפה מחירים לכל עבר לכל מיני טלוויזיות בגודל 21 אינץ ' . התמזל מזלי , ובאותו יום הצלחתי לשים יד גם על DVD וגם על טלוויזיה , ועוד בלי לעבור את גבולות המחיר שהצבתי לעצמי . 
את הטלוויזיה קיבלתי לאחר שבוע וחצי בערך , אולם ה - DVD בושש לבוא , למרות שכבר חוייבתי בגינו בכרטיס האשראי . 
לא התרגשתי מזה , כי עד עתה לא נתקלתי בבעיות ותמיד קיבלתי את המוצרים שהזמנתי . 
לאחר המתנה של שבועיים וקצת , החלטתי לשלוח אימייל לחברה שהיתה אמורה לספק לי את ה - DVD - ב . 
קשת מדיה . 
שיגרתי אימייל ולא נעניתי . 
כעבור יומיים החלטתי להתקשר אליהם ולהתחיל לתחקר . 
הקו היה תפוס באופן תמידי . 
עברתי לאמצעי תחקיר והקלדתי את שם החברה בגוגל . 
לחרדתי הרבה הגעתי לידיעה חדשותית המספרת בלקוניות על קריסתה של החברה וחובותיה , שכנראה לעולם לא ישולמו . 
הידיעה , אגב , פורסמה ממש ימים ספורים לאחר הרכישה המדוברת . 
התחלתי לחשוב שאולי אני צריכה להיפרד בדמעות מהכסף ששילמתי עבור ה - DVD , ואני מטבעי גם שונאת את כל ההתנהלות וההתעקשות מול חברות מסחריות . 
אבל הפעם כל הסיפור נשמע לי בלתי סביר , והחלטתי להילחם על זכותי ל - DVD . 
התקשרתי לישראכרט , שם אמרו לי שאני צריכה לשלוח פקס למחלקת פניות הציבור , שהסיפור על החברה הפושטת ידוע , וכי יזכו אותי . 
שלחתי . 
כתבו לי נחרצות שלא אזוכה , כי הכסף כבר הועבר לספק . 
מצאו להם עם מי להתעסק . 
אני במקרה יודעת שחוק כרטיסי אשראי בשילוב עם המושג " כשל תמורה " לא מאפשר לחברת האשראי להתחמק ממתן זיכוי במקרה כזה . 
בפירוט כרטיס האשראי שלי , אגב , היה כתוב שהחיוב הועבר לחברת אולסייל רב ספק , ולא לחברת קשת מדיה המהוללת . 
תהיתי אם ללכת ראש בראש עם ישראכרט או לנסות את מזלי עם אולסייל . 
החלטתי לנסות את הדרך העקיפה , אם כי הלכו וגברו חששותי כי את שר הטבעות אמשיך לראות בווידיאו בינתיים . 
בראשי כבר התחלתי לתכנן את מסע הצלב התקשורתי שאנהל נגד חברת האשראי וגרורותיה . 
מייל ששלחתי לאולסייל הפנה אותי לטלפון ולשירות הלקוחות שלהם . 
שיחה קצרה עם נציגה עניינית הבהירה לי שלא רק שאולסייל מודעת ומכירה את הבעיה , אלא היא גם פותרת אותה - את ה - DVD אקבל במשלוח ישיר מאולסייל , בעד אותו סכום כסף , את אותו הדגם , במשלוח ישיר אלי הביתה . 
זה היה טוב מכדי להאמין , אבל מספר ימים לאחר אותה שיחה , קיבלתי את ה - DVD ועכשיו הוא מתנוסס לו בגאון על זרוע הברקן , מתחת לטלוויזיה שלי . 
אז באמת , כל הכבוד לחברת אולסייל שלקחה אחריות על המקרה , ודאגה לכמה עשרות ( או מאות ? 
) לקוחות שלרוע מזלם זכו במכירה פומבית של חברה מפורקת . 
ומעבר לזה , כמה לקחים לגבי רכישה באתר מכירות פומביות : * קחו חמש דקות ותגגלו את שם הספק ( לא האתר ) ממנו אתם אמורים לקבל את המוצר אם תקנו או תזכו במכירה הפומבית . 
אם יש איתו בעיות , סביר להניח שתוכלו לדוג כמה וכמה קישורים רלוונטיים ולהימנע מקנייה מחברה מפוקפקת . 
* אם מחייבים את כרטיס האשראי שלכם ב - 2 בחודש , נסו לבצע רכישות אחרי התאריך הזה , ולא מספר ימים לפניו , כדי שאם יהיו בעיות , יהיה לכם זמן לבטל ולערער . 
* תזכרו שאתם לא חייבים לשלם דמי משלוח , ותמיד שווה לבדוק איפה הספק נמצא וללכת לקחת את זה משם , אלא אם כן הוא ממציא מחסן פיקטיבי בדימונה . 
* בכלל , תמיד שווה לבדוק כמה עולה המשלוח ואם זה בכלל משתלם . 
יכול להיות שתשיגו מוצר ב - 10 שקלים , אבל עם 59 שקל דמי משלוח , זה כבר לא כל כך שווה . 
* במכירות פומביות - שימו לעצמכם גבול עליון של מחיר למוצר , ואל תעברו אותו בשום מחיר . 
זו אולי קלישאה , אבל באמת נורא קל להיסחף בגלי המכירה הפומבית והאדרנלין . 
* הישארו עם אתרי המכירות הגדולים , כאלה שיש להם מספר טלפון לפניות ושהרבה גולשים משתמשים בשירותיהם . 
אתרים כאלה , המוניטין חשוב להם , והם לרוב לא מזלזלים בלקוחות . 
* מצד שני , גיבוי של חנות " אמיתית " לא מבטיח אמינות ושירות טוב - ראו מקרים כמו סקאל און ליין . 
* שימו לב טוב לפירוט כרטיס האשראי שלכם . 
בכלל , מומלץ לקבל מהבנק שלכם סיסמא לאינטרנט , ככה אפשר לראות כמעט בזמן אמת את החיובים המתבצעים בכרטיס . 
Happy Shopping ... 
.. 
. 
