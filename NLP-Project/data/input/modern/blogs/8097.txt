איזה כיף ! 
כל היום טניס טניס טניס ! 
בלילה שידורים חיים , בערב שידורים חוזרים , בבוקר עוד שידורים , ובין לבין , אם המשחק משעמם , יש לי את אגאסי כל כמה דקות , מפרסם את KIA . 
אושר צרוף . 
אז מה היה לנו היום ? 
גברים : פיליפוסיס ( 10 ) ניצח את סנטורו , עלה לסיבוב השלישי ויתמודד שם מול אנצ'יץ ' מקרואטיה , שניצח את קורצ'ה ; פררו הצליח לנטרל לבסוף את וולנדרי האיטלקי , במה שהיה נראה כמו משחק צמוד , עד אמצע המערכה השניה . 
לפררו מחכה איזה שבדי לא מעניין בסיבוב הבא ; יואיט ( 15 ) שמט מערכה אחת מול קוצ'רה , אבל לקח בהחלטיות את השאר . 
בסיבוב ה - 3 מחכה לו רפאל נדל ; פדרר עלה גם הוא לשלישי , ויתמודד מול אוסטרי אלמוני ; הנמן העפיל אף הוא , ויתמודד מול קאנאס הארגנטינאי ; המרוקאי ארזי ניצח את סולנייה הצרפתי די בקלות ועלה שלב ; האור היהודי נלבנדיאן ( 8 ) יתמודד מול פררה ( 31 ) בסיבוב ה - 3 ; נובאק וקוסטה העפילו גם כן . 
נשים : קלייסטרס מחקה את קאמרין מאיטליה על האפס , ותשחק מול סאפינה בסיבוב הבא ( יש קשר לסאפין ? 
! ) ; ונוס העפילה לסיבוב השלישי , שם מחכה לה בת ארצה ליסה ריימונד ( 25 ) ; איי סוגיאמה ( 8 ) הודחה על ידי בת ארצה , במפתיע ; מיסקינה ושניידר העפילו לשלישי גם כן ; צ'נדה רובין תשחק בסיבוב השלישי מול ליחובצבה ( מה יהיה עם השמות הרוסיים האלה ? 
! ) ; שאראפובה הצורחת העפילה גם היא ל - 3 , ותשחק מול בת ארצה מיסקינה . 
יהיה מעניין . 
אה , הישראליות , רציתם ? 
! 
בדרמה שלא נראתה כמותה , הפסידה סמאשנובה כרגיל , בסיבוב השני , לגולובין הבלתי מדורגת . 
אובזילר הפסידה לדשי . 
הפתעה גדולה . 
רם וארליך , שהעפילו לסיבוב השני , יתמודדו בו מול קרלוביץ ' הקרואטי וגאודיו הארגנטינאי . 
שיהיה בהצלחה , חברים ! 
אוקה , קוראת עקבית ונאמנה , נתנה לי לינק למשחק הורס , ממכר ומצחיק בטירוף . 
פשוט אבל קולע . 
חבטו בפינגווינים להנאתכם . 
מי שעושה יותר מ - 340 , שישלח Printscreen . 
נעשה תחרות . 
בידור מובטח . 
קצת עצוב , מה שנהיה פה בישרא . 
אני באמת אוהבת את האתר הזה , ויש כאן הרבה כותבים נורא נחמדים . 
אבל הטרנד המאוס הזה , של בלוגים מפוברקים , כבר מתחיל לעלות על העצבים . 
נכון , זכותו של כל אחד לכתוב מה שהוא רוצה , אבל יש לא מעט מקרים שזה הופך למשחק ברגשות הקוראים , ואולי גם גובל בפלילים . 
זה התחיל מי . 
פופק האלמותי . 
אחר כך בא כל פרוייקט הניסוי של אייזק . 
כולם היללו ושיבחו את הבדיחה . 
אבל זה ממשיך מזה שבטופ של רשימת הבלוגים נמצא משהו צואתי כמו איריס , משהו שברור כבר מזמן שהוא מפוברק , וגם מפוברק באיכות נמוכה במיוחד . 
זה עלבון לאינטילגנציה של כל מי שנהנה לקרוא כאן . 
אחר כך כל מיני בחורות בודות סיפורי אונס ומפרסמות את זה בכל פורום אפשרי . 
אנשים מאיימים בהתאבדות כדי " למשוך קהל " . 
ועכשיו יש חשדות מהותיים נגד הבלוג " מאחורי הסטטוסקופ " ( ראו פוסט אחרון , בתגובות ) , ויש האומרים שגם שם מדובר בבלוג בדוי לחלוטין . 
מישהו החליט ש - margi היא גם כן המצאה , כי היא כותבת יפה ורהוט מדי בשביל ילדה בת 16 . 
שני האחרונים , למשל , אלה בלוגים שאני קוראת בקביעות . 
לגבי הבלוג של הדוקטור - יש לי ספקות בגלל הפוסט האחרון . 
לגבי הבלוג של margi , אני פשוט נורא נורא מקווה שזה לא עוד עבודה בעיניים , כי זה באמת מוגזם . 
אני רואה בפיברוקים האלה פגיעה ישירה בקוראים שבאים , מתעניינים , ולפעמים מזדהים מאד רגשית עם הכותב וכתביו . 
אז נכון , גם אני לא חושפת את כל חיי פה ( רחוק מזה ) , ומצווה לטשטש לפעמים פרטים כדי לשמור על הפרטיות , אבל כל הבדיות האלה , שמטרתן רק למשוך רייטינג ולהקפיץ את הקאונטר , הן חסרות הגינות , ואולי גם מסוכנות קצת . 
כי בפעם הבאה שילד בן 16 עם נטיות התאבדותיות אמיתיות יכתוב פה על זה שהוא הולך לתקוע לעצמו כדור בראש , אף אחד לא ימהר לעזור לו , וכולם יתחילו לחפש סימנים ורמזים לכך שהוא משקר . 
מעבר לכך , בגלל מכת הפיברוקים הזו , כמעט כולם הפכו לחשודים . 
כל פעם שיש אזכור של משהו דרמטי בבלוג , אנשים מתחילים לשאול את עצמם אם זה באמת , או שזה בשביל הרייטינג . 
מי שיגיד עכשיו שהוא סתם קורא בשביל הכיף , ולא ממש אכפת לו אם זה אמיתי או לא , מקובל עלי . 
מישהו כזה הוא ממילא לא קהל היעד של מה שאני כותבת בפוסט הזה . 
ואל תטיפו מוסר על זה שאסור להיקשר רגשית למה שקורה פה . 
לפעמים נקשרים וזהו , בלי יותר מדי רציונאל . 
לפעמים קוראים משהו שנוגע עמוק בלב , וזה בדיוק כל העניין פה - סתם אנשים שכותבים מהלב . 
כן , האינטרנט מלא במתחזים , אני יודעת . 
כל הטיעונים האלה לא ממש רלוונטיים , כי אם היו קוראים לאתר הזה " ישרא - סיפורים בדיוניים " , בטח לא היתה לו את אותה פופולאריות . 
ברור לי שישראבלוג הוא במה לכל מיני סוגים של כותבים , אבל אולי כדאי שלפני שאתם פותחים עוד בלוג - גימיק , תעצרו ותחשבו שניה על טקסט נהדר שקראתם פה לאחרונה , משהו עם המון רגש שנגע ללבכם ( אם יש לכם כזה ) , אולי אפילו סתם סיפור מצחיק מהחיים עם איזה מוסר השכל שכתבה בחורה צעירה ורגישה , נגיד . 
ועכשיו תעצרו שוב ותדמיינו שזו לא בחורה נחמדה , אלא פדופיל בן 50 , או סתם עיתונאי שעושה עליכם ניסוי חברתי . 
די דוחה , לא ? 
ברור לי שאני לא פותרת את הבעיה , אבל אולי כמה אנשים כאן יתחילו לחשוב על מה שהם עושים . 
ואגב , כל המינכהאוזנים למיניהם - עשו את זה כבר לפניכם , כמו שהבנתם מן הסתם , ככה שאתם לא ממש מקוריים ומאגניבים כמו שאתם חושבים . 
מספיק עם זה . 
