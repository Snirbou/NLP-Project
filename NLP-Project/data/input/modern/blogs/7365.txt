אז הילד כמעט נחנק מענב , מה כבר קרה ? 
אנשים מתים כל הזמן . 
תאונות , מחלות , זיקנה . 
זה קורה . 
לא ברור לי למה תינוק שכמעט נחנק מופיע בכל אתרי החדשות , כולל מהדורות החדשות המרכזיות . 
זה מצדיק את תשומת הלב של מדינה שלמה ? 
והוא אפילו לא מת . 
אחרי שנים בהן נמנעתי מצריכת חדשות , חזרתי לאחרונה להתעדכן ( RSS ) , ואפילו הטלוויזיה חוברה אתמול כדי לנסות להקליט את הקליפ של פורטיס שרץ מדי פעם בחינוכית 23 ( כדאי שנזכור , כדאי שנשמור , חשיפה מוגזמת מסוכנת לעור ) . והנה , אני נזכר למה הפסקתי מלכתחילה.לא כי עדיף לחיות באושר ולא לדעת על כל החרא שקורה , אלא כי החרא שקורה הוא הרבה פחות נורא ממה שמציירים לנו . 
חלק גדול מהתופעות הנוראיות אינן כה נוראיות , ובד"כ גם מנופחות לכדי " תופעות " . 
שלא לדבר על הדברים הטובים שכמעט אף פעם אינם מדווחים . 
בסרטו " באולינג לקולומביין " מהרהר מייקל מור על מימדי ההפחדה בה מולעטים האמריקנים . 
תהיתי אם המצב כזה גם אצלנו ובדקתי את ערוצי התוכן המובילים באינטרנט . 
במשך החודש האחרון הוזהרתי מהסכנות הבאות : דגים , ביצים , פרים , חום , אמוניה , שטפונות , מגפות , תאונות ילדים , נזקי השמש , אסתמה , גניבות , כלבים , טביעה , אופניים , תולעים , איפור , יונים , פלואוריד , מוות בעריסה , טיסות , כדורי שינה , אספרטיים , ריצה , ליסטריה , קוקה - קולה , סמים , עקרבים , מנגל , בריכה , התייבשות , עיוורון , אוכל מופשר , תאונות דרכים וקלקולי קיבה . 
הנה הרשימה המלאה . 
ההתייחסות של גורמי החדשות תמיד תהיה מהצד השלילי . 
מישהו ראה איזושהי כתבה על המאורעות שקרו בתשעה באב מבחינה היסטורית ? 
אפשר גם מזוית אנתרופולוגית או ארכיאולוגית , לאו דווקא מנקודת מבט דתית.מה שכן היה לנו זה : תשעה באב - איך לעבור את הצום , איך לא להשמין בסעודה המפסקת . 
פסח - איך למנוע עצירות , איך לא להשמין בסעודת החג . 
פורים - איך למנוע אסון בגלל הקפצונים , איך לא להשמין ממשלוחי המנות . 
קיץ - איך להיפטר מהילדים , איך להיזהר מנזקי השמש , איך לא להשמין מהגלידות . 
חורף - איך למנוע שריפות מתנורי החימום , איך לא להשמין מהרביצה בבית . 
חלאס . 
אני מוחק את ערוצי הרסס של החדשות , וחוזר לחיים הנורמליים . 
