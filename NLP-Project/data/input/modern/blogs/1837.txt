הידד ! 
היאח ! 
כיפאק היי . 
אחרי בערך שלוש שנים מאז צאתו של הפרוייקט לדרך , יצא בימים אלה הספר " שישה גיבורים גדולים " לאור ולחנויות . 
את הספר כתבה הסופרת המהוללת שהם סמיט , שנתנה ראיון פרובוקטיבי שאפשר למצוא היום בגלריה של הארץ . 
( ידעתם שהיא למדה עיצוב תעשייתי בבצלאל לפני שהיא נהייתה סופרת ? 
) זהו ספר ילדים , בערך גילאי 5 - 9 נראה לי , ובו שהם עיבדה גרסאות חדשות וקצרות לכמה סיפורי גיבורים קלאסיים מהמיתולוגיות של העולם העתיק , מאירופה ואסיה : גלגמש השומרי , ראמה ההודי , פרסאוס היווני , ארתור האנגלי , אודין הסקנדינבי ודוד העברי . 
ראשיתו של הפרוייקט בהוצאת מפה , שלקחה את העורכת רחלה זנדבק לפתח מחלקת ספרי ילדים . 
אחרי כמה חודשים , אחרי ששהם כבר כתבה ואני כבר התחלתי לאייר , מפה החליטו שהם לא רוצים מחלקת ילדים , אבל היו הוגנים ביותר ושחררו לנו את הפרוייקט שנחפש הוצאה אחרת אם אנחנו רוצים . 
היו עיכובים רבים , אבל לבסוף יעל גובר מהוצאת כנרת לקחה את הפרוייקט ( תודה יעל ! 
) . 
אני בהתחלה תכננתי איורי אקריליק כבדים , ואפילו עשיתי אחד שלם כזה לאיור של גלגמש . 
אבל שהם התלהבה יותר מהסקיצות שעשיתי לדמויות , ואמרה שהם הרבה יותר חיים ודינמיים עם כל הקווי עיפרון מכל הכיוונים . 
אז הקשבתי לה ועשיתי את כל האיורים בסגנון הזה , היותר חופשי . 
למרות זאת כל התחושה של הספר היא מאוד קלאסית , נראה כמו ספר ממש ישן . 
כשראיתי שלשם זה הולך הלכתי עם זה ועיצבתי גם את הכותרות והכריכה בכיוון הזה . 
לשמחתי בהוצאה אהבו את זה . 
פחדתי שיגידו שזה נראה מיושן . 
אפילו הפורזאץ ( כפולת העמודים שמחברת בין הכריכה הקשה לגוף הספר ) קלאסי לגמרי עם מפה שמראה מאיפה כל גיבור בא . 
לכל גיבור בספר איור פורטרט בתחילת הסיפור ואיור גדול מתוך העלילה באמצע הסיפור . 
חוצמזה עשיתי גם אותיות מיוחדות לכל הכותרות , פונט הדסה שדפקתי לו שפיצים מכל הכיוונים . 
להב הלוי המעצב המגניב היה המעצב של הספר , אבל איכשהו יצא שלא היה לו זמן אז בסוף אני עשיתי גם את העיצוב של הכריכה . 
והנה כדי לעניין אתכם , כמה סקיצות שעשיתי לגילגמש : Fun Home by Alison Bechdel הרומן הגרפי מאת יוצרת הקומיקס אליסון בכדל ( יוצרת הסטריפ Dykes to Watch Out For ) יצא השנה וזכה להייפ ענק לא רק בקהילת הקומיקס אלא גם בעיתונות המיינסטרים . 
התלהבות ושבחים מקיר לקיר . 
התמונה שהתקבלה הייתה של עוד יוצרת קומיקס אלטרנטיבי שוברת את תקרת הזכוכית ומתקבלת כסופרת רצינית , גם אם גראפית . 
הספר העפיל לטבלאות רבי המכר של עיתונים כמו הניו - יורק טיימז והאל . 
איי . 
טיימז . 
אני לא זוכר את הסטריפ של בכדל , יכול להיות שהוא טוב , אבל משהו בכל העסק נראה לי חשוד . 
חשדותיי התאמתו . 
איפה ההייפ ואיפה הספר . 
עיקר הקטע של הספר נעוץ בכך שבכדל לסבית , ושאמה מגלה לה שאביה הוא הומו בארון , שנהג כל השנים להתחיל על נערים רכים ולעשות בהם מעשים , ואז חודש אחר כך הוא מת בתאונת דרכים . 
בכדל לקחה את היומן שכתבה בשנות נעוריה , ושזרה את הזכרונות מאז בתובנות החדשות של אחרי מות אביה . 
אין עלילה , כי היא מגלה הכל כבר בהתחלה . 
אין מתח , אין דרמה . 
אחרי שגילתה הכל כבר בהתחלה , היא חוזרת שוב ושוב אל אותם עניינים , וכמה שלא חיכיתי שמשהו מעניין יקרה , לא קרה כלום . 
הציורים לא מרשימים בכלל . 
כלומר , לא גרועים , סתם חסרי ניצוץ , לחלוחית , או כל דבר אחר . 
מבחינה קומיקסאית הוא גם לא משהו , בגלל שכמעט כל הספר מסופר עם קריינות שלה מעל הפריימים , היא מספרת ומפרשנת במקום להראות את הדברים קורים לבד . 
נקודת האור האחרונה שנותרה הייתה צריכה להיות סיפור צמיחתה של לסבית חדשה בעולם , ובתור סטרייט , כמובן שבדרך כלל אשמח לקרוא על הרפתקאות גילוי המיניות של לסבית צעירה ובתולית , אבל ראבאק - כמה קומיקסים כאלה אפשר לקרוא ? 
לסביות אוהבות קומיקס , יש מלא יוצרות , רובן אוטוביוגרפיות , רגישות , חמודות , ובמקרה הטוב גם מצחיקות . 
בכדל אולי רגישה , אבל לגבי כל השאר - לא משהו . 
קראתי את הסיפור הזה כבר הרבה פעמים בעבר , והגרסא הנוכחית היא גרסא די משעממת שלו . 
לסיכום : דלגו , דלגו . 
ולנושא אחר : לפני כמה חודשים דיווחתי לכם על הפגנה שנערכה בטוואני כנגד גדר הפרדה נמוכה בדרום הר חברון , גדר שלא נועדה לשמור על הביטחון של אף אחד אלא למרר את חיי המקומיים ולגרום להם לעזוב סוף סוף את האיזור כדי שהמתנחלים יוכלו להשתלט עליו ולהסתפח בבוא היום למדינה . 
אני שמח לבשר לכם שבג"צ הורה לפרק את הגדר . 
תוספת : ומחר לוס כפרוס מופיעים בחינם במסיבת שכונה של פלורנטין בשדרות וושינגטון , ראו הפלייר האקטיביסטי : ידידנו דיג'יי סמי מטר , הפעם ללא רונן אידלמן השוהה בנכר , ידג'ה הערב עוד מסיבת אוריינטל פיוז'ן עם מוזיקה ערבית מכל הסוגים והמינים . 
מומלץ . 
שימו לב : מתחיל ב - 23:00 , קצת יותר מוקדם ממסיבות אחרות בעיר . 
אל תגידו לא ידעתי לא שמעתי . 
שתי אפשרויות בשבוע הבא לפגוש את היוצרים החביבים עליכם ולהשתזף באורם המכשף : 
