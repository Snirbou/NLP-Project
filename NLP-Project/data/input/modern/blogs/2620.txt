ביטלתי את הנסיעה לבנגקוק והונג קונג , צריך לנוח קצת , ובינתיים אני מתכנן חופשה קצרה וזוגית . 
שנת הלימודים מתחילה שבוע הבא , אבל לקראת סוף נובמבר נראה לי ניסע לטייל , במילא יש לי את הפגישה הרבעונית בסנפריסקו , נוסיף לזה את ה 101 ללוס אנג'לס , קצת רומנטיקה עוד לא הזיקה לאפאחד , שקיעה מול ביג סר , ואז יוניברסל סטודיוס , קצת וניס ביץ ' , וטיסה קצרה לניו יורק , אולי יומיים , כדי שהיא תעשה את השופינג שאני לא אוהב לעשות . 
רק מה , יש לי פגישה באמסטרדם בדיוק בתאריכים האלה , ועכשיו זה טורף את כל הקלפים . 
SAMANTHA WHO , פרק ראשון מסדרה חדשה עם קריסטינה אפלגייט , מפתיעה ברעננות שלה . 
הקצב מהיר , הבדיחות מוצלחות , ונראה אם זה ימשך עד סוף העונה או לא . 
בעלילה בקיצור - סמנתה מתעוררת אחרי שמונה ימים בתרדמת , עם אמנזיה מוחלטת , ומגלה שהיא היתה בנאדם מחורבן . 
לא רע . 
ועכשיו , לאיזה חצי שעה של BURNOUT 3 . שלושה שבועות מהארבעה האחרונים ביליתי בחו"ל , בשלוש נסיעות שונות . 
הראשונה לסנפרנסיקו , ככה התחלתי לקרוא למקום הזה , שהוא לא בדיו בסיליקון וואלי , אלא יותר קרוב לבית השחי של סאן חוזה , אבל דווקא הוא לא היה כל כך נורא הפעם , מסתבר שזוית הראיה של אנשי שיווק שונה מזו של אנשי פיתוח , הידד . 
את השבוע השני ביליתי בניו יורק , עם הפסקה של ארבעה ימים בינלבין , ואז ארבעה ימים בבית ומיד לספרד , ומהי ספרד אם לא נסיעה השקולה לאוטובוס , בקטנה ארבע שעות וחצי ואני ביעד , מה , אפילו פיפי לא צריך בטיסה , ואולי הגיע הזמן להמיר את הפלטיניום שלי מקונטיננטל לאחד כזה של אל על , אם אירופה נכנס לתמונה . 
אבל אין מה להשוות , הביזנס של קונטיננטל שם בכיס את זה של אל על , וגם באמצע הטיסה לא יוצא פתאום מראשונה רני רהב ומתחיל לחבק את כל הנוכחים חוצממני תודה לאל . 
ספרד קיבלה את פני בזעף וישר קפצנו לאיזו מסעדה מקומית לאכול פאייה מוצלחת , השארנו את כל חיות הים למעט הקאלאמרי המטוגנים בצלחת בצד והיה מושלם , למרות הגשם שלא הפסיק לרדת . 
דווקא ארוחות הערב ה " מיוחדות " בכפרי הסביבה היו על הפנים , יותר מדי מוכוונות לתיירים , אבל מה לי כי אלין ? 
בכנסים של אנשי פיתוח אוכלים בייגל עם גבינת שמנת ועוד אומרים תודה , ופה כולם מעווים פנים על מסאג' שנמשך רק ארבעים וחמש דקות ( " אל תדאג " מרגיעים אותי " בתאילנד זה הרבה יותר טוב , הכנס " ) , אני מבטל את הנסיעה שבוע הבא לבנגקוק , גם ככה אני חושב שתפסה אותי אלרגיה ואני לא מפסיק להשתעל שיעול לח ומגעיל . 
ובין לבין אני צופה בסדרות שיורדות מביטורנט ומגיע למסקנות הבאות : 1 . 
" הפמליה " שתיים וחצי העונות הראשונות הן גאוניות . 
לא פחות . 
החצי השני של העונה השלישית מתדרדר , ולצפות ברביעית זו פשוט אכזבה , עם סוג הומור שגורם לי לתהות אם לקחו את יואל רפל לכתוב להם , או אולי את רועי מה שמו , זה עם הזקן הקטן מדאבל דייט שצוחק מהבדיחה היחידה שהוא מספר כל הזמן . 
2 . 
להאריך את הפרקים של " המשרד " לשעה זה לא רעיון טוב , אם כי " what is a jim " הוא אולי פנינת הטלוויזיה המוצלחת ביותר השנה וראויה לאמי 3 . 
האוס חזר גדול מהרגיל , מה גם שגם מאחורי הקלעים יש מתח ועוד לא החתימו את השחקנים המחליפים , והם מתחרים במציאות כמו גם בסדרה . 
4 . 
" גיבורים " חוזרת לשעמם , אבל עדיין לא בצורה מחורבנת . 
5 . 
אני קרוב להפסיק לראות את " נמלטים " , מילא שערפתם את הראש של שרה ( ספוילר ) , אבל זה פשוט נמאס , סוקרה המזדיין הזה , שיחליט כבר מה קורה איתו . 
אחרי חודש של הפסקה עם חדר הכושר , חזרתי השבוע , עדיין משתעל , והצלחתי לרוץ רק 8 דקות , הרבה פחות מלפני שהפסקתי , אבל נראה שהחזרה תהיה מהירה יותר . 
קניתי PS 2 שוב , במקום זה שנשבר , והפעם אני נשברתי וקניתי אחד עם צ'יפ . 
למרות שאני מאמין בלקנות משחקים ועוד לא צרבתי אחד , אני מתתחיל להתגמש . 
הידד . 
