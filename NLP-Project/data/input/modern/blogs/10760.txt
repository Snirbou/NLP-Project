אם מישהו שואל , אז ככה אני מכירה את עצמי הכי טוב , ככה אני יכולה לזהות את עצמי ; כשהמחשבות והרגשות נמזגים אחד לשני ויוצרים מערבולת כזו בתוכי ואני מרגישה איך הדברים מתעבדים ומוצאים את המקום שלהם בפנים ואת הדרך החוצה , וזה מרגיש כאילו פתאום מצאתי את המתג של האור בתוכי ויש לי מן שמש כזו קטנה איפשהו בין החזה לבטן , והיא הכי מחממת והכי מאירה בעולם , ואני מרגישה כאילו הקרניים נשלחות לי מתוך האוזניים והעיניים ובין האצבעות ואני משתדלת לאסוף את הכל , שלא ילך לאיבוד , כי ברגע שאני מתחילה לשכוח זה קצת כאילו משהו בי מתפוגג וחלקיקים שלי הולכים לאיבוד . 
נקודת ההתחלה שלי תמיד קשורה ביעל פשוט כי אני לא באמת יודעת להגיד מה היה לפני כן . 
יש לי זכרונות ותמונות וסרטי וידאו , אני יודעת את מי ואת מה אהבתי יותר או פחות , אבל אני לא יודעת איך תפסתי את העולם , את המשפחה שלי , את עצמי . 
הייתי ילדה , לא היתה לי המודעות שהתחילה להתפתח במקביל לקשר שלי עם יעל , עוד לא הסתכלתי על עצמי בזכוכית מגדלת , עוד לא ידעתי איך מפרקים את המציאות למלים . 
בשביל ילדים החיים הם מיקשה אחת , לא חלקים של פאזל . 
לא צריך לפרק ולחבר , פשוט חיים , כשטוב וכשלא טוב , בוכים כשמקבלים מכה ושמחים כשמשחקים . 
אני יודעת שהייתי אני גם אז , קרו לי דברים שהטביעו את חותמם ועיצבו אותי , דפוסים שאני מזהה עכשיו אולי התחילו שם , אבל אני באמת לא יכולה לדעת , זה קצת כאילו בתור ילדים אנחנו מן מחשב לא מאוד משוכלל , מה שהוא יכול לקלוט ולשמור אלה רק קבצים ברורים , כל מה שהוא ברמת הניואנסים והדברים שמאחורי הדברים נמחקים , וככל שהמחשב משוכלל יותר , הוא מסוגל לעבד קבצים מתוחכמים יותר , ויש לו את הכלים לשמור אותם . 
איך היא מצליחה לדייק בתהליך , חשבתי תוך כדי הליכה . 
זה ממש כאילו יש לה מפה שלפיה היא מתקדמת , יודעת להכנס אפילו לשבילים קטנים שכביכול לא מובילים לשום מקום , ובכל זאת חשוב ללכת בהם , יודעת באיזה קצב להתקדם כדי שלא נתעייף כבר בתחילת המסלול . 
איך זה יכול להיות שאת כל זה היא יודעת ? 
היא לא , עניתי לעצמי . 
אין מפה . 
גם לפסיכולוגים הכי טובים והכי מנוסים שיש אין שום מפות והם אף פעם לא יודעים את הכל . 
אז איך זה עובד ? 
לפעמים היא היא הולכת עם הראש ולפעמים עם הבטן , מציעה לי כיוון ללכת בו , לפעמים אני משתפת פעולה ולפעמים אני מבקשת לשנות כיוון . 
לפעמים אני לוקחת אותנו לשבילים שלא היינו מגיעות אליהם אם לא הייתי אומרת , ובטח שלא היינו מגיעות אליהם אם היא לא היתה מאפשרת את זה . 
וזה ככה כי אני זו אני והיא זו היא והדרך מִתְדָיֵיקֶת על ידי שתינו . 
( רציתי בכלל להתחיל מזה ... 
.. 
. 
) אולי עם ענת אני עושה תיקון למה שהיה עם יעל . 
כאן אפשר להסתכל לוואקום בעיניים ולחבק אותו . 
אני יכולה להשאר שפויה ונראית בגבולות שמכתיבים התפקידים ואני נשארת שפויה גם במרחב הבלתי אמצעי , גם כשאני קולטת דברים בלי לדעת , עד שאני מקבלת עליהם אישור . 
אני לא יודעת להסביר איך זה בדיוק תיקון ליעל , הרי פה המרחק כביכול גדול יותר , הגבולות ברורים ונוקשים יותר , והפער לא ניתן לגישור , ובכל זאת . 
בכל זאת אני מרגישה ששני הקצוות מתקרבים אחד לשני וכמעט נפגשים . 
רק חסרה חתיכה אחת של פאזל , שאין טעם כרגע לחפש אותה כי היא בעצם וואקום . 
וגם על הוואקום הזה אפשר לגשר עם חיבוק . 
שום חלק לא נשאר באוויר , שום דבר לא נשאר בלתי נראה . 
על הכל מותר לדבר , גם אם זה נראה לי מוזר ואני לא רגילה . 
זה באמת בסדר , ואני לא פסיכית , אני מרגישה דברים שקיימים וזה לגמרי הגיוני שגם אקבל עליהם פידבק . 
זה כמעט פשוט פתאום . 
ואז עולות לי דמעות בעיניים , אפילו לא הדמעות , אלא ההקדמה שלהן , וצריך לקחת נשימה עמוקה , כי משהו מרגיש פתאום נורא גדול , ולגמרי חסר גבולות . 
אני מרגישה ואת אומרת שאני צודקת , ועדיין הכל בסדר . 
הגבולות הם כמו הקירות של החדר . 
רוב הזמן הכל מתנהל בינהם , אבל גם שביל הכניסה הוא חלק מהמרחב , ולעתים רחוקות אנחנו נמצאות מחוץ לקירות של החדר ומחוץ לגבולות . 
אבל ברור שגם כשאנחנו יוצאות מהחדר ומהגבולות , הם נוכחים ; הם עדיין המצפן . 
זה מאפשר לי הרבה אוויר . 
אני יודעת לא להגיד תודה כי התודה שם , והיא נאמרת גם בלי מלים . 
אני מניחה שמאותה הסיבה אני לא צריכה להגיד לך שאני אוהבת אותך , כי זה שם , ובכל זאת לפעמים רוצים להגיד משהו שלא צריך להגיד , שנאמר גם בלי מלים . 
יש לזה משמעות . 
( אחרי שעה של כתיבה נורא קשה לסיים . 
נדמה שאין סוף לדברים , בעיקר כי ברור לי שהרבה חלקיקי מחשבות הלכו לאיבוד בדרך . 
אז אני רק רוצה להמשיך , עד שכבר מצאתי את הקול שלי , אני רוצה להשמיע את כל מה שיש . 
) שורפות לי העיניים ממש . 
הים הזה ממש נחמד בתיאוריה , אבל למעשה הוא אוסף של דברים קטנים ומטרידים , החול דביק ומכסה את הכל , המים מלוכלכים ויש בהם דברים שעוקצים , השמש מסנוורת ומחממת הרבה יותר מדי , כדורים של מטקות עפים לכל מקום , וחם חם חם . 
התחלתי לבכות בגלל מטוס שעבר מעלינו ועשה המון רעש . 
הרגשתי כאילו הרעש הזה עובר בתוכי . 
הגלים שהזיזו אותנו מצד לצד היו כמו שלוחה של חוסר היציבות שלי . 
הכל נהיה אישי מדי . 
ולא רציתי כלום . 
אחר כך , איכשהו , זה נהיה בסדר . 
השמש הורידה הילוך והרוח התחילה ללטף , וגם אני התרככתי ונרגעתי ונהיה כיף . 
מפחיד לרצות ומפחיד לא לרצות ומפחיד ומפחיד , באמת . 
אולי זה שאני בוחרת להתעמת עם הפחדים האלה ולהתמודד איתם אומר שאני באמת קצת אמיצה , כמו שהיא אמרה . 
( את הקצת אני הוספתי . 
) רגע אחד אני עולה על גדותיי וברגע השני "I've got nothing inside , bring me back to life " . 
אני לא יודעת איך לתמרן בינהם ואיך לא ליפול במעברים החדים . 
אני מפחדת לעייף אותי ואני מפחדת שבאיזשהו שלב יתייאשו ויעזבו אותי עם הרגשות ההפוכים שלי והפחד המשתק . 
אני רוצה כבר להגיע . 
אני רוצה למלא איתך אמבטיה ולהכנס אליה ולהרגע , אני רוצה כבר להיות כמה שנים קדימה , עמוק בתוך לימודי התואר השני , כשמשנה מי אני ולא משנים המספרים , אני רוצה להיות כבר בעיצומה של התקופה שלי בספרד , לדלג על השלב של לחסוך ולתכנן ולמצוא את האומץ והמוטיבציה לעשות את זה . 
אני רוצה להיות על הבמה ולא לפחד לרדת ממנה , אני רוצה להיות עם מרכז חזק חזק . 
אני סופרת את הפגישות שנותרו . 
עוד ארבע . 
אחר כך אני קצת לבד ( והרבה לא ) . 
אני יודעת שזה בסך הכל חמישה שבועות , אבל אני כבר מתכווננת על השינוי שיבוא אחר כך . 
כל הזמן שינויים , סוויטצ'ים , פניות חדות מדי . 
היה הרבה יותר קל להפרד כשאני מרגישה מנותקת , ודווקא עכשיו אני מרגישה מאוד מחוברת לשם , מרגישה את האוויר שזה נותן לי , בצחוק ובדמעות , כשאני קטנה וכשאני קצת פחות קטנה . 
מזל שיש עוד דרך לעשות , כי אני עוד לא רוצה להפרד לגמרי . 
ואת יודעת , לא הייתי יכולה לעבור את התהליך הזה עם אף אחד אחר . 
זה באמת אמון למתקדמים . 
וגם חשיפה , וגם אינטימיות , וביחד . 
זה ממש כמו הסטודיו , יש הרבה שיעורים בכל מני רמות , וזה בקצב שלי . 
זה לא פשוט לי , וגם לך אני לא עושה חיים קלים . 
לאט לאט , עד שהמכונית מתניעה ... 
.. 
. 
והזחילה המהוססת בהילוך ראשון ... 
.. 
. 
אבל ברגע שהמנוע מתחמם אפשר באמת לצאת לדרך . 
זה לא אומר שהוא לא נכבה מדי פעם , אבל אחר כך כבר הרבה יותר קל להתניע מחדש . 
כנראה שזה הקטע עכשיו , להרכיב ולפרק ולהרכיב . 
לא סתם יש עכשיו על השולחן בפינת האוכל פאזל של שלושת אלפים חלקים . 
בינתיים הוא רק מסגרת וכמה חלקים שאמנם מתחברים אחד לשני , אבל לא מחוברים למסגרת . 
לגבי חלק מהם אנחנו לפחות יודעות לאן זה יתחבר בהמשך , עם חלק אפילו זה עוד לא ברור . 
( וכמה יפה זה שהפאזל הזה הוא מטאפורה מדויקת לגמרי לחיים ... 
.. 
. 
בלה בלה בלה . 
) אני מניחה שמה שדורש הכי הרבה אומץ זה לפרק דברים שפעם נראו שלמים והיום כבר פחות . 
לפעמים נדמה שיש רק נקודת חיבור אחת , אבל בניגוד לפאזלים , בחיים אין חיבור אחד נכון , יש אינספור אפשרויות , והנכון או לא נכון תלוי ברגע שבו נעשה החיבור . 
זה מנחם ומפחיד באותה הנשימה . 
הייתי אז כמו גוזל , אמו מאכילה אותו מהמקור , מפרקת לו את האוכל ומגישה לו אותו מוכן לעיכול . 
קבלתי ממנה את הכל בדיוק כפי שהיא העבירה אותו , מוכן לעיכול . 
עם הזמן ועם ההתבגרות לקחתי את הדברים שהיא נתנה לי והתחלתי לבחון אותם , כל עניין לגופו , חלק סננתי והשארתי מאחורי , חלק קבלתי כפי שהוא , וחלק עיבדתי ושיניתי בהתאם לצרכים ולאמיתות שלי . 
גם אם עכשיו אני מסננת הרבה מאוד דברים , לפעמים אני מבינה שאני אותו גוזל , שניזון מהמקור ( תרתי משמע ) שלה , רק שעכשיו בגרתי , צמחתי לי כנפיים שהולכות ומתחזקות , ולאט לאט , אני גם עוזבת את הקן . 
( למרות שאני תמיד ממשיכה לבקר . 
) ( כמה " עוף גוזל " מצדי , וזה אפילו לא מדברת על אמא שלי . 
) יותר משבוע שהמלים היו חסומות , הדברים קרו ולא היה לי מה להגיד עליהם , גם אם הרגשתי וחשבתי הרבה מאוד . 
גם אם הייתי מוצפת וממש רציתי להוציא מתוכי משהו . 
ודווקא עכשיו , אחרי פגישה שהיתה עשויה חלקיקים - חלקיקים , המלים יוצאות , והן מספרות סיפור של חלקים , של דברים שמתבשלים לאט , על הבקיעה מהביצה ועל העיניים שמתחילות לראות ולחפש את הדרך בשמיים ועל הקרקע . 
( ואפילו הפאזל שבפינת האוכל הוא ציור של ציפורים . 
תוכים . 
) 
