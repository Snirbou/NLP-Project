אני מרגישה את הרוח , בוערת לי בכנפיים . 
רוצה שכולנו נתחיל לעוף . 
זה יתחיל בקטן , אני אומרת , זה יגדל , אני מאמינה . 
לקחת רגע אחד ולהפוך אותו לרגע אחר , לדעת להפוך את המקום הזה למקום אחר . 
הלוואי שידעתם מה נוגע בי , ומה מפחיד אותי . 
מה עושה אותי מאושרת , וכמה מחשבות עוברות לי בראש עד שמגיעה הפעולה ההיא , שאותה אתם רואים . 
מה עובר לי בראש עם כל תמונה שמרצדת על המסך של חיינו , עם כל תחושה , עם כל מגע , עם כל דמעה . 
היו רגעים שהרגשתי שזה גדול עליי , אז גיליתי כמה זה קטן . 
מלא הפתעות , מלא עוצמה . 
רגע אחד של התפקחות , התבוננות למציאות בעניים ולא לפחד לחייך . 
אז מגיע הרגע שאני מרגישה יותר גדולה מהעולם , יכולה להכיל את כולו , ולהמשיך לחיות . 
כי מעט מאוד חיים יש בעולם הזה . 
כל הזמן מדברים על חיים , אבל זה כאילו שכחנו איך לחיות אותם . 
להתעורר ליום ועוד יום של שיכחה ובלבול , לדעת שמחכה לי עוד דרך מעייפת שם בהמשך . 
לחוש בשמיים הלוחשים בשמי , לראות ילדה שרצה לקראתי , קטנה וחדורת התרגשות . 
נפרש לי החיוך שלא יכול לרדת בשום מצב , והחיוך שנפרש לי עמוק בפנים .. 
. 
רק אני יכולה לראות אותו . 
התחושות של כולנו אינסופיות , וכשחשבתי שאיבדנו את זה הכל חזר אליי מחדש . 
כי הרי מה זה מספרים , ומה אלו ציונים , ומוסדות חינוך נועדו כדי שאהיה חני , ולא כדי שאהפוך למספר . 
אז הכל ימשיך להתנהל על צירו כרגיל , לנשום , לחוש ולתת לדופק לדפוק כאתמול שלשום , אבל אני אדע שיש פה סוד . 
סוד שגיליתי אותו . 
והוא שברגע אחד , הכל נראה קטן באמת . 
הכל נראה לא חשוב חוץ ממה שיש לי ביד , הספרים יישרפו יום אחד , ואז נישאר רק אנחנו , עם המסעות שאספנו עד אותו הרגע . 
נחושה לאסוף פיסות מידע , לגלות את השלב שלי בזה אחר זה ולא לרוץ לשום מקום . 
יש לי חיוך מתוק על הפנים , ולמרות כל המבחנים האלה , והעומס הזה שמחלחל עמוק .. 
. 
יש קסם בכל מקום . 
אני מתחילה להרגיש שהנטישה שלי לא מקרית , ושכמו כל דבר שכרגע בחיי , גם המקום הזה בעלייה ובירידה . 
לפני שבוע , ביום שלישי היה לנו את המשחק נגד אס"א ירושליים בחוץ . 
כבר שכחתי מכל מה שהיה שם , גם כי רציתי לשכוח , גם כי זה עיוות לי את המחשבה והרגשתי איך זה להיות בגוף שקבוצה אחרת שולטת עליו . 
כעסתי על עצמי שנתתי להסתבכות הרגשית להפוך אותי למאובנת פיזית וההפסד - 56 , 17 הוא לא מקרי בכלל . 
לא יודעת , פשוט לא מתאימה לה הכתיבה עכשיו . 
שעת בוקר מאוחרת , אני מתחילה היום בעשר .. 
. 
וסתם , זה יום מן הימים . 
היום יש מבחן בתנ"ך ושבוע הבא מתחיל הלחץ האמיתי בשנית . 
שבוע הבא ביום חמישי טקס חלוקת תעודות זהות , וזה מרגיש שקצת אבדנו בחיפוש אחר הזהות של עצמנו . 
אני שונאת את זה שאת מנהלת אותי , מחליטה מתי אני כועסת ומתי אני עצובה , מרשה לעצמך לנהל לי את החיים . 
מתחשק לי להעמיד אותך במקומך ולהגיד לך שהחיים שלך אלו לא החיים שלי . 
ביום שלישי הזה היה משחק נגד רמלה בבית . 
הוא היה אמור להתחיל ברבע ל - 6 , אך רון ואני יצאנו מהבית ב - 4 ורבע , מתוך מחשבה תחילה על יום ההולדת ה - 38 של המאמן שלי , וכמובן אירגון של כל הדברים הכרוכים בכך . 
מסתבר שהאוטובוסים שינו את שעות הזמנים שלהם , ואנחנו נתקענו בלי פיתרון בידיים . 
אז החלטנו להתקשר לחן , ודי התעלקנו עלייה עד שישבנו וחשבנו על פיתרון . 
כשלבסוף מצאנו פיתרון , התמונה הייתה שרון ואני רצות במדרון אל עבר המרכז , ממהרות לקנות מכל הבא ליד , איכשהו קונות עוד בלונים כתומים ב - 7 ש"ח ושוקולד מיוחדים כאלה של צדפות ב - 20 ש"ח . 
עדן התחילה כבר להכין את החולצה שמקדימה יש ילד שמרזיק גביע שבתוכו יש מספר 1 , ומאחורה רצינו לכתוב לו I ' m firstman , כי כשקוראים את זה באנגלית - זה נשמע כמו שם משפחתו . 
הלוח עם כל הברכות כבר היה מוכן , קצת הדבקנו וכתבנו , ומיהרנו לצאת עם אמא של חן לכיוון המגרש . 
לפני שהדלת נפתחה כבר היינו בחדר הלבשה , אני עם הקוקיות בין הרגליים והסיכות שנפלו לי מכל עבר ורון בלי אויר כשהיא נאלצת לנפח את כל הבלונים לבד . 
חן הייתה השליחה בחוץ שקוראת לכל הבנות להיכנס לחדר ההלבשה . 
לפתע נכנסנו ענת ושיר והודיעו שהמשחק מבוטל כי אין כרטיסים לשחקניות של רמלה . 
הייתי בשוק ! 
. אמרתי להן שיישארו כי יובל תביא אוכל וחבל שיילכו עכשיו , ואז פתאום הן התחילו לצחוק . 
ואני רק חשבתי כמה 1 באפריל זה יום מעוות , ואיך אני היחידה שלוקחת הכל ברצינות . 
פתאום עדן הגיעה עם החולצה , ואמרה שהיא לא כתבה את האנגלית מאחורי החולצה , אז חשבנו אם לכתוב את זה עם עט או לא . 
לבסוף החלטנו לעשות את זה אחרי המשחק ועלינו מהר להתכונן לקראתו . 
החימום הלך פחות או יותר , אח של יעלה חיכה בפינה ועזר עם הכדורים ופתאום החימום נגמר וצריך לעלות למגרש . 
אני זוכרת שלא עליתי בחמישייה ושאסתי , שביום שישי לפני אמרה לי שהיא חושבת על פרישה מהכדורסל , עלתה בחמישייה . 
אני זוכרת כמה שמחתי שהיא עולה , וכמה שמחתי שאני כרגע על הספסל במקומה . 
ידעתי שאני יכולה להתמודד עם זה , והיא כבר לא מסוגלת . 
המשחק עצמו , היה לכל אורכו עליות וירידות . 
אנחנו בתחילת המשחק היינו צמודות להן לתחת , מבחינת הגנה . 
בהתקפה עשינו הרבה מאוד טעויות . 
ענת השתוללה , והבנות ניסו להחזיק את המשחק בלעדיה . 
אני זוכרת שאת המחצית סיימנו באיזשהו הפרש מתחינת התוצאה , אבל לכל אורך המשחק היינו שם . 
שמרנו כמו מטורפות , אני לא העזתי לתת להן לעבור אותי . 
וכשהמחצית נחתה על פניי ו - 3 העברות שלי נצצו על לוח התוצאות , ידעתי שאני יורדת לספסל . 
אנחנו נלחמנו כמו שדות , עוד זכרנו את ההפרש של ה - 30 בסיבוב הקודם נגדן . 
לקראת סוף הרבע השלישי עוד הובלנו ב - 6,7. ידענו שאפשר לעשות את זה , היינו הכי בטוחות בעצמנו . 
בקיצור , הסוף .. 
. 
הסוף היה כשב - 6 שניות אחרונות ענת זרקה זריקה משוגעת מחצי מגרש כשהן הובילו פעם בנקודה מהעונשין , פעם בסל קל , פעם אנחנו הובלנו ב - 2 וכד' . 
עד שהשופט נתן 2 זריקות לרכזת שהחטיאה את שתיהן . 
ואז הוא נתן לה שוב לעמוד על העונשין לעוד 2 זריקות , והפעם היא הלכה על כל הקופה . 
נשארו 3 שניות , ענת הוציאה כדור , החזרתי לה , היא זרקה , הן תפסו והמשחק נגמר . 
ברעם רועד ירדנו לספסל , מאושרות ומאוכזבות מה - 50 - 48 שהצלחנו להשיג . 
אבל יודעות שזו תוצאה טובה פי מיליון מהפעם הקודמת , רואות את השיפור בעניים . 
הרגשתי שלמה עם עצמי , כמו שלא הרגשתי הרבה זמן . 
הרגשתי שעשינו שינוי , שביצענו התחדשות . 
שדברים כאלה לא שוכחים לעולם , כפי שכתבתי בברכה למאמן שלי . 
אחר כך רצתי לחדר הלבשה , לכתוב את הכתוביות מאחורי החולצה של המאמן שלי . 
בחוץ שמעתי צרחות , פתיחת בורקסים ושטויות . 
וכשיצאנו מחזיקות בחולצה זה היה שווה הכל , התחלנו לצחוק כולנו , לשיר מזל טוב , להנות ולשכוח מהכל . 
אז גיליתי כמה אני חזקה שם , כמה אני לא זקוקה לתירוצים ולא זקוקה לכלום . 
שזה המקום שלי . 
ששם אני לא צריכה להיאבק עם עצמי כדי לצאת , שם אני רוצה לצאת . 
שכל צחוק מגיע הישר מהלב , לא כי הכרחתן אותי . 
כל שריר כאב , כל מקום , אבל הלב נשאר חזק וצוחק , מלא בטוב ובשוקולדים . 
הערב נגמר בניצחון של מכבי על ברצלונה , וכשנרדמתי באותו הערב , זה היה עם חיוך . 
נשארו לי 5 דקות לפני שצריך להתעורר לבית ספר , להתעורר למבחנים . 
להתעורר לזה שמנהלים לי את החיים , לנסות להרגיש חזקה גם שם . 
בוקר טוב , ושקט . 
