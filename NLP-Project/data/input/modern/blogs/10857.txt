אני לא יודעת אם סירסתי לי את הצורך לכתוב או שבאמת אין מה להגיד . 
כבר מספר פעמים התחלתי לכתוב . 
קודם אפילו החלטתי לפרסם פוסט ובמקרה הוא נמחק . 
לא הפסד גדול . 
בסך הכל ספרתי על חלום שהיה לי ושאני חושבת שיש מקום לפרש אותו ולהסיק ממנו מסקנות . 
בסופו של דבר שום דבר שאני מתכוונת לכתוב לא נראה לי משמעותי . 
אוי , העפתי מבט עכשיו ביומן בית הספר שלי משנה שעברה , על חודש נובמבר . 
מדהים כמה הרבה עולה מכל מני איזכורים קטנים . 
הקשר עם נעה , השיעורים הנפלאים של הפלמנקו , התקופה הקצרה בה התמדתי בהליכה על ההליכון , העבודה על הדואט עם עמית , בית ספר , הביקור של שרון בארץ , הפגישה הראשונה עם לירון ועם הסטודיו ... 
.. 
. 
ועם דנה כמובן ... 
.. 
. 
סופי השבוע העצובים שהיו לפני שהתחלתי ללכת לסטודיו ומאידך - השבועות הכן מלאים בעשיה ובמשמעות . 
שוב ושוב אני נוכחת לגלות עד כמה חייתי בשנה שעברה . 
אני אסירת תודה על כך , בלי שום ספק , אבל כואב לי להרגיש איך עכשיו אני במן תחושת רגרסיה . 
סביר להניח שזו ירידה לצורך עליה , או צעד אחורה בשביל שיהיו שני צעדים קדימה , אבל אין מה לעשות . 
לרגעים רעים יש המון כוח , יותר מכפי שהיה צריך להיות להם . 
כל כך מפתה לחפש תשובות בעבר - להתרפק עליו ולשקוע בו , לנסות להעלות באוב חוויות ורגשות מן השנה שעברה ולנסות להחזיר אותם . 
ברור שזה חסר טעם ושהתשובה יכולה להמצא רק בהתקדמות הלאה . 
למרות זאת , ולמרות רגעים של חשיבה חיובית אינני מצליחה באמת לקדם את עצמי ולהכנס לתקופה חדשה - בריאה וטובה יותר . 
אני בוחנת מחדש את החלומות שלי ואת הכוונות שלי . 
בודקת מה ריאלי לגביי , מה יכול באמת לעשות לי טוב ולספק אותי . 
אין תשובה , כמובן . 
החלומות הברורים מסנוורים ומעוורים אותי ואני לא מצליחה לראות את עצמי מאושרת ומסופקת בדרכים אחרות . 
ברור לי שזה לא חייב להיות ככה ושזה קשור במידה רבה לאנשים שסובבים אותי , לכך שככל הנראה ( ובתקווה ) , חברתי הטובה ביותר כרגע בדרך להיות רקדנית , לכך שדנה היא רקדנית מדהימה . 
ברור שאני מאוהבת בעולם הזה עד כדי עיוורון ואינני מצליחה לבדוק מי אני ומי אני רוצה להיות . 
אני מניחה שגם המודעות שווה משהו , אבל בהחלט לא יותר מדי , כי מודעות יש לי , ובכ"ז שום דבר לא הולך לשום מקום . 
עכשיו , יותר מתמיד , אני חושבת שאולי באמת הצבא יגמול אותי מאבק הפיות הזה , שהרי הוא סם לכל דבר . 
זו מחשבה קצת עצובה , כי היא מאשרת למסגרת האטומה והקשוחה הזו לרמוס את הקסמים והכנפיים . 
אבל זה לא ככה , כי אולי היא תאפשר לי להצמיח כנפיים מסוג אחר ותאפשר לי לשלוט בקסמים יותר מאשר שהם ישלטו בי . 
ובינתיים ? 
לנסות לא ליפול נמוך מדי , לא לשקוע עמוק מדי . 
ובבקשה ממני , לנסות לעשות קצת כיף . 
למרות שעצוב , למרות שלבד , למרות שבאמת רע . 
איי , המצב לא טוב . 
אני יושבת בבית עם כאב גב וצמרמורות . 
יש לי טלויזיה חדשה באמצע החדר עם קרטון מפורק מסביבה וקלקר . 
הייתי מנסה להחבר אותה אבל זה מצריך ממני להוריד את הטלויזיה הישנה ולהרים את החדשה . 
אני חוששת שזה לא יהיה אידאלי לגב שלי . 
ברגע שהבנתי שלשיעור של הצהריים אני לא הולכת נכנסתי למיטה , נרדמתי , התעוררתי , נרדמתי התעוררתי . 
הספקתי לחלום הרבה . 
חלמתי שלירון ואני ביחד . 
ואח"כ שאני מספרת לה שחלמתי את זה בדיוק אחרי שאתמול בלילה חשבתי על זה שעבר הרבה זמן מאז שחלמתי שהתנשקנו . 
אחר כך חלמתי על נעה . 
יש איזושהי התכנסות אצלי בבית והיא ועוד מישהי בחדר של אחותי . 
אני נכנסת ואומרת להן שלום וכשהשניה לא רואה היא לוחשת לי משו ואני באה ומחבקת אותה , ואז אנחנו מתגנבות לשירותים , בלי שאף אחד יראה , וקצת מתנשקות וקצת מדברות , ואז יש איזשהו עניין לא ברור שם . 
החלום הזה חידד אצלי את הידיעה שאני לא באמת רוצה לחזור אליה . 
הימים שלי עוברים כל כך לבד . 
בין אם בבית או בסטודיו , לגמרי on my own , בלי אף אחד למשוך איתו שיחות סמסים על חצי יום , לא מישהו לשבת ולדבר איתו שעות באינטרנט , ובטח שלא מישהו שיהיה איתי כאן ועכשיו , בחיים האמיתיים . 
רק בלילה יוצא לי לדבר עם לירון במסנג'ר , ועם עוד איזה מישהי באייסי מדי פעם , אבל בכללי יבש פה כל כך ... 
.. 
. 
לירון נכנסה לשיגרה שלה . 
אתמול הלכנו יחד להופעה ואח"כ ישבנו בבית קפה והיה נורא נחמד , אבל ברור לי שזה יתחיל להיות יותר ויותר נדיר . 
בטח ובטח מהרגע שאתגייס . 
אין לי כוח , בחיי שפשוט אין לי כוח . 
