" ואמרתי אני בלבי : כמקרה הכסיל גם אני יקֵרני . 
לך לדרכך , אכול את לחמך בשמחה ושתה את יינך בלב קל , כי אלוהים כבר קיבל את מעשיך . 
יהיה לבושך לבן תמיד ולא יחסר בושם על ראשך . 
חיה באושר עם אשתך אשר אהבת כל ימיך , ימי החסד שאלוהים נתן לך תחת השמש . 
כי זה חלקך בחיים ובעמל שאתה עמל תחת השמש . 
לך בדרכי לבבך ומראה עיניך ודע שאתה עתיד לתת דין וחשבון לפני האלוהים . 
" בציטוט הזה בחרתי לסגור את הספר ולחזור אל חדר חולי הנפש . 
" מרפאת בריאות הנפש " , נכתב על דלת הכניסה . 
ואיזה נפש אפשר לרפא מלבד נפש חולה ? 
הצמדתי את האוזניות אל אוזניי והחלתי לחפש את 100.2FM - תחנה למוזיקה קלאסית . 
עד הפעם האחרונה שביקרתי כאן , לפני כחודש ימים , היה עליי להתאמץ בכדי להתמצא במציאות . 
היום אני כאן , ומתאמצת להתנתק ולהחזיר לעצמי את אותו קו מחשבה שליווה אותי בשנים האחרונות . 
אותם נערים שניצבו מולי שפעו חיים , אף על פי שנראו מוטרדים קמעה . 
האם רצוני הסודי הוא להתמסר למה שהחברה מכנה " שגעונות " ? 
או שמא , ייתכן שזהו הפחד מפני ההתמודדות עם החיים האמיתיים - הלא זהו הדבר ממנו יכולתי לברוח בקלות רבה כל כך . 
" אינני מסוגלת " , היה לבי נוטה להאמין , וכך נותרתי בחוסר העשיה מספר פעמים רב כל כך . 
כאשר נפשי משוטטת בין מצוקה למצוקה , בתוך חיים דהויים נטולי תקווה או משמעות . 
זהו אינו כעס על ה'עצמי' שמנסה להתבטא ולהבהיר את עצמו . 
אלא בסה"כ המשאלה להיות מי שאני , ללא כל מגבלה אנושית . 
אך הבושה חזקה מהכל . 
זמן רב חייתי בשביל תגמולים מהחברה , זה השתלב עם רצוני שלי . 
בדיוק כמו כולם . 
אך האנשים הלא נכונים קיבלוני כפי שאני . 
כל השאר חיו בתוך אותה מסגרת , ולבי בחר לדבוק דווקא בהם , כאשר ניסה להגשים את ייעודו . 
נעצתי מבט בעיניו התכולות הגדולות של בעל המדים שישב מולי . 
דבר זה עורר בו תמיהה . 
" מה את מסתכלת ? 
" שאל אותי , בהרמת גבה . 
" אין שום איסור להתבונן במה שמוצא חן בעיניך " , השבתי . 
מי שישב לידו בחר להגיב : " פשש .. 
. 
מתחילים איתך , בחורצ'יק " , ובעל המדים לבש חיוך נבוך . 
הבטתי היישר אל תוך עיניו , ואמרתי בקרירות : " אל תחמיא לעצמך יותר מדי . 
הדבר היחיד שמעניין אותי זה העיניים שלך . 
אם יכולתי לתלוש את כל העיניים שמעניינות אותי , הייתי שומרת אותן בתוך צנצנת ומסדרת להן פינה מיוחדת בחדר שלי " . 
לא היה צורך שיגיבו לזה במילים . 
הבעת פניהם אמרה הכל . 
'אין פלא שהיא פה ' . ואותי זה דווקא שעשע . 
ברצינות גמורה אני יושבת כאן , מביטה באירוניה על החיים , שעתה כבר לא נראים ריקניים באופן טבעי כל כך . 
מעט משועשעת , מעט מפוחדת , ויותר מכל מסוקרנת מההמשך הבלתי צפוי של חיי המחודשים , אני מודעת לגמרי לבחירתי . 
סוף סוף אפשרתי לעצמי להגיע לבחירה . 
ואותה אני מממשת בכל רגע ורגע . 
או לפחות , אני יודעת שיש לי האפשרות לבחור . 
והפעם באמת . 
תודה לכל האנשים שהיה להם יד בדבר . 
היום אני יכולה לומר שאני אוהבת אתכם , ולהרגיש את זה בעוצמה אמיתית . 
שלא יעבור יום מבלי שאקלל אותה . 
( הטמעת בי את זה חזק מדי , מכדי שאשכח ) . 
