לאחר ארבע שנים , החלטנו אחותי ואני , שהשנה נעשה את ערב החג אצלנו . 
ושוב , אני עומדת נדהמת מול העיתוי הנכון כל כך שיש לדברים אצלי . 
בשנים האחרונות לא הייתי מסוגלת לעמוד במבצע הזה . 
לא כי זאת בעיה כל כך גדולה להכין ולארגן את ההתכנסות המשפחתית הלא גדולה שלנו ( 9 אנשים בסה " כ ) , הרי בין כך ובין כך אחותי היא זאת שמכינה את רוב הדברים ואת התותחים הכבדים ( המנה העיקרית המסובכת יותר , הקניידלאך והמנה האחרונה / העוגה ) , אלא חוסר היכולת הנפשית / רגשית שלי להתכנס לתוך האווירה הביתית / משפחתית על כל מה שזה אומר כלפי . 
וכך , מצאנו את עצמנו בכל שנה , נוסעים צפונה בשני ערבי החגים המשמעותיים בשנה : בראש השנה ובפסח , מתמודדים עם הפקקים ומגלים בכל פעם מחדש דרכים יצירתיות יותר כדי לצלוח את הפקקים האיומים בקלות ובמהירות רבה יותר , נפגשים לארוחה המשפחתית בפורום כזה או אחר , מעבירים את הזמן בנעימים וחוזרים עוד באותו הלילה הביתה , כשהדרכים סואנות ושוקקות כמו נתיבי האיילון ביום ראשון בבוקר . 
השנה , אולי בגלל המלחמה ואולי לא , אחותי בקשה לשנות ובנון שלנטיות הצעתי שזה יהיה אצלנו . 
הרבה לא ישתנה . 
היא תכין ( כנראה ) את המנה העיקרית המסובכת יותר וגם את הקינוח , אני אתרכז במרק עצמו , בגפילטא פיש שאני קונה בעצמי וקצת סלטים ותוספות . 
אבל , היום , מצאתי את עצמי עומדת בחנות ומתעמקת ארוכות בשילובי צבעי מפת השולחן , המפיות , הראנר ( מפת הבד באמצע השולחן ) והכי הכי : קונה מחזיקי מפיות ( הצילו ! 
! 
) . 
וזה חברים יקרים , מעולם לא קרה , אפילו בימים " הטובים " ( ? ! ) שכל מה שרציתי בהם זה להיות עקרת בית , לבשל ולעבוד בגינה . 
ואני שואלת : עד להיכן עוד תרדי , פמה ? 
( לבור התחתית של אפיית עוגת דבש , כנראה ... 
.. 
. 
) מסמי ההרדמה , מתנודדת על כפותיה הקטנות ושקטה באופן בלתי רגיל עבורה , נשכבה ג'ויה על ביטנה כמו תינוק אדם ונרדמה ( ליד המחשב ) כשכפותיה שלוחות קדימה וישבנה מורם מעט למעלה . 
ואני , נשכבת לידה על השטיח , טומנת את אפי בפרוותה הלבנה ונמלאת מתוך השקט והשלווה שאופפים אותה . 
( זמני . 
זמני לחלוטין . 
הדרך אל הווטרינרית היתה זועמת ורועשת בהתאם . 
ג'ויה מתאוששת מניתוח עיקור ומחר היא כבר תטפס ותלך עלי בצפורניה השלופות , משאירה סימני דרך מדממים על זרועותי , חזי ורגלי ... 
.. 
. 
) בבוקר היתה שם המועקה . 
לא משהו גדול ורציני כמו בעבר , אבל מספיק בולטת כדי שאבחין בקיומה . 
היא באה מסדר היום שלי , שהיה בו בעיקר להיות איתי ועם עצמי . 
כבר כמה וכמה ימים חיכיתי לה שתגיע למרות שהפעם היא הסתתרה יפה מאוד בתוכי ובכל פעם שבדקתי אם היא שם , היא התאפקה והתחבאה עוד יותר עמוק , מתאפקת אפילו מלהציץ ולעשות לי " קוקו " . 
אבל הבוקר היא יצאה , הסתכלה עלי בדממה וחיכתה . 
ובניגוד לעבר הלא רחוק , גם אני הסתכלתי עליה , וחיכיתי . 
וכך חיכינו שתינו שכל אחת תשבר ראשונה ותעשה את מה שהיא יודעת לעשות הכי טוב : היא , לצמוח . 
אני , לברוח . 
אבל אני , החלטתי שהפעם אני שוברת את הכלים ולא משחקת את המשחק הרגיל והצפוי שלי , שבסופו של דבר יש בו משהו מאוד מתסכל , מעייף וגם מכעיס . 
חשקתי שיניים . 
נשמתי נשימה עמוקה . 
לקחתי לי כוס קפה קר ואת הספר הנוכחי שלי ( " אשת אל המטבח " , אני בתקופה הסינית של חיי ) ובלי להניד עין ועפעף התיישבתי בכורסה , באמצע היום , לקרוא . 
היא היתה בהלם . 
אין ספק . 
היא עדיין בהלם . 
והיא גם עדיין כאן , מתעקשת למרות הכל , להמשיך ולגדול . 
אבל אני החלטתי שהפעם אני עובדת על חיזוק שריר " הלבד " וכשאני מחליטה , אני הכי נחושה . 
( אפילו אם לפעמים אני קצת נשברת ... 
.. 
. 
) . 
פני מדונה עדינים ומשורטטים להפליא וקול רך ושקט . 
ענת " רוצחת אותנו ברכות " היפה . 
מדריכת הפילאטיס . 
שכחתי עד כמה שיעור פילאטיס יכול להיות מתעתע . 
לכאורה , שיעור ללא מאמץ וללא ההשתוללות של ארובי / עיצוב . 
הכל נעשה בשקט וברגיעה , לרוב תוך כדי שכיבה על מזרון , אפילו בלי מוזיקה . 
רק קולה של ענת בחדר . 
ולאט לאט , בשקט וברגיעה מוחלטת וללא שום רחמים היא עוברת שריר שריר , מפרקת אותנו לגורמים ובסוף השיעור אנחנו גוררות את עצמנו כמעט על גחוננות לאורך כל חדר הכושר עד ליציאה ממנו . 
שנה וחודשיים לא הייתי בשיעורים שלה , אבל לא הפסקתי להתאמן ואפילו עברתי לאמן את שרירי על המכשירים חסרי הרחמים של החדר , ובכל זאת , היו רגעים שחשיבתי את קיצי לאחור ובסוף השיעור עשיתי הכרות מחודשת עם שרירים שהתעוררו מתנומתם העמוקה . 
ולומר את האמת , די שמחתי להכיר אותם מחדש ... 
.. 
. 
" אמא בחייך , תהיי כַרִישַה " סימס לי א . 
הצעיר במהלך דין ודברים שקיצורו הוא שאני אבוא לקחת אותו מבית הספר והוא ינהג לתחנת השרות של הטלפון הנייד שלו כדי שיתוקן סוף סוף , בבחינת , שתי ציפורים במכה אחת . 
ולמרות שהיו לי תוכניות אחרות המשפט הזה הפיל אותי לקרשים , ועכשו אני הולכת להשקות את האדניות ואחר כך להיות כֶרִישֵה . 
שבוע טוב חברים יקרים , אל תעבדו קשה מדי , אני יודעת שאני לא אעבוד ... 
.. 
. 
( טוב , טוב , לא לזרוק עלי את הטיפקס ! 
) לנסיעות היומיות ברכבת ולמסורות הקטנות שהתפתחו בעיקבותיה . 
להליכה מתחילת הרכבת עד לסופה , כשאני עולה ויורדת במדרגות בין הקומות . 
לעובדה שתמיד ישבתי בקרון האחרון הקיצוני מהמקום בו עמדה . 
לעיתון הרכבת שהעדפתי לקבל מהמחלק ולאו דווקא מהסטנד שבו הונח . 
לנופים שהתחלפו לפי עונות השנה ( שדות הכותנה כבר כמעט כולם קטופים ) , לשמיים שבשעות אחר הצהריים היו נצבעים בצבעי זהב / אדום / סגול לקראת השקיעות הכי מצויירות שאפשר . 
לשיחות הטלפון עם החברות שהיו מלוות בשקשוק השקט של הרכבת ובנענוע המרגיע ומערסל כמו תינוק בעגלה . 
לאנשים הקבועים של הבוקר ושל אחר הצהריים , ולא תמיד היו אלה אותם האנשים . 
לזאת שמתחילה להתאפר כשהרכבת היתה יוצאת מהתחנה וביד אומן של צייר שמצייר על בד חלק , היתה משרטטת וצובעת את פניה עד שכמו קיבלו דמות אחרת לגמרי . 
לארבעת הנשים שישבו באופן קבוע ברבעיית הכסאות האחרונה בקרון הלפני אחרון ומי שישב לידן ידע מה קורה עם הילדים של כל אחת מהן , הבעל , המשפחה , העבודה והחיים בכלל . 
ל " חמוד מהרכבת " ( כך קראתי לו ביני לבין עצמי ובין חיוכים שהחלפנו ביננו ) . לזה שהיה פותר תשבץ מהג'רוזלם פוסט ואם דיברת בקול רם מדי היה נועץ מבטים כועסים . 
לחיילים שהיו באים עייפים ושבוזים ביום חמישי אחר הצהריים ויוצאים לא פחות עייפים ביום ראשון בבוקר . 
ולכרוז כמובן . 
זה של הרכבת וזה של הרציפים . 
ועוד ועוד ועוד ... 
.. 
. 
וגם אתגעגע לנוף שניבט מהחלון במשרד . 
נוף אורבני של העיר הגדולה הנפרשת למול עיני על מגדלי משרדיה הגבוהים , ולפיסת הים הכחולה שהציצה בין המגדלים ובה יכולתי לבהות ולדמיין על מקומות רחוקים . 
תמיד רציתי לעבוד בסיטי ולנסוע באופן קבוע ברכבת . 
חלום שהוגשם . 
עכשיו זמנו של חלום חדש . 
לחלום , ולממש . 
שבת שלום חברים יקרים , עם חום של סוף הקיץ וריח של תחילת הסתיו ... 
.. 
. 
ישבתי ברציף הרכבת , לקראת הנסיעה האחרונה הביתה והיום הזה והשבוע כולו , שקעו פתאום בתוכי , ונפלה עלי עצבות . 
עצבות , ללא חרטה . 
היתה התרגשות היום . 
התרגשות של סיום . 
של פרידה . 
ואני יכולה גם לומר , בפה מלא , גם של חיבה עמוקה ואפילו יותר מכך . 
יחסי האנוש במשרד הזה תמיד היו מורכבים אבל לא היו שם אינטריגות ופוליטיקה שרוצה לסלק את האחד כדי שהשני ירוויח על חשבונו . 
היו שם עוצמות רגשיות עמוקות ודרמות סוערות ויחד עם זאת תמיד היתה תחושה של איכפתיות וחיבה בין האנשים עצמם . 
משהו שבא ממקום נקי , ממקום של טוב . 
וכן , זה כולל גם את מוניקה , שההסטוריה שלנו רצופה במאבקים גלויים ונסתרים , ויחד עם זאת , לאורך הזמן יכולתי להבין שהמאבקים הללו לא באו ממקום של רוע ורצון להרע לי באופן אישי , אלא ממקום קשה שלה עם עצמה וכאן , שלה הרבה יותר קשה . 
וכך יכולתי היום לבוא אליה ולומר לה שלמרות שלא תמיד ראינו את הדברים עין בעין אני יכולה בהחלט לומר שהיו לא מעט דברים שלמדתי ממנה ושהיא מהווה נכס ונדבך חשוב למשרד . 
והיא היתה כל כך המומה ונרגשת מהדברים שלפני שהלכה קראה לי " פמוש " וחיבקה ואיחלה לי הצלחה בדרך החדשה שלי . 
וכך היה לאורך כל היום כולו . 
כשגם הדוקטור נפרד ממני בחיבוק וכך גם האחרים . 
ובסוף כשהכל באמת נגמר ( ואפילו נשארתי קצת יותר כדי לסיים הכל ) , הבטתי בפיסת הים שרואים בין הבניינים הגבוהים של תל אביב , שלחתי מבט אחרון לאורך המסדרון ואמרתי בשקט , בלבי שלום . 
* " בסוף של יום אחרי הכול נאמר שלום ובינתיים ... "(פורטיסחרוף ) אם אני נכנסת מהעבודה ל YNET משוטטת בו , נכנסת לאיזור האוכל ושולחת לעצמי הביתה לינק לעוגת דבש לקראת ראש השנה , זה סימן לדאגה . 
זה סימן לדאגה , כי כבר ארבע שנים שהמטבח הוא מקום של מועקה בלתי מוסברת עבורי וכל עניין ה(אין ) בישול / אפייה הוא נקודה כואבת אצלנו בבית , בבחינת " לא מדברים על החבל בביתו של התלוי " . 
אבל בזמן האחרון , בקורלציה ישירה עם השחרור שלי מהעבודה ( מחר יום אחרון . 
סופי ומוחלט באמת . 
בנתיים ... 
.. 
. 
) ועם המחשבות על מה ואיך אמלא לי את היום כדי שלא אצא באופן מוחלט ומהיר מדעתי , אני מגיעה ( במחשבותי ) גם למטבח . 
ולמרבה הפלא , אני לא בורחת משם באמוק כאילו כל שדי השאול רודפים אחרי . 
ברור לי שמשהו קורה אבל אין לי מושג מה ולמה ואני גם לא בטוחה שיצא משהו מהלינקים שאני שולחת לעצמי מהעבודה . 
בנתיים אני נהנית מתחושת ההכרות ההססנית והמחודשת שלי עם החלק הזה בתוכי , מצד שני , אני יכולה להבטיח שהסכנה שהבלוג הזה יהפוך לבלוג מתכונים היא מזערית עד אפסית . 
מצב הרוח המדוכדך של אתמול בערב התפוגג לו לאטו לתוך הערב ונספג לתוך עייפות גדולה שפתאום נפלה עלי . 
וכך , כשאני במיטה רואה בעייניים חצי עצומות את " הישרדות 5 " צלצל הטלפון וא . 
הצעיר שאל אם אני רוצה לדבר . 
בסופו של דבר השיחה נדחתה מפאת השעה המאוחרת ועייפות שני הצדדים והיא תתקיים בזמן כזה או אחר . 
אבל הכוונה היא העיקר ויחד איתה התפוגגות התחושה והפחד שלי שאיבדנו את היכולת לתקשר ביננו . 
וחוץ מזה , אני תמיד מזכירה לעצמי , שילדים זה שמחה ... 
.. 
. 
בעבודה , המחליפה שלי זורמת לתוך העבודה כשאני משמשת לה כסוג של רשת בטחון ועזרה כשהיא נתקעת בדבר כזה או אחר , ובין לבין אני סוגרת קצוות אחרונים , גולשת ועונה למיילים , מפטפטת עם החבר ' ה במשרד ובכלל , נהנית מכל רגע בלי עומס , אחריות ומחוייבות . 
ומתוך ההנאה הזאת עולה השאלה למה בכלל רציתי ללכת משם ... 
.. 
. 
סתאאאאם . 
ומחר , יום אחרון . 
סופי . 
בנתיים ... 
.. 
. 
וגם לא מצב רוח מי יודע מה . 
ג'ויה בוטשת בי בכפותיה ובציפורניה השלוחות , מעבירה בי שריטות קלות והורסת לי לי גם החולצה בירוק זוהר עם נגיעות בצבע טורקיז . 
כשהיא לא בוטשת בי בצפורניה היא הופכת אותי למסלול הליכה חי נושם , עולה ויורדת עלי כאילו הייתי סולמו של אליהו ישירות אל השמיים . 
הדוקטור ביקש ממני להתעלק עלי , כמאמרו , עוד יומיים עד לסוף השבוע כדי לתת לה יד וכתף במקרה הצורך ולסגור עוד קצוות שכבר תכננתי שהיא תעשה אותם , אבל מתוך נדיבות ליבי הרבה ( נניח ) לא איכפת לי להשאר . 
זה די מהנה , אין ספק , להיות שם , בלי כל האחריות שהיתה בעבר . 
לשמוע את הטלפון מצלצל ולדעת שאני לא חיבית לרוץ ולענות לו . 
שאני לא חייבת כלום . 
נקודה . 
היום ערכו לי מסיבונת פרידה שהיו בה אוכל טוב , מילים נעימות וגם מתנה יפה גם מהמשרד וגם מהחבר ' ה הצעירים ( צמיד מקסים ואלגנטי של פנינים וזהב ) . 
וכל זה הביא את היום בנחת וברגיעה לידי סיומו . 
עד שהגעתי הביתה . 
או אם לדייק , עד לטלפונים של א . 
הצעיר שהתשובות שלי לבקשות / דרישות / רצונות שלו לא ממש מצאו חן בעניו . 
ואז הכל החל מחדש . 
אנחנו כמו על סכינים . 
כאילו כל יכולת התקשורת ביננו נעלמה בבית אחת . 
אני מפספסת משהו , כנראה ... 
.. 
. 
זהו . 
יהיה בסדר . 
בסופו של דבר . 
