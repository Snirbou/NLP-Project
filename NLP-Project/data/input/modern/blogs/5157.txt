רציתי לצאת לפנסיה . 
התוכנית הראשונה היתה לזכות בלוטו ואז להתפטר . 
התוכנית השניה היתה להכיר בחור שמרוויח משכורת שמנה , שיכולה לאפשר לי להפסיק לעבוד . 
בסופו של דבר הפכתי לשמנה מובטלת עם חובות , בלי בחור וללא זכיה בלוטו . 
הפעם הראשונה בגיל צעיר למדתי שצריך לסגור דלתות בצורה יפה , כי לא ידוע מתי אני אזדקק למי שנמצא מאחוריהן שוב . 
תמיד עזבתי מקומות עבודה בצורה יפה , עם התראה מספקת ופרידה מסודרת ממי שעבד איתי . 
היום המצב היה שונה . 
פסיכו - בוס חצה קווים אדומים , מה שגרם לי לצעוק ( עליו ) , לבכות ( בגללו ) ולרעוד ( מהעצבים ומהחולשה ) . 
אחרי שנרגעתי , יצאתי מהמשרד לעשות כמה שיחות טלפון , שבסופם עורכת הדין שלי שלחה נוסח של מכתב התפטרות , שמגן על הזכויות שלי בצורה הטובה ביותר ומאפשר לי לא לתת התראה מוקדמת על עזיבה . 
פסיכו - בוס התנצל בפניי על התנהגותו הנלוזה , התנצל בפני מספר עובדים נוספים על כך שהוא התנהג בצורה לא הולמת ואמר לי דברים שעליהם הוא מתחרט וניסה לשכנע אותי לסלוח לו ולהמשיך לעבוד בשבילו . 
יום שהתחיל רע לפעמים צריך פשוט לא לצאת מהבית בימים כאלה . 
קצת לפני 6 בבוקר רעש אימים העיר אותי . 
אחת מחתולות השכונה התמקמה מתחת לחלון וייללה בצורה מזוויעה , עם הפסקות של 5 שניות בין " מיאו " אחד לשני . 
פתחתי את החלון , ניסיתי לגרש אותה עם קריאת " קישטה " מסורתית , אבל זה לא עזר . 
אולי יש לה משבר זהות והיא חושבת שהיא תרנגול ולא חתולה ... 
.. 
. 
בלית ברירה , ירדתי למטה , עם הפיג'מה ונעלי הבית ובקריאות " קישטה " תקיפות הצלחתי לסלק אותה לחצר של אחד הבניינים השכנים , שתציק למישהו אחר . 
אני אוהבת חיות בכלל וחתולים בפרט , אבל יש מקום ושעה לכל דבר וכשמעירים אותי מהשינה אני מאוד לא ידידותית . 
אטימות הבוס של רוני בא אלי שוב עם רשימת דרישות וכשאמרתי לו שזה יאלץ לחכות עד שאני אסיים את העומס של העבודה שלי הוא אמר לי שאני לא צריכה להיות לחוצה . 
כנראה שאצלו לחץ היא לא תגובה טבעית שנובעת מעומס , כי אין לו עומס . 
הוא פשוט מחלק את העבודה שיש לו לאנשים אחרים . 
הרגיז אותי שהוא לא מבין שאני עושה עבודה של שני אנשים וזה מעיק עלי ושהוא , במקום לקחת צעד אחורה ולתת לי יותר מרחב , לוקח שני צעדים קדימה ומנסה להשתלט על כל דקה פנויה שיש לי . 
עשיתי את המקסימום שיכולתי בימים האחרונים , הגעתי לעבודה מוקדם יותר , בניסיון להשתלט על כמויות העבודה , אבל היה נראה שככל שאני מתאמצת יותר , כך ההערכה מצידו קטנה יותר . 
אני שמחה שיותר אני לא אעבוד איתו ומקווה לא להיתקל בעוד אנשים מסוגו במקום העבודה הבא . 
התחלה חדשה יש לי רגשות מעורבים בנוגע לסיום העבודה הנוכחית ותחילת עבודה חדשה . 
מצד אחד , קשה לי עם זה שלא נפרדתי מהאנשים שעבדו איתי בצורה נאותה ושנושאים בהם טיפלתי נשארו " תלויים באוויר " . 
מצד שני , יהיה לי יותר טוב לעבוד פחות שעות ואולי אפילו עם בוס שפוי , זו הזדמנות טובה לבדוק אפשרויות של תחומי תעסוקה נוספים והכי טוב זה שאני לא אצטרך לראות יותר את הבחור מהעבודה . 
אולי זה יגרום לי להשתחרר ממנו ולחפש בחור עם כוונות רציניות . 
טוב שפסיכו - בוס התנהג כמו שהוא התנהג , אחרת הייתי ממשיכה לעבוד איתו ויכול להיות שזה היה מזיק לבריאות הקלוקלת שלי . 
אני מאמינה שיש קשר הדוק בין העבודה הזו לבין ההידרדרות במצבי הבריאותי בחודשים האחרונים . 
אולי השינוי יגרום למצב הבריאות שלי להשתפר ... 
.. 
. 
מה שפחות טוב זה ששוב אני צריכה לעבור את התהליך המתיש של חיפוש עבודה והסתגלות למקום חדש ולאנשים חדשים . 
אני לא אוהבת חוסר וודאות ומחכה לי תקופה של חוסר יציבות - מבלי לדעת כמה כסף ייכנס לחשבון הבנק , מתי אני אמצא עבודה ובכלל - במה אני אעבוד ? 
שינוי הוא סיכון וסיכוי בו זמנית , תלוי בהשקפת העולם . 
אני בוחרת באפשרות היותר אופטימית . 
אולי הגיע הזמן לחזור לטיפול פסיכולוגי . 
אני מרגישה שיש בי 2 קולות כל הזמן ואני בוחרת כל הזמן את הנחמד היותר , הסבלני יותר , זה שאומר לי להפנות את הלחי השניה , במקום להעיף סטירה בחזרה . 
הכעס והתסכול מתרגמים עצמם להלקאה עצמית וגורמים לי לעתים לתהות האם אני מזוכיסטית ? 
ובדיוק באותו הרגע , מישהו עובר לידי ולשמחתי בוחר לא להגיב . 
יש ימים שאני מרגישה שלאף אחד לא מספיק אכפת ממני , שאם מחר אני כבר לא אהיה , בשבוע שאחרי ישכחו אותי . 
חודשים שאני מדברת על המוות שלי , על צוואה , שואלת את מי שקרוב אלי מה הם רוצים שאני אוריש להם ומזכירה תמידית את התור הצפוי לאותה רופאה ואת הניתוח שכנראה מצפה לי . 
אם יום לפני אותו תור מדובר חשבתי על כך שאין לי סבלנות לכל אותם המונים שינהרו לעבר מיטת חוליי בבית החולים , ביום למחרת הבנתי שאני אהיה לבדי באותו חדר ושאין לי סיבה לדאוג שיטרידו אותי . 
ועל כך נאמר : Be careful what you wish for לא ישנה בלילה מוטרדת מכל מיני מחשבות ושאני כבר מצליחה להרדם , איזה יתושה מרושעת באה וזוממת מזימות ליד האוזן , מה שמעיר אותי . 
ובימים , בעבודה , כשאני גם ככה מותשת אחרי לילות בלי שינה , הסובבים אותי מעמיסים עלי יותר ויותר עבודה . 
רוני בחופש , אז העבודה שלה מתחלקת ביני ובין עוד מישהי שעובדת איתי . 
אין לי בעיה לעשות גם את החלק שלה של העבודה , אבל הבוס שלה לא מקבל את זה שקודם כל אני עושה את העבודה שלי ורק אח"כ את העבודה שלה . 
הוא מעצבן אותי , עם הגישה שלו , עם זה שהוא חושב שאני חייבת לו דין וחשבון על מה שאני עושה והכי מעצבן אותי זה שהוא הלך והלשין לפסיכו - בוס שאני לא מספיק עוזרת לו . 
השבוע כשפסיכו - בוס התקשר אלי ואמר " דפנה , בואי לחדר ישיבות , אני ו - X רוצים להתייעץ איתך בנוגע ל ... 
.. 
. 
" הלכתי בשמחה . 
היחסים ביני לבינו הולכים ומשתפרים והוא מתחיל לייחס חשיבות לדעה שלי ומדי פעם מתייעץ איתי ושואל מה דעתי בקשר לדברים שונים . 
אחרי שהוא העלה כמה אפשרויות וקיבלנו החלטה מה אנחנו בוחרים לעשות , הוא ביקש ממני לעשות כמה בירורים בקשר לאותו נושא ואז אמר לי " אבל אל תתעסקי עם זה כל היום " . 
אחרי חצי דקה , כשכבר היה מאוחר מדי מכדי להגיב , הבנתי מאיפה זה בא ומי אמר לו שאני כל היום מתעסקת במה שהוא רוצה ולא עושה דברים אחרים ... 
.. 
. 
מצד אחד , פסיכו - בוס דורש ממני תשומת לב מלאה , אבל מצד שני הוא רוצה שאני אעשה גם את העבודה של רוני . 
הוא לא מבין שאחד בא על חשבון השני וככל שאני עושה יותר דברים , ככה יותר קשה לי לתת 100 % מעצמי למה שהוא מבקש שאני אעשה . 
גנון הבוס של רוני , כמעט קיבל מישהי לעבודה ואז היא " הפילה עליו עז " כדבריו . 
הוא קרא לי להתייעצות דחופה , היה המום מזה שכבר ידעתי על העז ( בזמן שהוא נתן לה לחכות מחוץ למשרד שלו , היא סיפרה לי בפרוטרוט על הבעיה ) ושאל מה דעתי ואם אני חושבת שהוא צריך לקבל אותה לעבודה או לא . 
אמרתי לו שלדעתי יש לה הרבה יתרונות אחרים שמחפים על אותו חסרון , מה גם שיש פתרונות לאותה בעיה ו"לא על זה צריך ליפול דבר " . 
ואז הוא שלף קורות חיים של מועמדת נוספת לתפקיד וביקש שאני אתקשר לראיין אותה , כדי לבדוק אם היא יכולה להתאים לאותו תפקיד . 
לפעמים אני מרגישה גננת . 
גם פסיכו - בוס וגם הבוס של רוני הופכים להיות חסרי אונים כשהם נתקלים במשהו לא צפוי ומגלים שהתוכניות שלהם לא מתממשות בדיוק לפי התסריט שאותו הם חזו . 
כל פעם אני נדהמת מחדש איך מישהו שהקים חברה משגשגת של עשרות עובדים ( דוגמת פסיכו - בוס ) ואיך מישהו שמנהל מחצית מאותם עובדים ( הבוס של רוני ) מתנהגים בצורה אינפנטילית כל כך ונתפסים לפרטים איזוטריים שלא אמורים להוות שיקול לשום דבר . 
שניהם , כל אחד בדרכו , לא מתמודדים עם הדברים . 
פסיכו - בוס בדרך כלל רק מחפש אוזן להתלונן בפניה , אני חושבת שלא נתקלתי אף פעם במישהו שמתלונן יותר ממנו ולפעמים הוא מחפש אשמים או מאשים את עצמו . 
ניסיתי כמה פעמים להעביר לו את הגישה של " חיפוש פתרונות ולא אשמים " , אבל הוא מסרב לקבל את אותה גישה . 
בימים שקוראים לי לשמש כגננת אני מרגישה שאני בעמדת כח בחברה . 
לפעמים נדמה לי שפסיכו - בוס אומר דברים רק כדי לשמוע אותי נוזפת בו . 
הוא נותן לי את מלוא הלגיטימציה להעביר ביקורת עליו ובאינטראקציה בין שנינו , שלא כמו האינטראקציה שלי עם שאר האנשים שאני מכירה , אני מרגישה חופשיה להעביר ביקורת ולנזוף . 
נראה לי שזו הסיבה העיקרית שבזכותה אנחנו מסתדרים טוב , לפעמים אני חושבת שהוא אפילו מפחד ממני . 
התובנה הזו הגיעה בעקבות קריאת הספר " איש הקוביה " , שבו מועלה הרעיון שהגבול בין הסאדיזם למזוכיזם מאוד דק . 
אם התיאוריה הזו נכונה , ייתכן שגרמתי לפסיכו - בוס לעבור את הגבול מסאדיסט למזוכיסט . 
יכול גם להיות , שהעבודה איתו מתחילה להעביר אותי מדעתי . 
רפואה שלמה הרופאה שהייתי אצלה השבוע , היתה יסודית במיוחד . 
היא הפנתה אותי לחוות דעת של עוד רופא , שיאשר שאני כשירה לעבור את אותו ניתוח ובינתים , שינתה לי מינון של כדור אחד והוסיפה לי כדור נוסף . 
בבקרים אני מרגישה זקנה . 
ברגע שאני מתעוררת מחכים לי שניים וחצי כדורים ליד המיטה , כי אם אני לא לוקחת אותם על הבוקר , יש סיכוי טוב שאני אשכח לקחת אותם בכלל , מה שמאוד לא רצוי שיקרה . 
חשבתי השבוע לקנות קופסת תרופות , כמו של זקנים , עם תא לכדורים לכל יום ... 
.. 
. 
סוף שבוע , האח ! 
מתכננת לנוח , הרבה . 
מותר לי לחזור לחדר כושר , אבל לא לפעילות אירובית . 
אולי מחר בבוקר יהיה לי כח וחשק לחזור לעשות ספורט . 
בינתיים , אני הולכת להכין לי סלט מהסלק שבישלתי . 
רק בגיל 28 גיליתי שאני אוהבת את הירק הסגול הטעים הזה ... 
.. 
. 
תגלית משמחת . 
אני מקווה שיהיה סוף שבוע מהנה במיוחד ... 
.. 
. 
חצי שעה לפני שיצאתי מהבית סיכמתי עם שלי שהיא תודיע לי אם היא נפגשת איתי לקפה אחרי הסרט או לא . 
באמצע הסרט , הסתכלתי אם יש לי הודעות וראיתי שיחה שלא נענתה ממספר טלפון בתוך תל אביב שאני לא מכירה . 
" או שזה הבחור שגילי רוצה להכיר לי או שקרה איזה נס והבחור מהעבודה החליט לעשות איזה צעד " הרהרתי ביני לבין עצמי והמשכתי לראות את הסרט , מצפה לסוף , לפתור את התעלומה . 
מעולה שבמעולים לפני שנים רבות , בעבודה הלפני אחרונה שלי , עבד איתי טיפוס - טיפוס . 
פלרטטן בלתי נלאה , שהיה עסוק תמידית בחיפוש עצמי . 
אחרי שהוא עבר סדנה של " הפורום " , במשך כמה חודשים בכל פעם שהיינו שואלים אותו לשלומו הוא היה עונה " מעולה שבמעולים " . 
הבחור פשוט ניסה לשכנע את עצמו שהכל מצויין תמיד , לא משנה מה קורה מסביבו . 
גם בימים שהיה בהם פיגוע הוא היה מופיע בבוקר עם חיוך מטופש ועם הגישה היותר מטופשת שלו . 
יום אחד הוא הודיע שהוא עוזב את העבודה והארץ ועובר לעבוד בארה"ב , בחברה של אבא שלו . 
במשך למעלה מ - 4 שנים לא שמעתי ממנו בכלל . 
תופעה כשחברה מהלימודים התקשרה אלי , אחרי כמה חודשים של דממה , היה לי ברור מה סיבת הטלפון . 
אחרי 4 או 5 שנים עם החבר ( המהמם ) שלה , הם החליטו סופסוף להתחתן והיא התקשרה להודיע לי . 
שמחתי בשבילה , אבל יחד עם זה תהיתי למה היא מרגישה צורך להזמין אותי כשאנחנו לא בקשר . 
זה כמו אותה חברה מהתיכון , שהקשר איתה נותק ושנתיים אחרי היא התקשרה להזמין אותי לחתונה . 
באותו מקרה מיטל ואני הלכנו ואחרי אותה חתונה לא זכינו לשמוע ממנה שוב . 
אני לא חובבת חתונות בכלל , וכשמדובר באנשים שאני לא בקשר איתם , זה נראה לי חסר טעם להיות נוכחת בארוע . 
Reunion חיוך מטופש עלה על הפנים שלי כששמעתי שמי שהשאיר לי את ההודעה הוא לא אחר מ"מר מעולה שבמעולים " . 
5 שנים מהחיים שלי עברו באותו מקום עבודה ונשארו לי זכרונות טובים מאותה תקופה ומהאנשים המקסימים שעבדתי איתם . 
עם שניים מהם אני עדיין בקשר , עם השאר זה התנתק , בכל זאת עברו 3.5 שנים מאז שעזבתי את אותו מקום . 
המחשבה הראשונה שעלתה לי לראש כששמעתי אותו מבקש ממני לחזור אליו , היתה שהוא מארגן איזה מפגש איחוד . 
כשהתקשרתי אליו גיליתי שזה לא המצב . 
הוא מתחתן ורצה להזמין אותי לארוע , שיהיה שולחן של האנשים מאותו מקום עבודה . 
איחלתי לו מזל טוב ואמרתי שאני אשתדל להגיע . 
עדיין לא החלטתי אם ללכת או לא . 
הסיבה היחידה שאני שוקלת ללכת לחתונה היא לפגוש את כל אותם אנשים שאיתם עבדתי . 
אני מתלבטת אם זו סיבה מספיק טובה ... 
.. 
. 
עוד שבוע גורלי משהו . 
סופסוף אני אקבל תשובה אם ומתי אני אזכה לראות לראשונה את שולחן הניתוחים . 
אני רוצה כבר לצאת מ " איכילוב " ולחזור לעצמי ולחדר כושר . 
שיהיה שבוע טוב . 
