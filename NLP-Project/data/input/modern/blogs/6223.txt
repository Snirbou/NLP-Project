הכל מציף אותי בבת אחת ואני טובעת בין הניירות שנערמים עד לב השמיים . 
שבעה וחצי חודשיים הרעל נצבר בתוכי עד שהוא עולה על גדותיו ונשפך . 
נמס ושוקע בקרקעית הים . 
שחור . 
אני שוכבת במיטה ואוחזת חזק בבטני . 
אני נדקרת , נרעדת , נפצעת , מדממת . 
אני לא ישנה ולא מתעוררת אחר - כך אל תוך בוקר שבת שטוף שמש . 
אין לי סווטשירט מרופט לסחוב איתי אל תוך המכונית , ולא פגישת אוורור בבית קפה מואר . 
לא דיכאון ולא אושר . 
רק תוכנה שמורידה את השירים של הזמרת עם הקול שהכי בא לי לשמוע , ואבא ששואל איך נכנסים לאתר הזה והזה , ומה אני עושה עכשיו . 
פעם הייתי אלרגית לתותים והיום אני אלרגית לחורף , או אולי ליובש שמקלף לי את עור הפנים , שבקרוב לא ישאר ממנו או ממני דבר . 
מי יודע , אולי אחר - כך אהיה מוכנה להתחיל לחיות לתמיד . 
הבן זונה מחייך אליה חיוך דק ובוחן אותה מלמטה למעלה . 
הלוואי ויקח את המבטים שלו וידחוף אותם לתחת , בשיא הרצינות . 
הגברת בוטה היום , היא גם במקרה מדברת על עצמה בגוף שלישי , אבל זאת כניראה הדיסאינטגרציה שבוקעת מגרונה ללא רצון . 
שתכחיש עד מחר , אבל האמת היא שככל שעובר יותר זמן , כך היא פחות רוצה לראות אותו . 
היא מכריזה בשיא החגיגיות שהיא נפרדה מהחבר שלה . 
כן , חבר ( תופים בבקשה ) . 
ועזבו שהייתה איתו שתיים וחצי דקות , ועזבו שהיא בכלל לא עשתה איתו כלום כי הוא כל הזמן פחד ממנה ( דרך אגב , הוא הסכים שהם ישארו ידידים . 
מרשים מצידו ) . 
היא אמרה לו שבתל - אביב אי אפשר לראות את הכוכבים , אז הוא קנה לה כוכבים שזוהרים בחושך , וזה היה לה הסימן שהגיע הזמן להעיף אותו . 
היא ישבה לה מתחת לדירה הזאת , שהיא לא יכולה להגמל מלהפנות אליה את הראש בכל פעם שהיא עוברת לידה . 
היא חשבה . 
חשבה מה יקרה אם מישהו יכנס בדלת והתבוננה בה בחרדה . 
אבל האויב האמיתי הוא האויב מבית , וזה יושב מולה בכורסה בעוד היא מנסה להתעלם ממנו . 
וכששואל אותה המין השלישי של הגחלילית ( שהוא לא זכר ולא נקבה , אלא השדכן ) " מה שלום ? 
" , היא הופכת סמוקה כעגבנייה ומצליחה לגמגם משהו מוזר . 
אז מה בדיוק היא מרגישה עם הפלונטר היקר שלה ? 
הילדונת לא יודעת , היא צריכה לישון על זה עוד כמה לילות . 
או אולי לא להבין לעולם , כי לפעמים מפחיד מדי להפרד ממשהו שהוא חלק ממי שאתה . 
אפילו שהוא עושה לך קצת בלגאן במוח . 
והיו לי השקרים למפלט ואת היית כותל לתפילות שטרם נהגו . 
וכבר השתלמתי באומנות הפיתול לאחר שאומנות הפיתוי נשאה מנחתה של פירות באושים . 
ובין המרפסות המלחשות נשאו חן בעיני אדניות וחרסים שהם לי נוף מולדת . 
ובכדי שלא תרפנה ידי מצאתי ילדים שהיו ויהיו ועודם מאושרים . 
