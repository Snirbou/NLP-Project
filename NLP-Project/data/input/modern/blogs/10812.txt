( 9:03 ) כשהבוקר מוקדם במידה הנכונה והיום מלא כמו כלי קיבול ריק , כל מה שיכול להיות עוד יכול להיות . 
הציפורניים נקיות ומחכות לצבע חדש , הבטן ריקה , והשעות רבות וארוכות . 
השקט מסביב נותן למוזיקה יותר מקום , והספר שלי מונח על השידה שליד המיטה ומחכה שאתפנה אליו . 
ויהי חושך , ויהי אור , יום שישי . 
( 12:06 ) בצהריים הכלים כבר רחוצים , הכביסה הורדה , התכבסה ונתלתה לייבוש , והחדר נוקה מאבק . 
רק צריך לבחור לק חדש . 
השעות הללו הן הנפלאות ביותר בסוף השבוע . 
יותר מכל יציאה של ערב שישי , יותר מארוחות משפחתיות ומבוקר שבת . 
האיזון בין החופש לחובות עושה נעים למחשבות שנרגעות ולוקחות לעצמן בוקר של מנוחה . 
שעות החסד האלה של פרקטיקה יקרות וחשובות לי כל כך . 
כאן אין אף מכשול בדרך לביצוע המשימות , העבודה מנהלת אותי ולי אין שום צורך לערב את עצמי . 
( 15:44 ) אני לא רוצה לפתוח פה לשטן ובטח שלא להתהלל , חוגרת , כמפתחת , אבל נדמה לי שאט אט אני מתחילה להשתחרר מדנה . 
זה עוד כל כך התחלתי שמפחיד לדבר , ומפחיד לשמוח , ואין בכלל מושג מה זה באמת אומר , אבל אני חושבת שהטיסה שלה הצעידה את התהליך הזה צעד אחד קדימה . 
לפני כמה ימים שאלתי את עצמי אם " רחוק מהעין - רחוק מהלב " באמת עובד פה ואמרתי שלא . 
שלשום התחלתי לחשוב שאולי כן . 
היום אני מבינה שהמשפט הזה הוא משוואה חסרה , ללא גורם הזמן היא ביטוי חסר משמעות . 
המרחק הפיזי יכול להרחיק ויכול לקרב , יכול להוציא מהסיסטם ויכול לטפח פנטזיות ודמיונות . 
המרחק הזה הוא דף חלק , וצריך להחליט ולבחור את הדרך בה הוא ישפיע , ולדאוג כל הזמן שזה הולך לכיוון הנכון . 
פתאום אני מתחילה להזכר בשלבים בהם הבנתי שאני מתחילה להשתחרר מיעל , מהילה ... 
.. 
. 
כשהבנתי שזה אפשרי . 
אני עדיין מתקשה להבין מה זה באמת אומר בקשר לדנה , מה כן יישאר מהרגשות שלי אליה ומה יתאדה . 
Only time will tell ... 
.. 
. 
והלק שלי בצבע תכלת . 
יש דברים שמסבירים את עצמם , כמו קור ועייפות , וגעגועים . 
לעומת זאת , את הלמה והאיך והמתי בדיוק צריך לפרוט למלים פשוטות . 
את הכמויות שסבתא שלי משתמשת בהן בבישול לא ניתן למדוד כי , " אני לא יודעת כמה , זה לפי ההרגשה ... 
.. 
. 
" ואת הרגשות שאין להם שום הגדרה אין ברירה אלא לעזבם לנפשינו - פרחי בר שאין לקטפם ואין צורך לגדלם . 
לפעמים החיים גסים מדי ; צעדים כבדים וחסרי תכלית . 
המכאן ולשם של השגרה , הרעב והעצבנות של הרגע , ולאות הגוף , המוחשי מדי , שאינו מדייק ואינו נאמן לדייריו . 
מרותם של הזמן והחומר אינה מאפשרת להתקיים במרווחים ; בין הידוע והברור לבין המחשבות שטרם נבטו , בין מילה ומעשה . 
רק בלילה , חשבתי בדרכי לאוטובוס , קופאת מקור ומפשירה משינה , מתחת לשמיכות ובחיקו החמים והערמומי של הלא - מודע , ניתן לחמוק מהמציאות ולהתנער מכבליה ומגבלותיה . 
( יהודית רביץ ואסתר עופרים . 
זה אפילו מתקשר לפוסט , התדעו כיצד ? 
P : ) ( הכותרת גם יהודית רביץ . 
מלים של לאה גולדברג . 
) אני מעדיפה לדבר בשקט אני מעדיפה צחוק ובכי - לא אחד על פני השני , כי אם על העדרם . 
אני מעדיפה ללכת ולא לרוץ ( גם לא לעמוד במקום ) אני מעדיפה קפה הפוך וגלידה מעדיפה נעליים נוחות . 
אני מעדיפה נשים ומעדיפה שיסתכלו לי בעיניים , מעדיפה חיבוק עם כוונה ולא כוונה לחיבוק . 
מעדיפה את עצמי אמיצה ולא נמנעת , מעדיפה את עצמי מביעה דעה . 
אני מעדיפה את הגשם בחוץ ואת השמש בפנים אני מעדיפה אור רך , עור רך ( ואת העיניים שלך . 
) קצת בדיליי , אבל בהשראת הפרויקט הזה שלה . 
לא הצלחתי להרדם אתמול בלילה . 
ניסיתי וניסיתי אבל המחשבות השתלטו על כל חלקת שפיות . 
בסופו של דבר הבנתי שסביר להניח שאני עומדת להבריז לשני השיעורים הראשונים ולהגיע באמצע היום . 
זה ממש לא נורא . 
צריך מדי פעם קצת לשחרר את הכבלים הלוחצים של השגרה ולהרגיש איך אני בראש ובראשונה של עצמי , ושמותר להתפנק לפעמים . 
אני חושבת שהתחלתי את השנה הזו די בסדר , בקרתי בסטודיו של יעל , התחלתי להפגש עם פסיכולוגית ... 
.. 
. 
לאט לאט אני מנסה באמת להחזיר את השליטה לידיים של עצמי ולא לתת לחיים שלי להדרדר במורד הבלגאן . 
מפחיד לי ומוזר לי ומאוד מבולבל לי עכשיו , כי פתאום יש קצה חוט , שזה טוב , אבל אני רוצה לראות את עצמי כמה צעדים קדימה . 
ואני מרגישה מפוצלת קצת - חלק ממני נאחז בשגרה , ביחסי אהבה - שנאה , וחלק ממני מנסה להתעלם מהשגרה ומההשפעות הלא חיוביות שלה , על מנת לקבל את עצמי קצת יותר עצמי . 
והמעברים האלה בין כל הרמות והרבדים מעייפים אותי ומשגעים לי את המצב הנפשי . 
אני רק מקווה שהכל באמת מוביל לאנשהו , מקווה שהפעם מותר לי להאמין קצת , לא אמונה עיוורת , חלילה , אמונה זהירה ומודעת , אופטימיות ביקורתית . 
