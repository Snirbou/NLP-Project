ברך ימין שלי קצת מדאיגה אותי וממש לא בא לי ללכת לשחות . 
גם לא יבוא לי ללכת אחר הצהריים לפילאטיס . 
זה לא אומר שלא אעשה את שניהם . 
באופן עקרוני יש לי כוח לקרוא מאיר שלו ולראות כוכב נולד . 
ליותר מזה אין לי הרבה כוח וחשק . 
ענת בוונקובר ואני פה , ובדיוק ביום שהיא מתרחקת יעל מחזירה לי תשובה על המייל בסמס , ואני מבינה שהמצב אפילו יותר מסובך ממה שחשבתי . 
הנה הזמן להראות שאני יכולה להתמודד . 
אז אני מתמודדת . 
דווקא הדרמות מוציאות ממני כוחות . 
ככה זה , כשאין ברירה אז אין ברירה . 
הבעיה היא כשיש יותר מדי ברירות ופחות דרמות וצריך פשוט לחיות , להעביר את הימים . 
אז אני מעבירה אותם , יש שעות שחולפות מעצמן ויש שעות שאני נאבקת בהן על כל דקה , לא להשבר ולא להתייאש ולא לוותר על הכל . 
עפרי רצתה שנשחק בשטיח ריקודים . 
הוא היה פחות שווה מזה שהיה לנעה בזמנו , ובכל זאת הזכרונות עטפו אותי מכל הכיוונים ולא הצלחתי להבין איך עברו שלוש שנים . 
( שלשום בלילה חלמתי על טל ונעה . 
חלק מהזמן הן היו שני אנשים נפרדים ובחלק מהזמן הן היו אותה אחת . 
את טל פגשתי באוטובוס לבת ים . 
שם הייתי אמורה לקחת שיעור אנגלית פרטי לקראת הבגרות . 
היה לה שיער קצר והיא היתה רזונת , והיא לא זיהתה אותי בהתחלה . 
את נעה פגשתי בשיעור של שירי שרציתי לעשות אתמול במקום אבי . 
בהתחלה היו לנו שני מזרונים נפרדים אבל בסופו של דבר עשינו את השיעור על אותו מזרון . 
) ביום שישי יש שוב שיעור של דנה . 
אני חושבת שזה משמח אותי , למרות שדנה עצבנה אותי עם כל הקטע של התמונות . 
אני לא יודעת איך להתייחס לריקוד , אני מנסה להיות סלחנית ומקבלת ולא להלחץ על זה . 
הימים עוברים בסופו של דבר , זה טוב וזה רע באותו המידה כל עוד אני במצב הזה . 
אני מנסה לאסוף מלים מעודדות ולהאחז בהן . 
אם כל החרא הזה באמת אומר שאני בתהליכי התגבשות , אז אני מניחה שאני מקבלת את זה . 
אני חולמת שגברים מאכזבים אותי ונשים מאכזבות אותי . 
כולם רוצים לקחת ממני משהו בכוח , כולם אונסים אותי בדרך זו אחרת . 
הלילה חלמתי שאנחנו ( מי זה אנחנו ? 
) מעלות הצגה של עליסה בארץ הפלאות , זה לבגרות ואין לנו זמן . 
צריך לתפור תלבושות ואני הולכת לחפש חייט ברחובות שאני לא מכירה ואף אחד לא מצליח לכוון אותי לרחוב בו נמצא החייט . 
בסוף אני חוזרת הביתה בידיים ריקות וחושבת שאולי צריך ללכת על קונספט מינימליסטי , נלבש כולנו שחור ולכל דמות יהיה משהו קטן שיאפיין אותה . 
יש גם כזה דבר שעושה בועות סבון . 
ופאזל , אבל לא רגיל , אולי הוא היה עשוי מפלסטיק , או מאבנים , אני לא יודעת . 
וגם יכולנו להכנס לקולנוע ( ? ) כי היה לנו פתק שאמר שאנחנו קשורות לתפאורה . 
אני חושבת שאני במשבר זהות או משהו כזה . 
כשאני לא מרגישה שאני אני , יותר קל להתחיל לוותר על החיים ולשכנע את עצמי שזה עדיף על מלחמות . 
בשביל מה ? 
בשביל מי ? 
אני לא יודעת מי אני ומה חשוב לי , אני לא יודעת מה אני רוצה , אז על מה אני אלחם ? 
בשביל מה אני אמצא מוטיבציה וכוחות כדי להתמודד ? 
זה נראה כל כך חסר טעם , מאולץ כמעט . 
" החיים קשים , ולא מדהימים " היא אומרת , וממנה זה קצת יותר עצוב לשמוע את זה . 
אחר כך מגיעה רשימה של הדברים הקטנים שעושים את זה שווה . 
אני כבר לא יודעת מה מזה באמת שווה ומה לא , אני יודעת שזה פעם היה נראה לי שווה ... 
.. 
. 
אני מרגישה נורא חלשה ותלותית עכשיו , מחכה לטלפונים מהפסיכולוגית שלי , אני לא יודעת למה , כדי שתגיד לי שאני בסדר , או שאני אהיה , שתגיד שהיא יודעת שאני כן יכולה להתמודד ולעשות ולהנות . 
" איך את יודעת ? 
" " אני יודעת . 
" אני לא כל כך , אבל אני מנסה לסמוך על מי שאומר לי שהוא יודע . 
אני הרי במילא לא ממש יודעת איך להסתכל על עצמי , אז אני נעזרת בעיניים של אחרים , שישקפו לי אותי . 
אין לי קיום בלי העיניים שרואות אותי , ולפעמים הן כל כך מעטות ... 
.. 
. 
אני נלחמת על השעות , על הימים , למצוא נקודות קטנות של אחיזה , עד ש ... 
.. 
. 
אני לא יודעת עד מה ... 
.. 
. 
בינתיים אני שמה לק בשלושה גוונים של סגול כדי להכניס קצת צבע , אני מנסה להגיד לעצמי שהכל בעצם בסדר , ולהגיד לעצמי מה בא לי , זה לא כל כך מצליח אבל אני מנסה . 
אולי אני צריכה לקנות אופניים ולנסוע לפארק , לרכוב . 
איכשהו לשמור על עצמי בחיים , עד שהחיים יהיו מספיק חזקים בי . 
