להישאב לתוך מערבולת של מלנכוליה מהולה במצב רוח סתווי ולקוות שהכל פה ייגמר מתישהו . 
אתמול יצאנו למשחק מספר 4 , משחק חוץ , מטה יהודה . 
הן אדום לבן אנו כחול צהוב . 
הגענו לתחנה , מיהרנו להיכנס למיניבוס שאותו אני לא אוהבת { משהו בסגנון של שורות שורות של כיסאות ולא כמו שאהבתי - טורים ומעבר רחב באמצע } לאסוף את המלווה שלנו , שמסתבר בהמשך שנקרא תומר . 
בדרך ישבתי ליד אפרת והתחלתי לפתח נושאים ולשאול איך היא התחילה לשחק כדורסל ומאיפה הכל הגיע , ואז עדן וחן הצטרפו עם תולדות חייהן . 
האמת , שנורא נהנתי סוף סוף להכיר צד אחר שלהן שלא הכרתי , קצת היסטוריה בכל השביתה החשובה הזאת . 
החלפנו גם כתובות מסנג'ר , והתחיל להרגיש קצת כמו משפחה קטנה . 
הגענו לקיבוץ , כולו מלווה בריח פרות חריף , ובריח לוואי נוראי , אבל כקיבוצניקית דילגתי על המצוקה כמו גדולה . 
נכנסנו מהכניסה היישר לתוך האולם , לא לפני שהספקתי לתעד כמו צלמת אמיתית עם פתיחה חגיגית של המשחק . 
להזכיר לעצמי שלא היינו עם המאמן שלי , שכן הוא היה במשחק אחר עם קבוצה אחרת { יתברר בהמשך למה הפרט הזה כל כך חשוב וחיוני } . 
בכל מקרה , התחלנו להתאמן , להכיר קצת את השטח שוב , לבחון את הקבוצה שבינתיים הספיקה לעבור שינויים רבים כפי שאנו עברנו ולהתמתח בשירותי הבנות סוף סוף { כי החוויה של שנה שעברה הייתה חריפה ומסריחה מכדי לשכוח אותה } . 
אחרי שסיימנו את המתיחות והתרגילים לחימום נשארנו לגמרי לבד . 
ואותם התרגילים נעשו שוב ושוב , עד שמאסו על כולנו וכל החימום התחיל להתבלגן ולהיות בלתי נסבל , והמאמן עוד לא שם . 
המלווה 'תומר' אמר שנמשיך עם התרגילים של החימום וכבר התחלתי לשמוע את השופט והמזכירות מתחילים לדבר על זה שכבר עברה שעת המשחק ואין מאמן . 
אחרי שיכנועים רבים הם הסכימו לחכות ליאיר בלי לתת לנו טכנית ובסוף התחלנו לשחק בלעדיו . 
הוא אמר למלווה את החמישיה { הייתי ביניהן } ועלינו לשחק בלי מאמן . 
רבע ראשון : אם זיכרוני אינו מטעה אותי { וייתכן שמטעה } ב - 5 הדקות הראשונות כולנו היינו בהלם . 
קצת מלחיץ לשחק בלי מישהו בעל סמכות על הקווים שמדריך ושיודע כדורסל כמו המאמן שלנו , ובלעדיו .. 
. 
קצת יותר רעדו הרגליים , הכדור לא נכנס כמו שהוא היה צריך והאי בטחון שלנו היה מסווה יחסית למה שהיה על פני השטח . 
מטה יהודה כבר הבנו , זו קבוצה חלשה . 
על ההתחלה ובלי מאמן הייתה לנו ריצה של 12 - 5 וככה בעצם נגמר הרבע הראשון . 
אבל רגע לפני התוצאה היו הרבה מהלכים לא מתוכננים , הרבה בלאגן . 
אין רכזת - יש רכזת ? 
מה נעשה ? 
לאן נרוץ ? 
ולא לשכוח שהמצלמת וידאו שלי תיעדה את כל הרגעים של המתח והלחץ ההתחלתיים ובנוסף .. 
. 
תיעדה רגע שאמרתי בחימום שננטשנו קשות על ידי המאמן שלנו . 
באמצע הרבע השלישי המאמן שלנו החליט להופיע לא לפני שהוא התקבל על ידינו במחיאות כפיים סוערות וקריאות אהדה . 
ישר הוא התחיל להשפיע , והיו קצת יותר מידי טעויות גם כשהופיע . 
אני הצלחתי איכשהו לתפקד , ועם קצת פחות חדירות והרבה החלטות לא טובות מצאתי את עצמי על הספסל . 
מצלמת , פונה ומוודה שהכל ברור למצלמות טל ורון . 
: ) רבע שני : הכל הלך נורא מהר , בלי ממש יכולת להבין איפה הזמן . 
מבחינתי הכל היה נורא מבולגן . 
הרגשתי שאותה התחושה של האי התמצאות ושל הבלאגן עוד הולכים איתי , והרגשתי שאני לא במיטבי . 
מה גם שכבר שיחקתי קצת ברבע הראשון וכבר הייתי מותשת . 
היו לנו הרבה כניסות שהלכו לא למקום הנכון , חוסר שיתוף של שחקניות ומשחק סולידי לגמרי . 
לפי מה שאני זוכרת , כמובן . 
לדברי כל הבנות זה היה משחק יפה . 
אבל שיהיה . 
לפי הסטטיסטיקה שראיתי סוף המשחק רבע שני היה שלנו עם 12 - 6 . 
משמע כבר 24 - 11 במחצית . 
שוב , הכל הלך נורא מהר .. 
. 
וכבר מחצית במהירות אדירה , ולא הצלחתי להתמצא . 
יאיר דיבר איתנו במחצית וכל השיחה תועדה על ידי בתוך המצלמה , כשכולן עושות שלום ויאיר מסביר איך נוכל לשמור על הגבוהה של הקבוצה שלהן . 
רבע שלישי : וואו , אני זוכרת אותו כרבע מאוד קשה לי . 
נבחרתי להוביל ולהיות הרכזת , והרגשתי נורא לחוצה . 
הבנות לא יצרו איתי קשר ועם הכדור , והיו הרבה איבודים וצעקות מצד יאיר שהמסירות שמסרתי לא יכולות להגיע לשום מקום . 
מה גם ששוב .. 
. 
לא הייתי במיטבי , הרגשתי שאני לא במצב הרוח המתאים ובכל זאת .. 
. 
נשארתי על המגרש באי רצון , אבל החלטתי שאם כבר - אז כבר . 
היו לי כמה חדירות טובות שנגמרו בסלים קלים , הצלחתי למסור כמה אסיסטים טובים שהיו צריכים להיגמר בסלים קלים אבל היו יותר מידי קשים וגם מצאתי את עצמי פעמיים על העונשין עם 2 - 4 משם . 
אז כן , שוב .. 
. 
אפשר היה להרגיש את השיפור של כולנו , אבל היו פחות מסירות , פחות כניסות . 
היינו קצת בשוק , אולי קצת מתלהבות מידי , פחות תקשורת יותר ברדק שלם . 
הייתי כל כך עצבנית וכל כך לא מחוברת לקרקע שהיה לי קשה כל כך לתפקד ברבע הזה , שאגב .. 
. 
נשארתי כל ה - 10 דקות השלמות , והרגשתי איך אני פשוט מתמוטטת . 
לא יכולתי לבקש מהמאמן להוציא אותי כי זה לא רציני , אבל מתחת לכל המסכות כל כך רציתי לרדת על הספסל . 
הרגשתי שאני לא עושה כלום , שאני לא מועילה , שאני כרגע לא במצב לתרום משהו למישהי ולמשחק . 
ובכל זאת נשארתי . 
הרבע הסתיים עם 4 - 5 להן בסך הכל , שזה יחסית רבע מאוד נמוך בהתקפה ובסדר בהגנה . 
אבל שוב .. 
. 
היה גמגום קל . 
עכשיו התוצאה הייתה - 28 - 16 לנו . 
רבע רביעי : שיחקתי פחות , רון אחותי הייתה ברבע הזה יותר . 
צילמנו קצת , תיעדנו קצת .. 
. 
יש בי עוד הרבה חורים שחורים בזיכרון מהמשחק הזה כי לא ממש הייתי שם . 
הרגשתי שנכנסתי אליו בגישה של התאבדות ומשם יצאתי . 
אז ככן .. 
. 
בסוף המשחק נגמר בניצחון , ובנשימה עמוקה מצידי . 
43 - 27 הייתה התוצאה הסופית , ויש לי הרגשה שטעיתי בסטטיסטיקה אבל שיהיה . 
בכל מקרה , גם אחותי וגם אני לא התלהבנו כל כך , ובכל זאת .. 
. 
לסיים ערב עם ניצחון זה גם טוב . 
רון הצליחה לקלוע ולשמור טוב בזמן שהייתה על המגרש , אבל עדיין .. 
. 
קצת יותר מידי עצב . 
בסדר . 
בסוף המשחק התברר לי שאותו מנגל מדובר שאירגנתי עם חברה שלי לכל הבנות בוטל , מחוסר ספונטניות ומחוסר מוטיבציה שלהן לעשות משהו , ליצור קשר ולקחת אחראיות . 
וכבר התעייפנו מלנסות . 
וזה קצת מוזר כי במשחקים האחרונים אני מרגישה שאני קולעת הרבה יותר .. 
. 
וכל פעם מתברר לי שזה - 4 נקודות ולדעתי כל הזמן נעשות טעויות . 
כי במשחק שעבר הייתי כל כך מעורבת שזה בכלל לא הגיוני שמישהי פחות מעוברת ממני קלעה 7 נקודות והמשחק הזה היו לי לפחות 3 חדירות שהצליחו ו - 2 עונשין . 
מרגיז כל כך , בחיי .. 
. 
ואני לא נוטה לקחת את הקליעות כמשהו חשוב , אבל לפחות שיהיה בסיס לכל השטויות האלה . 
וכרגע , סתם מעייף . 
סתם מעיק . 
השביתה לא מסתיימת בעתיד הקרוב וכבר היום ה - 19 לשביתה , וזה מרגיש מוזר מאוד . 
היום היה אימון מוזר , ובכללי .. 
. 
אני לא מרגישה טוב מי יודע מה . 
קצת מעיק לשוב ולהיות תחת השפעת העצב משום סיבה נכונה שהיא . 
סופשבוע נהדר . 
נמאס לי מהמשפחה המורחבת שלי , ונמאס לי מחברות שלי . 
הכל פה מעונן מידי , וזה לא הסתיו .. 
. 
שכרגע לא מעניין אותי בכלל . 
לפעמים בתוך תעלת החושך החושך הוא הדבר הכי קל להכלה . 
הקלות שבה המחשבה שלנו פועלת לפעמים לא ניתנת לתפיסה , באותה הקלות שאת מחשבנו יש בכוחנו לשנות . 
להיכנע לבנוניות מתוך תפיסה כנועה ש'זה מה שיש ' ולתת לגורל להשלים את חלקיקי הפאזל שנותרו בערמה . 
הנאיביות בהשלמה עם המציאות מתוך מחשבה שזוהי המציאות ושאין לשנותה היא הקיבוע הכי גדול של חיינו . 
להישאב לתוך המעגל האנסופי של שקרים ומסכות ושאלות על מה ולמה כשבעצם הכל פה פשוט וטהור כל כך . 
לטרוף את המילים , לצבוע את השמיים , לאכול את הכוכבים , לנגן על מיתרי הלב , לשאוף את התקווה ובהניד אפאף להגיד יש גורל ולתת את המושכות לחיינו . 
לטעום טעם של כיף עם כפית של מטרה , להריח את ריח הגשם מעורפל עם השמש הנצחית של ישראליות מתקתקה ובהניד אפאף להרשות למטר התירוצים לצהול ולחטוף את משאלות ליבנו . 
הקלות שבה הויתור מתעלה על החיות והקלות שבה התירוץ מתעלה על כוח רצון . 
להעניק לתשוקת החיים שמות אחרים ולראות איך כל הטוב שלנו בורח מבין ידינו . 
הטוב שבנו נדחק מול הרע ופתאום מילים יותר חזקות מאתנו . 
פתאום ימים שהבריחה נראית הקלה ביותר וכל שנותר לעשות הוא להסכים שהיא אכן שאיפת חיינו האמיתית . 
לדלג מעל הרי שמחה וענני אופטימיות ולקפוץ אל תוך בור עמוק אולי גם שחור , שממנו אין מוצא . 
לשכוח שהרגליים לקחו אותנו לבור כי יותר קל לזכור שדחפו אותנו באי רצון לתוכו . 
אבל לאן השקרים מובילים אותנו אחרי הכל ? 
לפעמים בתוך תעלת החושך החושך הוא אכן הדבר הכי קל להכלה . 
עד לתעלת החושך הבאה , ואז מה ? 
לפחד לדרוך בדרך שפתוחה לרווחה ולהעדיף את הדרך שבה דרכנו אתמול , על דרכנו היצירתית , המהותית והאמיתית . 
האנושיות לעיתים חזקה מכל כוחות לבנו והחולשה שלנו להודות בטעותינו היא הקיבוע הכי מרכזי בחיינו , הזאת שלא מקדמת אותנו והזאת שמשאירה את הרגליים לא בתוך הקרקע - אלא בתוך בוץ תובעני . 
ואז מה ? 
נשלוף את הכרטיס השלילי מארנק חיינו ונשמע מהסביבה שזה עדיף לנו , להישאר בחור הקטן שבתוכנו , כי גם הסביבה היא שיוצאת מורווחת מכך שלא נפרוץ את גבולותינו - כי גבולותינו שלנו , חולשותינו שלנו , הן בעצם חולושתיהן וגבולותיהן של הסביבה . 
אז כמה פתטי אנו נראים ונראות ? 
להסתכל במראה ולהעניק משמעות רק לרגעים שבהם המהות שלנו הייתה טהורה כי לא ידענו משהו אחר , עד שלימדו אותנו להתפשר על בנוניות , להתפשר בתוך בועתינו השחורה , בתוך תעלת החושך . 
כשבעצם .. 
. 
שם .. 
. 
מעבר לפינה , מחכה תעלת חושך אחרת , עם פרצה אל תעלת האור האמיתית . 
לפעמים מספרים אשאב את כוחותיי , וממציאת האמת שלי ארוויח חברות מחדש . 
ממרום אנושיותי בחרתי באור , ממרום קטנותי בחרתי במהות , מתירוציי , מנפילותיי הצלחתי לקום לחפש פנס ולמצוא את תעלת האור האמיתית שלי . 
ואתם ? 
ואתן ? 
מוקדש ל Her Eyes בהמון אהבה . 
כל שנה וזהו אותו ההלם , אותה הדמעה , אותה התקווה שאבדה לכל העם , אותה יריית האקדח , אותה הירייה בלב . 
לא אתיימר להיות מישהי שהייתה באותה התקופה , כי הייתי בת 3 וחצי והתקופה ההיא היא כמו דף שחור בזיכרון שלי . 
אבל בתור נערה שכל שנה התאבלה על מר גורל עמנו אני חולקת את רגשות ההזדהות שלי עם כל השנאה , הכאב , השאלות שמרחפות מעל ראשינו , התשובות שנלקחו מאתנו .. 
. 
העתיד שנקלח מאתנו בזדון . 
ועל ידי מי ? 
על ידי רוצח , שקם בוקר אחד והחליט לשנות את פני ההיסטוריה .. 
. 
ולא אכנס לזה אם זה טוב או רע כי את זה - העתיד היה צריך לגלות לנו , ההחלטות שלנו , ההשלכות של החלטותינו .. 
. 
ולא בהחלטה של בן אדם אחד עלוב ומסכן שהחליט שהוא לא מסכים עם יצחק רבין . 
אני זוכרת בפעם הראשונה שבאמת הגעתי לכיכר וראיתי את כל הקירות וההסברים מאיפה הרוצח הגיע , איך הוא ירה ולאן . 
בפעם הראשונה שהייתי שם כבר בגיל שאני יכולה להכיל את כל הכאב הזה נתקפתי הלם . 
רצח קורה כל יום ויום , האלימות רק הולכת וגוברת , הייאוש שמסביב כל הנושא הזה הולך אתנו לכל מקום ומריע לכל עבר : שזה מה שיש לנו פה . 
אבל הכל היה יכול להיראות אחרת . 
הרצח הזה היא רצח של אדם לאדם בראש ובראשנה , ואחר כך זה היה רצח של מפלצת לכל עם ישראל . 
אני עומדת על זה שלא היו לו שום הסיבות המספקות שבעולם כדי לעשות את מה שעשה , שום מניפולציות ושום תירוצים לא מצדיקים את מה שקרה באותו הערב .. 
. 
לא משנה כמה ינסו לצבוע את המקרה הזה בורוד זוהר . 
מה שקרה קרה . 
הרצח כבר קרה . 
רצח של מדינה שלמה . 
להיכנס ולראות את 'לבכות ל ך' של אביב גפן ואת כל ענן הכאב שריחף מעל הכיכר , ואני שוב מתמוטטת . 
כי הוא הרס לעם את כל התקווה . 
הוא רמס את כל הצפיות , הוא הרשה לעצמו לבוא ולדרוך על כולנו , המפלצת הקטנה הזאת . 
ולמה ? 
כי הוא פשוט היה יכול . 
הוא פשוט היה יכול . 
הוא הרשה לעצמו להיות נעלה , להרגיש נעלה ולהרוס את כל הלבבות של כולנו , ביחד עם רגשותינו . 
אז מי לעזאזל מרשה לעצמו\ה עכשיו לקום ולהגיד שליגעל מגיע לצאת מהכלא ? 
באיזו זכות שכחתם\ן כל כך מהר את כל הכאב שעד היום יש לו השלכות ? 
איך ובאיזו זכות .. 
. 
אתם\ן מנסים\מנסות לייפות את המציאות וליצור מהמפלצת הזאת בן אדם שבסך הכל התנקש באדם ? 
ולא מבינים שבהתנקשותו המהוללת הוא התנקש , רצח , כאב , הכאיב , ודרך על מדינה שלמה . 
אני לא אבין לעולם , באיזו זכות .. 
. 
באיזו דרך . 
באיזה קור רוח , באיזו עילאיות הוא ניגש למעשה הזה , באיזו זכות הוא הרשה לעצמו להרגיש מלך העולם ולהרוס את כל ציפיותינו . 
אז למראות כל הקריאות המהוללות לשחרר את הרוצח המתועב הזה מהכלא , אני נשארת פעורת פה . 
אני בתור נערה בת 15 וחצי פעורת פה . 
השיתוף פעולה שהוא מקבל אחרי 12 שנה בכלא , הוא פשוט לא ייאומן . 
אני נתעבת , נעתקת נשמתי מרוב בושה . 
בושה בכם ! 
! 
! 
! 
וגם בכן ! 
! 
! 
! 
שאתם\ן מעיזים\ות לשכוח ! 
! 
! 
! 
! 
למחוק את המציאות ובמקומה להרכיב את חלקיקי הפאזל הכי קלים להרכבה והכי קלים להכלה .... 
... 
.. 
. 
הוא דתי , הוא לא רצח . 
הוא זה והוא רק התנקש , הוא עשה ככה ועשה ככה . 
אז שיקום \ שתקום הבן\בת אדם שיגיד שליגעל עמיר מותר ללכת לבקר בברית של בנו . 
כי כואב לי על בנו , כפי שכואב לי על הענן שירחף כל החיים מעל לראשו . 
הבושה הזאת . 
אני כועסת על היד שניתנת למעשה הנתעב הזה , אני מבוישת מקריאות הצהלה לשחרר , ואני יותר מכל כואבת על הזיכרון הדל של כולנו . 
פתאום שכחנו . 
אחרי 12 שנה . 
יהי זכרו ברוך , יצחק רבין ז"ל . 
