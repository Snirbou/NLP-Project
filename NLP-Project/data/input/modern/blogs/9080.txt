טוב , לא פעם ראשונה שיצאתי החוצה . 
אבל פעם ראשונה אחרי אולי חצי שנה שחרגתי מהמסלול בית - סופר - בית , או בית - טניס - בית ( מסלול שנפסק בגלל פציעה לפני שלושה שבועות ) . 
הלכתי לגן למטה , ליד הגשר שמחבר לגבעת רם ( " גברת רם " ) . 
כשכבר נעלתי נעליים ושכנעתי את זה שזה אפשרי , אני אכן מסוגל לצאת הגיע הטלפון ממיקרוסופט . 
הטלפון שאני מצפה לו כבר כמה שבועות . 
רגע לפני שיצאתי ולא היו לי שום שאלות לשאול . 
אז שאלתי בגמגום מעושה , כדי להסתיר את זה שאני מקריא מהדף , את השאלות והאיש ממיקרוסופט לא הפסיק לדבר ולדבר ולדבר ולדבר ולא היה לי מושג על מה הוא מדבר כל כך הרבה , אבל לא היה לי איכפת כי הקלטתי הכל . 
ב - REAL TIME ממילא יכולת עיבוד המידע שלי מינימלית , אז לא ניסיתי בכלל . 
אחרי שהראיון נגמר , בהתרגשות גדולה ותוך שאני אומר " תודה לך על הזמן שהקדשת לי " , בדקתי כדי להיות בטוח שהנס אכן התרחש , שכל הדברים שהוא אמר הוקלטו בבלאפון . 
לתדהמתי , הצפויה , גיליתי שלא . 
כלום לא נשמר . 
לא לחצתי מספיק חזק . 
ניחא , בלי היסטריה . 
אני זוכר איזה 2 - 3 מילים שהוא אמר . 
רשמתי הכל במהירות בקובץ וורד . 
אולי זה יזכיר לי משהו . 
ממילא הוא לא אמר שום דבר משמעותי . 
למה בכלל אני מחכה כל השבועות האלה ? 
טוב , מה שחשוב שאני יכול לספר לעורך שערכתי את הראיון . 
יצאתי לגן כשאני נזכר ששכחתי לשאול אותו שתי שאלות חשובות . 
אחת : מה שמו . 
שתיים : למה מיקרוסופט רוצים להיות סטנדרט אם הם כאלה מוצלחים ? 
כשהגעתי לגן התיישבתי ליד הספסל ומצאתי את עצמי אומר הרבה " כאילו " " כאילו " כששאלתי אותו את שתי השאלות בניסוח " שכחתי לשאול את שמך , כאילו , איך קוראים לך ? 
" בגיחוך קל . 
אורי שליט . 
סבבה . 
בסוף השיחה שאלתי שוב , כדי להיות בטוח . 
הלכתי לסופר . 
השרירים התחילו לכאוב בשוק . 
הרגשתי טוב עם זה . 
אבל גם קצת רע . 
זה אומר שיעבור עוד הרבה זמן עד שאני אוכל לרוץ בטניס . 
זה קצת מלחיץ את הגוף שלי להיות נכה . 
אני כל הזמן הולך מהר , כאילו רץ , כדי להפעיל את הגוף אחרי כל הימים האלה שאני בכלל לא יוצא מהבית . 
הולך מהר . 
בסופר , העניינים נהיו ממש קשים . 
הרגשתי שאני מאבד את הנשימה . 
כולם הסתכלו עלי , הבחנתי כיצד הם בדיוק רואים אותי אבל לא הצלחתי לנער מעצמי את התדמית . 
הדבר הקירח והגבוה הזה , עם המבט המתפלץ , הנמרץ יתר על המידה , לבן מידי , יותר מידי לא מכאן . 
מטורף , מטורף , מטורף . 
אבל אין לי איך לזרום עם זה . 
אני לא רוצה להיות זה . 
עברתי ליד זאת שראיתי אותה קודם יושבת בכיכר דניה על ספסל , בלונדה עם תחת נחמד , שהזכירה לי כמה אני שטוף זימה , כמה אני בעצם לא יכול לראות בה אחת מאותן בחורות שהרגע כל כך עינגו אותי , גמירה כל כך מושלמת הביאו לה . 
נבושתי מפניה . 
ובכל זאת , הייתי חייב להגיע לאיזור של המעדנים , שם היא עמדה . 
וכשאני בוחר " ליצ'י מאוהב " , הרגשתי איך נהיה לי יותר ויותר חם ולמעשה כמה אני משקר לעצמי כשאני אומר לעצמי שאני לא מתאהב . 
אני כל הזמן מתאהב . 
יותר מידי מתאהב . 
מתאהב גם במי שאני בז . 
בעיקר במי שאני בז . 
במי שחשוב לי להראות שאני לא מאוהב אני מתאהב הכי מהר . 
כמה שיותר מהר לגמור עם זה , אבל אסור שיראו שאתה ממהר ואסור למהר , כי אז הנשימות יתקצרו ותאדים יותר ותראה יותר ויותר מטורף . 
מטורף , מטורף , מטורף . 
זה לא נהיה נעים יותר , ככל שמתבגרים , התחושות מאבדות מהחדות , אבל מפתחות ניואנסים שטניים . 
מה זה צריך לעניין אותי בכלל . 
והעצמות השדופות השלדים המהלכים הפרצופים המורעבים , המבועתים האם הם - הם היהודים ? 
האם היה צריך את השואה רק כדי לצרוב בתודעה איך באמת היהודי נראה או כמה שהאדם חיה בלתי מפוארת בלתי מפוארת בעליל כל היוהרה של הרנסנס התנפצה לנו בפנים אנשים צריכים ללכת להשתין בקבר של שייקספיר או לתת לו להריח כיצד מריח מרחב של 20 מטר מרובע שמיליון איש נשרפו בו עצמות בשר ודם אני לא מרגיש דבר כלפי איש למה לי ? 
להרגיש זה דבר כ"כ מסוכן אני שולח גלויות לעצמי מארצות רחוקות ממקומות שבהם נכזבתי מעצמי אני רושם לעצמי " הו , כרובן יקירי . 
מה טוב שאינך פה כי אם היית פה היית מבין עד כמה חיי הרגש שלך מתים . 
" וכשאני מקבל את הגלויה מארצות רחוקות ממקומות שבהם נכזבתי מעצמי אני רושם לעצמי בחזרה " וכשאני מקבל את הגלויה " מארצות רחוקות " ממקומות שבהם " נכזבתי מעצמי " אני רושם לעצמי בחזרה . 
" זה יכול להיות אני , אתה , או הוא . 
כל אחד יכול להיות זה שיניף את האלה כל אחד יכול להיות זה שילבש את המדים . 
כל הזמן תקועה עצם בתוך השרירים איך אפשר להמשיך לזוז וללכת למסיבות ולהיות שמח או עצוב כשאתה יודע שהמפלצת כל הזמן אורבת 
