אני לא יודעת מה לכתוב לכם . 
אני כאן , שזה שם - שזה עדיין לא ממש . 
אני מתגעגעת , ועוד לא קולטת וקולטת ממש יותר מדי בבת אחת . 
התודעה שלי על מה שקורה סביבי מרגישה קצת כמו שיהוקים - מבליחה ללא שליטה קצת יותר מדי בקול רם , ולא משנה כמה אני אנשום זה יעבור רק מעצמו . 
ישנה בסלון של זוג אנשים מקסימים ונדיבים . 
משוטטת בחיפושים אחר דירות . 
מדי פעם מנסה למצוא מילה באנגלית ומשתגעת . 
אין סיכוי שאגמור את הסונטות של וויליאם עד ליום הראשון ללימודים . 
נקווה שזה כמו קאנט במבוא לאסתטיקה . 
בלילה הראשון שמעתי שיר עצוב במכשיר החדש והמדהים שהענקתם לי בתור מתנת פרידה . 
תודה לכם . 
אתם צריכים לפתוח פייסבוק או משהו . 
אני פתחתי לי עמוד ואין לי חברים . 
ואני לא ממש סגורה על איך משיגים כאלה בלי לספר להם אנקדוטה ללא פאנץ ' . אז תבואו , טוב ? 
גם שמתי תמונה מאד פיוטית שלי . 
ובאמצע גם היה יום כיפור . 
