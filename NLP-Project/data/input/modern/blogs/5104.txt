אומרת לי סבתי בת השמונים ואני מסכימה איתה , אבל לא יודעת איך להפסיק להיות רגישה כל כך . 
וסבא שלי אומר לי שאולי הוא לא יהיה פה בקרוב ואני עונה שיש לו עוד 35 שנים לגיל 120 ושלא ידבר ככה ובו בזמן שואלת את עצמי אם אולי הוא מרגיש שזה הסוף . 
ממשיכה את הערב , אבל ב - 5 לפנות בוקר מתעוררת מהשינה ולא מצליחה לחזור לישון . 
ניסיון להרדם כשאני מתעוררת מהשינה ומציק לי משהו , אני מנסה קודם כל לשלול הפרעה פיזית . 
שותה מים , הולכת לשירותים , מסתרקת ואוספת את השיער טוב יותר , מנקה אוזניים וחוזרת למיטה . 
אם אחרי הפעולות האלה אני לא מצליחה להרדם , סימן שהמחשבות מציקות לי ואז אם אני לא מצליחה להסיח את דעתי אני רואה טלויזיה או קוראת ספר . 
הפעם החלטתי לכתוב ולנסות לשחרר את אותן מחשבות , כדי שמחר הן לא יפריעו לי שוב . 
Big mouth strikes again או שאני שותקת יותר מדי או שאני אומרת דברים שהיה עדיף שלא יאמרו . 
אמא שלי התעניינה היום אם דיברתי עם ת' בזמן האחרון ומה נשתנה אצלו - אם הוא עזב את הבית של ההורים והתפלאה שאמרתי שהוא לא עזב ולדעתי גם לא יעזוב עד שתהיה לו בת זוג שהוא ירצה לעשות את זה איתה , כי הוא לא עצמאי ונראה לי שנוח לו שיש מי שמטפל בו . 
" טוב שנפרדתם לפני שעזבת את הדירה שלך ושגילית שהוא לא רוצה להתחתן " אמרה הפולניה ואני עניתי שלא היה קורה שום אסון אם הייתי עוברת לגור איתו ושאם היה לי אופי אחר הייתי יכולה לגרום לו להתחתן ומוסיפה שיש חברה שיעצה לי להמשיך את הקשר ואז " בטעות " להיכנס להריון , מה שישאיר אותו בסביבה . 
כמו שיש מישהי מהעבודה שאמרה לי לפני שבועיים שבגילי אני צריכה להיכנס להריון ממישהו שיש לו כסף ואז גם אם זה לא יסתדר - לפחות יהיה לי ילד ותשלומי מזונות . 
אני לא מוכנה לעשות את זה בשום פנים ואופן . 
לא מוכנה לרמות מישהו שאני אוהבת ולהכניס אותו למצב שהוא לא רוצה להיות בו וגם אם הייתי נכנסת בטעות להריון מ - ת' , הייתי עושה הפלה מבלי לחשוב פעמיים , למרות שהוא היחיד שרציתי ממנו ילד . 
ולגבי הרעיון של להיכנס להריון מכל אחד , בכל מחיר , רק כי הגעתי לגיל מסוים , אני מתנגדת לזה בתוקף . 
" ובכלל , אני לא רוצה ילד " אני מוצאת את עצמי אומרת בקול ומוסיפה שעדיף שאגדל חתול , לו אני מסוגלת לדאוג לבדי וממשיכה לתהות ביני לבין עצמי אם שוב יתעורר הרצון לעשות עם מישהו ילד . 
ג'יפה - מן אחרי שסיימתי להעלב ממנו , עלתה בראשי המחשבה שאולי אני לא צריכה להתנתק ממנו לגמרי . 
" הסקס איתו טוב , אז אולי כדאי לשמור אותו לעת צרה " חשבתי לעצמי ושלחתי לו הודעה במסנג'ר שאני מרשה לו לומר לי בוקר טוב . 
" את החלטת מה שהחלטת " הוא ענה והשבתי שכל מה שהחלטתי זה להעלב מההתנהגות שלו . 
הוא הודה שלא התנהג כשורה , אבל לפחות אמר לי מה הסיבה ולא המציא תירוצים . 
" הודאה בבעיה היא חצי מהפתרון , אבל החצי השני זה לדעת איך להתמודד איתה " אמרתי והוספתי שאני לא מבינה ממה הוא נלחץ ושלא רציתי להגדיר שום דבר וגם לא ביקשתי שום מחויבות ובגלל זה נראה לי מאוד תמוה שהוא נלחץ . 
שאלתי אותו מה הוא רוצה ממני והוא ענה " את חכמה , מקסימה , סקסית ומאוד נעים להיות איתך , אבל אני לא יודע מה אני רוצה " ולא טרח לשאול מה אני רוצה . 
לא פגשתי אותו השבוע , למרות שהוא הציע שניפגש כמה פעמים , ואני בספק אם אפגש איתו שוב בכלל . 
" גם כשנדמה שהכל אבוד , תמיד יש למעלה כמה דלתות פתוחות " השבוע הייתי בהופעה של מירי מסיקה ובין שיר לשיר היא אמרה את המשפט הזה , שאני מקוה לזכור ברגעי יאוש . 
יש כאלה בזמן האחרון . 
בדרך כלל הם מגיעים כשאני מרגישה בודדה בעולם הגדול , ולא מבחירה . 
ויש ימים שאני זוכרת לומר תודה בבוקר ו/או בערב ולהזכר שאני ברת מזל ושאני בריאה ומוקפת באנשים שאוהבים אותי - משפחה וחברים . 
אבל בלילה , כשאני רוצה לישון חבוקה ויכולה לעשות זאת רק עם הכרית , העצב מגיע . 
אם היה קל לסלק אותו כמו שקל לגרום לו לבוא היה הרבה יותר פשוט . 
חג שמח ! 
הודעתי שאני מגיעה לארוחת חג אחד ושאני מוכנה לסבול שעתיים - שלוש בשביל מי שסובל אותי 30 שנה ... 
.. 
. 
מקוה שהחג יעבור בקלות . 
מנסה להבין מה קרה שם בדיוק ולא לגמרי מצליחה . 
סמסולוגיה ישן ? 
ג : רואה טלויזיה . 
מה את עושה ? 
מנצחת טורקים בשש בש ג : טורקים שווים לפחות ? 
מאוד ... 
.. 
. 
ג : ומה עושה אחר כך ? 
ביד : - ) ג : רוצה תגבור ? 
לא תודה ג : פשששש אני בטוחה שיש לך מספיק בחורות לסקס ... 
.. 
. 
פחות אחת ... 
.. 
. 
ג : אאוץ ' זה כאב . 
אגב , סקס אף פעם לא היה חסר . 
איתך זה אחרת למרות שיש לי נטיה להלחץ ממשהו טוב . 
ההחלטה עכשיו היא שלך . 
כשהיחס היחיד שאני מקבלת זה הודעת " ערה ? 
" באמצע הלילה זה לא מתאים . 
מגיע לי יותר ... 
.. 
. 
הרבה יותר ... 
.. 
. 
ומשום מה היה לי הרושם שאתה רציני .. 
. 
אבל כמו שנאמר " מילים לא עולות כסף " ... 
.. 
. 
מילים לא עולות כסף אני לא זוכרת את עצמי אומרת דברים שאני לא מתכוונת אליהם . 
בתור מאמינה במשפט " אם אין לך משהו טוב - אל תגיד כלום " לפעמים אני שוכחת שלא כולם מאמינים באותו משפט ומפרשת את הדברים שנאמרים לי כפשוטם . 
כשנפגשנו ביום שני , הוא חיבק ונישק אותי ואמר שהתגעגע . 
זה עשה לי משהו . 
אמנם עניתי בשתיקה , כי לי הוא לא היה ממש חסר , אבל זה חימם לי את הלב . 
ואחרי זה באו שיחות עם " מותק שלי " ואז הגיעה שתיקה של כמה שעות , שנראתה ארוכה יותר . 
ביום חמישי הלכתי להרצאה ואחר כך לבית קפה עם ידיד ועוד בית קפה עם גילי ובן הזוג החדש שלה . 
הציק לי שהוא לא דיבר איתי מהצהרים ושלא עשינו תוכניות לסוף השבוע . 
ב - 00:30 כשכבר הייתי במיטה , הוא החליט להשמיע קול בצורת הודעת " ערה ? 
" שהרגיזה והעליבה אותי בו זמנית . 
עוד יותר נעלבתי כשביום שישי הוא לא יצר איתי קשר . 
רק היום בצהרים החלטתי שאני רוצה לסגור את הפינה הזו ושלחתי הודעה צינית משהו " ישן ? 
" תובנה תוך כדי שיחה קצרה עם מישהו זר פתאום הבנתי שאני לא שונאת ארוחות חג . 
אני שונאת להיות לבד וארוחות החג מעצימות את תחושת המאותגרות הזוגית שלי וזה מה שעושה לי רע . 
אבל אם אני גם ככה לבד , אז לא צריך להפריע לי להיות לבד עם אנשים אחרים במשך שעתיים - שלוש . 
אני רק צריכה להתמקד במשהו אחר באותו הזמן . 
לבד הפגישה הראשונה שלנו בסבב הנוכחי ( אחרי הרבה מאמצים מצידו ) היתה למטרת סקס , אבל כשיום אחרי אמרתי לו " אתה יודע שאני לא מחפשת יזיז " הוא ענה לי שגם הוא לא מחפש יזיזה , כי לא חסרות לו כאלה , ורואה בי הרבה יותר מסקס טוב . 
אחר כך הוא טרח לומר לי בכמה הזדמנויות שהוא רק איתי , מבלי ששאלתי או דיברתי על בלעדיות והיה נראה שהוא מפתח רגשות . 
כל ההתנהגות שלו לא מובנת לי ואני לא ממש מקבלת את הטיעון שהוא נלחץ ממשהו טוב . 
אם הוא קלט שהוא נלחץ , הוא היה מנסה לתקן את מה שהיה ולא זורק את הכדור לידיים שלי בגישת " אם את רוצה אותי - תילחמי " . 
אני רוצה מישהו שישקיע בי ושידע מה הוא רוצה ולא " יילחץ " מזה שהוא יוצא איתי שבועיים ... 
.. 
. 
שינויים מתכוונת להרחיב את תחומי הידע שלי , לחזור לצייר ולעבור דירה , לאו דווקא בסדר הזה . 
החלטתי לעזוב את תל אביב . 
אני רוצה לגור לבד , בדירת 2 חדרים ומתכוונת למצוא אחת כזו בעלות סבירה ברמת גן או גבעתיים . 
יש לי 4 חודשים עד לסיום החוזה בדירה הנוכחית , כך שאני יכולה לחפש ברוגע . 
מצאתי מקום שמעביר הרצאות בנושאים שמאוד מעניינים אותי ואחרי הרצאה אחת מעניינת , אני מתכוונת לחזור לשם שוב ולנסות להחכים . 
והשאר כבר יסתדר מעצמו , בזמן שאני הכי לא אצפה שזה יקרה ... 
.. 
. 
" תיהנו מהדברים הקטנים , כי במבט לאחור הם יכולים להיות דברים גדולים " אחד מפניני החכמה שנאמרו בערוץ " קארמה פלוס " . 
תוכניות בוקר זה נחמד . 
אברה קדברה חושבת ללכת לבקר שוב את המכשפה ולא יודעת אם זה צעד נכון או לא . 
לפעמים אני מצטערת שהתפתיתי ללכת מלכתחילה , מה שגורם לי לנסות למצוא התאמה בין מה שהיא אמרה לאנשים שאני מכירה ולפחד כשאני מוצאת את אותה התאמה . 
באמצע שיחה עם ג' נדלקה לי נורה אדומה וכששחזרתי את דברי המכשפה האחרונה מצאתי התאמה . 
האותיות נמצאות , הרקע המשפחתי , המצב הכלכלי ולחיזוק יש את העדה מהמכשפה שלפניה . 
היא אמרה שהוא יגיע בנובמבר ולא בדצמבר ושהוא יהיה קצת יותר צעיר , מה שגורם לי לתהות אם אולי לא מדובר באותו אחד עליו היא דיברה . 
אני צריכה להשיג ממנו תמונה וללכת לבקר אותה , השאלה היא איך אני אעשה זאת ... 
.. 
. 
חיי הפדלאות אני ממש נהנית מלשבת בבית ולנוח . 
יש תוכניות מרתקות על עיצוב בתים , מבחר של סרטים מטופשים וזה ממש נחמד שאפשר לנמנם בכל שעות היממה ... 
.. 
. 
אולי אני צריכה לחפש לי בעל עשיר ולהתפדלא באושר ועושר עד קץ הימים ? 
זה יכול להיות נחמד . 
הייתי שמחה לקבל בית ריק ולעצב את כולו ... 
.. 
. 
אולי זה עסקת חבילה שבאה עם הבעל העשיר ... 
.. 
. 
בהמשך מחר מחכה לי יום קשה בעבודה . 
אחרי העדרות של יומיים וחצי הבלאגן יחגוג ... 
.. 
. 
כמה חברים הציעו לי לנסוע לסוף שבוע בכנרת וזה מאוד מפתה אותי . 
הבעיה היא שלא ביקרתי את המשפחה שלי כבר שבועיים וככל הנראה אני מתכוונת לדלג על ליל הסדר , כך שזה יהיה מוגזם לא לראות אותם למעלה מחודש ... 
.. 
. 
עדיין לא בטוחה אם ללכת לסדר או לא . 
בגלל שלראשונה ב - 30 שנותיי זה יהיה עם המשפחה מצד אבא שלי , אולי זה יהיה אחרת מהחגים שאני כל כך שונאת . 
מצד שני , הסיבה היחידה שבגללה הלכתי לחגים היא כדי לשמח את סבא וסבתא שלי ואם אני לא אהיה איתם , אלא עם הסבא והסבתא מהצד השני , אז למה ללכת ? 
בינתיים מתכננת למצות את שעות החופש שנותרו לי . 
לראות עוד סרט או שניים , לנמנם ולמלא את הפדלא - מטר שלי ... 
.. 
. 
