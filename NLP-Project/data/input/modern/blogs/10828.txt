אני מדפדפת בספר הטלפונים שיש לי בפלאפון בחיפוש אחר מישהו שאני יכולה לרצות לראות מתישהו בקרוב . 
אף אחד . 
לפחות לא מישהו שיכול ורוצה לראות אותי גם . 
אפילו את מי שאולי אני רוצה לראות אני לא באמת רוצה לראות כי אני לא רוצה להתבכיין לאף אחד . 
לא רוצה להביט באף אחד עם עיניים אדומות ולהשפיל מבט , לא רוצה לבקש חיבוק של " תגנו עליי מהעצב של עצמי " , לא רוצה . 
אני לא רוצה ולא יכולה לחפש הסחות דעת . 
אני לא מסוגלת לעשות דברים רק כי זה רע לשבת בבית , אני עושה את מה שאני רוצה לעשות , ואם אני לא עושה משהו זה כי אין לי שם סיבה לעשות אותו . 
כמובן שאת הדבר היחיד שאני רוצה , בכל לבי , לעשות , אני לא מסוגלת עכשיו . 
זאת אומרת , אני לא יודעת אם אני מסוגלת ... 
.. 
. 
מחר אני אבדוק שוב . 
אני לא מצפה שהחזרה שלי לריקוד תפתור לי את כל הבעיות בכל נושא אפשרי , אבל אני יודעת שלו ידעתי שאני יכולה ללכת הערב לסטודיו , לעשות שיעור , הייתי יכולה להעביר את הזמן בנעימים , הייתי מצליחה לקרוא בלי שהדמעות יטשטשו לי את הראייה , הייתי יכולה לנהל שיחות סתמיות עם אנשים , לצחוק ולא לחשוב יותר מדי . 
There ' s nothing in this room but empty space ... 
.. 
. 
אלה התנועות שבאות בשעות שהיו אמורות להיות שייכות לשינה . 
הן מתחשבות ולא מתחשבות במוסיקה ואין לי מושג איך אני נראית או מה הייתי אומרת בזה לו היה מי שיקשיב . 
בתנועות שלא מתחייבות לשום רעיון , שבאות ונשכחות כמו הדמעות שאף אחד לא יודע שמישהו בכה , אני רוקמת רגעים של נשימות עמוקות , של פעימות לב , של רגשות שאין להם שם . 
( אני הכי אוהבת את הרגשות שאין להם שם . 
) עיגול אור ממנורת הקריאה על רצפת הפרקט יוצר מרחב אינסופי בין החפצים שמכתיבים לי את הבמה הרגעית הזו . 
אני מדברת בשפה של עצמי , סוגרת חשבונות ומבטיחה הבטחות שאולי יום אחד יהיה אפשר לקיים . 
לרגע אני קצת יהירה , אך מיד מתריסה בעצמי לחזור לצניעות , אפילו בפניי בלבד . 
אחר כך אני חושבת שבעצם זה לגיטימי לרצות את הבמה בשביל להגיד את הכל במלים שלי עצמי , בתנועות שלי עצמי . 
אולי יום אחד ... 
.. 
. 
