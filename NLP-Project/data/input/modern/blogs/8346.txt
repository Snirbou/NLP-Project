אז אנחנו שוכבים ככה על המיטה שלו ערומים לגמרי והוא שואל אותי מה קורה . 
אני אומרת שאני לא יודעת , למרות שאני יודעת טוב מאוד . 
אז הוא עושה לי כאלו רגשות אשם כאילו אם אני לא אעשה מה שהוא רוצה הוא כל כך יסבול ויהיה מסכן והביצים שלו יכאבו עד שבוע הבא , ואני צוחקת , מתוך המצב הכל כך מוכר לי . 
אז הוא אומר לי שאם הגענו עד לפה למה לא ללכת עד הסוף , ואני יודעת שהכל זיוני שכל ומרגישה כמו סחורה משומשת בעוד רגשות האשם קודחים לי בראש ועושים כזה רעש שאפילו ההגיון מחליט לסתום את האוזניים . 
אז אני נכנעת וכועסת על עצמי , ואוכלת את ההשלכות הנפשיות אחר כך , כמו תמיד . 
אז אני לא מפתחת שומדבר אחר , כי אני לא רוצה . 
אז אני לא נפתחת לאף אחד , כי נמאס לי . 
אז אני מרחיקה את עצמי מכולם וכולם מתרחקים ממני . 
אז אני רוצה לא לשמוע יותר כלום ורק להיות לבד . 
אז אני דורכת על אנשים טובים שרוצים להיות שם , כי כבר לא אכפת לי . 
אז לא בא לי . 
אז מה ? 
אז ככה . 
עדיין מרגישה את הגועל המצטבר מהתחושה שלו חודר אלי , ללא כל רגש , לאחר שנה וחצי לכל היותר . 
עדיין מרגישה את הטינופת החולנית מהתשובה החיובית שלי אליו כששאל , כביכול מאכפתיות , אם זהו רצוני תשובה שרצתה להיות שלילית אבל נכנעה לחוסר ההערכה העצמי . 
עדיין מרגישה את הליכלוך הדביק שמתעקש לאחוז בי כאילו אין מחר ועדיין מרגישה את הריקבון שמכלה אותי בעודי מוצאת על עצמי שערות שאינן שלי . 
