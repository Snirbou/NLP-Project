שלושה ימים , שלוש סערות פרטיות . 
סופים בלי התחלות ברורות . 
בכי , כמו שלא היה הרבה זמן . 
פורקן פשוט ואמיתי . 
החלפתי טלפונים עם אנשים חדשים . 
קבלתי הודעות מאנשים ישנים . 
העיקר שצחקתי ושעכשיו יש לי חיוך על הפנים . 
בינתיים . 
הלוואי שלא יגמר . 
הבוקר מסתנן מבעד לחריצים דקיקים בין תריסים מוגפים . 
ברגע שפוקחת אני את עיני , מצליחים החלומות לחמוק החוצה . 
קריר וחשוך , כאילו בחוץ כלל לא אורב הקיץ . 
את השמיכה העוטפת אני קולפת כפקעת ומתרוממת . 
יום חדש להחלטות חדשות ולמציאה של אני מרעננת . 
פעם רק רציתי לחזור הביתה ולשכב במיטה , כשעשרות דובונים מרחפים מעל ראשי . 
היום הייתי לוקחת תרמיל וישנה גם על ספה בבית מעופש ואחר . 
או בעצם לא ישנה בכלל , אין צורך . 
עסוקה בלהמלט מכל התבניות והקופסאות שכלאתי את עצמי בהן כל השנים . 
עם כל ההתפתלויות , מה הפלא שכבר מזמן הפכתי למשהו דמוי נוזל ? 
זה לא החום , אלא הלחות שהורגת אותי . 
ישיבה של חמש דקות על הספה בתום מקלחת , ואני מרגישה כמו אחרי ריצת מרתון . 
אני בונה לי קנים על הראש . 
זאת גם אידיאולוגיה , מן משהו שתמיד רציתי שיהיה לי , וגם דרך מצויינת להקלת החום . 
המקום היחידי שאני מוכנה להנמס בו בשקט לשלולית קטנה הוא בסטודיו , ששם זו לא פדיחה שבתי השחי רטובים , ואת השפה העליונה מעטר שפם נוזלי . 
אין לי נטיה להתלונן על חום , אני לא סובלת ממנו . 
קור הוא בדרך כלל הבעיה . 
אבל בימים האחרונים עובר על ישראל גל חום באמת לא נורמלי . 
רק מזל שאני לא חיה ביפן , בה יש 100 אחוזי לחות כרגע . 
אני תוהה איך הם לא מתים שם . 
בעיר כמו ת"א חניה בבניין היא באמת פלוס גדול . 
החסרון היחידי עם החניה שלנו היא שזו גרמה לאמי להיות מפונקת בכל הנוגע לחניות . 
היא לא תלך לשום מקום שאין בו חניה מסודרת . 
היא ממש פרנואידית , ולא תסיע אותי לאן שלא הייתה כבר או שלא אבטיח לה שיש איפה להחנות את האוטו . 
הגענו למצב שכשאנחנו רוצות לצאת לבית קפה , אם אין לנו כוונה ללכת ברגל , אנחנו מוכרחות ללכת לקניון . 
אני אומרת לה " אימא , אנחנו נמצא מקום לאוטו , מקסימום הולכים קצת ברגל " . 
אבל היא חוטפת כזה התקף חרדה שאני מיד מוותרת , ומתפשרת על מקום אחר . 
את הפוביה מחניות גוררת אמא שלי לכל מקום . 
אפילו להרצליה התעקשה שנסע ברכבת , בעוד אני ובן - דודי ההרצליאני מנסים להסביר שאין שם בעיות כאלה . 
והיא רק אומרת " אבל בטח צריך תו חניה " , ומפחדת שלא תמצא ולא תסדר ומה יהיה עליה . 
אבוי . 
אז אנחנו נוסעות להרצליה ברכבת ואבא אוסף אותנו עם הרכב שלו . 
בן - דוד שלי הוא אשף החניה . 
בעזרת פיתולים אינסופיים משחיל את האוטו שלו לכל מקום אפשרי . 
גם כזה שיש לו שני מילימטרים וחצי מלפנים , ובקושי אחד מאחור . 
הוא עולה על המדרכה , חונה באלכסון , כל מניפולציה אפשרית בשביל לא לשלם על חניון . 
גם איתו אני בוחרת מקום בילוי לפי זמינותה של חניה , אלא שאז אנו לוקחים את האוטו לסיבוב , מגיעים לסביבה נבחרת בדרום ת"א , ומתחילים לתמרן . 
אנו נמלטים לרחובות הקטנים , עורבים לעוברים ושבים , בתקווה שמישהו יחליט להתפנות . 
ובסוף כשאנו מוצאים איפה אפשר לתקוע את המכונית , אנו נפלטים ממנה כרוח סערה ומחפשים את הבאר או הקפה הקרובים והנחמדים ביותר באיזור . 
אתמול נחלנו הצלחה אדירה גם באלבני וגם ברוטשילד . 
אבל זה באמת היה נדיר , לא סביר שיקרה לנו נס כזה בזמן הקרוב . 
אני מבחינתי הולכת ברגל . 
רגל זה דבר טוב . 
למשל היום , כשפקדתי את הים . 
מה חבל שאחרי שיטוטים כאלה אני צריכה לשלם מחיר של ברך חורקת ודפוקה , ואגלי זיעה סוררים שמבצבצים מכל מקום . 
הזוועה . 
כשיעבור גל החום , ויעבור הניתוח , אולי אוכל לחזור להליכות הארוכות והו כה אהובות שלי , ברחבי העיר הכי מגניבה בישראל . 
מפליא ממש עד כמה שאני אדם מיני . 
כמעט עם כל אובייקט אפשרי ( ולא אפשרי ) אני מפלרטטת . 
אני פתוחה בקשר למיניות שלי . 
מדברת עליה בהרבה סיטואציות ועם הרבה אנשים . 
ועם כל זה אני לא מצליחה לזכות בזיון אחד קטן . 
גם לא ממי שכבר מכיר אותי מכל הזוויות . 
ההוא שממשיך להביע רצון להפגש איתי ולהמשיך מהנקודה בה הפסקנו בפעם שעברה , ואחר - כך מתחמק בכל מיני טוענות מוזרות על צבא וחוסר זמן . 
אני חושבת שזאת טרגדיה . 
אני חושבת שאם זה לא יקרה בסוף השבוע הזה אני באמת אתעצבן ... 
.. 
. 
