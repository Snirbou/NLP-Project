היא התגעגעה קצת יותר מדי אז היא התחילה להעביר שיעורי קלאסי . 
וגם ללמד ילדות בכיתה ד' בבית ספר למחול . 
ליד הקבלה התמרחנו על הספה ואני לבשתי טייץ קצרים . 
היא הזמינה אותי למסיבת יום ההולדת של אחותה בת השש עשרה . 
לרגע הרגשתי מיוחדת , ואז הבנתי שהיא הזמינה המון אנשים . 
אחותה דוגמנית קטנה ועשירה , יש לה מלא זוגות נעליים ותערוכת ציורים על הקירות . 
כנראה שוולטר לא מצייר כמו שהוא רוקד , כי יפתח לקח צבע סגול וקצת שיפצר לו את התמונה . 
כשהלכנו לבית של סבא וסבתא שלי , שהיו גם ההורים של כלת יום ההולדת , אמא שלי פנתה למטבח כדי להכין שקשוקה , אבל סבתא שלי הושיבה אותה ואמרה לה שאני אכין . 
אבל איך מכינים שקשוקה ? 
פשוט טובלים לחם במרק . 
ולמה המקרר שעון באלכסון אחורה ? 
כדי שהעוגה תתקרר . 
אז פתחתי את המקרר , שאריות של עוגת פרג נראו כמו מרק עוף ואני בדקתי את העניין . 
כנראה שסבתא שלי התייאשה מכישוריי במבטח וויתרה על האוכל , כי היא פשוט הגישה שלוש עוגות שונות על השולחן בסלון . 
אני מוכנה לקבל את המצברוח הזה רק אם המחזור יבוא ממש מהר בעקבותיו . 
קצת התעייפתי מלקוות שאנשים יהיו מה שהם אמורים להיות , ואחרי קריאה של הדוקומטציה הפרטית שלי , אני גם יכולה להבין למה . 
עדיין קשה לי לקבל את זה שרוב האנשים בסדר רק לעתים רחוקות . 
ככל שהזמן ממשיך לנוע קדימה ( ומה לעשות , אין לו כל כך אפשרות אחרת ... 
.. 
. 
) אני חושבת יותר על יום ההולדת שלי . 
כן , יש עוד קצת יותר מחודשיים , אבל ההיסטריה כבר מראה סימנים ראשונים . 
זה בכלל לא משנה שחשבתי שבשנה שעברה התגברתי על הנושא והצלחתי להכניס ימי הולדת לפרופורציות . 
בשנה שעברה יכולתי להרשות לעצמי , כי בשנה שלפני כן היה לי יום הולדת נהדר , אבל השנה הסיפור שונה לגמרי . 
זה ע - ש - ר - י - ם . 
החלפת קידומת וכו' ... מספיק אנשים כבר גרמו לי להבין שהם לא עושים מאמצים כדי לזכור את יום ההולדת שלי , כך שאני צריכה הרבה זמן להתכונן לאי אילו אכזבות . 
גם אם הן ידועות מראש . 
אה , כמובן ! 
בסביבות יום ההולדת אני אוכל לדבר איתה . 
כן , אני אבקש ממנה ערב על הגג ההוא . 
מקסים , נכון ? 
הטמטום שלי לפעמים ממש מצליח להפתיע אותי . 
חשוב חשוב חשוב - להוציא לעצמי את המשאלה הקטנה הזו מהראש . 
אם בערב אחד נפלו עליי " עד שתעזוב " , " צליל מכוון " , ו"יש לי סיכוי " , ולא בכיתי , אני גם יכולה להוציא לעצמי את השטויות האלה מהראש . 
גם אם החלום עליה שוב היה כיפי ועשה חשק לעוד . 
וגם אם היא קראה לי דובדבנית קטנה ביום שישי , וגם אם החיבוקים שלה מעלימים את כל העולם . 
עשיתי דרך ארוכה , ולא כדי לוותר עכשיו ולסגת אחורה . 
keep that in mind . 
ובכלל , הפרזנטציה היתה בהחלט נחמדה . 
מרוב הקטעים ממש נהניתי , והפידבקים היו ברובם חיוביים . 
כמובן שאני נוטה להקשיב בעיקר לשליליים , כי החיוביים לא אובייקטיביים , או סתם לא מבינים כלום , אבל תמיד נחמד לשמוע מחמאות . 
בעיקר מאנשים שלא מכירים אותי בכלל . 
ברגע שאני כבר נמצאת על איזושהי במה , אני מתחילה להרגיש בבית . 
לפעמים משפט אחד פשוט שנאמר בדיעבד יכול לפתוח פצעים ישנים בכזו קלות וחדות שמשאירה אותי חסרת אונים לנוכח הבלגאן העצום שהוא אני . 
נדמה שרק בחיים האלה הספקתי לעבור כבר כמה גלגולים , ולא פלא שהכל נערם אחד על השני , שכבות על גבי שכבות של זכרונות וחוויות וצלקות , שתמיד עדיף לא להסתכל עליהן , שמא אכעס , שמא אתפרק , שמא אאבד את השליטה ואת שווי המשקל . 
הרשתי לעצמי לחזור אחורה בזמן , לבכות דמעות של כל שבע השנים האחרונות , של כל הילדות שהיו בי והלכו לאיבוד ומצאו את עצמן במקומות שהן התכוונו או לא התכוונו להגיע אליהם . 
התכווצתי בתוך הסווטשרט הורוד שלי , חבקתי את הברכיים והסתרתי את העיניים עם הידיים . 
אני ילדה גדולה עכשיו , הולכת מהר ותמיד מקדימה , כל עוד זה בשליטתי . 
אני עושה שלושה צעדים בזמן שכל אחד אחר היה עושה בקושי צעד אחד . 
אני יכולה לבד , אני יכולה לבד . 
אני יכולה גם לא לבד ? 
לאחוז בידיים שמושיטים לי ? 
לאט לאט . 
יש מאחורי כל כך הרבה דברים , יהיה טיפשי להשבר עכשיו . 
זה כאילו שאישה בת 119 לא תצליח להגיע ליומולדת 120 . 
אבסורד . 
אני יכולה אפילו יותר . 
( נכון ? 
) אני לא כועסת עליה , ואני יודעת שאין לי סיבה וטעם לכעוס על עצמי , אבל על משהו אני כועסת . 
אני כועסת על מה שהיה שם , על חוסר השליטה שהיתה לי , על האוויר שחשבתי שזה נותן לי , כשבעצם זה רק לקח ולקח . 
אי אפשר להפיל את זה לא עליה , לא עליי ולא על שאר הבנות . 
זה כאילו שהיתה שם איזו מן מפלצת , איזו רוח שכישפה אותנו והטילה קללה על המעגל הזה , ורק ממרחק של זמן אפשר להתחיל ולהסיר אותה , לקלף ולגרד אותה כמו מדבקה שהתיישנה , כמו לכלוך בתחתית של סיר . 
התרחקתי משם , אני יודעת . 
העיניים שלי נפקחות לאטן והערפל מתפוגג . 
ודווקא בגלל שאני באמת מרגישה שעברתי כמה שלבים בתהליך הזה אני יודעת להגיד שהערפל היה כבד , ועודנו . 
נסו לפתוח את העיניים כשעל כל עפעף יושב פיל . 
נסו לנשום מתחת למים . 
יש רגעים בהם נדמה לי שהקללה לעולם לא תוסר , שהמעגל הזה לעולם לא ייפרץ ושאין ברירה אלא ללמוד לחיות עם זה , בתור נסיון הדחקה מתמשך , בתור נסיון לטשטש את הקווים הכל כך חדים ולעצום עיניים . 
לפעמים נדמה שזה משהו שבאמת אי אפשר לעקור מן השורש . 
כמה שקל היה להשאב לתוך זה - ככה קשה לצאת . 
אני מרגישה כאילו אני שוחה בים בלי משקפת . 
המלח צורב לי בעיניים ובגרון ולא תמיד אני מצליחה להרים את הראש מעל המים ולשאוף אוויר . 
אבל אני מתעקשת על העיניים הפקוחות האלה כי לולא זה אני אטבע , ועברתי מספיק כדי לדעת שאני לא מוכנה לטבוע . 
לא שוב , לא בזה . 
מעייף לנסות ולהבין את זה , לבדוק שוב ושוב מה ההרכב הכימי שלה ואיך זה השפיע על כולנו ולמה . 
מעייף לשאול איך הפיטר פן שלה התאים כמו כפפה ליד לילדים האבודים שאנחנו . 
מעייף לשאול את כל השאלות האלה כי אין תשובות . 
כי איכשהו הגענו לנברלנד ופשוט לא הצלחנו לצאת ממנה . 
אפילו לא כדי להסביר למי שעומד מבחוץ מה יש שם . 
אפילו לא כדי להוכיח שאלו לא הגזמות , וזו לא דרמטיזציה , והיא באמת כל מה שאומרים שהיא . 
פתאום זה דוקר כמו חלום שאני בטוחה שתכף אתעורר ממנו . 
הגבולות תמיד היו מטושטשים , ועל אחת כמה וכמה עכשיו , כשעבר לא מעט זמן מאז שכל זה נגמר , לא ברור מה היה שם שהשאיר על כולנו את החותם הזה , את הצלקות האלה . 
היה שם גם טוב , גם אם אני לא מציינת את זה עכשיו . 
כשהייתי עוד בתוך זה התעקשתי להדגיש את הטוב , כי לא היו הרבה ברירות , ועכשיו כשאני מחוץ לזה ומנסה לסגור את זה מאחור אני מוכרחה לראות את הרע , מוכרחה שיהיו לי סיבות להלחם על המרחק . 
אני לא רוצה להתחרט ואני גם לא חושבת שאני באמת מסוגלת . 
היה מה שהיה , לטוב ולרע . 
היה קסם והיתה התפתחות והיו שיעורים חשובים לחיים . 
הבעיה היא שהיתה גם מערבולת שאי אפשר היה לראות עד שלא נשאבנו לתוכה . 
הלוואי ויום יבוא וזה יהפוך למעין שייקר קטן מזכוכית , עם אורות וצבעים ואבק פיות . 
הלוואי שזה יהפוך לזכרון שאפשר להנות ממנו בלי שזה יצרוב . 
אני באמת מקווה שזה עוד יקרה . 
( עדכון : שבת , 12:32 . 
) 13.1.07 אני מרחיקה אותך כפי שמרחיקים מישהו שאוהבים יותר מדי , בהורדת ידיים עם הגעגועים ובהורדת מסך על הזכרונות . 
אינני יודעת אם הזמן הוא שמאלף אותי או אני אותו , אבל אנחנו קשורים זה לזה ביחסי אהבה - שנאה , כשבתוך תוכינו אנחנו יודעים שהסוף חייב להיות טוב . 
אני משתדלת למחוק את הטוב ואת הרע כאחד ולנהוג בהם באותה מידה של חוסר רחמים , שלא אכעס ולא אערוג , שלא אתמרמר ולא אתמלא כמיהה . 
הנקיון לא לוקח שבויים . 
