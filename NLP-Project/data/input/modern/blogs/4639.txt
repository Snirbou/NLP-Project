קשה לי לחשוב על לחזור לבסיס מחר . 
אני עייפה נפשית , עצובה ומעורערת . 
כבר אין בי את הכוחות להעמיד פנים שטוב לי , גם לא עם אנשים קרובים . 
אני לא יודעת אם זה נובע מהדיכאון התמידי שלי שהוחמר מעט לאחרונה או מהתנודות ההורמונליות . 
זה גם לא מעניין . 
רע לי וזהו . 
אני רוצה לבכות ויש תחושה שאין למי ובעיקר , שלא בדיוק ברור לי למה רע . 
אני הרי רגילה למצוא סיבות . 
ולאחרונה פשוט אין סיבות , כאילו משהו כבה בי . 
ואם אין סיבות כביכול , סימן שלא צריך להיות לי רע . 
לפחות כך אנשים חושבים . 
פשוט כבר אין לי עניין אמיתי בשום דבר . 
אני שוכחת דברים , לא מקשרת בין דברים . 
לא מצליחה להתרכז , או לחילופין מתרכזת במשהו יותר מדי ולא שמה לב למה שקורה סביבי , לא לאנשים ולא להתרחשויות . 
סגורה בתוך עצמי ובמחשבות שלי . 
זה מפחיד . 
חלמתי שאבא שלי עוקב אחריי ומגלה שאני בקשר עם אדם מבוגר בעל חזות אפלה . 
אבא שלי כנראה חשש להתקרב אליו ולהגיד לו ישירות שיתרחק ממני , אבל אחרי שהאיש עזב את המקום הוא בא אליי ואמר לי במבט שהיה בו גועל ואימה , שהאדם הזה הוא פושע מתוחכם וחבר בארגון פשע . 
הוא נתן לי להבין שאני לא היחידה שלו . 
התמלאתי חלחלה . 
הרגשתי שאני לא יודעת איך לשטוף את כל הזוהמה הזאת שדבקה בי . 
ראיתי את עצמי באקט מיני עם עצמי בגן ציבורי כלשהו . 
היה לזה קשר לאותו איש . 
אבא שלי ישב על ספסל ושוב עקב אחריי מרחוק במבט דואג . 
בהתחלה לא הרגשתי בו , ואז הפסקתי והסתובבתי וראיתי אותו . 
הרגשתי חשופה . 
אח"כ ראיתי מגרש חנייה של קניון ובין הרכבים היו שרועים המוני אנשים מתים , עירומים ומכוסים בשקיות שקופות , עם עיניים ופה פעורים לרווחה , כאילו היו עדים למשהו מבהיל רגע לפני שהוציאו את נשמתם . 
התעוררתי בבהלה . 
אולי החלומות לא משקרים . 
החלומות שלי חסרים לי , החלומות 
