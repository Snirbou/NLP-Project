במבשלות בירה ראשון לציון ? 
הגשם התעקש , אבל אני יותר עקשנית מאיתני הטבע , ולמרות הכל מצאתי יום אחד לפחות לשחק טניס . 
לפי איך ששיחקתי , אולי מוטב היה להישאר בבית . 
* * * לאחותי הקטנה חוגגים יומולדת בשבת . 
צפויה מסיבה משפחתית צנועה יחסית , אבל עם הרבה בשר על האש . 
אני שמעתי שהולך לרדת גשם . 
אז נאכל בשר רטוב . 
שטויות . 
העיקר שיהיה מדיום - רייר . 
* * * השותף הדוחה שלי חזר מחו"ל . 
חבל . 
עכשיו הוא שוב מסריח לו מול הטלוויזיה , לא זז מהספה , אוכל בורקסים ( רק בורקסים . 
זהו ) , מתעטש וצועק " יש " כשיש גול . 
תענוג . 
* * * באיטליז חינאווי יודעים מי אני גם כשאני באה בלי אב הבית . 
יפה ונעים . 
כיף כשמכירים אותך . 
* * * אני הולכת ומאבדת את שפיותי בעבודה . 
אולי הגיע הזמן לפרוש משם . 
* * * היה דיבור , ככה בקטנה , על נסיעה לאיי סיישל . 
אני בטח לא יכולה להרשות את זה לעצמי , אבל אולי נשנורר קצת מההורים . 
קצת שנור לא מזיק . 
* * * ואם כבר להיתקע בפקק - אז איתך . 
ברור , לא ? 
* * * חיפשתי DVD של גלעד ינקלביץ ' . לא מצאתי . 
במקום זה מצאתי את הדבר ההזוי הבא . 
אולי אפילו אקנה אותו . 
שועשעתי . 
* * * הזמנתי את הארי פוטר השישי באמזון בהזמנה מראש ! 
10 ליש"ט לספר , 8 ליש"ט למשלוח , ואני מוכנה להתערב שעדיין זה יצא זול יותר מאשר בסטימצקי . 
גנבים קטנים שכאלה . 
* * * יאללה , לישון . 
מחר יום ארוך . 
למרות שזה שישי . 
הוא יהיה ארוך , Trust Me . 
מכל שלל חיפושי אורית פוקס ועדן כנפו , נמצא צדיק אחד בסדום : מישהו חיפש את הספר Battle of Corin והגיע לכאן . 
כבוד ! 
ובכלל , אין כמו Dune . 
חזרתי לשוטט קצת ב - IRC אחרי תקופה ארוכה שלא עשיתי את זה . 
מעולם לא חיבבתי את הערוצים הישראלים , המתאפיינים בסנוביות מקומית ובאי - רצון להשתייך לקהיליית ה - IRC הגלובלית . 
לכן , אני מוצאת את עצמי מפטפטת בערוצים עולמיים שונים , עם אנשים חביבים שלרוב לא ממש איכפת להם מאיפה אתה מגיע , אלא רק מה יש לך לומר ואם זה משעשע או חכם . 
מצד שני , כשחלק מהם שומעים שמדובר שאני ישראלית , הם מייד מתחילים לשאול שאלות . 
ובאופן לא מפתיע - חלק לא קטן מהם לא יודעים על ישראל כלום , או גרוע מכך - חושבים שהם יודעים , אבל למעשה מלאים בטריאוטיפים ובכל מיני המצאות של הדמיון והתקשורת העולמית . 
אישה אחת מאוסטרליה , שאיתה דיברתי היום , חשבה שהנשים בישראל הולכות עם רעלות או שבכלל לא מרשים לנו לצאת מהבית . 
הסברתי לה שרעלות זה מנהג מוסלמי - ערבי ולא קשור אלינו , ושבכלל ישראל זו מדינה נורמלית , פחות או יותר . 
זה מה שיפה , בעצם . 
בינינו לבין עצמנו אנחנו מקטרים ובוכים ומתעצבנים על המדינה המושחתת , רפובליקת הבננות , המצב הכלכלי והבטחוני המזעזע ועל זה שאין חניה , אבל כשמתחילים לדבר עם אנשים שלא מכירים בכלל את ישראל , אנחנו פתאום הופכים לשגרירים של רצון טוב . 
הבעיה שלי היתה - איך בדיוק אני נותנת תמונה יפה ואמיתית של ישראל ? 
אותה אחת שדיברתי איתה , אמרה לי " ספרי לי על ישראל " , והאמת היא שלא ידעתי איך להתחיל . 
אני יודעת לענות די טוב לאנשים שאומרים " אבל הכל אצלכם פצצות וטרוריסטים , לא ? 
את לא פוחדת לצאת מהבית ? 
" , אבל להתחיל לסקור את ישראל - לא קל . 
מאיפה מתחילים ? 
מהעיר שבה אני גרה ? 
מירושלים ? 
מנתונים דמוגרפיים ? 
מדיון בבעיה הפלשתינאית ? 
מזה שיש לנו חרא של שר אוצר וראש ממשלה מושחת - וזה אומר שאנחנו בעצם מדינה ככל המדינות ? 
אז התחלתי דווקא באילת . 
סיפרתי שיש את הים האדום ושוניות אלמוגים ודולפינים , ושזו עיר שנאי מאד אוהבת . 
ורציתי לשלוח לה תמונות שצילמתי מתחת למים , אבל אני לא בבית , אז חיפשתי מקור טוב לתמונות מישראל , או אתר הסברתי , תיירותי וייצוגי . 
המבחר דל מאד , חברים . 
אולי הגיע הזמן שמישהו ירים אתר טוב שיראה תדמית חיובית של ישראל . 
בכל מקרה , לאחר מספר שיטוטי גוגל , מצאתי את האתר הבא , שמציג תמונות מקסימות מישראל , ואפשר לחפש בו לפי מילות מפתח . 
המשכתי לדבר איתה , ושלחתי אותה כל פעם לחפש עיר אחרת . 
היא אהבה את המזרקה של אגם בדיזנגוף . 
לכו תבינו . 
והיא כל כך התלהבה מארצנו הקטנטונת , שהיא טרחה לציין זאת בפני כל יושבי הערוץ ואף שלחה אותם לאתר הזה . 
אין כמו שיווק ויראלי . 
לפחות עכשיו היא לא חושבת שכל הבניינים פה הרוסים ( היא אמרה שתל אביב יפה . 
נו . 
) . 
בקיצור - טוב מראה עיניים . 
Spread the word , if you feel like it . 
היום זו לא חוכמה להיות גיק . 
זה נורא קל . 
לכולם יש מחשבים , כולם משחקים בפלייסטיישן וכו - לם מעבירים הודעות אהבה ב - SMS . 
כל ילד בן 4 עם מחשב ממוצע יכול לפרוץ לפנטגון , אם אתה רוצה לשמוע רק את המוזיקה שאתה אוהב אתה צורב דיסק ב - 5 דקות וכולם פתאום יודעים מה זה לינוקס . 
אבל פעם , בשנות השמונים העליזות , גיק היה גיק באמת . 
איך תדעו אם הייתם גיקים ? 
נורא פשוט : אתם יודעים מה זה קומודור 64 ולא חושבים שמדובר בדגם חדש של ג'ינס . 
מסך ה - EGA נראה לכם כמו ההמצאה של המאה . 
שיחקתם בקרטקה ב - Apple ולא בתואם IBM . 
וסיימתם את המשחק . 
ידעתם איך לחתוך ריבוע קטן בצד של הדיסקט כדי להכפיל את נפח השמירה שלו . 
הייתם רגילים לזה שהכוננים של המחשב נמצאים מחוצה לו . 
הייתם חובבי רדיו . 
" קווסט " בשבילכם הוא משחק מבוסס טקסט בלבד . 
אתם יודעים את ההבדל בין XMODEM ו - YMODEM . 
ידעתם לחייג בטלפון פולסים בלי להשתמש בחוגה . 
ידעתם מה זה טלפון חוגה ... 
.. 
. 
ידעתם להוציא שיחות חינם מטלפונים ציבוריים שעבדו על אסימון . 
שיחקתם ב - Galaga בארקייד השכונתי . 
אמולטורים מעלים לכם דמעות בעיניים . 
ישבתם שעות מול הרדיו עם האצבע על ה - Pause וחיכיתם לשירים שאתם אוהבים כדי שתוכלו להקליט . 
ידעתם להפוך מכשיר סלולרי מדגם אלפא של מוטורולה לסקאנר ( האמת , זה כבר שנות ה - 90 , אבל לא נהיה קטנוניים ) . 
ידעתם את כל קיצורי המקשים באיינשטיין . 
וידעתם גם לעשות טבלאות ! 
היה לכם טי - שרט עם סמיילי צהוב וחייכני בפרונט , ויצאתם איתו מחוץ לבית . 
לבשתם חולצה קצרה על גופיה בחורף וחשבתם שאתם נורא מגניבים וחתרניים . 
הלכתם עם פלדיום גם לא בטיולים של בית הספר . 
שיחקתם שבץ - נא . 
לא במחשב . 
שיחקתם בדום עם החברים שלכם - מודם למודם , זה מתקע כל 5 דקות אבל לא היה לכם אכפת . 
הצלחתם להתחבר לאתר love.com דרך טלנט וחשבתם שאתם נורא חכמים ומתוחכמים . 
היה לכם וירוס יום שישי ה - 13 , פינג פונג ומיכאלאנג'לו וניקיתם אותם עם כרמל אנטי וירוס שלקחתם מהחבר שלכם . 
אכלתם פיתה עם פסטרמה , חומוס ומלפפון חמוץ וזה היה שיא הקולינריה . 
שיט ... 
.. 
. 
אצלי זה ככה עד היום . 
" אם היו שמים את המוח שלך בנחליאלי , הוא היה בא בקיץ ! 
" . 
אני צחקתי . 
ידיעות חדשותיות של השעות האחרונות מדברות על כך שח"כ דוד אזולאי מש"ס שייט להנאתו במהירות 230 קמ"ש בכביש חוצה ישראל ונעצר על ידי משטרת התנועה . 
הח"כ מכחיש מכל וכל את ההאשמות וטוען כי המשטרה עשתה טעות . 
בהתחשב בעובדה שאזולאי נהג במאזדה 6 , רכב שעל פי נתוני היצרן לא אמור לעבור את ה - 200 קמ"ש , יכול להיות שטענותיו מוצדקות . 
מצד שני , גם אם הוא נסע 180 או 130 קמ"ש , זו עדיין עברה על החוק . 
והוא בטח יצא מזה עם כלום . 
אולי קנס או משהו . 
כל הכבוד לנבחרי העם . 
שוב . 
