הגוף מנסה להתייצב מעל קצות האצבעות שנאחזות ברצפה ודוחפות ממנה ומעלה . 
אני מתערערת , ושניה לפני הנפילה את צצה מאחורי ותופסת באיזור הצלעות , " סמכי עליי , אני אציל אותך " את לוחשת , והנשימה ממני והלאה . 
איך את מתרחקת ומתקרבת באותו הזמן . 
חוק שימור האנרגיה תופס גם אצלך , מסתבר . 
שום דבר לא נעלם , רק משנה צורה , ובמקום לשאול מה קורה עם זה ועם ההיא , את קוראת לי בסוף החימום לעבוד על הפירואטים שלי , מתקנת וצוחקת ו , " אחח .. 
. 
עושה לי טוב שאת מסתובבת . 
" אקסל רוז שר את השיר שפתח את כל הפרק הזה והנוסטלגיה מציפה את החדר וגורמת לרגליים לעלות . 
השפתיים שלי לוחשות את המלים האלה , כמו מילות פרידה . 
את עוברת בינינו ונפרדת , שרה גם את עם הרובים והשושנים ואז I'll still be thinking of you and the times we had ואת מסתכלת לי בעיניים . 
אני יושבת מחוץ לסטודיו , אני לא זוכרת אפילו מי עוד ישבו שם ועישנו . 
יצאת גם את מהסטודיו והתיישבת לידי , יד מושטת אל עבר הקרקפת שלי ואת מושכת אותי אלייך , נותנת לי להניח את ראשי על הרגליים שלך והידיים שלך מלטפות ומרגיעות , ממכרות ועוטפות . 
תוך כדי אנשים באים והולכים , את מנהלת שיחות והידיים שלך לא מפסיקות לזוז . 
אני מסתכלת על הרגליים שלך שחושפים מכנסיי השלושתרבעי ונוצרת את השניות האלה , במרחב המוגן הזה שלך . 
כמו לכל דבר , גם לזה היה סוף כשהוחלט ללכת לארומה , " קומי נשמ , זזים ... 
.. 
. 
" את מעירה אותי מהאושר הרגעי הזה . 
" התחוור לי שאני צריכה להגיד לך את זה ... 
.. 
. 
" ואת צוחקת . 
" מה את צוחקת ? 
" " את מצחיקה . 
" , " מה , זה שהתחוור לי ? 
" אנחנו מדברות במסנג'ר ואת ממש צריכה ללכת , " נדבר יותר מאוחר אם יצא " ואז טלפון והשם שלך מופיע על המסך . 
אני עונה בפליאה ואת מעבר לקו , צוחקת . 
" מה ? 
! 
" אני לא מבינה , " הופתעתי , זה הכל ... 
.. 
. 
" אני מגנה על עצמי . 
" החיים קשים איתך ! 
מזל שלא בקשתי ממך לבחור צבע לאריחים באמבטיה בבית המשותף שלנו ! 
" ( כן ווקשה ? 
יש משהו שאני צריכה לדעת עליו ? 
) , " אה , זה פשוט , " אני מסבירה , " פשוט הייתי מתאימה את זה לצבע של הלק ... 
.. 
. 
" " אוי ואבוי , זה היה כבר יותר מדי בשבילי ... 
.. 
. 
" את אומרת ואני מצדי מתפוצצת מצחוק כי בכלל לא התאים לי ששלחת סמס בדיוק כשרציתי לקרוא ולישון , ומזל שהתקשרת אחרי זה כי לא הייתי מצליחה לסמס את הכל כמו שצריך , אבל מסתבר שגם לדבר לא ממש הצלחתי . 
לא נורא , העיקר שתהיה לנו אמבטיה בבית המשותף . 
" אני שם עוד 7 דקות " את מסמסת . 
אני מתקשרת ושואלת איפה זה בדיוק שם ואת צוחקת לי , מה את צוחקת , שם זה למטה או למעלה או באיזה צד .. 
. 
? 
יש הרבה סוגים של " שם " . 
אבל אותך זה מצחיק , מסתבר . 
אין שום ספק שאת מופע הסטאנדאפ שלי אני אקדיש לך . 
זו בעצם תחרות , לא ידעת ? 
את מסתכלת במבט המקשיב שלך ומחכה שאדבר , רק שאינך מודעת לכך שהמבטים שלך סותמים לי את הפה ומבקשים ממני לדבר בדרך אחרת . 
אז אני מסתכלת בחזרה ואת מגחכת . 
" המבט שלך בעיניים ... 
.. 
. 
" " מה איתו ? 
" " הוא מבט בעיניים . 
" ואת מדגישה את המבט ואת העיניים ואני יודעת בדיוק למה את מתכוונת ובמקום להגיד שאת התחלת , ואני בכלל לא אשמה בזה שהעיניים שלך השכיחו ממני את המלים , אני מגחכת בעצמי . 
עוד עיניים ועוד עיניים ועוד ... 
.. 
. 
פעם את מפנה את הראש ופעם אני , פעם מישהי אומרת משהו ופעם את מעבירה יד על הפנים שלי . 
( עם כולם את ככה ? 
נוגעת במבט עם מה שנמצא עמוק בבטן , מלטפת עם העיניים את הפצעים ואת כל המקומות הרגישים ? 
) את נשענת לאחור ועוצמת עיניים . 
הידיים שלך פרושות לצדדים ואת לגמרי ולחלוטין מתמסרת לאוויר הקריר . 
אני סוקרת אותך בזריזות בעיניי , מתפלאה על זה שהרשית לעצמך לסגור את העיניים לכמה רגעים ולא להיות בשליטה על הסיטואציה . 
הידיים שלי מהססות ובסופו של דבר מרפרפות בעדינות על היד הפתוחה שלך ... 
.. 
. 
מפתיע כמה שהכל פתוח . 
כמעט . 
( אני לא בטוחה למה אני עושה את זה לעצמי . 
אני משחקת עם הגעגועים כמו עם אש . 
אבל לפעמים בלתי נמנע לפתוח את האלבום ולדפדף , דווקא ברגעים שזה הכי צובט . 
) כשאני מתחילה לדדות עם שקית קרח בין הרגליים אני יודעת שהכל בסדר ואני רשמית פסיכית . 
( או במלים אחרות : איזשהו סוג של רקדנית . 
) ברגע שזה לא מספיק קפוא לטעמי , אני מוציאה את השקית של תירס סנפרוסט ( ע"ע הקרח שלי . 
) משקית הניילון ומניחה אותה ככה , נטורל , כי הרי ברור שהניילון מבודד חום ברמות של סהרה והקוטב הצפוני . 
מה , לא ? 
כמה חבל ששכחתי לוודא שהשקית לא נפתחה ... 
.. 
. 
טוב נו , מזל שזה היה תירס ולא שעועית ירוקה , לפחות התירס התאים לי לטרנינג הצהוב הקצר . 
אני מנסה לעשות מיוט לקולות שבראש שלי שמכניסים אותי להתקפי חרדה קלים עם דופק מואץ ו fast forward של כל מה שנמצא סביבי ולהקשיב קצת לכל מי שאומר שהוא מאמין בי . 
אני לא יודעת לגמרי מה זה אומר ובמה הם מאמינים בדיוק , אבל תמיד נעים לאמין למאמינים . 
בעיקר כשמושא האמונה הוא אני עצמי . 
וכולם בעצם די בסדר , אחרי הכל . 
לנה שלחה סמס של בהצלחה אחרי ששנים לא שמעתי ממנה , ומורן בעצם מתוקה למרות שלפעמים יש לה קטעים , ודנה היא מלכת הבסדריות ולא רוצה להפריע לשקט , רק לאחל בהצלחה . 
אל דאגה , איזה שקט ואיזה נעליים ? 
היא בחלומות שלי , במחשבות שלי , בלב שלי ... 
.. 
. 
אבל זה בסדר , כי בסך הכל עבר שבוע וחצי וזה לגיטימי לגמרי . 
לאט לאט ... 
.. 
. 
כן , אפשר לתפקד על חמש שעות שינה עד שמפסיקים לזוז והעייפות מתחילה להתפשט בגוף . 
ובכלל , צריך לאכול מגוון והרבה סידן , ולישון טוב כל עוד אין אירועים יוצאי דופן , ולשים קרח על הרגליים ובינהן ובכל מקום שיכאב . 
הרבה הרבה לשמור על הגוף עכשיו . 
והנשמה ? 
מה איתה ? 
אני אוהבת אותה , את הדבר הזה שהוא אני מבפנים . 
עם המסביב יש לי קצת בעיות , אבל אני מקווה שעם הזמן אני אזכר איך להשתמש בכוחות שלי ואיך אני הופכת את עצמי לבנאדם שאני יכולה לאהוב . 
התחלות חדשות מועדות לפורענות . 
הכל פתוח , אפשר ליפול ואפשר לטפס גבוה . 
אני לא מספיק תמימה כדי לבוא נקיה ומלאת אמונה , ולא מספיק חכמה כדי לא לבנות הרים וגבעות במקומות הלא נכונים . 
אני מקווה רק שהמציאות תעמת אותי עם עצמי ולאט לאט תלחש לי מה אני רוצה , ומה אני יכולה , ולאן אני הולכת בעצם . 
( ויש היום יומהולדת למקסימה שלי , וירד היום גשם והשמיים היו אפורים במידה המדויקת ואתמול במונית הביתה היה את Bridge over troubled waters והכל חייב להיות בסדר . 
) הציטוט בכותרת : טורי איימוס . 
