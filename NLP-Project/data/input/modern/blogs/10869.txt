אני כבר שעתיים בערך עם סחרחורות . 
באיזשהו שלב הייתי צריכה ללכת לשירותים אז קמתי מהמיטה ופשוט הרגשתי שהרגליים לא סוחבות אותי והתחלתי לבכות . 
לא יודעת למה , אולי מן פאניקה . 
אני שונאת לא לדעת מה קורה עם הגוף שלי , זה מפחיד אותי . 
יכול להיות שזה סוג של התקף חרדה , אני לא יודעת . 
באיזשהו מקום אני כל הזמן שואלת את עצמי מה היה יכול לטלטל את נעה קצת , להזכיר לה שבעצם אכפת לה ממני . 
( או לגלות שכבר באמת לא אכפת לה . 
) בימים האחרונים כל הזמן בא לי לעשות הליכות . 
לא יודעת מאיפה זה בא , אולי מהצורך לזוז בלי שזה יהיה מסובך וכרוך ברגש ומטענים , אולי מהמודעות שאני צריכה לרזות קצת , ואם לא הולך לעשות דיאטה אז לפחות שנלך קצת . 
אתמול עם לירון , אחרי שסיימנו את הבילוי שלנו חזרנו ברגל אליי הביתה וזו היתה הליכה של איזה עשרים דקות , אולי חצי שעה , זה היה כיף . 
גם בפעם שעברה שיצא לנו ללכת קילומטרים ביחד היה כיף . 
הצעתי לאמא שלי שבערב נעשה הליכה יחד , היא אמרה שהיא תראה איך היא תרגיש . 
בשנים שעברו היא היתה מתחננת שנגרום לה ללכת , עכשיו כשאני מציעה היא לא ממהרת לקפוץ על המציאה . 
( במילא איתה זה אומר ללכת לאט , אבל לפחות ללכת . 
) רק לפני ימים ספורים אמרתי שלא חלמתי כבר הרבה זמן על דנה , והנה חלמתי עליה . 
זה ממש מרגיש כאילו ראיתי אותה , וזה קצת הרגיע את הגעגוע וקצת מגביר אותו . 
היא היתה כזו מתוקה , רצה בלחץ כשנודע לה שהטרמפ שלה בעצמו יזדקק לטרמפ , היסטרית למצוא הסעה אחרת , ולחוצה נורא מזה שתאחר לשיעור . 
היא כזו בובה ואני כל כך מחכה לאימייל ממנה , לשמוע ממנה , וגם לראות איך היא התמודדה עם השאלה שהצבתי בפניה . 
קמתי רק לפני חצי שעה בערך ... 
.. 
. 
הייתי אמורה לעבוד היום איזה 5 שעות אבל זה התבטל , זה די משמח כי לא היה לי כוח לזה בגרוש . 
אני חושבת שאולי אני אקרא היום אבל לא רוצה להתאכזב מעצמי יותר מאוחר . 
מוזר שיש בלוג כזה בלי גבולות , שאני לא יודעת מה לצנזר ומה לא , שאני לא יודעת מי אני כן ומי אני לא , ואני פשוט כותבת . 
