אני מחפשת את הגבולות , כדי לנסות להסביר לעצמי מה בדיוק כואב לי ולמה . 
מגדירה את הלבד הטוב מול הלבד הרע , בודקת איפה נמצא הגבול בין סתם מצברוח מעפן , למשהו קצת יותר רציני . 
שואלת את עצמי מה הוא המשהו היותר רציני הזה , והאם הוא מצדיק טלפונים בשעות לא ממש הגיוניות , ומנסה להבין איזה רגע הוא זה בו אובדת לי השליטה ואני מתחילה ללכת לאיבוד . 
אני מרגישה כמו ילדה קטנה ומפונקת שרוצה שהכל יהיה לה ברור , ולא רוצה לקחת אחריות כשהדברים נעשים קצת מעורפלים מדי . 
אז אני מתכרבלת במיטה עם דמעות ומספרים חדים ומחכה לחורף , רק בשביל שאפשר יהיה להתחבא מתחת לאינספור שכבות וצעיפים . 
שיהיה תירוץ לזה שלא רואים אותי . 
אני כבר לא יודעת ממה אכפת לי וממה לא אכפת לי . 
אני יכולה לסמן וי על המון דברים , אבל זה לא עוזר בלילות הכל כך שחורים האלה . 
אני באמת מתקשה להרגיש את הבדידות . 
הלבד נראה לי פרט שולי וטכני עכשיו , ורק בעזרת הראש אני יכולה להבין שהקמתי איזושהי חומה , כדי שהלבד הזה יהיה נסבל . 
אז אם אני לא מרגישה לבד , מה אני כן מרגישה ? 
מה כן כואב כל כך ? 
למה רגע אחרי שאני חוגגת נצחון קטן על גג העולם , אני מוצאת את עצמי מנסה לטפס ולעלות מהקרקעית ? 
החלומות שלי מפחידים אותי בכנות שלהם , וגם הכוחות החדשים שלי . 
בין לבין גם חוזרות לי חרדות ילדוּת , אבל כשמספרים עליהן , זה הרבה יותר בטוח . 
יעל בישרה לי חגיגית שאין לי שום בעיה עם קצב , ואפילו די האמנתי לה הפעם . 
יש איזשהו קצר שם , אבל הוא בהחלט פתיר . 
הבעיה היחידה היא שזה היה התירוץ האחרון שלי , ועכשיו גם הוא פג תוקף . 
ענת הודתה שהיא לא מכירה אותי ככה , ואני לא הפסקתי לצחוק . 
גם היא צחקה . 
הייתי במצב מאני חביב ובלתי מזיק וזה היה נהדר להיות שם ככה . 
קצת קרבית , קצת שמחה , מאוד בפוקוס ומנהלת את העניינים . 
בלילה התקשר אליי יהונתן , ואני פרגנתי לו " אולי " , סתם כי התחשק לי להיות נדיבה , למרות שידעתי שזה יהיה בשבילו " כן " ובשבילי עדיין " לא " . 
כשסיימנו את השיחה נדהמתי לגלות כמה כוח זה נותן לי ואיך אני לא רגילה להרגיש את עצמי ככה . 
אחר כך הבנתי שקשרתי לשד רצועה סביב הצוואר ואני מוציאה אותו לטיולים . 
אני יכולה לאפשר לו להתקרב כשנוח לי , ולהרחיק אותו כשפחות . 
אני היא זו השולטת בשד שלי , אבל הפחד שלי ממנו , הוא השולט בי . 
הפרקט מהווה שק אגרוף מצוין . 
גם האזניים של השכנים , מסכנים . 
לא נורא , הם ישרדו . 
כנראה שיש בי הרבה כעס לאחרונה . 
לא תמיד ברור על מי ולמה , ולפעמים הוא יוצא בכמויות בלתי הגיוניות על שטויות , לכאורה . 
לפעמים זה קצת יותר מדי פקקים שגורמים לי להפסיד שיעור שממש בניתי עליו , לפעמים זה מישהו שמתעכב לי כשלא בא לי לחכות , לפעמים זה לקוח גס רוח ולפעמים זו אני , וחוסר היכולת שלי להיות יותר נוחה לעצמי . 
הרבה פעמים הרגליים שלי עצמן משמשות כשק אגרוף והתוצאה היא דוגמאות ורדרדות שמעטרות את הירכיים והשוקיים שלי לאורכן ולרוחבן . 
עכשיו גיליתי שגם לדפוק עם נעליים ממוסמרות על הפרקט עושה את העבודה , שורף יותר קלוריות , מחזק לי את השרירים , גורם לי להזיע , ואפילו לא משאיר צלקות . 
הבעיה היחידה היא שבאמצע הלילה אני לא ממש יכולה להשתמש בשיטה היעילה הזו . 
אני יכולה רק לקוות שהשגרה המטורפת הבאה עלינו לטובה ( נו , נקווה . 
אופטימיות והכל ... 
.. 
. 
) תתיש אותי כל כך , עד שלא יהיה לשדים זמן להתעורר לפני שאני נרדמת . 
אם איתי לא יבוא מחר לעבודה , אני אתחיל ממש להתגעגע אליו . 
אני לא אוהבת אף אחד מהעובדים החדשים . 
אין להם שום צבע מוגדר ואי אפשר לפלרטט עם אף אחד מהם . 
גם לא לדבר . 
לפחות יש לי את יהונתן שהופך אותי לגלינה ולא מבטיח בית וכלב , אבל רוצה שאני אבוא איתו לכל מני חדרים חשוכים . 
הייתי אומרת לו שחבל לו על הזמן , אבל אני נהנית מתשומת הלב זו יותר מדי , ותחושת כוח זה משהו שקשה לוותר עליו . 
כבר הספקתי ליידע אותו שבדרך כלל בנות הרבה יותר עושות לי את זה , אבל אם וכאשר , הוא לא יהיה הראשון שישבור את הנורמה . 
לא היה אכפת לי לשכב איתו ( אחרי שאשחק בו עוד קצת , כמובן . 
) אבל פשוט לא בא לי סקס . 
לא עם בחורים ולא עם בחורות ולא עם עצמי . 
אני מניחה שהרבה רגשות שלי קצת חסומים עכשיו . 
כעס הוא לא אחד מהם . 
גם תסכול . 
עצב גם לא ממש נמצא במאגר , אני חושבת . 
רק איזשהי ריקנות כללית ומדכדכת . 
אני עומדת לעבור לפעמיים בשבוע עם הפסיכולוגית שלי . 
לפעמים לא ברור לי למה , כי יש רגעים בהם פתאום אני רוצה להפסיק את הטיפול הזה ולהסתדר עם עצמי בלי לעצור ולבחון כל צעד ושעל , אבל כבר אמרתי לה בשיחת טלפון לילית ואפופה שאני צריכה את הפעמיים האלה , ואני עומדת לעמוד מאחורי הבקשה הזו גם מחר . 
עכשיו רק צריך למצוא זמן . 
זה יהיה מאתגר . 
