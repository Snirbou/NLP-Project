מפל קטן ושקט של מטבעות נפלו מכיס הארנק , מתגלגלים תחת הכיסא , שלכת של כרטיסי ביקור , של שטרות , של קבלות , מתעופפת באוטו , עיניו של חטא נפערות , קולו של הנהג גוער בו , חוזר על סכום הנסיעה , מתערבב בקולו של זמר קלטות כזה או אחר עם שם מעוברת וחיבה לנרקוטיקה . 
הנהג , מאחור , גורר במנועו ככלב עצבני , ומזנק אל תוך התנועה בחריקה . 
דלתות בניין המשרדים מנצנצות באור יום , המדרכה מעלה אדי חום , וחטא חותר את דרכו אל המשרד , שם נוהם בשקט המזגן , שם מוצלים החלונות , שם השטיח הכבד בולע את קולות הרחוב , וריח של יעילות מתערבב בניחוח לימון באויר . 
את אוכלת סלט חלומי , את אומרת , שאת הגבינה את אוהבת , ככה , כשלוחצים אותה את המחבת , והיא תוססת תוססת ? 
מלשון תסססססססססססססססס נמעכת טעימה אני אוהב גם חלומי בחלומי אני מועך אותך ואת תוססת לי " המונית " לחש חטא לעצמו , נהנה ממשחק המלים " המונית המונית " , יושב , מכווץ בעצמו , מקפל עיניו על חיקו , נמנע מקשר עין עם הנהג המזייף בקול רם . 
עדנה היתה לו , לזהר ארגוב , לאחרונה , ושיריו לא רק שמפארים כעת את העולם החיצון , שהרי כאן , במקדש המתנייע של באבות וקופסאות תרומה , דבוקות תמונות זמרים מזרחיים , תמונות ראש נשען על גב יד , וברקע שקיעה מהסוג שנמצא תמיד אצל צלמי סטודיו ברמלה , וקולו של המנוח המסומם צועק וממלא את חלל הנוסעים עד חוסר מקום ממש . 
חטא ממולל אצבעו הפצועה , מנסה לפנצט חתיכת ציפורן סוררת ודמומה , עיניו קמוצות סופר חרישית עד שלוש ומושך . 
את האוטו השקוע השאיר ברחוב , גלגל חצי מפורק ומוכתם , וחולצתו הלבנה מקומטת ולחה , דבוקה על מושב חיקוי העור לגבו . 
איחל בליבו שהמוזיקה הרעשנית והמיבבת תעבור , ומשלא מלאו יחוליו , ניסה למקד תשומת ליבו בעבודה , ובפגישה אליה הוא כבר מאחר . 
" יום יום אני תולש מהלוח דף " מסלסל ארגוב והנהג מחרה אחריו , מתופף על כיסוי ההגה , מסיחים את דעתו של חטא , וזה אוחז בשולי מכנסיו , ומייחל לסופה של נסיעה . 
איילון , בקצב משלו , שאינו בדיוק פקק , אבל מורט את העצבים ומשקשק את הגוף עם כל לחיצת בלם , ולנהג , מה אכפת לו ? 
המונה דופק . 
" המונה מונה , במונית ההמונית " לוחש לעצמו חטא , מתענג על חידוד לשון ולוכד מבטו של הנהג , זה האחרון זוקף גבה , וחטא מניד ראשו לשלילה ומפנטם את המילה " כלום " במראה , לאמור שסתם , והנהג מושך כתפיו , ומגביר את הווליום " ש - ב - ת " הוא שר מלור ראותיו " לשכב על הגב " וחטא רק תולה מבטו בבניינים הרחוקים , ממתין לסיום הנסיעה . 
