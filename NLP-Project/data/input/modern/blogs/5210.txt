" יש לך מצבי רוח בזמן האחרון , זה לא מתאים לך , את צריכה לצאת מהם , תעשי מה שיגרום לך להרגיש טוב יותר , תצאי יותר , אולי תלכי לשמוע הרצאות בנושא X , מתאים לך לעסוק בתחום Y " . 
אני מסתכלת עליה ולא מאמינה . 
אומרת לה שאני כבר לומדת את תחום X ועובדת בתחום Y ובאמת היו לי מצבי רוח מאוד משונים לאחרונה . 
אני מערבבת שוב את הקלפים , פותחת אותם והיא ממשיכה : " לפי מה שמופיע את לא צריכה לעשות כלום בשביל להכיר אותו . 
הוא יגיע אליך . 
זה קשר שיתחיל מידידות ויתפתח , יכול להיות שאת כבר מכירה אותו , מישהו מהלימודים או מהעבודה , יכול להיות מישהו שהיית איתו בקשר שהתנתק , הוא כנראה מזל תאומים . 
למרות מה שהקלפים אומרים , אני אישית לא מאמינה בלשבת בחיבוק ידיים " . 
" אני רואה קשר מאוד יפה , הקלף שיצא פה ( מצביעה ) זה הקלף הכי טוב שיכול להיות בתחום בזוגיות - זה מראה שזה הולך להיות קשר משמעותי ויהיו לכם ילדים . 
אני רואה קשר עם המון תקשורת ביניכם והרבה נתינה . 
בנוסף , הוא מסודר כלכלית " . 
אני ה - מ - ו - מ - ה ! 
יהיו לי ילדים ? 
? 
תמיד חשבתי שלא יהיו לי . 
מי זה יכול להיות ? 
אני לא חושבת שאני מכירה מישהו כזה . 
מקווה שכמו שהיא צדקה בצורה מדהימה בהתחלה , היא צודקת גם לגבי העתיד לבוא . 
שאלתי אותה מתי זה צפוי להיות והתשובה היתה " תוך 2 נקודות זמן " . 
זה יכול להיות יומיים , שבועיים או מקסימום חודשיים . 
" גם אם את תהיי זו שנותנת יותר בהתחלה , זה בסדר , אחר כך הוא יחזיר לך כפליים " . 
היא מרחיבה את עניין הנתינה . 
כשאני עומדת לעזוב , היא מספרת לי שהיא הכירה את בעלה באינטרנט וממליצה לי להירשם לאתר שדרכו הם הכירו . 
והיא מוסיפה " תתרחקי מאנשים שלוקחים ממך אנרגיה . 
שיישארו סביבך רק כאלה שנותנים לך , רק חברות שרואות אותך ואומרות לך כמה את נראית טוב . 
כשמישהו אומר לי משהו רע , כמו " את נראית עייפה " אני עונה שאני משמשת מראה לאותו אדם ושאפשר להסיק מה הוא חושב על עצמו . 
את צריכה אנרגיות לקשר החדש שעומד לבוא , ותמשיכי עם האומץ והתעוזה שלך " . 
היא גם משתמשת בביטויים שלי ? 
איך זה יכול להיות ? 
היא לא מכירה אותי , אבל קוראת אותי כמו ספר פתוח . 
יצאתי משם קצת בהלם . 
אני לא אשכח את הפעם שיוני פתח לי בטארוט וחזה במדויק מה שעומד לקרות . 
זה היה נראה לי לא הגיוני , אבל מה שהוא אמר קרה . 
אחרי אותו מקרה התחלתי להאמין בטארוט . 
יכול להיות שהציפיה למשהו משנה משהו אצלי וכך אותו הדבר קורה . 
אבל כל זמן שדברים טובים קורים , לא אכפת לי איך התהליך הזה עובד . 
הבטחתי לה שאם הדברים יקרו , אני אחזור לספר לה . 
בסך הכל הלכתי להסתובב קצת , התכנון היה לקנות כמה דברים שאני צריכה ולחזור הביתה . 
פתאום ראיתי מישהי עם קלפי טארוט , קוראת למישהי אחרת , אומרת לה כל מיני דברים נכונים והבחורה המומה מאיך שהיא קלעה . 
חסרת בושה שכמוני , שאלתי אותה אם היא מקצוענית או חובבנית ואם היא לוקחת על זה תשלום . 
היא עוסקת בזה כמה שנים , אבל לא מחשיבה את עצמה למקצוענית ורק מתרגלת על אותה בחורה . 
" אז אולי תתרגלי גם עלי ? 
" שאלתי ושמחתי שהתשובה היתה חיובית . 
מעניין מי זה ... 
.. 
. 
בונבון מסכם את הלילה הסוער שעבר עליו . 
אחרי שהוא עשה חישוב קצר כמה זמן עבר מאז הפעם האחרונה שהיה לו מישהו , הוא החליט לצאת . 
הוא תמיד מכיר , תמיד יש מצב לסקס , הכל תלוי ברצון שלו . 
איזה בחור התחיל איתו ואחרי שהם דיברו הסתבר שהם כבר מכירים . 
היה להם קטע לפני כמה שנים ... 
.. 
. 
מוזר שדרכיהם הצטלבו שוב . 
מיהי כוסית ? 
" אני הולך לחברה " הכריז בונבון אחרי סיפורי הלילה הסוער שעבר עליו . 
" כוסית ? 
" שאלתי , לא יודעת למה , אבל הוא אישר את חשדותי . 
מוזר , כי עוד חברה חדשה ( כזאת ששמעתי את השם שלה לראשונה ) שהוא פגש השבוע אמורה להיות כוסית , לפי הגדרתו . 
" אתה מתחבר רק עם כוסיות או שכל אחת אצלך נחשבת כוסית ? 
" הייתי חייבת לשאול וכדי לדון בסוגיה באופן עמוק יותר זרקתי שם של איזה חברה שלו שראיתי , שרחוקה מאוד מההגדרה , אבל היתה לי הרגשה שהוא יגיד שגם היא כוסית , מה שיטיל בספק את מידת הכוסיות של 2 הבנות האחרות . 
היה משעשע לגלות שאני צודקת . 
מסתבר שאצל בונבון הקריטריונים לכוסיות זה לאו דווקא גוף יפה , אלא משהו שמשדרים " כוסיות הן סקסיות ויודעות שהן כוסיות , ולרוב הן לא חכמות במיוחד " הבחור פירט ונימק את התשובה ולמה זה טוב שאני לא כוסית ... הוא עוזב אותי עוד בערך חצי שנה ואני כבר מתעסקת בשאלה " מה יהיה " . 
הבחור החליט לעבור לגור בקצה השני של המדינה . 
אני יודעת שהוא יעלם לי מהחיים וחבל לי . 
אני אוהבת שהוא בסביבה ... 
.. 
. 
מעניין מי יגור כאן במקומו . 
אני לא יודעת אם אני מעדיפה שותף שאני אסתדר איתו כמו עם בונבון , או מישהו עם יחסים קרירים כמו עם מר טקט . 
אני אתעקש שהשותף העתידי יהיה בחור , בתקווה שמר טקט לא יתנגד להחלטה שלי . 
עד היום הוא משתף פעולה עם כל החלטה שלי , אז אין סיבה להתנגדות . 
כנראה שאני פוליטיקאית לא רעה , כי תוכנית הניקיונות הגאונית שלי אושרה על ידי שניהם . 
הם אחראים לשטוף רצפה ואני לשאר הניקיון . 
יותר לא אגע בסמרטוט רטוב . 
האח ! 
אם אני , אני צוחק , זה לא אומר שטוב לי אני צוחק כי זה עצוב להיות לבד , להיות לבד זוהר ארגוב חזר לחיי . 
לפני 10 שנים היתה לי תקופה מזרחית , בהשפעה של חברה ש " התערסה " בכוונה תחילה . 
בהתחלה היללות של אבי סינוואני שעשעו אותי , משם המשכתי למזרחית " קלאסית " , הכרתי את זוהר והתלהבתי . 
אני אוהבת את השירים שלו וזוכרת את המילים של קטעים נבחרים מהם . 
הגעתי למסקנה שאני צריכה להרחיב את מעגל החברים שלי . 
יש אנשים פוטנציאליים לתפקיד הזה , אני צריכה למצוא דרך להתקרב אליהם . 
נראה לי שיותר קל להוסיף חברות מלמצוא בן זוג . 
החיפושים אחרי בחור 5 נמשכים , אבל אני לא יודעת מה יהיה עתידי עם אותו בחור 5 אנונימי , אז בינתיים אולי רצוי לתבל את החיים באנשים חדשים . 
הלכתי להתחמם עם מרק בטטה ... 
.. 
. 
עוד אשוב , שיהיה שבוע מוצלח ! 
אל תלכי במורד של מסדרון אינסופי כל הדלתות מובילות לחדר אחד . 
הבדידות מתחילה לחרפן אותי . 
אני מתנהגת מוזר , מודעת לכך שההתנהגות שלי מאוד לא אופיינית לי , אבל בכל זאת ממשיכה . 
מסכן בונבון , אני משגעת אותו עם כל התשומת לב שאני מבקשת ... "את מחכה לשינוי מבחוץ , במקום לעשות שינוי מבפנים " . 
מהדהד לי משפט שהפסיכולוגית שלי אמרה פעם , במהלך הטיפול . 
זה נכון , באיזשהו מקום אני חיה באשליות שדברים יקרו מעצמם , בלי יותר מדי השקעה מצדי . 
אני מחכה שיבואו ויגידו לי " דפנה , את צריכה לשנות @ $ % ^ " וברגע שאני אשנה את אותו דבר , הכל יסתדר . 
אבל זה לא כזה פשוט , אני לא יודעת מה " שבור " ואם אין לי מושג , איך אני יכולה לתקן את " זה " ? בחורף בודדים יותר . 
אין לי מושג למה זה צריך להיות ככה , אבל אני מתנחמת בעובדה שהחורף בארץ הוא קצר . 
החברות שלי הולכות ונעלמות , כל אחת שקועה בעיסוקים שלה , בחיים שלה . 
עדיין מדברות , מדי פעם נפגשות , אבל הרבה פחות , דנה וטל עברו לגור בערים אחרות ולא במרחק של 5 דקות ממני . 
אי אפשר סתם לקפוץ אליהן עם הטריינינג ולשפוך את הלב . 
בטלפון זה לא אותו הדבר . 
דנה כל כך שקועה בעצמה שאני מהססת לפני שאני מתקשרת . 
יש לה עבודה חדשה , ואין לי סבלנות להתעסקות חסרת הטעם שלה בידיד ההומו שהיא מאוהבת בו . 
השבוע כשדיברתי איתה ואמרתי לה שהמצב אצלי " ככה " היא ישר שאלה " קרה משהו עם בונבון ? 
" , מעצבן אותי שהיא משליכה את הבעיות שלה עלי , במקום לחשוב שיכולים להיות דברים אחרים שמטרידים אותי.אז מה מטריד אותי ? 
ניסיונות ההתחמקות שלי להתחמק מדברים שאני חייבת לעשות , יודעת שאני אעשה אותם בסופו של דבר , אבל בכל זאת דוחה אותם . 
המצב הכלכלי שלי , שהיה נראה שמשתפר , שוב החמיר . 
אני לא מבינה איך זה שענת , שמרוויחה פחות ממני ויש לה יותר הוצאות בסיסיות , מצליחה לחסוך ואני מדשדשת בחובות שלי , קצת מורידה אותם , קצת מעלה , אבל לא רואה את הסוף . 
הגעתי למסקנה שאם יפטרו אותי מהעבודה החובות שלי יעלמו . 
אבל , אני לא אמצא עוד עבודה בתנאים כאלה , אז זו לא אופציה . 
מה אם אני לא אכיר מישהו ? 
תמיד כשאני אומרת את זה התגובה היא " אל תדברי שטויות " . 
אבל מה אם זה באמת יקרה ? 
אני אתרגל לבדידות הזו ? 
אני אצליח לברוח ממנה ? 
התקרה לבנה , וגם הקירות בדירה הזו לבנים . 
הגשם איננו , אבל גם בלעדיו אני יודעת איך אני מרגישה . 
מחכה שהמצב רוח יעבור ועד אז אני אלך לעשות את מה שדחיתי כל היום ... 
.. 
. 
בתקווה לסופשבוע נעים . 
