שהפכו אתמול למולטי מיליונרים , בזכות הישגים שהם השיגו במו ידיהם ומוחותיהם . 
לא החברה בכללותה עזרה להם להמציא את מה שהמציאו ; לא הקולקטיב הוא זה שעבד קשה כדי שיוקם מה שהם הקימו . 
המשנה של איין ראנד היא ( ברובּה ) נכונה , וזו פשוט עובדה - עובדה שהוכחה אתמול פעם נוספת . 
שני החבר ' ה האלה הקימו לפני 6 שנים אתר אינטרנט שהעולם בקושי יכול היום בלעדיו ( ובצדק ) , ואתמול הנפיקו אותו בבורסה הניו יורקית , לפי שווי של יותר מ - 30 מיליארד ירוקים . 
זהו ביטוי נעלה של צדק חברתי אמיתי , אפשרות לקיום " חיים , חירות וחיפוש האושר " , וצדקתו האינהרנטית של האינדיבידואליזם הכלכלי . 
http://www.nrg.co.il/online/1/ART/769/782.html אני מתקרב מאוד לסיום " כמעיין המתגבר " . 
והנה - באיזור הסיום - מתגלות לבסוף כל כוונותיה האמיתיות של הדמות אלסוורת טוהי , אחת לאחת ; מתגלה כל מה שהוא חושב על האנושות , על כל הדרכים בהן הוא מתכוון לחנוק את האידיאל שנותר אפילו באדם הבינוני ביותר , איך שהוא מתכוון לשעבד את ההמונים לקולקטיב ... 
.. 
. 
ולהנהיגם . 
להיות הקולקטיביסט שינהיגם . 
כמו היטלר , מאו ופול פוט - שכן הם ניצבים בשורה אחת עם אלסוורת טוהי . 
קראתי . 
הכרחתי את עצמי לא להתיק עיניי מהדף . 
והבנתי - הבנתי שכל פרט בודד בסיפור שנכתב ב - 1943 , נכון גם ל - 2004 . 
אלסוורת טוהי עדיין קיים , כל כך הרבה יותר מדי אלסוורת טוהים קיימים , היום , בעולם הזה שלנו , שנת אלפיים וארבע . 
ויתרה מזאת - ההמונים , ההמונים ! 
ההמונים המדוכאים והמוחנקים , שהיו יכולים להיות כל כך הרבה דברים - אך הקולקטיב חנק אותם . 
הפך אותם להתגלמות אנשי החיים המשומשים . 
כלום חושבים אתם , שאני מדבר באוויר ? 
הרי התופעה מוכרת מכל בית רגיל : האם המרכלת על קרובי המשפחה האחרים , ומדברת על עד כמה ילדיה שלה טובים יותר , ומקננת קנוניות למכביר - לה עצמה אין כל חשיבות כאדם - כל מה שחשוב הוא מה תחשוב גיסתה עליה . 
כאשר : ד ) כל חסכונות חייו ימחקו כלא היו בשל שמיטת החובות של הממשלה שהיתה בגרעון שנה אחר שנה אחר שנה , כדי לממן את סכמות Welfare\Warfare - לחם ושעשועים - הגרנדיוזיות שהיא הוציאה לפועל בשביל אדוניה , הבנקאים , כדי להבטיח שתשעים ותשעה אחוזים מבני האדם על פני כדור הארץ ישמרו בגדר אנשי החיים המשומשים ! 
אכן - אכן כי כן - אינני רואה כל טעם בחיים , כל סיבה לנשימתה של מולקולת חמצן ולפליטתה של מולקולת פחמן דו חמצני , כל רצון להלך על פני כדור הארץ , לטוס , לשייט על פני הימים - אם אני לא אקדיש את חיי , עד לקצהם , להבסת האלסוורת טוהים שמכוונים את העולם הזה . 
אני רוצה שיקרא את ההעלאה הזו , כל אדם שאפילו קרוב - שאפילו יש לו סיכוי סביר - להיות דומה להווארד רורק . 
כל אדם שעובד בעבודה שיש לה משמעות אמיתית בשבילו . 
כל אדם שלומד באוניברסיטה או במכללה , את הנושא שמשמעותי בשבילו ושהוא רוצה לעסוק בו , לכן , באופן מקצועי . 
כל אדם שמשקיע , בגיל 16 או 17 , הרבה מאוד בלימודיו התיכוניים - כדי שיוכל להגיע לאוניברסיטה או למכללה . 
הם חייבים לקרוא , כי הם היחידים שיש להם פוטנציאל להבין . 
מתישהו היום הזה צריך להגיע , הלא כן ? 
כמובן שהתהליך ימשיך בהדרגה על פני כמה חודשים , עד שאני אבין סופית והחלטית שכל מידת הערכה שאני אבנה , במו ידיי , אליי מאנשים אחרים - תתחיל מהמידה הנוכחית , שהיא 0 עגול . 
אבל כמו נמרוד חלימי ( JuveFan ) - איך הבנאדם בנה לעצמו את ההערכה שיש לי אליו ( ולא פגשתי אותו מעולם ) : הוא שירת בגולני , הוא עומד להפוך לטייס פרטי ( אחרי ששילם עבור השיעורים באמצעות עבודה ) , הוא מנהל את פורום סימולטורים , והוא עובד ( בנמל תעופה בינלאומי , דרך אגב ) . 
נמרוד הזה הוא אדם מכובד . 
פשוט כך . 
והוא יצר את הכבוד שלו בשתי ידיו . 
ובשביל כבוד צריך להזיע . 
הוא בן 22 . 
אני , בארבע השנים הקרובות , מתכוון לעשות את הדברים שהוא עשה : שירות צבאי , הוצאת רשיון טיס , ולעבוד , לעבוד , לעבוד . 
ואולי - וזה לא יקרה , אבל יש סיכוי של 1 ל - 50,000 שזה כן יקרה - בעוד 4 שנים מישהו שלא פגש אותי מעולם , ורק קרא עליי אי אלו דברים באינטרנט , יחשוב שאני אדם מכובד . 
עדכון 23.8.2004 שעה 0117 : נקודה מצחיקה לגבי אני ונמרוד חלימי : פעם אני תרגמתי לו מבזק METAR , ועשיתי זאת בהצלחה די מרובה . 
כבוד . 
