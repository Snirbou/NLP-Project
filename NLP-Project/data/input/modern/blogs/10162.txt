( לא מתאים לי אקטואליה , אבל במקרה הזה לא יכולה להתאפק ) הבנזונה עומד מול מצלמות ומכריז בגאוותו הזדונית על חלקי גופות חיילינו שיש בידי החיזבאללה . 
הוא מפרט את זה בתיאבון האופייני רק לו . 
הוא טועם כל פרט , כל מילה , כל איבר גוף כמו ארוחת גורמה ונהנה מזה בכל רגע . 
הוא יודע מצוין שבדבריו אלה הוא מסית את ישראל לתקוף שוב את לבנון . 
כי הוא מכיר אותנו , הישראלים . 
יודע שאנו מוכנים לשלם כל מחיר בכדי להשיב לאדמתנו כל חייל מת , כל חלק מגופו המסכן שאיבד . 
יודע שאנו נותנים את מלוא הכבוד לכל המתים שלנו , ואדרבא - לבנינו היקרים הנהרגים במלחמות . 
יודע ומתעלל בנו בכוונה . 
עושה את הפרובוקציה הזולה שלו כדי " לסדר " את ישראל , להוציא אותה אלימה ותוקפנית בעיני כל העולם . 
OK , אין בעיה עם לתקוף . 
רק לא את מדינת לבנון כולה ולא את העם הערבי כולו . 
יש רק להשמיד את הזבל הבלתי אנושי הזה , אשר קורא לעצמו מנהיג וטוען שהוא פועל למען אללה . 
המוסלמים האמיתיים והטובים , המאמינים באללה באמת , צריכים להתבייש מהעובדה שהחלאה הזאת מייצגת אותם מול העולם . 
אחד כזה מסוכן לכולם . 
הוא כבר מזמן איבד צלם אנוש וראוי לחיסול מיידי ככל האפשר . 
ולא סתם חיסול . 
לא סתם מוות . 
הכי אפקטיבי - זה להציג את חלקי גופתו המצחינה בארץ בפומבי . 
כדי שכל עם ישראל ייוודע ויוודא שהרשע חוסל באמת . 
כדי שכל ישראלי שבני משפחתו נפגעו במלחמת לבנון הראשונה והשנייה , יוכל לעבור במקום הזה ולירוק עליו . 
וכדי שהנבלות כמוהו יפחדו לקום עלינו . 
בתחילת דצמבר אמא אמרה : " ברצוני לתת לך מתנה יקרה , מזכרת שתישאר לך ממני לאורך זמן " . 
שתקתי . 
דבריה הדאיגו אותי . 
כמו רמז על תוחלת החיים המצטמצמת והולכת . 
אמא המשיכה : " לכי הסתכלי בחנויות תכשיטים . 
בחרי לך טבעת שממש תאהבי . 
ואז נלך יחד לחנות , ואקנה לך אותה . 
ואל תמנעי ממני את ההנאה . 
ראי הוזהרת " . 
טוב , אמא זאת אמא . 
תמיד רואה ויודעת דברים . 
גם את העובדה שמכל התכשיטים שבעולם אני מעדיפה טבעות . 
צמדים עונדת פעם ב - , עגילים לרוב שוכחת בבית , שרשרת אחת תלויה על צווארי קבוע ואינני מחליפה אותה . 
אבל טבעת , לפחות אחת , מכסף טהור , תמיד יש לי על האצבע . 
לקחתי את דבריה ברצינות . 
ראיתי טבעות שונות , ולא ממש נדלקתי על אף אחת מהן . 
אבל הייתה חנות שבה לא ביקרתי ממש בפנים , רק הצצתי בחונות הראווה , למרות ששמתי עליה עין לפני הרבה שנים . 
כי התכשיטים שם מאד מיוחדים , אך לא יקרים רצח . 
אולי כי אין עליהם יהלומים . 
אבל בשביל תכשיטי כסף ו/או זהב הם כן יקרים מאד , מפני שזאת חנות לתכשיטים ועתיקות , ויש שם דברים נדירים . 
אבל אמא אמרה : " אל תתייחסי למחירים . 
יותר יקר - יותר טוב " . 
צחקתי . 
" 17 אלף שקל זה מספיק יקר ? 
" - שאלתי . 
- " האמיני לי שיש טבעות במחירים כאלה . 
אבל אני לא פריקית של יהלומים ממילא . 
וגם לא של זהב טהור . 
רק כסף . 
מקסימום - כסף משולב עם זהב . 
ובנוסף לא אתן לך להוציא על העסק הזה יותר מכמה מאות שקלים " . 
בסוף דצמבר , ממש לקראת ראש השנה האזרחית , הלכנו אמא ואני לסידורים בסניף הבנק שלה . 
ולאחר מכן היא ביקשה שנלך לאותה חנות התכשיטים שאני אוהבת . 
הלכנו , נכנסנו , אמרנו שלום לבעל החנות . 
הוא קרא לאישתו , כדי שתעזור לי . 
התחלתי למדוד טבעות . 
רבות מהן היו יפות . 
מדדתי כמה עשרות . 
אבל , כמו שזה בדרך כלל קורה , הטבעת הראשונה עליה הסתכלתי , היא היא הייתה הטבעת שהכי אהבתי , בחרתי מכולן והחלטתי לקנות אותה . 
טבעת מאד אמנותית : שילוב כסף וזהב , והחלק של הכסף עשוי פרחים ופעמונים . 
משהו ממש יפה ! 
וגם אמא התלהבה ממנה . 
אבל רגע לפני שעמדנו לסגור על מחיר עם בעלת החנות , אמא דחפה אותי ואמרה : " תראי איזה חתול מעניין ! 
" אכן , הייתה שם טבעת כסף טהור מעוצבת כפרצוף חתול . 
ביקשתי למדוד גם אותה . 
ואז הסתבר ששתי הטבעות התיישבו לי כל - כך טוב על הידיים ( טבעת אחת על עמה של כל יד ) , שגם בעלת החנות וגם אמא שלי אמרו לי בפה אחד ובשפות שונות את אותו המשפט בדיוק : " לא צריך להתלבט . 
לקנות את שתיהן וזהו ! 
" בעלת החנות עשתה לנו מחיר ( עאלק ! 
עדיין יקר לאללה ) . 
ואמא , כמו קוסמת , פיה מבוגרת שכזאת , שלפה כסף ומסרה לה . 
בעלת החנות חטפה את השטרות ושוב התחילה להשתפך לפנינו עד כמה שהיא שמחה שבאנו , והנה מתנה על הקנייה : קופסאות לתכשיטים : אחת גדולה ושתיים קטנות , ושקית זמש לתכשיטים , ואיזה יפות הידיים שלך , ילדה ( בשבילה אכן ילדה כי גם היא בגיל אמי בערך - 65 - 66 ) . 
יצאנו משם מרוצות ומאושרות . 
במיוחד אמא . 
ואני הייתי די מעורערת בגלל הסכום שהיא שילמה על דברים אמנם יפים , אבל לא באמת נחוצים . 
אבל אמא הכריזה שזה בסדר גמור , שלא חבל לה על הכסף . 
מה שחשוב לה שאני אוהבת את המתנה ושהטבעות תישמרנה אצלי זמן רב . 
אך זמן קצר לאחר הקניה קרה אסון . 
טבעת הכסף - זהב לפתע נעלמה לי מהיד ! 
פשוט החליקה מהאצבע ולא שמתי לב מתי בדיוק . 
הדבר היחידי שבו הייתי בטוחה , שהטבעת נמצאת בבית כי לא יצאתי באותו יום לשום מקום . 
כאב לי נורא . 
גם בגלל הכסף האבוד וגם בגלל אמא . 
היא הייתה עלולה לחשוב שאינני מעריכה אותה מספיק , אם מאבדת דברים יקרי ערך בכזאת רשלנות . 
וגם כי הטבעת הייתה יפה במיוחד . 
מיד נזכרתי איך איבדתי את טבעת הנישואין שלי - חודשיים לפני שהתגרשתי . 
יותר מכל דבר אחר רציתי להתגרש , אבל עדיין הצטערתי על הטבעת כי הייתה גם יקרה וגם מעוצבת כהוגן ... 
.. 
. 
למחרת האובדן סיפרתי לאמא על המתרחש . 
פשוט כדי שהיא תשים לב , אם תיתקל בטבעת הזאת במקרה . 
ובכלל , כדי להרגיע אותה שהטבעת בטוח לא נעלמה לחלוטין ותימצא מתישהו . 
שלושה ימים חלפו עליי בבאסה פנימית סמויה . 
בכל זאת חשתי כאב , אי - נוחות וייסורי מצפון כלפי אמא . 
אבל בוקר אחד האבידה נמצאה באופן מופלא ביותר ! 
ממש במקרה , שניה לפני שיצאתי מהבית ללימודים ! 
הסתבר שהטבעת החליקה לי מהיד כאשר קיפלתי כביסה . 
ומזלי שלא הספקתי עוד לשים את הבגדים המקופלים בארון . 
והטבעת ביצבצה מקפל המכנסיים השחורים שלי . 
חטפתי אותה לידיי ומיד קראתי לאמא כדי לבשר לה על המציאה . 
גם אמא התלהבה לא פחות . 
התחבקנו מרוב שמחה , ואז רצתי ללימודים . 
מעכשיו אני שמה על אותה אצבע טבעת נוספת - קטנה ודקיקה , אשר מונעת מהטבעת היקרה לברוח . 
ובהזדמנות אבקר בחנות ההיא ואבקש שיקטינו לי אותה . 
כמו שאומרים הצרפתים , Tout est bien ' que finit bien ( סוף טוב - הכל טוב ) ולכל הקוראים הנדירים שלי - לילה טוב . 
