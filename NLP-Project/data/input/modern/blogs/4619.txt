טוב , אני מודה . 
משעמם לי בחיים . 
בטירוף . 
ואני לא יודעת איך להפיג את זה . 
שקר . 
אני יודעת טוב מאוד , אבל לא עושה כלום בנידון . 
השעמום הזה מעייף אותי . 
* ועוד משבר לימוד נהיגה , מיני רבים . 
נמאס לי כבר . 
אני שוקלת לזרוק את כל הלימודי הנהיגה האלה לפח וחארם על ה - 2500 שקל . 
נמאס לי להרגיש כאילו משהו לא בסדר איתי , שאני לא מצליחה להפסיק לפחד ולהתחיל לנהוג כמו בנאדם . 
אפילו אופניים לא למדתי מימיי . 
אז נהיגה ? 
יאללה , אני אשקיע בלימוד אופניים , מקסימום ידרסו אותי . 
פרררר גררררר . 
בא לי לצרוח מרוב עצבים . 
1 . 
אני רוצה חבר . 
אבל אני לא נואשת לחבר . 
אני מסתכלת על גברים סביבי ואני נרתעת מרובם , אין לי מושג למה . 
לא תמיד זה הגיוני . 
כנראה שהם אנושיים מדי עבורי . 
אולי אני מחפשת איזה סופרמן צנוע . 
כבר הרבה זמן לא נתקלתי במישהו שממש משך אותי . 
לא מדובר דווקא על משיכה פיזית . 
אני לא בהכרח נמשכת ל " יפיופים " . 
הכוונה יותר לאישיות מושכת , לתכונות וליחס כלפיי שעושים לי את זה . 
( וגם אם כן אתקל בכזה , אני כמובן יכולה לסמוך על עצמי שלא אנסה לעשות משהו בנידון . 
אוף איתי ) . 
יש לי ידיד אחד שמתייחס אליי בצורה מדהימה . 
יש בו משהו מאוד אופטימי ומעודד שמעצים אותי . 
ואני יודעת שבעבר הוא לא התנגד שנהיה יותר מידידים . 
אבל אני לא מסוגלת . 
אני לא נמשכת אליו , אולי דווקא בגלל שהוא כל כך טוב איתי . 
אני לא מרגישה ראויה לזה . 
קשה לי להסביר את זה , אבל אני יודעת להעריך את היחס הטוב שלו במחשבה אבל לא באופן רגשי . 
2 . 
אני צמאה לאהבה , אבל לא רואה את עצמי כמי שמסוגלת לאהוב . 
יש בי משהו מאוד כבוי וקשה לי להיקשר לאנשים . 
קשה לי אפילו לכתוב את זה , אבל : מאז שאמי נפטרה לפני 3 וחצי שנים , אני מרגישה כאילו איבדתי צלם אנוש מסויים . 
כאילו יש בי משהו תת מודע כזה שמציק וכל הזמן מזכיר לי שאם אחרי מות אמי אני מסוגלת להמשיך לחיות , אז אפשר להמשיך לחיות בלי כל אחד אחר . 
זה נשמע נורא וזה אכן נורא . 
אבל זה משהו שנראה לי קשור . 
בקיצור , תסבוכת אחת גדולה שרק אני יכולה לפתור . 
3 . 
אני רוצה להתחיל ללמוד משהו באוניברסיטה הפתוחה . 
אני פשוט מתלבטת מה . 
בניגוד למה שחשבתי על עצמי , אני כן אוהבת ללמוד . 
לאחרונה יש בי משהו שצמא לידע , להשלמת פערים שצברתי בשנים האחרונות . 
אני יודעת שאני חלודה , כי בעצם כבר 5 שנים חלפו מאז ישבתי בפעם האחרונה בכיתה ולמדתי . 
אבל בזמן האחרון אני מגלה שאני חלודה פחות ממה שחשבתי . 
אני עדיין מסוגלת ללמוד ולקלוט חומר . 
הבעיה העיקרית שאני לא יודעת מה אני רוצה ללמוד . 
אני מתלבטת בין תחומים כמו פסיכולוגיה / סוציולוגיה ( שאומנם מעניינים אותי ברמה מסויימת , אבל איפשהו אני מרגישה שעייפתי מכל החפירות והתיאוריות ואני כנראה מחפשת משהו מוחלט יותר ) לבין מקצוע יותר ריאלי כמו ביולוגיה / ביוטכנולוגיה או משהו דומה לזה . 
אם אבחר במשהו ריאלי , זה יהיה לי קשה עד בלתי אפשרי להשלים בסיס מתמטי מאחר ואין לי אפילו 3 יחידות בגרות במתמטיקה ובפועל הפסקתי ללמוד מתמטיקה אחרי כיתה ט ' . 4 . 
השתפרתי בשיעורי נהיגה . 
יותר מדוייק להגיד שנרגעתי קצת . 
5 . 
יש לפעמים תחושות ומחשבות שצפות אצלי ואין לי איך להביע אותן . 
זה קורה למשל כשאני מסתכלת על אנשים והם מעוררים בי כל מיני אסוציאציות . 
או כשאני מבקרת במקומות שמשרים עליי אווירה מסויימת שאין לי איך לבטא . 
כי בכתב אני לא מרגישה שאני יכולה לבטא את התחושות האלה במהותן . 
זה יהיה סילוף . 
כי הדברים האלה כל כך עדינים שאי אפשר ללכוד אותם במילה . 
בכל אופן , יש בזה משהו מתסכל מאוד שגורם לי להרגיש חסרת כלי ביטוי . 
לפחות כתבתי על זה . 
בזמן האחרון אני משתדלת פחות לחשוב , יותר לפעול . 
להכריח את עצמי לקפוץ למים . 
לאט לאט אני רואה שזה מוכיח את עצמו . 
ועדיין משהו אצלי נשאר משובש . 
חסר לי מקצב פנימי . 
