3 ימים אחרי שהבחילה התחילה , הגוף שלי החליט להיכנע ולהקיא . 
לשמחתי , זה היה בזמן שבו הקיבה שלי היתה ריקה לחלוטין , אז כל מה שיצא זה קצת מים . 
השבוע התחיל מוקדם מדי . 
החלום על מקום העבודה ועל זה שאני לא מספיקה לעשות את כל מה שאני צריכה גרם לי להתעורר לפני השעון המעורר ולהקדים בחצי שעה . 
אחרי יומיים של עבודה מסביב לשעון הבנתי שאני משלה את עצמי ולא משנה כמה אני אהיה חרוצה וכמה אעשה את התפקיד השני שקיבלתי , אני לא אזכה לעבוד רק בו . 
בבוקר יום שלישי חשדתי שזה אחד מהימים האלה . 
בקושי התעוררתי , יצאתי מהבית חצי הפוכה והלכתי לתחנת האוטובוס , כבכל יום . 
התיישבתי וישר עצמתי את העיניים , כדי לחטוף תנומה של 20 דקות ולנצל את הזמן בדרך לעבודה . 
כעבור דקות ספורות קמתי בקפיצה . 
תאונת דרכים בין האוטובוס לנהג רכב פרטי , שהסתיימה בנזקים קלים לאוטובוס . 
הגעתי לעבודה באיחור קל והיום עבר די מהר . 
פסיכו - בוס הגדיל לעשות וסיפר לי בדיחה . 
אין לי מושג אם זה שיפור זמני או שינוי של ממש ביחסים בינינו , אבל בימים האחרונים הוא מתנהג אלי בצורה יותר טובה ועושה רושם שהוא מתחיל לסמוך עלי . 
ישר התקשרתי לענת . 
אנחנו חולקות את אותם רופאים ואחרי שהכרזתי חרם על רופא השיניים , היא הצטרפה אלי . 
רק לפני שבוע היא סיפרה לי שמצאה לנו רופא חדש ושבקרוב היא הולכת אליו לביקורת . 
" נשברה לי השן " ייללתי וביקשתי את הטלפון של הרופא . 
אחרי 2 דקות של יללות אמרתי לה , עם חיוך , שבמחשבה שניה טוב שהשן שלי נשברה , אחרת הייתי ממשיכה לדחות את ההליכה לרופא השיניים ומי יודע מתי הייתי אוזרת מספיק אומץ להתמודד עם הפחד מרופא השיניים . 
קבעתי תור והלכתי ישר למקלחת ולהתארגן . 
קבעתי לצאת עם גילי וחברות שלה , לחגוג את יום הולדתה של גילי ושום שן שבורה או עייפות לא יגרמו לי להישאר בבית . 
כבר חודשיים שרציתי ללכת לאותה מסעדה את התפריט כבר הכרתי . 
מיצי הקיבה שלי פעלו שעות נוספות , במיוחד כשראיתי את מבחר הקינוחים . 
ישבנו , אכלנו , היה לי די טעים ואז התחלתי להרגיש רע . 
כאבי בטן חדים והרגשת בחילה מזעזעת . 
ידעתי שאם אני הולכת לשירותים ומתכופפת אני אקיא . 
ואם יש משהו שאני שונאת יותר מלסבול מבחילה זה להקיא . 
אם יש לי אפשרות למנוע הקאה - אני אמנע אותה בכל מחיר . 
הרגשתי כל כך רע שלא יכלתי אפילו לחשוב על קינוח . 
כל מה שרציתי היה לחזור הביתה וללכת לישון , בתקווה שההרגשה האיומה תחלוף עד הבוקר . 
לחברות של גילי היה רעיון אחר - בגלל שהן לא נהנו מהמסעדה , הוחלט שנמשיך לבית קפה . 
ואני , מצד אחד הרגשתי רע פיסית , אבל מצד שני לא רציתי להרוס את יום ההולדת של גילי , אז שיתפתי פעולה . 
קצת אחרי 2 בלילה הלכתי לישון . 
לא לפני שהייתי פעמיים בשירותים , הטבע עשה את שלו ומערכת העיכול המשוכללת שלי גרמה להקלה משמעותית בהרגשה הכללית שלי . 
קמתי בבוקר למחרת עם בחילה . 
נדודי שינה לא הייתי רגועה . 
המחשבה על הביקור אצל רופא השיניים הפחידה אותי ולא הצלחתי לישון טוב . 
קמתי שעה לפני שתכננתי לקום , עם בחילה איומה והפעם הקאתי , בלית ברירה . 
הלכתי בצעדים מפוחדים למרפאה , תוך כדי שינון המילים " זה לא כואב " ומחשבה על כך שאני צריכה לחשוב על הטיפול שיניים בפרספקטיבה של זמן - הזמן שעבר מהרגע שהתעוררתי עד לאותו רגע שיצאתי מהבית הוא כפול מהזמן שבו יטפלו לי בשיניים . 
אמרתי לרופא החדש שאני מפחדת ומבקשת ממנו שלא יגיד לי במה צריך לטפל מלבד באותה שן בעייתית . 
קודם רציתי להפסיק לפחד ורק אח"כ לשמוע את הבשורות הרעות . 
הטיפול עבר בלי כאבים ולשמחתי הפחד שלי קצת נרגע . 
מבט אחד ודי כמו שאני , חיוורת ועייפה הלכתי עם שלי לקניון . 
אחותה אמורה ללדת בקרוב והיא רצתה שאני אעזור לה לחפש בגדים לאירוע הברית העתידי . 
פתאום הרגשתי עיניים נעוצות בי . 
הסתובבתי 180 מעלות וגיליתי למי העיניים שייכות . 
" היי , מה שלומך ? 
" הוא שאל בחיוך , עניתי שהכל טוב , עם חיוך מעושה והוא המשיך ללכת . 
" מי זה ? 
" שאלה שלי ואני החלפתי צבעים , הסמקתי כמו שמעולם לא הסמקתי , חיכיתי שהוא יתרחק מטווח שמיעה ואמרתי " זה הזיון הגרוע מלפני 3 שבועות " . 
" הוא ? 
" נדהמה שלי והוסיפה " אבל הוא נראה ילד טוב " . 
" גם ילדים טובים מזיינים " עניתי והיא הזדעזעה . 
ממש חוק מרפי - תמיד תתקלי במי שאת לא רוצה לראות בזמן שהכי לא מתאים לך . 
לא מובן לי למה הוא נעץ בי עיניים וחיכה שאני אסתובב כדי לדבר איתי . 
אם אני הייתי רואה אותו ראשונה , פשוט הייתי ממשיכה ללכת , מבלי לנסות ליצור קשר עין . 
ענייני כספים אני מעריכה שטיפול השיניים שמצפה לי יעלה בסביבות 10,000 ש"ח . 
בעוד מספר ימים אני אדע את הסכום המדויק . 
בינתיים אני יודעת שטיפול ב - 2 שיניים , שיסתיים בעוד כשבועיים יסתכם בתשלום של 4000 ש"ח . 
אין לי מושג מתי יגיע היום שבו אני אוכל להסתדר מבחינה כספית . 
אני מנסה לעבוד קצת שעות נוספות , לקחתי על עצמי חלטורה שתביא לי בנוסף עוד כמה מאות ש"ח בחודש , אבל זה לא ממש עוזר ונראה שככל שההכנסות שלי גדלות , יחד איתם ההוצאות גדלות . 
האף והגרון מציקים לי וברור לי שהרבה מזה קרה כתוצאה של הימים המגעילים האחרונים שעברו עלי . 
נקודת האור היחידה שהיתה לי היה אתמול בערב , כשביליתי במסעדה עם חברות ואחר כך הלכתי עם גילי לפאב . 
אז מה היה לנו ? 
45 בחורים נבחנו לתפקיד אהבת חיי . 
אף אחד לא קיבל את התפקיד המכובד . 
יש רגעים בהם אני סקפטית אם אי פעם יימצא מי שימלא את התפקיד הזה . 
4 מקומות עבודה , שהניבו הכנסה של כרבע מיליון ש"ח , שבוזבזו בצורה לא מחושבת שגרמה לכך שכיום יש לי חובות של למעלה מ - 10,000 ש"ח . 
בחישוב גס אני יכולה להעריך ששליש הלך להוצאות מחיה , אבל אין לי מושג לאן נעלם שאר הכסף . 
מעניין אם אי פעם יהיה לי כסף ... 
.. 
. 
4 נסיעות לחו"ל , 7 שותפים לדירה ב - 2 דירות שכורות . 
מעגל נפתח בכל שנה ומעגל נסלח בכל שנה ואם דבר לא השתנה מחר ודאי נצחק . 
מעלה כשזה טוב ולא נורא כשמטה , אם זה רע - תמיד יש עוד ברירה - הזמן הוא כמו גלגל ענק . 
עוד שנה ועוד שנה , הזמן הוא גלגל ענק ומחר עוד יום שממרומיו נדאה למרחק . 
מה שעבר עלי נשארתי באותה דירה בה הייתי לפני שנה , אבל החלפתי 2 שותפים ובעוד מספר שבועות מר טקט יעזוב את הדירה ובחור חדש ייכנס לחיים שלי . 
הוא החליט לעזוב את הארץ , כנראה לצמיתות . 
למזלו יש לו אזרחויות ב - 3 מדינות - כל אחת ביבשת נפרדת , כך שלפחות מבחינת הרשויות - הוא בקלות יכול להגר ממדינה אחת לשניה . 
עדיין מאמינה שבעתיד אני אזכה בהגרלת מזל זו או אחרת , אבל מסכנת פחות מכספי . 
אני מקווה שבעיית ההימורים שהיתה לי לא תחזור . 
בכל פעם מתאכזבת מחדש שמה שצופים לי גורמים מיסטיים שונים ( דוגמת המתקשר אליו הלכתי באוגוסט ) לא יוצאים לפועל . 
מעניין שהאמונה שאני תולה במיסטיקה לא מתערערת , על אף חוסר הפגיעה בתחזיות . 
היום לפני שנה חשבתי שאני עומדת בפני תחילת קריירה במקום העבודה - קידום בתפקיד שיגרום לי להישאר שם לעוד זמן רב . 
מעניין שגם היום , כשאני עובדת במקום שונה לחלוטין , אני מקווה שאותו דבר יקרה ושאני אקבל את התפקיד בו אני חושקת . 
האהבה שלי לספורט הופיעה השנה , בעיקר לקיקבוקסינג . 
מה הלאה ? 
אין לי מושג מה צופה לי העתיד . 
כדי לסכם את שנת הכתיבה השלישית שלי בבלוג קראתי קטעים נבחרים מהשנה החולפת , נזכרתי בדברים שכבר שכחתי שקרו , ברגשות שהציפו אותי ונעלמו , באנשים שנכנסו ויצאו מחיי ובמגוון של חוויות ומצבי רוח . 
לפעמים אני צופה באותו סרט קיטשי , בו צפיתי כבר עשרות פעמים , יודעת מה עומד לקרות ובכל זאת חלק בי מקווה שאותו דבר רע לא יקרה . 
ככה זה גם בחיים - בכרוניקה הידועה מראש של " מכירה בחור , מתלהבת , אולי גם מתחילה להתאהב ואז מסתבר שהדברים לא כפי שהם נראו " . 
שביעית מהחיים שלי מתועדים ומסודרים לפי חודשים ותאריכים . 
לפעמים כשאני מהרהרת על כתיבת ספר , עולה לי המחשבה לשלב בו קטעים נבחרים מהבלוג . 
יש משהו משמח בקריאת פוסטים מהעבר - הקטעים המשמחים גורמים לתקווה שתקופות כאלה עוד יחזרו והקטעים הפסימיים יותר במבט לאחור נראים יותר אפורים משחורים . 
מקווה שמחכים לי זמנים טובים יותר ושסיכום השנה הבאה יהיה אופטימי . 
לא ישנה טוב בלילות , קמה מוקדם בבוקר , לפני שהשעון המעורר מצלצל , כדי להספיק הכל . 
לקחתי על עצמי עוד תפקיד בעבודה , בתקווה שמי שאני כפופה אליו יהיה מספיק מרוצה כדי לגרום לכך שאני אעבור מהתפקיד הנוכחי שלי לתפקיד השני , היוקרתי יותר , שיכול לעזור לי לפתח קריירה כלשהי . 
אחרי 10 שעות , עדיין בעבודה אני שונאת להתעכב שלא מרצוני , בגלל נסיבות שלא בשליטתי . 
מצד אחד , חייבת לפתור את הנושא עכשיו , מצד שני - יש לי תוכניות , יש לי חיים מחוץ לעבודה והדבר האחרון שאני רוצה לעשות אחרי יום העבודה המתיש שעבר עלי זה להישאר שעה נוספת . 
השארתי הוראות , בתקוה שהן יתבצעו והלכתי הביתה . 
יש גבול לכל תעלול . 
ממקום למקום כל הזמן עסוקה - מהעבודה חוזרת הביתה , מתארגנת ויוצאת לחדר כושר . 
יצא השבוע שיומיים אחרי האימון באו אלי חברים לארוחה ונשארו לישון . 
יום אחד בונבון ולמחרת טל . 
אוהבת שישנים איתי , אבל זה גורם לשינה שלי להיות באיכות נמוכה יותר . 
היום לקחתי הפסקה מחדר הכושר ורק אירחתי את ענת לארוחת ערב קלילה . 
זה מעייף אבל גורם לי להיות מאושרת יותר ולימים שלי להיות מלאים יותר . 
אני שמחה שחיי החברה שלי , כמו גם מצב הכושר הגופני הולכים ומשתפרים . 
הבעיה היא שלמרות ההתמדה בספורט , אני לא מצליחה להתמיד עם הרגלי האכילה . 
כל בוקר מתחיל עם אנרגיות חדשות וכל צהרים מגיעה נקודת השבירה . 
הבוקר גיליתי כמה בדיוק השמנתי וחשבתי שזה יהווה תמריץ לשמור בצורה אדוקה יותר על מה שנכנס לפה שלי . 
לצערי זה לא קרה . 
סטנד אפ מישהי מהעבודה אמרה לי הבוקר שצריך לסדר לי פינת סטנד אפ בפינה של יאיר לפיד . 
הרעיון שעשע אותי . 
כבר קרה שהצחקתי אנשים , אבל אף פעם לא תפסתי את עצמי כמצחיקה בקונצנזוס . 
אני זוכרת שהיה לי פעם דייט שגרמתי לבחור שהיה איתי לצחוק בלי הפסקה , אז אחר כך החלטתי לשחזר את הסיפורים המשעשעים מאותו דייט ולנסות לראות אם הם יצחיקו בחורים נוספים . 
זה עבד . 
אם אני זוכרת נכון 3 בחורים זכו לשמוע את אותו קטע קומי וכולם התגלגלו מצחוק . 
דיברתי על זה עם ענת , שתמיד צוחקת מהשטויות שלי והיא אמרה שזה רעיון לגמרי לא רע ושאולי כדאי לי לנסות לבדוק אם יש לי כשרון לתחום . 
אני מקווה להגביר את הספק העבודה שלי מחר , להצליח במה שאני עושה ולשכנע את הנוגעים בדבר לשנות את התפקיד שלי , בתקווה שבעתיד זה יגרום גם להפחתה בשעות העבודה ולסדר יום שפוי יותר . 
שיהיה לילה טוב 
