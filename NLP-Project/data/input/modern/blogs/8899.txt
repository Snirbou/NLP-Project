בפוסט הקודם תארתי מצב פיזי בשמי העיר דימונה . 
עננים שמגיעים מכוון באר שבע , עננים שמביאים איתם ריח רע ומראה לא טבעי של שמי דימונה בתקופה זו של השנה . 
העננות הזו גרמה לי להיות מעורבת . 
להתחיל להגיד לאנשים לשים לב מה קורה בשמי דימונה כשהם ישנים את שנתם , וכשריח רע עולה באפם הם מסתובבים לצד השני . 
מקטרים , זה בטח רמת חובב וממשיכים לישון . 
פניתי לעמותת ידיד , התקשרתי לחברים , התקשרתי לביתו של ראש העיר ( עדיין לא דיברתי איתו ) . 
המעורבות הזו שלי הכניסה את מנגנון הפאניקה והחרדה שלי לפעולה . 
התחלתי להרגיש לחץ , מתח שרק עלו ועלו . 
פסטיבל כרמיאל הגיע במועדו . 
נסענו כל המשפחה לצפון הארץ , להרים הירוקים עוטי היער הקסומים , התפתלנו בדרכים . 
הורדנו הילוך בשביל עליה תלולה , הורדנו הילוך בשביל ירידה חדה . 
לנו בצימר חמוד עם גג רעפים אדום . 
קטפנו נענה ולואיזה טריה בחצר הצימר . 
התעלסנו בג'קוזי . 
ושרקנו לפתיחת ארועי הפתיחה של הפסטיבל . 
כמובן מרשים , ענק , יפה . 
כמו שרק פסטיבל כרמיאל יודע להפיק . 
בתוך החגיגה הזאת הייתי אני שבכיתי , שסבלתי , שהרגשתי שגופי עומד להתפקע מהמתח . 
לגוף שלי ולמוח אין כפתור און אוף . 
הוא חי את חוקי האינרציה , ברגע שהוא צבר מתח ... 
.. 
. 
הוא ממשיך להיות מתוח ויותר מתוח ועוד יותר מתוח . 
הוא מפיק דאגות בשרשרת . 
הוא מתמקד בכל סיבה לדאגה שצצה . 
הוא מתוכנת לדאוג ולדאוג ולדאוג . 
כל סיבה לדאגה מעלה את האדרנלין ואני חשה שאני עומדת למות ממתח ! 
! 
! 
! 
כל הפטנטים שעמדו לרשותי סרבו לשתף פעולה . 
לא היה לי כוח לעשות מספיק התעמלות כואבת , לא היתה לי סבלנות לדמיון מודרך , הרגשתי שאני משוללת מכל כלי . 
ערומה מול מטחנת המתח הגואה והכל כך כואב . 
כל רגע היה כנצח כואב ודואב . 
המארחים שמו בקבוק יין בחדר . 
אמרתי תודה ושתיתי כוס , כן כדי להרגע . 
אולי קצת עזר . 
חשבתי על כדורי הוואבן שהיו לי בבית ולא לקחתי . 
הפעם הצטערתי הבנתי שזה מוגזם . 
מותר במצב כזה להעזר בכמה כדורים כדי לסגת מהבלאגן . 
לא היה עלי כלום חוץ מהמוח הקודח והדואג והחרד שלי . 
בשיא היופי וההדר הריקודי בפסטיבל התחלתי לבכות , בכי של רחמים עצמים . 
שמחתי לבכי הגואל הזה שישחרר קצת את הסיר לחץ שבי . 
חשבתי שבחסות החושך , המוזיקה והקהל המהופנט לבמה לא יבחינו שאני בוכה . 
כל כך רציתי לבכות . 
פתאום ביתי שואלת בבהלה . 
אמא קרה משהו . 
בעלי פתאום שלח ליטוף שואל מה קרה ? 
? 
? 
גימגמתי שנזכרתי במשהו או במשהו . 
בלעתי את הדמעות וכל כך הצטערתי שאני לא יכולה לבכות , פשוט לבכות את המתח החוצה . 
