רואה את כל החיים שלי מתפוררים סביבי ; לא נכון . 
טעות פטאלית . 
חזור אחורה , התחל מחדש . 
GAME OVER . 
אני רואה אותם מתגבשים סביבי , מוצקים כקיר בטון , חלקים , חוסמים ... 
.. 
. 
ניתנים לניפוץ , ועם זאת המשימה דורשת אנרגייה רבה מכדי שאטרח להשקיע אותה . 
נסיבות חיי , בהן אין לי כל שליטה whatsoever , הן היסודות , והחומרים ממנו עשוי הקיר הזה הם העקשנות שלי , העצלנות שלי , והטמטום שלי . 
כי אני מסוגלת ! 
אני רק עצלנית מכדי לעשות את זה . 
עצלנית , חסרת תקווה , ומתייאשת בקלות מדי . 
לא הצלחת , לא נורא ; תחזרי להתחלה , תנסי שוב . 
למדי מהטעויות שלך , בסוף תעלי על המסלול הנכון . 
כשרק למדת ללכת מעדת , וקמת , ומעדת , וקמת , ועשית צעד אחד ושוב מעדת ושוב קמת . 
והנה עכשיו , את כבר יודעת ללכת , לרוץ , לקפוץ . 
כל מה שאת צריכה זה מעט סבלנות , כוח רצון . 
הידיעה שבסוף תצליחי . 
אבל עכשיו את בוגרת , עכשיו את מסוגלת לראות קדימה ולדעת שיש סוף ... 
.. 
. 
וכמו בריצת קופר , כשאת מתחילה את מלאת מרץ להמשך , ואת אומרת לעצמך בגאון שאת תסיימי את הריצה , שאת יכולה , שאת מסוגלת ... 
.. 
. 
כשנותרות לך עוד קצת יותר משש דקות , והנה כבר עברת כמעט מחצית המרחק , ונשימתך מתקצרת והרגליים כואבות והבטן תפוסה , והיובש , כל כך יבש לך בפה , כמו לא שתית ימים ... 
.. 
. 
ואז את מבינה שיש לך עוד כברת דרך , ואת מתייאשת , והמחשבות על כך שאין את מסוגלת להמשיך ומה הטעם לכל זה בכלל ? 
הרי שיפור בתוצאה לא יהיה כאן , ובכל מקרה יש רק ציון עובר/לא עובר בתעודה בספורט , אז מה הטעם להמשיך לנסות ? 
ואת מושכת את עצמך הלאה , כמעט בלי להרגיש , ממקדת את עצמך בהמשך הדרך ומניחה לראייתך להתערפל , והאורות במגרש החנייה הם כוכבים נוצצים בתוך כלום שחור של לילה ... 
.. 
. 
מסלול הריצה כבר הטשטש ונבלע באור המנורות , הקמפוס נעלם גם הוא , וכל מה שנשאר זה רק את , והאוזניות בתוך האוזניים והפלאפון הנטוע בידך . 
ואת ממשיכה , וממשיכה , ומכריחה את ראייתך להתמקד מחדש כי הנה עכשיו יש את הסיבוב ואסור לך לאבד את היכולת לראות היכן את דורכת . 
וזה השלב בו את נתונה עכשיו ; את כבר התחלת , כבר אמרת לעצמך שאת מסוגלת , שאת משתפרת , שאת מרגישה מצויין . 
עכשיו את נתונה בשלב של העבודה הקשה ... 
.. 
. 
רוב הדרך עוד לפנייך , ובכל זאת עברת דרך לא קצרה כדי להגיע לכאן , והעול שהדרך גרמה לך כבר מוטל על כתפייך , מעיק עלייך , מכביד על שרירייך ואת תוהה מה הטעם בכלל להמשיך ? 
.. 
. 
הרי את הסוף את רואה ולא רואה , תוצאותיו מעורפלות , וכל שאת יודעת זה שתגיעי אליו עייפה , תשושה , לא מסוגלת לזוז , ובכל זאת תיאלצי להמשיך ללכת כדי שלא ייתפסו לך השרירים . 
למה את לא רואה את זה כמו בריצה ? 
כשאת מגיעה לדקה העשירית , ונותרו לך רק עוד שתיים , את מגבירה את הקצב , את מנסה בכל כוחך האחרון לשפר , לדחוף הלאה , וכן את מסוגלת ... 
.. 
. 
למה בחיים שלך את לא עושה את זה ? 
את מותירה את עצמך תקועה באמצע ... 
.. 
. 
אולי תוותרי עליו ? 
תישארי עם ההתחלה ועם הסוף . 
זו לא ריצה . 
אלה החיים שלך . 
התרגשי מכל דבר שאת עושה , ולאחר שהתחלת והנה ההתלהבות הראשונית שוככת , , תגבירי את הקצב כדי לשפר את התוצאה לקראת הסוף . 
תפסיקי לחשוב שאת לא מסוגלת . 
החיים שלי נראים לי גרועים כל כך רק כי אני מכירה את עצמי . 
כי אני יודעת מי אני , כי אני יודעת שכוח הרצון שלי לא מספיק כדי להשיג את המטרות שלי . 
ואני מכירה את עצמי מספיק טוב גם כדי לדעת שאני רק אציב לעצמי מטרות גבוהות יותר ויותר ככל שהזמן יעבור , והשאיפה אליהן תמשיך להיות בלתי אפשרית עבורי פשוט כי אני עצלנית מדי . 
אני צריכה שינוי משמעותי , והשינוי הזה צריך להיות באופי שלי , בתפיסה שלי את עצמי . 
שינוי בכל מקום אחר לא יהיה יעיל . 
יהיה כמו לתת דג לקבצן , בעוד שינוי בתפיסה שלי יהיה כמו החכה . 
וזו החכה שאני זקוקה לה . 
לא הדג . 
אני שואפת להיות מושלמת , מושלמת בהכל ; הכי טובה שיש . 
ואני יכולה , אני יכולה להגיע לשם , אני רק לא טורחת לנסות ... 
.. 
. 
כי הדרך ארוכה מדי . 
אבל אם לא אני אעשה אותה , מי יעשה עבורי ? 
זו דרך שעליי לעבור , ולסחוב את התיק לכל אורכה . 
הפעם אין את מקי המקל ... 
.. 
. 
רק חבריי למסע , שתמיד תומכים , ואנו מתחלקים בהכל , והם נותנים לי יד בעליות הקשות , מעודדים אותי במילים כאשר יש ירידה מפחידה , כי פחד הגבהים שלי מתבטא רק בירידה ממקומות . 
אני לא לבד . 
אבל עליי לצלוח את כל הדרך , עם כל הקשיים . 
אתם יודעים כמה שללכת עם נעלי עקב זה קשה ? 
.. 
. 
נ.ב . 
מה זה הקטע שלי עם לכתוב פוסטים באמצע הלילה ? 
לגיל שנתיים . 
בניתוח פסיכולוגי בשקל היא פשוט מפחדת לגדול , לא רוצה להתבגר , מעדיפה להשאר קטנה . 
תסמונת פיטר פן כמעט במודע , ללא יכולת שליטה . 
במקום לעשות את המעבר מגיל 17 לגיל 18 , מילדות לבגרות , היא מעדיפה לנטוש ולחזור לגיל שלוש , וככל שהתאריך מתקרב כך יורד הגיל . 
היא משתמשת בזמן כדי לפצות על דברים שמעולם לא היו לה , בזמנו . 
מעדיפה להטביע את הדאגות של המבוגרים בבלונים וורודים , מנופחים בהליום , שבסופו של דבר יכבדו על עצמם וייפלו לרצפה מכובד מחשבותיה שהיא מעבירה אליהם . 
דברים שתיאלץ להתמודד איתם כשכבר לא תהיה ברירה , וכמו תמיד היא תזדעק מהכמות לאחר חודשים של בטלה גמורה . 
אבל מה שקיים קיים , וחוק שימור החומר מחייב אותו להשאר . 
ואם התעלמת בהתחלה , כשכבר לא תהיה ברירה הוא יפרוץ לך בפנים ולא ייתן לך להסתכל על שום דבר אחר , רק זה וזה וזה וזה , וחודשים של בטלה גוררים אחריהם משימות רבות מספור , מחשבות רבות מספור שלו הייתה מתייחסת אליהן בזמנן אולי עכשיו לא הייתה צריכה לברוח , אולי הייתה מצליחה לבצע את המשימה בהצלחה במקום בציון עובר בקושי . 
ועכשיו אלה רגעיה האחרונים , הזמנים היחידים בהם עוד יש לה לאן לברוח , אך זה נעשה קשה יותר ויותר ויש צורך לאסוף את הרגליים ולהפכן קלות כנוצה , למצוא מקומות בהם עוד לא ביקרה שישמשו לה כמסתור למרות שבסופו של דבר גם שם ימצאו אותה , ואז יגיע רגע האמת והיא תצטרך להתמודד עם המציאות העגומה . 
וכשהרגע הזה יגיע היא לא תבין מאיפה הוא בא , ולמה עכשיו ולמה לה ואיך היא לא ראתה אותו בא ואולי עוד הייתה יכולה לעשות משהו בנוגע אליו , להסתדר , להשלים את הדברים שאמרה שתשלים . 
אבל היא העדיפה להתעלם ולהדחיק , וגם עכשיו היא עושה בדיוק את אותו הדבר , שוכחת עשור שלם מהחיים שלה ומוסיפה לו עוד כמה שנים לתיבול המרירות והכאב והפיכתם לנצנצים סגולים ודובי פרווה גדול , חום , שאפילו לא שייך לה וחיוכים ענקיים , מזוייפים ושפה שגויה ועוגת קצפת וורודה וחוסר התחשבות משווע . 
בסוף , בסוף היא תבין מה עשתה לעצמה , וכמו תמיד תישאר ערה עד השעות המאוחרות של הלילה כדי לסדר את זה . 
תפלרטטי . 
תפלרטטי כמה שאת רוצה , תגרמי להם לחשוב שכן , גם את מעוניינת , ורק עוד משפט אחד ורק עוד מילה אחת וחיוך והנה את נופלת לרגליהם , שדודה כציפור שירו לה בכנף , בדיוק בנקודה הנכונה . 
תחייכי , תהיי נחמדה , תעסיקי את המוח שלהם בדברים שהם קצת מעבר לשיחות שהם רגילים עם החברים שלהם . 
תני להם לדעת שיש בך יותר ממידה C בחזיה וחסך של שנים בקרבה נפשית . 
תני להם לראות מה הם יכולים לקבל , תני להם להאמין שזה קל כמו אקורד בגיטרה ; רק צריך להבין את הקאצ' , ולהתאמן קצת והנה הוא לחלוטין לרשותך , לשימושך האישי . 
שחק בו , נגן בו , שנה אותו כאוות רוחך , ברגע שהוא שייך לך ואתה מבין אותו אתה יכול לעשות איתו הכל . 
תסכימי למה שהם אומרים , שחקי בהם , תני להם לחשוב שהם משחקים בך , וברגע האמת תגידי שאת בסדר , ותלכי משם , ממלמלת משהו לא קשור על זה שאת ממהרת למקום כלשהו , לאחר שבילית רגעים ארוכים בשיחות בטלות ומשחקים מפגרים . 
תפסיקי . 
לא , ברצינות , תפסיקי . 
את לא רואה את הצביעות במה שאת עושה ? 
קודם את מדברת עליו , שהוא סוחט מהם רק עוד ועוד למרות שהוא כבר בן 27 ... 
.. 
. 
אבל את ? 
" הורים רגילים נותנים לבת שלהם את הניתוח אף שהיא חולמת עליו כבר שנים . 
הורים רגילים עוזרים לבת שלהם לשלם שכר דירה . 
הורים רגילים נותנים לילדים שלהם לטוס מדי פעם לתאילנד . 
" הורים רגילים זה והורים רגילים ההוא . 
טיפשה , הם נתנו לך המון ! 
רק שאת אגואסיטית מכדי לראות את זה . 
יש להם עוד שני ילדים פרט אלייך . 
יש להם גם את עצמם . 
ואת יודעת טוב מאוד שהמצב הכלכלי לא בשמיים . 
את יודעת שאבא נלחם על כל לקוח , ואמא תקועה באותה עבודה מעפנה כבר עשרים שנה . 
את יודעת את זה . 
את יודעת שיש להם חשבונות מטורפים לשלם , כי את לא מכבה את המחשב אף פעם וכדי לחסוך לעצמך כסף את עושה את השיחות המטומטמות שלך עם החבר שלך מהטלפון של הבית . 
את יודעת שיש להם לשלם את הבית ספר שלי . 
את יודעת שהם תומכים ביוני . 
את יודעת את כל זה . 
אז למה את גורמת להם להרגיש רע יותר ? 
אבא הסכים ללכת לקראתך . 
את בעצמך אמרת לי . 
1000 ש"ח כל חודש בשביל דירה ! 
לשני אנשים ! 
אני הולכת לעשות את אותו הדבר , רק בלי ה 1000 ש"ח מאבא כל חודש . 
למה מה קרה ? 
כשאעשה את זה כבר אהיה בת 20 , מקסימום 21 . 
אחרי הצבא , נו . 
אני אעבוד , ואני ארוויח את זה לבד . 
ויודעת מה ? 
עם כל זה , אני גם מתכננת לחסוך לטיול ליפן . 
ואת ? 
למה מה את עושה ? 
עובדת וקונה בזה בשמים שאחר כך מתקלקלים כי את לא משתמשת בהם ? 
! 
ואת עוד מעזה ככה לדבר על יוני ... 
.. 
. 
שנכון , גם הוא לא מושלם . 
הילד בן 27 , 28 עוד חודש , והוא גר ( בהוזלה ) בדירה של ההורים , ואפילו לא טורח לקנות לעצמו אוכל אלא בא ולוקח מהבית . 
ואני די בטוחה שאבא עוזר לו עם הלימודים , גם . 
יופי , אז הוא לומד ביולוגיה ואת רוצה ללמוד כימיה . 
מנסיון ? 
אין * כל כך * הרבה הבדל בהשקעה . 
כימיה פשוט דורשת הבנה אחרת , זה לא אומר שזה קשה יותר . 
ויש טונה הבדל בין הנדסה כמו של אבא , להנדסת תרופות . 
באמת , באמת באמת . 
בקלות את יכולה למצוא לעצמך עבודה וללמוד באותו זמן . 
וחוץ מזה , לאיפה נעלם כל הכסף שלך ? 
את עובדת בעבודה שאמנם מכניסה לך קרוב מאוד לשכר מינימום , אבל את עדיין עובדת . 
ואין לך חשבונות לשלם , חוץ מחשבון הפלאפון שלך , עליו יש לך שליטה מלאה אם רק תרצי . 
אז לאן הוא נעלם , תגידי לי , לאן ? 
! 
אני לא עובדת ויש לי יותר כסף ממך . 
תסבירי לי , איך זה קורה ? 
את פשוט לא מבינה ... 
.. 
. 
החיים שלך לא נהרסים . 
זו את שהורסת אותם . 
פעיל , לא סביל . 
כמו שאני הורסת את שלי , לאט ובבטחון . 
רק שאני מודעת לזה , ומנסה לשנות את זה . 
אני אצליח , אני אשתנה , אני אעשה את מה שאני רוצה , מה שאני צריכה . 
רק תני לי לסיים יב ' , והכל יסתדר . 
זה מה שאני מאמינה בו . 
אני מסוגלת . 
ואני מאמינה שגם את . 
אם רק תפסיקי לנסות לרצות אנשים אחרים , ותתחילי לחשוב על עצמך במקום . 
תאמיני לי , עדיף לך להיות עם 3 יח"ל מתמטיקה בציון 98 , ולא להיות עם 5 יח"ל מתמטיקה בציון 40 . 
הסיבה היחידה שאני רוצה להשלים ל 5 , זה כי אני יודעת שאני מסוגלת . 
הסיבה היחידה שאני לא ב 5 , אלא ב 4 , זה כי אני לא מהאנשים שמשיקיעים . 
אבל , אם רק אחליט , אוכל לעשות את זה . 
אז תשלימי ל 4 , את יכולה . 
רק תאמיני בעצמך קצת יותר . 
ו 4 זה מצויין . 
אני רוצה להשלים ל 5 רק בגלל האגו , כי זה מה שמלמדים אותי כאן , ביאס"א . 
אילו הייתי חכמה מספיק כדי להפנים ש 4 זה מצויין , הייתי נשארת עם ה 4 שלי בגאווה . 
נמאס לי לשקר לך , את יודעת ? 
פשוט נמאס לי לשקר לך . 
תפנימי . 
תביני . 
תתבגרי , למען השם , תתבגרי ! 
את מתנהגת כמו ילדה בת 13 . 
אפילו אני עברתי את השלב הזה , ואני קטנה ממך ב 5 שנים . 
ושלושה חודשים . 
