האנדורפינים מתחילים לשקוט להם בתוכי עדיין שומרים על תחושת היי מסויימת , לאחר שעתיים של עבודה בחדר כושר , הליכון ושיעור עיצוב . 
יום שהתהפך לו לגמרי , שכל תוכניותיו המוקפדות ( טיפול שנתי לאדומה במוסך ) לא יצאו לפועל , רצון לרצוח את זאת שחזרה ואמרה לי ( בעליצות מרובה ! 
) לבוא היום למרות ששאלתי וחזרתי ושאלתי ( המוסך היה סגור ) , ונסיון להוציא מהיום הזה משהו שלא ארגיש בו חסרת מעשה לגמרי ... 
.. 
. 
עדיין עומדת נפעמת מול היכולת שלי היום , לשאת שינויים מוחלטים כל כך בתוך סדר יום שהוא מוקפד מתוך רצון להביא אותי לשנת צהריים ביום שישי , מתוך צורך לאחר שבוע של שעות שינה מעטות ועשיה אינטנסיבית ומלאה . 
עדיין עומדת שמחה מול היכולת שלי להסתגל בקלות לשינויים בכלל . 
משהו שהיה רחוק ממני כל כך בעבר והיה מטלטל אותי בעוצמה חזקה כל כך כאילו עולמי היה חרב עלי . 
שבת שלום חברים יקרים , שינה של אחר צהריי שישי לא תהייה כנראה היום , אבל התרוממות הרוח של האנדורפינים ( " היי " חוקי לחלוטין ) תישא אותי בקלילות לתווך אוירת השבת של אמצע תקופת החגים * * * * * * * * * * * * * * * * * * * * * * * * * * * עדכון 19.20 היתה שינה , חבל על הזמן . 
כמעט שעתיים . 
בריאות ! 
שלטי הדרך על העמודים בדרך המהירה המובילה דרומה שרים . 
ניזונים מהרוח הגדולה שבאה מהמערב ומכה בגוף הפח שלהם , הם יוצרים מין נגינה מתכתית מצמררת , המשתלבת בשקט הבלתי רגיל של כביש ראשי ריק ממכוניות ... 
.. 
. 
( ובלי קשר אבל לא יכולתי שלא , בפראפראזה על המשפט האלמותי של הגשש החיוור אמר ילד אחד לחברו : אם היית מכונית , היית כל היום במוסך . 
אביי געאזונט . 
אני סיימתי ) " אני סולחת עכשיו על כל השנים על כל הדמעות ימים אבודים אני יודעת עכשיו זה גם בגללי והרבה זמן עבר התשמע קולי " אני אדם סולח . 
וזוכר . 
גיליתי עם השנים שאני לא יכולה לשאת בתוכי , לאורך זמן , את הכעס , את הפגיעה , את העצב של הדברים שבגינם משהו בי אינו כתמול שלשום . 
גיליתי שכל אלו הם רגשות שמְכָלִים אותי מבפנים וכאילו אוספים מתוכי , בוואקום , את כל שמחת החיים , את החיים עצמם ונשארת רק ריקנות משמימה ... 
.. 
. 
לעיתים תחושת הפגיעה יכולה להשאר לאורך זמן , אבל הכעס עצמו , נמוג ואיתו באה כנראה , סוג של סליחה פנימית , שלפעמים היא כלל לא מתבקשת . 
כמו ריפוי עצמי אינטואיטיבי . 
הזכרון לא בא מתוך שמירת טינה . 
הזכרון הוא הלמידה שלי על עצמי . 
על ההתנהלות שלי בתוך אותו מצב משברי שבגינו הרגשתי את אשר הרגשתי . 
הוא נצרב במוחי , שוב , לעיתים ללא שום קשר לאותו אדם , גורם , שבגינו הארוע התקיים בכלל . 
הזכרון הוא בשבילי . 
אני אדם שקל לו לסלוח . 
ורק לעצמי הייתי צריכה לעבור תקופת חיים ארוכה ודרכים רבות בה , כדי שאוכל לסלוח ... 
.. 
. 
אני סולחת עכשיו , שרה ג'וזי כץ , על כל השנים על כל הדמעות ימים אבודים אני יודעת עכשיו זה גם בגללי והרבה זמן עבר התשמע קולי התשמע קולי התשמע קולי ... 
.. 
. 
שלא יפסיק קולי הפנימי להשמע . 
ואין כמו השקט של יום כיפור כדי לשמוע אותו חזק וברור בתוך התפילה כללית . 
גמר חתימה טובה חברים יקרים , צום קל לאלו שבוחרים בדרך הזאת ושלוות נפש מתוך שלמות פנימית לכולנו ... 
.. 
. 
( * " אני סולחת " ג'וזי כץ ) חדר . 
אני . 
ושני חתולים ישנים . 
האחד מכורבל בתוך עצמו כמו חצי כדור פרווה בכתמי שחור לבן , השני , ישן פְשוּט ידיים ורגליים , כמעט שכוב על גבו , אבריו מפוזרים לצדדיו , משאיר את בטנו הרכה חשופה לכל , מתוך רוגע , בטחון ואמון מוחלטים . 
שקט . 
דממה . 
ואז בבת אחת ובלי אזהרה , מתעוררים ובאים לקחת בגרגור נמרץ , את מנת התענוג והעונג שבין האוזניים ומתחת לסנטר . 
והרגע נמוג ונגוז ... 
.. 
. 
נוצקו בי המילים לאורך הערב . 
חפרו , מעכו , נסדקו , שברו , בנו , חייכו , זרמו , לקחו , נתנו , שתקו ... 
.. 
. 
בלי לומר מילה . 
מלטפת את סקא ושותקת ... 
.. 
. 
* " בלי לומר מילה " הביצוע החדש של מטרופולין לשיר של שלום חנוך . 
מעלה דמעות בעיני . 
מצד אחד , אמאל'ה! שלוש שנים אני כותבת כאן , חיי פרושים עריה על כל הבלוג ומישהו חושב שיש לי עוד 3 דברים לפחות שאני יכולה לחדש בהם . 
מצד שני , לא אכחיש שיש בזה מין המחמאה שלאחר שאת פורשת כאן את חייך לאורך ולרוחב , יש מישהו שחושב שיש בך עדיין דברים שאינם ידועים לקהל הרחב ויכולים לעניין אותו . 
( בואו נודה על האמת : הייתי מתה אם לא היו מעבירים לי שרביט ! 
חודשים לקח לי להתאושש , להשלים ולקבל את עובדת העלמותי הסופית מטבלת הבלוגים הפופולריים ביותר ... 
.. 
. 
) אז הנה : הציון שלי במתמטיקה בתעודת הבגרות הוא : 40 . 
עגול . 
יפה . 
ומושי מושלם . 
ואיתו אני הולכת עד היום הזה ממש ... 
.. 
. 
( ואיך הצלחתי להתקבל לאוניברסיטה למרות זאת ? 
או , כי באוניברסיטה העברית בי - ם היו - ואולי גם היום - יושבים רחמנים בני רחמנים וקיבלו לפקולטה למדעי הרוח גם עם שלילי חזק במתמטיקה ) . 
במשך חמש שנים הייתי מתנחלת . 
גרתי בישוב הר - גילה שהוא באופן מוחלט וברור מעבר לקו הירוק וגם היינו מקבלים את עיתון המתנחלים " נקודה " ( שקראתי בו כל מילה ומילה , בבחינת " דע את האוייב " . 
נניח ) . 
העובדה שהמגורים שלנו שם לא היו אידאולוגיים אלא כחלק מהטבה של מקום העבודה של ג . 
והמקום שימש תמיד כבסיס צבאי ( בריטי ולאחריו ירדני ) ואף פלשתינאי אומלל לא נזרק מאדמתו במסגרת הקמתו לא משנה את העובדה שאנוכי , השמאלנית ומצביעת מרצ מאז ומתמיד , הייתי פשוט מ ת נ ח ל ת ... 
.. 
. 
והכי הכי , ציפוי הסוכר שמעל העוגה , הקצפת שמעליו , ודובדבן שניצב בגאון בפסגתה , הוא אותו הפקס , שנשלח למשרדי ש"ס בירושלים , ביום שאריה דרעי הורשע , ממכשיר הפקס של עורך עיתון יומי גדול ומפורסם ומוציא לאור מאיים ומפחיד ( ויש הוכחות ) עד מאוד ובו היה כתוב : מגיע לכם ! 
מגיע לכם ! 
מגיע לכם ! 
( כך במקור , שלוש פעמים ) ועד היום לא ברור לי מדוע , אפילו לאחר שכבר גילו מי שלח את פקס הנאצה ( יאפ ) לא פיטרו אותה . 
אותי . 
פמה שהיום היא אימפולסיבית במקומות אחרים לגמרי ... 
.. 
. 
ואת השרביט ( שהצלחתי לשמור עד לסוף הפוסט ולא להפילו , כפי שנבחרת הגברים של ארה"ב במרוץ שליחים נוהגת לעשות בתחרויות חשובות ) אני שמחה וגאה להעביר ל : דארלינג , שישאר בה חלק מסתורי אפילו לאחר שתחשוף את 3 הדברים הללו , וכי היא חברה שלי . 
לקוקסטה שמתנגדת להיות חלק מעדר זה או אחר , וכי היא חברה שלי . 
את השרביט השלישי תכננתי לתת לפימייל כי הייתי בטוחה שהיא תרצח אותי על כך ( יען לא אוהבת לחשוף דבר מעבר לשיניה השחורות ) וגם כי היא חברה שלי ( וזה ניים דרופינג ברמה משובחת , נדמה לי ) , אבל התברר שהיא נשמה רכה וטובה מכפי שהיא מנסה להציג את עצמה ( וחוץ מזה היא כבר שירבטה ) , לכן השרביט השלישי ינתן לאיש שמאפשר לי להרגיש שמאלנית , פלורליסטית ופתוחה לדעות של אחרים , וגם כי הוא חבר שלי . 
עופרניקוס . 
היו אלה השמים בצבע כחול עם שולי אדום וזהב שהחלו את התהליך הפנימי שבמהלכו הרגשתי איך אט אט יורדת החשיכה בתוכי יחד עם החשיכה שבחוץ . 
והחשיכה הפנימית הזאת מהווה כר מצויין כל כך לשקיעת דברים שקשה אולי לחשוב אותם בזמן שהשמש זוהרת לה בזהב ובאור יקרות של אמצע היום . 
וכנראה שזאת היתה הסיבה שבגינה מצאתי את עצמי מסתובבת בקניון , כמו פעם , עם טעם של כלום בפה , וזולגת דמעות של הבנה , שלפעמים אפשר לאהוב אותך מאוד , אפשר לרצות להיות בחברתך , אבל לא עד כדי הצורך החופר כל כך מבפנים , לשנות משהו ממהלכם המסודר של החיים היומיומיים ... 
.. 
. 
זה כנראה לא שלם לגמרי , כי אי אפשר שתהייה שלווה פנימית מלאה , כשהלסתות ננעלות בחוזקה , כמו טורף - אני - על טרפו - אני - ... שוב . 
מחדש . 
מנסה את עצמי נסיונות אין ספור לקבל הוכחה ניצחת ומוחלטת על כך שמשהו בתוכי שָקָט ורָגָע ובלי כל קשר ליכולת שלי להכנס , בכל רגע נתון , לסערה חדשה לשוט ולהתעופף בה כמו גלשן רוח בים סוער ולהגיע בבטחה לחוף מבטחים . 
מצד אחד , ברור לי לגמרי שדברים שאני עוברת ונטמעים בי לא יעלמו בבת אחת כאילו לא היו מעולם , משאירים אותי תוהה ומבולבלת האם כל זאת היה חלום . 
מצד שני , לכי תדעי ... 
.. 
. 
לכן אני כמו עכבר מעבדה שנמצא תחת עיניים הבוחנות כל ניע וניע שלו ויחד עם זאת אני גם החוקרת חמורת הסבר וחדת אותו המבט שאינה נותנת לשום דבר , ולו הקטן ביותר לעבור למול עיניה בלי להבחן ולהדרש לעומקו של דבר ... 
.. 
. 
ובמסגרת המצב הנוכחי , מצאתי את עצמי עומדת בשעת צהריים חמימה של סתיו ומכינה ( מטגנת ! 
! 
) במו ידי ( ! ! ) שניצלים ופתיתים לארוחת הצהריים . 
וא . 
הצעיר פער את עיניו ופיו מרוב תימהון לתמונה נדירה זאת ושכח לסגור אותם עד שנכנס לו זבוב לפה ... (אוקיי , לא באמת , זאת היתה דוגמא לשם תאור עוצמת ההלם ) . שבת שלום חברים יקרים , המחקר יסתיים לו בסופו של דבר ואני אלמד להינות ממה שבי , כאן ועכשיו . 
ואז אמצא משהו אחר לחפור בו ... 
.. 
. 
