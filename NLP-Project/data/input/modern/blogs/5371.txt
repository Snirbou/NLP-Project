עבר עלי יום קשה מאד . 
בגלל ריבים עם מקסי ' נכנסתי לדכאון ולמצב קטטוני של חסר חשק לעשות משהו ( קורה הרבה ) . 
מכיוון שאין שום דבר שאני חייבת דחוף דחוף לעשות נשארתי בבית במיטה ולא עשיתי כמעט כלום חוץ מלהיות באינטרנט ולקרוא כתבה אחת בעיתון . 
הרגשתי נורא . 
מקסי ' חזר היום לביתו ( של ההורים שלו ) ואמר שאני מטרידה אותו ושהוא צריך לנוח ולכן לא יקח את הנייד איתו .. 
. 
וזה מאד פגע בי . 
כמובן שגם היו הרבה דברים אחרים . 
בגדול הוא טוען שאני מלחיצה אותו נורא ואני לא מסוגלת לשמוע שהוא עוד פעם אומר עלי דברים רעים . 
אני חושבת שהבן זוג שלי צריך לחשוב ולהגיד עלי המון דברים טובים וכשזה לא קורה , כמו במערכת יחסים שלנו , והוא רק אומר דברים רעים עלי , זה פוגע בי מאד מאד מאד שאני מרגישה שאני לא יכולה לשאת את זה ... 
.. 
. 
זה ממש כאב פיזי וזה דוחף אותי עמוק יותר בדכאון שלי . 
לשבת כל היום במיטה ולא לעשות כמעט כלום זה עוד יותר מדכא , וכך נכנסים למעגל של רחמים עצמיים . 
אתם יכולים לומר מה הבעיה תצאי מן הבית תעשי משהו וכך לא תהיי כל כך בדכאון . 
הקטע הוא שכקורה לך משהו ממש רע בפעם האלף אתה מרגיש תחושה של ייאוש שמשתקת אותך . 
אין לך כוח להלחם . 
אין לך מוטיבציה לכלום , אפילו לא לשפר את ההרגשה שלך . 
זה דומה לחוסר אונים נרכש . 
הכלבים בניסויי המפורסם יכלו בסופו של דבר לקפוץ לצד הלא מחושמל אבל הם לא עשו זאת , לכאורה בלי שום סיבה הגיונית . 
הייאוש השתלט עליהם ושיתק אותם לגמרי . 
המחשבה שלי היא ככה : אז אני אצא מן הבית , ארגיש בסדר לכמה שעות , אחזור ואהיה בדכאון " נורמלי " ולא רציני מידי . 
זה עדיין דיכאון , והמצב עם מקסי ' עדיין נוראי , זה כבר כאילו לא משנה לי אם אני קצת סובלת או ממש סובלת . 
לפעמים כבר יותר קל ממש לסבול מאשר להשאר בדכאון ה"לא פה ולא שם " המתמשך הזה .. 
. 
היה יום מאד חם היום ושמשי לכאורה יום קיץ מושלם . 
ללכת ולשחות בריין מה שאף פעם לא עשיתי . 
אבל לבד שום דבר לא נראה לי מפתה וכיף . 
כלום . 
אין לי חשק לעשות כלום . 
נמאס לי לרחם על עצמי אבל גם אין לי את הכוחות לשנות את עצמי . 
זה מרגיש לי כמו הציור המפורסם הזה של האדם שמושך את עצמו בשערות . 
אני מרגישה שאני חייבת עזרה מבחוץ אבל שהעזרה הזו פשוט לא קיימת . 
מחר אני אצטרך להזיז את עצמי כי יש דברים שאני צריכה לעשות די דחוף . 
אני צריכה לברר כמה דברים על חידוש הויזה שלי וגם לקחת מפתח לחדר העוזרי מחקר באוני ' את שני הדברים האלה אני צריכה לעשות לפני 12 . 
מה שלי לא פשוט בכלל . 
אני צריכה לעבור בחנות אופניים כי אני חשבתי שהם יתקשרו אלי כשייסימו לתקן אבל הם לא התקשרו אז אולי לא הבנתי נכון והם התכוונו שאני פשוט אבוא . 
ואז אני צריכה לעבוד , במחקר של המוטיבציה אני צריכה לסרוק הרבה שאלונים , וקודם לכל לברר איך עובדים עם הסורק . 
הדברים מאד מאד לא מאורגנים במחקר הזה של פסיכולוגיה חברתית וזה גם מה שגורם לי לא לאהוב כל כך את העבודה שם ולרצות לעזוב שם בסוף הקיץ . 
בסופו של דבר מקסי ' כן לקח את הנייד שלו וכן דיברנו ( אני התקשרתי קודם , לא יודעת אם הוא היה מתקשר / שולח SMS אחרת .. 
. 
) דיברנו מאד קצר .. 
. 
הוא שאל אותי למה אני צריכה להלחיץ אותו כל כך ושהוא מתגעגע לשחק לי בתלתלים ( אמרתי לכם שהוא אוהב את השער שלי ) . 
אני צריכה reassurance ממנו , מה שאני לא מקבלת . 
( על זה שאני מושכת אותו , יפה , שהוא חושב דברים טובים עלי , שאני הרבה יותר מהחברה הראשונה שלו וכו' ) הוא לא בן אדם שנותן את זה . 
הוא מרגיש שזה מה שאני צריכה והוא דווקא לא יתן לי את זה . 
קשה לי להסביר . 
אני חושבת שאם הוא נותן לי את זה הוא מרגיש ששללתי ממנו את החופש שלו להגיד מה שהוא רוצה ועשיתי עליו מניפולציה . 
הוא אמר לי פעם שהוא שונא להגיד לאנשים את מה שהם מצפים לשמוע . 
מה שהוא לא מבין זה כמה סבל הוא גורם לי בגלל הנטיה הזו שלו , וכמה שזה נורמלי והגיוני שאני ארצה לשמוע ממנו את זה . 
כמה אין בזה שום דבר רע . 
קראתי היום קצת בעיתון על פסיכולוגיה שנתנו לי מהדורה אחת בחינם והייתה שם כזו כתבה על איך שלחץ גורם לאנשים ממש להיות יותר זקנים . 
אפילו בעשור . 
וזה בדיוק התחושה שלי וגם מקסי אומר את זה שאני מרגישה שאני מזדקנת המון בגלל כל הבעיות עם מקסי ' אני מרגישה כל כך זקנה בגלל זה . 
וזה כאב לי , כי לא מספיק שאני סובלת זה גם אשכרה מזיק לבריאות שלי , ולקרוא את זה זה פשוט גרם לי לבכות ( מה שקורה בתדירות מאד גבוהה ) אבל אני במצב כזה ובסביבה כזו שאני לא מצליחה לשנות את עצמי אין לי את הכוחות ואת האנרגיות ואת כוח ההתמדה בעיקר כדי לצאת מן הדכאון הזה לבד . 
אני צריכה שהסביבה תהיה לטובתי . 
שאמצא אנשים תומכים ושהעבודה תספק לי חוזק נפשי וכו ' . אני כל כך מתגעגעת ליכולת הזו לחוש כיף , יכולת שעדיין באה לי לעיתים נדירות ... 
.. 
. 
אבל בגדול כמעט ולא . 
ואני כל כך מתגעגעת לזה . 
לא מעניינת אותי פוליטיקה ולא ניסויים בבעלי חיים אני לא רוצה להתעסק בשום דבר רציני וכבד . 
אני רוצה להציל את החיים שלי , אני רוצה לחיות חיים נורמליים . 
אני רוצה למצוא אהבה בחיים שלי , וקשרים חבריים עמוקים וטובים . 
כתבו פה המון על מוריסי בגלל שהוא הופיע בארץ ( גם ככה לא היה לי 350 שקל להוציא על זה ואני גם פספסתי את התקופה הזו , אני קטנה מידי נראה לי ) וקראתי קצת מילים של השירים שלו .. 
. 
אוו מאד מזדהה . 
אז אני אסיים במילים של שיר שאני מאד מאד מאד מזדהה איתו היום ( עם הסתייגות קטנה : נכון , בגיל 16 קיבלתי בדיוק את מה שאני רוצה . 
אבל האם זה האושר היחידי לו אזכה בכל חיי ? 
אני מאד מקווה שלא ) 
