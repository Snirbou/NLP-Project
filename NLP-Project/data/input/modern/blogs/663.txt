_ _ _ _ _ _ _ _ _ _ _ _ _ _ _ _ _ חלומות אני בדרך כלל לא זוכר , כמה שאני מתאמץ זה לא עוזר , כאילו שאיזה יד סמויה עושה לי DELETE שנייה לפני שאני פוקח את העיניים . 
סיוטים אני דווקא כן זוכר ( אבל לא באתי כאן לדבר עליהם ) וגם זוכר חלומות ארוטיים / אוהבים . 
אחד כזה היה לי לפנות בוקר . 
אל תבקשו ממני עלילה כין אין , אל תבקשו לדעת מי זה מה , כי אין לי מושג . 
כל מה שאני זוכר זה שהוא נעמד מולי , גבוה , בהיר , מין קיבוצניק כזה , דומה לדני גבע , מפרשת השבוע , לא צעיר מאד , כזה בסוף שנות השלושים תחילת ארבעים , סטרייט לוקינג , פנים גבריות מפוסלות , תלתלים ארוכים , מעט כסופים . 
עמדנו ליד משאית , היתה שם גם בחורה בלי תפקיד . 
פתאום הוא היה מולי , ממש קרוב , פניו מול פני , ואז הוא קרב את שפתיו לשפתי ונשק לי בריפרוף . 
היו לו שפתיים בשרניות מסותתות . 
יכולתי להרגיש בחלום את החום והמרקם שלהם , את המפגש עם שפתי . 
נמלאתי אהבה גדולה , אולי געגוע , וחום , חום בכל הגוף . 
וברקע שמעתי את SUAD MASSI שרה ברוך שיר אהבה , ( כן , לפעמים לחלומות שלי יש פסקול ) אני זוכר שפתאום השכבתי אותו על המושבים בקבינה של המשאית , ואז נשכבתי מעליו ונישקתי אותו ארוכות . 
זה לא הרגיש כמו משהו מחרמן , אני גם לא זוכר גם את תחושת הגוף שלו , כל מה שאני זוכר זה יפי פניו ושפתיו , את טעם הנשיקה , טעם של עוד . 
ואז מייד לאחר מכן נעמדנו , ואני שאלתי אותו בפליאה , " איך זה ? 
אתה הרי סטרייט " ? 
והוא אמר , " ככה זה כשחיים בקומונה , כולם עם כולם " . 
ופתאום רציתי כל כך להשתייך לקומונה הזאת , כדי שיהיה לי אותו גם . 
ואז התעוררתי , והיה לי חיוך ענק על הפנים כי הוא היה כל כך מוחשי והחויה היתה כל כך אמיתית . 
ואז גמלה בי ההחלטה לחפש אותו . 
את האחד . 
כמו שמרקו ב " לב " חיפש את אימא שלו וגם מצא , כך גם אני אמצא אותו בסוף . 
אני כבר יודע איך זה מרגיש בנוכחותו , אני גם זוכר איך נראות שפתיו ובאיזה בטעם צריכה להיות הנשיקה שלו . 
כל מה שנותר לי עכשיו זה לשלוח רצים לרחבי הממלכה , בקריאה נרגשת לאותו אחד שהיה אצלי בחלום , לחזור ! 
אני כבר ממתין על הדלת בשפתיים מוכנות לנשיקה . 
_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ כפי ששמתם לב הורדתי הילוך בחצי שנה האחרונה מאז הפרידה , כאשר כל תרומתי לבלוג זה סיפורים שכתבתי בעבר וקצת אקטואליה אסקפיסטית כמו התוכנית הישרדות ועוד פרפראות . 
להגיד לכם שאני מרגיש נוח עם זה יהיה שקר גמור ועם זאת אני מתקשה לכתוב סיפורים מהמקום התזאזיתי שהייתי בו בעבר . 
יכול להיות שאני נמצא במעין סוג של דיכאון אחרי לידה , יכול להיות שאני אוסף את חלקי חיי חזרה הביתה , וזקוק לזמן . 
אני יודע שיש לי קוראים נאמנים שמחכים בכיליון עיניים לכל פוסט חדש , ( מזכיר קצת את קהל המעריצים של ריטה ופוליקר שכבר יותר מעשר שנים מחכים לדיסק חדש ) אי אפשר לאמר שזה לא מחמם את ליבי ובכל זאת , כשאני חושב על עצמי , בלוגרים שהייתי שרוף עליהם והפסיקו לכתוב , המשכתי לשמור להם נאמנות עד גבול מסוים ובשלב מסוים , נפרדתי מהם בעצב רב , אבל נפרדתי . 
כיוון שאני תמיד כותב מהלב ומהוויה האישית שלי , וכיוון שחיי כיום נראים כמו פאזל של אלף חתיכות , שמחכות שיבוא מישהו ויסדר אותם . 
וכיוון שיש את בן הזוג לשעבר שקורא או לא קורא את הבלוג , ויש תמיד חשש שמה שאני אכתוב יכאיב לו או יצבוט לו בלב . 
נכנסתי למה שהפסיכולוגים קוראים שוק קטטוני , שזה כשמישהו נשאר קפוא ולא זז ממקומו כמו פסל קרח . 
ושלא תבינו אותי לא נכון , אני מטייל , מבלה במסיבות , ונפגש עם חברים , ויש לי חתולה מקסימה שמפנקת אותי כל הזמן , ואפילו מזדיין להנאתי מידי פעם עם גברברים מסוקסים כאלה ואחרים . 
אבל איך שהוא זה מרגיש כמו תהליך שיקום וברווחים שבין הזמנים , יש ריק , והוא לפעמים מפחיד ומאיים . 
ויש בית ענק להתמודד איתו , בית שעד לפני כמה חודשים שירת נאמנה שני בני זוג ועכשיו מרגיש לי כמו מגרש כדורגל . 
ויש את החפצים של בן הזוג שממאנים להעלם מחיי ולי קשה לאסוף אותם בקרטון ולזרוק . 
והכי קשה לי זה שישי שבת , ( " לבד על הגג שבתות וחגים " ) וגם לילות חורף קרים ורועמים . 
ופתאום לקלוט שאני לבד שוב בשוק הבשר , אני 185 100 46 שחום שעיר שמנמן , כמעט כמו תעודת זהות . 
דאם אית , כשעזבתי את השוק הזה לפני 18 שנה , לא היה אינטרנט , לא היו מכוני כושר , היו מפגשי חיזור בגן , מתאים לא מתאים , במקום היינו סוגרים עיסקה . 
ועכשיו , במיקרה הטוב סגירת חלון צ'אט , ובמיקרה הרע גידופים מסוג " יא שמן שעיר , מה חשבת לעצמך כשפנית אלי ? 
" ופתאום לקלוט ששוק הבשר הזה ממש אבל ממש NOT MY CUP OF TEA ואם נגזר עלי להשאר לבד , אשאר לבד ואם נגזר אחרת , אזי מתוך מאה אלף הומואים שמתנגשים בי על מדרכות תל אביב כמעט על בסיס יום יומי , בטוח יש אחד שיתנגש בי , ישנה את מסלולו ויצטרף למסלול חיי . 
אז בבקשה אל תרחמו עלי , במקום זה תאהבו אותי , ואל תשכחו לרגע שזאזים עשויים מחומר שלא נמצא בטבלת היסודות . 
