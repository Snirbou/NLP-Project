I ordered a chicken sandwich but I think the waitress mis-understood me because she said , " How would you like your eggs ? 
" So I tried to answer her anyhow . 
I said " Incubated , and then raised , and then beheaded , and then plucked and then cut up then put onto a grill then put onto a bun . 
Shit , it's gonna take awhile . 
I don't have time , scrambled ! 
" - Mitch Hedberg הבחור הזה קורע אותי כל פעם מחדש . 
סתם רציתי להתחיל במשהו אופיטימי לשם שינוי : ) יש לי המון דברים שאני צריך לעשות בזמן הקרוב ( ואני אפרט ! 
) : 1 . 
רופא שיניים 2 . 
שיננית 3 . 
רופא משפחה ( כל אלו בשביל בדיקות של אחרי הטיול לראות באיזה מצב רע הגוף שלי נמצא ) 4 . 
להתקשר לקצינת קישור שלי לאשר את המילואים עוד חודש . 
5 . 
לקנות מחשב נייד 6 . 
להתקשר לחנות שקניתי את הנעלי הרים ולבדוק מה הפרוצדורה של לקבל זוג חדש ( הקודמות קצת נשרפו ) 7 . 
ללכת לבנק ולבטל כרטיסי אשראי , חשבון לחו"'ל ומגוון שטויות . 
8 . 
להכין את רשימת 100 ספרים לקריאה שאני רוצה לעשות . 
טוב אני חושב שזהו , אבל צריך לבדוק שלא שכחתי משהו . 
היה לי קטע נחמד היום - רודי שהיה חייל שלי התקשר אלי ( שלחתי לכולם הודעה שחזרתי ) ודיברתי איתו קצת על זה שהוא משתחרר בקרוב ומציעים לו קבע , והוא מתלבט אם לחתום , ואם לא מה לעשות בשיחרור - עבודה ופסיכומטרי וכל מיני שטויות . 
אחר כך אמא שלי שאלה מה פתאום הוא מתייעץ איתי ואמרתי לה שזה סימן של מפקד טוב , גם כמעט שנה אחרי שהשתחררתי חיילים שלי עדיין רואים בי מישהו שטוב להתייעץ איתו . 
זה עושה לך טוב לדעת כזה דבר . 
: ) המפקד / חיים חפר נתנו לך נער בן שמונה עשרה ואמרו : עשה ממנו חייל – ואתה . 
אתה גדול ממנו בשנתיים . 
שלוש או ארבע בדרך כלל – וגם אתה עברת את המסלול הזה . 
את המסע המפרך הזה - את ההרים והואדיות . 
את כובד התרמיל , את מכאובי השוק והירך – את השעות הקצרות של השינה . 
את צמרמורת הלילה . 
את עומס החום – את התרגילים והדילוגים . 
עד כי נדמה היה לך , כי אין כבר כוח לנשום – וגם מבצע פה ושם עברת . 
והתקלות עם שחר , טרם זריחת החמה – וריח אבק השריפה . 
כמו מבוא לקראת מלחמה – ואולי אפילו עלה בגורלך להכיר חבר טוב וקרוב אשר נפל … . 
ועכשיו נתנו לך נער בן שמונה עשרה ואמרו : עשה ממנו חייל – שמור עליו חביבי . 
היה לו מורה ומפקד ואח בכור – הרץ אותו בנתיב החיילות . 
אך דע תמיד מתי לעצור – שמור עליו מן החמסין המייבש . 
שמור מבור ובאר עמוקה – שמור עליו מעצלות ויום בטל . 
אך גם מועדף של תעסוקה . 
שיחבוש כומתה כשצריך שלא יבייש במדיו את צה"ל . 
שמור , שיהיו לו לבנים להחלפה , ושלא יחסרו לו גרביים ושרוך נעל . 
שמור , שידע לקלוע היטב למטרה , ושיבדוק תמיד את תקינות הכלים . 
ושיהיו בו רוח – לחימה ואחווה ורעות חיילים – שלא יהיה רעב וצמא , ושלא ישרה עליו משא של עצבות – וכי על אף חובתו לשרת בצבא , שיחוש את טעם ההתנדבות . 
שמור עליו משדה ממוקש , שמור ממפל ותהום . 
שמור עליו מתאונת אימונים , ומתאונה בכביש אדום . 
תן לו את חדוות הנעורים , הצוהלת , השואגת , הנכונה . 
תן לו את החרות ואת הכנפיים , אך למדהו לעוף בתבונה.אל תטרטר אותו – חנך אותו , היה לו ידיד . 
אתה המפקד , אתה מורה הדרך - אתה האחראי לו תמיד . 
שמור עליו ממחלה ומפצע , שמור עליו מכל פגע וצרה . 
וחרוט על לוח לבך ועל לוח לבו את האמרה . 
החלק החשוב בכל כלי נשק הוא – הנצרה . 
נתנו לך נער בן שמונה עשרה ואמרו : עשה ממנו חייל . 
נתנו לך נער ונתנו לך עול , והוא על כתפיך מוטל . 
והנער ילך אחריך , כי את " האחרי ! 
" אתה קראת . 
והצבא אינו חברת ביטוח חיים , ורבים הנופלים השוכנים מטה . 
אבל אתה , המפקד , המ"מ , המ"פ – הלא גם אתה ידעת.כי לא המתים יהללו יה , כי אם החיילים החוזרים בשלום ובשיר הביתה . 
זה אף פעם לא באמת נגמר . 
זה באופי , זה בהתנהגות , זה דברים שנכנסים לך לראש ומשנים את ההתנהגות שלך לכל החיים . 
ראו את זה עלי בפסיכומטרי , ראו את זה עלי בטיול , ואני בטוח שיראו גם באוניברסיטה ושג'ו תרגיש את זה הכי טוב . 
קצין זה לכל החיים . 
ומחר הילדה שלי באה אלי , ואני כבר לא יכול לחכות להיות איתה שוב . 
אני מרגיש שוב כמו נער מאוהב . 
: ) זה היה מוזר . 
המון זמן יחד , וכבר הרבה מאוד זמן שלא הייתי במערכת יחסים . 
כל זה אין בו להגיד שלא היה נפלא . 
נהנתי מכל רגע ואני אוהב את הילדה שלי יותר משחשבתי . 
ולא הולך לי עם השח מט . 
כנראה שעוד צריך ללמוד איך להסתכל על הלוח , ואולי יעזור גם אם אני לא אעשה את זה תמיד בחצי מבט . 
התרגלתי יותר מדי מהפוקר שאני יכול לשחק ולעשות דברים אחרים תוך כדי , אבל פה צריך יותר ריכוז . 
והוספתי קישור למרכאה , שזה בלוג ציטוטים ממש נחמד שג'ו הכירה לי . 
תכנסו . 
וזהו . 
קנינו היום מלא ספרים . 
טוב היא קנתה הרבה ואני קניתי 3 , אבל בשבילי 3 ספרים זה מספיק לבנתיים . 
גם ככה כל ספר שרציתי כמעט כבר יש לה , למה אני צריך לקנות גם ? 
ואני אוהב אותה וטוב לי כל רגע איתה , אז למה אני כל כך מפחד לפעמים שזה לא הדדי לגמרי ? 
אולי זה כי היא אף פעם לא אומרת את זה בחזרה . 
סוףסוף התוכנית שלי להפתיע את ג'ואן בזה שחזרתי מוקדם מהטיול בדרום אמריקה התממשה . 
כבר הרבה זמן אני עובד על זה , ומאוד קשה להסתיר משהו מהבנאדם שאתה אוהב , ואוהב לדבר איתו על הכל . 
היה שווה . 
" חזרתי פתאום , הנה , אני בבית . 
תני לי רק דקה לנשום , באתי לך כל כך , כל כך פתאום!היה לך קשה , ואת לא מתלוננת , את הרי יודעת ש ... שגם לי היה ודאי לא קל . 
אם , אם רק , ורק אם נרצה , נהיה פה גם מחרלא נתנצל - כעת זה לא נראה חשובתני לי דקה להתרגל אלייך שוב ... שוב ... 
.. 
. 
" רק תתרגלי אלי כבר , כי אני מסתגל מהר . 
אני לא יודע למה אני מרגיש מוזר עם ההתנהגות שלך מאז שחזרתי , כאילו ראיתי אותך הרבה יותר שמחה , כאילו ראיתי את הקשר שלנו ממריא הרבה יותר , כאילו באיזה מקום אני מרגיש שאת לא באמת מרוצה מזה ואולי איפשהו את מצטערת שהקשר הזה הוא כבר לא מרחוק ? 
אל תעני על זה פה . 
עכשיו אנחנו יכולים לדבר כבר אחד על אחד עד אמצע הלילה ( אם רק לא משתכרים : ) אוהב אותך מתוקה שלי . 
