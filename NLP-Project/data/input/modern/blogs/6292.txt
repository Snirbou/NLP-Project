" דנה דנה דנה דנה " כתבתי על חצי עמוד של מחברת וחתמתי ב " אוהבת אותך " סימן קריאה . 
לא כל - כך מזמן זה היה , מעט יותר משנה . 
רציתי לצרוח , לבכות , להקיא את דנה מרוב שלא ידעתי מה לעשות איתה בלב . 
כמו גחל קטן שצורב כל שכבת הגנה , קודח בפנים . 
דנה . 
" דנה דנה דנה דנה " אני שומעת כל היום , אבל לא מהמוח שלי , או אולי בעצם כבר כן . 
כי כל יום נוטעים בי אותה מחדש , כל יום אני מקבלת תזכורות שדנה היא פיסגת השאיפות האנושיות . 
כשאגיע לדנה אדע שהחלמתי , כשאגיע אליה חזרתי לחיות . 
ומרוב שזה מה שאני שומעת מכל הלשונות המקשקשים סביבי שטויות בקצב מסחרר , אני כמעט מתחילה להאמין שזה מה שאני רוצה . 
שוכחת שיש עוד הרבה בעולם . 
ושוב דנה דנה בחלומות , ושוב דנה במחשבות . 
לא בתור דמות או צורה , לא בתור אדם . 
רק שם שאליו מתנקזת כל התקווה שבעולם . 
דנה . 
" מה עם דנה ? 
" אני נשאלת . 
" מה איתה באמת ? 
" " ראית אותה ? 
" " למה שאראה אותה ? 
" " למה לא ? 
" " כי עוד לא סיגלתי הרגל של לשבת איתה על קפה ולפטפט בשעות הפנאי " . 
ויותר אין לי חשק להתבונן מהצד כשכולן חמודות ועוטפות אותי ברחמים שאני לא מבקשת ולא צריכה . 
לא רוצה , רוצה רק לרקוד . 
ומה לעשות , בינתיים אי אפשר אצל דנה . 
וכבר לא מאחלים " תרגישי טוב " או " החלמה מלאה " . 
ואף אחד לא שואל אם כואב , נפוח , דלקת . 
אם קשה ואם אולי , רק אולי , אני מתה מפחד . 
כולם רק אומרים כמה כלום לא שווה עד שאין דנה . 
אומרים שאני מבזבזת את זמני ונפרדים ב"אז תבואי לדנה בקרוב , טוב ? 
" . 
ואני עונה באיזה " הלוואי " כזה באופן אוטומטי . 
וכמעט שרק דנה דנה דנה זוכרת להגיד לי לשמור על עצמי , לאט לאט , וגם שהיא מתגעגעת מאוד . 
ולמרות שהיא חמודה , נמאס לי שדנה דנה קודחת לי כזה חור בראש . 
לא יתכן שאפיל את כל הקרדיט על הפצפונת הזאת . 
" היא השתנתה כל - כך , את יודעת ? 
" " וואלה ? 
" צמחו לה קרניים על הראש ? 
יושבת בפינת רחוב . 
פנקס קטן על הרגליים , עט . 
מסתכלת , כותבת . 
מתפללת שדברים מרגשים יקרו . 
מהומות תככים , משהו ששווה רישום . 
ניסוח , ליטוש , הגהה . 
מאורעות , רעיונות , סיפור . 
נטיה להגזמה . 
עודף דמיון , אני . 
אבל יום אחד גם מבקשת שיגרה . 
שלא יתרחש דבר מעניין . 
כי כמה קשה להתמודד עם עניין לאורך זמן . 
שיהיה יום מלא בשקט אהוב של חיוכים קטנים . 
שגברת חלומות מרוסקים תחזור לענן הצמר - גפן שלה . 
תצבור כוחות לימים רעים . 
ואני אלך לי הביתה לאט . 
רשמים משיעור פילאטיס : " דמיינו שהשרירים הואגינלים שלכן מתעטפים סביב ביצה ודוגרים עליה . 
משום שכולכן בנות אני מרשה לעצמי להניח שאתן מחוברות לאינסטינקט התרנגולת שקיים בכן . 
כן , זה תיאור מדיוק של מה שאתן אמורות להרגיש , כך אני חושב . 
אני יודע , פילאטיס זה גם קצת מצחיק , מותר קצת לצחוק " . 
לדני היו כל הצעצועים שבעולם פזורים בחדר שלה , שהשקיף לגינה . 
וביחוד הייתה לה הבובה של המלך בבר , שלמרות כל תחנוני ודמעותי , אמא לא הסכימה לקנות לי כזאת . 
גם כי היא הייתה נורא יקרה בשביל הגודל שלה וגם כי כבר היו לי מספיק צעצועים . 
לדני הייתה סוזי וסבא עם אוזניים בולטות שיום אחד נפטר , ובכל פעם שהתחילה לבכות , הייתה סבתא סוזי תוקעת לה שניצל בפה ואומרת לה לאכול , כי זה טעים ובריא , והיא אוהבת את זה נורא . 
סוזי הייתה עשירה נורא , כך חשבתי , כי היא קנתה לדני כל מה שביקשה . 
היא קנתה לה את המלך בבר , ואת הכלב מוקי . 
היא קנתה לה סרטים לשיער , פרחים לשישי ובית מעל הגינה . 
חוץ מזה ששנה הבאה דני תעבור לדירה חדשה חדשה . 
כל מה שאני כל - כך רציתי ולא היה לי . 
כששאלתי את אמא למה לדני אף פעם לא אומרים לא , היא הסבירה שלדני יש אינגה ואבא שעזב בשביל אישה אחרת , ובגלל זה דני תצא נורא מפונקת כשהיא תהיה גדולה . 
אינגה הייתה הבת של סוזי , ולמרות שכל כמה זמן הייתה קופצת לגן להגיד שלום , לא ידעתי איך היא נראית , כי במקום שיהיו לה עיניים , אף ושיער , היה לה מסך של עשן שהיה הולך איתה לכל מקום . 
אינגה , כך הסבירה לי אימא , על סמים , שזה משהו שאני לא אוכל להבין עד שאהיה גדולה , אבל לבינתיים סמים זאת הסיבה שבגללה תמיד אומרים לי לא להרים מזרקים מהריצפה , למרות שאני מאוד אוהבת למלא בהם מים ולהשפריץ על אנשים . 
ומה הקשר בין אינגה לדני ? 
לא הבנתי . 
הקשר הוא שאינגה היא אימא שלה . 
לא יכול להיות , אמרתי . 
אינגה בכלל לא גרה איתה . 
ואז אימא הסבירה לי שדני גדלה אצל סוזי כי ההורים שלה לא רוצים ולא יכולים לגדל אותה , ובמקום אהבה , תוקעים לה כסף . 
ואני ריחמתי על דני , ורציתי לרוץ לספר שגיליתי כמה שהיא מסכנה שאין לה אימא שתעשה לה צמות ואבא שירים אותה לשק - קמח למרות ששק - קמח זה מפחיד . 
ואין מי שיחבק וינשק אותה , או ישחק איתה בחול כשאין ילדים אחרים בגינה שלה , ליד הבית . 
וסבתא סוזי מכינה שניצלים נורא טעימים , אבל סבתא סוזי כבר די זקנה . 
ושאני מבינה למה היא בוכה הרבה , ושמותר לה לבכות , כי יש לה חיים איומים . 
אבל אימא אמרה שאסור לי להגיד את כל זה לדני כי יש דברים שלא אומרים , אז שתקתי . 
שתקתי ולא סיפרתי לאף אחד , אבל זה היה היום שבו מתה הקינאה שלי . 
זה היה היום שבו הבנתי שתמיד צריך להסתכל על כל הדברים הטובים שיש , ולא לפזול לצדדים ולרצות מה ששייך לאחרים . 
ומאז , בחיים לא רציתי מה שהיה לילדים אחרים . 
רציתי להיות אני - גוזל קטן בקן של הורים לא מדי מפנקים , אבל שיודעים לתת תשומת לב ואהבה . 
