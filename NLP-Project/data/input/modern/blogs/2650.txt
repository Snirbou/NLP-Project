גדי - פרונט : גדי מגיע אלי כל עשרים דקות , על השעון , מדווח לי על התקדמות בחזית הקוד . 
הבעיה מינורית , מטבעה , וסבך הקוד הומה עליו , עיניו מזוגגות וקולו רועד , גביניו מכווצים ומצחו עוטה דוק רפה של זיעה קרה . 
באחת הוא מצטט לי מאמר גוגליאני בו מצא איזה תוכניתן הודי שמדווח על באג נדיר המערכת ההפעלה , שאחד הסימפטומים שלה מזכיר במשהו את הבאג שלו . 
" לופוסו ? 
" הוא עומד מאחורי , דמותו מרצדת על המוניטור שלי . 
התנועה מתורגלת היטב אני דוחק את עצמי מהשולחן , נישא על גלגלי כיסא המנהלים , תוך שאני מסתובב במהירות אליו , התנועה מפתיעה אותו ואך המעט אני מפספס בברכי את אשכיו . 
אני שותק " אה ... 
.. 
. 
" הוא ממשיך " אפשר להפריע ? 
" אני נוחר בבוז והוא פורץ בשצף " אז אה , בסניפר ראיתי שהאקסאמל שאנחנו מחזירים זהה לגמרי למה שהמערכת מחזירה , ואני לא בטוח שהתג ששונה הוא הבעיה , כי חוצממנו הכל זהה , אז אולי פשוט תריך לשים את כל הקוד בהערה , ופשוט לא ליצר את התשובה בעצמנו ... 
.. 
. 
" " לא " " מה לא ? 
" " לא שמים את הקוד בהערה . 
הוא עבד עד הבאג הזה . 
תגלה למה הבאג הזה . 
" " אבל זה זהה חוץ מ ... 
.. 
. 
" " חוץ ממה ? 
" " אה ! 
! 
" מבט של הבנה מבליח בעיניו " אתה חושב שזו הבעיה ? 
" " אני לא חושב כלום . 
תפתור , תחזור אלי " וכך יום שלם . 
עוד שבוע למנייאק , ונשחרר אותו הביתה . 
זה , ולהפליץ כאילו אין מחר בלי לחטוף מכות ומרפקים חדים . 
" תשמע " , הוא אומר לי בכובד ראש , שנינו רכונים אל השולחן , מדפדפים במסמכים ובלפטופים " אני מעדיף לקצץ מלחרוג , בא ונשמור על עצמנו בשחור " " אין בעיה , בוא ונעיף את גדי " " רגע , ילד " , הוא עושה פרצוף כועס " זה הפתרון שלך לכל דבר 'בוא ונעיף את גדי ' " " ברור , אני לא ממש סובל אותו , והנה , נוציא את הכבשה מהבית " " אבל הוא איתנו כבר שנתיים " " שנתיים אני לא סובל אותו " " אז למה חיכית עד עכשיו ? 
" " מישהו צריך לעשות את העבודה השחורה " " טוב , בוא ונחשוב על זה עוד קצת " אני שותק , משחק עם מספרים באקסל . 
יום קודם , סביב לשולחן , אני אוסף את העובדים , ובפרצוף חתום מספר להם על עיסקה גדולה שחתמנו . 
כן , זה ידרוש מכולם לעבוד קשה יותר , ולהראות רצינות , אבל זה ( וכאן אני כותב סכום על הלוח ) זה הסכום שנקבל , והחוזה חתום , וכל מה שצריך לעשות זה דליברי ( ככה , באנגלית ) בזמן , ואנחנו מסיימים עוד רבעון ברווח , והפעם משמעותי מספיק כדי לחלק איזה בונוס . 
" יש שאלות ? 
" אני מסתכל בפרצופים המחייכים " כן " מרים גדי את ידו " תהיה קורלציה בין גובה המשכורת והוותק לבין גובה הבונוס ? 
" אני בוהה בו . 
בהיררכיה המקומית , גדי מתחרה על יוקרה עם זה שבא פעמיים בשבוע להחליף את הבקבוקים של נביעות . 
אולי עם זה שממלא את האסלניות בשירותים . 
אולי . 
ביום טוב . 
והנה מלים כמו וותק וקורלציה מושפרצות מהפה שלו . 
" אני עוד לא יודע , נדבר על זה אחרי שנמסור את המוצר " " לא , כי אני פשוט רוצה לדעת " " אני לא יודע , גדי , נדבר על זה כשזה יהיה רלוונטי " יומיים אחר כך , גדי מג'עגע את עצמו אל המשרד שלי , ומבקש לדבר איתי " אה , לופוסו , אני אה , רוצה לדבר על המשכורת שלי " " דבר " " אה , אני חושב שמגיע לי יותר . 
" " ו ... 
.. 
. 
? 
" " ואני לא רוצה לאיים , או משהו , אבל עכשיו כשיש כסף , אני חושב שאם אני לא אקבל הארכה , אז לא תהיה לי ברירה אלא לחפש עבודה אחרת " " אני מבין " אני שותק , הוא מפלבל בעיניו במבוכה . 
במצבים כאלה , ההיסטוריה מלמדת , אין לי הרבה מה לומר . 
אני מיד כובש את היצר להטיס אותו מהבנין , אולי , אם ירצה המזל , הוא יקום מיד ויתפטר , ויחסוך ממני את הפיצויים . 
" אז אה , רק רציתי להגיד לך " אני ממשיך לשתוק , מסתכל לו בעיניים והוא מאדים " אני לא מצפה לתשובה עכשיו " שקט . 
הוא מכחכח בגרונו . 
" אני פשוט משקיע המון , ויש אה , אחרים כאן שמרויחים יותר ממני , ואה , פחות טובים " הופה . 
יצא המרצע מהשק . 
הקקה הקטן בדק משכורות של אחרים . 
אני ממשיך לשתוק . 
" בכל זאת , אני כאן כבר שנתיים " הוא משחק בפיסת נייר , המצח שלו רטוב מזיעה . 
" טוב " אני חותם " נדבר שבוע הבא " " טוב " ההקלה נראית על פניו מיידית . 
שבוע הבא , יגמור את המטלה הנוכחית , ואני אודיע שאין העלאה , והוא יתפטר . 
שח . 
מט . 
