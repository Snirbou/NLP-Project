בפעם הראשונה ניגבת את הדם עם הידיים שלך . 
הוא לא הפסיק לרדת גם שעות ארוכות לאחר מכן במקלחת . 
בועות הסבון הלבנות נצבעו ואני הרגשתי מחוללת . 
בפעם השנייה הלשון החדה שלך פלשה לתוך הפה שלי . 
הצמדת אותי לקיר והרמת בשתי ידיים . 
אמרת לי שאתה לא בטוח שבפעם שעברה הגעת עד הסוף . 
עשר שניות אחרי ששמת את הקונדום ביקשתי שתצא ממני , הדם עוד יחתים אותנו לתמיד . 
אמרת שאין ברירה , אחרת זה לא יהפוך להיות נעים יותר . 
קצת כמו להוריד פלסתר , צריך לעשות את זה בבת אחת . 
וצדקת , אחר - כך לא ירד יותר דם . 
רק הפצע היה טרי כמו בפעם הראשונה . 
אמרת שאתה אוהב אותי עד שירדו הבגדים ושאלת מה זאת הצלקת , והאם תמיד הייתי ככה או שזה רק בזמן האחרון . 
ואני שאלתי איך הספקת לשכוח את מה שהיה בפעם האחרונה . 
איך האור של הירח שיחק לי בין הירכיים ואתה אמרת שאני הבחורה הכי יפה שפגשת . 
נמסתי לתוכך , ולא נתתי לך להנמס לתוכי . 
כשעברו חודשים וכבר צחקנו במקלחת , העברנו ידיים רטובות , כבר כמעט שכחתי את הלילות האלה שבהם לימדת אותי להסתפק בשריטות וסימני שיניים . 
אפילו את העיניים התחלתי לעצום , כי אמרת שהמבט שלי מפחיד אותך , שאתה לא יודע איך לפרש אותו . 
שנת 2000 כבר מזמן תלויה על קולב מאובק בארון , אבל אני עדיין זוכרת , ולא אתן לינואר 2007 לחמוק מבלי להגיד לך את זה סוף - סוף . 
פיקטיבי לחלוטין . 
נשבעת . 
עם חומוס של סנפרוסט על הרגל אני תוהה אם אני מוכנה להפרד מהפחד שלי . 
אני כל - כך רגילה אליו שטוב לי איתו . 
ומילא זה , אבל גם מהכאב אני לא ממש רוצה להפרד . 
מפחיד אותי לגלות שהכאב שלי יכול להפוך ללא כאב . 
כי הוא עושה אותי מיוחדת , והוא מונע ממני את הצורך בלהתמודד עם דברים שאני מסוגלת או לא מסוגלת אליהם . 
אני יודעת שגם כשהכל יהיה בסדר אוכל לסדר לעצמי רשתות בטחון בצורת תירוצים וזה בסדר , אבל אני צריכה לחדול מלתת לתירוצים לשים לי רגליים מראש . 
מדהים כמה דמעות לחיצה על כפתור אחד יכולה לשחרר . 
מדהים עד כמה הדיסוננס הקוגניטיבי הוא מנגנון אפקטיבי . 
החלומות שלי הם חומרים גולמיים חסרי פשר . 
כמו חלומות של כל אדם אחר , בעצם . 
אני נוטה לזכור את כל החלומות שלי בבוקר ולשכוח אותם לקראת ערב , אלא אם הם מרתקים במיוחד ואני מחליטה שיש צורך לספר אותם למישהו . 
הלילה חלמתי משהו על הניסיון להגיע לים . 
ויש להדגיש את המילה ניסיון , משום שלא הצלחתי להגיע לים . 
באיזשהו שלב נרטבתי כולי ובחור ניסה לקלף ממני את החולצה ביד אחת , ואת היד השנייה השחיל לי לתחתונים . 
הייתי עסוקה עיסוק בלתי סביר במותניים . 
היה שם גם חול ויערות ואיזה מכונית שנסענו או ברחנו בעזרתה . 
אני לא בטוחה אם זה קשור לסרט שראיתי , לספר שאני קוראת או לשיחה שלי אתמול בדרך מהקפה הביתה . 
פרוייד היה אומר משהו על היצר שלי , כמו שהוא תמיד אומר , אבל גם פרוייד לא באמת יודע ( לפני רגע היה כתוב כאן " יודעת " , מעניין מה פרוייד היה אומר על זה ) . 
אני לא בטוחה שאני ממש מבינה את התחושות שלי . 
בין אם הפיזיות ובין עם הרגשיות . 
פשוט יש יותר מדי גירויים . 
ידעתם שחוש הריח הוא החוש היחיד שמחובר הישר למרכז הרגשות במוח , במקום לעבור קודם דרך מסננת תפיסתית ? 
בתור מישהי שמכורה לריחות , יש בזה הרבה הגיון בעיניי . 
תראו תראו , הגברת כותבת יום אחרי יום פוסט . 
מה קרה לה ? 
כניראה לא רוצה ללמוד . 
סליחה , לא כניראה , בטוח . 
הרי זאת הסיבה היחידה בערך שגורמת לה לשבת מול המחשב , והיא ממש משתדלת להתחמק מכל המטלות שעושות לה מהמוח סלט אחד גדול . 
קוראת מאמר , לתוך סיפור , לתוך כתבה , לתוך ספר , עושה הגהה ומורידה איזה שיר מוצלח במיוחד , ואחד קצת פחות . 
זה מאוד מזכיר את הגישה שלי לחיים כרגע באופן כללי . 
יש הרבה יותר מדי בחורים ופלירטוטים . 
אחד גר במרחק של חצי רחוב ממני , איפה שהיה גר החבר שלי מכיתה ד' . 
אחד גר במרחק של רחוב . 
אני משתדלת להתקל בהם כמה שיותר . 
זה עד שכל הדבר יתפוצץ ויהפוך למפדח במיוחד , ואז אני אנסה להתחמק מהם בכל כוחי . 
מעניין מה יקרה כשהוא יחזור לי מהצבא ונשכב . 
האם הוא שוב יבקש לדעת מה בדיוק אני עושה במיטה ? 
אני אסביר לו יפה יפה למה אי אפשר לקרוא לי " אישה " , ומה בזה כל - כך לא פוליטקלי קורקט . 
השומר בכניסה לבנק ( שמישהו יסביר לי בשם אלוהים מדוע כספומט צריך להיות בפנים ? 
) צוחק כשאני רוצה להראות לו את התיק שלי . 
לא צריך , לא צריך בכלל . 
תמיד הרוסים הזקנים מפשפשים לי בתיק כאילו הייתי לפחות אוסאמה בן - לאדן , וכל השאר מבטלים את הצורך לבדוק אם אני מסוכנת . 
חוץ אולי מהשומר באוניברסיטה , שנשמע יותר הומו מרוני סופרסטאר בכבודה ובעצמה . 
ראיתי את הסרט מארי אנטואנט . 
למרות שאני מאוד לא מחבבת את קירסטן דאנסט אני מוכרחה לציין שהסרט נפלא . 
הוא פשוט יפיפה מבחינה אסטית . 
הוא מעצבן כי אין לו סוף ועלילה אך בקושי , והיא בכלל לא נתלית שם , אבל בגדול הוא מקסים . 
הוא גם מציג בסינמטק , מה שעשה אותי מרוצה במיוחד . 
אכלתי בטל בייגלס ולא יכולתי להמנע מלהגיד כמה הכל יפה עד שגל אמר לי שכלום לא יפה ושלפני שאביך את עצמי כדאי לי לשתוק . 
דמיינתי את מה שכתבתי על זאת עם המעיל וזאת עם גלי הנחושת בשיער . 
גל שאל מאיפה זה הגיע . 
אמרתי לו שיותר מדי גברים שהיו יכולים להיות האבות שלי התחילו איתי . 
הוא אמר שהוא לא מתפלא . 
טלי מושלמת . 
שאלתי את עצמי מדוע לא הייתי מאוהבת אז בטלי . 
התשובה הייתה כמובן שהייתי מאוהבת מדי בדנה . 
חשבתי על זה שלטלי זה הגיע יותר . 
לולא הייתה מפלצת כמובן . 
אולי גם זאת סיבה . 
אבל כל זה השתנה ברגע שהעלינו את המופע , והיא התחילה לאהוב אותי לפתע אהבה בלתי הגיונית . 
זה היה קטע מוזר . 
אני אוהבת אפילו את הבהונות שלה ברגליים . 
היא כל - כך מוכשרת . 
התווכחתי עם אימא שלי לגבי שירן . 
שאלתי אותה " אבל למה היא לא יפה בעינייך ? 
" , והיא ענתה לי " כי היא פשוט לא יפה " . 
הסכמנו על הפרופיל . 
היא הזכירה את הרווח בשיניים , ואמרתי לה נכון , אם כי אפילו זה הפסיק להפריע לי . 
היא הבטיחה להסתכל שוב . 
ולמרות שעם התאורה ראו לה את כל הצדדים הפחות מחמיאים של הירכיים ( נו בחיי , זאת הייתה ממש בדיחה עם החיתול ) , ראיתי איך גם בה אני יכולה להתאהב . 
רועי ממש הפחיד אותי . 
לעומת זאת אם היה עומד במקום ולא זז כל - כך הרבה , או לובש בגדים , הייתי עושה אותו . 
כמובן שאת ההפך לא ניתן לומר . 
אני כניראה ממש צריכה אובייקט ( עם עדיפות לסובייקט , כן ? 
אבל אני פשוט ריאלית ) להיות מאוהבת בו שוב . 
אפילו אמרתי היום משהו למורני על דנה . 
משהו על געגוע ... 
.. 
. 
