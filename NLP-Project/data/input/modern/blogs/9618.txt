בהמשך לפוסט של אתמול , החלטתי לפרסם , גם כאן , פוסט שפרסמתי בקיץ בבלוג שהוזמנתי להצטרף לכותביו ועסק בקשר ההדוק והאמביוולנטי בין האדם לבין מה שהוא מכניס לפיו ( וכן , הכוונה במקרה הזה היתה רק לאוכל ! 
! 
) מאז שמרתי אותו אצלי בטיוטות וחיכיתי לשעת הכושר להעלות אותו . 
אני חושבת שהיא הגיעה ... 
.. 
. 
אני זאת שיושבת במסעדה , בודקת בקפידה את התפריט הסלטים , תוך צימצום עיניים עתיר מחשבות ופולטת : אין סיכוי שאצליח לאכול את הסלט לבד , את רוצה להתחלק ? 
אני זאת שבכלל לא מתה על מתוק ואם קורה פעם בהרבה זמן שאני כן רוצה משהו מתוק , יכולה להסתפק בטבלית אחת של שוקולד פרה אדומה וזהו . 
אני זאת שאוכלת במסעדה כל מה שאני רוצה , שזה חצי / רבע ממה שהשאר אוכלים ואחר כך מסתכלת על גופי ואומרת : אוף , השמנתי , שאר השבוע רק סלט , וגם נהנית מזה . 
אני זאת שהורדתי את כל הקילוגרמים שהיו עלי ( 23 אם להיות מדוייקים ) בלי להתכוון בכלל , בקלות רבה כל כך ולא " שומרת " על ההישג , כי אין צורך לשמור , הוא שם . 
אני זאת שבאתי להרוס את המסיבה . 
אני זאת שהייתי שם , ועוד איך הייתי שם , ובגדול . 
ובגלל זה , בגלל זה שונאים אותי יותר . 
מאז חלק קטן השתנה , הרוב לא . 
אני עדיין לא צריכה להתאמץ לשמור על מה שירד ועדיין מפתחת את הפרעת האכילה הקטנה שלי שמתעוררת בכל פעם שנדמה לי שהרשאתי לעצמי לאכול יותר מדי ( למשל , מנת רביולי בגבינות כמעט שלמה שאכלתי בעונג רב אתמול בערב . 
אה , כן , וגם קינוח מענג של תותים טריים , אטריות קדאיף וגבינת מסקרפונה . 
אבל בקינוח התחלקתי ! 
! 
! 
) . 
ואולי עכשיו , קצת פחות שונאים אותי ... 
.. 
. 
במסגרת שינויי אורחות החיים שלי , והמעבר לאימון בוקר בחדר כושר , השתנו לי גם תוכניות הטלווזיה ( הכה אינטליגנטיות ! 
) שאני רואה תוך כדי הליכה על ההליכון . 
וכשכבר רציתי לכתוב על חמשת המופלאים המעופפים מניו יורק ובראשם קארסון ( נשמה שלי ! 
עיניים ! 
! 
) גיליתי שהחליפו את התוכניות ובמקומם שמו לי את " טרה אספרנטה " ( אדיוס מיו ! 
! 
) . 
אבל את דר ' פיל לא הזיזו ועליו , או למעשה על החלק הקטן של התוכנית שראיתי הבוקר רציתי לדבר . 
דר ' פיל הוא לא פלצן . 
לא מנסה להתנחמד לאורחים שלו ולא מנסה למצוא שערוריות או סטיות מתחת לאדמה . 
או בכלל . 
הוא איש שמחובר לקרקע המציאות , לא מציע לאנשים שבאים להשתתף בתוכניתו מתוך צורך / רצון לשנות משהו בחייהם או בחיי הקרובים להם , ניסים ונפלאות . 
בתוך המדיום כל כך תובעני כמו הטלווזיה והדרישה לגרויים שהולכים וגדלים , הוא מציע דברים קונקרטיים , דברים שבאים לשנות מבפנים ומבוססים על היכולת האישית של כל אחד ואחד מהם . 
בתוכנית היום הוא בחר 13 אנשים ( מתוך אלפים ששלחו קלטות - והאולפן היה מלא בהם ) להשתתף בתוכנית לשינוי אורחות חיים . 
ובראש ובראשונה , לרזות . 
כי הם היום שמנים . 
מאוד . 
מאוד מאוד שמנים . 
וכשראיתי את הדרך בה הם סיפרו על עצמם בקלטת ששלחו , על הדימוי העצמי הנמוך , על חוסר היכולת לעמוד מול הפיתוי , על הבריחה , על הנפילה שוב ושוב , אל אותם הבורות שהאוכל אמור למלא בתוכם , ידעתי שבאופן זה או אחר ( ולמרות שיחסית , המשקל שלי היה נמוך בהרבה מהמשקל היחסי שלהם ) יכולתי למצוא את עצמי עומדת , בוכה מהתרגשות והכרת תודה על ההזדמנות שניתנה לי להוריד את עשרות הקילוגרמים שעלי , ויחד עם זה למצוא דברים אחרים בתוכי שהם ישאו אותי הלאה , בחיי . 
כי אני הייתי שם . 
23 ק"ג יותר . 
וחבר הכי טוב . 
האוכל . 
אליו ברחתי כשהיה לי רע . 
אליו ברחתי כשהיה לי טוב . 
עליו חשבתי יום יום . 
כל היום . 
בו השקעתי את מירב מאמצי ומרצי . 
הוא היה נשוא תשוקותי . 
כמיהתי . 
חלומותי . 
הוא היה המעודד , המנחם , המרגש , המספק . 
אבל כמו כל מערכת יחסים שיש בה נותן / מקבל הוא גם דרש את התמורה שלו . 
ואלו היו הקילוגרמים שנערמו עלי עוד ועוד . 
וזה היה הדימוי העצמי הנמוך , המכונס בתוך עצמו , למרות ששכנעתי את עצמי לחלוטין שטוב לי כך , איך שאני ניראת . 
זה היה גם חוסר היכולת להזיז את עצמי , פיזית וגם נפשית ממקום לא טוב אליו שקעתי יותר ויותר ככל שחלפו השנים . 
וכך חיינו לנו באושר ( לא ממש גדול ) ובמערכת יחסים צמודה ואינטנסיבית כמעט 20 שנה , ולמרות שאצלי הדברים השתנו אחרת לגמרי ולמעשה בלי מאמץ כלל ( כן , אני יודעת , רק בגלל זה מגיע לי שישנאו אותי ... 
.. 
. 
) , כשראיתי את האנשים אסירי התודה על ההזדמנות הנוספת שקיבלו לשנות בתוך עצמם , את ההתרגשות עד דמעות שלהם , הרגשתי כאילו לרגע , חזרתי אחורנית ואני עצמי עמדתי שם ... 
.. 
. 
( ובעצם , כך אני מרגישה גם כשאני קוראת / שומעת סיפורי מאבק והצלחה נוספים עם שינוי פנימי ) . 
אינה שונה מהסטוריה של מדינות ועמים . 
צריך רק לזכור להביט בה מתוך למידה . 
באהבה , פליאה , וחמלה , ומותר גם בסוג של גאווה פנימית . 
על יכולת עמידה מול דברים , על מוכנות לשנות אותם . 
ולדעת שהמתנה הגדולה ביותר שאנו נותנים לעצמנו היא אנחנו . 
ובאורח פלא , כשפתחתי ביום שבת בבוקר את המחשב היה בראש בדף הבית שלי MSN המאמר של עדי כליף על החיים מתוך החצי המלא שלהם . 
וקראתי אותו פעם אחת . 
ושניה . 
ושוב . 
ועוד אחת . 
לאורך השבת כולה . 
והשארתי אותו למעלה . 
שיהיה שם כל הזמן . 
שאני אזכר . 
שאני אזכור . 
ובתוך כך , הצורך הבסיסי לעשות דברים מוחשיים פשוטים , של יום יום , כמו לצבוט את עצמי ולראות שאכן אני חיה , ואכן אני מרגישה . 
וכל זה בא מתוך אותה תחושת קהות חושים והסתכלות מהצד על כך האובדן שקרה ברגע אחד מדגיש , באופן כל כך בולט את חוסר האונים שאנו נמצאים בו לעיתים . 
והחיים שלנו מעורבבים בהם כאב ושמחה , וצחוק ודמע ואפשר לשקוע באחד אבל עדיף ומחזק יותר להחזיק בשני . 
לא רק בימים כאלה , מול אובדן כזה , אלא גם בתוך הפרטים הקטנים שמחברים לנו את הדקות והשניות ביום יום ... 
.. 
. 
ואני קוראת שוב את עדי כליף וחושבת עליה . 
יוצאת למרפסת וממלאת את מלוא ראותי באוויר ואור . 
חיים . 
שבוע טוב חברים יקרים . 
רק לשמור על עצמנו והאהובים עלינו ( ותודה על המילים שנאמרו כאן . 
הייתי זקוקה לעידוד , הרגשתי אותו ) רוצה להיות עם ולהיות לבד . 
רוצה לדבר ולשתוק . 
רוצה לצחוק ולבכות . 
רוצה לשיר ולהחריש . 
רוצה לשקוט ולסעור . 
רוצה לשמוח ולכאוב . 
רוצה ללכת רוצה להשאר . 
רוצה . 
לא יודעת מה רוצה . 
( זה כנראה חלק מהעניין . 
מהקבלה וההתמודדות ) ואני כמו לא חשה דבר . 
אותה קהות חושים , שיש בה מין הברכה גם גם מבלבלת , שהמנגנון הפנימי בתוכי מפעיל מיד כשהוא מזהה דבר שעלול להיות קשה לי מדי לשאת . 
numb . 
( ובאנגלית זה נשמע בהחלט טוב יותר ) . 
חוסר אמונה . 
ופחד . 
שבא מתוך חוסר האונים של אי הידיעה ... 
.. 
. 
היא היתה צעירה ממני . 
( הנה , עכשיו אני יכולה לומר אותה בזמן עבר ) . 
אישתו של חבר טוב של ג . 
הכרנו וגם נפגשנו מספר פעמים . 
זהובת שיער וחייכנית . 
מלאת מרץ ואנרגיות , הרוח החיה בכל מקום בו היתה . 
אמא לשלושה בנים ( שהבכור חגג בר מצווה לפני פחות משנה ) , עוסקת במשרה בכירה עמוסה ואינטנסיבית . 
היו בחו"ל , לעסקים של הבעל ונופש . 
ושם , בבת אחת וללא שום סימן אזהרה , נמוגו ממנה החיים בדום לב . 
ואני , הולכת אל וקמה מהשינה המתוקה של יום שישי אחר הצהריים וכמו נמצאת בתוך ענן צמר גפן ולא מבינה איך לא מרגישה דבר ... 
.. 
. 
רק רוצה לחבק כל כך את האהובים עלי . 
ולטרוף את החיים עד תומם ... 
.. 
. 
גיל מתוק . 
לפחות בספרים , בסרטים . 
אצלי , אני זוכרת , שנאתי כל רגע . 
זאת היתה שיא תקופת החיכוך עם אמא שלי ואני חושבת שלא עבר יום בלי התפוצצות זאת או אחרת . 
אני רוצה להאמין שא . 
הצעיר יזכור את הימים האלה , אחרת . 
חיבקתי אותו היום בבוקר וסיפרתי לו שוב , עד כמה הלידה שלו היתה קשה , ואיזו דרך ארוכה ומדהימה הוא עשה מאז , ועושה כל יום מחדש . 
ההתמודדות שלו עם הקשיים היא יומיומית ולא פשוטה , ואנחנו , הוריו , שמלווים אותו מהצד , יכולים רק לתת את הכתף , את החיבוק , את האוזן , ואת הלב , שהוא יודע שישנם ויהיו שם תמיד . 
הבגרות הפנימית יחד עם הקסם האישי הסוחף שבו יביאו אותו , למרות הקשיים האובייקטיביים , למקום שיהיה לו נכון , שיעשה לו טוב . 
ותוך כדי כך , יעשה טוב לאחרים . 
כשאני מסתכלת עליו בנקודה זאת של חייו , עם ההחלטה האמיצה והגורלית לחזור על כיתה ט ' , על השינוי המהותי בבית הספר , עם ציונים טובים וחיוביים והדרך שפרושה לפניו , בזכות מלאה לא בחסד , אני מתמלאת שמחה . 
וגם גאווה בילד הזה , בכשרונות שבו . 
בכוח . 
ובטחון שבא מהידיעה שהוא יצליח . 
שהוא יהיה מאושר . 
ובזאת בעצם , דייני ... 
.. 
. 
בכיתה יא ' הייתי שבוע שרות לאומי בשדרות . 
אני זוכרת שעבדנו בסיוע למורים בבית הספר המקומי וגרנו ( לבד ! ! ) בדירות שהוכנו על ידי המועצה המקומית . 
מהשבוע הזה נשארו בי הדברים הבאים : - תחושת השחרור המשכרת מהיותי רחוקה מאמא שלי . 
- השעות הגנובות בלילה כשג . 
הצליח להתגנב לדירת מגורי אז . 
- הכינים איתם חזרתי הביתה והטיפול הטראומטי בשערי הארוך והכה שופע שאמא שלי העבירה לי . 
מכאן ברורה הפינה החמה בליבי לעיר שדרות והבחירה בה כמקום להפסקת הקפה הנדרשת מאוד מצידי בטיולנו היום . 
האמת שחברתי ( AKA תלמה ) ואני ( AKA לואיז ) רצינו מאוד להשתלב בסביבה וחיפשנו את קפה המובטלים המקומי ( שהרי שתינו , או ליתר דיוק אני - היא בסוג של חופשת מחלה לפני פרישה - שייכות לצד הזה של העם ) אבל דווקא במרכז העיר , או השכונה , מצאנו בית קפה שנראה תל אביבי יותר מסביבתו ורק כשהגיע הקפה הבנו שהוא לגמרי שייך לשדרות . 
סיור מהיר וקצר בחלק העיר הרחוק מפגיעת הקאסאמים הביא למסקנה ש : - העיריה משקיעה בפיתוח סביבתי סביר . 
- האנשים שקנו , במיטב כספם , קוטג'ים דו משפחתיים מול מפעל " אוסם " בכניסה הצפונית לעיר חיים כל הזמן במין סיר בישול ענק המדיף ריחות ניחוח של מטבח תעשייתי פאר אקסלנס . 
בהמשך היום , וכדי לא להעליב את ערי הפריפריה ( AKA עיירות הפיתוח בשפת הפוליטיקלי קורקט ) האחרות שבסביבה קפצנו לבקר גם בנתיבות והסקנו ש : - קריית " הרנטגן " ( הרב איפרגן למי שלא יודע ) גדולה ומרשימה , אך עקב בעיית זמן וחשש שמא יסקולונו באבנים יושבי המקום החרדים ( תלמה לבשה גופיה דקיקת כתפיות ואילו לואיז חשפה גם היא את זורועתיה המאוד נאות ) עברנו את העיר בסערה תוך כדי שאנו מחפשות בקדחתנות את היציאה ממנה ולכן לא הספקנו לעשות את ההשוואה הנדרשת עם קריית הבאבא סאלי ירום הודו או איך שנוהגים לכנותו . 
- הבניין המפואר ביותר בעיר הוא בניין לשכת התעסוקה , שלרגע חשבנו שהוא הקניון המקומי אך מהר מאוד הובהרה לנו טעותנו ובמחשבה שניה , אכן מתאים יותר שכך תראה לשכת התעסוקה במקום בו אחוזי האבטלה כמעט דו ספרתיים . 
וגם את אופקים לא הפקרנו ושם קיבלו את פנינו שלל דגלים בכניסה לעיר וכן משפטים שמאוד דומים לאלו שרואים בבסיסי צה"ל בסגנון : העיר היא ביתך , שמור על נקיונה וכו ' . תנופת הפיתוח הסביבתי לא פסחה גם על העיר המרוחקת ובחלק מהרחובות אין פניה ימינה או שמאלה כי בדיוק חופרים שם משהו וכולנו תקווה , שיבוא יום וגם יסגרו את החפירה ויפתחו את הכבישים מחדש . 
ובין סיור אנתרופולוגי זה או אחר ( שלא נעדר ממנו גם שמץ מה של התנשאות סטייל מרכז הארץ השבעה , כפי שציינה תלמה ללא בושה ) ראינו גם כלניות . 
מרבדים אדומים שלהן . 
והלכנו בָשקט של מרחבים ירוקים וחומים בחלק ארץ שהוא כולו גבעות עגולות וקמורות שמשרות תחושה של רוך ושלווה בנסיעה בו . 
ובאותו השקט ישבנו בפינת מנוחה ומצפור הצופה לכיוון עזה , לזכרו של חייל מג"ב יונתן ורמולן שנהרג בעזה לפני חמש שנים , והוא בכלל לא מכאן , ולא היה חייב להיות כאן ויכול היה לחיות בשקט ובשלווה של ארץ מולדתו , הולנד . 
והיה חם , יבש ונעים , ונתנו לרוח לזרום לתוך המכונית שנסעה לה בכבישים כמעט ריקים , וצחקנו ודיברנו כמעט ללא הפסקה עד שהגענו הביתה עייפות אך מאוד מרוצות . 
