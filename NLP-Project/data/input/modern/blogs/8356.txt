שלוש שניות , זה כל מה שצריך , כדי להרגיש איך שכל העולם שלך מצטמק לפירור אבק חסר חשיבות , לקליפה שמתעופפת ברוח.כל המחשבות , הכעסים , התלונות , השמחות מתגמדים לפיסת לכלוך שמתאדה באוויר , בשלוש שניות.כל מה שאי פעם עשית לי וכל מה שאי פעם חשבתי עליך נעלם וכבר הספקתי לשכוח , בשניה הראשונה מתוך שלוש שניות . 
" מה נשמע ? 
" את שואלת מהצד השני של הטלפון ואני רוצה לצרוח לך שרע מאוד , שאין לי עולם ושהיה לי ועכשיו הכל רחוק מכאן . 
" הכל בסדר " ואם השמיעה שלך לא היתה בקנטים כבר מלפני שמונה שנים היית שומעת , אפילו דרך הטלפון רעש של סדק שנוצר לי בפנים . 
מטר שמונים שדוהה לי מבעד לטלפון לשברים קטנים , מוכיח שגם הדמות החזקה , האיתנה והקצת מאיימת יכולה להישבר לפעמים . 
זה אירוני מאוד שכל המחשבות האלה ברגעי ריב איתך והתפיסה הכללית לגביך , הוכחו לי כלא נכונות , בשלוש שניות . 
כמה קללות כתבתי לך בלב ואיך במקום אדיש ורע חשבתי שלא אכפת לי . 
אבל אכפת לי . 
ואני מודה מאוד על כך שיש עוד ממי לבקש , ואני מבקשת , שלעולם אל תיתן לשלוש שניות האלה לשוב . 
