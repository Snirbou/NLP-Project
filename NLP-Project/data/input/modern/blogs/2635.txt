אני לא צעיר כמו שאני זוכר , והברך שלי נדפקה אתמול בריקוד פוגו , אז עכשיו אני צולע , ונראה כאילו יש לי כדור טניס בפיקה . 
אני לא צעיר כמו שאני זוכר , והעליה אתמול ברגל בהרי ירושליים , גרמה לי לקוצר נשימה , או שהאובך עשה את זה , והנה התחלתי עם הקרעכצאן . 
אני לא צעיר כמו שאני זוכר , אפילו אידיש בורחת לי מדי פעם , אבל פיפי עוד לא . 
אני לא צעיר כמו שאני זוכר , או שנדפק לי הזכרון , וגם זה כבר לא ברור . 
שעות של הנאה ! 
אתמול , בארוחת ערב שכללה כבדים כקלים , נסובה השיחה על Pillars of Earth של קן פולט . 
איכשהו נסחפתי להצהרות מהסוג שאני מתעב במיוחד , והכנסתי את הספר לשלישיה הפותחת ( מעשה נקלה , לכל הדעות ) . 
מ' שישב מולי שאל אותי מהם השניים האחרים , ומיד שפכתי רשימה מייגעת . 
ניסיתי לבחור בספרים הטובים , ו ש' התפלאה מאוד למה מאה שנים של בדידות לא נמצא ברשימה , ואם הדבר אומר שאני רדוד . 
כשעניתי שמאה שנים של בדידות הביאו לי עשר שעות של שינה , פעמיים , הגיעה למסקנה שאני כנראה לא בוגר מספיק , וחתמה בזאת את השיחה . 
החלטתי לנסות לייצר את רשימת הקריאה המומלצת שלי . 
אני אעדכן את הפוסט הזה ספציפית כל אימת שאזכר במשהו . 
המשחק של אנדר , ארסון סקוט קארד - טוב , קראתי את כל הסדרה , אבל זה היחיד שפשוט הגיע משומקום . 
בסטארטאפ הראשון שעבדתי בו , בשלהי 96 , הניח א' על שולחני עותק מהוה של הספר , והכריח אותי לקרוא אותו . 
עבדתי שם כבר שבוע שלם , וא ' , שהיה הבוס שלי אמר לי לקרוא את זה על חשבון שעות העבודה , כי אחרת הוא לא יוכל לדבר איתי . 
בסדרה כולה יש עליות ומורדות , אבל זה בהחלט הכי מוצלח . 
האיש במבוך , רוברט סילברברג - ספר המד"ב הראשון שקראתי יותר מפעם אחת . 
בפעם הראשונה שידעתי שאני רוצה להיות חנון . 
הספר שם בכיס , נניח , את " הוסטל " המצ'וקמק שעכשיו בקולנוע , מבחינת האפקטים שבו . 
אולי הסיבה שהתמכרתי לסרטי זוועה . 
העונג שבחברתי , סטיב מרטין - את Shopgirl לא הצלחתי אפילו לסיים , בגלל תחושת ה " מופת " ששוררת על הספר , אבל סטיב מרטין פשוט כותב מבריק , והספר הזה הוא כל מה ש " סיפור על כלב בשעת לילה " המשמים היה יכול להיות , אם הוא היה טוב . 
הגיבור הוא כל מה ש " איש הגשם " היה יכול להיות , אם באמת היו לו בעיות . 
תסמונת אספרגר מעולם לא היתה כל כך מצחיקה , עצובה מעצבנת וסקסית בעת ובעונה אחת . 
יומולדת שמח נוח , נעם זיו - הספר הראשון שזרקתי בחמת זעם על הקיר , מקנאה ומתיעוב . 
הפרוטגוניסט בסיפור , אדם כל כך נקלה ומגעיל שבא לי לחנוק אותו במו ידי . 
לאמצע הספר בגעתי בשעה , ולסיים אותו לקח לי חודש . 
פשוט לא יכולתי להאמין שאפשר לתאר אדם בצורה כל כך מציאותית שתגרום לי לשנוא אותו . 
אה , והספר גם מצחיק . 
סטיבן קינג : The Stand , It ( ועוד הרבה אחרים , חוץ מ Tommyknockers המחורבן ) בגלל קינג נכשלתי בקורס מסדי נתונים . 
פשוט לא הצלחתי להניח את The Stand מהיד . 
בשש עשרה השנה שעברו מאז קראתי ספר שלו בפעם הראשונה , קצת ירדה לי ההתלהבות , אבל בכל זאת , Survivor Type נשאר אחד מהסיפורים הקצרים הכי טובים שקראתי אי פעם . 
Life Expectancy , דין קונץ : בהתחלה הייתי קורא קצת קונץ , כשלא היה קינג בסביבה . 
הכתיבה היתה פחות טובה . 
הרבה פחות . 
לפחות הרעיון היה , והנוסחא . 
אבל , לאורך השנים , גיליתי שיש משהו בסגנון , משהו מוצלח ( שלא לדבר על ממכר ) . 
הסיפור על ג'ימי טוק הוא לדעתי פסגת היצירה שלו , אבל היכולת של קונץ לייצר דמויות שתרצה לדעת מה קורה להם גם בספרים אחרים ( כמו כריסטופר סנואו , הגולש הלבקן והעשיר ) שניה אולי רק להרלן קובן . 
Life Expectancy הוא מותח , מצחיק . 
כמו גם Sieze the night , TickTock , Strange Highways ואחרים שלו מהשנים האחרונות . 
הרלן קובן ( כולם , אבל במיוחד הסדרה של ששת הספרים על מירון בוליטר , סוכן הספורט היהודי ) : עלילה שמושכת מדף מספר שלוש , דמויות מרתקות ובכלל , דרך מצוינת להעביר בדיוק טיסה אחת מניו יורק לסן פרנסיסקו או לווגאס . 
את הראשון קניתי בהמלצת המוכרת בניו ארק , כשטסתי לבקר את מעלה אבק . 
בדרך חזרה כבר קניתי שישה ספרים . 
The Great and Secret Show , קלייב בארקר : ככה קינג יכול להיות , כשהוא מפחיד באמת . 
בגבול הדק שבין הגועל נפש לאוקלט , לא ממש לאבקראפט , אבל ליד . 
ספרי פנטזיה על אסיד ( וגם Weave World מוצלח , וגם The Damnation Game ) . 
סיפורי הדוד אוסוולד , רואלד דאהל : כן , כל דבר שדאהל כתב היה מעולה . 
צ'רלי והשוקולדה , ג'יימס והאפרסק , אבל הדוד אוסוולד , ובכלל , קובץ הסיפורים הקצרים שלו ששוקל חצי קילו , הם דוגמא ומופת . 
למה , או למה , מת הדוד אוסוולד מצרעת שקיבל בדרך מירושליים לקהיר ? 
בית מטבחיים חמש , קורט וונגוט : וגם ציפור כלא , וגם ארוחת בוקר של אלופים . 
סגנון יחודי שרק רוצה שיעתיקו אותו ( כאילו , פול אוסטר ? 
) סיפורים קולחים חסרי עלילה אמיתית . 
אחלה . 
שבעת מדורי הגיהנום , ד"ר טדיאוש שטייבהולץ : הבנאליות של הרוע ( והבנאליות של המשפט הזה ) היא לא נתפסת . 
יומן שואה של רופא יהודי שעבר שבעה מחנות ריכוז . 
אלמור ליאונרד : הכל , חוץ מ Cuba Libre - מצחיק , קולח . 
אפילו תפוס את שורטי הוא לא רע כספר . 
הדיימון ראניון של פלורידה . 
( המשך יבוא ) 
