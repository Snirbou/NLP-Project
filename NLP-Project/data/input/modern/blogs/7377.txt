ביושבי במשרד הכנסתי בהיסח הדעת דיסק לכונן והפעלתי אותו . 
ריף גיטרה צווחני גרם לי לחשוש שבטעות לקחתי את אחד מאלבומי הגיטריסטים של אחי , אך מיד נשמע קול צרוד וזועם : ( תהילים פרק קמט ) רוממות אל בגרונם וחרב פיפיות בידם רוממות אל בגרונם וחרב פיפיות בידם לעשות נקמה בגויים לעשות נקמה בגויים ! 
! 
פזמון : לעשות נקמה , לעשות נקמה ( מקהלת ילדים מצטרפת ) הוי , נקמה בגויים ! 
( קולו נישא בעוז מעל קולות הילדים , מזכיר את ברני הדינוזאור ) לעשות נקמה , לעשות נקמה הוי , נקמה בגויים ! 
לאסור מלכיהם בזיקים ונכבדיהם בכבלי ברזל לעשות בהם משפט כתוב הדר הוא לכל - חסידיו , הללויה everybody now : לעשות נקמה , לעשות נקמה הוי , נקמה בגויים ! 
לעשות נקמה , לעשות נקמה הוי , נקמה בגויים ! 
שכחתי להזכיר שבזמן שמקהלת הילדים שרה איתו את הפזמון , קלידים בלתי רציונליים נשמעים באוזן השמאלית וחמת חלילים ( ! 
) באוזן הימנית . 
זהו האלבום Bilblical Revenge של הזמר השנוי במחלוקת דב שורין . 
באלבום שירי נקמה וגאולה בעיבודי רוק , קאנטרי ובלוז מעניינים . 
אחד השירים הבולטים הוא " להרוג את הערפאטים " , הטקסט המקורי היחיד באלבום : ( יש לשיר ולהכות באצבע צרדה לפי הקצב ולדמיין ליווי מפוחית בלוזי ) Down with the Arafats With all the pera-adam rats Enough blood has been spilled , Enough jews have been killed Down with the Arafats את שאר הטקסט לא הצלחתי להבין , מלבד שברי משפטים כמו " Rabbi Meir Kahana was right " , " It ' s time to fight " . 
אשמח לקבל תמליל של השיר , אם תסכימו להשקיע מעט מאמץ . 
עוד שיר בולט : ( תהילים פרק צט ) " בעמוד ענן ידבר אליהם שמרו עדותיו וחוק נתן למו " : כינור מזמזם נעימת קאנטרי מקפיצה וגורר אחריו שיר עליז וחמוד . 
השיר נקטע לאחר דקה וחצי לטובת נאום נוגע ללב אודות אלילי השקר , ובהם הבניינים הגדולים שכבר נפלו בעמוד ענן , וכן האלוהים השקריים אשר אוהבים רוצחים ומתאבדים - ומיד חוזרים לשיר : הכינור והבנג'ו משחקים מסירות מוזיקליות ואני ויהודית רוקדים במשרד במרץ . 
יהודית מנפנפת בשמלתה כה וכה ואני אוחז באבזם חגורתי ודוהר הישר למחלקת הנהלת חשבונות . 
חבל שדב לא שר את המשך הפסוק : " יהוה אלהינו , אתה עניתם . 
אל נשא היית להם ונקם על ־ עלילותם . 
" גם בשיר " יהוה יגמור בעדי . 
יהוה , חסדך לעולם ; מעשי ידיך אל - תרף " ( תהילים פרק קלח ) ניכר חסרונו של הפסוק הקודם שעשוי לבארו : " אם אלך בקרב צרה תחייני . 
על אף אויביי תשלח ידך ותושיעני ימינך . 
" ושיר נוסף : " כי קרוב יום יהוה על כל הגוים . 
כאשר עשית יעשה לך , גמלך ישוב בראשך . 
" ( עובדיה , א ' , ט"ו ) כפי שראיתם , הנקמה שזורה כחוט השני במילות כל השירים לפחות כמו המילה Fear באלבום Fear Of The Dark של Iron Maiden . 
דב שורין - נקמה - 01 - לעשות נקמה דב שורין - נקמה - 04 - להרוג את הערפאטים דב שורין - נקמה - 07 - בעמוד ענן ודבר נוסף : אני מחפש שטח אחסון בו אוכל להעלות קבצי מפ 3 ולקשר אליהם מכאן . 
יש הצעות ? 
עדכון : 
