הארון נפתח , השדים יצאו לחופשי , ועמם הצורך שלי לכתוב , להוציא את מה שאין . 
ויש . 
כותבים רק את מה שאין . 
את מה שיש חיים כשטוב , כשיש כתף לבכות עליה וכשיש סיבה לחיות למענה . 
כי יש . 
ועל יש לא כותבים . 
עד שאותו יש הופך לאובססייה מוחשית , ועד שמגיעה מחשבת האובדן במידה ויעלם אותו היש , ויתחלף באין , והשדים יתעופפו חזרה לארונם הנוח והנעים , בידיעה שהם אינם מובטלים עוד . 
אבל בינתיים יש . 
ויש זה טוב . 
אפילו אם אין מה לכתוב . 
אפילו אם משעמם כשלבד כיוון שהאין לפתע לא מוכר . 
יש , פשוט לא בדקות אלו , לא לגמרי . 
אז כותבים על יש כשאין , על אין כשאין , אבל אף פעם לא על יש כשיש , כשהוא ממצה את כל הפוטנציאל שבו . 
כי אחרי הכל , מה מעניין ביש ? 
כזה קיטץ ' היש הזה , נו באמת . 
האין אולם יכול להתפרש כמוגזם לעיתים , אבל לפחות הוא מציאותי . 
כי אין , ואין זה רע , ורע זה מציאות . 
יש זה חלום , וחלומות של אנשים לא מעניינים אף אחד חוץ מאת עצמם . 
אבל כשיש , אני לא מצפה מאף אחד להבין אותי . 
