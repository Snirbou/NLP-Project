אחרי שבועיים שלמים צריך לכתוב משהו . 
וטוב שמשהו זו הגדרה נרחבת למדי , שמכילה בתוכה גם פוסטים מיותרים . 
או סתם פוסטים שנראים מיותרים אבל הם לא . 
למרות שבסופו של דבר זה כן יצא מיותר , ואני אתפלא אם אני בכלל אפרסם אותו . 
ותראו , אני כבר מתחילה לזיין ת'שכל . 
מתעלמת מ'הייתי בחו"ל , חזרתי , נהניתי , תודה רבה ' . תמיד יש לי רעיונות ל .. מה זה ? 
קטעים ? 
סיפורים ? 
לא משנה . 
לא נקרא לזה בשם . 
גם ככה אני לא אוהבת לדבר על זה . 
לדעתי אלו רעיונות מוצלחים . 
אני מתחילה להבין למה אני לא אוהבת לדבר על זה . 
הייתי נהנית אם מישהו היה כותב כזה דבר , כמו שאני רוצה והכל . 
כלומר , הייתי נהנית לקרוא את זה . 
לקרוא זה הרבה יותר חביב מלכתוב . 
לחשוב על רעיונות ... 
.. 
. 
זה כבר משהו אחר . 
תמיד נחמד לי להעסיק את עצמי עם דברים כאלו , לחשוב על דברים שקשורים לאנשים אחרים ולא אלי . 
לחשוב זה תמיד טוב , כשחושבים על דברים אחרים . 
אז ... חושבים . 
ותמיד יוצא לי לחשוב בהתחלה על הסוף , ואח"כ פרטים מסויימים באמצע , לפעמים גם ממש משפטים שאני רוצה שייכנסו ל ... סיפור . 
ואז המשפט הראשון , ולאט לאט יש לי משהו אמיתי עם פוטנציאל טוב ? 
אני שונאת את המילה הזו . 
ואז אני מחליטה שצריך לכתוב את זה . 
אי אפשר לתת לרעיונות טובים סתם ככה לברוח לי מבין האצבעות , ותמיד אני אומרת לעצמי שכשלון הוא לא אופציה . 
ואני מתחילה לכתוב , כותבת כמה פסקאות , קוראת שוב ושוב , משנה פה ושם דברים , וכשכל זה מתפרס על מעט מאוד זמן ( יום , יומיים ? 
מקסימום . 
קרה לי כבר שזה לקח שעות בודדות ) , אני לא יכולה לראות שמשהו לא בסדר . 
בשלב כלשהו אני נתקעת , מפסיקה , ומנסה שוב למחרת . 
ואז אני קוראת שוב , הכל , בסבלנות , בלה בלה בלה , וקולטת שכל מה שכתבתי הוא גיבוב שטויות אחד גדול . 
לא מובן , לא קשור , חסר תיאורים , תוכן , דיאלוגים , וכל דבר אחר שאמור להמצא בזה , ובעיקר כתוב בצורה אינפנטילית להחריד . 
וזה פשוט מציק , אני משקיעה בזה שעות , גם אם זה רק שעות שמוקדשות פשוט לחשוב על זה ( כבר אמרתי שאני אוהבת לחשוב על זה ? 
) , וכל מה שיוצא לי זה ערימת חרא שנזרקת אוטומטית לפח . 
וצריך להתחיל שוב , אבל אין איך להתחיל שוב . 
יש דרך אחת , וכבר הלכתי בה , וכבר התברר שהיא לא טובה . 
אז מה עושים ? 
כלום לא עושים . 
נותנים לזה לברוח ממני , עד שאני שוכחת מזה ומתחילה את אותו תהליך מעיק מחדש , אבל עם רעיון אחר . 
בערך . 
יש פלטה , אבל זה לא נחשב . 
P : * מקפצצת מאושר * הפוטושופ שלי עושה בעיות , אז תמונה שלי בפוזה נוראית [ אבל בלי ברזלים ! 
] תשלח למי שרוצה . 
נחמד אחרי שנתיים וחצי לראות רק שיניים . 
( וקיבלתי קופסא סגולה ומנצנצת לפלטה ! 
) עברתי עכשיו ( יותר כמו לפני שעה , האמת , אבל מה זה משנה ? 
) סשן של מדידת בגדים , תיקונים , וכל הבלה בלה בלה הזה . 
לא חשבתי שלמדוד בגדים בבית יהיה מייגע כמו למדוד בחנות . 
אבל זה נורא כיף . 
* חושפת את הצד הנשי שבי * לפני שבוע הלכתי עם אמא שלי לקנות בגד ים , וגם סתם בגדים , כי אני צריכה כאלו נואשות . 
יצאתי עם בגד ים חביב ( הפתעה ! 
) , משעמם למדי , אבל חביב ואני אוהבת אותו , וגם 3 מכנסיים ( הפתעה עוד יותר גדולה ! 
) , ששניים מהם די דומים וזה טוב , כי הם גם יפים , ועוד מכנס 7/8 שגם הוא יפה . 
היום אמא שלי הלכה וקנתה לי מכנסי חוף חביבים שכאלו , ופיג'מה . 
וחוץ מזה מדדתי גם 2 מכנסיים קצרים של אמא שלי . 
עכשיו המיטה שלי מלאה בבגדים ואין לי מושג מה אני עושה איתם עד שדוחפים למזוודה . 
נסיעות לחו"ל זה דבר מהנה . 
^ _ ^ - הפוסט אולי ייערך בקרוב - חודש אוגוסט הוא די שנוי במחלוקת . 
מצד אחד , יש את את חופשת החו"ל שלנו שרוב הפעמים נופלת על אוגוסט , גולת הכותרת של כל החופש הארור הזה ( הוא ארור כי הוא משעמם וחסר תועלת . 
למרות שלימודים לא עדיפים בהרבה , אם בכלל ) , והשנה מתווספת לזה גם הורדת הברזלים מהשיניים , שזה אירוע מאוד משמח , ואחלה התחלה לחודש . 
מצד שני [ הספקתי לשכוח מה הוא היה עד שסיימתי את הצד הראשון , ועכשיו נזכרתי ] , אם זה קיץ מעניין ( למרות שזה כמעט ולא קורה ) , זה סוף החופש , וחבל . 
וגם כשזה לא קיץ מעניין , אני נורא אוהבת את כל הקניות לקראת השנה החדשה , המחברות , העפרונות , המחקים , העטים שבסופו של דבר אני לא משתמשת בהם , הספרים ... 
.. 
. 
וגם תחילת שנה"ל החדשה . 
שינוי מרענן שלצערי לא נמשך יותר מכמה ימים ( בד"כ זה לא שורד שבוע ) . 
העניין הוא , שחוץ מהשנה שעברה , כבר כמה שנים טובות ( כולל השנה ) יש איזשהו חידוש - בכיתה ד' היתה לנו מחנכת חדשה , בכיתה ה' אמנם היתה אותה מחנכת , אבל זה לא ממש נחשב כי היא יצאה לחופשת לידה באמצע השנה שלפני [ ונתקענו עם איזה אידיוט שוביניסט - _ - " ] , בכיתה ו' עשו מן ערבוב של הכיתות ( אז קראו לזה 'שיבוץ', אבל זה לא ממש שיבוץ , למען האמת ) והפכנו מ 3 כיתות בשכבה ל 2 , בכיתה ז' נכנסתי לחטיבה , והשנה אני עוברת ביתספר . 
ובנוסף , יש יום הולדת לחברה שלי , וביסודי זה היה גם יום הולדת לעוד חברה . 
הבעיה היא שהרבה פעמים יוצא שהחופשה נופלת על אחד מהתאריכים האלו , וגם כשהיא לא , אני מרגישה חובה מסויימת לקנות לנידונה מתנת יומהולדת בחו"ל . 
אם בארץ אני שונאת להסתובב ולנסות לבחור מתנה ללא הצלחה , בחו"ל אני עוד יותר שונאת . 
אני גם ככה אף פעם לא יודעת מה לקנות , בכלל . 
וכן , זו רק האנוכיות - שוברת - השיאים שלי . 
בלי הרבה קשר לאוגוסט , פשוט כי זה היה תקף גם בכל חודש אחר , לאותה חברה חסרת - מזל שיום ההולדת שלה יוצא בדיוק ביום שבו אנחנו טסים יש אמא מקסימה . 
באמת . 
לרוע המזל , היא מקסימה רק מהצד של הבת שלה . 
מאז שאנחנו חברות , שזה לא מעט שנים , כל שנה קצת לפני יום ההולדת שלה , היא מתקשרת אלי כדי לארגן לה איזשהי מסיבה , או סתם משהו שנעשה שיגרום ליום ההולדת שלה להרגיש כאילו זה באמת יום ההולדת שלה . 
היא אומרת לי לחשוב על משהו שאני רוצה לעשות איתה - כל דבר - הכי חשוב כמובן זה שהילדה לא תדע מזה כלום - וגם שיהיה מיוחד , ולא רגיל . 
מקסימה , אמרתי ? 
[ למה אמא שלי אף פעם לא עשתה בשבילי משהו כזה ? 
] אני מוצאת את זה מאוד מציק . 
קודם כל , אני אף פעם לא הייתי הטיפוס היצירתי שתמיד יש לו רעיונות לדברים כיפיים ומהנים לעשות . 
לראות סרט זה כיף , משחקי וידיאו זה כיף ( מצטערת , אבל זה באמת כיף ) , אפילו ים זה כיף אם נמצאים בחברה הנכונה . 
אבל מיוחד - זה לא . 
זה מציק גם מהסיבה שזה פשוט מציק , אי אפשר להסביר את זה , אבל כשחווים את זה מבינים למה זה מציק . 
זה מציק במיוחד לאנשים פסיביים כמוני . 
וחוץ מזה , היא אמרה לי להתקשר אליה לפלאפון , או לשלוח SMS , או משהו . 
חבל רק שהיא לא נתנה לי שום מ ס' טלפון . 
בעיקרון גם די קבעתי איתה למחר , לראות סרט . 
חצי שעה מסכנה לפני שהיא התקשרה . 
מה שמזכיר לי שאני צריכה להתקשר אליה , כי אם אני לא אעשה את זה שום דבר לא יקרה , וזה חבל כי אפילו לא אמרתי לה שכשהיא תתעורר בבוקר יום ההולדת שלה אני כבר אהיה בחצי הדרך לקרואטיה . 
אני חייבת להפסיק לזיין ת'שכל . 
אתמול עלתה לי לראש תהייה מאוד חכמה . 
חבל שלא כתבתי אותה איפשהו , כי היא די מהר ירדה בחזרה . 
אני לאט לאט יוצאת מדעתי . 
כשהבנתי שזו החופשה הראשונה - להוציא חופשות סקי - שלנו בלי אח שלי זה היה לי נורא חבל . 
ואז נזכרתי בכל החופשות שלנו , והחדרים המשותפים שחלקנו ( לא נראה לי שהיתה פעם אחת מסכנה שאני ואח שלי ישנו בחדרים נפרדים ) , והמריבות המטופשות להחריד שלנו , והבנתי שאולי זה לא כ"כ נורא . 
זה חבל והכל , אבל בפועל אחד מאיתנו בהחלט מיותר . 
למזלי , צה"ל בחר במקומנו את מי להשאיר בארץ . 
והחלק הכי טוב ? 
זו ממש תהיה חופשה . 
לריב עם אח שלי אני יכולה גם בבית , והסיבה שאנחנו עושים את זה פחות מבחו"ל היא שלשנינו יש חדרים נפרדים , מחשבים נפרדים , וטלויזיות נפרדות עד שההורים חוזרים מהעבודה ( עכשיו זה כבר לא ממש רלוונטי כי אח שלי בבית בסופי שבוע , ובסופי שבוע ההורים שלי מן הסתם לא עובדים . 
אבל בסופ"שים גם אין מה לראות בטלויזיה ) . 
נמאס לי כבר מהדירה הזו שאני שורצת בה כל היום , נמאס לי מהמחשב , נמאס לי מהחדר הזה , נמאס לי מהאוכל , נמאס לי מהחום , נמאס לי מהכל . 
זה פשוט משגע אותי . 
ותודה לאל , במשך שבועיים שלמים אפילו אח שלי לא ישגע אותי . 
אני תוהה מתי אני אשבר מהבלוג הזה . 
כן , החזקתי פה שנה , וזה הישג מאוד מכובד שמעולם לא חשבתי שאני אגיע אליו . 
אבל אני לא חושבת שאני אעמוד בעוד שנה . 
נחיה ונראה . 
אני עדיין לא יודעת מה אני אעשה עם חברה שלי . 
זה יהיה שבוע ארוך . 
פיכס . 
עריכה : ( 3 / 8 , 10:00 ) אני רוצה להסתפר . 
אני בספק אם אני אעשה את זה , כי סתם לקצץ קצוות ולסדר את השיער טיפונת זה חסר תועלת לחלוטין , ומשהו אחר דורש חשיבה עמוקה , מקוריות והסתכנות . 
אף אחד מה 3 אין לי . 
חבל . 
ופתאום מתחשק לי ללמוד סיף . 
לא יודעת למה , אני רק מחכה שהחשק יעבור . 
