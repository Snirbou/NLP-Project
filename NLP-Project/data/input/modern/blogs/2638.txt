הטמפרטורה בניו יורק נעה בין חמש למינוס שתיים , אבל כולם מלמלמלים לי " ווינד צ'יל ווינד צ'יל " . 
השדרות והרחובות יוצרים את אפקט הקניון , שחוצמזה שהוא מרוקן לי את הארנק , גם גורם לתנועת האויר להפוך למנהרת רוח . 
מעיל הצמר שקניתי בגאפ פרים אאוטלט בווגאס בעשרים דולר שומר על חלק גוף עליון מתפקד , אבל הראש זה סיפור אחר לגמרי , ואני קונה בפינת הרחוב איזה כובע כמו של קרטמן , כזה שיש לו פלאפים על האוזניים , ואפילו , בפעם הראשונה בחיים שלי , צעיף . 
לצעיף יש הדפס של כאפייה , מה שמחבב אותי על מחמוד , המנהל של החנות על השנייה וחמישים ושתיים , והוא מדבר איתי עברית כמעט קולחת . 
סנטרל פארק ריק וקפוא , רק נשים מטופחות והכלבים שלהן יוצאים לטיול . 
את גן המשחקים משפצים , ורחבת הדשא סגורה עד האביב , ושלט קטן מציין שאם ירד יותר מששה אינץ ' שלג , המקום יפתח לקרוס קאונטרי סקי . 
שלוליות בעובי חצי סנטימטר קופאות לכדי משטח מחליק ומאיים בפיצוח ראשים , ואני מפצפץ אותן בהנאה . 
מלון אדיסון משמר את הקסם העתיק שלו . 
החדרים מינימליים , ופס של מתכת מפזר חום מהאבמטיה אל שאר החדר . 
רוצה הגורל ופס המתכת המחמם הזה משמש ככלוב פרדי , והמקום היחיד שבו אני מצליח להתחבר לאינטרנט האלחוטי הוא בישיבה על האסלה , מה שמשמח אותי למדי , ככה אני ממקבל התחברות לשתי רשתות . 
סטאר באקס מחזיקים בנדל"ן בכל פינת רחוב במנהטן . 
חבר של חבר מעתיק את הקונספט ומרים רשת חנויות פופקורן , דייל אנד תומס . 
יש לו כבר שלוש חנויות במנהטן , והוא מוכר שקית של פופקורן בחמישה דולר , פחית בחמישים , והמכירות מרקיעות שחקים . 
כל שנותר הוא לראות אם זה נשאר , אבל האמריקאים האוביסים האלה , תן להם קצת פופקורן טרי עם שוקולד לבן , או חמאת בוטנים מזורזפת מלמעלה , והכנסת אותם למצב של Bliss . 
איך אומרים בליס בעברית ? 
העיתונים בחנות בפינה מנצנצים את פניה של ג'ניפר אניסטון , ודנים בסוגיה כבדת המשקל האם היא נפרדת עכשיו מווינס ווהן . 
המוכרת בוויקטוריה ' ס סיקריט אומרת לי שג'ניפר היא אולי האשה הכי מסכנה בעולם , כי אחרי בראד , למי יש כבר לצפות ? 
אני מנסה לגלות אמפטיה , ורק שואל אם אישתו של אחד הכורים שנהרג במכרה ( מה שלא יורד כאן מהכותרות ) היא פחות מסכנה מג'ניפר , והמוכרת אומרת לי " לא לא , האלמנה הזו מסכנה . 
אבל תבין , ג'ניפר , היא היתה התגשמות החלום של כולנו . 
אם לה אין סיכוי , איפה זה משאיר אותנו ? 
" " אותך " אני עונה " זה משאיר בניו יורק , מוכרת בויקטוריה סיקריט חזיה במאתיים שלושים דולר " היא שותקת לרגע " לארוז למתנה ? 
" היא שואלת " עזבי , את יודעת מה " אני מחזיר את הארנק לכיס " טוב , תודה , ושיהיה לך יום מוצלח " הוא מחייכת את חיוך מספר תשע , השמור ללקוחות שלא תראה מהם עמלה . 
היא חוזרת לוויקלי אינטאצ' , למאמר עומק בנושא דמי מור ואשטון קוצ'ר . 
במחשב בחדר במלון מחכה לי פאקס עם תאריכי מילואים . 
בווגאס , לפני שבועיים , תהיתי לרגע איך זה לזרוק על השולחן אלף דולר על יד אחת של בלאק ג'ק , אבל קול ההגיון הנשי לקח את אלף הדולר האלה לקניות בפרים אאוטלט , משאיר אותי לתקציב צנוע יותר . 
אני אוהב את מלון טרופיקנה , החלטתי . 
מעלה אבק הסב את תשומת לבי אליו עודבשנה שעברה . 
המלון היחיד שלמרות שאיך שהוא עומד בסטנדרטים של הסטריפ , הוא כבר כל כך זקן ומרוט , שיש לו חן קאמפי . 
אפילו הזונות שבו עייפות , וחוזרות על משפטי הפתיחה העייפים שלהן רק מתוך נאמנות מקצועית . 
זה כבר לא מה שפעם , אני ממלמל לעצמי בדיחה שחוקה , פעם היית עושה הכל בשביל סתם משהו חם בפה . 
זה המלון היחיד אולי בסטריפ שחוץ מאופי עוד נותן טקילות בשבעים וחמש סנט , והמוזג מרשה לעצמו לצחוק על הלקוחות השתויים שלו , כי לאן ילכו ? 
מכאן האלטרנטיבה היא פרימונט , ופרימונט , לשם אף אחד לא רוצה ללכת , לא בגלל שרע , אלא פשוט שמשם האלטרנטיבה כבר ממש גרועה . 
בפרימונט סטריט אקספריינס , שתי מליון נורות לד מכסות את המדרחוב שמאכלס מלונות זולים , קזינואים זולים ( הקזינואים של המיואשים , קורא להם מעלה אבק ) וחנויות מזכרות שמוכרות שש חולצות בעשרה דולר ומשקה אנרגיה מוזר בשם מונסטר . 
ואני , בחיי שמורגל במשקאות אנרגיה , אבל המונסטר הזה ממש מפלצת , והביא לי הדופק למספרים כל כך גבוהים שכמעט אישפזתי את עצמי , אם היה לי זמן פנוי . 
אבל הסטריט אקספריינס שוב מנגן , ואין זמן לעשות כלום חוץ מלעמוד ולהביט לתקרה המנצנצת , ולקוות שלא יכייסו אותי . 
אני אוהב את ווגאס . 
לפני שיצאנו עוד הקלטתי , בין מאות המגה של התמונות , גם סרטון עם דנדוני המכונות ונצנוצי המנורות , את קולות הרחש מהמלון , את ההנאה המזוייפת בשולחנות הקראפס . 
שכה אחיה , לפני שבאתי הנה בפעם הראשונה , לפני שלוש שנים , את כל שידעתי על ווגאס ידעתי מהטלוויזיה , ועכשיו , אחרי הפעם השלישית השנה , נראה לי שהאמריקאים האלה , גם הם מכירים את ווגאס דרך הטלוויזיה . 
בשולחן הקראפס בטרופיקנה , איזו זנזונת ווייט טראש זורקת קוביות וצוהלת , מרימה הייי פייב לאנשים שהיא לא מכירה , בהתלהבות שהיא לווה ממישהו אחר , והם , כיוון שהם בווגאס , מחליקים לה היי פייב בחזרה , אבל לא יוצרים קשר עין . 
הגעתי לרוויה הפעם מאלה . 
שישית מאוכלוסית הארץ הזו לא יודעים קרוא וכתוב ברמה מעל ל ד' כיתות . 
כל אדם שלישי סובל מעודף משקל , כל מבוגר עשירי זקוק לסיוע תנועתי , וכולם רוכבים על העגלות המתנייעות האלה . 
לכל מבוגר רביעי אין ביטוח רפואי ומעל לשבעים אחוזים מהאוכלוסיה לא תצא מהמדינה שלה לעולם . 
והמיואשים מתוך כל אלה - הם באים לטרופיקנה כדי שאיזו זונה מכוערת תנסה להתחיל איתם ליד שולחן הבלאק ג'ק . 
תערוכת הפורנו השנתית גם היא כאן , ומתוך מאתיים אלף איש שהגיעו השנה לתערוכות האלקטרוניקה והפורנו , אלפיים הם נהגי מוניות , חמשת אלפים הן זונות , ומאתיים שחקניות פורנו . 
הזונות המקוריות , נגדע מטה לחמן לשבוע , והן נודדות , כמו נוזל אל הביוב , אל המלונות של המיואשים . 
גם הן בטרופיקנה . 
הדילרית שלנו בבלאק ג'ק , ברזילאית בשם לינה , אומרת פתאום בפנים רציניות " עשיתם פעם משהו שהתחרטתם עליו ולא יכולתם לחזור בכם ? 
" והשיחה מסביב לשולחו משתתקת באחת . 
לינה פתאום קולטת שחרגה מהקו הברור של דילר - לקוח , מחייכת , ושואלת " אינשורנס ? 
" השיעורים שנתנה לנו סביב לשולחן היו מפוקפקים מבחינה סטטיסטית , אבל בעוד שאני איבדתי , לא , רגע , אני מנסח זאת שנית , בעוד אני השקעתי מעות לא מבוטלות במלונות הסטריפ , היו כאלה שהחזירו את השקעותי . 
לינה מתקרבת לגיל הפרישה , כמו כל שאר הדילרים של הטרופיקנה . 
דילרים עייפים , רק מה , אם הם כבר מחייכים , זה מהלב . 
כי ככה זה בטרופיקנה , אם אתה שם , זה לא שיש לך ברירה . 
