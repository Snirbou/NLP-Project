חלמתי שכולם חזרו לכיתה י ' . ולכולם נמחק הזיכרון של השנתיים האחרונות , חוץ ממני . 
וככה יצא שבחלום שלי אף אחד לא ידע / זכר מי אני . 
וגם שיבצו אותי ישר לי ' 6 , ( עכשיו אני יא ' 6 ) במקום לכיתה הקודמת שלי , י ' 1 . ואני מנסה לרוץ במדרגות של בניין י ' , ובקושי מצליחה לעלות כי המדרגות כ"כ קטנות וצפופות . 
וכשאני מגיעה לכיתה הקודמת שלי אני לא יכולה להיכנס כי הם בשיעור מתימטיקה של 5 יחידות . 
ואני יושבת בחוץ ומחכה נואשות שהם יצאו כבר . 
כל החלומות שלי בזמן האחרון מציאותיים מדי , וכל מי שמופיע בהם הוא אדם שקיים במציאות . 
והחלומות האלה טורדים את נפשי כי מכל מה שאני חולמת עליו לא נשאר זכר . 
ויותר מפחיד אותי לדעת שלזה אני רוצה לחזור . 
לא נשאר כלום . 
אני לגמרי לבד . 
ואני חייבת לצאת מכאן , לצאת מהמצב הזה , ללכת מפה . 
רחוק מכאן . 
אני לא רוצה להישאר . 
אני לא רוצה לשמוע ואני לא רוצה לראות יותר . 
ואין לי לאן , אני פשוט תקועה ככה עוד שנה , עד לצבא . 
מבחינתי זה כמו לומר לי שמחר החיים שלי נגמרים . 
כל האפשרויות שהיו לי נגמרו . 
אני נכשלת בכל דבר שאני עושה . 
אני אולי באמת צריכה עזרה הפעם . 
אבל אין לי ממי לבקש אותה . 
ובאמא שלכם , די לקרוא בארכיון ! 
אין שם שום דבר מעניין ! 
הידד ! 
באופן כללי - יום העצמאות סאקס ולצאת לעיר הערסית שלי בלילה זה פחד מוות . 
ולנטוש אותי לבד בעיר זה עוד יותר פחד מוות אהמ אהמ ועוד יש לי מה להגיד על המנהגים המטומטמים של היום הזה ועל פטריוטיזם מזויף אבל היה כזה כיף ! 
! 
מסיבת שנות ה - 90 רולז . 
יום עצמאות שמח ונגמר לכם , תתחילו ללמוד . 
אחרי שגיבשתי גישה ברורה פחות או יותר ליום השואה , ממשיכים הלאה ליום הזיכרון לחללי מערכות ישראל . 
תמיד יש לי תחושה לא נעימה ביום הזה , שאף פעם לא הצלחתי להזדהות איתו , או להבין אותו לעומק , ובדרך כלל אני רק מנסה להעביר את היום הזה כמה שיותר מהר , אותו ואת יום העצמאות , שאותו אני לא אוהבת בכלל . 
ובגלל שכרגיל אני מנסה להביע משהו אחד ואחרים מפרשים אותו בצורה שונה לגמרי , אני לא רוצה להזדהות עם יום הזיכרון במובן שבו אדם שאני מכירה ואוהבת ייהרג בפעילות צבאית . 
אני רק רוצה לנסות לעמוד , אולי , בפני הפחד שלי מדברים כאלה , הניסיונות להתחמק ולאטום את עצמי כל שנה , עד עכשיו , כשאני בוגרת יותר ( נו .. 
. 
בערך ) . 
ועוד שנה וקצת אני כבר אהיה בצבא בעצמי . 
או אחד המשפטים שאף פעם לא אהבתי לשמוע , " הם מתו בשביל שתהיה לנו מדינה " - זה נכון , ואני לא שוללת את זה . 
אבל , כשחוזרים על המשפט הזה הרבה נוצר הרושם שחללי צה"ל הם קורבן שהכרחי להקריב למען המדינה , משהו טריוויאלי . 
יש בכך סוג של אמת , הרי אין באמת סיכויים לשלום מוחלט . 
אולי חלקי . 
אבל .. 
. 
בכל זאת משפט לא נעים . 
יש בו גם סוג של האשמה . 
בכל אופן , אני לא יכולה להסביר למה אני שונאת את המשפט , ואולי זה רק בגלל שגם אני לוקה בכישרון האנושי המופלא , לפרש דברים לגמרי אחרת ממה שהתכוונו אליו . 
אני מתכוונת מחר ללכת לטקס של ביה"ס וגם לעמוד בצפירות , ואולי לעוד טקס כלשהו . 
ואם כבר , אני סולדת מחגיגות ה - 60 המטופשות . 
גם על זה יש לי מה להגיד , אבל אני אנסה לצמצם את זה קצת , עד הפוסט הבא : מ ס' שנים עגול שמשתמשים בו בעיקר לאמצעים מסחריים . 
יש פה הרבה מלל . 
ובבקשה , תגיבו תגובות לעניין .. 
. 
אני באמת חושבת שאחרי המסע לפולין אני רואה את הכל אחרת . 
לא רק היום הזה ספציפית , אלא כל אזכור . 
לפני המסע לפולין אני זוכרת שביום השואה לא הצלחתי להרגיש משהו מיוחד , אף על פי שתמיד זכרתי לכבד את יום השואה , אני חושבת עליה גם בימים אחרים , ותמיד אני נפגעת מבדיחות שואה . 
לא שבמסע השתניתי בבת אחת , במסע הייתי עסוקה גם בטרדות הקטנות - וכולם היו עסוקים בטרדות הקטנות . 
הדחיסות של האירועים במסע יצרה מצב בו חברי לאוטובוס רבו על שוקולד עשר דקות אחרי שראינו את הר האפר במיידאנק , או לעשות שטויות ולהצטלם באמצע מסלול הגבורה בוורשה . 
את המסע לפולין מבינים רק בסופו , או זמן מסוים אחריו , ובאופן כולל ושלם יותר . 
אצלי בבצפר יש אנשים שהמסע חלף מעליהם , אבל הרוב הרגישו אותו לעומק , הבינו את החשיבות העצומה של המסע הזה , כי קשה מאוד להבין , להתנתק מה " אני " והמחשבה שהכל סובב סביבך , ולמי אכפת שאתה לבד באוטובוס , התרמוס שלך שבור ואתה כולך ספוג במים , עצבני ומתוסכל ? 
( לי , דרך אגב , היה מאוד אכפת . 
כשהאירועים התרחשו , הכוונה . 
אני לוקחת דברים קשה מאוד ) , כי היית במסע , והחוויות שספגת ומה שראית נחרט בזיכרון יותר מכל . 
ביום שני היה טקס סיום המסע . 
את הטקס בנו יומיים לפני , ולמרות האלתור היה טקס מכובד ומרגש . 
שרתי ביידיש , חטפתי פחד במה נוראי לפני הטקס . 
ובסוף כולם אמרו לי ששרתי מאוד יפה . 
היום היה טקס כללי . 
בגלל שביתת המורים שארכה חודשיים והחזרי שעות , היום היה יום לימודים רגיל , עם טקס באמצע . 
הייתה אווירה לא תואמת בכלל , לדעתי , כי כולם היו עסוקים במבחנים , אפילו לא הייתה שעה אחת שיכולנו לדבר על השואה . 
בטקס דיברה ניצולת אושוויץ שהייתה מורה בבצפר , והיא צעקה עלינו , שלא נעשה טובות , כי יש מספיק בעולם שידברו על השואה בלעדינו . 
זה לא היה במקום , כי הבצפר דמם . 
1000 ומשהו איש , גם הערסים וה " מאגניבים " שלא רציניים אף פעם , ישבו בשקט וסתמו ת'פה . 
המסר שלה , על ההתנהגות של בני נוער במשלחות לפולין , היה נכון , אבל כשאתה צועק על מישהו , הוא לא ירצה להקשיב לך . 
הבצפר שלי נחשב למקום טוב מאוד , עם הכנה והדרכה מעולה למסע לפולין ( בראשות לאה רושקובסקי . 
היא הקדישה את כל חייה לנושא השואה , ומגיע לה כל הכבוד ותודה ) ואוכלוסייה שיודעת להתנהג יפה ולכבד . 
כי המשמעות של יום השואה היא לא להכריח אנשים להיות עצובים . 
ועוד אזכור קטנטן של פפיצ'ק , הצעיר מבין תאומי מנגלה ששרד , איש העדות שלנו בפולין . 
הסיפור שלו קשה ועצוב , והוא איש מדהים . 
עצוב לי לראות ילדים בני 17 שכל כך מרוכזים בעצמם , שמתלוננים רק על החום ועל כמה שהטקס היה משעמם ועל זה שהסרטים בטלוויזיה חוזרים על עצמם . 
תתבגרו כבר , היום הזה נועד להזכיר לנו - כדי שלעולם לא נשכח , כדי שדבר נורא כזה לעולם לא יקרה שוב , לא לנו ולא לאף אחד אחר . 
וזה עצוב לראות את ניצולי השואה , את המצב שלהם היום , את שתי דרכי המוצא היחידות שלהם : הדחקה או אובססיה , כי אחרי ייסורים וזוועות כאלה לא נשארים שפויים . 
ועצוב לשמוע את אחותי מתלוננת שאין מה לראות בטלוויזיה . 
אבל היא עוד מעט בת שמונה , וכמו שקריסטל אומרת , יש לה זמן , והיא תגדל ותבין בסופו של דבר . 
בציון שנת 60 למדינה יום השואה עומד בסימן " יש לנו מדינה ואנחנו צריכים לשמור עליה " . 
אבל מה יהיה , כשימות הניצול האחרון , ומכחישי השואה יצברו עוד כוח ותמיכה , ואלה שבאירופה ובארה"ב ולא יודעים כלום על השואה , והאנשים האפאתיים - טוב , להם לא אכפת מהרבה דברים . 
יש לי הרגשה רעה , כאילו הנצחת השואה תהפוך למאבק קצר ימים ונתון לכישלון מול מכחישי השואה ואלה שלא אכפת להם , השואה בסופו של דבר תשכח , והעולם יכנס לתוך מלחמה זדונית ונוראה יותר ( אני מאוד פסימית , אבל בכל זאת , תרחיש הגיוני ! 
) אוף . 
הכתיבה שלי שטחית ואני לא מצליחה להעביר את מה שאני באמת רוצה להגיד . 
ניסיתי . 
והסוף - משהו מהמסע ששכחתי , בסוף המסע כולם צעקו שהם מתחייבים - לזכור ולהעביר הלאה . 
ואני התחייבתי , לכן - אם אתם יכולים , תצאו למסע לפולין ! 
! 
זה כל כך חשוב . 
זהו . 
