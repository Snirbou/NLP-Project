אני יכולה להתרגל לזה בקלות ובמהירות . 
לצאת מוקדם מהעבודה , חדר כושר ואחר כך להתנהל בנחת בדברים הקטנים של סוף היום או לצאת ולקרוע את העיר ( טוב נו , הגזמתי קצת . 
לשבת עם ג . 
או עם חברה לשיחה ארוכה ומתפתלת הוא שווה ערך מבחינתי ואפילו יותר ) . אבל הכי הכי , זה להרגיש שכל היום עוד לפנייך , שכל הזמן שבעולם נמצא כדי שתוכלי לעשות את הדברים שאת אוהבת / רוצה לעשותם . 
עכשיו נותר לי רק למצוא את הדבר שיתן את את טעם התשוקה , הדבר שנעשה מתוך passion ואיתו אני ארגיש שאני רוצה לטרוף את העולם . 
ואז , הוא יהפוך להיות חלום גדול . 
ויהיה . 
אני יודעת שיהיה . 
ישנן פנטזיות שנועדו מעצם היותם , להיות . 
( והפעם לא מדובר על אדם מסויים , אהבה או אפילו סקס ... 
.. 
. 
) אמל"ש שאלה ברגע של קושי וכאב מה נותן לנו את התקווה והיכולת לקום מהמקומות הכי נמוכים שאליהם אנחנו יכולים להגיע , נקודות השחור שלנו . 
וכל מי שענה לה בתגובות או בפוסט אצלו בבלוג מצא את נקודות האור והחוזק של חייו שמהם הוא שואב את הכוחות בימים של אפלה . 
לפעמים אין נקודות כאלה . 
יש מקומות שבהם האור לא חודר לאורך זמן רב כל כך עד כי אפילו אם נדמה שכן ישנם שם אזורים מוארים , זאת רק אשליה , סוג של פאטה מורגנה שמתפוגגת ונעלמת לה ככל שמתקרבים אליה . 
וישנם אנשים שדווקא מקומות החושך הללו הם המושכים אותם אליהם כמו קורי עכביש את החרק הנלכד בתוכם , וזה כל כך חזק מהם שהם ינסו שוב ושוב ושוב עד שיצליחו , וישארו שם . 
ובשבילם , בתוך המערבולת הפנימית מחרישת האוזניים בצריחותיה והמתישה כל כך , זאת נקודה של שקט . 
ורק אלו שנשארים מאחורה , בתוך האור , מרגישים כבויים ותוהים לתמיד , למה ? 
רפונזל הצליחה לממש אתמול את שניסתה כנראה כבר כמה וכמה פעמים . 
האם אפשר היה במילים , כאן , לשנות את דעתה ? 
אין לי קצה קצהו של מושג . 
האם אפשר במילים בכלל לשנות דעתו של מי שמחליט ללכת אל נקודת הסוף המוחלט שלו ? 
לפעמים . 
האם להמשיך ? 
תמיד . 
אני מקווה שעכשיו היא סוף סוף , שלווה . 
איי . 
איי . 
איי . 
איי . 
איייייייייייייייי . 
די . 
די . 
די . 
מספיק . 
כואב . 
לא . 
לא . 
לא . 
לא . 
זאת לא דוגמית למה שקורה בחקירת שב"כ , למרות שתחת האישור ללחץ פיזי מתון אני משערת שזה די דומה . 
זה היעוד שג'ויה מצאה עבורי להיות . 
סולם . 
סולם אנושי עליו היא מטפסת לכל אורכו ורוחבו ( ויש ! 
) בעזרת כפותיה הזעירות כשהיא נועצת את ציפורניה העוד יותר זעירות אך דווקא בשל כך , החדות מאוד מאוד מאוד , בבגדי ובכל סנטימטר אפשרי בגופי . 
וכשאני לא משמשת כסולם אנושי אני המשחק שלה בו היא מנסה לראות עד להיכן אני יכולה לקפוץ כשהיא נותנת לי סטירה עדינה בכל מיני מקומות ואברים בגופי , שוב באותן כפות ידיים קטנטנות וציפורניים חדות כסכינים . 
הדייט הראשון בינה לבין כתם נראה כנראה כמו כל דייט ראשון באשר הוא . 
היא מתחנחנת והוא לא מבין מאיפה זה נפל עליו . 
אחר כך הוא ניסה להראות מי הגבר כאן וחשף כלפיה שיניים וצליל מאיים והיא שמה עליו ז ... 
.. 
. 
סגירת המרפסת הושלמה ויחד איתה השתלבותה של העלמה הצעירה בביתנו . 
עכשיו רק נשאר לראות מה ישאר ממני לאחר שהפכתי לסוג של מסננת . 
ופתאום רציתי לשים נקודה לאחר ימים רבים שהיה שם פסיק , שאיתו הדברים ממשיכים וממשיכים , מתפתחים לכיוונים שונים , וחוזרים אל עצמם והולכים הלאה . 
והיה הרבה עצב וכאב במקומות הפסיק , וגם שמחה והתרגשות . 
אבל העיקר היה שידעתי שזהו פסיק שלא סוגר שום דבר אלא רק מפסיק , זמנית , את התרחשותם של הדברים . 
אבל פתאום היה רגע בו הרגשתי שהמעגלים רבים מדי והרעש בתוכי גדול וחזק וכדי שאוכל לחזור ולהמשיך אני צריכה לשים , נקודה . 
זמנית . 
נשים פסיק עד לשבוע הבא . 
כך היה מסיים ע . 
היועץ שלנו את פגישותנו , עד לפעם ההיא שבה הוא שם נקודה . 
ולא היו יותר פגישות . 
היה לי שבוע סוער , גועש , רועש ומרגש מכל כך הרבה בחינות והוא מסתיים בפיצוץ אדיר עם א . 
הצעיר , שכמו כל פיצוץ בא מהמקום ובזמן הכי בלתי צפויים ובעוצמות שמזכירות לי אותי , ואני שהצלחתי לא להגרר ולומר דברים שאחר כך אצטער עליהם מאוד , ורק אמרתי לו בשקט ובלחש כמעט את הדברים שהייתי חייבת לומר , הרגשתי אחר כך מותשת וסחוטה . 
אז עכשיו נקודה . 
קטנה . 
פצפונית . 
כמעט בלתי נראית . 
רק מורגשת . 
בי . 
שבת שלום חברים יקרים . 
שבת לנשימה עמוקה ומרחיבת ריאות ... 
.. 
. 
את הדרך בה אני מתנהלת . 
כשאני מורחת את הדברים , ולא משנה כמה תזכורות אני משאירה לי בכל מקום אפשרי , ומחדשת אותן שוב ושוב ושוב , סימן שמשהו בתוכי מתנגד לעשותם . 
ואז אין טעם לנסות בכל זאת כי המועקה שבחזה הולכת וגדלה והעשייה עצמה , בסופו של דבר , לא תהייה שלמה ונכונה לא לי ולא לסביבה שקשורה בדבר . 
לפני זמן מה החלטתי להיות חלק מתחום מסויים . 
הלכתי לשם בכל הכוונה האמיתית שבתוכי , מרצון אמיתי וכן ומתוך אמונה שמעצם היותי שם ובדברים שיעלו תוך כדי , מישהו יוכל להעזר בהם . 
והתהליך החל ובמקום לשמוח ולהתרגש לקראתו , התחלתי להרגיש שצעקה מתחילה לרחוש בתוכי . 
בתחילה התעלמתי . 
אבל ככל שהימים עברו והזמן בו אני צריכה לפעול ממש הלך והתקרב לא יכולתי להתעלם מהקולות שעלו מתוכי . 
היום בבוקר החלטתי שזהו . 
אני מתקשרת ומודיעה על ביטול השתתפותי עוד לפני שהגיע זמני לעשות משהו . 
וכך היה . 
התנצלתי , הסברתי , אמרתי פשוט את שאני מרגישה . 
הצד השני הבין וקיבל . 
זה כל כך לא אופייני לי , זה כל כך לא אני ( הילדה הטובה שעומדת , תמיד , מאחורי ההתחייבויות שלה ) ויחד עם זאת , כנראה שהיום , זאת גם אני . 
ואת אנחת הרווחה שאחרי השיחה כנראה שמעו בכל איזור החיוג שלי . 
( אני יודעת שהפוסט קצת כללי אבל זה המקסימום שאני יכולה לכתוב בעניין הספציפי הזה ) ג'ויה קצת חשדנית כלפי . 
לא ממהרת לקבל אותי בזרועות ( כפות ) פתוחות . 
היא מרחרחת בעניין וסקרנות אצבע שנשלחת אליה אבל כשאני רוצה לקחת אותה אלי , ללטף בעדינות את הפרווה הלבנה היא מיד נועצת בי את ציפורניה הזערוריות ורוצה לברוח . 
תזכורת לעובדה שאי אפשר להיות אהובה בכל זמן נתון על ידי כל העולם כולו . 
ולא שאני מבקשת את זה היום , כבר לא , אבל כשנתקלים בעובדה הזאת , אפילו מידיה של גורת חתולים קטנטנה שכבר יודעת ועומדת על שלה , זה משאיר אותי עם תחושת פליאה מסויימת . 
אנחנו לומדות להכיר אחת את השניה . 
אני מתחנפת אליה יותר , זה ברור , היא מצידה עושה ותעשה בדיוק מה שהיא רוצה . 
ועמוק בפנים אני יודעת שכך בדיוק אני מעדיפה ובסופו של דבר , זאת תהייה ידידות נפלאה . 
( אם חשבנו שהפעם לקחנו ליידי ענוגה ושברירית שתשתה את הקפה שלה בעדינות ענוגה עם אצבע מורמת למעלה , הרי טעינו בגדול . 
מי שרואה את פרחחית החצר הקטנה שכבר רצה , מזנקת , מטפסת , משתוללת ומכרסמת כל דבר אפשרי בחדר של ג . 
הבכור מבין שעדינות ושבריריות אינם שם המשחק כאן . 
ובמילים אחרות , שוב הלך על הרהיטים שלנו ... 
.. 
. 
) והזמן מרפא . 
בהחלט . 
יש בו את היכולת להרגיע ולהשקיט כאבים שכשהם מתרחשים ישנה התחושה שכך נשאר לתמיד . 
הזמן מרפא , מרגיע ואולי אפילו משכיח בתוך היומיום הקדחתני . 
משכיח את החוסר , את האובדן , את " האין " . 
רק בנקודות זעירות , ברגעים קטנים זה פתאום עולה וצף למעלה . 
ארועים בחיי אדם , בחיי משפחה . 
אז , אז פתאום חובט הכאב ומכווץ את הבטן והחזה . 
אמא . 
12 שנים . 
ללא . 
( וגם כאן וכאן כתבתי ) ארבעה חודשים כמעט של כאב , תהיות , מחשבות , התלבטויות , עליות , נסיגות , הבנות , החלטות , אובדנים וקבלה מחדש . 
כאילו נסגרה תקופה שכרונולוגית היתה חודשים ספורים בלבד אבל הדברים שעברתי ולמדתי מתוכה היו הרבה יותר מכך . 
כמו בטבע החיים עוברים בנו עם תקופות של צמיחה , פריחה , נבילה וחוזר חלילה . 
כאילו נסגרה תקופה , ואני מרגישה , עת צמיחה . 
עכשיו . 
בצורה הכי בנאלית מצאתי את עצמי אחר הצהריים יושבת מול המחשב , מתוסכלת עד אין אונים וזולגת דמעות . 
ולא שקרה משהו מיוחד , סתם יום רגיל במשרדנו הקטן והכאוטי שבו שום דבר כנראה לא יכול להתנהל בצורה נורמלית מינימלית לפחות של נוהלי עבודה הגיוניים של משרד . 
ואני מתפלאה על עצמי שאני עדיין נדהמת בכל פעם מחדש על היותם של דברים אלה ואחרים , אבל היום מצאתי את עצמי אומרת לאחד המתמחים שלנו שאני מאבדת את האופטימיות הטבעית שבי . 
ולא דבר קל הוא , ולא דבר פשוט . 
ואני תוהה ביני לבין עצמי עד להיכן המקום הזה יכול להגיע ואיך אני יכולה לשאת אותו . 
ובאופן מופלא כמעט , כל התחושות הללו נעלמות בי בבת אחת כשאני פוסעת מחוץ למשרד , בדיוק בשעה הנקובה בלי יכולת להשאר שם אפילו דקה אחת נוספת , ואני מתמלאת כוחות , אנרגיות והכי חשוב אופטימיות . 
ואחר כך , על סלט וכוס קפה קר קיבלתי שוב את ההוכחה שלדברים יש את הזמן שלהם להתרחש ובעיתוי הנכון להם . 
וישנם דברים שהיו נכונים לנו בפאזה אחת ויכולים להיות נכונים עוד יותר בפאזה אחרת . 
וכיף . 
כיף להרגיש שאני חיה . 
עוד לא הספקתי להגיע והגברת שהביאה אותי מלמלה משהו על הצורך לעשות היכרות רשמית עם כל העולם בערך , ובנתיים עם החברים שלה , כאן בישרא . 
