בתוך המולת החיים אנו נאלצים להיעצר מידי פעם , לזמן בלתי ידוע , מבלי לדעת למה . 
איזה כוח בא ומונע מאיתנו להתקדם . 
וזה מגיע דווקא כשדחוף לך יותר מכל להתקדם . 
דווקא כשאתה יודע יותר טוב מתמיד מה אתה צריך לעשות , ואיך , ובדיוק אז אתה נתקל בקיר השקוף . 
והקיר , כאילו הוא נולד ממש מתוך התשוקה להתקדם . 
כלומר , כל עוד התקדמת לאיטך מבלי לשים לב , הכל היה בסדר . 
אבל אז , איכשהו , עלית על הפטנט . 
הבנת משהו על הסיבה שאתה פה ועל הכיוון אליו אתה הולך ... 
.. 
. 
הבנת איך ולמה - והנה , מתוך ההבנה הזאת שהיא כוח עצום , נולד לפתע קיר . 
רבים שומעים קול חלש וברור שאומר להם לאן ללכת . 
המרחק שהם צריכים ללכת . 
והנה , דווקא כשברור לך שאתה צריך ללכת , וברור לך לאן ... 
.. 
. 
נסיבות החיים משתנות בבת אחת ואתה מוצא את עצמך בקושי מצליח להישאר במקום , אפילו נהדף לאחור . 
יום עובר . 
חודש . 
שנה . 
הכישלון מתחיל לחצוב בך עמקים . 
וכל אותו הזמן אתה רואה את צידו השני של נהר חייך , ברור , כמו שלא ראית אותו מעולם . 
אבל כנראה , עדיין לא ברור מספיק . 
כי יש סיכוי לא קטן , שאם באורח פלא ייעלם הקיר השקוף שעוצר אותך במקומך , לא תמהר - כפי שאתה אומר לעצמך - לרוץ אל משמעות חייך בכל הכוח בלי לבזבז שניה . 
כנראה שלא . 
כנראה , שברגע שמשעות חייך מתגלה לך , הדבר הראשון שאתה עושה זה להציב לעצמך גבול ולבדוק אותו עם משקפת המכוונת אל המראה היפה שגילית , ולגבות עשרים שקל דמי כניסה מכל המתעניין . 
ולכן , הקיר . 
תתבונן ותתבונן בדבר הרחוק הזה , היפה , השורף . 
כשתתבונן ליבך יצא אליו ולא תוכל להגיע לשם - עד שיום אחד מרוב כאב לא יהיה יותר מרחק . 
הקיר ייעלם , אז . 
הוא לא היה מעולם . 
אנחנו היינו הקיר , אנחנו מי שעמדו בצד הזה של הנהר וליבנו נשבר , ואנחנו גם המראה הנשקף מצידו השני של הנהר . 
ואנחנו הנהר עצמו , ואנחנו המחשבה על נהרות , ועל קירות , ועל צער , ועל עצמנו . 
זכות הצעקה . 
כן , מה שרציתי להגי ..... 
.... 
... 
.. 
. 
שהיום הייתי עד שעה .. 
. 
ש .... 
... 
.. 
. 
בעמ ....................... אה ! 
כן ! 
והשבוע הזה ממש עמוס לי , אני כבר ... 
.. 
. 
......... רוצה שה יעבו ..... 
.... 
... 
.. 
. 
............... אני לא מצליחה לכתו .......... 
......... 
........ 
....... 
...... 
..... 
.... 
... 
.. 
. 
אפילו .. 
. 
שמו לב שאנ ....... 
...... 
..... 
.... 
... 
.. 
. 
אה ? 
! @ @ # % סליחה , נרדמתי . 
תנו לי לישון . 
לפעמים אנחנו חושבים שכבר הספקנו להכיר את כל מי שמסביבנו בכל צורה שהיא . 
לעומק , לאורך , לרוחב , לגובה ... 
.. 
. 
איך הוא מדבר , מתי הוא כועס , למה הוא מתכוון , איך הוא יגיב כשאני אספר לו ש . 
כשכולם התחילו להעלם מהמרחב האוירי של הכפר לטווח של זמנים נכבדים , הם נראו אותו דבר . 
כשחלקם חזרו , כבר בקושי זיהיתי . 
אני כותבת הרבה על החברים הקרובים , ויש סיבה ברורה לזה . 
אני זוכרת מה חשבתי אז ויודעת לנתח את זה היום . 
מחשבת , משננת , משווה . 
היום - מי שדיברתי איתו בקביעות , נראה כבר רחוק מליון שנות אור . 
מי שהייתי רצה לשתף , נראה כאילו נגמרו לו המילים לדבר איתי באותה שפה . 
וכמובן שאפשר גם לחלופין - יחידים שלעולם לא חשבתי שאני ארגיש כל כך נוח לדבר איתם או לשתף אותם פתאום מתגלים כאנשים קרובים ואמיתיים . 
ולאו דווקא מדובר על אותו אדם לכל אורך התיאור . 
נעים לי כשהם עוטפים . 
מצחיק שהתרגלתי כבר להיות לבד , ופתאום הביחד הזה מבלבל לי את הסדר הטבעי . 
הוא כבר טבעי . 
ברור לי שהדברים לא יכולים להישאר כמו שהם כשהזמן חולף ככה . 
וברור לי שהאנשים לא יכולים להישאר כמו שהם כשכל הדברים האלה עוברים עלינו . 
לפעמים קל לי לשכוח כמה שינויים אני עברתי , וכמה אני שונה ומרגישה שונה , אבל אני בטוחה שבמקרה שלי זה אחרת , כי לעומתי - לאחרים אין כל כך הרבה הזדמנויות לשבת להתגעגע ולהרהר בזמנים שהיו , ולפעמים - גם להשלים איתם . 
שבוע טוב לכל שליחינו בצפון , בדרום , ובמרכז . 
שירי . 
