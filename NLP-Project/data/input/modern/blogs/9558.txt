במלחמת המפרץ לפני 16 וחצי שנים שבה היו לי סיבות טובות להיות במתח עמוק ( סקאדים נופלים , ילדים קטנים בחדר האטום וכו' ) תיעלתי אותו לכיוון האוכל , שהיה אז , ושנים רבות עוד לאחר מכן , החבר הכי טוב שלי והנחמה האולטימטיבית . 
ולא סתם אוכל אלא שוקולד . 
והמון . 
חפיסות שלמות שנאכלו עד תומן מידי יום ביומו . 
בתחילה זאת היתה " הפרה האדומה " הפושטית אבל אחר כך התעדן טעמי וכדי לגוון הייתי מנסה ממיטב תוצרת חו"ל שהיתה אז בסופרמרקטים ובמיוחד אני זוכרת שאהבתי את השוקולד הממולא בליקרים של חברת " לינדט " השוויצרית . 
כשהסתיימה המלחמה לאחר חודש וחצי עליתי על המשקל ולמרבה תדהמתי לא עליתי אפילו בקילו אחד . 
כאילו האדרנלין והמתח הפנימי איכל את השוקולד עוד לפני שהתיישב בתוך גופי . 
עברו שנים , האוכל כבר לא משמש לנחמה והמתח של המלחמה הנוכחית ( שֶם ? 
יש למישהו רעיון ? 
) שונה לחלוטין מהמתח של המלחמה ההיא ( טילים מתפוצצים רחוק ממני , בן קרבי בלב השומרון ) ובכל זאת את המתח צריך לתעל לאן שהוא וכך מצאתי את עצמי קונה במין בולמוס , תוך יומיים , שתי זוגות סנדלים מגניבות , סקסיות וגם נוחות ( שילוב מושלם , יש להודות ) ומשהו בתוכי אומר לי שזה לא סוף הסיפור . 
אין ספק , שגם הפעם המשקל שלי לא יעלה אבל אם המלחמה הזאת תמשיך עוד זמן רב , חשבון הבנק שלי צפוי להצטמק פלאים ... 
.. 
. 
בשורות טובות היו מצד ג . 
הבכור שכנראה יגיע ביום א' למספר ימי חופשה ומצד שני , מסתמנת אפשרות , לא ממש משמחת , שאת השבת עצמה אעבור לבדי כי ג . 
צריך לנסוע בענייני עבודה . 
כמו שאמרתי , דברים קטנים . 
לא חשובים בכלל ... 
.. 
. 
שבת שלום חברים יקרים . 
זה הכל . 
פשוט שבת שלום ... 
.. 
. 
בשעות אחר הצהריים כבר הומים רציפי תחנת רכבת מרכז מחיילים בדרכם הביתה . 
בשבועות שג . 
הבכור נשאר שבת , קשה לי עם המראה הזה , במיוחד אני עוקבת בעיניים מתגעגעות אחר בעלי הכומתות בירוק זוהר ומשהו בתוכי מתכרסם . 
היום היו רציפי התחנה ריקים מחיילים . 
רק שתי חיילות מחיל הרפואה ( קורס חובשות ? 
) שהיו בדרך מכאן או לשם ועוד שני חיילים שנראו קצת אבודים בתוך ההמון האזרחי מנקדים את הרציפים בצבע ירוק זית חיילי . 
וגיליתי שהמראה הזה קשה ועצוב לי עוד יותר . 
שיחה עם אחותי שירדה מהצפון לדרום , על ההווה שהוא יחסית סביר ואפילו קצת נעים במין חופשה בלתי צפוייה ובד בבד תחושה של פליטה ואי הידיעה מה יביא איתו יום . 
ג . 
הבכור לא יצא גם השבת הזאת ואני אמשיך להתקשר אליו יום יום כדי לשמוע את קולו לפחות פעם ביום ולדעת שבנקודת הזמן ההיא , אני יכולה להיות שקטה . 
דקות נאספות לשעות ולימים ואנחנו ממשיכים בשיגרת החיים אבל חלק מאיתנו כמו עוצר נשימה ומחכה ... 
.. 
. 
זה לא החום או הלחות המחניקה . 
זה לא בגלל " המצב " , הטילים שנופלים בכל הצפון , זה לא בגלל הקרבות באביבים , וגם לא בגלל ההפצצות שלנו את בירות . 
זה לא בגלל שאני עייפה , או מתוחה ועצבנית , עמוסה בעבודה או סתם לחוצה , זה לא בגלל שום סיבה סביבתית , זה לא בגלל שנגמר הקפה או החלב , או המוסיקה ברדיו לא מצאה בעיני . 
צעקתי היום על הדוקטור . 
צעקה פשוטה , בסיסית ומזוקקת . 
צעקתי עליו כמו שלא צעקתי מעולם על אנשים שאני עובדת איתם , בוודאי שלא על מנהלים . 
צעקתי כמו שאני צועקת לעיתים נדירות בכלל . 
כשנוגעים בנקודה שממנה משהו עובר על גדותיו . 
סוג של איבוד שליטה . 
צעקתי . 
ונרגעתי לאותו הרגע . 
ורק זמן מה לאחר מכן , כשכבר יצאתי משם והייתי במקום אחר לגמרי , ירדה עלי עצבות על שכך הדברים התגלגלו ... 
.. 
. 
חצי שעה עם א . 
הצעיר ואני מרגישה מותשת לחלוטין . 
ימים כמו הימים הללו מעצימים אצלו את הדברים שביום יום הם כבר כמעט לא קיימים או שעולים לעיתים רחוקות מעל לפני השטח . 
החרדות שלו עולות ופורצות בתוכו מעבר לכל פרופורציה הגיונית והוא נדרש לשמוע שוב ושוב ושוב שאין שום סכנה קיומית גלובלית למדינה או לנו . 
הוא לא מפספס שום ידיעה באמצעי תקשורת ושומע את החדשות והפרשנויות כולן . 
והשאלות הן אותן השאלות והתשובות הן אותן התשובות . 
ואני עונה לו בשקט ומחפשת בתוכי עוד ועוד דברים כדי להוכיח לו שאנחנו חזקים יותר והצד השני ישמור על סוג של הגיון גם בלחימה הבלתי הגיונית שלו ושהדברים הולכים לכיוון שטוב לנו , שאיתו אפשר יהיה להגיע לאיזה שהוא שינוי באיזור . 
והוא מסכים איתי לכאורה ונרגע לכמה דקות . 
ואחר כך זה מתחיל מחדש . 
וכשהוא גומר איתי , הוא ממשיך עם אבא שלו . 
וחוזר חלילה . 
חצי שעה עם א . 
הצעיר ואני מותשת , ויודעת שלו , זה קשה הרבה יותר ... 
.. 
. 
( א . 
הצעיר סובל מתסמונת OCD בצורתה הקלה יחסית שבאה לידי ביטוי במחשבות טורדניות ) . 
חמישה קרונות כפולים עמדו וחיכו בתחנת הרכבת הקנה שלנו הבוקר במקום שלושת הקרונות הכפולים בימים רגילים . 
וכל כך הרבה מקום היה לנו , לנוסעים המעטים יחסית באותו נחש קרונות אדום , עד כי הקרון האחרון היה כמעט ריק לחלוטין ואיפשר להניח את הרגליים , היחפות , בנינוחות על המושב שממול . 
תחנת רכבת מרכז היתה ריקה יחסית לשעות הבוקר העמוסות . 
הרציף לכיוון חיפה / נהריה היה ריק מאדם ועל הפסים עמדה רכבת שנוסעת לשום מקום . 
אחר הצהריים הרכבת עדיין עמדה על אותם הפסים כאילו לחזק את הנקודה שמהרציף הזה אפשר לנסוע כרגע רק בדמיון . 
לא יודעת למה ציפיתי אבל שמחו לקראתי כשחזרתי היום למשרד , לאחר סוף שבוע ארוך שהתמשך מיום חמישי ועד להיום בבוקר , ומירי אפילו אמרה בחיוך גדול שהם לא יכולים בלעדי . 
פסק הזמן היה לי טוב כנראה כי הרגשתי היום מפוייסת ופחות עוקצנית ומהלכת על הקצה ואפילו התבדחתי קצת עם מוניקה . 
אולי כדאי שישלחו אותי לחופשת התרעננות לפחות פעם בשבוע , נראה שזה עושה טוב לכל הצדדים הנוגעים בדבר ... 
.. 
. 
א . 
הצעיר וחבריו קורעים את מיתריי הגיטרות ואת מיתריי קולם במין צרחות אימה שהם כנראה סוג של מוסיקה שאני כבר לא אבין לעולם . 
החתולים מתכתשים מתוך משחק ואני אלך לשבת על המרפסת עם גלידת שוקולד ונגיעת מנטה ולשקוע לתוך ספר ולספור ציפורים נודדות . 
טוב נו , זה רק בשיר . 
לילה שקט . 
שקט . 
כשסוף סוף הצלחתי לנתק את עצמי מהגינה האחורית בבית הקפה ומהספר ששאב אותי לתוכו ( של הארלן קובן ) , נזכרתי ביום האחרון שלי בלונדון , לפני ארבע שנים , כשבערב כבר הייתי צריכה להיות על המטוס בחזרה הביתה ובבוקר קמתי והיתה בי תשוקה וצורך עמוק כל כך לספוג לתוכי כמויות עצומות של שקט ורוגע כדי להמשיך את החיי היום יום בארץ , שם היתה אינתיפדה שניה , מחבלים מתפוצצים ודיכאון פנימי חסר אנרגיות . 
נסעתי לריצ'מונד , שכונה ירוקה בדרום מערב לונדון ועשיתי את המסלול בן 5 הק"מ ( שאז נראו לי ארוכים ובלתי נגמרים ) לאורך התמזה עד לגני קיו . 
הלכתי לאיטי . 
כאילו כל הזמן שבעולם בידי . 
מעלי ומצידי האחד עלוות עלים ירוקים של צמחי נהר , עשב ירוק וריחני , פרחים ועצים ארוכי ענפים ומצד שני , הפס הכחול של התמזה , זורם ללא הפרעה למעט איים קטנים פה ושם הצצים באמצע הזרם , וקולות חותרי סירות הקאנו מפריעים את הזרימה האיטית והמונוטונית . 
האוויר היה מלא בקריאות , שריקות וציוצים של עופות הנהר וציפורים מקומיות ובינהן היו פיסות של שקט מוחלט . 
ובדידות כזאת שחשבתי לעיתים שאם מישהו יחליט להפטר ממני ולהטיל את גווייתי לתוך העשב הגבוה , ימים ארוכים יעברו עד שימצאו אותי שם . 
אבל לא פחדתי בבדידות הזאת . 
להפך . 
הרגשתי איך אני לוגמת ויונקת את הירוק והכחול . 
את השקט והשלווה שאינם קשורים לרעש חיצוני זה או אחר . 
ולא רציתי שיגמר לעולם ... 
.. 
. 
וכשהגעתי לתחנת הרכבת של גני קיו , ישבתי על ספסל לפני התחנה , בוהה בשטיח דשא ירוק בהיר , גומעת לתוכי טיפות אחרונות של ירוק כמו מנערת אותם מכוס משקה שלא רוצים לסיימו , ולא מצליחה להביא את עצמי לידי קימה ולהכנס לתחנה ולעלות לרכבת ללונדון ... 
.. 
. 
אבל בסופו של דבר עליתי לרכבת וגם למטוס וחזרתי לאינתיפדה החיצונית ולריק הפנימי שהיה בי אז . 
וכך גם היום , קמתי , הלכתי ובאתי הביתה ובקשתי מג . 
שנעביר את הערב עם מוסיקה ומילים ששרות אותה , וניתן למילים המדוברות קצת מנוחה . 
כי החיים האמיתיים שלי הם כאן ועכשיו באופן מוחלט , רק שלפעמים אני צריכה עוד קצת לגימות של ירוק / כחול כדי להמשיך הלאה . 
( ואני יודעת שלא תמיד לוחצים על הלינק המצורף , אבל הפעם אני מאוד ממליצה , כי התמונות בו משקפות במדוייק את הנוף והאווירה שנזקקתי לה היום . 
ואולי לא רק אני . 
) . 
התבלבלתי ביציאות מהכביש הראשי בדרך הביתה . 
שלוש פעמים פניתי ביציאה הלא נכונה שאמורה להביא אותי לביתי ובכל פעם אמרתי לעצמי , לא נורא , ביציאה הבאה נצא ונחזור לכיווון . 
ושוב , טעיתי . 
שלוש פעמים . 
ועל זה אני אומרת : I rest my case , כי מי שקצת מכיר אותי מבין עד כמה זה מראה על מצבי הנפשי מתחת לארשת החיצונית של " הכל כרגיל " . 
שלוש פעמים וכאילו שמישהו למעלה רומז לי בעדינות : פמה , שבי בבית או שבסוף תגיעי כך , לחיפה . 
אבל אני לא יכולה לשבת בבית כי גם כך יש בי מועקה וחוסר שקט וחוץ מזה ס . 
העוזרת תגיע אחר הצהריים ואני רק אפריע לך כשאסתובב לה בין הרגליים . 
לא עלה בדעתי לרגע לבטל אותה , הבית הרי צריך להראות במיטבו אם טיל כזה או אחר יחליט לבקר בלי הודעה מוקדמת מדי , לא כן ? 
היום השני לחופשת ההתרעננות שהדוקטור שלח אותי אליה ואני מצליחה להינות בקטנה . 
חדר כושר כהלכתו כולל עבודה על שרירים חדשים שלא זכרו שהם קיימים בכלל . 
סיור לימודי מאלף במאפיה גדולה וגילוי עד כמה הלחמניה של מקדונלדס טעימה כשהיא יוצאת טריה מהתנור ואין בה שום דבר נוסף ואולי כדאי למקדונלדס לאמץ את הגישה הקולינרית החדשנית הזאת . 
ולסיומו של יום , הליכה מרעננת לבית הקפה הביתי שלי והתכנסות קצרה לתוך בועה של קפה קר , ספר מתח ומוסיקה טובה . 
ואחר כך הבועה תתפוגג בעדינות כמו בועת סבון רק שבמקום אלפי צבעים זוהרים יחכו לי כל המילים והתחושות של הימים האחרונים ... 
.. 
. 
שיהיה שקט . 
זה הכל . 
עולה בי המילה לאורך כל היום , לאורך הימים האחרונים . 
אסקפיזם , נועצת בי את את חודן של האותיות בכל פעם שאני עושה משהו שמשמח אותי , גורם לי הנאה , רגיעה ושלווה . 
אסקפיזם , צועק בי המבקר הפנימי בכל פעם שאני עושה משהו שהוא חלק מהשיגרה הכי בסיסית ובנאלית שלי שלא מופרעת על ידי שום דבר חיצוני , ורק אותו חוסר מנוחה השונה מחוסר המנוחה הרגיל , מנקר בתוכי ומזכיר לי שהימים הללו אינם לגמרי ימים רגילים . 
אסקפיזם , משהו בי מתבייש כשאני מביטה בביתי השלם על כל חלקיו , על החתולים הישנים מעולפים מחום הצהריים , ובתנור מתבשל לו עוף עם תפוחי אדמה , ובטלווזיה תמונות של בתים הרוסים ואנשים חרדים . 
אסקפיזם , משהו בי רוצה לתת תחושת שיתוף רבה יותר , לחברה שהחיים שלה כמו נעצרו והיא חיה בסרט שנקרא " מלחמה " מאז שהבן שלה חוטף טילים בספינת חיל הים למול חופי לבנון ואצלי ג . 
הבכור נמצא במקום בטוח ושקט יחסי , באמצע השומרון . 
אסקפיזם , אני מרגישה צורך להתנצל שעל הישיבה הנינוחה וחסרת הדאגות לכאורה , בארוחת הבוקר של יום הולדת לחברה בנמל תל אביב , כשמסביב המון אנשים שסביר להניח שהרבה דאגות יש בראשם , אבל לאו דווקא הפחד מטילים מתפוצצים בסביבה . 
אסקפיזם , זה בוודאי לא ירפה ממני כשלא אצטרך לשנות את תוכניותי ואשב בערב ואתמוגג מהופעה באמפיתאטרון מוגן ובטוח במרכז הארץ . 
אסקפיזם , זה הכל הפנימי שעושה ספירת מלאי על הימים הקשים שאנחנו , אני , עברתי כאן , כשעפו טילים במלחמת המפרץ הראשונה , וכשמחבלים מתאבדים התפוצצו על אוטובוסים , בקניונים וברחובות הערים במרכז . 
אסקפיזם , ושום דבר כנראה לא יצליח להשקיט את אותו הקול הפנימי שנוזף בי ואומר : את לא בסדר , את לא מספיק שותפה , ומתעלם מההגיון הרציונלי ששאומר וחוזר שאנו זקוקים להמשיך בחיים הכי רגילים שאפשר , כי זאת נקודת חוזק שלנו ואיתה אנחנו יכולים להמשיך ולשאת ימים קשים כמו שהיו , כמו שעלולים להיות . 
* אסקפיזם . 
אז נכון . 
אני לא בורחת לגמרי מהמציאות שמסביב , ואני קשובה ומעורבת במה שקורה אבל כנראה כל עוד בחלקים של המדינה אנשים לא יוכלו לשבת על המרפסת לאכול אבטיח צונן וקפה קר של קיץ , משהו בתוכי ירגיש מאוד מתנצל ושום הסבר רציונלי לא ישנה את זה . 
ובינתיים : אני וקרוקס ? 
הייתכן ? 
המצב כנראה באמת חמור מאוד . 
אז זהו , שלא . 
תודה לאל . 
המצב עדיין לא כל כך נורא . 
אלו רק הרגליים שלי מדגמנות נעליים שהוחזרו אחר כבוד למקומן המשך שבת טובה חברים יקרים , לכולנו ובמיוחד לחברים בצפון שנימצאים במחשבותי . 
