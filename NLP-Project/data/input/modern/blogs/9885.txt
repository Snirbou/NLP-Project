אחר התעופפו ציפורים כמו נתזים . 
עקבתי אחריהן במבטי , ראיתי אותן עולות כהרף - עין , עד שנדמה היה לי שלא הן עולות אלא שאני נופל . 
ליונתן . 
- אני בעיקר מתגעגעת . 
מציצה מאחורי העפעפיים בכל בוקר ובורחת באותה המהירות בחזרה . 
לפעמים אני מדמיינת את הצעדים של אמא במסדרון ליד החדר , אפילו שהיא כבר בדרך לעבודה . 
אני שוקעת אל תוך תאריך רנדומלי , טובעת בסחרור של אוויר אחר . 
מדמה את הליטוף העדין הזה , את הדבר הראשון שקיבל את תודעתי חזרה אל העולם בכל כך הרבה בקרים , עם " הגיע הזמן לקום " מחוייך שכזה . 
היא תמיד קוראת לי הפלא שלה . 
לפעמים אני משחזרת משהו קרוב יותר . 
את הריח שלו על הכרית ליידי . 
את השמש מלטפת אותו , תלתל תלתל , אוהבת אותו בשמי . 
כשמתחשק לי אני צפה רחוק . 
אל תוך איפשהו בין ח' לט ' , מדמיינת צלצול טלפון שקוטע חלום מיוזע , ואת מאיה ששואלת מתי נפגשים מצדו השני . 
לפעמים אני לא רוצה כלום . 
כי כך או כך כבר סוף הבוקר , ואף אחד לא בא . 
עריכה 12 דקות ושלוש שעות אחרי החצות של הלילה , עוד שבוע ינואר אחר . 
ועצוב לי 
