מאיה ג'י לא מגיבה למכתבים שלי . 
מתבייש להתקשר אליה . 
כנראה שאני מסריח מידי בשבילה . 
הינגיס הפסידה . 
ציפיתי שהיא תגיע לגמר מול שרפובה . 
כנראה שאלוהים אוהב את קלייסטרס יותר . 
אין לי שום בעיה עם זה שעוקצים אותי פרעושים ברגליים בשנתי . 
זה לא עושה את שנתי למחפירה . 
רק שאני מתחיל להתעייף מלהתעייף מביקורות לא הוגנות על הכתיבה שלי . 
היה לי חבר שהיה מזכיר לי כל מה שאני שונא בעצמי הוא היה ילדותי , מגלומן , מיני כל הזמן . 
כל כך שנאתי אותו ותיעבתי אותו ובזתי לו ראיתי בו כל מה שיכול היה להיות אני שהיה גורם לי לאהוב את עצמי ולהיות כל כך שנוא על אחרים ותעוב ונבוז אבל לא , הוא היה דבר אחד נוסף כן , הוא היה מוחצן ואני מופנם , בחור שקט , בלתי - מזיק בעליל וכולם כל הזמן מחכים שאני אתקע את הסכין אבל אני משהה את זה עוד ועוד עד שחלק כבר מתחילים להבין שזה למעשה לעולם לא יקרה ושזו הייתה טעות לחשוב שזה עומד לקרות . 
כבר למדתי לזהות מצבי - רוח , כמעט כמו האחיינית שלי נועה בת השנתיים שלפני שהיא חוטפת קריזה היא מזהירה את המטפלת שלה . 
אני יכול להבחין מתי הרוממות - רוח מתקרבת ומתי היא הולכת ומתי יש לה בסיס ומתי אין לה בסיס ואף - פעם אין לה בסיס . 
אף פעם אין לה בסיס . 
ואני יודע כשהיא באה , שזה יהיה גרוע מאוד כשהיא תסתלק לכן אני מצטער שהיא באה , אבל לא רע לי מזה . 
לא רע לי מזה בכלל . 
כמו שאמרתי לאחי בגיל 12 אחרי שחזרתי מטניס מגבעת רם " אתה יודע , יש את הצניחה הזאת . 
" והוא הנהנן בראש במרץ . 
כנראה שזה גנטי . 
כמו שאמרתי למישהי במסנג'ר " הכל מביך , בייחוד אנשים נטולי מבוכה . 
" ואני יכול להוסיף " הכל מביך , לכן כלום לא מביך . 
" אבל אני יודע שאין זה נכון . 
אין זה נכון כלל . 
אני יודע לעבור את הסף , של הכאב , ואחרי שעברתי אותו להבחין שבעצם אין סף מעולם לא היה סף מעולם לא יהיה סף ואם לא נמציא סף אז גם לא יתכן של " ויתגבר " תהיה משמעות כלשהי אז נהיה כמו הנאצים בשואה וכולם רוצים להיות כמו הנאצים בשואה רק שלאף אחד אין מספיק כוח פרויד פירסם ב - 1900 את " פשר החלומות " . 
הוא ידע שהספ - פר ישפיע על המאה כולה . 
זו הייתה ראשית המאה , בוינה , העולם היה פתוח לרעיונות חדשניים באשר לנפש האדם . 
הייתה לו תחושה טובה בקשר לספר , הוא האמין שאנשים יכולים לקלוט דברים כאלה ולהבין את חשיבותם . 
טיימינג מושלם . 
הוא פירסם 500 עותקים ולא מכר אף אחד . 
אני פירסמתי ב - 2000 את " שירים על חיי העולם הבא " , החלק השלישי בטרילוגיה הראשונה " מוות / מוזה / חיי העולם הבא " . 
לא היה לי ספק שהספר ישפיע על המאה כולה , פשוט היה שם יותר מידי בשביל שהעולם יוכל להתעלם . 
זו הייתה ראשית המאה , בירושלים , בעולם טבוע מיסקונספציות באשר לנפש האדם , במדינה מעורלת באידיאלוגיות פסבדו - שמאלניות ותרבות שקרית . 
טיימינג גרוע . 
פירסמתי 250 עותקים , מכרתי אולי 5 . 
כשפסעתי לי בגינה לצד שיחי הנענע חשבתי לעצמי : " גם אם אני אתאבד מחר זה לא משנה , זה לא ישנה דבר . 
אז אני כותב לעצמי או לכולם ( לכלום ) , זה גם לא משנה . 
אני יודע מה שאני עושה , תמיד ידעתי . 
יש לי מושג ברור ביותר לגבי מה שאני עושה . 
אף אחד לא יכול לסלף את זה , גם הפרשנות נטולת - החסד ביותר לא יכולה לגרום לי לראות שאין בדברים קמצוץ של אמת שהיא גדולה יותר מכל שנעשה עד כה . 
" ללא הגבלת זמן . 
זה התחיל כבדיחה , אבל היא לא מצחיקה יותר די בה כדי לקונן בי תחושת אבלות וחוסר - נחת 
