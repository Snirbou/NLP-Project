מפחד ממה ? 
ליתר דיוק , מפחד ממי . 
אני מפחד ממה שאנשים אחרים חושבים עליי . 
כל הזמן . 
בלי הפסקה . 
וזה מה שגורם לי להיראות כמי שמתנהג כל כך מוזר כל הזמן בחברת אנשים ( ומעניין - אם אוסרט כשאני לבד בחדר , נראה לי שלא יחשבו כמעט בכלל שמצולם אדם מוזר ) , הפחד הזה , כל פעם שזורקים לי חפץ ומצפים שאתפוס , כל פעם שאני אפילו בא למזוג מים לבני אדם אחרים לכוסותיהם , כל פעם שאני - הו , וזו דוגמה מובהקת ! 
- אומר " אהלן " למישהו במסדרון , ורק כלפי שליש , אולי , מהאנשים שאני אומר להם שלום , אני חש חמימות במידה כזו שאני באמת מרגיש שאני רוצה להגיד להם שלום , ולשני שלישים אני אומר אותו מתוך הפחדנות הזו שעליה אני מדבר . 
וכמובן שזה פותח לופ אינסופי , שלילי , שרק מעצים את הסיבות לפחדנות הזו . 
כל כך הרבה פעמים בשנה האחרונה כתבתי בבלוג זה שאני פיטר קיטינג - וזו הסיבה שזה נכון . 
ואני פשוט לא יודע , לא יודע , לא יודע איך להפסיק לפחד ממה שאנשים אחרים חושבים עליי . 
אבל זה מה שהנחה את איך שהחיים שלי נראו ב - 19.5 השנים האחרונות . 
אם רק יהיה לי רעיון איך להפסיק את הפחדנות הזו חד וחלק , ואם אני גם איישם אותו במציאות , החיים שלי כל כך ישתנו ב - 90 מעלות ( למה , דרך אגב , רק ב - 90 ולא ב - 180 ? 
כי 90 המעלות הנוספות הן להתגבר על העצלנות ועל דחיית - העשיה שכה טבועה בי לגבי כל דבר שלא מעניין אותי מאוד ) . 
אבל אין לי רעיון איך להפסיק אותה חד וחלק . 
פשוט אין לי . 
לפחות , מה שכן , בשנתיים האחרונות אני משתפר , כל כך כל כך לאט , אבל זה קורה . 
http://israblog.nana 10 . co.il/blogread.asp?blog=168263&amp;blogcode=3346476 ... speaking of words that originate from reality מה הן מִלים ? 
מלים הן קונספטים ; הן סובייקטים ; הן קיימות רק בתוך מוחותיהם של בני אדם . 
מלים הן לא גלי קול , אף לא מולקולות דיו על נייר , אף לא לֶפּטונים הנורים מתותח ופוגעים במסך : כל אלו הם אובייקטים שהינם חסרי משמעות עבור העולם האנושי , ולא יכולים להיקרא " מלים " , כל עוד אין אדם שתופס אותן ועושה איתן משהו בתוך מוחו . 
היש למלים קיום אובייקטיבי , בתוך המציאות האובייקטיבית , הזהה לכל הצופים , שאינה - תלויה - בתודעה ? 
התשובה היא , חד משמעית , לא ; לא בתור מלים כשלעצמן ; לא לכל מלה מעצם היותה מלה . 
מה שכן יכול להיות למלים הוא קשר , לינק , למציאות ( במצבן האופטימלי ) ; באותה מידה , יכול גם שלא להיות להן קשר שכזה . 
מדוע קיימת כפילות - האפשרויות הזו ? 
מדוע קיימת גם האפשרות השניה ? 
מהסיבה הפשוטה , שלא צריך להתאמץ כדי ליצור מלים מפוברקות : אדם יכול לחשוב / לאמר " ברז עם מים זורמים " - מלה המעוגנת במציאות האובייקטיבית , ואותו אדם יכול גם לחשוב / לאמר " פילים סגולים מעופפים " - מלה שאינה מעוגנת במציאות . 
בפשטות , האדם לא צריך לתת דבר מזיעת אפו כדי לחשוב / לאמר מלה מפוברקת כלשהי ; הוא לא צריך לגרום שינוי כלשהו במציאות האובייקטיבית לשם כך ; ולכן יתכן קיומן של מלים שאין להן קשר למציאות . 
כל זאת בניגוד , כמובן , לקיומם של אובייקטים ( למשל , ברז או גלקסיה ) שכן יש להם קיום בפני עצמם במציאות האובייקטיבית . 
כדי שאדם יעביר דברים כאלו ממקום למקום למטרה מסוימת - כדי שיפעיל עליהם כוח תכליתי , שפירושו יצירת ערך ( = כל דבר המועיל לקיום חייו ו/או אושרו של אדם ) בעולם האנושי - הוא חייב לתת כמות כלשהי של זיעת אפו . 
כפועל יוצא מהאמור לעיל , ניתן לפברק קונספטים ( למשל , מלים ) , ולא ניתן לפברק אובייקטים ( למשל , מטילי זהב ) . 
" דבר מפוברק " : דבר - מה שאינו קיים במציאות , אך כן מדומיין בתוך מוחותיהם של אלו התופסים את המציאות ( בני אדם ) . 
כאשר המלים , המחשבות והקונספטים , החולפים במוחו - המהווים את תודעתו - של אדם מסוים , מייצגים דברים הקיימים במציאות - נובעים מן המציאות - ניתן להגיד על אותו אדם שהוא " רציונלי " . 
למותר לציין גם שפעולתו , ולא רק מחשבתו , של אדם זה תהא " רציונלית " , שכן פעולות מערכת העצבים הרצונית מאותחלות בתוך המוח . 
1 . 
לחקור את המציאות האובייקטיבית וליצור רק מלים שיש להן קשר למציאות . 
( " ברז עם מים זורמים " , " גלקסיה " וכו' ) ואכן , אלו הם האנשים שמלת - הפולחן היחידה שלהם היא : אמת . 
אלו האנשים שהאמת היא המניע הראשוני שלהם וקנה המידה שעליו הם אינם מוכנים להתפשר . 
הקרב על גילוי האמת הוא - הוא מאבק חייהם . 
בו זמנית איתם קיים סוג נוסף של בני אדם : אלו , שרואים ב " עולם המלים " מעין לונה פארק בו דמיון ומציאות יכולים ורשאים לשמש בערבוביה . 
אלו הם בני האדם האירציונליים ; או , במקרה הגרוע הרבה יותר , הציניים . 
הם יכולים להמציא את המלה " פילים סגולים מעופפים " - והם יעשו זאת , ויתייחסו אליה , מבחינתם פעולותיהם ומבחינת תקשורתם עם בני אדם אחרים , בדיוק כמו למלה " ברז עם מים זורמים " . 
לא אכפת להם האם המלה נובעת מן המציאות , מעוגנת במציאות ; אכפת להם רק שהם יכולים להמציא את המושג הזה - ולגרום לבני אדם אחרים להאמין שהוא מייצג את המציאות . 
הם " לא זקוקים " , לכאורה ומבחינת עצמם , לעשות את המאמץ הלא - קל שהוא חקר המציאות , באמצעות חושיהם ומוחם , ורק אז אמירת דברים על אודותיה ; במקום זאת , הם פשוט מפברקים , ואם הם דיאלקטיקנים מצוינים מספיק , זה גם יספיק למטרותיהם . 
הדבר דורש מאמץ - המאמץ שבחקר המציאות , ואמירת רק מלים הקשורות למציאות - ולכן הוא קשה . 
וזה הוא הטוב . 
