אין כמו פיירפוקס , באמת אחלה דפדפן . 
אבל לא כולם יודעים להוציא ממנו את המקסימום . 
והנה בנענע כתבו מאמר באמת נחמד , שמסביר איך להוסיף כל מיני תוספים ודברים נחמדים לפיירפוקס . 
נחמד ! 
באמת ! 
בים הזבל שיש באינטרנט הישראלי , זה היה באמת מרענן להיתקל במשהו שימושי . 
וואלה , אם הראש שלי לא היה מחובר לי לצוואר , סביר להניח שמישהו כבר היה מוכר לי אותו ב - eBAY . 
לא לישון יותר מדי , זה עושה כאבי גב . 
לא לשבת יותר מדי מול המחשב , אני עושה את זה יותר מדי במהלך השבוע גם ככה . 
לא לתת לאבא שלי לשכנע אותי לבוא איתו ועם המפלצת הקטנה לקניון ארנה . 
לא ללכת בקניון ארנה עם סוודר . 
לא ללכת בקניון ארנה . 
לא להיתקע בבית כשיש שמש . 
לא לשכוח שאפשר ללכת לרכוב על סוסים . 
לא לישון צהריים - אחר כך לא ישנים בלילה . 
לא לנסות להתקין SIMS 2 לילדה שבקושי מבינה אנגלית . 
לא לאכול פיצה . 
לא לגהץ . 
לא . 
לא פעם קרה לי שעל שטרות כסף שקיבלתי בחנות כעודף , מצאתי מסרים חתרניים או סתם שרבוטים מוזרים . 
פעם זה היה נפוץ , היום זה קורה הרבה פחות . 
זה תמיד היה גורם לי לתהות - של מי היה השטר הזה לפני , מה עשו איתו , מה קנו איתו ולמי יילך השטר אחרי שאני אבזבז אותו . 
אתר אמריקאי מאוד משעשע בודק בדיוק את זה . 
האמריקאים החמודים מכניסים שם את המספר הסידורי של השטרות שלהם , היכן ואיך מצאו או קיבלו אותם , וככה מתעדים את מסלולם ברחבי ארה"ב . 
אהבתי . 
מעניין אם מישהו בישראל ירים את הכפפה ויקים אתר דומה . 
בעצם , אולי לא כדאי . 
סביר מאוד להניח שהוא ייעצר לאחר 24 שעות על ידי השב"כ וייחקר בחשד למסירת מידע לאויב , ריגול תעשייתי והפרת הסדר הציבורי . 
או משהו . 
היה אמור לעלות פה לפני שעות ספורות פוסט מאוד משעשע ומעוצבן כאחד על איך לא ישנתי בלילה בגלל צרחות הצחוק של השותף המטומטמם והמצחין שלי . 
אבל לאאאאאאאאאאאאאאא . 
ישראבלוג החליט לקרוס וזרק לי את הפוסט לפרצוף . 
ועכשיו אני עייפה מדי בכדי לכתוב . 
אז אין פוסט . 
הלך . 
נעלם . 
התפוגג . 
השם ייקום דמו . 
אני בטוחה שתחיו טוב גם בלעדיו . 
אני עדיין בשוק מהצפייה בדבר הזה . 
או שמדובר בפרודיה גסה , או בבדיחה הזויה , או שזה אמיתי . 
ואם זה אמיתי , אני באמת לא יודעת מה להגיד יותר . 
דיסקליימר : " בטחון בתנועה " אינו אחראי בשום פנים ואופן לאובדן תאי המוח וההלם הנפשי שעלול להיגרם לצופים בסרטון הנ"ל . 
יש לי בעיה עם האפודים הזוהרים שכל בעל רכב חייב מתחילת השנה לשאת ברכבו . 
קודם כל , צחנת קומבינה מטונפת עולה מהדבר הזה . 
מישהו כאן עשה קופת ענק כשמכר מיליוני אפודים לרשתות השיווק ולרוכלי הצמתים ודחף לנו את זה ב - 20 שקל . 
תהיו בטוחים שאם זה עלה לכם 20 שקל בסופרמרקט , הסופרמרקט שילם על זה שקל במקרה הטוב . 
אז מי הרוויח ? 
ולמה ? 
והאם יש לו קשר לקובעי המדיניות במשרד התחבורה ? 
או שאולי פשוט מדובר בעוד רעיון נואל של משטרת התנועה , שמחפשת את הדרכים הקלות לאכוף את חוקי התנועה ולדפוק דו " חות לנהגים עבריינים ורצחניים , שלא מחזיקים אפוד זוהר באוטו . 
מה הקנס שמקבלים על אי - החזקת - אפוד ברכב ? 
ואם כבר מדברים על משטרת התנועה , אז יש בעיה שמטרידה אותי עוד יותר בנושא האפודים . 
אצלי , למשל , האפוד עדיין באריזת הניילון שלו ומושלך אחר כבוד על הרצפה . 
הגעתי למסקנה שאם יהיה מצב בו אצטרך לפתוח את האריזה בבהילות , סימן שאני בכל כך הרבה צרות , כך שזה לא משנה אם יהיה לי אפוד זוהר על הגוף . 
אבל יש כל מיני חכמים שהחליטו להתגאות ברכישה המפוארת שלהם ולשים את האפוד על כיסא הנוסע . 
ולא סתם לשים , אלא ממש להלביש את הכסא באפוד . 
יודע כל נהג שודים המשייט בכבישי ישראל , כי בוהקו של אפוד זוהר המבצבץ מחלונו של רכב הנוסע מאחוריו , מצביע כמעט בוודאות על ניידת סמויה של המשטרה . 
ואז כמובן צריך ללחוץ על הברקס . 
מהר . 
והנה עכשיו , כל משתין בקיר מסתובב לי בכבישים כשכסא הנוסע שלו עטוי באפוד , והצבע הצהוב הזוהר והנאלח הזה זועק אליי מכל פינה ונתיב . 
ואני נבהלת כל פעם מחדש . 
ונרגעת כשאני רואה שמדובר בסך הכל בנהג פזור רוח שמדבר בסלולרי . 
ושוב נבהלת . 
ונרגעת . 
ונוסעת כבר רק 80 קמ"ש ( בתוך העיר ) מהפחד . 
ומכת האפודים הולכת ומתפשטת . 
מה השלב הבא ? 
צ'קלקות על הדשבורד ? 
אני מקווה שלא . 
כי אז אני אצטרך לקנות ברקסים חדשים . 
