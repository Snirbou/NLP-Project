כמו המסלול הראשון של רכבת הרים גדולה ומפחידה . 
אתה בקרון הראשון , חולק מושב עם מישהו אהוב , מישהו קרוב , ששיכנע אותך לעלות על הטירוף הזה . 
שני לופים ומהירות של אוטוסטרדה . 
הכי חדש במזרח התיכון.כל שנותר לעשות לאחר שהודקו החגורות הוא למחוץ את היד של היושב לידך , לצרוח , לקלל ולבעוט ברגליים כאחוז טירוף , אולי אם יחשבו שברחת מאיזה מוסד יוציאו אותך גם ברגע האחרון מהרכבת . 
ועולים קצת למעלה לקחת תנופה , בן 16 עייף ששילמו לו פחות מדי לוחץ על כפתור ומזהיר , בפעם המאה רק במשמרת הזו , " להחזיק את הראש ישר ואת הידיים , להשאיר צמודות לגוף " . 
מזל שלא ביקשו להשאיר את הלב לצידי הגוף , כי הוא כבר מזמן נפל לתחתונים . 
ושום עיניים סגורות לא יעזרו כאן . 
שום מסכי חושך מאולצים לא יעצרו את הרכבת , לא יפסיקו את הסיבוב . 
זה רק אתה בתוך האוטוסטרדה . 
מהירות חולפת במהירות מול עיניים שלא מסוגלות לקלוט אותה . 
עשרות אנשים שמשלמים בשביל לעשות מה שעושה להם טוב ועשרות אנשים שיושבים לצידם , דובקים בעקרונות שהם שאפו בסיכון עמוך אל הריאות , מוחצים לאלו שלצידם את הידיים , רוצים לרדת . 
טק . 
מסילה משחררת רכבת הרים לעוד סיבוב של טירוף . 
צונחים למטה , מביטים אל תהום , מאות ואלפי חתיכות של ברזל ביחד , יוצרות מסילה , טכנולוגיה להרס עצמי . 
ואתה בתוך כל זה ונאבק בכל שנייה . 
להצמיד את הראש למשענת , ישר , רק ישר , מעניין אם זה מספיק ישר , חסרה רק עוד שנייה של לחץ כדי שתוציא איזה סרגל , מד זוית מהכיס הקטן , לבדוק אם זה מספיק ישר . 
ממש על סף לכנס את מועצת העירייה , לאסוף את העולם ולהיעמד על במה קטנה , אל תוך מיקרופון חדש להתוודות שזו אחת הטעויות הגדולות שעשית . 
למסור מילות פרידה ובקשות אחרונות . 
צרחות של עונג וצווחות של סבל גדול בוקעות מהרכבת , ממלאות את האוויר המזוהם של תל אביב בסיפוק וכאב . 
שני לופים כמו גדול וגיצים של מהירות לא אפשרית . 
אתה בתוך כל השגעון הזה . 
צווח צווחות איומות ומזיל דמעות כמו ילד . 
עשרים ושתיים שניות של סיוט שהרגישו כמו הרבה יותר עברו והנה , ילד בן 16 עייף , שמשלמים לו פחות מדי , פותח חגורה ומכריז , שאתה יכול לרדת . 
stop hurting me 
