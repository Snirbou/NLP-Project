כן , כן סין ! 
! 
מול הטלויזיה , ממציאה קריאת עידוד חדשה לטיאן ויאנג - הקופצים למים הסיניים . 
איזה חמודים ! 
! 
אני עוזרת להם לזכות במדליה . 
איך שאני אוהבת את האולימפיאדה ! 
אני מאוד נהנית לצפות במשחקים . 
זה גם מעניין וגם מגוון . 
הדבר היחידי שלא נחמד זה הפרשנים שמקשקשים בלי סוף . 
תנו לראות בשקט , השופטים כבר יתנו את הציון . 
מצידי לא לצאת מהבית שבועיים . 
לראות כל היום תחרויות - שחיה , התעמלות קרקע , ריצות . 
כמעט הכל מעניין אותי . 
קופצת למים . 
בגלל שזה בסגנון חופשי מתחילה בחתירה . 
זה הכי מהיר , אבל מצד שני לוקח יותר אנרגיה משחיית חזה . 
זוכרת שזו טעות להתחיל במקסימום מהירות , אבל מתפתה . 
ב " מסלול " האחרון נגמר לי הכח , אני מאטה ומגיע למקום השלישי . 
פתאום מציפים אותי געגועים לימי השחיה . 
אותה תקופה שהייתי בטוחה בעצמי שאני עוד אהיה אלופה ואגיע לאולימפיאדה . 
אפילו תחרות חובבנים לא הצלחתי לנצח ... 
.. 
. 
אולי יעשו אולימפיאדת אוכל ? 
בתחרות אכילת גלידה יש לי סיכוי טוב לקבל מדליה ... "הוא העליב אותי " אני אומרת בקול מתבכיין לבונבון . 
" מה הוא עשה ? 
מה הוא אמר לך ? 
" הוא קופץ מהכסא , ברור שהוא בצד שלי , לא משנה מה אני אגיד . 
" אל תתייחסי אליו " הוא אומר אחרי שאני מפרטת את ההגיגים של מיסטר טקט . 
הוא נכנס לחדר שלי , נשכב על המיטה ואני אדישה . 
לא מובן לי מתי זה קרה . 
פעם הייתי די פנאטית שלא ישבו על המיטה שלי ולא ישימו עליה שום דבר . 
מתי זה נעלם ? 
" אני הולכת לבית קפה " , נעמדת מעליו ונותנת לו את השלט של הטלויזיה , שיסגור כשהוא יוצא . 
חושבת שחבל שאין עכשיו במיטה שלי מישהו אחר ... שיהיה שבוע טוב ... 
.. 
. 
נפתחה מלחמה קרה . 
רק צד אחד יודע על קיומה והצד השני בכלל לא מודע למה שהולך . 
יש אנשים שאין להם שכל לחשוב על מה שהם אומרים ולמי הם אומרים את " פניני החכמה " שלהם . 
ואני , מקשיבה , משתדלת לחייך ומחכה להזדמנות הראשונה לעקוץ . 
ככה אני אוהבת , להיות נחמדה לאנשים שמרגיזים אותי ולהעליב אותם בחזרה , בצורה שתיראה כאילו לא התכוונתי לפגוע בהם . 
הרי גם הוא לא התכוון ... 
.. 
. 
דו"ח ארוע השעה : 01:30 יום שישי 13/08/04 המקום : הכניסה לחדר האמבטיה נוכחים : אנוכי והחדש " מאיפה חזרת ? 
" הוא שואל , מעיף מבט מהיר למחשוף וחוזר להסתכל לי בעיניים . 
" הייתי בהצגה , ממש מצויינת " אני עונה ורואה שהשיער שלו התחיל לצמוח ורואים שהוא מקריח . 
הוא מתחיל לדבר על מה שקרה לו היום בחדר כושר , אני מקשיבה ובהמשך השיחה הוא מוציא מהפה את המשפט החכם " אני לא אוכל להיות עם מישהי שלא הולכת לחדר כושר , כי היא לא תבין אותי " . 
אני מרימה גבה ושואלת " אם אתה יוצא עם מישהי שרוקדת בלט , אתה צריך לרקוד בלט כדי להבין אותה ? 
" התשובה לא מאחרת לבוא " בלט זה גם סוג של ספורט , זה אותו הדבר כמו חדר כושר " . 
" המממ ... 
.. 
. 
הבחור לא מבין , ננסה לתת לו דוגמה אחרת " אני חושבת ושואלת " עזוב בלט , מישהי שאוהבת לדוג - אתה צריך לדוג בשביל להבין אותה ? 
" הוא עונה תשובה שלילית , אבל עדיין מתעקש על עניין החדר כושר . 
אני מבינה לאן הוא חותר , אבל לא מרחיבה בנושא . 
אחרי שאמרתי שאני מחכה לחורף , הוא אומר שהוא מעדיף קיץ כי " אי אפשר לראות אתכן בחורף , אתה מתחיל עם בחורה ולא יודע איך היא נראית " . 
ואז מוסיף באנגלית עם המבטא המצחיק שלו שככל שאנחנו לבושות פחות זה יותר טוב . 
" מה זאת אומרת לא יודע איך היא נראית ? 
היא הולכת עם מעיל , לא עם רעלה " . 
הוא מסתכל עלי , ומסביר לי " לא רואים את הגוף , היא יכולה לא להיות רזה ואני לא אראה את זה " . 
בהמשך מגיע סיפור על " חבר " שיצא עם מישהי ובמיטה גילה שהיא לא רזה לגמרי ואין לה גוף מושלם . 
ביום למחרת כשהיא התקשרה הוא לא ענה לה . 
זה לא שהיא לא מצאה חן בעיניו , רק העודף משקל . 
" בתל אביב יש יתרון גדול לגברים , כי יש הרבה יותר נשים פנויות מגברים פנויים , חוץ מזה , יש לי יתרון כי בנות אוהבות זרים " . 
" באיזה אטמוספירה אתה חי ? 
" אני רוצה לשאול , אבל במקום זאת אומרת לו שאני וכל מי שאני מכירה , מעדיפות ישראלים שמדברים עברית בצורה ברורה ולא " זרים " שצריך להתאמץ בשביל להבין אותם ואת העברית שלהם . 
האמצעים : כשרים כולם . 
זמן ביצוע : לא ידוע . 
עקר בית - ההצגה החדשה של ענת גוב , בתיאטרון הקאמרי . 
בדרך הביתה , אני מהרהרת במשפט הזה ותוהה עד כמה אני באמת מתחברת לעיר הזו . 
יש רגעים שאני מרגישה מקומית , אבל כשאני עוברת ליד הכיכר ורואה שם נערים משחקים פריסבי אני מרגישה הכי זרה שיש . 
ממשיכה לצעוד , עיוורת , לא רואה את הזוג שעומד ליד מעבר החציה ומתנשק . 
לה יותר קשה להיפרד ממנו , לפחות ככה זה נראה , לפי השפת גוף . 
אישה לבושה בסארי ורוד . 
גם אני יכלתי ללבוש סארי , היתה הזדמנות ואיננה עוד . 
השבוע נזכרתי בה ובקשר המיוחד שהיה ואיננו . 
נזכרתי באסטרולוגית מאילת שחזתה את זה מראש ואמרה שיהיו כמה שנים של נתק ואח"כ נחזור להיות בקשר . 
אז זה נראה לי מגוחך , לא הגיוני . 
הסרט גאוני בעיני . 
העלילה המפותלת , הטקסטים השנונים ופריצת הגבולות . 
סוף לא ידוע , כמו שאני אוהבת . 
שהאופטימים ידמיינו שהסוף טוב , הפסימיים - משהו רע ואני אחייך לעצמי ואחשוב שככה זה צריך להיות , סוף בלי סוף , לראות שהקו החופשי של הסרט נשמר עד השניה האחרונה שלו . 
החולמים - ברטולוצ'י . 
אי אפשר להישאר אדישים . 
מהלכת בין הרחובות , המחשבות נודדות . 
רוצה ליצור , רוצה לכתוב , אולי סיפורים קצרים . 
יש לי כאן חומר של שנתיים וחצי מהחיים שלי . 
מתחבאים פה עשרות סיפורים קטנים , אכזבות , רגעים מאושרים , טיפוסים שונים . 
עוברת מול הפרצוף של השותף החדש ומתעלמת , כאילו לא ראיתי אותו . 
אולי הוא יחשוב שאני קצת תמהונית . 
אתמול בלילה , כשהייתי בדרך למקלחת הוא עצר אותי והתחיל לדבר איתי על ענייני כושר . 
הזכיר כדרך אגב את האקסית שלו . 
אין לי מושג אם יש לו מישהי עכשיו או לא , גם לא ממש מעניין אותי . 
הוא לא אטרקטיבי בעיני ולא נראה לי שאני אכיר לו אחת מהחברות שלי . 
הבחור פשוט פרווה . 
אחרי שדחיתי את זה יותר מדי , מחר יש לי תור לרופא . 
שישלח אותי לעשות בדיקות , שאיתן אני אלך למומחה . 
אם התוצאות יהיו טובות , כמו שאני מאמינה , אני אפסיק לקחת את רוב הכדורים . 
זה קצת מפחיד אותי . 
פוחדת למצוא את עצמי שוב בבית חולים - במיון , או גרוע מזה - בחדר ניתוח . 
כמה שבריאות זה דבר יקר . 
עצוב שבגיל 26 הייתי צריכה לגלות את זה . 
ואם אני חלק מהעולם , אז לאיזה חלק ממנו אני שייכת ? 
ולמה בימים כמו היום אני מרגישה קצת אבודה והרבה בודדה ? 
