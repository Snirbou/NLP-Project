יצאתי עכשיו ממקלחת קרה . 
לא היו מים חמים , ולמען האמת , יהיה זה שקר גס להגיד שהיו מים כלשהם . 
[ וכל זה מטעמי עצלות בלבד . 
] סימן ראשון לניצני חורף . 
ציינתי כבר שאני שונאת חורף ? 
אבל היום כשירדתי מהאוטובוס הביתה זה היה מאוד נחמד לראות תל אביב אפורה . 
חד פעמי , מבטיחה ! 
לפני כמה ימים ערכתי בראש שלי רשימה של כ 3 דברים שבגללם אני שונאת את החורף . 
עם הזמן שעבר נוספו עוד ועוד דברים לרשימה , ואני אמנם כבר לא מרגישה מרומה ע"י עצמי , אבל זה גם לא מעודד במיוחד שמגיעה תקופה שהדברים שאני אוהבת בה הם מועטים ביותר ( לפי ספירה שלי , נכון לעכשיו , זה רק בגדים ארוכים . 
שעדיין אין לי , אבל יהיו . 
אני מקווה . 
) . 
1 . 
גשם . 
לא אוהבת גשם , לא אוהבת להרטב , לא אוהבת שהוא מרטיב לי את המשקפיים . 
2 . 
לא אוהבת מטריות . 
וזה לא שילוב טוב עם הסעיף הקודם . 
אני לא אוהבת להחזיק אותן ביד כי האצבעות שלי קופאות , ומטריה בתיק זה לא משהו , כי היא לא קלה במיוחד , ואין לי לוקר ( טעות טעות טעות ! 
> < ) , ויצא שהשנה יש לי ספרים מאוד כבדים , או פשוט הרבה מהם . 
זה גם תופס מקום , ועם המזל והזכרון שלי , אני בסופו של דבר ארטיב את חולצת הבצפר שלי , בגלל שאני אף פעם לא מוציאה אותה מהתיק . 
3 . 
קר לי בבוקר . 
מאוד . 
לא מספיק שאני עייפה , אני גם לא מסוגלת לקום מהמיטה , מחשש לכל מיני איברים חשובים שלא מתחשק לי שיקפאו וינשרו ממני . 
4 . 
מעילים . 
יש לי בעיה עם מעילים . 
יש לי מעיל סקי , שאני לא רוצה לקחת לביה"ס כי אני לא רוצה שהוא יתלכלך , ובעיקר מפני שזה מעיל סקי , והוא נועד לחמם אותי בטמפרטורה מתחת ל 0 , ולא ב 17 - 18 מעלות . 
אני נראית ממש מטופשת בו כשזה לא בא עם כל ציוד הסקי הנוסף , ולשבת איתו בכיתה זה לא בא בחשבון כי הוא די מקבע אותי . 
ויש לי עוד מעיל , שהוא כבר קצת קטן עלי , ואני לא אוהבת אותו , אין לי מושג מה עבר עלי כשהחלטתי שאני רוצה דווקא אותו . 
וגם איתו אי אפשר לשבת בכיתה , כי הוא ארוך . 
וקטן . 
5 . 
כאמור , אין מים חמים למקלחת . 
6 . 
לפני כשנתיים קרעתי בטעות את החוט של התנור בחדר האמבטיה , אז אין תנור . 
ומאוד קר שם , אז בכמה שניות האלו מהרגע שאני יוצאת מהמקלחת עד שאני מתעטפת במגבת אני מספיקה לקפוא מקור , וגם המגבת לא ממש עוזרת לחמם , היא רק דואגת שאני לא אהפוך לכחולה לגמרי . 
ומחוץ לחדר האמבטיה עוד יותר קר ( כי שם אין את האדים מהמקלחת ) , ועד החדר שלי זה בכלל אסון . 
אני צריכה כמה דקות טובות מול התנור בחדר שלי כדי לחזור לטמפ ' נורמלית . 
7 . 
יש גשם , אין כביסה , משמע - אין בגדים . 
גם ככה ארון הבגדים שלי דל מאוד , ולמרות שתמיד לפני החורף אמא שלי קונה לי עוד כל מיני דברים ( גרביים , למשל , תמיד חסרים לי גרביים ) , אני עדיין מוצאת את עצמי מקבצת נדבות ממנה . 
כפי שאני צופה זאת , התלבושת שלי משנה שעברה תעזור לי מאוד . 
אני חושבת שזהו . 
נורא כיף להסתכל על אנשים אחרים ולהגיד לעצמי כמה טוב שאני לא כמוהם . 
פשוט , עם כל כך הרבה מטומטמים סביבי , וסתם אנשים שבעיני הם נחותים בשל המעשים שלהם , אי אפשר שלא להרגיש טוב עם עצמי . 
שאני יותר טובה . 
כי אני באמת יותר טובה . 
אפילו אם זה רק לעצמי , ובסופו של דבר , זה הכי חשוב . 
ושיזדיינו כולם . 
מזמן לא היה לי חלום . 
והוא היה אפילו נחמד . 
קצת חבל שזה היה רק חלום , אבל במחשבה שניה , אם זה באמת היה קורה - הייתי חייבת להורים שלי המון הסברים . 
- נסעתי לאנשהו , לא ברור לאן . 
נסעתי עם עוד מישהי , והיא שכנעה אותי לרדת בירושלים , למרות שזה לא קרוב אפילו למקום שהייתי אמורה לרדת בו . 
כמובן שכשירדנו מהאוטובוס היא נעלמה לי , ונשארתי לבד לגמרי בירושלים , ומה לי ולירושלים ? 
התקשרתי לבת דודתו היקרה של אבא שלי , מ' [ למי יש כוח להמציא שם בדוי ? 
] , שבאה ואספה אותי קצת אח"כ . 
הלכנו לבית שלה , ובעצם לא עשינו שם הרבה , הלכנו לטייל , ואולי הלכנו לכמה חברים שלה , או אנ'לא יודעת מה ... 
.. 
. 
בשלב כלשהו התחלתי להרגיש ממש רע , הראש שלי פשוט התפוצץ ( יותר מדי אלכוהול ? 
סתם . 
אני בספק . 
) והיא התקשרה לידיד שלה , שבמקרה לגמרי היה פרנסיס מ'מלקולם באמצע' . 
היתה לו דירה קטנה , רק שלו , והמון גיטרות . 
נשכבתי על אחת הספות , והם התיישבו על הספה השניה , ודיברנו לתוך הלילה , עד שנרדמתי . 
כשהתעוררתי , כבר לא זוכרת אם עדיין כאב לי הראש או לא , אבל מ' התחילה להתכונן ללכת הביתה - ראיתי אותה יוצאת מהשירותים לבושה ( וזה לא היה ממש הגיוני , כי מן הסתם כשהגענו אליו היינו לבושות , בבגדים , ולא בשום דבר אחר , וגם לא החלפנו בגדים אצלו ) . 
רציתי גם ללכת להתלבש , וכשקמתי , פתאום נפתח חלק אחר של הבית - כמו בסרטים , שלוחצים על משהו והקיר זז ומגלה עוד חלק נסתר של הבית - ושם התגלו ההורים שלו . 
ואז כבר לא יכולתי ללכת לשירותים , לא להשתין ולא להחליף בגדים , וזה היה חבל מאוד . 
בזמן שהתלבטתי מה לעשות , מ' כבר הסתלקה לה והשאירה אותי שם . 
חשבתי על ללכת הביתה בפיג'מה , כי הטי - שרט שלבשתי יכלה לתפקד כטי - שרט לכל דבר , והמכנסיים - טוב , זו כבר היתה הבעיה האמיתית . 
אני חושבת שניסיתי לאסוף את הדברים שלי וללכת אבל לא העזתי . 
בשלב הזה , פרנסיס כבר נעלם מהאופק , והתחילו להתגלות עוד חלקים מהבית - וגם היו לו * הרבה * אחיות ! 
הייתי מהמרת על יותר מ 10 . אז גם הסתבר לי שההורים והאחיות שלו דתיים , ואבא שלו - בעיקר הוא - נורא התעצבן עליו ועלי שאני נמצאת שם . 
נשארתי שם די הרבה זמן , תהיתי מה לכל הרוחות אני אמורה לעשות עכשיו , ובסופו של דבר אזרתי אומץ ושאלתי את ההורים שלו באיזה שירותים אני יכולה להשתמש ( כי פשוט היו להם יותר מדי ) , ופתאום נורא התחבבתי עליהם . 
הם הובילו אותי לחדר אמבטיה נורא מוזר , עם דלת הזזה שקופה לתוך החדר , ועוד דלת הזזה שקופה ווילון היישר לתוך האמבטיה , שהיתה מאוד מוזרה , כי בקצה שלה ממש , בלי הרבה הפרדה , היו באמת השירותים . 
בניגוד לרצוני נדחפתי לאמבטיה מלאה במים , אז לפחות כדי לנצל את המצב , שאלתי איך נועלים את האמבטיה ואת החדר , וזה נראה כמו המנעול העילג שיש לנו לדלת בגג , אבל לא הספקתי לסלק אותם כדי לנעול את הדלת . 
כל פעם הם נכנסו ושאלו בקשר למשהו אחר , בעיקר אמא של פרנסיס , והיא נכנסה ושאלה אותי אם אני צריכה מגבת , ובלי קשר לתשובה שסיפקתי לה היא הלכה והביאה לי ( ואז ראיתי כמה מגבות הבאתי איתי , 4 במספר , וזה היה משונה ) , ובקיצור - הם פשוט שיגעו אותי , שלא לדבר על זה שבני בית נכנסו ויצאו מחדר האמבטיה הזה ללא הפסקה , וזה היה מאוד מטריד . 
ואז גם פרנסיס נכנס , ונראה מאוד מופתע לראות אותי , ניחשתי שזה כי הוא חשב שכבר הלכתי . 
דיברנו , די הרבה , ואז פתאום הייתי לבושה בבגד ים , ומעל זה בבגדים אחרים , ויבשה . 
אז הלכתי . 
- זה היה כחלק מפרוייקט לוכד החלומות , שבבלוג שלהן . 
עכשיו אני אמורה להעביר לעוד 3 אנשים שיצטרכו לספר חלום אחד שלהם , אבל מכיוון שאין לי למי - אני מרשה לכם לנדב את עצמכם . 
[ רק שלא ירביצו לי אחר כך > < ] 
