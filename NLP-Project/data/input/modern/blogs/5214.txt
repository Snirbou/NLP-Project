בשעה 20:40 הבנתי שאני קצת עצובה . 
הדבר הכי משמח שקרה לי השבוע היה שהתחומים בהם עסקתי בעבודה התרחבו . 
זה לא יתבטא במשכורת , אבל אני מרגישה שאני נהנית בעבודה ולהרגשה הזאת אין מחיר ... 
.. 
. 
מנסה לחשוב למה לא הוזמנתי לארוע יום ההולדת של מישהו שעובד איתי . 
אנחנו לא קרובים ומנהלים רק " סמול טוקס " במשך העבודה . 
אבל הוא הזמין חצי מהאנשים שעובדים איתנו ועם רובם הוא באותה " רמת יחסים " כמו שהוא איתי . 
אולי הוא לא מסמפט אותי ? 
הוא נחמד אלי , אבל חושב עלי משהו שלילי ? 
? 
בסביבת העבודה אני נחמדה בצורה בסיסית גם לאנשים שאני לא אוהבת . 
זה לא נראה לי צביעות , רק נימוס בסיסי . 
פעם ראשונה שאני מבינה שאולי לא רק אני מתנהגת ככה . 
בכלל , איך זה יכול להיות שאין לי חברים מהעבודה ? 
יש אנשים שאני מנהלת איתם שיחות במהלך שעות העבודה , אבל עם אף אחד זה לא מעבר . 
היו לי 2 חברות מהעבודה , אבל אחת עברה לגור בחו"ל והשניה הפכה לזונה . 
מעניין מה קורה עם נופר . 
לפעמים כשאני הולכת ברחוב או במרכז קניות אני רואה מרחוק מישהי שקצת דומה לה וחושבת מה אני אמורה לעשות אם אני רואה אותה , מה היא חושבת על ההתנהגות שלי והאם היא הצליחה לעזוב את המקצוע שלה . 
כשאני מתקרבת לאותה דמות אני מגלה שאין דמיון ביניהן . 
השעה היתה 21:00 כשהתחשק לי ללכת לים . 
הרבה זמן לא הלכתי על החוף , נשמתי אויר ( יחסית ) נקי והתנתקתי מכל טרדות היומיום . 
אבל חושך וגשם לא מסתדרים עם טיול לילי בים , אז החלטתי לוותר על הרעיון . 
לאצבעות שלי יש ריח חמוץ משהו . 
אני אוהבת את הריח הזה , אבל לא מובן לי איך הוא נשאר כששטפתי את הידיים למעלה מ - 5 פעמים מאז שקרתה אותה פעולה שגרמה לאותו ריח להופיע . 
פעם הייתי מפסיקה רק באורגזמה הרביעית , היום מספיק לי 2 ולפעמים גם אחת . 
הן מגיעות מהר יותר , אבל ברמה שונה ממה שהיה עם יחיד סגולה 1 . 
מסקנה : אני צריכה מישהו ולא מכשיר שמופעל על רביעיית בטריות . 
בעקבות שיחה עם חברה החלטתי שהרעיון להירשם לאתר הכרויות לא נוראי . 
מילאתי פרטים , הוספתי תמונה וחיכיתי לבואו של בחור 2 לחיי . 
3 ימים , כ - 50 פניות , אחרי סינון קפדני דיברתי עם 3 בחורים . 
עם אחד היתה שיחה יבשה , עם השני המשך יבוא ואת השלישי החלטתי לפגוש הערב . 
קבענו באותו מקום שהייתי בו עם בחור 1 . החלטתי שאני יכולה להפוך את אותו בית קפה למקום קבוע לדייטים . 
הוא קרוב לבית שלי , יש בו אווירה נעימה והקפה שלהם מעולה . 
בחור נחמד , שיחה קולחת , אבל הוא לא בשבילי . 
כנראה שגם הוא חושב ככה , כי אמירת " היה לי נחמד " לוותה בלחיצת יד . 
" למה לעזאזל אתה לוחץ לי את היד ? 
" חשבתי , אבל לא אמרתי על זה כלום . 
המשך יבוא בסיפורי בחור 3 ... כשבאתי הביתה בונבון היה נראה עצוב . 
בנוסף , הוא שטף את הכלים שהשארתי בכיור - מעשה מוזר ביותר , כי הוא שונא לשטוף כלים ובדרך כלל משאיר ערימות של צלחות וכוסות בכיור . 
אולי זה דכאון יום ההולדת המפורסם . 
עוד פחות מחודש הוא מוסיף עוד שנה לגיל . 
אני עדיין לא יודעת מה לקנות לו ואיך לחגוג את היום המשמח ... 
.. 
. 
כששאלתי אותו אם הכל בסדר ואם הוא עצוב ורוצה לדבר על משהו הוא אמר שהוא סתם עייף . 
שמרתי לעצמי את המידע שהרבה פעמים דכאון מתפרש כעייפות , חיבקתי אותו והוא הלך לישון . 
לפעמים כשאני הולכת ברחוב והמוני מחשבות מציפות את מוחי הקט אני מצטערת שאין לי רשמקול להקליט את אותן מחשבות . 
זה היה נראה תמוה אם הייתי מדברת " לעצמי " תוך כדי הליכה ברחוב , אבל ככה כל אותן מחשבות לא היו מתפזרות לכל עבר והייתי יכולה לחשוב עליהן שוב אחר כך . 
כשהייתי מתלוננת על זה שאני לא זוכרת משהו הפסיכולוגית שלי היתה אומרת שמה שאני זוכרת זה מה שאני אמורה לזכור . 
כנראה שעל מחשבות לא חשובות לא חוזרים יותר מפעם אחת ... כשהורדתי את " חולצת סיאטל " מחבל הכביסה עלה לי הזכרון שלי לובשת אותה לראשונה . 
יש כמה בגדים שאני קשורה אליהם , החולצה הזאת נמצאת בוודאות ב " שלישיה הפותחת " . 
קרוליין ואני הולכות להעביר ערב של שתיה במבשלת בירה בסיאטל . 
אם אני זוכרת נכון לבשתי את החולצה הזאת עם חצאית ונעלי ספורט - שילוב מוזר , אך מוצלח . 
הבירה היתה גרועה . 
יוני 2001 . 
אין דימיון לחיים שלי כיום . 
אני שומרת על החולצה הזאת שלא יקרה לה כלום , כאילו אם היא תהרס אותם זכרונות יהרסו איתה . 
זה הזמן לישון . 
נקום ליום חדש , עם הזדמנות ליצור עוד עשרות זכרונות חדשים . 
היום כשראיתי את פניך לכמה דקות ולא האמנתי . 
הדמעות זלגו מהעיניים , אבל הלב לא החיש את פעילותו . 
יש אנשים שאני אזהה גם בעוד 20 שנה , לא משנה עד כמה הם ישתנו . 
בורגנות הסביבה זרה לי ותמוה בעיני איך זה ששנינו גדלנו באותו בית במשך כ - 20 שנים וכיום החיים שלנו שונים כל כך . 
הרעיון של דירה משלי עם ילדים לא נראה לי מציאותי . 
השבוע הבנתי שאני לא מוכנה עדיין להיות אמא של מישהו אחר . 
הייתי צריכה לבלות כמה שעות עם האחיינים שלי כדי להגיע למסקנה שעניין ההורות מאוד מורכב ולא יכול להשתלב בשלב זה של חיי . 
מחשבות על העתיד הביאו אותי למבוי סתום - יש סימן שאלה גדול לגבי השאלה מה אני מתכננת לעשות . 
יש לי יותר מדי רצונות ואני צריכה להחליט על איזה מהם אני אוותר . 
פוך הערב היו לי כמה שעות פנויות לסדר את אזור המחיה שלי . 
התחלתי בענייני כביסה מה שהוביל אותי להחליף מצעים ולהוציא סופסוף את שמיכת הפוך . 
איזה כיף ! 
! 
הבעיה עם שמיכות פוך היא שקשה יותר להיפרד מהן בבוקר , כל כך חמים ונעים בתוך השמיכה ... "את נראית צעירה יותר " מעניין בת כמה נראיתי קודם ... 
.. 
. 
הסתפרתי ובעקבות זה המוני אנשים שמרוצים מהשינוי אמרו את המשפט הזה . 
מעצבן אותי שאני לא יכולה לאסוף אותו ל " קוקו " . 
מוזר לי ללכת עם שיער פזור כל היום . 
תגלית באוטובוס רוב התובנות מגיעות אלי כשאני בשירותים או כשאני בנסיעה , לרוב בדרך הביתה . 
היום הבנתי שיש אלוהים . 
הגעתי למסקנה מלומדת זו לאחר שראיתי שלט חוצות שהכותרת שלו היתה " יש אלוהים " , מה שגרם לי ולעצמי לפתוח בדיון פילוסופי קצר וקולע . 
הגעתי למסקנה שאם מיליוני בני אדם מאמינים שמשהו מסוים קיים , מתוקף אמונתם הוא קיים ואין צורך בהוכחה גשמית לכך . 
הויכוח בין גישת " בראשית ברא ה' את העולם " או " בראשית ברא האדם את ה '" עדיין לא הוכרע . 
אולי בנסיעה הבאה ... זה הזמן לחלום חלומות מתוקים ! 
באחד מהבקרים השבוע כשעברתי ליד הכיכר ראיתי שתלו שלט גדול ועליו הפנים והשמות של הדמויות שמתנוססות על בניין העיריה ומי אחראי לכל אחד מהם . 
היום כשהיה לי זמן ניגשתי לשלט ומצאתי שהתינוק של נירוונה בא לייצג את איתמר בן אב"י ( למישהו יש דמיון עשיר ) ותעלומת ג'רי ( ג'רמיה ? 
) סיינפלד נפתרה - הנביא ירמיה . 
הוא קיבל את הכינוי בלי אותות ובלי מופתים ... תמיד כשאני חוזרת הביתה יש בדרך כמה חתולים . 
הראשון , מנומר , עסוק באכילת שאריות של פיצה השאר מסתובבים , כנראה רעבים והאחרון משחק עם משהו דמיוני . 
הפסקתי לדבר עם חתולי הרחוב . 
הגעתי למסקנה שזה לא נראה טוב , הם לרוב מסיקים מעצם הפניה אליהם שאני רוצה ללטף או להאכיל אותם ואני לא מלטפת חתולים זרים מאז שאחד מהם שרט אותי ובעניין האוכל - רק אם הם מייללים בצורה מסוימת אני קונה להם אוכל , אני לא יכולה לבדוק מה מצב הרעב של כל החתולים וגם לא יכולה להרשות לעצמי לקנות אוכל לכולם . 
איך זה שמקבצנים אני מתעלמת ומחתולים כל כך אכפת לי ? 
הולכת ברחובות העיר וחושבת בלי סוף . 
מקווה שכאב הראש הזה לא יהפוך למיגרנה . 
מסקרן אותי איך אחרים מרגישים כאבי ראש ומה אצל מישהו אחר נחשב לכאב נסבל וכאב בלתי נסבל ? 
מה זאת העצבות שנפלה עלי ? 
" זה היה יכול להיות סיפור טוב , אלמלא היה סיפור חיי . 
אני הבחורה שאתם מכירים מאיפשהו , שפגשתם באקראי ושאולי שאלתם בנימוס " מה העניינים ? 
" . 
לא ממש התכוונתם שתתחיל לגולל את קורותיה בפרטי פרטים ... 
.. 
. 
" המשפט הזה , מהספר " מה לא בסדר איתי " של תמי שמש - קריץ עלה לי לראש תוך כדי הליכה , כשחשבתי אולי לכתוב חלק מהעבר בצורה לא סלקטיבית . 
הגעתי למחשבה הזו אחרי שהסתכלתי היום במראה וגיליתי שאני מזכירה לעצמי את איך שנראתי לפני 10 שנים . 
הסתפרתי השבוע והדמיון מפחיד אותי ולא עושה לי טוב . 
תמונה של השלישיה מהתיכון קפצה לי לראש . 
אחת נשואה + 2 , השניה בהריון והשלישית גרה בעיר הרווקים , בדירה שכורה , עם חשבון בנק מלא חובות , עבודה זמנית , לימודים זמניים ובעוד שנה שוב הכל יתהפך . 
" לפני חצי שנה מכבי זכתה באליפות " . 
שומעת ולא מאמינה שחצי שנה עברה מאז ששרנו " כולם יודעים שאירופה צהובה " . 
באותו זמן היו לי 3 חברות שגרו ברדיוס של 5 דקות ממני , כולנו עברנו דירות . 
2 עזבו את העיר , אחת כדי לגור עם החבר והשלישית שיפרה את תנאי המגורים שלה . 
" יש לי את בונבון - זאת התוספת שקיבלתי לחיים שלי " , אני מנסה לנחם את עצמי ולראות שגם לי היה שינוי חיובי באותה תקופה . 
הבוקר , בדרך ללימודים דמיינתי לעצמי ראיון עבודה עתידי ומה תהיה התשובה שלי שישאלו אותי למה אני עוזבת את העבודה הנוכחית ולא מתקדמת בה הלאה . 
הייתי מרוצה מהתשובות שהמצאתי , אני מחכה להזדמנות לבטא אותם לא במחשבות שלי , בתקווה שזה יקרה עוד פחות משנה ... 
.. 
. 
אני יודעת איך אני רוצה ששמלת החתונה שלי תראה , אבל לא רואה שינוי בחוסר המצב הזוגי שלי . 
יש לי בראש תמונה של בן זוג אידיאלי , אבל עוד לא מצאתי אותו ועוד לא מצאתי את מי שחושב שאני אידאלית בשבילו . 
איך מישהו יחשוב שאני " בסדר " אחרי כל מה שאני אספר לו ? 
רוצה עבודה אחרת , רוצה לגור עם מישהו שיחבק אותי בלילה . 
רוצה להגשים חלומות וליצור חלומות חדשים . 
בתחילת הסרט החלטתי לספור כמה הרוגים יש בו . 
33 הראשונים נספרו בקלות , אחר כך באה קבוצה של 10 נוספים ואז החלטתי שאין טעם להמשיך לספור . 
זאטואיצ'י היה סרט מקסים , שנון ומיוחד . 
הצלחתי לנחש חלקים נבחרים מהסוף , מה שהיה משעשע . 
ועכשיו מאוחר , העייפות מתגברת והרעב מתחיל . 
הלכתי לישון . 
סוף שבוע נעים ! 
