נניח שבעתיד ימציאו ויוכלו לשגר לוויין , שהצד שלו הפונה כלפי כדור הארץ הוא פאנל מקרין ענק - מעין מסך טלוויזיה של הרבה מאוד אינצ'ים - ותפקידו יהיה לשדר פרסומות , 24 שעות ביממה , 7 ימים בשבוע , כלפי כדור הארץ . 
פרסומות שאי אפשר להימלט מהן , ולא משנה אנה תלך . 
רק תפנה את עיניך לשמיים - ותראה פרסומת . 
נשמע כמו סיוט , נכון ? 
ובצדק . 
מדובר בסיוט ללא ספק . 
וכעת , אזכיר מהו תפקידה של המדינה : להגן על היחידים מפני פגיעה בחייהם , בחירותם או ברכושם על ידי יחידים אחרים . 
במקרה הלוויין - המקרין הנ"ל , יש פה פגיעה ברורה באחד מ - 3 הדברים הללו : החירות ; החירות שלא להיחשף לפרסומות בניגוד לרצונך ; החירות שלפיה השמיים שייכים לכולם , ולכן השמיים צריכים להישאר נקיים מפרסומת קבועה שכזו . 
החברה ( התארגנות של יחידים ) שתשגר אותו תבצע פעולה אסורה , שהמדינה צריכה להגן על כל שאר היחידים מפניה . 
ועדיין , אין פה כל פגיעה של ממש בקפיטליזם ה - laissez - faire , שהוא כמובן דבר טוב ורצוי מאוד כשלעצמו . 
האיסור על שיגור הלוויין - המקרין הוא פשוט פעולה רציונלית , שקולה והגיונית , שמיועדת למנוע את התרחשותו של סבל אנושי , תוך פגיעה מינימלית בתאגידים ( שגם הם ישויות טובות ורצויות כשלעצמם ) - הם הרי יוכלו להמשיך לפרסם בשלל דרכים אחרות , שאינן פוגעות בחירותם של יחידים אחרים ; וגם אם רווחיהם יקטנו במקצת , יש לשקול את הקיטון הזעיר הזה לעומת טובת כל האנשים החיים תחת כיפת השמיים . 
זו היתה דוגמה שמראה עד איפה , בערך , מותר לממשלה להתערב בפעולות התאגידים ( או כל התארגנות אנושית אחרת ) . 
ההגיון הפשוט והברור - לפחות כפי שהוא פועל אצל אנשים רציונליים - צריך להגיד מתי מתרחשת יתר - התערבות , לדוגמה : אם הממשלה תאסור , או תטיל הגבלות דרקוניות , לא רק על פרסומות שאי אפשר להימלט מהן , אלא גם על פרסומות שהאדם כן יכול להיחשף אליהן במידה שהוא בוחר , כגון בטלוויזיה ובעיתונים . 
דוגמאות של חיקוקים מגבילי - חופש - פעולת - עסקים לגיטימיים , הרלוונטיות לימינו נטולי הלוויין - המקרין : חוקי איכות סביבה ; חוקי העסקת עובדים ; חוקי תברואה ( במסעדות וכו') . ישום האינטרנט המדהים הזה גילה שאני חושב על מטיל זהב , אחרי שעניתי על 20 שאלות קצרות . 
זה פשוט לא יאמן . 
בלוגים ורודים של פקאצות בנות 12 . 
להשתמש באבריל לבלוג כזה , זה כמו להשתמש במילטון פרידמן לבלוג של ניאו פרוטקציוניסט . 
שיבינו כבר : אבריל היא לבנות 17 - 18 - 19 וגם למעלה מכך ; השירים של אבריל הם על דברים אמיתיים , לא רק מעניינים אלא גם ממש קשורים למתרחש במציאות . 
בריטני ספירס הארורה או כריסטינה מגעילרה - הן לבנות - 13-14 ; 12 המילים שלהן הן " אופס , שיחקתי עם לבך " ושאר שטויות טיפש - שלוש - עשרה חסרות תוחלת . 
אני מקווה שהבהרתי את הנקודה . 
עדכון 10.10.2004 שעה 1347 : יש שיר אחד של בריטני שאני באמת אוהב : Lucky . 
יאללה , עוד מאה וארבעים שקלים חדשים לאוסף . 
יש לי כל כך הרבה הגיגים על עבודה שעלו במוחי בזמן שהזעתי למען כספי ( שלוש עשרה שעות בשתיים וחצי היממות האחרונות ) . 
לדוגמה , אלו שכבר שנים אני מכיר , ושעל חלקם אני חשבתי בעצמי : העבודה היא מתת שמיים , ועלינו לראות אותה לא כנטל , אלא כמתנה . 
Labor = Wealth . 
( אני באמת גיליתי את המשוואה הזו בעצמי , לפני שנתיים בערך ; לפני כמה ימים גיליתי שאדם סמית' כתב על הקשר הזה כבר לפני 228 שנים ... 
.. 
. 
) יש כמה חדשים , שניסחתי רק בשלושת הימים האחרונים ( מאז התחלתי לעבוד באותו מקום ) : עבודה היא פעילות הירואית . 
במהלך עבודה , אני יוצר משהו , בזיעת אפי , למען אנשים שרוכשים את אותו משהו ממני בכסף - שהוא יצוג של זיעת אפם , של התאמצותם שלהם ( או של מי שנתן להם מרצונו החופשי את הכסף ) , כדי שאותם אנשים יוכלו ליהנות מהחיים . 
היופי האינהרנטי בקפיטליזם ה - laissez - faire : הרגליים שלי כואבות , הידיים שלי מתאמצות , הראש שלי עייף - לא של מישהו אחר , ולכן הכסף מגיע לי ולא למישהו אחר . 
ארבעה דברים קדושים : ההגיון , החירות , החיים והעבודה . 
( לפי הסדר הזה ) אוי , אני כל כך שמח עכשיו ! 
הקטע הקודם בבלוג - כמעט לגמרי בטל ומבוטל ! 
יש כל כך הרבה עתיד ! 
כל כך הרבה דברים יפים שמחכים להיעשות ! 
עבודה היא כל כך נפלאה . 
מבחינתי , היות במצב של " אני עובד " הוא דבר השני במיוחדותו רק להיות במצב של " אני אוהב והיא אוהבת אותי " . 
והכוכבים יפים מאוד בעונה זו של השנה . 
עוד מעט ירד היורה , ויציף אותי לגמרי מחדש בכל ההרגשה הטובה שמצפה להתקיים כבר חצי שנה . 
חסר פה משהו . 
משהו להיאחז בו . 
משהו - לא רק לפעול לגביו , אלא גם לדעת שהפעולה שלך לגביו תניב שינוי משמעותי כלשהו . 
דבר - מה שבאמת אני אשמח , שאני באמת ארגיש שעשיתי משהו בסיסי וחשוב , אחרי שאעשה אותו . 
לפני שבועיים בלבד היה לי דבר קרוב לזה , אך הוא חמק . 
ומאז אין . 
מה שגרוע בדכדוכי הנוכחי הוא שהוא נובע בו זמנית ממשהו ( דבר שהתרחש ) ומכלום ( מה שנכתב לעיל ) . 
אבל , אני חושב שגיליתי את הפתרון , והוא מסתכם במילה אחת : סבלנות . 
