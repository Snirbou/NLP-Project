ואני זוכרת איך נשבעתי לעצמי בפעם השניה בחיים לא לפגוע ברעים עם גרזן מנוצות . 
כי אסור . 
אסור אסור אסור . 
הם בני אדם , בערך כמוני . 
פחות או יותר . 
אז אסור . 
הרעים חסמו לי את הדרך . 
הגרזנים שלהם לא היו עשויים מנוצות וחמלה לא הייתה ניכרת בהם . 
אני לא הצלחתי לזהות אם זה היה כעס או שנאה , אני מניחה ששנייהם . 
אולי גם ניסיון התנכלות בדרך להצלחה הממוקדת שלי , ואולי כי הם הרעים , וזה מובן מאליו שיתנהגו כך . 
כשדיברתי עם החזק מכולם , זה שמבין בהכל , שאלתי אותו מה הוא חושב על הרעים . 
" הם רעים " . 
התשובה הייתה חד משמעית . 
שאלתי אותו אם הוא מבין איפה אני נמצאת , והוא אמר שאני באמצע . 
חודש לפני זה הוא אמר שאין אמצע במערכה . 
אחרי זה הוא אמר לי שלא אעז להיות בצד של הרעים . 
" בסדר , לא אהיה . 
" מאז לא נלחמתי בהם עוד . 
הרעים נשארו רעים ואני נשארתי אני . 
עכשיו הם מנסים שוב והמטרה שלהם מערערת לי את הביטחון . 
מילים של רעים , צורת גוף של רעים . 
הכל כל כך אופייני להם , המסכה לבושת האדישות , השקר , המשפטים הכי רציניים שלהם שמקבלים משמעות אחרת מאחורי גבי . 
אני יודעת שלא אפגע בהם , כבר נאמר שאסור . 
אני יודעת שאלחם למען המטרה שלי , רק שלא אפגע באנשים מהצד השני . 
הם רעים והם בני אדם . 
והמטרה של כולנו דומה מדי אחת לשניה , אני מאמינה ששלי הרבה יותר חזקה . 
הרעים ממעיטים בעשייה ומרבים בדיבורים , בעיקר על הטובים . 
על הטובים מהם . 
אני חושבת שהרעים שואפים להיות בעמדה של הטובים , ואולי לא כל כך . 
אולי הם סתם רעים . 
גם עליי הרעים מדברים הרבה , כך הבנתי מרמזים כאלה ואחרים מהרעים שלי . 
הם אולי רעים , אך לא כ''כ חכמים . 
או שכן . 
תקבעו אתם , אני חושבת - שהם לא . 
הרעים חושבים שהם בשדה קרב על כבוד ואני נלחמת למען ההצלחה שלי , הרעים מביטים בי מאחורי הגב ואני חושבת מה היו קורה לו מבטים יכלו להרוג , הרעים היו מזמן מנצחים . 
אך הם לא . 
גם החזק שמבין בהכל מהפסקה הקודמת נעלם לי מאז , אז אפשר לאמר שנשארתי לבד בדרך להגשמת המטרה שלי , שהיא לא פחות ולא יותר כרוכה במעבר בשדה קרב גדול שעליו הרעים בטוחים שהם שולטים . 
הם לא , הטובים פי אלף יותר שולטים מהם . 
מאותו הרגע שנעלם לי החכם , והרעים ידעו שהם לא הולכים לוותר - נשארתי אני והחלום , הרמתי את ידי ובהנפת מקל גבוה אל על , ידעתי משהו שאף אחד לא ידע לעולם . 
לפעמים אי אפשר לתת לדברים להיות בערך , במיוחד כשרגשות מעורבים בעניין ; חייבים לבחור , גם אם הבחירה קשה . 
והנה הגעתי לשלב שאני בוחרת , בונה את הצעדים שלי בקפידה אך עדיין בוחרת ( מה שיסתמן לי בהמשך כבחירה גורלית ) . 
אני חושבת שמיציתי את רעיון האדישות וחוסר המעש בנושא . 
התבונה שהגעתי אלייה עזרה לי לחשוב ולהבין , אני חייבת לראות סוף לכל הסיפור הזה , טוב או רע . 
ואני יודעת שזה יהיה ( קצת ) קשה . 
מהרגע הראשון שראיתי אותך ידעתי שאני כבר מכירה אותך . 
הצבע הזה שאני לא יודעת לפרוט אותו למילים אבל הוא רק שלך , ועיניך שצעקו משהו אחר ממש ששידרו תווי פניך . 
ברגע הראשון ששמעתי אותך ידעתי שיש משהו מעבר למילים , הרכות שבטון שלך שלחה לי רוח חמה ולימים הפכה לסערה . 
ואיך שהיא סוערת . 
