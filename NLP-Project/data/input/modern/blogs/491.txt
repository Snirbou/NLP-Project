כל פעם שיש אות בלב שמאותת לי לשוב ולכתוב פה , היא מתאדה . 
אני דוחה אותה , והיא נעלמת .. 
. 
ואז אני כועסת על עצמי שנאבדו לי חתיכות של זיכרונות . 
בפוסט הקודם כתבתי על האימון הראשון שלי והגיע הזמן שאכתוב כמה הוא השתפר באימון השני . 
האימון השני במספר נערך ביום רביעי בשבוע שעבר ב - 22.8 . 
לשם הגעתי עם אנרגיות ברצפה ואולי דווקא עם אנרגיות שרוצות להתפרץ . 
כשהגענו לשם חיכו לנו מעט מאוד בנות , ביניהן : שיר , עמית ועוד 2 בנות חדשות . 
הפעם היינו מעט מאוד , ודווקא כשחשבתי שלא יכול להיות יותר גרוע מזה החיים הפתיעו אותי . 
יאיר התחיל בזה שביקש שנשב על הספסל , ובעודנו מחכות מספר דקות הוא החל לדבר . 
ההסבר שלו התחיל ונגמר באותה גולת הכותרת והיא שמהיום זה פרק חדש ודף חדש . 
שנה שעברה למדנו את הבסיס והשנה יש לנו משימה לעלות שלב לרמה גבוה יותר . 
ההסבר נכלל בכמה הוראות שהיו ככה - אין להתלונן , ואין לקטר . 
אין לשבת בצד אפילו למספר דקות , ובמידה ומישהי עייפה שתבקש דקה מנוחה ומיד בתום הדקה היא חוזרת להתאמן . 
זה נשמע כל כך קשה רק בדיבורים שלא הייתי אופטימית להתחיל שום שלב ושום עליית דרגה , אבל מה כן .. 
. 
אני אוהבת את זה . 
אני אוהבת להרגיש שאני נלחמת ושיש אכפתיות שנעלה בדרגה , שהכל סובב סביב העלייה ועם פחות דגש על הנפילות הקטנות של הקיטורים והתלונות . 
האימון התחיל בסיבובים סביב המגרש שהובלו על ידי כי המאמן ביקש שאוביל , תוך כדי הסברים שלו שצריך לנתר באוויר , לצנוח על כף הרגל { נדמה לי } ועוד שלל דברים כמו .. 
. 
יש להסתכל על הסל תמיד , לדמיין שאנחנו עפות ועוד כל מיני אימרות לגמרי לא מעודדות כשאני מנסה להוביל את העדר בשתי רגליי הקטנות ועם כושר ששווה למספר אפס - 0000 גדול ועסיסי . 
אז ניסיתי להתעופף באוויר , אבל היה קצת קשה , אולי הרבה . 
: ) אחר כך הוא עשה שליטה בכדור בצורה שלא נתקלתי בה אף פעם , או שזה היה נדמה לי .. 
. 
כי לא שיחקתי הרבה זמן כדורסל . 
רצנו משם לפה ומפה לשם , תוך כדי נשימות כבדות וזיעה שנוטפת שוב ושוב מכל מקום אפשרי , ואז הוא נתן בקושי דקה לשתות ושוב חזרנו לעמוד בשורה על הקו הלבן . 
הפעם , בלי שום הפתעות הוא נתן לי להוביל את הצעד וחצי עם כל התרגילים הקטנים . 
לאחר מכן הוא חילק אותנו לשלישיות . 
הייתי עם שיר ועמית בשלישיה , שם הוא הסביר לנו תרגיל של חסימות ואני הבנתי שאני חוסמת את האוויר ; ) אבל זה נפתר במהרה . 
עד שהבנו את הפואנטה של התרגיל הכל הלך חלק ונפלא לגמרי .. 
. 
עד שקלטנו שבתוך התרגיל רק אני נכנסת לסל . 
אז הכל הסתבך וחזרנו להתבלבל , עד שלבסוף הצלחנו לסדר את התרגיל כמעט לגמרי והיינו שלוות , לפחות למשך כמה דקות כשסחבנו את הרגליים מחסימה אחת לאחרת . 
כעבור 20 דקות של תרגולים שיחקנו 3 על 3 בסגנון החסימות והיה את האמת משחק נפלא . 
הבנות החדשות שמסתבר שהן עולות ל - ט' היו מאוד נחמדות וניסיתי להשרות בהן תחושה של ביתיות . 
בסוף האימון צעקנו לשמיים עם הרבה צחוקים וכאבים בכל מקום אפשרי ואז יצאנו החוצה לדבר .. 
. 
ומסתבר שלא רק אני הרגשתי איך הרגליים יצאו מהמקום . 
אבל אחרי זה .. 
. 
את התחושת העילאיות שהרגשתי , את החוזק הנפשי והפיזי , פשוט לא יכולתי למחוק . 
עד עכשיו אני יכולה להרגיש את כל האנדרנלין שרץ לי בגוף כמו איזו סוכריה על מקל מהנוצצות שילד קטן קיבל כמתנה במקרה . 
הרגשתי כל כך מחוברת לקרקע ומחוברת לעצמי . 
לפתע הכל נראה יותר בהיר מתמיד , וזה נורא מוזר .. 
. 
כי לא יכולתי אפילו לחשוב מרוב עייפות . 
: ) חולה על זה . 
פשוט מאוד . 
לאימון ביום שישי לא הגענו כי היינו בצימר , אבל לאימון ביום שני בשבוע הזה בתאריך ה - 27 הגעתי והייתי שם לגמרי . 
כבר התכוננתי לכאבים ולהתכווצויות וגם לכל הטוב הזה . 
קבענו לקחת את בר ושהיא תחזיר ומיד כשנכנסנו למגרש ראינו את יעלה , וכולנו קפצנו עליה מהתרגשות . 
פתאום אני שמה לב לאסתי שיורדת מהמדרגות . 
כל כך התרגשתי שראיתי אותה .. 
. 
כי הסיפור הוא ככה : יעלה סיפרה לי שאסתי רוצה להתקבל לפנימיה בצפון ולכן לא תמשיך איתנו בחוג . 
נורא התאכזבתי כי נקשרתי לבחורה הגבוה הזאת והיא הייתה חלק מהפאזל שבנינו לנו , ופתאום הסתבר שהיא חזרה אלינו כי לא קיבלו אותה לפנימיה . 
כולנו צוהלות ומאושרות ושמחות לאיד על ההחלטה שהפנימיה קיבלה , והיא יושבת שמחה וקצת לא על זה שאנחנו שמחות שלא התקבלה . 
יאיר התחיל להריץ אותנו מגרשים בצעד וחצי , כל מיני תרגילים , ביניהם גם תרגיל 11 .. 
. 
{ כי סוף סוף היינו הרבה בנות } . 
היו לי איזה 2 כניסות התאבדות לסל שהצליחו , וכניסה אחת שבגללה הכדור התעופף אל מאחורי הסל . 
D : אז הייתה דקה מנוחה בין לבין , וענת עשתה יופי של מתיחות . 
פתאום להרגיש קצת כמו קבוצה , כמו התאגדות של מטרה אחת . 
אז רצנו מפה לשם , ותירגלנו את זה ואת זה .. 
. 
והמסירות פעם הלכו ופעם לא , עד שיאיר חילק אותנו למשחק של 5 על 5 . 
שם כל כך נהנתי . 
במתפרצות אסתי שיחקה אותה ומסרה לי מסירות מעולות ולהפך , וכל כך נהנינו פתאום . 
זאת ההרגשה שאליה התגעגעתי , ההרגשה שאני מסוגלת לזהות איפה היא עומדת ולהביא את הכדור לשם , עם כל הקושי שבדבר . 
בסוף האימון צעקנו את שם הקבוצה בקולי קולות והזיעה והכוחות הדלים לא הפריעו בשום מצב . 
האימון השלישי היה אתמול , יום רביעי ה - 29 . 
הגענו מעט בנות אבל נורא נהנתי . 
עשינו מתיחות באמצע המגרש , תירגולים משוגעים לגמרי , קצת סל פה .. 
. 
קצת רצון לסל שם . 
מרוב כל ההתרגשות כולנו היינו סחוטות לגמרי מזיעה והיה נורא מצחיק עם יאיר . 
כל פעם מחדש אני מגלה כמה אני מעריכה אותו ואת דרך האימון שלו .. 
. 
שכמו שהוא אמר באימון ביום שני שעבר , וזה : " שכאשר נדע איך להתאמן ברצינות ובקצב מהיר , אז נכניס את הצחוקים שלנו והשטויות .. 
. 
ואז נוכל לתפעל את שניהם ביחד " . 
אז אני יושבת ומחכה , ומתמוגגת מכל רגע . 
נו , זאת אהבה . 
היא תמיד מנצחת . 
קצת קשה לעשות סדר באירועים ועוד יותר לעשות סדר במילים . 
נדמה שאחרי יום עם ילדים הייתי צריכה להיות הכל , ואני מרגישה בעצם קצתהרבה פחות . 
הפוסט הזה מאוד ארוך , דווקא משום שאני מעניקה לו משמעות מאוד רחבה . 
יצאתי יום חמישי לצימר בצפון . 
הכל התחיל משעה מאוד מוקדמת בבוקר יום חמישי שעיכבנו את סידור הדברים עד לרגע האחרון בשעה שתיים , אבל לבסוף הכל היה מסודר כמעט בזמן שייעדנו . 
הרגשתי שאני מוציאה חצי בית בכולה 2 תיקים וחצי , בנוסף לכל השקיות שהיו בצדדים ולכל האביזרים הנלווים . 
הגענו לבית של סבתא שלי , ומרוב כל הרעב של אמצע הצהריים אכלתי 5 פרוסות לחם של 36 קלוריות . 
נו , טוב . 
אז נסענו לבית אבות החדש שבו סבתא שלי נמצאת , אחרי שכבר הבנתי שהיא לא תיהיה מה שהייתה .. 
. 
והכל ניהיה מסובך פתאום ומורכב , ובכלל לא בהיר . 
היא נראתה חלשה ועייפה , והחדר הקטן שלה בכלל לא החמיא לכל המצב המורכב שבו היא נמצאת . 
לפתע המילה 'הזדקנות' תפסה משמעות אחרת , והסבתא היחידה שלי נאבדת בתוך כדורים ובתי אבות שבהם היא מרגישה אבודה . 
זה קשה , כי העובדה שהיא לא מספיקה לעצמה , ולא מסוגלת לדאוג לעצמה זה קשה לתפיסה , ופתאום לראות איך כל חלקיקי הפאזל ששמעתי עליהם רק בפלאפון ובפעם ההיא שביקרנו אותה בבית חולים , מתחברים להם ביחד .. 
. 
והכל היה כבד מידי . 
מזל שבין החיוך שלה יש הרבה דברים שלפעמים יכולים לאזן אצלי הכל . 
אז ראינו קצת טלויזיה , היא נתנה לי את הקשת היחידה שלה שהיא אוהבת מאוד ואז החזרתי אותה כשהיא לא ראתה .. 
. 
ראיתי פתק שעליו כתוב 'מזל טוב ליום הולדת ה - 100 ' וכל הסביבה הייתה זרה לי . 
אחרי זה מצאנו את עצמנו בין ערפולים וסלילות בדרך ליישוב דרוזי אחד שנאבד לי השם שלו , איפשהו ליד כבר פקיעין { שמזכיר בהחלט חוויות נעימות } . 
כולנו מותשים ומותשות במכונית אחת בחיפוש אחרי איזה כפר אחד וצימר אחד , והכל התערבב למשהו קצת מרגיז . 
כשנכנסנו לכפר חיכה לנו האיש שצריך להוביל אותנו לצימר ... 
.. 
. 
בין סיבוב בכפר לעוד בית אחד שנראה כמו האחר , הגענו לבית בסביבות 7 כשעוד היה חצי חשוך חצי מואר . 
היה נוף מרהיב ונכנסנו להתבונן בשטח . 
הבית היה מקסים , מין בית גדול כזה עם המון חדרים , מטבח גדול וטלויזיה ענקית . 
כמו בית עצום שכל חדר מושכר שם כצימר . 
אז עלינו לחדרים וביקשנו את חדר מספר 6 , החדר השמאלי . 
נכנסנו והייתה שם מיטה זוגית ועוד 3 מיטות נפרדות , ואני בחרתי אחת בשבילי ורון בחרה בשבילה . 
מיד תלינו את כל הכביסה הרטובה שכיבסנו בבוקר { שלא הספיקה להתייבש , אוח } וירדנו לראות טלויזיה למטה ולחכות לשאר המשפחה המורחבת , תוך כדי הסתכלות כללית ומורחבת על כל הבית .. 
. 
ובנוסף על המרפסת המרהיבה שהייתה למעלה , שמורכבת כמו חדר אחד ארוך עם מראות מזכוכית לכל אורך הקיר , עם נוף מרהיב לכל הכפר והרי הצפון . 
מין מקום כזה שהייתי רוצה שיהיה לי בבית . 
חיכינו שעה וחצי עד 8:30 , ואז באורח פלא הדודים והדודות שלי הגיעו , אחרי שחשבנו שהם מגיעים מאילת , לא מהמקום שבו אנחנו גרים . 
אז היו קצת כעסים , והרבה מרמורים .. 
. 
וגם איבוד בדרך כי החלטנו לקחת יוזמה ולהגיע למסעדה ההיא לבדנו { בלי עזרת האיש שממנו שכרנו את הצימר } ונאבדנו בתוך הכפר הזועם ובכבישים הצרים וברעש הבלתי פוסק של הנערים ושירי הערבית המפוזרים בכל עבר . 
כשהרגשנו שנאבדנו לחלוטין התקשרנו לאותו איש והוא אמר לנו שאנחנו במקום אחר לגמרי , אז אמא ואני זכרנו את כל הדרך עד לאותה דרך מבולבלת והובלנו בחושך את המכונית בדיוק לצימר , ואיך התגאתי בעצמי אחרי זה . 
הגענו למסעדה על הגריל , פגשנו את המשפחה { עודד , אורנה , מעיין ואמא של אורנה ואחיה , כי שלמה והמשפחה וגם חן החליטו לא להגיע מטעמי חום ו'לא מתאים לי ' } והתיישבנו מחכים בקוצר רוח לאוכל . 
האוכל היה טעים ומאוד מאוד חיוני ודווקא נהנתי מכל המאכלים המערביים והים תיכוניים האלה . 
אחר כך כשיצאנו עודד { בן דוד שלי } אמר לי " למה את מתלבשת כמו בן ? 
למה את לובשת שמלות ? 
למה כל הזמן אותו הדבר ? 
" והסתכלתי עליו והרגשתי איך הלב שלי מתפוצץ או מתפורר באותו הרגע . 
מצד אחד עצרתי בעצמי מלהתפרץ ומהצד השני לא יכולתי לעצור את הכל . 
התחלתי להתפוצץ מדמעות וכל הגוף שלי נשאב אל תוך חור שחור שאיים לשלוט בכל הצבעים שצבעו אותי . 
אבא שלי הסתכל עליו ואמר : " תסתכל עליה עכשיו ... 
.. 
. 
" ואני הרגשתי איך כולי מתפוררת וחשופה לעיני כל . 
אחותי הגנה עליי והתחילה להתנפל עליו על זה שזה דבר דפוק להגיד ופוגע מאוד .. 
. 
ואני כבר הייתי במקום אחר , במקום שבו רציתי להיעלם משם כמה שיותר מהר . 
הוא הצטער ואמר שרצה להגיד אחרת , שאני ילדה יפה ושהוא רוצה לראות אותי אחרת ויצא לו משהו אחר . 
מין חוסר טאקט במארקר צבעוני בוהק שצבוע עליי וזה נורא קל לקשקש עד שלא יישאר כלום . 
וזה כאב לי , לווא דווקא ממה שאמר .. 
. 
ואולי לא בכלל בגלל שהוא אמר את זה .. 
. 
אולי כל הכאבים שסחבתי בנושא הזה מאז כיתה א ' , איך הצלחתי להיות חזקה ולא להראות את מה שהרגשתי , להגיד לעצמי שהדיבורים האלה כל כך מתומטמים בהשוואה אליי , ושאני ארגיש ואתנהג ואלבש מה שארצה ומה שארגיש עימו בנוח . 
אבל עדיין , את ההתפוצצות הזאת היה קשה לעצור .. 
. 
אולי בגלל שהתרגלתי להיות ה'חזקה', וה'יודעת', ולפעמים אני לא . 
הגענו הביתה ודיברתי עם אחותי לפחות שעה וחצי , והיה משהו נורא הרמוני ולבבי בשיחה הזאת . 
מין שיתוף שאנו רגילות אליו , אבל שתי פנים חשופות לגמרי . 
אחרי זה עלינו לגג וניהלנו שיחה על כל דבר בערך 3 שעות עד 2 בבוקר .. 
. 
זה התחיל ממשפט של 'הכל זה לטובה ' ומעבודה , לאבא שלי , אלינו , ללימודים , לחברים .. 
. 
עד שבן דוד שלי { עודד } הצטרף והתחלנו לדבר על מה שהיה והתפוצצות שלי . 
סיפרתי לו שזה היה לווא דווקא קשור אליו , זה פשוט מה שאחזתי בפנים . 
הוא הצטער שוב , הביא לי שוקולד שאני הכי אוהבת וישבנו ודיברנו איתו הרבה . 
דיברנו על אנשים רוחניים ופרקטים , על משמעות ויישום , עד שאיזה שכן צעק לנו והיינו צריכים להשתתק . 
היה כל כך אדיר , שאפילו מילים לא יוכלו לסכם כלום .. 
. 
מה גם שהתה עם הצמחים ששתיתי למעלה , במרפסת המדהימה ההיא היה ענק . 
ביום שישי התעוררנו ב - 6 וחצי לארוחת הבוקר ב - 7 . 
אספנו את עצמנו והגענו למקום מקסים בבית של המשפחה הדרוזית שאירחה אותנו בצימר . 
המון מכל טוב , והרבה הרבה לב נאספו בכל המאכלים המיוחדים וכולנו בתוך שולחן זה תמיד טוב . 
צילמתי הרבה מאוד תמונות לכל אורך יום חמישי וגם שישי ושבת וזה היה כל כך כיף סוף סוף להגיד שיש לי מצלמה מעולה פה - והכל משתלם ברגע שיוצאת תמונה מספקת . 
אחרי זה החלפנו בגדים ונסענו לנחל שניר . 
כל כך הרבה נחלים ומשפחה , והרבה קירוב ומים .. 
. 
וקצת לכלוך והרבה החלקויות , והמון אנשים ומצלמה אחת ותמונות בתוך הנחלים , וצפרדע אחת , ותמונות של נחלים , הזעה ומעט כעס , קצת בדידות והרבה ביחד .. 
. 
ואיזה 3,4 שעות של בילוי רציני . 
אני פחדתי להכניס את נעל הספורט שלי+הגרב לתוך הנחלים עד שלבסוף ההחלקות הכניעו אותי וויתרתי על המלחמה . 
אחרי סוף הבילוי הלכנו איזה 20 דקות בשביל לחפש את היציאה , ואז ראינו שלט שאומר שלכיוון החניות יש ללכת עוד 20 דקות כל הדרך חזרה במין שביל מסודר , אנערף . 
אז לקחנו את הרגליים , לא לפני שראינו את שדה החמניות ויצא לי לצלם כמה מהן + לקחת כמה מיובשות ואחר כך כל הדרך לשמוע את ההורים מפצחים גרעיני חמניה ישר מהאדמה . 
: ) כולנו היינו שפוכים ומתמוטטים כמעט .. 
. 
עד שעצרנו באיזה קניון לאכול ארוחת צהריים ב - 4 אחרי הצהריים . 
הקניון היה סגור , ולצערנו נאלצנו לאכול במקדונלדס { מקום שהבטחתי לעצמי לא להיכנס אליו לעולם } . 
מסתבר שמק רואיל זה שטויות בתחת וכל הצי'פס המגעיל שלהם לא מגיע לשום מקום חיובי , וסתם חוויתי חוויות שנאלצתי לחוות שנית , אבל נו טוב .. 
. 
בטיול אני לא אמורה לדפוק חשבונות .. 
. 
אבל זה רק בתיאוריה . 
חזרנו הביתה מסריחים ועלינו למרפסת . 
שם צחקנו עם מעיין הקטנה ועשינו המון בועות סבון . 
אחר כך הלכנו להתקלח ומשם לארוחת ערב אצל המשפחה הדרוזית . 
כשהגענו לשם זה היה באמת מקסים .. 
. 
כל כך הרבה אושר יש במשפחה הזאת , כל כך הרבה חום . 
גם לארח אותנו בבית , גם לתת בשפע יפייפיה , וגם היה אוכל באמת טעים מאין כמוהו שכולנו התמוגגנו . 
אחרי ארוחת הערב התיישבנו בחוץ ואב המשפחה הדרוזי סיפר לנו סיפורים על גלגולי נשמות אצל הדרוזים ועל אורח החיים שלהם .. 
. 
והיה מאוד מעניין . 
לבסוף אמא הציעה שהיא תשיר ומאוד התרגשתי לשמוע אותה בצורה אחרת וחדשה . 
: ) לאחר מכן האב החליט לקחת אותנו למצפה הכי גדול בארץ , מעלה מעלה בהרים . 
אז כולנו אספנו את המכוניות ועלינו למעלה למצפה . 
המקום היה מרהיב ביופיו .. 
. 
חוץ מאורות לא ראו כלום , אבל זה היה אדיר . 
היו זרמים עצומים של רוח של הצפון וכולנו מתכסים בעצמנו תחת כיפת השמיים , וזה היה מאוד מרגש . 
אחר כך הלכנו הביתה , ואני נשפכתי במיטה .. 
. 
אבל נו , זה לא מעניין . 
יום שבת התעוררנו באי רצון לארגן את כל הדברים בתיקים . 
הלכנו לארוחת בוקר אצל המשפחה הדרוזית , ושוב למצפה רק באור יום , עד שכולנו נפרדנו . 
אחר כך החלטנו לחזור לסבתא ונסענו בחזרה אליה . 
היא נראתה קצת רע וקצת טוב . 
רון הציגה לה את עבודת השורשים שלה , וכשהיא הגיעה לסוף .. 
. 
היו שם מסמכים של בעלה שנפטר ושל בנה שנפטר בצבא וכולנו ניסינו לדחוף אותה ולהגיד לה שזהו , פה העבודה נגמרת . 
והיא שאלה ... 
.. 
. 
" מה אתם חושבים שאני לא יודעת את זה שהם מתים ? 
" ואז היא בכתה בכי קורע לב ושקט . 
לפתע הדודה שלי מאלסקה שבאה לביקור בשביל סבתא ואמא אבא .. 
. 
וגם רון ואפילו אני , כולנו בוכים בשקט , מין רגע כזה של קושי עמוק . 
אחר כך הכל היה קצת יותר רגוע , עם קצת שוקולד וקצת סביבה . 
ונורא התרגשתי לראות אותה , גם כי היא הסבתא היחידה שיש לי , וגם כי היא הכי בשבילי . 
אחרי הביקור חזרנו הביתה אבא , רון ואני .. 
. 
ואמא נשארה עם סבתא עד יום רביעי כשתחזור אלינו . 
עצרנו בארומה באופטימיות ואני מתפלאת שהיה כל כך טוב שם . 
ופה בעצם מסתיים טיול הצימר . 
עוד מעט בית ספר , יותר מידי תהיות .. 
. 
פחות מידי כוח , יותר מידי רצון למשהו אחר . 
עכשיו סיימתי עבודה מ - 8 בבוקר עם ילדים , שאתמול הלכתי לישון ב - 12 ועוד אחרי הקוצר בשינה של כל הטיול הזה .. 
. 
כולי בקושי מרזיקה את הרגליים , המקרר ריק ונדמה שלאף אחד\אחת לא אכפת , אני כולי ריקה .. 
. 
ונדמה שזה מה שיש פה בעצם . 
* ציללללללל**צייייייייייייייללללללל * { צלצול הטלפון הרעיד את האוזניים } " שלום .. 
. 
ממ .. 
. 
הא ? 
כןן ? 
? ? ? " אחותי צעקה " יאיר ? 
? ? ? יאיאיירר ? 
" היא צרחה בקולי קולות ומיד הרמתי את הטלפון כדי לברר שאוזניי שומעות בבירור את השם הזה . 
" יאיר , יאיר ? 
? 
יאאאאאא " התרגשתי לשמוע את קול המאמן שלי המודיע על פתיחת האימונים שוב , 3 פעמים בשבוע , במקום ב - 5 אחה"צ ב - 6 וחצי , אבל נו . 
כדורסל . 
רון הסתכלה עליי והסתכלתי עליה וכל כך התרגשנו . 
אז היום הגיע יום שני , יום ההתייצבות . 
מ - 9 וחצי בבוקר זה כל מה שחשבתי עליו , מזה כל הזמן התרגשתי . 
התארגנתי שעה וחצי לפני האימון בהתרגשות אינסופית ואז הגענו למגרש סוף סוף . 
לראות את הבנות היה מאוד מרגש , יאיר היה מרובע לגמרי , אולי עייף , מה אני יודעת . 
התרגשתי מאוד בהתחלה , וידעתי שזה הולך להיות קשה כי סך הכל לא נגעתי בכדור כמעט רוב החופש ... 
.. 
. 
ויצאתי רק ל - 3 הליכות בשבוע של שעה וחצי ועשיתי לי 2 אימוני כושר בשבוע - אבל זה לא מספיק . 
אז הוא הריץ אותנו ובמצב נתון זה היה נורא קל , אבל כולנו התנשפנו והזענו , והיה קצת מוזר להרגיש איך זה לרוץ עם הכדור ולאבד אותו .. 
. 
לנסות לעשות צעד וחצי קל ממש בלי כושר לזה , או בלי יכולת לזוז . 
שאר האימון היה בסדר , נהנתי קצת , טעיתי הרבה והתעייפתי . 
סיימנו משום מה את האימון 20 דקות לפני , והמאמן היה לגמרי לא איתנו , וזה כל כך מרגיז . 
הוא גם אמר שמעכשיו אנחנו מעלים את הרמה משנה שעברה והולך להיות יותר קשה , ואני מחכה כבר לראות את רמת הקושי ולא את רמת הדיבור . 
האמת שאני כועסת עליו , אבל זה השטויות שלי . 
אני צריכה להפסיק לשפוט ולבקר אותו , ולנסות להתקדם . 
אז אני מתה מפחד , כמו תמיד , ובמצב רוח ירוד למדי , ואני קצת עצבנית , ובתוכי כל כך רוצה לשמור על אופטימיות . 
נו , טוב .. 
. 
זה יגיע . 
ושכחתי בכלל מ - 2 משחקי הנבחרת שהייתי . 
האחד נגד בלגיה , היה אחד המדהימים . 
היינו בשער 3 למעלה למעלה , והיה כל כך נפלא . 
צעקות , צרחות , אווירה פשוט מטורפת . 
הרגשתי איך כולי מתאספת וכבר כלום לא חשוב כמו המשחק , רק בזה אני מתרכזת , ורק על זה אני חושבת . 
היה פשוט משחק אדיר , כל כך הרבה עידוד יפייפיה עם המון אנשים וצופים ביד אליהו . 
המשחק השני נגד דנמרק היה פחות מרגש מבחינתי , כי היו לי כאבי מחזור והראש היה במקום אחר והעידוד היה עייף ויבש . 
אבל כשהגיעו הגלים כולנו חזרנו עליהם , ואליהו נתן הופעה מקסימה וטפירו עם מסירות אדירות והלפרין שהצליח להתעלות גם מול בלגיה וגם מול דנמרק בצורה פשוט משוגעת ואני נהנתי מכל רגע . 
בין עוד שיר אחד לאחר , זה הזמן שהיה לי לחזור קצת לעצמי . 
והחתונה , פיי .. 
. 
איך שכחתי מכל זה . 
החתונה הייתה יפייפיה ומרגשת , המון אורחים והרבה צילומים למיניהן . 
נורא נהנתי לחזור קצת ולהנות קצת ולהרגיש טוב עם עצמי , לקנות בגדים חדשים , להתאפר ולדפוק הופעה . 
הייתה חופה פשוט נהדרת ונורא התרגשתי בשביל הזוג שהוריהם חברי ילדות של הורי , והיה בהחלט מרגש . 
אז חן { בן דוד } הגיע ודיברנו הרבה בחוץ , ופחות היינו בחתונה .. 
. 
מה גם שלא היה לי מצב רוח לשום דבר . 
אז המסיבה הייתה מעט יבשה מבחינתי , קצת משעממת אפילו , אבל נו .. 
. 
זה היה חיוני לבריאות . 
ביום שבת , ממש לפני המשחק נגד דנמרק הלכנו למסעדה עם המשפחה כדי לחגוג לאמא יום הולדת . 
לא היה משמעותי וסתם סעדנו במסעדה , אבל כשחזרנו למכונית אמא הקריאה את הברכה שאבא כתב לה , ואת הברכה שאני כתבתי ונורא התרגשה . 
היא שאלה אם אני באמת בת 15 , ואמרה שזה ברמה מאוד גבוה , אבל לי זה לא היה חשוב . 
הכי חשוב שהיא נהנתה והתרגשה , והבינה את המסר וזה שאנחנו אוהבים ואוהבות אותה פשוט כי היא היא ובלי כל תנאים . 
מה גם שקיבלתי ערכת איפור { שכבר כתבתי עליה בפוסט הקודם } חדשה וזה היה בהחלט משמח . 
נו , עוד אוסף של מקרים ששכחתי לכתוב עליהם .. 
. 
שאיבדתי את הזיכרון לגביהם והתאספו פה . 
: ) 
