טייץ בצבע זית ומגפיים חומים גורמים לך להרגיש קצת כוסית לשניה ורבע , מחשבות על הנסיעה הארוכה שאת יכולה להרשות לעצמך נותנות לך הרגשה של חופש , ותכנונים של מסגרת אינטנסיבית בקיבוץ רחוק נותנים לך להרגיש כאילו יש לך קצת שליטה . 
ואז את שמה לב שכבר פעם שניה ברצף את כותבת לעצמך בגוף שני ולא ברור לך למה . 
את מנסה לשנות את זה , להגיד " אני " אבל זה לא יוצא . 
אז את מעדיפה להסתכל על הדמות שבמראה ולדבר אליה , כאילו היתה בחורה אחרת לגמרי שאת אפילו לא לגמרי מכירה , רק רואה חלקים ממנה ומשלימה את התמונה בראש . 
זו לא את פה , זו היא , עם המעיל הסגול הזה והציפורניים הארוכות עם הלק המתקלף . 
( ואז החלומות שלי מחזירים אותי פנימה , כמו מראה הפוכה למציאות , שואבים אותי אליהם ומסרבים להרפות , כי הם יודעים יותר טוב , כי הם חיים יותר טוב . 
) אז את עומדת מול המראה הרחבה ומתחילה להסיר פרטי לבוש , לאט מתגלות הירכיים והבטן הנפוחה מדי ואת מנסה להתעלם ולשכוח שזו בעצם את , ובמקביל את נזכרת איך נראית לפני חצי שנה , כשבאת לשיעור האחרון של וולטר עם בגד הגוף בצבע יין והמכנסונים הקצרצרים ואהבת את מה שראית במראה , והיה לך בסדר גמור לעלות להופעה עם תלבושות כמעט לא קיימות כי ארן כל הזמן הסתכל לך על התחת כשהחצאית התרוממה וכולם אמרו כמה רזית . 
ואיך אהבת את בגד הים החדש והורוד , שהיה לגמרי ביקיני ובכל זאת הרגשת איתו בנוח , וכמעט , כמעט לא היה לך את האינסטינקט להסתיר את הבטן . 
ואז את נכנסת למקלחת ומנסה להגיד לעצמך שזה טיפשי , ושזה באמת לא מה שחשוב בחיים ושזה יכול להשתנות ברגע שבאמת תחליטי , ובכל זאת את לוקחת את הסכין הטיפשי הזה ומעבירה אותו כמה פעמים על העור , בין כל הצלקות שאת כל כך קשורה אליהן . 
ואחרי כמה פעמים את מרגישה את הצריבה הקלה הזו ויודעת שתכף יצא האדום האדום הזה , ואת חושבת איפה עוד אפשר , כי זה לא נראה מספיק , אבל פתאום מתוך צליל זרימת המים את שומעת את אמא שלך קוראת לך , אז את סוגרת את המים לרגע ועונה , והיא צועקת , " טלפון " , ואת יודעת מי מחכה בצד השני של הקו , ולמרות שאת ממש רוצה להמשיך , את מניחה את הסכין בצד ומסיימת את המקלחת . 
את משהה את הטלפון כדי להתיישב ולתעד את הרגעים האלה , טיפת דם מתעבה על השוק הימנית שלך ואת לא רוצה לנגב אותה , לא רוצה ישר למחוק . 
אני לא יודעת איך להסביר את התחושה הזו , לריב עם כל חלק מהקיום עצמו , כי שום דבר לא נמצא במקום . 
יותר מדי ופחות מדי ומהר מדי ורחוק מדי . 
מחמאות נופלות לתוך חלל ריק שלא מצליח להתמלא לעולם , חיוכים נזרקים בלי שום משמעות , והכי פשוט לא להגיד כלום . 
עד שאני מרימה את הגרביונים ומראה את השריטות . 
עכשיו אני נצחתי , על זה אין תשובה , נכון ? 
נכון . 
איזה יופי איזה כיף . 
מרוב שאני לא מרשה לעצמי לאכול שום דבר אני אוכלת יותר מדי ואז מרגישה כל כך רע עם עצמי ... 
.. 
. 
וכל מה שנכנס פנימה רק מראה כמה ריק עוד יש שם . 
ואז מתקלקל לי המטען של הפלאפון , או שזה לא המטען , אלא משהו בחיבורים . 
נו , בטח שזה בחיבורים . 
כשאני חוזרת הביתה אני מדליקה את האור ונשארת בחושך . 
אולי שכחתי ללחוץ ? 
לא , למעלה למטה למעלה למטה למעלה , אין אור . 
ויאמר אלהים ויהי חושך . 
הילדה משתעלת ברקע ואני רוצה לשלוח אותה שתבדוק אם היא בסדר , דמעות חונקות לי את הגרון והיא אומרת שזה בכלל מתוך שינה . 
שבועיים היא תהיה במיאמי . 
רציתי לשאול אם גם הילדים נוסעים . 
היא נשמעה כאילו היא בוכה , שאלתי אם היא מצוננת , היא אמרה שזו הסיגריה . 
רציתי להגיד שהסיגריות בטח לא יעזרו לה עם השיעול שכל פעם תוקף אותה מחדש . 
Stand still for the picture . 
הבטן שלי לא בסדר והרגליים שלי לא בסדר , והשרירים שלי לא בסדר והגיל שלי לא בסדר , והרגשות שלי לא בסדר , והמיניות שלי לא בסדר , והעבר שלי לא בסדר , וההווה שלי ממש לא בסדר , והעתיד שלי גם לא יהיה בסדר , ומי רוצה בכלל להיות בסדר . 
" גליה את מרגישה שאת רוצה למות ? 
... את מבינה למה אני שואלת , נכון ? 
... " כן אני מבינה , ולא , אני לא רוצה למות , לא שאני רוצה לחיות , אבל אני גם לא יודעת שלמות יהיה יותר טוב , וחוץ מזה שאני לא באמת אחת שחושבת על דברים כאלה , אני אחת כזו .... 
... 
.. 
. 
אופטימית , שמאמינה בחיים ובאנשים וכל זה .... 
... 
.. 
. 
ואוהבת סגול ופיות ודובדבנים ... 
.. 
. 
ואני אחת כזו שתמיד בסופו של דבר בסדר , ובכלל ... 
.. 
. 
