: ( הכי הייתי רוצה לדבר עם מישהו שאיכפת לו , שיקשיב לי שיבין אותי ושיעזור לי . 
אבל לצערי אין כזה ונצטרך להסתפק בבלוג . 
לפחות יש את זה . 
כל מה שכתבתי אתמול די התממש גם היום לצערי . 
כלומר אובייקטיבית לא קרה שום דבר רע . 
אבל סובייקטיבית ... 
.. 
. 
קודם כל על הבוקר למדתי עם טניה . 
זה טוב , זה טוב שלמדנו ! 
אבל אני לא מרגישה איתה בנוח או בכיף . 
אני מניחה שאם היה לי חבר טוב אז זה היה מספיק ואז לא הייתי צריכה בכלל " להרגיש טוב " עם טניה , אלא רק ללמוד . 
אחר כך דריה באה והצטרפה אלינו . 
בעצם כל היום הייתי כמעט עם דריה בגלל שהלכנו ביחד לשיעור ולמדנו ביחד וזה . 
אפילו באוטובוס חזרנו ביחד ! 
ואני מרגישה כל הזמן את החוסר שקט והשליליות הזו בתוכי שכמעט מתפרצת החוצה , אבל לא . 
רק מפעפעת החוצה דרך הבעת פנים , התנהגות , דיבור . 
אנחנו לומדים ודריה מבינה יותר טוב ... 
.. 
. 
בסדר . 
זה טוב , היא מסבירה לנו ואנחנו מבינות יותר טוב . 
היא לא יודעת הכל יותר טוב לפעמים אנחנו מסבירות לה . 
אחר כך הולכים לשיעור . 
אני , שתבינו במצב די קטטוני . 
בגלל דיכאון , ביישנות , בעיות גדולות בחיים , חרדה חברתית , חסר בטחון just name it . 
אז אני לא דברנית גדולה ולא מסתובבת עם חיוך בדיוק על הפנים . 
כדי להיות פעילה יותר זה דורש ממני הרבה הרבה אנרגיות . 
זה לא טוב כי זה פוגע בלימודים שלי . 
אני ודריה יושבות בתרגול עם עוד לא הרבה סטודנטים אחרים . 
המתרגל הוא פאול , הוא מעביר את החמר בחוסר חשק ומהר . 
לדריה זה לא משנה , היא לא לוקחת את זה אישית . 
היא רואה תמיד את הטוב בבני אדם ולא כועסת על זה . 
היא רואה אותו בתור מתרגל ואותה בתור סטודנטית שלא מבינה תחומר ורוצה להבין . 
כמה פשוט אה ? 
היא שואלת בקלות ובנימוס דברים שהיא לא מבינה . 
בלי עכבות . 
ממש בלי עכבות . 
אני לידה לא מוציאה מילה . 
זה גם מהר בשבילי ויותר מידי אני צריכה להיות על הקצה ולהיות מרוכזת כדי להבין . 
פאול מדבר מהר ולא ברור . 
בסלנג . 
הסטודנטים האחרים גם אומרים חצאי משפטים ומלמלים . 
קשה לי . 
אבל מעבר לזה שאני צריכה להתרכז אני פשוט מתביישת לשאול . 
מאד מתביישת ואני מרגישה כמשותקת . 
צופי תגדיר את זה כחרדה חברתית . 
אני לא יודעת . 
אני חושבת שזה חסר בטחון , ביישנות ודכאון . 
אני כבר לא יודעת להפריד ולא יודעת אם זה כל כך חשוב . 
אז אני לא שואלת , וכתוצאה מכך לא מבינה טוב כמו דריה . 
לא עושה את הדבר הכי ראציונלי והגיוני - הכי אני מפחדת מן השאלה שלא תשאל מפי דריה - " למה את לא שואלת אם את לא מבינה ? 
" נסו לענות על השאלה הזו בלי לצאת מטומטמים . 
האמת היא שאני מתביישת . 
התשובה ההגיונית היא " אין ממה להתבייש " או " מה את בת שלוש ? 
" אני אוציא את עצמי מפגרת עם תשובה כזו , אבל זו התשובה הנכונה . 
ולכל אחד ברור שכשאני לא שואלת כלום זה מתוך חסר בטחון ובושה . 
כשכולם מתביישים ושותקים או לפחות חצי אני מרגישה בסדר , נורמלית . 
המון מתביישים לשאול שאלות בשיעור . 
וודאי אחת על כמה וכמה שאני , גרמנית שפה זרה ורקע בחמר רק מלפני שבע שנים , הגיוני שאתבייש . 
אבל ליד דריה הביישנות שלי נראית לא הגיונית . 
היא גורמת לי להרגיש חרא כי היא מתנהגת בצורה טובה בדיוק לאורך כל החולשות שלי . 
יש אנשים שסובלים מדכאון . 
יש אנשים רגישים יותר מאחרים . 
יש אנשים שהיה להם משבר מה אני עושה עם עצמי ואף פעם לא חיבקו אותם בילדות . 
זו עובדה . 
ואלה זקוקים ליותר זמן מאחרים אולי . 
יותר קשה להם הם יותר פאסיביים ויותר איטיים . 
אבל עושה לי רע להשלים עם זה . 
שיש לי דכאון , שהיה לי דכאון . 
אני לא מרגישה טוב עם דריה . 
כי היא מושלמת כל כך . 
בסוף השיעור המתרגל נשאר והיה נראה אולי אני טועה , אבל היה נראה שהוא מחפש בקירבתה ואולי קיווה שישארו לבד ? 
אבל היא הייתה איתי . 
והיא כמובן אמרה את הדברים הנכונים וחייכה והייתה חברותית כמו תמיד . 
וזה בטח מושך אנשים.לא במובן המיני . 
זה פשוט גורם לאנשים לרצות להיות בקרבתה אולי . 
והלכנו בסוף שלושתנו , והיא צחקה איתו ושוחחה איתו ואני שתקתי בצד . 
בצד ואחר כך מאחור . 
אני לא בן אדם שמתחבר לכל אחד , ואני לא בן אדם שצריך הרבה מכרים . 
אני לא רוצה להיות דריה , זו לא אני . 
אני יודעת שעם האופי שלה היא תצליח יותר ממני , כי זה מאד מאד מאד עוזר להיות חברותי פתוח ונחמד לאנשים , זה עוזר בלימודים , זה עוזר בקריירה . 
אבל אני לא כזו במהותי . 
זה לא קשור רק לאיזו " הפרעה " שיש לי כמו חרדה חברתית . 
זה פשוט לא אני . 
אני בן אדם שהאידאל שלו זה בן זוג מאד קרוב שזה המינימום והכי טוב זה גם חברה טובה . 
כלומר 2 אנשים קרובים בשבילי יכולים להיות המון . 
לא רוצה ולא צריכה יותר . 
כשגרתי חודש במכון הומבולט פה בעיר , הכרתי בחור צעיר מדרום קוריאה שלמד בהארוורד ובא לגרמניה לקורס שפה . 
הוא היה מאד אינטילגנט והתחברתי אליו . 
אני תמיד הייתי יושבת בארוחות בשולחן נפרד מהשאר ( התלמידים ) ודירק היה מתיישב לידי . 
הוא שהיה שייך לתלמידים התיישב לידנו והסביר לנו בפשטות : אני יושבת פה כי אני לא אוהב שיש מסביבי הרבה אנשים , אני אוהב חברות קטנות . 
איך הוא הסביר את זה בצורה כל כך יפה ! 
אז ככה אני בדיוק . 
במובן הזה זו לא בעיה שיש לי , זה מי שאני . 
הייתה לי המחשבה שבבוכום יש הרבה גברים . 
שזה עיר גברית ואזור גברי . 
אולי בגלל שזה איזור תעשייתי ולא כל כך יפה של גרמניה . 
אבל התבדתי . 
התחלטתי לחפש באינטרנט וגיליתי שאפילו יש שם קצת יותר נשים .. 
. 
לגבי האוני ' אני לא יודעת איך לברר אם היא נשית או גברית . 
ממש התחלתי לפנטז איך אני עוברת לבוכום למרות הכל אם מקבלים אותי ללימודים , עוברת לעיר שהיא לא יפה , שהיא לא " נחשבת " אבל שיש בה הרבה בחורים אנאליטים ואיך הרבה יותר טוב לי שם . 
אבל זה לא ככה . 
וכמובן שזו רק פנטזיה . 
זה קצת משוגע לעבור לבוכום . 
זה המון המון כסף ( בוכום רחוקה מפה לעבור לשם לא יהיה פשוט , שוב אצטרך למצוא מישהו שיסע איתי ויעזור לי ) בוכום נחשבת .. 
. 
הממ .. 
. 
עכשיו בדקתי לפי דירוג איך בוכום נחשבת בפסיכולוגיה ומסתבר שהיא נחשבת טוב מאד ! 
כמו קונסטנץ בערך .. 
. 
הממ .. 
. 
בכל מקרה זה יהיה שגעון . 
קונסטנץ נחשבת לאחת הערים הכי יפות בגרמניה , בוכום לאחת המכוערות עם דירוג ההתאבדות הכי גבוהה . 
איך אוכל לעשות משהו כל כך לא הגיוני ? 
: ) טוב , אין מה לחשוב על זה לפני שאני מקבלת את התשובות משתי האוניברסיטאות . 
זהו , היום הזה די דפרס אותי . 
ובכל זאת המבחנים מתקדמים בצעדי ענק ... 
.. 
. 
מחר אני צריכה ללמוד כל היום . 
ואחר כך סו"ש ... 
.. 
. 
המבחן הראשון הוא ביום רביעי . 
אוח אני עייפה . 
היום בבוקר היה די מעצבן , אבל אני לא רוצה לדבר על זה : ) אחרי הצהריים נסעתי לטניה כדי ללמוד ביחד . 
למדנו עד הערב , איזה שש שעות . 
היא לא התעסקה הרבה בימים האחרונים בחמר בגלל שיש לה מבחנים בנושאים אחרים ולכן היא לא ידעה טוב בהתחלה את החמר , היא גם לא הכי מוכשרת במתמטיקה ובלוגיקה . 
בקיצר בהתחלה זה היה מעצבן כי הייתי צריכה להסביר לה הכל אבל זה השתפר . 
יש לי קטע כזה שאני יכולה לצחוק בצורה לא רצונית במצבים שלא מתאימים . 
זה קורה לי עם אנשים שאני לא מרגישה איתם בנוח , אבל כן שאני מרגישה איתם חופשי במובן מסוים ( זה לא יקרה לי עם פרופסור או שוטר כמובן ) זה ממש לא נעים כי זה צחוק בלתי נשלט כזה שאני מנסה להשתלט עליו . 
ממש קטע מעצבן ומביך . 
אני זוכרת שבחטיבה ניסיתי לשפר את המבחן כדי לעלות ביחידות במתמטיקה או משהו כזה , לעשות מבחן קיץ והייתי בקורס עם עוד בחורה שאמרה לי שיש לה בדיוק את אותו הדבר .. 
. 
בכל מקרה כשקלטתי איזה דברים מטופשים טניה כתבה למשל חטפתי צחוק כזה שניסיתי לעדן אותו אבל זה ממש לא נעים . 
זה לא כיף לא להיות מסוגל להשתלט על עצמך ואז אנשים מסתכלים עלייך בתמהון מה אתה צוחק , ועוד צחוק כזה מוזר ... 
.. 
. 
קיצר בסדר אחר כך היא נכנסה לעניינים והיה יותר טוב . 
עשינו מבחן משנה קודמת והלך בסדר גמור . 
עדיין יש לי שאלות לגביו שאני צריכה לשאול את דריה או את המתרגל . 
אני בזמן האחרון , חודשים אחרונים ויותר , די " עצבנית " אני לא חברותית כל כך ואני חושבת שהתסכולים שלי יוצאים החוצה גם בשיחות חולין עם אנשים שאני לא מכירה . 
למשל כשדיברנו עם הדוקטורנטית שאנחנו עוזרים לה בניסוי והיא אמרה שכל אחד מהמשתתפים בניסוי יקבל 4 יורו לניסוי הוצאתי קול תדהמה קטן ואמרתי שאף אחד לא ירצה להשתתף ... 
.. 
. 
כי חשבתי על עצמי שאני לא משתתפת בניסויים בפחות מ - 5 יורו . 
אבל זה היה לא לעניין , זה היה שליליות בתוך קונטקס של אנשים זרים , אני צריכה לשמור את מה שאני חושבת לעצמי זה לא במקום להיות שליליים עם אנשים שאני בקושי מכירה . 
אני נרגזת וכועסת מבפנים בעבודה הזו שקשורה למחקר בפסיכולוגיה חברתית , בגלל שאני מרגישה שמתייחסים אלינו שם לא מספיק טוב . 
הפרופסור מתנהג כאילו הוא מלך העולם , ואני לא יודעת מראש מה אני צריכה לעשות הכל מאד תזזיתי ואני לא אוהבת את זה . 
אני מאד מקווה שהעבודה השניה ( בנוירופסיכולוגיה ) תהיה אחרת לגמרי , וסביר שכן . 
ואוכל לעזוב את העבודה הזו ולהשקיע רק בעבודה בנוירו ' . אני צריכה להרגיש שאני " שווה " בעיני אחרים שמסתכלים לי בעיניים ושאני לא סתם עושה את העבודה השחורה שלהם . 
יש לי רגישות מאד גבוהה להיררכיה , וכל הקטע שאנחנו עוזרים לדוקטורנטים שמעליהם יש את האחראי שלהם שמעליהם יש את הפרופסור , זה יותר מידי דרגות . 
עם הדוקטורנטית במעבדה בנוירו ' מאד חשוב לה שאני ארגיש בנוח והיא מנסה כל הזמן לשדר לי את זה , זה אחלה . 
היא בעצם נותנת לי את ההרגשה שהיא רואה בי את עצמה לפני כמה שנים ויודעת שבעוד כמה שנים אוכל להיות במקומה . 
לעומת בעבודה בפסיכולוגיה החברתית שהפרופסור או הדוקטורנטים רואים בנו כוח עבודה זול . 
אני קצת מרגישה מפונקת כי תכלס זו עבודה טובה ואולי זו רק הרגישות שלי ? 
אבל מצד אולי להגיד את זה זה לזלזל בעצמי . 
מה , לא מגיע לי שיתייחסו אלי כאל שווה ? 
בגלל דריה עולים בי גם לא מעט רגשות שליליים . 
דריה פשוט מתפקדת נפלא , היא מאד חברותית ויוצרת קשרים שעוזרים לה בלימודים , היא מפעילה את הקסמים הנשיים שלה ומושכת בחורים שמעריצים אותה ( טוב , כנראה רק אחד תומאס ) היא שואלת את המתרגלים שאלות בלי להתבייש , והיא מתנהגת בצורה " מושלמת " הכי מנומסת ונחמדה שיש . 
אני כל הזמן מתנחמת בזה , שזה גם מאד מלאכותי הניסיון שלה להיות כל כך טובה עם כולם , והרבה אנשים לא אוהבים את זה . 
כמוני למשל . 
היה עושה לי ממש טוב לשמוע ממישהו אחר שלא מתחבר אליה כי היא " מלאכותית " . 
כשהיא מעוררת בי רגשות שלילים אני מיד מחפשת דברים שלילים אצלה כדי להתפס אליהם , אבל קשה למצוא . 
היא באמת בסדר עם כולם ( לא כולל חבר שלה , אבל זה עניינה הפרטי ) . 
אי אפשר להגיד עליה כמעט שום דבר רע . 
אבל הקנאה מעוררת בי המון רגשות שלילים . 
זה לא רק קנאה , זה גם זה שאני לא אוהבת טיפוסים כמוה . 
אבל זה גם קנאה . 
היום גיליתי שהיא לומדת עם תומאס וזה הסביר לי איך היא כל כך מצליחה להבין טוב . 
תומאס עושה את הקורס הזה פעם שניה ולכן ממש מבין טוב את החמר והוא מעריץ אותה ולכן גם מסביר לה את החמר . 
אני צריכה באמת רק בן אדם אחד שאתחבר אליו .. 
. 
לא יותר מזה ! 
ואז ארגיש טוב . 
רק אחד . 
כמה פעמים אמרתי את זה ... 
.. 
. 
מחר אני וטניה נפגשות שוב על הבוקר כדי ללמוד . 
תכלס אני צריכה ללכת לישון כבר . 
אני לא מצליחה לחשוב על מילה טובה למצב הנפש שלי אבל באנגלית הייתי אומרת Irritated . 
רואה שאחרים מקבלים יותר ממני וזה מרגיז אותי . 
למרות שזה רק לכאורה . 
יש לי הכל , כלומר לא הכל אבל לא פחות מאחרים . 
מה , אני לא מבינה את החמר טוב ? 
מה אין לי ידיד שמעריץ אותי והיו המון ? 
( דירק ) מה אני לא נראית טוב לא פחות מדריה ? 
אבל אני רוצה יותר מאחרים . 
אני רוצה גם לתפקד מצוין כמו דריה , לשאול שאלות בלי בעיה , אני רוצה גם ידיד מעריץ פה בחוג שיסביר לי הכל וירצה לאכול איתי . 
אוף . 
אני חושבת שהבנתם את הפואנטה ! 
