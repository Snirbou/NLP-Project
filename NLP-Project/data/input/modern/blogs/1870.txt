לאור גל השמועות שהופיע בבלוגי הקומיקס המובחרים , הסכים מו"ל הוצאת דימונה , מר אמיתי סנדי , להתייחס לנושא באופן רשמי : " ובכן , אני שמח לאשר שבמחטף של הרגע האחרון דילגנו בקלילות מעל רשימות המתנה של עשרות וקבוצת דימונה מיוצגת בפסטיבל בדוכן רשמי ומכובד . 
" פסטיבל SPX , הוא ה - Small Press Expo , פסטיבל הקומיקס של ההוצאות הקטנות , יתקיים מחר ומחרתיים , שישי ושבת , 23 - 24 בספטמבר , במלון הולידיי אין בתסדה , בבתסדה מרילנד , שזה בעצם פרבר של וושינגטון . 
זהו אחד משלושה הפסטיבלים החשובים של הקומיקס האלטרנטיבי האמריקאי , יחד עם ה - APE ( ה-Alternative Press Expo ) שמתקיים באפריל בסן - פרנסיסקו וה - MOCCA , שהוא היריד שעורך המוזיאון לאמנות הקומיקס והקריקטורה בניו - יורק ביוני . 
את דימונה תייצג מירב שאול , אשר תציע את שני ספרי דימונה האחרונים , דימונה 3 ושירלי . 
יסייע לה גם המאייר הישראלי קורן שדמי . 
הפסטיבל משמש לא רק למכירת התוצרת , אלא גם להתערות בין היוצרים ורקימת שיתופי פעולה עתידיים . 
זוהי הופעה חשובה לדימונה , שספריה דימונה 2 ודימונה 3 יפורסמו בחודשים אוקטובר ונובמבר בקטלוג ה - PREVIEWS של חברת דיאמונד . 
עדכון : מירב וקורן נהנו מאוד , רקמו קשרים עתידיים חשובים , וגם מכרו כמה ספרים . 
תמונות : מימין : קורן , מירב , רמי אפעל , גם הוא מאייר ישראלי שחי בניו יורק . 
קורן ומירב : ( לא , הם לא ביחד ) 
