אדוה , למי שעוד לא יודע . 
רק לאחרונה אני מתחילה להתרגל ל'אדוה' הזה , בזכות כל מיני שמות חיבה שניתנו לי לראשונה בחודשים האחרונים . 
ובכל זאת , רוב האנשים שמכירים אותי מכאן קוראים לי יאלי . 
זה הרבה יותר נוח . 
גורם לי להרגיש הרבה יותר עצמי , כאילו שכל מי שלא קורא את השטויות שאני כותבת לא יכול באמת לדעת מי אני . 
על ום זה הפך ה'אדוה' הזה לסתמי וחסר משמעות . 
[ עד לחודשיים האחרונים ] . 
אני חיה בשכונה שמשום מה קוראים לה 'ארנונה'. החלומות הגדולים שלי בנוגע למקום מגורים הם לגור עם אח שלי בדירה שכורה בדרום תל אביב , לגור בדירת קרקע בדרום , לגור בלונדון , ולאחרונה גם נולדה פנטסיה של בית גם גינה ולבנים כתומות וחתול בצפון . 
עם בועז . 
[ זה כל כך ויזואלי שאני יכולה פשוט לפול לתוך זה ואף פעם לא לקום ] . 
אני אוהבת לקרוא כי זה מכניס אותי לעולם אחר . 
יש לי תקופות שבהן אני קוראת , ותקופות שבהן אני לא קוראת . 
יש לי חולשה בנוגע להפסקת קריאה של ספרים באמצע . 
כרגע אני קוראת את 'אדונית התבלינים'/צ'יטרה ברנג'י , 'הכושי של פטר הגדול'/א.ס. פושקין , 'מרדף הכבשה'/הרוקי מורקמי , 'ורוניקה מחליטה למות' / פאולו קואלו , 'עוגיות המלח של סבתא סולטנה'/דן בן סרי ובטח עוד כמה שאני לא מצליחה כרגע להעלות בדעתי . 
את רובם סביר להניח שלא אסיים לעולם . 
אני מטורפת על ספרי שירה , ומעדיפה אגי משעול ונתן אלתרמן על כל דבר אחר שנתקלתי בו עד היום . 
[ שילוב שמנצל עד תום את שניי הצדדים המעולים שבשירה מודרנית ] בדרך כלל אני שומעת מוסיקה שצורבת לי את הלב ועוזרת לי להתמכר לכאב שלי [ ולעיתים לצייר / לכתוב טוב יותר ] כגון רדיוהאד , קאט פאוור , אביתר בנאי , dresden dalls , white stripes ועוד . 
על הטעם המוסיקלי היותר שפוי שלי אני לאט לאט מתחילה לעלות . 
בהדרגתיות הדברים ששמעתי עד עכשיו מפסיקים לספק אותי , ואני מתחילה למצוא את השלבים הבאים של הסולם הזה . 
כבר כמה זמן שהכי טוב לי עם נסיכים כמו ניק דרייק , ניל יאנג , קינג קרימסון , ונורה ג'ונס [ שהיא בכלל נסיכה ] לאחרונה גם קצת פינק פלויד [ Dark Side of the Moon ] . 
לפעמים , כשאני ממש קשוחה , אני שומעת פרל ג'אם ואליס אין צ'יינז , או נותנת לבועז להשמיע לי דרים ומטאליקה . 
העשור האהוב עליי הוא ניינטיז , ובעצמם גם סיקסטיז , ואני כועסת על עצמי שאני לא חייה באחד מהם , אבל עשור זה עיניין של צורת מחשבה ולכן זה לא כל כך משנה אם עכשיו שנת 2006 כי גם ככה אני תקועה בגיל 7 וזו הייתה אחלה שנה [ 1997 ] . אני נמצאת כרגע בקשר הכי טוב בתולדות היקום , עם הבנאדם הכי מדהים בתולדות היקום , והאהבה שלי גרמה לי להפסיק לכתוב - פשוט כי עוד לא הצלחתי למצוא את המילים שיצליחו לתאר את מה שאני מרגישה , ואיך וכמה . 
[ אינסוף פעמים אינסוף ] . 
הטעם שלי בבני אדם מתעתע , בד"כ תלתלים שחורים , עיניים שחורות , מסתוריים - מהטיפוסים שיפגעו בי בסופו של דבר . 
כל מי שהייתי איתו עד היום היה מופרע לחלוטין בדרכו . 
אבל איכשהו , כששמנו לב פתאום , בועז ואני , שהקשר הכי טוב בעולם נמצא מתחת לאף שלנו - זה שהוא לא פסיכופט לא היה משנה , וזה אפילו התחיל להראות כייתרון באיזשהו שלב . 
אבל כן , יש תלתלים ועיניים חומות . 
והוא אפילו קוסם של גיטרה [ והוא גם יכול להיות הזמר הכי מרגש בעולם אם הוא רק רוצה ] . 
העיניין הוא שאני מאוהבת ואוהבת בטירוף . 
את רוב החברים שלי אני מכירה דרך האינטרנט או דרך חברים אחרים , יש לי נטיה לא לראות אנשים שמסתובבים ליידי כל יום . 
זה דיי חבל האמת , כי אני בטוחה שאני מפסידה המון , אבל כל עיניין האינטרנט נראה לי הרבה יותר קל מהבחינה הזאת - מדלגים על כל נושא המראה , היישר אל תוך הנפש של הבנאדם . 
זה מושלם , כמו שירה . 
אם כבר מראה - אני 165 גובה , אם אני לא טועה ושוקלת בערך 55 , וזה יותר מ 10 קילו יותר מבועז , שגבוהה ממני ב 5 ס"מ בערך ונמצא כרגע במצב של תת תזונה למרות שהוא אוכל הרבה ואף פעם לא מקיא . 
לפעמים אני מסתכלת במראה וחושבת שאולי יום אחד אני אהיה יפה . 
אני אוהבת להרגיש את זה , אבל זה קורה לעיתים רחוקות . 
השיער שלי כרגע שחור , באורך של בערך כמעט 5 ס"מ , במגמת הארכה - אחריי עוד תקופה של קיצוץ . 
אני מתה שיהיה לי שיער ארוך . 
אני מתה שיהיה לי שיער קצר . 
אני לא טובה במצבי ביניים . 
העיניים שלי חומות , ובשמש הן נהיות מן ירוקות . 
אני דבוקה לשיר של קווין כרגע . 
יש לי בממוצע - התמוטטות עצבים אחת ביום . 
רצינית . 
יש לי אובססיה למקלחות . 
יש לי מילוני חלומות לגביי העתיד שלי , ומלא דברים שאני רוצה ללמוד , בינהם - צילום סטליז , שירה , תיאוריה [ של מוסיקה ] , פסנתר , לחזור ללמוד ריקוד , שיאצו , גננות [ של צמחים , לא ילדים ] , פיסול ועוד מיליון . 
כרגע אני עסוקה בלחלום בעיקר על תעודת בגרות שבעזרת הקב"ה תגרד ברובה את העוברים . 
[ וזה לא בגלל שאני טיפשה , זה בגלל שאני לא יודעת ללמוד , או שאין לי כוח - או משהו כזה ] , זה נהיה יותר קל לאחרונה כי אמא התחילה לדחוף לי כל מיני חומרים מרגיעים שמקלים על מצבי הלחץ התקופים , וזאת אחרי שנקלעה להתקף חרדה לא נעים שכזה באיזה בוקר בשלהי שבוע שעבר . 
הנושאים שהכי מפחיד אותי שיעלו בשיחה הם 'יסודי' ו'תקיפה מינית' . 
אני אוהבת שיחות מעמיקות על נושאים שאני מבינה בהם [ למרות שאין הרבה כאלה ] , ושיחות מחכימות על נושאים מעניינים [ יש הרבה כאלה ] עם אנשים לא מתנשאים שמוכנים ללמד בגובה העיניים [ אין הרבה כאלה . 
בועז , לדוגמא , הוא אחד כזה ] . 
סרטים האהובים עליי הם פייט קלאב ואמלי . 
את טריינספוטינג ראיתי לראשונה לפניי כמה ימים ובכנות , העדפתי את גרסת המחזה בעיבוד של ענבר חורש היקרה לליבי . 
באמת שהוא נתן מקום הרבה יותר אישי , מלא בהרבה יותר תוכן . 
שיחקת אותה בגדול , אני מאחלת לעולם שתביימי כל החיים . 
אני אוהבת סופלה , ופיצה , וספגטי אלפרדו של 'ספגטים' [ במלרע ] , ומרק של סבתא שמתה . 
יש לי סבתא אחת שחיה , שקוראים לה שושנה , ואני מאוד דומה לה . 
שתיינו רגישות יתר על המידה . 
עקשניות , עייפות . 
סבא שלי [ בעלה ] מת לפני שבוע ו 6 שנים . 
הוא היה החבר הכי טוב שלי . 
הסבא השני שלי מת לפניי שנתיים נדמה לי , וסבתא מתה לפנייכמה חודשים . 
חלמתי עליה הלילה . 
אני חולמת המון . 
חלומות ארוכים מלאי פרטים . 
אני זוכרת את רובם לפחות לכמה ימים . 
אני עונדת בושם miss dior cherie אחרי שעברתי גם על beatiful של אסתי לאודר ו fatal snake - magical , החיקוי של ה - 30 ש"ח . 
אני מרוצה מהבושם הנוכחי ורוצה להריח ככה כל חיי . 
תמיד יש לי התחבטות לגביי בושם - כן/לא . 
עקרונית יש לי משקפי ראייה , אבל אני שמה אותם פעם בחצי שנה לכמה דקות ומורידה , אני מפחדת שאנשים ייתרגלו לאיך שאני נראית איתם , ואראה להם מוזר כשאהיה בלעדיהם . 
החיה האהובה עליי היא חתול . 
יש לי עוד המון מה לכתוב . 
[ נכתב בהשראתה . 
נהדרת ומומלצת בלי קשר ] הערת הכותבת*:זה היה אמור לצאת פוסט הרבה יותר יפה . 
* אני משאירה את הרשימות של הפוסט הקודם , כי הן כיפיות ממש ( : עריכה : כי אני לא מרגישה שמיציתי . 
קפצו לי . 
יש לי סוד אחד שאותו אני לא אגלה לאף אחד אף פעם . 
הייתה לי חתולה שקראו לה 'מותק' [ שהפך אח"כ ל'מות'קה']. אני מתייחסת לחתולים תמיד בלשון זכר , ואין לי מושג למה . 
מות'קה נדרסה כשהגענו לבית החדש . 
אני גרה עם אמא שלי ועם עוד שתיי חברות שלה ובן של אחת מהן [ בן שנתיים וחצי ] כבר בערך שלוש שנים , זה מפריע לי רק בגלל שאסור לי להביא חיה הביתה . 
בקיץ אמא קנתה לי דג שקראו לו ג'ה . 
הוא מת אחריי שבועיים . 
רוב הזמן אני סגורה בחדר , כותבת או קוראת . 
זה אף פעם לא הפריע לי להיות סגורה בחדר , ועכשיו כשיש את בועז זה אפילו הרבה יותר כיף . 
המחשב שלי נמצא במסדרון וזה דיי מעיק אבל אין לי באמת מקום בחדר בשבילו . 
החדר שלי מנסה להיות פרקטי , אבל זה לא באמת עובד , ורוב הזמן כל הדברים שלי מפוזרים על הריצפה ועל המזרון שעליו אני ישנה . 
לא גרתי עם אבא שלי ואחים שלי [ 30 , 25 ] כבר כמעט עשר שנים . 
אל אבא אני אמורה לסוע פעם בשבועיים , אבל זה לא באמת קורה . 
אני מטורפת על תל אביב ואעבור לגור שם ברגע שאוכל , למרות שלאחרונה מתגבשת תיאוריה שאני אוהבת את תל אביב רק באמצע שבוע . 
פעם בכמה חודשים אני תופסת את הבנאדם הכי קרוב אליי ונוסעת איתו לתל אביב סתם ככה על חשבון לימודים . 
עד עכשיו : ענברי , גאלה , יונתן ודני , טל . 
רוב הפעמים היו הצלחה מסחררת . 
פעם אחת תפסו אותי , ובשאר הפעמים - כמעט . 
יש לי אובססיה לוילונות , ל'תאריך ושעה ' בראש כל דף שעליו אני כותבת , תחתונים , גרביים , סידור הארון שלי על פי 'מה אני הכי אוהבת' , שמירת כל נייר שאי פעם נכתב עליו משהו , סקס , לאקים , אנטי שגיאות כתיב , ועוד מיליון דברים שלא עולים בדעתי כרגע . 
אני אוהבת בטירוף פסיפלורה ומוצרי פסיפלורה , ולא מצליחה להבין אנשים שלא . 
בחודשיים האחרונים אני לא מעשנת [ חוצמ'פעם ב'], כי בועז שונא את זה , וכי זה מסריח , אבל האמת היא שזה אחד הדברים שאני הכי אוהבת לעשות . 
עד לפניי חודשיים עישנתי בערך שלוש שנים . 
מאגנה . 
אני הכי אוהבת את הסיגריה שאחרי . 
כרגע אני מסתפקת בקולה שאחרי . 
אני נגד תרבות הוודקה / עראק [ יש כזאת ] . 
אני בעד בירה עם חברים בפנאן , לא יותר מזה . 
אני גם לא אוהבת את השימוש בסמים , אני מאמינה שצריך להרגיש הכל טבעי , אני נגד התערבויות של חומרים זרים בחיים שלי , בין אם זה מחשבתית , רגשית , הורמונאלית , פיזית , וכל השאר , למרות שאני בטוחה שיום אחד אני אתנסה , ואוהב את זה . 
רקדתי 8 שנים , והייתי טובה בזה . 
הפסקתי בגלל הצפה של המגמה ביותר מידיי אנשים , כאבי ברכיים וגב . 
אני קצת מצטערת על זה למרות שאני לא מתחרטת על שום דבר . 
אני משתדלת להאמין בהווה . 
הייתי ב 4 טיפולים פסיכולוגיים במשך חיי , ורק אחד הלך טוב , הראשון , שלא יכולתי להמשיך אותו כי גיליתי שהבת של הפסיכולוגית שלי לומדת איתי בכיתה . 
כל השאר היו חארות שהשוו את כל הקשרים שלי לקשר שלי עם אבא שלי . 
מזעזע מה שפרויד הזה עשה לעולם . 
אני מתאהבת בקלות , ולוקח לי המון זמן לצאת מזה , אבל אהבה כמו שיש לי עכשיו אף פעם לא הייתה לי . 
אני פרנואידית . 
אני אוהבת נצנצים ובועות סבון וים וחצאיות ופרחים . 
אני הכי אוהבת חורף וקיץ וסתיו . 
המשקה האהוב עליי הוא שוקו , ואחריו מרגריטה , ואחריו מיץ פטל , אייס פסיפלורה ומיץ גויאבה . 
אני צמחונית כבר 11 שנים . 
בדרך לטבעונות כבר כמעט שנה . 
אני מכינה את עצמי רגשית , או משהו . 
עדיין , יש לי המון מה לכתוב , אבל זה נהיה מוגזם , ואני מתחילה להתחרט שהתחלתי . 
אותי בידיים קרות בשפתים ממלמלות לחישות של בוקר בשיער נופל על פנים כש נשיקה מגיעה אל שיאה . 
התריסים מוגפים והשמש נכנסת מבעדם , איך חדר אחד יכול להכיל כל כך הרבה אהבה ? 
כאן אמור להיות פוסט עצוב . 
אבל אין לי כוח . 
ממעמקים קראתיך יא / אגי משעול ממעמקים קראתיך יא טיפש אחד שתראה כמה אני פלגמטית פה מרב אמרלד ריזלינג ואיך כל רגע נקרש כאן רגע בלעדינו מתחת לירח מנגו כשלטאה יוגית כחולה בוראת לעצמה מכח הכרתה זנב חדש שארכו כאורך הלילה שכותב על היד השמאלית שלי [ בעזרת זו הימנית ] מותח - חורט על העור בצורה קצת מגרדת , אך אני לא מוותרת . 
אות אחר אות - העיקול של ה - t ואז ה - e . 
ה - n וה - d הכי קשות . 
אך מילימטר אחר מילימטר , בעבודת הנמלים הזאת - אני מקשה את עורי , ולבסוף : love me tender love me sweet never let me go [ ובראש שלי : nevet let me go never let me go never let me go never let me go never let me go ] 
