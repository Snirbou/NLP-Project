בשלב ההוא הייתי מוכנה לחתום על כל מה שהפקידה תתן לי , רק שיתנו לי כבר ללכת הביתה . 
אני אעשה כל מה שתגיד , הו בבקשה , אני רוצה הביתה כל - כך . 
הדבר היחידי שידעתי על מה ששרבטתי על גבי הדף היה שזה בלתי קריא לחלוטין . 
אף אחד לא יהיה מסוגל להבין את זה גם אם יוצמד לו אקדח לראש . 
מה שעשה את זה בסדר , כי אני לא אמורה לחתום על דברים שאין לי מושג מה כתוב בהם . 
ירדתי לרחוב ושוטטתי לאיטי . 
מכונית צפרה לי שאחצה , למרות שלא התכוונתי לחצות . 
הנהג כמובן היה כל - כך נחמד שחציתי בכל זאת . 
בצד השני של הכביש הייתה חנות יפה עם מכנסיים שהיו מקושקשים עליהם דברים בכחול , ירוק , צהוב , אדום , חום , לבן ... 
.. 
. 
אה , סביר להניח שבכל צבעי הקשת . 
רציתי אותם , אבל הם עלו חמישים שקלים , וחמישים שקלים , כך חשבתי , לא היו בתקציב שלי . 
התיישבתי על ספספל והוצאתי את הספר הסגול / ורוד מהתיק שלי . 
התיישבו לידי שתי זקנות שדיברו רוסית . 
הן עצבנו אותי , אז ברחתי משם לבית הקפה האהוב שלי . 
המלצרית נתנה לי אייס קפה בחינם . 
היא אמרה שהוא דליל מדי , מה שהוא כמובן לא היה , ולא נעים לה עם זה . 
חוץ מזה שאני לקוחת VIP , אז מותר לפנק אותי לפעמים . 
הסכמתי . 
אני לא מתגייסת . 
אני טסה לניו - יורק , וכשאני אחזור אני לא אתגייס . 
אף פעם ובכלל לא . 
אני נכה , יש לי פרופיל 24 , אני לא כשירה , צה"ל לא מוכן שאגוייס לפני אוגוסט , מה שאומר שאני לא רוצה להיות מגוייסת כלל וכלל . 
מצד שני אני אפגוש את בן - דוד שלי בדירת האמנים הצבעונית והשכורה שלו בניו - יורק . 
אני אשן בחדר הפנוי ואבשל לעצמי בראנ ' ץ וארוחת ערב ב - 6 במטבח המשוכלל שלו עם המיקרו שדומה לחייזר . 
אנחנו נעלה אחד לשני על העצבים , נצחק המון , נלך לאולפנים שבהם מקליטים תוכניות בלייב ולהופעות בברודווי . 
נסתובב עד שאפול שדודה ברחוב ואתפגר . 
ואף אחד לא יראה אותי , כי ככה זה בניו - יורק , אף אחד לא רואה אף אחד אחר . 
יהיה מדהים . 
אפגוש שם את הדס שתגרור אותי ל " סטפס " ול " DNA " ואני ארקוד שם . 
בעיקר ב " סטפס " , כי כשהדס הלכה לרקוד ב " סטפס " הדבר הראשון שהיא חשבה עליו היה אני וכמה שאני אוהב את המקום הנהדר הזה , או לפחות כך היא אמרה לי . 
כשיגיע הזמן המתאים אטוס לפריז ואפגוש בן - דוד אחר שלי , שיאמץ אותי לשלושה ימים , עד שיגיע הזמן לחזור לישראל . 
וכשאחזור לישראל אתחיל בקורס כתיבה יוצרת , אקח קורס באוניברסיטה הפתוחה , אחזור ללימודי ספרדית , אחזור ללמוד נהיגה ולרקוד . 
אני אחזור לרקוד ! 
אצל דנה . 
ולא אכפת לי בכלל משום דבר ( הו כמה שהיא נהדרת , הו כן ) . 
כן . 
ולפני זה , בפורים , אני אמצא מישהו שיבוא איתי למועדון או לדאנס באר , או מקום אחר עם מוזיקה מגעילה ועשן מסריח של סיגריות , אתחפש ואצא לבלות . 
אני אעשה את כל זה , וגם אצליח לטפח חיי חברה . 
אבל מה שאני לא אעשה יהיה להתגייס . 
אני לא בנויה לזה . 
