יש לי צרות טובות . 
צרות משובחות . 
הלוואי על כולם צרות כאלה . 
הבת שלי עומדת להתחתן . 
בשמחה רבה . 
הבחור מקסים , בעל מקצוע , חרוץ . 
הבת מוכשרת ויפה ועובדת . 
הזוג המקסים הזה גר שנתיים יחד ... כלומר הם מכירים זה את זה ואוהבים . 
רוצים לממש את הזוגיות שלהם למשפחה . 
עד כאן הכל טוב ויפה . 
כדי למסד את הקשר צריך חתונה . 
כלומר מסיבה עם משפחה , חברים . 
גם כאן הכל טוב ויפה . 
אבל למה לעזאזל צריך להוציא על ערב חתונה אחד . 
מסיבמבה אחת סכומי עתק כמו 60.000 ש"ח ומעלה ? 
נכון שאנשים שבאים לחתונה מביאים מתנות ומכסים את העלויות או חלק מהם . 
למה צריך להטיל על החברה קנס חתונות ? 
אם תסתכלו סביבכם , סביב כל הארועים האלה , תגלו שהרבה אנשים די סובלים בחתונות . 
בגלל הרעש המוגזם . 
בגלל שצריך לעזוב את הבית בליל חורף חם . 
בגלל שיש כל כך הרבה אוכל ... שזה טעים אבל אח"כ יש התחשבנות קלורית . 
מצד שני , הרבה בני משפחה קיימים רק בחתונות . 
אלמלא החתונות לא הייתי פוגשת אותם כלל . 
לפעמים , נדיר , יש ארועים ממש יפים . 
אני ממש מבולבלת ולא יודעת אם אני בעד או נגד . 
.... אבל מעצבן אותי לשלם על זה כל כך הרבה . 
למה שלא נקים אירגון ארועים עם כללים חדשים . 
זולים חכמים , למה החליטו על הפורמט הקבוע הזה . 
אולי יש רעיונות יותר חכמים לחגוג חתונה ? 
המצחיק הוא שלפעמים מזמינים אותי ואני ממש מתוסכלת . 
כי לא נעים לא להתייצב . 
לפעמים אני ממש מתעצבנת . 
אוף למה לא הזמינו אותי , מה אני לא שייכת למועדון היוקרתי ? 
נושא מאוד מתוסבך אצלי . 
