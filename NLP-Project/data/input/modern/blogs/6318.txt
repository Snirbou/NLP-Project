אם בדרך כלל אומרים לך שאת סוחבת אחריך את מראה ההירואין שיק , אבל היום במקרה שכחת את השיק בבית , ונשארת רק עם ההירואין , עשי לעצמך טובה ותחזרי מהר להירואין הבודד . 
איך שלא תסתכלי על זה , כל משפט שמכיל בתוכו את המילה הירואין מורה לפחות על מידה מסויימת של חולניות , כי בין אם מתחשק לך או לא , את תהיי מוכרחה לדמיין בשלב זה או אחר מחט תקועה בתוך וריד . 
זאת כבר בעיה כשאת מרגישה כמו דוגמנית מסלול עם המחט הזאת ביד , אך ביום שבו את יותר שק תפוחי אדמה מדוגמנית , וכל מה שנשאר לך זו המחט , הבאת על עצמך כל - כך הרבה צרות , שכבר היית יכולה לוותר על לצאת מהבית . 
" נו , אז מה הבאת לשמוע ? 
" הוא שואל , ומחכה כשאני שולפת מהתיק את הדיסק שלי . 
" מה , את לסבית ? 
" הוא עושה פרצוף למראה הדיסק . 
" לא , ואתה ? 
" אני מטיחה בו . 
" ניראה לי שקצת מאוחר מדי בשבילי " , " כן , אולי בגלגול הבא ... 
.. 
. 
" אני מעודדת אותו . 
" אז את לא לסבית ? 
" " לא , עוד לא , אבל יום אחד כשימאס לי מכל השכמותך אני אהיה " . 
" אז מאיפה הדיסק ? 
" , " חברה צרבה לי " " בואי אני אגלה לך משהו שלא ידעת על חברה שלך ... 
.. 
. 
היא לסבית " . 
" מה קרה שנהיית כל - כך מלא סטריאוטיפים ? 
" אני צוחקת . 
" זה לא סטריאוטיפים , זה בדוק , תשאלי אותה אם אני צודק ותגלי משהו חדש " , " אבל זה לא חדש , אני יודעת שהיא לסבית " " הא ! 
את רואה , אמרתי לך ! 
" , " אתה סתם " אני אומרת לו . 
" אולי , אבל אני גם צודק " . 
בסוזאנה הוא שואל אותי אם זה לא אוהד נהרין . 
" כן ! 
" אני מתלהבת " זה אוהד נהרין ! 
" " את רואה , אני תותח , מזהה את אוהד נהרין סתם ככה , ורק פעם אחת ראיתי תמונה שלו בעיתון " " כל הכבוד " אני אומרת לו . 
" אתה יודע , יש לי הרבה מה להגיד לאדון נהרין על המופע האחרון של בת - שבע , שלוש ... 
.. 
. 
אני לא אוהבת שהכוריאוגרף צוחק על הקהל " , " אז תגידי לו , מהר , לפני שהוא ילך " הוא אומר לי . 
" השתגעת ? 
אתה יודע מי זה ? 
זה אוהד נהרין ! 
אין שום סיכוי בעולם שאני אגש למנהל של ה - להקת מחול של ישראל ואדבר איתו " , " אז לא צריך " הוא מתרצה ואחר מחשבה מוסיף " אבל מה , עם כל החיבה שלי לאומנות , אנ'לא מסוגל לשבת שעה וחצי ולראות מופע מחול " , " אז שעה " אני מציעה " לא , לא מסוגל , אפילו לא חמש דקות " " איך זה ? 
" , " אני לא יודע " . 
" תיראה ! 
" אני קוראת " זה רקדן של עידו תדמור " " מה זה פה היום ? 
כל המי ומי של עולם המחול . 
מה היה פה היום ? 
" הוא שואל . 
" היי תראי , הוא הומו , נכון ? 
" הוא מצביע על הרקדן שהולך עם חולצה פתוחה ומשובצת בצבעים בוהקים " כן " אני עונה " ותראה , זה שלידו זה החבר הרומנטי שלו , גם בלהקה " " את ממש מודיעין לרכילות בעולם המחול " , " רק אותם במקרה אני מכירה " אני מתגוננת , שלא יחשוב שאני חטטנית . 
" יש לי גיידר טוב , לא ? 
" הוא שואל " אוי בחיי , ראית את החולצה שלו ? 
זה הדבר הבא אחרי חולצה מכופתרת עם צווארון בצבע ורוד , זה היה בלתי אפשרי לחשוב שהוא סטרייט . 
הוא גם מאופר " אני מבטלת את פרץ ההערכה העצמית שלו . 
" אז מה היה פה היום ? 
" הוא מתעקש " את יודעת ? 
" " אני ? 
למה שאני אדע ? 
" אני מתממת " כי את רקדנית , ונשמע כאילו את יודעת הכל " " אהה ... 
.. 
. 
" אני מתחמקת למרות שאני יודעת מצויין שהייתה ללהקת עידו תדמור הופעה עם " תא " ( שיצא לי לראות פעמיים ) . 
גם ראיתי שתי רקדניות מהלהקה ממש כשהגענו , אבל העדפתי לשמור את המידע הזה לעצמי . 
בסוף אמרתי ש " בטח הייתה ללהקה של עידו תדמור הופעה פה היום " " אז מה הקשר לנהרין ? 
" , " גם אני שואלת את עצמי " . 
אחד שיושב בשולחן מאחורינו אומר פיתאום " ואתה לא הייתי עושה אותו אם היית במקומי , נו תגיד את האמת ? 
" " גם הוא הומו ! 
" הוא לוחש לי . 
" נו טוב , תיראה איפה אנחנו , זה ברור שכולם פה יהיו הומואים " " ואני זה שנותן סטריאוטיפים " הוא מגחך " אבל זה לא אותו דבר , זה בדוק " וביחד אנחנו צוחקים עלי . 
" אז אני מבין שאני פה במיעוט " , " כן , אבל הם לא יודעים את זה , ואני לא אגלה " " רעה ! 
אני לא הומו " , " מה פיתאום הומו ... 
.. 
. 
אני אמרתי משהו כזה ? 
אתה רק מטרוסקסואל " ואנחנו לא נעלבים , כי לא באמת יש לנו דעות קדומות בקשר להומואים או לסביות , אנחנו אפילו די קרובים ללהיות כאלה ( בהתאמה ) . 
הם נתנו לה ספרים בשביל שתהיה אינטלקטואלית , והיא כל - כך אהבה אותם שהעדיפה לקרוא בהם מאשר לחיות . 
קיוותה לדלות מהם עוד ועוד ורצתה לדעת הכל . 
הם ביקרו איתה במסעדות הטובות ביותר בכדי שתהיה אנינת טעם , וכך היא למדה עד כמה היא שונאת פלצנות . 
לקחו אותה לקונצרטים , אופרות , הצגות ומופעי מחול , בשביל שתספוג קולטורה , והיא התאהבה בהם כל - כך שביקשה להיות בלרינה . 
אז לקחו אותה לסטודיו אחד בשביל שתהיה מחונכת ועדינה , חוץ מזה שגם היא הייתה גמישה מאז ומתמיד , והם חשבו שיש לה גוף מתאים . 
היא לא כל - כך אהבה בלט , משעמם , נוקשה מדי . 
אבל היא המשיכה לשלב את זה יחד עם דברים אחרים . 
הם רצו שתנגן בפסנתר , ואפילו הביאו במיוחד פנסתר כנף מעץ שהיה פעם של אימה . 
היא לא מצאה פנאי למרות שהיו לה אצבעות ארוכות ולמרות שלפעמים חשבה שהיא רוצה . 
כשאמרה שהיא רוצה להיות שחקנית רשמו אותה לחוג דרמה , וכשוויתרה ביקשה חוג ציור . 
גם בחוג הזה לא החזיקה מעמד , אבל עד היום היא אוהבת לצייר . 
שנתיים גדלה בחו"ל . 
מי שסיפרה לו אמר שרואים עליה , מנומסת כזאת , לא ישראלית . 
מזג ים תיכוני בוודאי אין לה , לא יודעת להדחף לתורים , לצעוק חזק יותר , מה שלעיתים מקשה עליה להסתדר . 
אחרי זה הביאו לה מורה פרטית שתדבר איתה אנגלית מדי שבוע , שחלילה לא תאבד לה השפה , וגם הם דיברו איתה אנגלית כל הזמן . 
היא אהבה את זה , היא הייתה מיוחדת ככה . 
עד כיתה ז' כלל לא הייתה צריכה ללמוד אנגלית בבית ספר משום שידעה קרוא וכתוב בנוסף לכך שידעה לדבר . 
כשגדלה חדלו מלדבר בבית באנגלית מפני שהיה לה מבטא אמריקאי בעברית , כך אמרו לה . 
לימדו אותה נימוסים , איך להגיד תודה ובבקשה , איך לשבת זקוף בכיסא ולשלב ידיים ורגליים , השתדלו להוות לה דוגמא טובה . 
כשהייתה בבית ספר הקפידו תמיד שיהיו לה ציונים טובים והזכירו לה שזה חשוב בכדי שיום אחד תוכל להתקבל לאוניברסיטה וללמוד מקצוע מכובד . 
ואכן היו לה ציונים טובים כל השנים , אפילו טובים מאוד . 
את שנתה האחרונה ללמודים אפילו סיימה בהצטיינות יתרה , גם שניה בכיתה וגם בין ה - 15 הטובים ביותר מתוך 300 בני שכבתה . 
בין פעם לשלוש בשנה , פחות או יותר , טסה לחו"ל לארץ אחרת . 
אירופה , אמריקה , ככה שתיראה עולם . 
לקחו אותה לשופינג וקנו לה את הבגדים הטובים ביותר גם אם אמרה שלא תלבש אותם . 
היא בכלל העדיפה לקנות ג'ינס ב - 50 שקל באלנבי או ביאליק , אבל הם לא הקשיבו ומילאו לה את הארון בדברים שאחר כך העלו אבק . 
בסנוביזם שלהם ניסו לגדל נסיכה קטנה , את הילדה הטובה ביותר ... 
.. 
. 
אני לא יודעת אם הצליח להם . 
היא יודעת להגיד בבקשה , תודה וסליחה ועדיין יש לה יופי של אנגלית , אבל אם היו שומעים איך היא בוטה לפעמים היו שואלים מי חינך אותה כך , תמיד שוכחים שלא גדלה בתוך בועה ושגם הם לא נקיים מרבב . 
היא קוראת ספר לשבוע ומצטערת שאי אפשר יותר . 
הולכת למופעי מחול ומוזיקה , ובמקום מסעדות יוקרתיות שהיא שונאת , מבלה בבתי קפה . 
קונה בשינקין , אלנבי וגם בקסטרו ופוקס . 
עדיין רוקדת ועדיין חולמת על מקצוע שהיא אוהבת לחיים . 
כותבת , מציירת ואוהבת לשחק , למרות שאף פעם לא בצורה מקצועית . 
הבעיה מתחילה ברצון שלה , שלא עומד ביוקרה שלהם . 
וכל מה שהיא רוצה , כך הם אומרים , זה לא מקצוע ולא פרנסה ולא כך היא תעשה כסף . 
אבל לה זה בכלל לא איכפת , כי לא כסף יש לה בראש אלא אבקת כוכבים . 
ואיך אפשר להלחם בדבר כל - כך מופשט כמו אבק כוכבים ? 
אבל הם מתעקשים . 
זה לא עולה יפה כשהילדה הקטנה והמושלמת שלהם אומרת שצבא זה לא כל - כך בשבילה . 
ובמקום אוניברסיטה היא מבקשת אומנות שהיא שואבת מצבעים אקראיים שמתרוצצים במחשבות שלה . 
ויום אחד , לפחות כך היא מקווה , הצבעים יהיו לתמונה , ואבק הכוכבים יהפוך לאורות של במה . 
