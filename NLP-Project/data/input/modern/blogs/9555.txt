שום ידיעה ברורה ופנימית , שום הכנה נפשית , שום תחושה שנמצאת שם מהרגע שבו הביצית והזרע מתחברים ומתחילים להתחלק עד שהופכים לאדם שלם , שום התנסות שעוברים במהלך השנים , שום הבנה שהחיים הם דבר בלתי צפוי והכל יכול להשתנות בכל רגע נתון . 
שום דבר לא מכין אותך לקראת הפחד המשתק , האימה הקפואה הזורמת בוורידים , והידיעה שתוך שניות כל ה " יש " שבחייך , יכול להפוך ל " אין " . 
מילים שמהדהדות בתוכי מהרגע שג . 
הבכור נכנס ללבנון ורק היום , כשהאש פסקה יכולתי להביא את עצמי לכתוב אותן . 
שמענו שהוא בסדר ואולי ביום חמישי יצא להתרעננות ומנוחה . 
תחושת רווחה מתפשטת בגוף וידיעה שבסוף השבוע , בדרך זאת או אחרת , אנחנו נהייה איתו . 
ג . 
הבכור בלבנון - יום 5 . 
ג . 
הבןזוג מתקשר שוב ושוב לטלפון הסגור של ג . 
הבכור ומגיב בפליאה נרגזת מעט , למענה החוזר ונשנה המודיע כי הטלפון סגור ואפשר להשאיר הודעה . 
מי שמכיר אותו ואת תפקידו מבין עד כמה מופרכים ואפילו מצחיקים הם נסיונותיו הילדותיים משהו , להבקיע את חומת השתיקה . 
ועד כמה הפחד המודחק והמוסתר , גדול ... 
.. 
. 
ג . 
הבכור בלבנון - יום 4 ופתאום , כמו התבהרו להם השמיים מהעננים הכבדים של הימים האחרונים , ושמש של ביצת עין צהובה מאירה בשמים כחולים מנוקדים בענני נוצה קלילים , ופיסת ים בכחול עמוק מרמזת לי מרחוק , ואני לא יכולה , לא יכולה שלא לחייך . 
פתאום . 
ג . 
הבכור בלבנון - יום 4 . 
עד אתמול בערב יכולתי אולי להרשות לעצמי לתפקד בתוך ענן ערפל סמיך ורך שבתוכו יכולתי להסתתר ולהדחיק את כל הפחדים ששוטפים אותי מעת לעת כמו זרם מים רותחים וקפואים לסרוגין . 
אבל מאתמול בערב הענן התפזר . 
ארבעה הרוגים מהחטיבה פקחו את עיני ולא נותנים לי לעצום אותן יותר . 
ואז הבנתי בדיוק היכן ג . 
הבכור נמצא , ואיך הגיע לשם , מה עומד לפניו ומה הוא עושה . 
ומאז אני דומעת . 
כשאני שומעת את השמות חוזרים שוב ושוב וסיפור חייהם . 
כשאני רואה את מפות אזורי הקרוב ושם האוגדה שבה נמצא ג . 
הבכור . 
כשאני רואה את המוני החיילים , בסדיר ובמילואים שמילאו את רציף הרכבת היום בבוקר . 
וגם בלי סיבה מיוחדת . 
ואז נרגעת ושוב מחדש . 
וחוזר חלילה . 
שולחת שוב ושוב יד לטלפון להתקשר לג . 
הבזןג לנסות לשמוע ממנו ידיעות מבוססות יותר בזמן אמת ומחזירה אותה בחזרה . 
הוא כל כך לא רוצה לדעת והוא יודע הכל . 
במדוייק ולפרטי פרטים . 
ובין שנינו , אני חושבת לעצמי שלו הרבה יותר קשה ... 
.. 
. 
מפרקת את היום לפרוסות קטנות , בודקת מה מחכה לי בכל שעה ושעה : עכשיו עבודה . 
אחר כך חדר כושר . 
רוצה לפרק לעצמי את הצורה , להרגיש כל שריר זועק מכאב . 
להרגיש סוג מסויים מאוד של קרבה אליו . 
ואחר כך בבית . 
בריחה למקום אחר ... 
.. 
. 
כך כל שעה . 
עד מחר בשבע בבוקר . 
והזמן נפרש לפני ארוך כמו מאה שנים תמימות ... 
.. 
. 
ג . 
הבכור בלבנון - יום 4 . 
אסור לי לקרוא חדשות על המקומות בהם מתרחשים " קרבות עזים " ובהם יש לצה"ל " נפגעים " . 
אסור לי לראות חדשות , ולהביט בסרטים או בתמונות של חיילים הולכים לקרב , פניהם מושחרות , קסדות עם בדי הסוואה על ראשם והם נושאים על גבם קילוגרמים של משא כבד . 
אסור לי להקשיב ולשמוע את שמות המקומות ולסיפורי הקרבות שמתרחשים , מספרי ההרוגים והפצועים ושמותיהם . 
( גם לבכות אסור לי אבל זה בגלל א . 
הצעיר שביקש במפורש לא לדעת שום דבר שאין צורך שידע , ועל כן אין לי סיבה לבכות , לא כן ? 
) אסור לי ובכל זאת , במזוכיזם פנימי , כמו פצע שמגרדים ומקלפים ממנו שוב ושוב את הקליפה הדקה שעוטפת אותו , אני לא מפסיקה לקרוא , לראות , לשמוע . 
ידע הוא כוח אני תמיד אומרת , לפעמים ידע הוא יותר מדי , פחד . 
ומחר בבוקר שוב אתעורר עם כאב ראש חורך . 
ג . 
הבכור בלבנון - יום 3 . 
במין נעימות ונינוחות עצלה , כאילו הכל כרגיל , כמו בכל סוף שבוע . 
עבודות בית רגילות , פגישות עם חברות , א . 
הצעיר בבית וגם הספקנו לריב ולהבהיר את העניינים . 
הכל כל כך כרגיל . 
שקט ושלו . 
וגם אני . 
רק העובדה שהבית שומר על הסדר החיצוני שלו ( דהיינו , אין בגדים זרוקים של ג . 
בסלון ) , שוב ניקיתי את השרותים של החתולים ( כן , כן נאסראללה , הכל נרשם ! 
! 
) ואני הולכת לפגוש לקפה את א . 
החברה של ג . 
הבכור מזכירה לי שהכל רק חיצוני ומשהו בסיסי מאוד אינו . 
והזמן טס לו במהירות והזמן כאילו לא זז בכלל . 
עוד יום . 
ג . 
הבכור בלבנון - יום 3 . 
סדק נפער בחומה שמאחוריה אני מחביאה את כל דברים שאני לא יכולה ואסור לי לחשוב עליהם בכלל . 
והם היו בתוכי , התערבלו , סערו , ורגעו . 
אז יכולתי לתפוס ולדחוף אותם שוב לתוך תיבת ההדחקה , ולסתום מחדש את הסדק בחומה , כאילו לא היה שם בכלל ... 
.. 
. 
( במידה מסויימת , אני מרגישה כאילו נזרקתי שנים רבות אחורה , במין דה ז'וו של תחושות שלא היו בי זמן רב מאוד ... 
.. 
. 
) אני בסדר גמור . 
שבת שלום חברים יקרים , ג'ויה רוצה לישון ועוצמת עיניים קטנות , וגם אני ... 
.. 
. 
ג . 
הבכור בלבנון - יום 2 . 
ושילחתי קצת רסן . 
או לייתר דיוק : 2 לחמניות מתוקות , עוגת גזר , שקית מקלות פרמז'ן . 
( מהקונדיטוריה שמתחת לעבודה ) . 
ואני עוד טוענת שאני לא מתנחמת באוכל ... 
.. 
. 
ולא . 
לא אכלתי את כל זה ( רק את שתי הלחמניות המתוקות יחד עם הקפה של שעות הבוקר המאוחרות ) , אבל אני מסודרת ( בהחלט ! 
! 
) במקרה שמישהו רוצה לבוא לקפה לשבת . 
וכן , זאת הזמנה . 
מצד שני , מכיוון שכנראה גם השבת הזאת אבלה לבד ( עם א . 
הצעיר שלמעשה גר אצל החברה שלו ) , אחותי שתחייה הציעה שאבוא להיות איתם בצפון . 
אין ספק שזה יהיה משונה לנסוע צפונה במידה ואחליט , דבר התלוי בשני דברים : בא . 
הצעיר כי לא אעשה עכשיו שום דבר בלי לשאול אותו , ולפי איך שאני מכירה את מקדם הלחץ הגדול שלו , התשובה תהייה כנראה שלילי חזק . 
ובחוסר היכולת שלי עצמי להחליט ולעמוד בהחלטה יותר מחמש דקות רצוף . 
נחכה ונראה . 
שני הג . 
שלי למעלה . 
אחד בפנים . 
השני בחוץ אבל בתוך הקלחת הרותחת ששם . 
הראש הפסיק לכאוב לי לאחר שהבוקר התעוררתי כאילו מקדח של כבישים קודח לי ישירות בתוך הראש , והמשרד מתנהל בשקט ושלווה כשרק אנחנו , הבנות כאן והבנים מטיילים להם : הדוקטור בבוואריה , ויונתן בלבנון . 
והחיים , החיים לא נראו מזמן מחייכים כל כך ... 
.. 
. 
יהיה בסדר ( מנטרה חדשה בבית מדרשה של פמה ) . 
* * * * * * * * * * * * * * * * * * * * עדכון 14.00 בבדיקה עם א . 
הצעיר נשללה הנסיעה לצפון סופית . 
למי שמעוניין , יש קפה , עוגה ואבטיח על המרפסת . 
ג . 
הבכור בלבנון - יום 1 תלוי בשמיים ירח מאיר בעוצמה של מליוני נורות כסופות . 
ודווקא הלילה היתה מתאימה להם חשכה עמוקה ועוטפת כמו שמיכת חורף מגנה מקור ... 
.. 
. 
* * * * * * * * * * * * * * * * * * * * * הטלפונים הניידים כובו . 
ג . 
הבכור בלבנון - יום 1 
