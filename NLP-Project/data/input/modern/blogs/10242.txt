תנו לי להתקפל בפינה שלי בשקט , ואל תעקבו אחרי , מה העניין ? 
אף אחד פה לא מאמין למילה שיוצאת לי מהפה , מישהו מכם , כל אותם אנשים שאני מכירה , משפחה , הורים , קרובים , חברים , מכרים , ידידים , אנשי אינטרנט לא ידועים , נספחים , ילדים , צופים מהצד , מישהו מכם מאמין לי ? 
מישהו מעריך אותי ? 
מישהו חושב שיש לי ראש על הכתפיים ? 
כי יש כאן כמה שדעתם בהחלט חשובה לי והם רק רוצים לשמוע אותי שותקת . 
ואני לא אחת ששותקת אני חוצפנית , ואני רעה , מתי זה קרה לעזאזל . 
אני מנסה להיזכר איזו נאיבית הייתי פעם , כל החלקים שלי לא מסתדרים פתאום . 
אנשים עדיין דורכים עלי אבל אני דורכת על אנשים . 
אז מה יהיה עם השרשרת המדכאת הזאת ? 
תנו לי להכניס את האוזניות לאוזניים וללכת ברחוב לבד ובשקט . 
ותנו לי לרקוד ולחייך על חוף הים עם המוני אנשים שאני לא מכירה . 
ואל תנעצו בי מבטים . 
אני לא עד כדי כך - אני לא . 
מה אני לא ? 
מכוערת , שמנה , לחוצה , עייפה . 
אז אני צריכה להתקפל בפינה הזאת או מה ? 
ואת יודעת מה , אני אוהבת ללכת לבית הקברות . 
זה מוציא ממני משהו שכבר מזמן אין בי ואני אוהבת את זה כל כך . 
תני לי ללכת לשם כדי לסחוט מעצמי את הדמעות האחרונות . 
תני לי ללכת לשם שוב לפני שהן יספיקו להתייבש . 
אלוהים - עברו חודשיים ועדיין לא כתבתי עלייך שום דבר שיזכיר לי . 
איזו אטימות 
