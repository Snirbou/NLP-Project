ואיתך , קשת של צבעים . 
ואיתך , חיוכים מתנוססים . 
ולידך , פרח נפתח בחיוך . 
ולידך , עלה שוב נושר במתיקות . 
ושלך , השמיים והסתיו . 
ושלך , הצבעים שעל הדף . 
ואיתך , נשימתי שוב נעתקת . 
ורק איתך , אני בוכה וגם צוחקת . 
יד נוגעת ביד לרגע אחד בלבד , ועין תופסת מראה , מראה בלתי נתפס . 
ולב נמחץ לרסיסים בלחיצה אחת קטנה , ויד מתנתקת מיד ומיד , נהפכת דממה . 
ותחבקי אותי , ותרצי שלא אפגע . 
ותשמרי עליי , מכל דבר , מכל צרה . 
ותלכי אחריי לאן שאלך , ותחייכי אליי , ותצחקי אליי , ולא תתני לראות אותי דועך . 
ותעודדי אותי , ותחיי אותי ותתני נשיקה רטובה . 
וחיבוק , ומילה , ואהבה מתוקה . 
ותראי אותי חי , ותנשקי את מצחי . 
ותראי אותי מולך , בוער בתוכי . 
ותעשי אותי מאושר , מאושר עד דמעות , ואז תלכי ולעולם לא אראה אותך עוד . 
