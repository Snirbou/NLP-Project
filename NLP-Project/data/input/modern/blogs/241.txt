לתמונה המקורית שלי . 
וגם מהמילואים . 
היה נחמד . 
ראיתי שאני די רלוונטי . 
קיבלתי אישור למה שכתוב בכפתורים בצד הבלוג ( העליון ) . 
מוזר היה להיות הכי צעיר שם . 
וגם כיף . 
עשינו מה שאני יכול להגדיר רק כ " משחקי תפקידים " . 
עם מפות טופוגרפיות . 
אני הייתי ע . 
קמ"ן . 
נסיון 3 + , כאריזמה 4 - . יכולות מיוחדות - " פוזה של אוגדונר " ( בהינתן גלילון ) , " יכולת אילתור " ( כשכבר פישלתי ואני נאלץ ) . 
חברי למשחק היו מבוגרים ממני , המשחק לא חדש להם . 
עכשיו צריך לחזור ללימודים ... 
.. 
. 
וזה קשה קשה ... 
.. 
. 
יותר קל להעשות את עצמך מגן על המולדת מאויב דמיוני . 
" ... יזכור לעד את זעם השריון ... 
.. 
. 
" מתנגן : Korn - Thoughtless Bloody , ( תמציאו לבד משהו לשים פה ) הלכתי . 
אשוב בקרוב . 
לפני שאתחיל , אני רוצה להזהיר אתכן שזה יהיה פוסט בלוגרי טיפוסי , שבו הבלוגר מתיימר לחפור בתוך האני העצמי הדפוק שלו ומתייחס ברצינות מוגזמת לאירועי היום יום השוליים שלו . 
אבקש בשלב זה את חלשי הלב לעזוב את האולם . 
כמו כן נא לכבות פלאפונים . 
אז ככה . 
. 
. 
תאור המקרה היום בערב הלכתי לבקר את עינת * בביתה , לאחר שהתקשרה אלי ואמרה שלא תוכל ללכת איתי היום לשום מקום , היות והייתה בתאונת אופנוע מוזרה ( אולי על כך בהמשך ) עם הדייט שלה . 
הגעתי לשם , אחיה היה בבית ועד שהוא הלך השיחה הייתה סתמית למדי , ענייני הנרגילה , חתולים והמזל הנאחס של עינת הרגילים . 
אחרי שהוא הלך , דיברנו עוד קצת , עד שהשיחה קיבלה תפנית . 
התפנית , שקשה לי ממש לתאר אותה , ולכן לא אתאר , הביאה אותי בסופו של דבר לכך שאמרתי משהו ( טוב , ביקשתי , בסדר ? ) , משהו שהיא רצתה שאני אגיד , רק כדי שתוכל להגיד " לא " . 
והיא אמרה . 
בדיבורים שאחרי טענתי שהיא כלבה מניפולטיבית , מילים ששמחה לשמוע ומיהרה להסכים איתן , ואז המשיכה לפרט שעניין ה " לתמרן אנשים " הוא משהו שבתקופה האחרונה החליטה לאמץ לעצמה כדרך פעולה . 
התקופה האחרונה גם עמדה אצלה בסימן יציאה מהדיכאון הדי כבד שהייתה שרויה בו ( שימו לב , זה חשוב לזיוני השכל שארשום אח " כ ) . 
סיפרה גם על כמה מהתמרונים שביצעה בסובבים אותה , וגם על חברתה הטובה א' ( ששמה לא באמת משנה ) , שהיא לדברי עינת " הבן אדם המניפולטיבי ביותר שיש " ואשר ככל הנראה מהווה מקור השראה גדול לתו"ל החד"ש הזה שלה . 
דיברנו עוד קצת , היא סיפרה לי מסיפורי עינת , וגם שאין לה בעיה עם היותה מניפולטיבית , אני סיפרתי לה על סלידתי משליטה מנטלית כזו או אחרת , ושמה שהפריע לי יותר מכל זה לא העובדה שהיא אמרה " לא " ( כי לא באמת ציפיתי למשהו אחר ) , אלא העובדה שהיא רואה בי בן אדם שכמו כל יתר האנושות , צריך לתמרן אותו ( ע"ע " מה ? 
אותי ? 
אבל ... אבל ... 
.. 
. 
אני מיוחד ! 
! 
! 
" ) . אה , כן , הסיבה המוצהרת למה שהיא עשתה נאמרה , אבל אני בכוונה מתעלם מזה . 
הדברים מנקודת מבטי כן , כי היא רואה את זה קצת אחרת . 
אבל לדעתי , עינת השלימה איפשהו עמוק בפנים עם העובדה שצריך לתמרן ( אני משתמש במילה הזאת הרבה , אבל אין לי אחרת בינתיים ) אנשים . 
ז"א יש אחידות בין ההבנה השכלית לקבלה הרגשית , הבפנימית של העניין הזה . 
ועכשיו , משקיבלה את העניין הזה ובאמת אימצה אותו אל לבה , המודע והתת מודע לא נקרעים לכוונים שונים , אין יותר דכאון ( כמובן שנוגדי הדכאון עורים , אבל לדעתי הם לא הדבר העיקרי ) . 
וראיתי שהיא באמת שלמה עם זה ושלא היה שום דבר שהייתי יכול לומר כדי לערער את זה , או לפגוע בה בחזרה . 
אז בלעתי את העלבון הקטן הזה , לפחות לבינתיים , כי אחרי הכל , היא הדבר הכי קרוב שיש לי לידידה וכל זה . 
ההשלמה הזאת שלה , היא כנראה מה שמבדיל את המתבגר ( שמבין שהעולם הוא לא ממש נחמד ושאנשים עושים דברים רק בגלל שיש להם אינטרס ) , לבין המבוגר - שבאמת באמת מקבל את זה . 
השלכות של העניין עלי . 
אני יודע שאנשים עושים דברים בגלל שיש להם אינטרס לעשות את זה . 
ידעתי את זה בערך מגיל 17 . 
אבל עד היום , עמוק בפנים ( ולפעמים לא כל כך עמוק ) , אני מאמין שזה לא חייב להיות ככה . 
מאמין במשהו אמיתי , שרק יושב ומחכה שאני אתקל בו . 
ו(כשאני משליך את זה על התחום האהוב עלי ) - יש אהבה אמיתית . 
שבסוף מישהי תאהב אותי , בלא שאצטרך לעשות משהו , ורק בגלל שאני זה אני . 
לדעתי , כשאני אקבל ( ובאמת , אבל באמת ) את המצב כמו שהוא , יפתרו הבעיות הגדולות שלי . 
ואני אתבגר . 
אז מה עושים ? 
לא יודע . 
באמת . 
כי זה לא שמשהו ישתנה מיד בגלל ההבנה ( הלא כל כך חדשה ) הזאת . 
לא שאני אשבר ( snap , לא break ) ואתחיל פתאום להיות בסדר ולתת תגובה הולמת לכל מצב . 
בגלל זה הפוסט הבלוגרי . 
אני רוצה נקודת יחוס למחשבה , משהו להתחיל ממנו . 
בסיס שעליו אפשר לבנות תמונת מצב , לפיה אולי לקבל החלטה . 
להתבגר . 
קצת . 
* עינת . 
מושא תשוקתי במשך כשנה , אחותו של אחד מהחבורה , איש שמסיבות סובייקטיביות לגמרי אני לא סובל . 
פגשתי אותה במסיבת יום הולדת שלו , נדלקתי קצת ופתחתי במערכה עקובה מדם ( דם ? 
) לכיבושה . 
הימים - ימי בה"ד 1 , דברי קלאוזביץ מהדהדים בראשי מדי יום , וכך גם ניסיתי לפעול , בהתאם לכל עקרונות המלחמה * * - יוזמה והתקפיות , רציפות והמשכיות , שמירה על מגע . 
אחרי חודשים מספר של החיזורים הנמרצים ביותר שלי הסכימה לצאת איתי ( " as in " a date ) , יצאנו וכל הסיפור התמוסס כלא היה . 
מצידה - באותו היום , לי - לקח קצת זמן . 
בהמשך הפכנו אחד לשני לתמיכה נפשית בשעת דכדוך , והיא רשמית " הדבר הכי קרוב שיש לי לידידה " . 
* * עקרונות המלחמה - ראה בשולי הבלוג . 
נ.ב . 
אני לא חושב שרשמתי פה עשירית מכל ההברקות שהיו לי בראש מהעניין הזה . 
גם במה שרשמתי - זה לא הכל כמובן . 
וחבל , דווקא היו כמה טובים . 
אוף , זה לא קרוב בכלל לכל מה שרציתי לכתוב . 
ולצורה שרציתי לכתוב בה ... 
.. 
. 
אבל עדיף על כלום . 
אני חושב שאני עוד אחזור לזה מדי פעם . 
אבל עכשיו לשמור כדי שיהיה משהו רשום . 
