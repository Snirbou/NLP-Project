היא נפרדה מימי הרווקות ואני נפרדתי סופית מיחסינו כפי שהיו . 
בסוף מאי לפני 7 שנים נסעתי לסוף שבוע מטעם העבודה . 
מכיוון שכולם היו זוגות - זוגות , החלטתי להזמין את טל , שתארח לי לחברה . 
בגלל ששתינו לא שייכות לזן השורץ בחופים , החלטנו ללכת לשוק בצלאל ולקנות בגדי ים זולים , במקום להשקיע מאות שקלים בחתיכת בד שתשכב בארון הבגדים . 
היא קנתה בגד ים שלם ואני בחרתי ביקיני שחור שנראה מעניין ... 
.. 
. 
כשאני נזכרת באירועי העבר אני מרגישה זקנה . 
יש לנו המון זכרונות מטיולים משותפים - רובם של שתינו , חלקם מטעם מקום העבודה ומקצתם עם עוד חברים . 
אחד מהם היה עם גליה ובן זוגה , כשהיינו חיילות . 
היא היתה היסטרית על כל חיה שהיא ראתה בדרך וכל 5 דקות קראה לו להיזהר בנהיגה , שלא יפגע בציפור . 
באותו סופשבוע במגדל , ליד טבריה , גליה לימדה אותנו איך מכינים טוסט עם שוקולד . 
בקיץ 1997 , כחצי שנה אחרי אותו טיול הם היו אמורים להתחתן . 
הבחור עזב אותה שבוע לפני החתונה . 
מאוד שמחה בשבילה , בשבילם . 
היא מצאה בחור מקסים , אני מאוד אוהבת את שניהם ורואים שטוב להם ושהם אוהבים אחד את השני . 
חבל לי שהחברות בינינו משתנה . 
טבעי שכשעוברים שלבים בחיים יש שינויים ואני יודעת שכנראה שזו הפעם האחרונה שהיא היתה רק שלי לסופשבוע שלם . 
יכול להיות שעוד ייצא לנו לבלות סופי שבוע , כשהוא יהיה במילואים , אבל אני סקפטית . 
זה הרגיש אחרת מהטיולים הקודמים שלנו . 
לרוב היא רוצה לטייל ואני רוצה לנוח , היא רוצה ים ואני רוצה לאכול . 
הפעם אני רציתי לטייל וללכת לכנרת ולא היה שיתוף פעולה . 
" אני עייפה , העבודה הזאת שוחקת אותי " היא אמרה והעברנו חצי מהזמן בשינה . 
אם הייתי יודעת שככה זה יהיה לא הייתי מזמינה לנו צימר בצפון , אלא לוקחת משהו קרוב יותר . 
לא צריכים לנסוע עד לכנרת בשביל לישון ... 
.. 
. 
מה ששונה מהבית זה שעשיתי אמבטיית קצף בג'קוזי וזה היה מעולה ... 
.. 
. 
מתי יהיה לי בית משלי ? 
עד כמה קרובה החופשה הבאה שלי ? 
כל זאת ועוד בפוסטים הבאים ... 
.. 
. 
לרוב , פילים נחשבים לחסרי סבלנות לעומתי . 
במסגרת הסבלנות שלי אני נוהגת לתת הזדמנות לאנשים , משתדלת לא לשפוט ולא לקפוץ למסקנות . 
השבוע בפעם הראשונה נגמרה לי הסבלנות תוך דקות . 
חזרה למעגל הבליינד דייט , בצורה לא מוצלחת . 
מהשניה הראשונה הבנתי שזה לא יוביל לשום מקום , אבל עדיין חייכתי , הזמנתי קפה וניסיתי לנהל איזשהי שיחה . 
אחרי 20 דקות של חוסר שיתוף פעולה , חוסר עניין ואפילו לא קשר עין , קמתי והלכתי לתדהמתו של היושב מולי . 
כמובן , לא לפני ששילמתי את החלק שלי . 
גם זכרון של פיל יש לי . 
עוברת עם האוטובוס דרך עיר שלא הייתי בה למעלה מ - 13 שנים . 
החבר הראשון שלי גר שם . 
" אם ממשיכים כאן ישר 5 דקות ואז פונים ימינה מגיעים לבית שלו " אני נזכרת פתאום ולא מבינה איך המידע הזה שמור לי בזכרון בצורה כל כך חדה . 
עברו כל כך הרבה שנים ... 
.. 
. 
אני אפילו זוכרת את הבית מבפנים - 3 קומות - בראשונה יש את הסלון והמטבח , בשניה חדרים של האחים וההורים שלו והוא גר בקומה השלישית . 
הטלפון לא מפסיק לצלצל . 
כל פעם מישהו אחר בממתינה . 
" הם היו אצלו בבוקר והוא מחובר לצינורות ולמכונת הנשמה " היא אומרת ואני מבוהלת ממה שאני עתידה לראות . 
שני אנשים אחרים שהגיעו עם אותה פגיעה כמו שלו יצאו משותקים , לכל החיים . 
לא צינורות ולא מכונת הנשמה . 
בסך הכל היה לו קשה לנשום , אז חיברו לו לאף חמצן . 
זה מה שקורה בשיטת הטלפון השבור ... 
.. 
. 
" מותק , לא הספקתי להיפרד ממך " , בונבון נזכר בי שעה לפני שהוא עלה למטוס . 
" השארתי לך עוף במקרר , שילמתי את הארנונה והשארתי את הקבלה בכניסה לבית והמפתחות שלי גם נשארו בכניסה " הוא דואג לעדכן אותי . 
חרמנית . 
לא רוצה להישאר ככה עד הלילה . 
1 . 
בחור 2 . 
פדיקור 3 . 
שינה ומנוחה 4 . 
כסף הלכתי לסמן " וי " על מחצית ממספר 3 . 
בתקווה שגם השאר יבואו במהרה ... 
.. 
. 
כמה פעמים מצאתי את עצמי מקטרת " אין לי חשק ללכת לעבודה " או " הכאבי מחזור הורגים אותי " או " למה אכלתי כל כך הרבה ? 
עכשיו אני לא יכולה ללכת עם החולצה שרציתי " ? 
או סתם " נמאס לי מ ... 
.. 
. 
" ? 
היום גיליתי את רחוב בילטמור , שנמצא ליד כיכר המדינה . 
רחוב קטן חד סטרי עם גינות צבעוניות ומטופחות להפליא , באחת מהן אפילו היה ערסל ושמשיה . 
עד שלא קורה משהו , אני שוכחת ששום דבר לא ברור מאליו . 
לא משנה עד כמה אני לא מרוצה ממקום העבודה , לפחות יש לי עבודה וגם אם מחר יפטרו אותי , בגילי אני אמצא עבודה אחרת בקלות . 
הקילו - שניים שמטרידים אותי עכשיו הם כלום לעומת המצב של הבחורה האנורקסית שראיתי בבית חולים לבריאות הנפש . 
הייתי בסיור לימודי כשהבנתי שכל אחד שאני מכירה יכול למצוא את עצמו שם . 
אם אני זוכרת נכון , רבע מהאוכלוסיה לוקה בדכאון . 
לא צריך ללקות בשגעון גדלות כדי להגיע לבית חולים פסיכיאטרי . 
תאונות , מחלות , מובטלים שני בני משפחה - אחת שלא יכלה לזוז ועכשיו מסוגלת עם מאמץ בשילוב של משככי כאבים והשני שלא ידוע מה יעלה בגורלו . 
ימים יגידו אם הנזק הוא זמני או שחלילה הוא ישאר משותק . 
מזל שבשני המקרים יש הורים מבוססים שיכולים לתמוך בהם ( גם ) מבחינה כלכלית . 
נזכרת בבעיות הבריאותיות שהיו לי בשנה שעברה , רואה את אלה שיש לסביבה הקרובה שלי עכשיו ואומרת תודה . 
תודה שאני נושמת , תודה שאני בריאה , תודה שאני מסוגלת ללכת , לרקוד , להיות חופשיה לעשות כמעט כל מה שאני רוצה . 
מזל שאני לא חושבת על המצב של האנשים מסביבי 24 שעות , נראה לי שקשה להישאר שפויים כשמודעים לכך שתוך שניות החיים שלי יכולים להתהפך , לצד הרע . 
שנהיה בריאים ונלמד להעריך את כל ה " ברור מאליו " הקטנים . 
