גם כן , המזל המחורבן הזה שלי . 
דברים כאלה מפילים אותי כל כך נמוך בהרגשה שאפילו השטויות האלה לא יכולות ללכת חלק . 
אלוהים , כמה שאני מנסה לא לקבל תמונה ברורה שלה בראש שלי , כמה אני מנסה לא להזכר בתחושות שהיא מעוררת בי , כמה אני מנסה לא לרצות לדעת עוד . 
ואני משחקת אותה חזקה ועמידה . 
אני לא רוצה שיהיה שיעור שלה , אני לא רוצה לראות אותה , באמת שלא . 
כן , זה נפלא . 
זה מצוין . 
וזה בכלל לא סותר את העובדה שבשניה הייתי מוכנה לחבק אותה הכי חזק בעולם , שהייתי מתה לשבת ולדבר איתה באמת , להרגיש קרובה אליה . 
למה זה צריך להיות כל כך קשה להגמל ממנה ? 
כשאת חולה הכל מתרכך . 
הצלילים יפים יותר , האוכל מנחם יותר , הרגשות עמומים יותר . 
פעם להיות חולה היה שווה . 
הייתי מתעוררת בבוקר של בית ספר ומחפשת את הכאבים . 
רק שיהיה משהו , שאני אוכל להשאר מתחת לשמיכות ולעשות פרצוף אומלל . 
לפעמים הייתי נתלית באיזה כאב ראש קטן שהיה עובר ברגע שהייתי אוכלת ארוחת בוקר , אבל בדרך כלל אם לא נמצאו שום כאב ותחלואים הייתי מקימה את עצמי מהמיטה ומשלימה עם זה שהתעוררתי דווקא בריאה . 
היום למחלות כבר אין ממש קסם . 
ממה אני כבר יכולה לרצות להתחמק ? 
עכשיו הן רק מונעות ממני לעשות דברים שאני רוצה לעשותם . 
אני מניחה שבצבא ישוב אל המחלות חלק מהיופי שלהן . 
