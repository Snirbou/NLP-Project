הרבה דברים התחברו לנסיע שלי אתמול לבאר שבע . 
המשימה העיקרית הייתה התור לפסיכיאטר . 
פסיכיאטר שמאוד הרשים אותי , בעבר , בביקור הראשון . החלטתי אז ששווה להמשיך להיות בקשר איתו . 
במפגש הראשון , לפני כחודשים , הוא גילה המון התעניינות . 
מאד רצה שאקח תרופות . 
אמר שיפגיש ביני ובין משהי שלוקחת תרופות ומאוד מרוצה ( הוא לא עשה כלום בנידון ) היה מאוד נלהב והלהיב אותי במוטיבציה שלו להיות הפסיכיאטר שלי . 
היה מאוד מרוכז בשיחה איתי . 
בנתיים : שתי פגישות בוטלו אחת בגללו ואחת בגללי . 
אתמול הגעתי באיחור הוא כבר נעלם מחדרו . 
הייתי מאוד מאוד מתוסכלת , מה גם ששכחתי את הפלאפון במקום בולט באוטו וחששתי שאגרום לי אובדן פלאפון ושבירת חלון . 
פניתי לפקידה שתנסה להודיע לו שמחכים לו , בתחילה היא סרבה , אחר כך הסכימה ואמרה שאין קו לפלאפונים . 
במקום להיות על קוצים הלכתי שוב לאוטו להביא את הפלאפון . 
וחזרתי רגוע מהבחינה הזו . 
כבר הייתי עצבנית , חששתי שלשווא באתי וטרחתי . 
משהו במקום הזה , המחלקה הפסיכיאטרית של סורוקה , מאוד מדכה . 
הכל צבעי צהוב בהיר , משדר חוסר תפקוד . 
המקום מאוד מתסכל . 
החלטתי להתעקש ולהמתין , מה גם שהיה לי מסמך שהייתי צריכה למלא בעזרת הרופא . 
לבסוף מצאתי את הרופא בחדרו , משום מה הוא נראה לי הפעם שונה מאוד . 
יותר אפרורי , לבוש ברישול . 
כל השיחה הוא נראה מפוזר בדעתו ושואל את עצמו : בעצם מה היא רוצה ממני . 
מה לי ולה . 
הוא פונה אלי ואומר בעצם בשביל מה כל הקשר אם אני לא בטיפול תרופתי . 
אכשהו אני ניווטתי את השיחה למרות שהייתי על סף דמעות ( משהו במקום הזה עושה אותך קטן ומסכן ) בנתיים טיילו להם בחדר רופא אורח שנכנס פתאום והתיישב ואחר כך עוד רופא נכנס ויצא . 
משהו בחדר לא היה מרוכז בי . 
וכנראה נחתתי להם שם בתזמון לא מוצלח . 
ההפתעה החיובית הייתה כשבקשתי מהרופא למלא לי טופס . 
פתאום כשהוא יכל היה לעשות משהו למעני . 
הוא עשה את זה במוטיבציה גבוה ובאיכפתיות . 
ואז ירד לי האסימון . 
הפסיכיאטרים היום יודעים לתת תרופות . 
שם הם מרגישים על הסוס , חשובים ובעלי יכולת ברגע שניטלת מהם האופציה הזו : כנראה הם אבודים . 
אין להם כלים יותר מלחולה . 
מדהימה אותי כל פעם מחדש התלות המוחלטת שלהם רק ורק ורק טיפול תרופתי . 
שאלתי אותו על שמן אומגה שלוש , נראה היה שהוא אפילו מתעצל לדבר על זה . 
כן הוא שמע , אבל כנראה פסל את זה על הסף . 
אותי זה נורא מרגיז . 
אלוהים שיחפשו את הדרך היותר טבעית . 
שיקחו את התרופות כמוצא אחרון . 
אבל לא ! 
! 
! 
אצלם זה הדבר הראשון לפני הכל . 
לא יאומן האמונה העיוורת שלהם שרק תרופות יכולות לעזור . 
אולי הפגישות שלי איתו ישנו במשהו את דעתו , דעתם . 
הוא אמר לי שאם אקח תרופות אני לא אחשוש מפני התקף מאני . 
אמרתי לו שאני בכלל לא חיה בשום חשש . 
הביטחון שלי הוא מלא . 
אני מודעת לכל מה שעובר עלי . 
וזה בשום אופן לא משהו שבא פתאום ללא הודעה מוקדמת . 
יש לי זמן ארוך להערכות ולעשות כל מה שאני רוצה כדי שזה לא יקרה . 
חבל שלא אמרתי לו שבמקרה הכי גרוע . 
בתקופה של התחלה מספיק כמה כדורי שינה כדי להפסיק את הגל . 
הוא לא חלק על דעתי בשום דבר , נראה שלא היה לו ראש לפתח שיחות ולהעמיק במחקרים שלי . 
או להביא לי את שלו . 
הוא רק שאל אם קראתי את " נפש לא שקטה " . 
עניתי שכן וכנראה שמבחינותו הוא סיים את שלב הנסיון לשכנע אותי בכלים שלו ... 
.. 
. 
למזלי הטוב אני תמיד משלבת בנסיע לשם עוד כמה עיסוקים מרנינים . 
אתמול זה היה לקפוץ לחברה וללכת איתה לברית מילה , לבקר חברה אחרת בבית חולים . 
כך שיצא שכולם התקשרו לפלאפון לברר למה אני עוד לא מגיע . 
כל שיחה כזו עשתה לי חג . 
היה לי כל כך עצוב שם , במרפאה , שכל שיחה הוציאה אותי לרגע מהמקום הזה למקום אחר שכולו טוב . 
אז ברור שהשאלה המתבקשת מה אני עושה שם ? 
? 
? 
למה אני בכלל הולכת לשם ? 
? 
? 
משהו בתוכי אומר לי שצריך לי להיות דיבור איתם . 
להביא גם את הקול שלי . 
הקול שחי ללא תרופות . 
צריך שיהיה בנינו דיאלוג . 
כמובן שאם השיחות יעברו למקום של דקות ספורות ותו לא אברח משם כמו מאש . 
בנתיים יש לי תקווה ליותר מזה . 
אחרי העונש הזה נסעתי לחברה שלי , ממנה נסענו לברית המילה של ילד בשם ינון . 
חתכו לו והוא בכלל לא צייץ . 
אכלנו בשפע , קישקשנו על כל מיני צרות של אחרים . 
ושוב נסעתי לחברה , ומשם לקניון , ומשם לקניות . 
חזרתי הביתה בעשר . 
בעלי שאל אותי : למה תמיד כשאת נוסעת לבאר שבע לסידורים את חוזרת בלילה ? 
? 
? 
כלומר התגעגעו אלי קשות וזה כיף ! 
! 
! 
! 
