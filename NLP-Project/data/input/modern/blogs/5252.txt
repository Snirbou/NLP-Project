מריצה בראש סטטיסטיקה של עם כמה יצאתי ( בערך , אין לי מושג מה המספר המדויק ) , בכמה התאהבתי , כמה התאהבו בי , עם כמה שכבתי וכו ' . עולים לי זכרונות עם מספרים ושמות . 
זה גורם לי לתהות למה זה לא הצליח . 
אולי אני עושה משהו לא בסדר ? 
פחות או יותר מדי ? 
אבל , בעצם , אם היו כאלה שהתאהבו בי , שהיו מוכנים לעשות הכל בשבילי , אולי זה סתם חוסר מזל ? 
אולי " נפלתי " על האנשים הלא נכונים ? 
השבוע כשישבתי במיטה שלי , שממוקמת בקצה החדר חשבתי שיש לי הרבה מרחב , אולי קצת יותר מדי . 
לפני כמה חודשים קראתי שלפי הפנג שואי צריך לישון עם הראש לכיוון צפון , זה גורם לזרימת דם טובה יותר . 
בפעם האחרונה שהיה סקס על המיטה הזו זה היה כששני ראשים פנו לצד מזרח . 
אם אני אסובב את המיטה בחזרה למצב הקודם שלה , זה ישנה את המצב ? 
? 
אני יותר מדי פסיבית . 
יושבת ומחכה שדברים יקרו , שהמזל או הגורל או הנסיך ידפקו על הדלת . 
אני אפתח את הדלת עם הבייבי דול הכי סקסי שיש לי בארון , או אולי עם הסט עם הנצנצים שקניתי מזמן באמסטרדם בתור בדיחה , ועוד לא מצאתי מישהו עם חוש הומור מספיק מפותח כדי להראות לו את הדבר המזעזע הזה ... 
.. 
. 
החלטתי להרשם לאיזה אתר הכרויות . 
ככה גם אם לא יצא מזה מה שאני רוצה , לפחות יהיה לי מלאי חדש של סיפורי בליינדייט משעשעים . 
אני עדיין מתלבטת אם לשים תמונה , או לשלוח רק למי שאני אחליט שאני רוצה ... 
.. 
. 
אם אני אשים תמונה זה יגדיל את מספר הפניות אלי , אבל יש סיכון שמישהו שאני מכירה יראה את הכרטיס ומבחינתי זה די פדיחה ... 
.. 
. 
אני צריכה קצת לחשוב על זה . 
חזרתי מהצגה והיה רעש זוועתי של ההפגנה של הימין בכיכר רבין . 
אני לא מבינה למה הם צריכים לעשות רעש ובלאגן לתושבי תל אביב . 
אם מישהו גר בשטחים , לא רוצה להחזיר אותם והוא בעד רעיון " ארץ ישראל השלמה " למה שהוא לא יפגין בשטחים ? 
? 
למה אנשים צריכים לעמוד בפקק של חצי שעה בגלל שחוסמים דרכים ? 
שיחסמו את כביש חוצה שומרון , שיעשו הפגנה במערת המכפלה , למה במרכז תל אביב ? 
ההצגה היתה מצוינת . 
אבל בעצם , מכל ההצגות שראיתי בשנה האחרונה ( למעלה מ - 10 הצגות ) היתה רק אחת שלא נהניתי ממנה , שההומור שלה היה רדוד מדי בשביל תיאטרון . 
נשארה לי עוד הצגה אחת והמנוי הזה נגמר ועוד 5 הצגות בתיאטרון אחר . 
חבל שאי אפשר להכיר מישהו בתיאטרון או בסרט . 
אני מעדיפה לצאת לראות סרט או הצגה במקום לשבת בפאב מחניק . 
הלכתי . 
להוריד את האיפור , להכין שיעורים ולישון . 
בלילה האחרון ישנתי רק 5 שעות , שהופרעו ב - 4 בבוקר על ידי SMS שטל היתה " חייבת " לשלוח לי . 
היא לא יכלה לחכות עם הרכילויות לבוקר . 
ממש מכה ! 
לילה טוב והמשך שבוע מקסים ! 
God , grant me the serenity to accept the things I cannot change , courage to change the things I can , and wisdom to know the difference . 
מעגל של אנשים מחובקים , מצד אחד זה מנחם , אבל מצד שני יש בזה משהו מפחיד . 
הולכת שוב באותה דרך , חורף , עננים . 
הייתי מצלמת את הרחוב הזה בשחור - לבן , משאירה רק את הפנסים להאיר בצבע הכתמתם שלהם . 
לא היו רואים שזה תל אביב , גם לא היו מנחשים שזאת 2004 . 
מוזיקת ג'אז הולכת מצויין עם המזג אויר הסגרירי ועם המצב רוח הזה . 
בשבוע הבא כנראה שאני אלך לדבר עם הקירות והאבנים . 
זה לא יזיק ... 
.. 
. 
אני יודעת שלא תהיה לי ברירה ואני אצטרך לסיים אותך . 
לא , אל תסתכלי עלי ככה ותפסיקי לשלוח לי דפים שירמזו לי ששוב אני דוחה את הכל לרגע האחרון ועוד מצפה לקבל 100 . 
אני אטפל בך , 4 - 3 שעות ואת עפה מפה ישר לדוא"ל של המרצה ומפסיקה להציק לי . 
יום שבת לכתוב עבודה ? 
ממש התעללות!עניין של תזמון אם הייתי יוצאת מהבית 2 דקות לפני אולי זו הייתי אני ששוכבת שם על הכביש , עם צלעות שבורות ועוד נזקים שאין לי מושג מה הם . 
אולי אצלי זה היה נגמר רע יותר , לא כמו אצלה שהיא היתה בהכרה . 
עליה יכתבו מחר בעיתון שהיא נפצעה קשה . 
ועלי ? 
לא תודה , פרסום כזה אני לא צריכה . 
" תלמדי מדפנה , תהיי קצת יותר כמוה - אופטימית ועם שמחת חיים " . 
חברה של שלי מביעה דעה עלי . 
משמח אותי לשמוע שזה הרושם הראשוני שאני עושה . 
ישבו באיזה בית קפה , כמו בכל סופ"ש , דיברנו על אותם דברים כמו בכל סופ"ש . 
הנושאים אותם נושאים , רק המקומות והאנשים מסביב מתחלפים . 
איזשהי שגרע ... היה לי הספק בילויים לגמרי לא רע בשבוע האחרון . 
2 בתי קפה , סרט ו - 2 מועדונים . 
אם לא היתה נשמעת בסופ"ש אזעקת " אני במשבר , נפרדתי מחבר שלי " הייתי מספיקה עוד סרט . 
טוב , בשביל זה יש לי את מחר . 
התירוץ הוא שאני צריכה ללמוד , יופי של תירוץ לקחת יום חופש . 
אתמול זעזעתי קצת את עופית . 
אמרתי לה שאין לי בעיה לצאת עם מישהו בן 23 , אבל עם מישהו מעל גיל 30 אני לא מסוגלת ... 
.. 
. 
אני לא רואה את עצמי כאדם מבוגר לגמרי , וזה פועל יוצא ... 
.. 
. 
היא שאלה , בחצי ציניות , למה לא חייל וזהו ? 
עניתי שגם לי יש גבולות , לא הרבה , אבל יש ... 
.. 
. 
שיהיה שבוע טוב 
