נבנה כאן משהו ממש מגניב . 
מת לראות איך זה יתפתח . 
ת"א . 
עיר האורות . 
הכל נראה קסום יותר בעיר הגדולה , לפחות כשאתה מגיע ממקום כמו באר שבע . 
החל ביצורים שמסתובבים בלי רצועה ברחובות וכלה בפאבים ובמועדונים הקטנים . 
אחח ... 
.. 
. 
המועדונים . 
אני לא מתכוון לכל אותם המקומות הזוהרים והנוצצים , אלה עם הגליטר והגלמורג' של מקום בשווי מליון דולר , הו לא . 
המקומות שאני מדבר עליהם הם אותם חורים קטנים בגודל סלון בייתי עם בר משקאות איפה שהשירותים היו אמורים להיות . 
כזה מקום בדיוק הוא מועדון הפטיפון . 
מקום שכוח אל שיכול לאחסן 70 איש בלחץ וממוקם בדיוק בין פיצוציה למינימרקט רוסי . 
פשוט מקום נהדר . 
ואיפה עדיף לערוך הופעה של להקה אנטי מוזיקלית מחו"ל בשם Horse the Band אם לא כאן ? 
אני וחברי הטוב משכבר הימים ( דרור , אם להיות ספציפיים ) הגענו למרכזית החדשה חמושים במפה מאולתרת וחוש כיוון מינימלי , הכל במטרה להיות חלק מעולי הרגל שהגיעו באותו הערב לחלוק כבד למבקרים בארצנו הקטנטונת ( שלא כמו ההמון הקשוח והאפל שהחליט שדיסוננט שווים יריקה ) . 
בניגוד לציפיות הפסימיסטיות הגענו למקום בלי להסתבך יותר מדי ולאחר כמה דקות המתנה קצרות לפתיחת השערים צעדנו פנימה בראש מורם וחזה מתוח . 
I . 
לבנון עד אתמול מעולם לא יצא לי לתפוס את הרביעיה הזאת בהופעה חיה . 
אחרי אתמול , אני לא חושב שאי פעם אסלח לעצמי על זה . 
איך שאני רואה את זה , כל נסיון לתאר במילים את המוזיקה שהאנשים המקסימים האלה יוצרים על הבמה יהיה לריק . 
שמימי , רוחני , מדהים , על טבעי ... 
.. 
. 
גם אם אשתמש בכל מילה בשפה העברית , זה עדיין לא יצליח להעביר לקורא את מה שלבנון גרמו לי להרגיש . 
חומת צליל שאט אט נבנת סביבך , ולא משנה כמה אנשים יש באולם , אתה שם לבד . 
רק אתה והמוזיקה . 
הם פשוט מרימים אותך מעלה . 
ישמע מופרך ככל שיהיה , אבל אני מדבר בשיא הרצינות כשאני אומר שהיו רגעים בהם הייתי יכול להשבע שחצי מהמשקל שלי פשוט התנדף . 
לבנון . 
המוזיקה אומרת יותר ממה שכל ליריקה אי פעם תוכל לומר . 
II . 
בוא לבר Panx not DED , קוראות כתובות הגרפיטי העילגות ברחבי תל אביב ( ממש ליד מ ס' הטלפון של זכויות הגבר במשפחה ) . 
תאמת ? 
מסכים . 
בוא לבר היו פשוט כיף מטומטם מההתחלה ועד הסוף . 
פאנק כשר למהדרין . 
קליל , מקפיץ ויודע מתי לבעוט . 
ומה שווה הופעת פאנק בלי לפחות 5 אידיוטים מרקדים במושפיט ? 
כשאחד מהם החליט שזה רגע טוב להדליק לעצמו סיגריה החלטתי שמחוץ למעגל הזה אני לא נשאר בשום אופן . 
אגרופים הושלכו , בעיטות חולקו , והכל לצלילי מוזיקה חמה וסימפטית . 
III . 
אכזבות' אני לא זוכר את הפעם האחרונה שראיתי שואו כל כך אנרגטי , עצבני וכועס . 
המוזיקה עצמה משוגעת ( וזה עוד עידון של המצב ) וחברי הלהקה לא באמת שפויים גם הם . 
הקרדיט המלא לאכזריות המוש שהלך שם הולך לגיטריסט ולבסיסט שמצאו לנכון לנגן בזמן שהם יורדים אל הקהל ומרביצים לאנשים . 
זה , גבירותי ורבותי , זהו שואו כמו ששואו צריך להיות . 
אני בהחלט אחפש את החבר ' ה האלה בעתיד . 
IV . 
סוס הלהקה אז זה מה שקורה כשמשלבים הארדקור עם מגהסון . 
כשהם עלו לבמה הפטיפון היה מלא עד אפס מקום . 
למזלינו הרב אני ודרור איבטחנו לנו עמדות הישר באמצע השורה הראשונה . 
כבר מהרגע הראשון אפשר היה לראות שהאמריקאים האלה הם לא באמת אנשים סטנדרטיים . 
כל אחד מהם נראה כאילו הוא סובל במידה זו או אחרת מסוג כלשהו של סכיזופרניה , ובמיוחד תפס את עיני היה הקלידן\איש סינת' שנראה אחד לאחד כמו נפוליאון דיינומייט . 
נינטנדוקור . 
מה זה נינטנדוקור לעזאזל ? 
עד עכשיו אני לא באמת מצליח להבין איך כל הקונצפט הזה עובד , אבל על זה שהוא עובד אין להתווכח . 
אמנם לא באמת מדובר בכוס התה שלי , אבל זה חזק , זה רועש ויש לזה פוטנציאל לעורר קטטה המונית . 
טוב מספיק בשבילי . 
ההופעה עצמה הייתה מפוצצת באנרגיות , מכיוון הבמה ומכיוון הקהל כאחד . 
חצי מהזמן הייתי עסוק בלחסום את דרכם של כל אותם מתחנגלים שניסו להשתחל לשורה הראשונה ובלהגניב מרפקים מזדמנים ליצור שעמד מימיני ושפשף לי את הכתף עם היד המיוזעת שלו . 
מודה , לא הדרך האידיאלית שלי להעביר הופעה , אבל גם זה היה משהו . 
כשההופעה התקרבה לקיצה דברים התחילו להשתנות לטובה . 
נתחיל בכך שהאימו מימין עבר מקום ובסופו של דבר מצאתי את עצמי על הבמה יחד עם הלהקה , הכל כי לא היה לי יותר כח לדחוף אנשים אחורה . 
מנקודת התצפית החדשה שלי את מה שראיתי בקהל אפשר היה להגדיר בפשטות כטרור . 
כשהשיר האחרון התחיל להתנגן אנשים פשוט טיפסו אחד על השני . 
רגליים באויר , סוליות עפות לכל עבר , לא רואים הרבה דברים כאלה . 
עצוב היה הרגע בו סוס הלהקה סיימו את הסט . 
ואז זה נגמר . 
ערב מהמהנים יותר שחוויתי בזמן האחרון תם ונשלם , ואני נשארתי עם עוד חוויה מלאת אדרנלין לאוסף . 
אפקח בעתיד עין על הפטיפון וההפקות הקטנות שלו , ובתקווה אתפוס משהו לא פחות טוב בקרוב . 
בסופו של דבר , זה מהמקומות ומהערבים הבודדים שלהם אני באמת יכול לקרוא שלי . 
הוא אמנם לא חידש לי הרבה דברים אבל היה נחמד לתפוס אותו לשיחה סוף סוף . 
מסתבר שלדבר , גם אם אתה יודע בדיוק את מה שהוא הולך לומר עוד לפני שהוא אומר את זה , מכניס אותך לפרספקטיבה מסויימת . 
נותן לך מן מבט אחר על העיניים של עצמך . 
הוא אמנם היה צריך לזוז די מהר , אבל אמר שאני עוד אשמע ממנו . 
נתן מילה , סומך עליו . 
