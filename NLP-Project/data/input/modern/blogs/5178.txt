עשיתי לעצמי מיני שיחת מוטיבציה , שניות לפני שלחצתי על כפתור send . 
המצב הנוכחי הפך לבלתי נסבל , הוא מופיע לי בחלומות ואני לא מבינה אם יש פוטנציאל או אין , אם יש עניין מצידו או שאני רואה מה שאני רוצה לראות . 
ובכלל , אולי בגלל שאני כל כך רוצה להתאהב אני משליכה את הרגשות עליו ? 
החלטתי להתגבר על החשש מהתגובה שלו ולעשות את הצעד הראשון בעצמי . 
במקרה הכי גרוע אני אשמע " לא " ואוציא אותו מהמחשבות שלי אחת ולתמיד . 
צליל חיוג , הוא עונה " היי , מה שלומך ? 
" אני מתחילה את השיחה הוא עונה שהכל בסדר ואז נזכרת לומר " זאת דפנה " . 
" אני יודע " הוא עונה . 
" יפה ... 
.. 
. 
הוא מזהה את הקול שלי " אני מהרהרת ביני לבין עצמי . 
אני שואלת אותו אם הוא רוצה להיפגש הערב והוא עונה " לא היום " . 
יש לו תוכניות קודמות שאותן הוא מפרט . 
" ובכלל ? 
" מחליטה לברר אם יש עניין מצידו , הוא משיב " בהזדמנות אחרת " ומשאיר אותי בערפל . 
" טוב , יש לך את הטלפון שלי , אם אתה רוצה אתה מוזמן להתקשר " אני דואגת להבהיר שהכדור בידיים שלו ומאחלת לו המשך ערב נעים . 
יתקשר או לא יתקשר ? 
זו השאלה ... 
.. 
. 
מצד אחד , נראה לי שהוא לא הטיפוס שמשחק משחקים , עובדה שהוא ישר זיהה את הקול שלי ופירט לי את התוכניות שלו , כדי להבהיר שיש סיבה שהוא לא נפגש איתי . 
מצד שני ... 
.. 
. 
הוא יכל להציע להיפגש בשישי או שבת ולא עשה את זה . 
יכול להיות שסתם לא היה לו נעים לומר שהוא לא מעוניין ? 
הצד החיובי תוך יום - יומיים אני אדע בוודאות מה המצב . 
אם הוא מעוניין סביר להניח שהוא יתקשר במהלך סוף השבוע ואם הוא לא יעשה את זה - אני אתמודד עם הדחיה . 
די נרגעתי , כי אני יודעת שעשיתי את המקסימום מצידי . 
רציתי תשובה חד משמעית - כן או לא ובמקום זה קיבלתי " אולי " , קצת מבאס . 
אופטימיות ... 
.. 
. 
אני צריכה אותך ... 
.. 
. 
לא תכננתי לחלות . 
זה היום הרביעי שאני בבית . 
ביום ראשון קמתי לעבודה עם כאב גרון ואחרי כמה שעות שהסחרחורות הגיעו הודעתי שאני חולה והולכת הביתה . 
הבוס הפסיכופט שלי לא מפסיק להפתיע . 
בצבא , כשבאתי למרפאה עם קשיי נשימה ושיעול מחריד קיבלתי אקמול . 
ל " מזלי " ידעתי לבד לאבחן שמדובר בברונכיט וההורים הגיעו לבסיס עם התרופות המתאימות . 
" את באה היום ? 
" הצפונית מ " גימל " מנסה את מזלה ומעירה אותי ב - 9 בבוקר . 
הרושם הראשוני שהיא עשתה עלי היה של פוסטמה . 
אחר כך , כשהכרתי אותה טוב יותר הבנתי שזה לא שהיא פוסטמה , היא פשוט מדברת לפעמים כמו פוסטמה והמבטא הצפון תל אביבי והפוזה רק גורמים לה להראות רע יותר . 
גיליתי שמי שגר בשכונות הצפון תל אביביות לא טורח לומר את כל השם של השכונה . 
היא גרה ב " גימל " ( רמת אביב ) ויש לה הרבה חברים מ " למד " ( לקח לי כמה שניות להבין שמדובר בשיכון ל') . לא הבנתי למה היא יוצאת להפסקות צהרים ארוכות ואיך זה שפעמיים בשבוע יש לה פגישות עם בעלי מקצוע אצלה בבית , עד שהיא סיפרה את האמת ... 
.. 
. 
לפני קצת פחות משנה היא הכירה בחור בסיני , שניה לפני שהם שכבו הוא סיפר לה שיש לו חברה כבר כמה שנים . 
מאז הם מנהלים רומן , אצלה בבית בשעות הצהרים , פעמיים בשבוע . 
אני לא מבינה איך הוא יכול לבגוד ככה בחברה שלו קרוב לשנה . 
אם לא טוב להם - למה הוא לא קם ועוזב . 
כשהצגתי את הטיעון הזה לפני הגימלית , היא ניסתה לגונן עליו ולומר שאולי יש נסיבות מקלות . 
" מה נסיבות מקלות , נסתם לה הכוס ? 
" היא הזדעזעה מהבוטות שלי ואמרה שאולי היה מוות במשפחה או משהו בסגנון . 
כל מקרה כזה יכול להצדיק חודש , אולי חודשיים שצד א' לא עוזב את צד ב' כי הוא במצב מאוד פגיע , אבל לבגידה של שנה אין תירוץ ואין נסיבות מקלות . 
כנראה שאני לא אתחיל עם הבחור השבוע . 
עדיין לא בטוח שאני אחזור מחר לעבודה וגם אם כן , אני לא רוצה לצאת איתו כשאני לא במיטבי . 
נראה לי שזה ידחה לשבוע הבא . 
השבוע עוד לא נגמר , אולי מחכות לי הפתעות נעימות בהמשך ... 
.. 
. 
מתהפכת מצד לצד . 
המיטה נוחה , הכרית מלאה בנוצות אווז , מאוורר מסתובב כדי להפיג את החום . 
לא אוהבת לישון לא במיטה שלי . 
יוני נסע לצפון עם חברים , אז אני נסעתי לגבעתיים לארח חברה לענת . 
כתבנו חצי עבודה סמינריונית , אכלנו יותר מדי ועדכנו אחת את השניה בהתפתחויות האחרונות . 
גילי מעלה לפני את השאלה ואני עונה " אולי הייתי צריכה לשמוע את הדברים שלו כדי לפעול בצורה אחרת ? 
" אחרי שיחה עם טל , שוכנעתי לעשות בעצמי את הצעד הראשון ולא לחכות שדברים יקרו מעצמם . 
אם אני סתם משלה את עצמי , עדיף שאני אדע את זה עכשיו ובמקרה הכי גרוע אשמע " לא " ואמשיך הלאה . 
אני חולמת עליו בלילות , זה לא מצב נורמלי ואני מאוד מוטרדת , לא לגמרי ברור אם זה בגלל האפשרות שהוא " הבחור " או אם בגלל האפשרות שהוא לא . 
לא משנה כמה אני אשקול וכמה אני ארזה , תמיד יהיה לי אופי של שמנה . 
כשאני חושבת על אוכל טעים במיוחד או כשאני רואה משהו שאני אוהבת לאכול זה גורם לי לקרון מאושר . 
אמרו לי לא פעם שזה תענוג לראות אותי אוכלת , נהנית מכל ביס . 
אותו הדבר בקשר להימורים , למרות שעברו קרוב לשנתיים מאז ש " השתחררתי " מבעיית ההימורים , האופי של המהמרת נשאר - הרצון שהכל ישתנה תוך רגע אחד , ש " מגיע לי " לזכות ושהכל יכול ואמור להשתנות בשניות . 
אני אהיה בת 28 . 
לא נתפס . 
אתמול ענת ואני עשינו ערב נוסטלגיה , היא הראתה לי צילומים שלה מהתקופה שהיא היתה מופיעה . 
לא היה לי מושג שהיא כל כך מוכשרת ושהיא נסעה להופיע גם באירופה . 
הבאתי איתי תיעוד של הופעה תקשורתית שלי מלפני כמה שנים . 
הסתכלתי על עצמי ולא האמנתי שזו באמת אני ושהדברים קרו . 
