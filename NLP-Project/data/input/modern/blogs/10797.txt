לכעוס זה לא בריא , זה נורא לא כיף , זה מעקצץ בגוף , זה גורם לחוסר מנוחה , זה גורם לריבים ומפוצץ כל מני דברים שהיו דווקא נורא נחמדים . 
אבל גם לא לכעוס זה לא בריא , כי זה גורם לרעלים להצטבר ולשדים להנעל בתוך הקהילה הקטנה וההרסנית שלהם . 
אז מה כן בריא ? 
בריא להיות מלאכים , למשל . 
הם בכלל לא צריכים להתמודד עם כל מני יצרים רעים שמתעוררים בהם , כי הם שיא הטוהר והטוב . 
כמה חבל שאי אפשר להיות מלאכים . 
מה גם שהכנפיים הם בונוס ממש מוצלח . 
גילי , למשל , הודיעה לי כבר בשלב די מוקדם של הקשר שלנו שאין טעם שאני אכעס על חוסר היכולת שלה לעמוד בזמנים ולקבוע פגישות ולא להבריז אליהם , כי ככה היא , כי היא לא יודעת איך לנהל את הזמן שלה . 
אז הפנמתי את זה וידעתי שעל גילי אין טעם לכעוס . 
בשלב כלשהו ההעלמויות שלה נהיו יותר מדי , וחשבתי שלטובת המשך הקשר הזה , כדאי שאני אקום ואעשה משהו , כי היא , כנראה , לא מתכוונת לעשות כלום . 
אז שלחתי מכתב . 
כתבתי כמה שאני אוהבת אותה וכמה שהיא חשובה לי , ושלולא זה לא הייתי טורחת , אבל שמה לעשות , צריך שניים לטנגו , ואני לא יכולה לתחזק את הקשר הזה לבד , אז כן , היא גם צריכה לעשות משהו . 
חזרתי והדגשתי שאני לא באה בטענות או דרישות , ואפילו חזרתי בי , לאחר שכתבתי בהתחלה שאני קצת כועסת . 
כחודש לאחר מכן , עוד לא זכיתי לתשובה . 
חשבתי לוותר , הרי אמרתי את מה שהיה לי להגיד ... 
.. 
. 
ובכ"ז , משהו גרם לי היום לשלוח סמס כדי לבדוק אם המכתב הגיע ליעדו בכלל , או אם הוא סתם זוכה להתעלמות נעימה שכזו . 
התשובה היתה שהיא לא חייבת לי שום דבר , ושאם אני עסוקה בלהעלב , אין לה חשק לדבר על העניין . 
אני יודעת שלא בוכים על חלב שנשפך , אבל אחרי הסמס הזה בכיתי כמו ילדה קטנה , התפוצצתי מכעס ובכיתי בהיסטריה . 
באמת שלא מגיעות לה הדמעות האלה , אבל אחרי כזו סטירת לחי , אי אפשר להשאר אדישים . 
מצחיק , אבל ממש לפני כמה ימים הוצאתי את המכתב ממנה מהארנק שלי . 
לא רוצה לסחוב איתי מלים יפות ללא כיסוי . 
אז מה אם זה היה אחד המכתבים הכי מרגשים שקבלתי אי פעם , כנראה שמי שכתבה אותו לא מסוגלת לקחת אחריות על המלים שלה ועל האהבה הרבה שהיא טוענת שיש לה כלפיי . 
" היי שלום , תודה רבה השארת לי בוץ בלב , אדמה חרוכה לקח לי זמן להזכר שיש לי ברירה בין רע טוב לרע רע תמיד יש לי ברירה איזה כבוד , מה אהבה את מי את אוהבת אם את לא מכירה אחרי שנה שלמה כן , איפה היית ? 
איך את אוהבת אם את לא סקרנית " ( שילה פרבר . 
) וגם ככה הייתי במצברוח קרבי . 
כעסתי על טל על זה שאחרי הצעד הענק שהצלחנו לעשות בזמן האחרון , היא שוב קצת לקחה צעד אחורה . 
אני קצת עצבנית על שירן , שמראה כזו נכונות לשמור על קשר כשאנחנו נפגשות , ואחר כך פשוט לא עושה עם זה כלום . 
אתמול גרם לי להבין שאני קצת כועסת על דנה , על המקום הזה שהיא שמה בו את כולנו , על איך שהיא הרשתה לעצמה להתקרב ולהתרחק בלי לחשוב מה זה בעצם עושה לנו . 
ובגדול , על כל מי שנורא מתגעגע ורוצה להפגש , ואיכשהו בסוף נעלם , על כל מי שמבטיח להתקשר , ולא עושה את זה , על המבריזים , ועל כל מי שלא מסוגל לקחת אחריות על המלים שלו ועל האהבות שלי . 
זה לא הרגש האהוב עליי , ולא המצב הכי נעים בעולם , אבל כנראה שרק עכשיו אני מבינה עד כמה חשוב לשחרר גם את הרגשות האלה . 
להוריד את הזבל . 
לקחת צבע אדום ולסמן מחדש את הגבולות שלי . 
אני קוראת שני ספרים במקביל . 
זה מוזר . 
אני לא נוהגת לעשות זאת בדרך כלל , אבל איכשהו זה מסתדר הפעם , כי אחד באנגלית ואחד בעברית , ושניהם שונים זה מזה מספיק כדי שלא יווצר לי סלט בראש . 
הבעיה היחידה היא שהעיניים שלי שורפות רוב הזמן , וזה די מקשה עליי את הקריאה . 
זה בטח בגלל מזג האוויר הזה ... 
.. 
. 
אין לי בעיה עם החום , רק שלא יעמוד האוויר . 
זה מגעיל . 
אניה ביקשה lame double duck , במקום double lame duck , ואולי בגלל מיקומו הלא מוצלח של ה " דאבל " , פשוט וויתרתי עליו . 
או שאולי זה בגלל איזושהי וותרנות כללית וחוסר בטחון . 
עברתי לה מתחת לאף עם הסינגל השלישי הזה והיא שאלה למה לא דאבל . 
עשיתי פרצוף של " אה , לא יצא , חבל " וחשבתי שאני עומדת לבכות . 
אלה לא הברווזים הצולעים שאני אפילו לא מנסה להכפיל , זה הבטחון הצולע שלי שאני לא מצליחה לשקם . 
אני מוצאת את עצמי מנותקת יותר ויותר , לא שמה לב בכלל לתרגיל ואחר כך נאלצת ללמוד אותו תוך כדי עשייה . 
הדברים עוברים על ידי , או , במקרה הטוב , מפילים אותי ומביאים אותי לידי דמעות . 
איך שוב הגעתי למצב הזה ? 
אני לא יודעת איך פתאום הצלחתי לחזור לקרוא במידה מספקת . 
אבל כנראה שזה אומר שבאיזשהו מקום , אני שוב קצת מכונסת בתוך עצמי . 
אני מניחה שאני מחפשת בועה נוחה , כי המגע עם העולם מתחיל להפחיד אותי . 
אני יודעת שאני בתהליך של התמודדות עם הרבה דברים , אבל לפרקים מרגישה כאילו אני טובעת ושוכחת איך שוחים , איך בכלל מרימים את הראש בשביל קצת אוויר . 
מחר ( סוף כל סוף ) קרוב , והוא יהיה ארוך . 
אני צופה חוסר יציבות לפחות בחלקים ממנו . 
זה לא שבסופו מובטחת לי איזו תרופת פלא , או תשובות ברורות , אבל כן מובטח לי מקום שהוא מאוד שלי ; בשביל לשאול שאלות , בשביל לבכות ולהתפרק , בשביל להיות הילדה הקטנה שאני , שנורא מפחדת מההתבגרות שלה . 
יש שיחות טלפון שמוזר ליזום , ומוזר לקבל , ומוזר לסיים . 
יש חלומות שמוזר לחלום , ומוזר להתעורר מהם , ומוזר לספר . 
אבל אני חושבת שאחרי כל המוזר הזה , הפגישה עומדת להיות בסדר , כי הקלפים כבר מונחים על השולחן , רק צריך לעשות איתם סדר . 
ועם הזמן אני לומדת לסמוך עליה יותר , גם אם בדרך אני צריכה להלחץ ולחשוש , הדברים מובילים למקום הנכון . 
אפילו החלום שלי היה בסופו של דבר אחראי ושם את הגבולות . 
גם אם הם קצת היטשטשו בדרך . 
אני מרגישה כאילו הפאזל קצת התפזר לי , וכמעט שום דבר לא ברור לי כשאני מסתכלת עליו מהצד . 
הכל רחוק וקרוב באותה הנשימה והבלגאן מאיים להשתלט לי על הנשמה לעתים קרובות מדי . 
מזל שאני יודעת שהבלגאן הזה הוא תחנה בדרך למשהו יותר מסודר , כי אם לא , הייתי מתפרקת ליותר מדי חתיכות . 
יש לי את זו שהיתה ותשאר מלאך , כי אנחנו בנויות מאותם החומרים ומדברות את אותה השפה . 
יש לי את החברה הכי טובה שהיתה לי אי פעם . 
ויש לי את זו ששומרת . 
חוץ מהן יש הרבה צללים שמשאירים אותי קצת בודדה בין לבין , ברגעים של היומיום , כשרק צריך עוד מישהו להעביר אתו את הזמן , ולשתף אותו במה שקורה . 
העיניים שלי שורפות ופתאום מעקצץ לי מהשיגרה הזו , למרות שאני אוהבת אותה . 
משהו בי צועק לחופש , למרות שאני מפחדת ממנו נורא . 
הייתי בטוחה שאני אלך לישון ממש מוקדם וזה כבר לא קורה . 
יש שאריות של " One " באוויר והרבה טינקרבל בחדר . 
זה חייב להיות טוב . 
הרבה דברים טובים קורים פה ולמרות זאת נפלתי היום ממש נמוך . 
זה קצת מזכיר לי את תקופת הגלים גלים שלי , כשלכלום כבר לא היתה משמעות מרוב שהכל זז בלי הגיון . 
( אבל יש עכשיו משמעות . 
אולי יותר מדי . 
) 
