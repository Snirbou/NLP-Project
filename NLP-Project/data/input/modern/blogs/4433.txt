הגיע זמן להקדיש פוסט לנושא הזה שכל כך קרוב אליי ועד עכשיו לא יצא לי להתייחס אליו . 
אבל קודם כל פנייה אל כמה מחבריי הגייז שאולי קוראים פה : אני אוהבת אתכם כל כך , שמחה על שהיכרתי אתכם . 
לא להפגע , הדבר האחרון שאני רוצה זה לפגוע באחד מכם . 
אז ככה , בתור אחת שתמיד אהבה לרקוד , לשיר , לשחק , מחזות זמר וכ ו' תמיד היו סביבי אנשים בעלי תחומי עניין דומים . 
לרוב אלה היו בנות , אך גם פעמים לא מעטות נתקלתי בבנים . 
מי שמכיר אותי יודע שאני בחורה מאוד רומנטית , אז כמה פעמים גם פיתחתי רגשות אל אלה שאהבו אותם דברים שאני אהבתי . 
פשוט לא יכולתי לעמוד בפני רקדן בעל גוף חטוב או זמר עם קול צלול ביופיו . 
כבר דמיינתי את שנינו פוצחים בריקוד סקסי סוער או שרים דואט אהבה אחד לשני . 
כל זה היה רק בתיאוריה , כי בארבע המקרים שאני יכולה לספור עד עכשיו , הכל נגמר ב"את יודעת ... 
.. 
. 
אני קצת ... 
.. 
. 
גאיי " המקרה הראשון הזכור לי הוא בכיתה ד' , כשנהיה לי פתאום ידיד הכי טוב . 
מצאנו את עצמנו בונים מופעים לבית הספר כשאני מסיימת בשפגט והוא עומד מאחורי עם ידיים מונפות למעלה כאילו זועק " הביטו בי ! 
" הייתי בטוחה שנהיה יום אחד זוג משמיים , מה שכמובן לא קרה . 
מאז עברתי עיר אחת ושלושה בתי ספר , יצא לי להכיר עוד כל כך הרבה מבני המין השני . 
באמת שמספיק הצעות זרמו לכיווני אך דחיתי את כולן בידיעה שאיפשהו נמצא האדם שמושלם עבורי . 
בכל גיל ההתבגרות שלי שמתי עין על מעט בנים , כזאת אני - בררנית . 
הרגשתי כימיה עם כל אחד מהם ובאמת חשבתי שהולך לצאת מזה משהו טוב . 
אך אז ! 
הו אז ! 
הטיחו זאת בפניי , את העובדה שלעולם לא נהיה ביחד ויותר מידיד אני לא אוציא ממנו . 
בכיתי , היה לי קשה להתמודד עם העובדה . 
בכל ארבעת הפעמים קרה בדיוק אותו הדבר . 
איך זה שזה קורה לי כל כך הרבה פעמים ? 
אני לא חושבת שאני מחפשת את הבחור המושלם , כי עד היום אף אחד מהם לא היה מושלם בכלל . 
פשוט סוג של גורל , וכולם כבר יודעים את זה - אני מתאהבת אך ורק בהומואים . 
עכשיו יש משהו חדש באופק ... 
.. 
. 
עד עכשיו הכל נראה טוב . 
יש שמועות מצד כמה אנשים שגם הוא לא בעיניין של נשים אבל אני מסרבת להאמין . 
עד שהוא לא אומר לי , אני לא בטוחה בכלום . 
אבל אם הוא יגיד ... 
.. 
. 
למה זה קורה לי ? 
למה ? 
יש לי איזשהו פאק באופי , משהו כזה ששמתי לב אליו . 
ביום - יום אני קוטלת המון דברים , ולא רק זה - גם בונה לעצמי סוג של אידיאולוגיה נגד הדברים האלו . 
רק אחרי שהתנגדתי לדברים אלו לאורך זמן , אני בעצמי " נופלת קורבן " אליהם . 
לפני כמה שנים זה היה סביב עניין הטלנובלות - כולם אהבו את זה , העריצו את הכוכבים , סגדו להם . 
אני נגעלתי מהתופעה וככה כבר בגיל 11 בניתי תורת חיים אנטי - טלנובלות . 
ירדתי על אנשים שכן אהבו את זה , אמרתי שזה תת - רמה וילדים בני 11 לא בדיוק אהבו את העובדה שילדה בגילם אומרת שמה שהם אוהבים זה תת - רמה . 
ככה היה עד לפני שנה כשפעם ראשונה בחיים שלי התחלתי לצפות בטלנובלה , ותתפלאו - היא הייתה הכי ירודה והכי כיף היה לראות אותה ( אהמ טלנובלה בע"מ אהמ ) . 
ככה למעשה סטרתי את התנהגותי במשך כל השנים הללו , די בחשאי יש לציין . 
עכשיו זה קרה לי שוב , הפעם בתחום הרומנטי - יש גל אדיר של זוגות בקרב בני השכבה שלי . 
כולם פתאום מוצאים בני זוג מתוך השכבה , וככה אני עוברת במסדרונות כשמכל צדדי זוגות דביקים ומאוהבים . 
החורף עושה את זה לכולם . 
לא הבנתי מה פשר התופעה , וכמובן שקטלתי אותה בתוקף . 
הצהרתי בפני כל חברותי שאני לעולם לא אצא עם מישהו בן גילי ואפילו פירטתי את כל המגרעות שבזה . 
בימים האחרונים , פתאום פיתחתי שיחות נחמדות עם בנים מהשכבה שלי , אלה שתמיד אמרתי שהם ילדותיים נורא . 
מצאתי את עצמי מפתחת רגשות כלפי אחד ובלי לשים לב אני בדרך להיות אחת מתוך הזוגות הדביקים שמצויים בשכבה . 
נראה לי שאני צריכה להפסיק לקטול דברים ולהחליט מראש " זה לא בשבילי ! 
" סתם ככה . 
אני בסוף גיל הנעורים , הגיל שבו רוצים לנסות כמה שיותר , ורק אני כמו סבתא זקנה , מתלוננת כמה שאחרים לא בסדר . 
רשימת דברים שאני לא אוכלת : בשר בקר ( בורגר , סטייק וכו') , בשר אווז , בשר כבש , מרק , סלט ( מכל סוג שהוא ) , גבינה קשה ( צפתית , בולגרית וכדומה ) , תפוז , אשכולית , אוכל סיני ( מכל סוג שהוא ) , ספגטי עם רוטב , פשטידה , יוגורט , חומוס , טחינה , גפילטע פיש , לחם שחור , פלאפל , ריבה , דבש , כל הירקות ( מלבד מלפפון ועוד כמה יוצאי דופן ) , ג'לי , קינמון , כל דבר עם זעתר , ויש עוד ... 
.. 
. 
עכשיו אני רוצה לדעת - ממה אני חיה ? 
איך אני אשרוד כשלא יהיו מסביבי שניצל ותפו"א ? 
