לגברים שלא מורידים את הקרש בשירותים בכוונה . 
לאנשים שיש להם רינגטון של מאיה בוסקילה , הדג נחש , מסיקה או סאבלימינל . 
לאופנוענים עם אגזוז שבור שנוסעים בכבישים פנימיים בשכונות ב - 4 לפנות בוקר . 
לנהגים שנוסעים 60 קמ"ש בנתיב הכי שמאלי באיילון . 
לאנשים שמתקשרים , שומעים שאתה בממתינה , מנתקים אחרי שנייה , ואחר כך ממשיכים להטריד בממתינה בתדירות של פעם בחצי דקה . 
לאנשים שלא שמים דיאודורנט בקיץ . 
לעונש המוות הקודם כותרת מחדשות היום : " אברום בורג עשוי לפרוש מפוליטיקה " . 
אכן . 
עשוי . 
ויפה שעה אחת קודם . 
מזל שלך שאבא שלך לא חי היום כדי לראות מה נהיה ממך . 
אם באותו היום , 3 פעמים , שפכתם על עצמכם קפה מאותה כוס מזויינת של קפה הפוך , אולי הגיע הזמן להסיק מסקנות . 
אני מתה על הגינקולוג שלי . 
יש לי איזה פוסט ישן בעניין , אבל אין לי כוח לחפש אותו עכשיו . 
למה אני מתה עליו ? 
כי הוא מותק של בנאדם , הוא סקסי בטירוף , יש לו קול נהדר , הוא מדבר לעניין ומטפל בי נהדר , ויש לו חוש הומור מפגר שאני מאד מחבבת . 
הייתי עושה אותו ( ממילא הוא כבר ראה אצלי הכל ) לולא שתי סיבות קטנות : אחת , הוא נשוי ; שתיים , הוא משחק סוליטייר באופן קבוע . 
MAJOR Turn - Off . 
היום הייתי אצלו לבדיקה השנתית . 
אחרי השאלות הרגילות על הסקס ( והחוסר בו , משהו שהוא מפציר בי לשנות בהקדם , ולא משנה כל כך באילו אמצעים . 
חינוכי ) , מגיע תורה של הבדיקה . 
בזמן שאני עוטה על עצמי את החלוק החד - פעמי , אנחנו דנים בענייני אינטרנט ובעבודתי החדשה - יחסית . 
גם שם הוא מכיר כמה נשים . 
מעניין למה . 
היתה לי שאלה מקצועית אליו , שהתשובה עליה היתה , כעיקרון , " תעשי יותר סקס " ( עוד פעם ? 
! ) . ואז , בבדיחות הדעת האופיינית לו , בעודו בודק מה שגינקולוגים צריכים לבדוק , הוא אומר בקול חמור " ידעתי שהוא ידביק אותך ! 
" . 
עניתי לו , בלי להתבלבל , שסטטיסטית אין הרבה סיכויים שאדבק במשהו , ושלא יבלבל לי את המוח . 
את המשפט הזה , בכל אופן , אפשר להכניס לפנתיאון ה " משפטים שגינקולוגים לא צריכים להגיד למטופלות שלהם " , או " בדיחות שלגינקולוגים אסור לספר " . 
נזפתי בו שזה לא מצחיק , אבל לא יכולתי להפסיק לגחך בעת ובעונה אחת . 
אחרי הדיון הקבוע בגודל הציצי שלי ( " D זה מידה לתינוקות , אה ? 
" ) , הוא הספיק לשבח אותי , לומר שהוא מת עלי ושלא אשתנה למרות שהאופי שלי מקשה עלי למצוא בן - זוג , ונפרדנו לשלום עד הפעם הבאה . 
הפקדתי בחיק הפקידה שלו 600 שקלים טבין ותקילין , והלכתי לשתות קפה . 
היה שווה כל גרוש . 
רמת השרון : 2 צעירים חשודים כי נשכו אשכי נהג שהעיר על נהיגתםשני צעירים חשודים כי תקפו אמש נהג אוטובוס ברמת השרון , זאת לאחר שהעיר להם על אופן נהיגתם . 
הנהג הבחין בשניים בעת שנסעו בחוסר זהירות וסיכנו את שאר הנוסעים בכביש . 
השניים , צעיר וצעירה , יצאו מהמכונית , ואז , לפי החשד , תקפו את הנהג ונשכו אותו בידו ובאשכיו . 
שוטרי משטרת גלילות עצרו את הצעיר , אך חברתו נמלטה מהמקום . 
( מתוך Ynet ) = = = = = = = השאלה היחידה היא , מי מהם נשך לו את האשכים . 
כי אם זו היתה הבחורה , אולי הוא יוכל לתבוע על הטרדה מינית , שידול לזנות ומעשה מגונה , בנוסף לתביעה על התקיפה . 
אלא אם כן הוא נהנה מזה . 
נ.ב . 
היה יכול להיות יותר גרוע . 
שמעתי שבישראל לפעמים גם רוצחים נהגי מוניות . 
שלושת רבעי השעה של נגינת תופים אינטנסיבית עם אוזניות בפול ווליום על האוזניים הביאו , סביר להניח , למותם של כמה וכמה עצבי שמיעה אצלי . 
אבל היה כיף . 
ממילא אומרים ששמיעתם של צוללים נפגעת עם השנים , כך שלא אהיה יוצאת דופן בתחום הזה . 
אם כבר מדברים על צלילה , אז מזמן לא ביליתי במים המלוחים . 
אין מצב לנסיעה לאילת בקרוב , משום שאת הכסף אני חוסכת לנסיעה ללונדון ( עוד כמה חודשים , בשאיפה ) . 
יחד עם זאת , המאפיונר דיבר על צלילה סודית עם כרישים בחופי הים התיכון . 
אולם , אצל המאפיונר כמו אצל המאפיונר , ייתכן מאד כי מדובר בדיבורים בלבד . 
הפתעה נעימה חיכתה לי בתיבת הדואר של Yahoo היום . 
לא , לא היה זה מכתב מאיזה עלוב נפש מתחכם , אלא 100 MB זכים וטהורים של מקום , ובחינם . 
מה אני אעשה עם כל כך הרבה ספייס ? 
אולי אשים את כתובת האימייל שלי בכפם של כמה מפיצי ספאם - לפחות עכשיו יש לי מקום בשבילם . 
ואין ספק שהספאם הולך ומתגבר . 
וגם יש איזה וירוס חדש וטיפשי , שמתכנתיו בוודאי בנו על זה שאנשים הם מטומטמים . 
בכלל , זה נראה לי כמו וירוס שנבנה במיוחד לישראלים , שכן ההודעה המצורפת אליו מדברת על כך שיש למקבל הדואר הודעה קולית ( ! ) באיזה מקום . 
והרי אין משהו שהישראלים אוהבים יותר מהודעות בתא הקולי שלהם . 
אולי חוץ מלדפוק את החברים שלהם . 
3 ימים רצופים של מפגשים נעימים , ארוכים ומתוקים . 
כיף לפתוח כך את השבוע . 
וממחר אני עוברת רשת סלולרית . 
ההחלטה לא היתה שלי , אבל בכל מקרה , מדובר במעבר דרמטי מאד . 
הייתי שם בעבר ולא הייתי מרוצה . 
אני מקווה שהפעם יהיה יותר טוב . 
עכשיו רק נותרת השאלה - למי לספר על המספר החדש ולמי לא ? 
גיליתי שמישהו ששמח שפיטרו אותי מעבודתי הקודמת , שמחה מגעילה לאיד , רוצה לעבוד בדיוק במקום העבודה הנוכחי שלי , משהו בדומה לשאיפת חיים . 
אולי בכל זאת יש צדק בעולם . 
מאתר The Marker . 
רשת שוקן מנסה למשוך עוד כמה קוראים פוטנציאליים ? 
למי שמעוניין : זה ברוסיה , במוזיאון . 
למה ? 
לא יודעת . 
אתם רואים , קצת לחץ פיזי מתון , כמה כתבות ב - ynet וב - NRG , בלוג מחאה , מאות תגובות , כמה עשרות פוסטי מחאה - ותראו מה זה ... 
.. 
. 
לנו , הצרכנים הקטנים יש כוח , והוא מתבטא בזה שעם המחאה הנכונה , אנחנו גם יכולים לקבל מה שאנחנו רוצים , ובעיקר - מה שמגיע לנו . 
אני חושבת שמגיעה טפיחה גדולה ומכובדת על השכם לכל בלוגר שהשתתף במחאה הקטנה ( אך לא הקטנונית ) שלנו , וגם ח"ח ליריב על שהשכיל להבין שמי שעושה את האתר הזה הם הכותבים , ובלעדיהם אין לישראבלוג זכות קיום , עם או בלי ריח מנטה . 
הנה משהו ללמוד ממנו - לחץ צרכני עובד . 
ולכל אלה שאומרים שזו התעסקות בפרטים קטנים וטרחנות , אני אומרת שאלוהים נמצא בפרטים , ושזו לא טרחנות - אלא צרכנות . 
והלוואי שהקהל הישראלי היה יודע להתארגן ככה בכל עוול צרכני שנעשה לו , בכל פעם שהוא מרגיש מקופח , שנעשה עיוות של צדק . 
לצערי , הצרכן הישראלי הממוצע הוא לרוב פראייר אומלל , כנוע , עם הראש למטה , שנותן לתאגידים ולרשתות השיווק לעשות לו כל מה שהם רוצים . 
הפעם לא שתקנו , ואני באמת שמחה שהיתה לנו השפעה טובה על האתר ועל הכיף שלנו , הכותבים , כאן בישראבלוג . 
ולמי שעדיין לא הצליח להבין מה הבעיה עם הסרגל , מעבר לדיון הפילוסופי במי כאן האויב , אז אני אסביר הכי פשוט שאפשר : הבלוג הוא חלקת אלוהים הקטנה של כל כותב . 
לא כולם מביעים את עצמם רק דרך התוכן והמלים . 
יש כאלה המשקיעים בעיקר בוויז'ואל , בתמונות , בצבעים , ויש המשלבים את השניים . 
וכאשר אתה דורס את המרקם העדין ברגל גסה - מתעוררת תחושה של אי נוחות , מתעורר כעס ומתעוררת הרגשה של חדירה לספירה הקטנה שכל אחד יצר בעמל רב . 
אנחנו לא טיפשים - ברור שיריב זקוק לשיתוף הפעולה הזה על מנת שהאתר ישרוד . 
אבל כמו שאומרים , יש דרך ויש דרך . 
ובמלים אחרות - " לא עם הגרזן ! 
! 
! 
" . 
