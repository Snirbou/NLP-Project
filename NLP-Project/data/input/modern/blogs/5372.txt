טוב , למי שלא מבקר פה בקביעות אספר שזו העיר קונסטנץ בגרמניה שנמצאת על גדות אגם הבודנזה שהוא אחד האגמים הכי גדולים באירופה ( השלישי בגודלו ליתר דיוק ) והוא מחבר בין שוויץ גרמניה וקצת אוסטריה . 
זו עיר מאד תיירותית וגם הגרמנים מגיעים אליה מכל קצוות גרמניה כדי לנפוש בה . 
הלהיט הגדול הוא האגם שבה למרות שגם נהר הריין היפייפה עובר בה . 
הסתובבתי היום בעיר , היה יום חם ויפה והחלטתי לצלם . 
יש המון מה לצלם בקונסטנץ . 
המון . 
וצילמתי רק חלק עד שממש התעייפתי . 
לא צילמתי את הריין , שלדעתי הוא החלק הכי יפה בעיר . 
אבל צילמתי חלקים אחרים חשובים ( תראו בעצמכם . 
) בהתחלה הלכתי לעירייה כי הייתי צריכה לשאול שם משהו וליד העירייה יש שער כזה מאבן עם פסלים ממש מגניבים . 
תראו בעצמכם . 
הוא , מסתכל על האישה במבט שלא משתמע לשני פנים : כך נראה השער וזו השדרה שנקראת untere Laube כמו שרואים ( או לא ) בשלט . 
" הלאובה התחתונה " , Laub בגרמנית זה אסופת עלים , כנראה שהשם ניתן בגלל שהמקום כל כך משופע בעצים עליים . 
אלה האופניים של מקסי ' , שהוא משאיר אותם אצלי כדי שנוכל לסוע ביחד על אופניים . 
האופניים שלי בתיקון כי התפנצ'רו לי . 
האופניים שלו קצת גבוהות לי אבל המושב מאד נוח וסך הכל אני כבר מיומנת ברכיבת אופניים כך שזה לא בעיה . 
זה הבודנזה זו התמונה האהובה עלי : הנמל של קונסטנץ ... 
.. 
. 
עוד תמונה מהפסל שבלאובה ממקודם כאן אפשר לראות את הקונטקסט איך שהוא מסתכל על האישה : ) זו אנדרטה ליהודי קונסטץ שגורשו והושמדו בשואה : ( זה נמצא במקום מאד מרכזי אבל זה לא גדול ולא מושך תשומת לב ואני חושבת שרוב האנשים לא שמים לב לזה בכלל . 
אני הסתכלתי על זה וצילמתי את זה איזה 10 דקות ולכן באה עוד אישה ורצתה לראות על מה אני מסתכלת אבל אני חושבת שכך סתם לא ממש מתייחסים לזה , וחבל . 
זה נמצא בפארק גדול ויפה שיש ליד הבודנזה ויש בו הרבה זקנים אני משוגעת על וורדים כאלה גדולים , זה ממש פסטורלי ועושה לי נוסטלגיה כשהייתי ילדה והייתי הולכת לבריכה והיו שם כאלה פרחים עוד ורדים .. 
. 
שימו לב ללכלוך . 
דבר אחד שמאד התפלאתי ממנו כשהגעתי לגרמניה שהיא לא נקיה . 
זאת אומרת היא הרבה יותר נקייה מן הארץ , אבל מאד נפוץ לראות זבל ברחוב . 
יכול להיות שזה קשור למדינה . 
גרמניה מחולקת ל 16 מדינות שונות ואני מניחה שזה שונה ממדינה למדינה . 
אני חושבת שבבוואריה למשל מאיפה שמקסי ' מגיע הרבה יותר נקי . 
צילמתי עוד קצת , אבל את הרוב שמתי . 
זה ממש מעייף להקטין את התמונות ולשים אותם פה . 
מה שהתפלאתי היה , שהייתי בטוחה שאני אסתכל בתמונות ואגיד וואווו איזה מהמם . 
אבל זה לא קרה לי . 
יכול להיות שזה קשור לזה שלא צילמתי את החלק האהוב עלי וזה הריין , ויכול להיות שפשוט התרגלתי ליופי פה . 
היה מעניין אותי לשמוע אם בעיניים שלכם זה כן ואוו : ) עריכה : שכחתי להוסיף שתי תמונות חשובות במיוחד ! 
! 
! 
הראשונה היא הארוחה צהריים שאכלתי בסוף הסיור שלי , אכלתי במקום של תורכים שנחשב לזול אבל איכותי . 
5 יורו עלתה לי צלחת פלאפל . 
הכל הרבה יותר זול אם לוקחים את זה ב " לאפה " אבל אני לא אוהבת בלאפה . 
היה מאד מאד טעים . 
וזה ה - סמל של קונסטנץ בהא הידיעה , יש מזח כזה שיוצא החוצה אל הבודנזה , ובקצהו מגיעים אל הפסל הענק הזה . 
בנו אותו ב - 93 על פי סיפור שבלזאק כתב על מועצת העירייה של קונסטנץ . 
משהו על זה שמה שמעניין אותם זה סקס : ) יפה לא ? 
הייתם מאמינים שיש תותים מתוקים מידי ? 
הרגע קניתי אריזת תותים והם מתוקים מיד : ) טוב , אז הלך טוב מאד במבחן . 
הוא לא היה מבחן קשה . 
אני חושבת שיש לי טעות אחת ועוד בטח לא יתנו לי נקודות מלאות בחלק השני כי לא כתבתי הכל אבל סך הכל אני חושבת שעברתי את המבחן ב - 80 אחוז הצלחה . 
כלומר עברתי . 
וזה מה שחשוב במבחן הזה . 
בבוקר הייתי במצב לא הכי טוב כי בחיי שלא הייתי בטוחה שאני אעבור בכלל . 
ולמי שלא יודע או לא זוכר , המבחן הזה בעצם זה מבחן קבלה לכל המאסטר שלי ... 
.. 
. 
ואם לא הייתי עוברת אותו לא הייתי מתקבלת למאסטר , ואם לא הייתי מתקבלת גם לבוכום אז ... 
.. 
. 
הייתי בבעיה . 
בכל מקרה אף אחד לא הבטיח לי שאם אעבור את המבחן הזה אתקבל למאסטר , זה היה יותר תעשי ונראה . 
אבל הבנתי שכן מי שעובר אז מקבלים אותו וגם לא נראה לי שלא . 
לגבי בוכום לא יודעת , לא קיבלתי תשובה ואני לא יודעת מתי אני אקבל תשובה . 
יש לי הרבה מחשבות על בוכום . 
הרצון הזה לשנות את החיים באופן קיצוני קיים בי , כי רע לי פה , כי לא נקשרתי לכלום פה , וכי משנה מקום משנה מזל וכל עוד יהיה לי רע אני חושבת שיהיה לי את הדחף לשנות את החיים שלי באופן קיצוני . 
אני חושבת שזה חכם , שזה מנגנון רציונלי . 
אני כן מאמינה שלשנות מקום ולשנות דברים באופן קיצוני יכול גם לשנות את החיים . 
אבל אני לא מאמינה שזה יקרה . 
כי אני לא יודעת אם בכלל יקבלו אותי לבוכום . 
אם יקבלו אותי גם לבוכום וגם לקונסטנץ אני יודעת על בטוח שאני נוסעת לבוכום . 
לבד . 
הולכת להיות שם סוף שבוע , להסתובב באוניברסיטה , להסתובב בעיר , לספוג את הכל ולהרגיש את הכל רגשית : האם יכול להיות לי טוב פה ? 
האם אני מרגישה פה טוב ? 
כי זו השורה התחתונה . 
זה מה שחשוב . 
זה לא יעזור שאני חיה באיזור הכי יפה בגרמניה שנראה כמו גן עדן והאיכות חיים פה גבוהה והכל . 
זה לא עוזר אם אני בדכאון ואין לי חברים . 
אני יכולה להרגיש מצוין בבוכום , שהיא עיר באיזור תעשייתי , עיר יותר קרה מפה , עיר יותר " מדכאת " ובכל זאת לי זה יתן חיים ויעורר אותי לחיים לגמרי . 
זה עניין אינדבודאלי ואצטרך פשוט לסוע לשם ולראות איך אני מרגישה . 
אתמול חשבתי בלילה שאני רוצה להתחיל טיפול אצל טניה . 
טניה היא החברה ללימודים בת ה - 33 שלי שבעצם יש לה כבר מקצוע והיא מה שנקרא בארץ מטפלת אלטרנטיבית . 
אבל אני שוחחתי איתה הרבה על הנושא , יותר נכון היא סיפרה לי על מה שהיא מאמינה בו ועל הטיפולים שלה . 
וזה אולי " טיפול אלטרנטיבי " אבל היא הרבה יותר ראציונלית ומעשית מרוב הפסיכולוגים שהכרתי . 
ורואים שהמקצוע הזה בליבה ושהיא מאמינה בו , ויש לה המון בטחון שזה חשוב למטפלת . 
וחשבתי שאני צריכה לקפוץ על ההזדמנות הזו שהכרתי אותה . 
אבל כמובן שיש לי גם צד אחר שגורם לי להרתע מזה . 
כי אם תשאלו אותי אני לא רוצה שום טיפול , אני רוצה אירוע מכונן בחיים שישנה אותי שישפר לי את החיים , אני רוצה שהחיים יתנו לי את החיים , ולא מטפל . 
קשה לי להסביר את זה . 
אני לא רוצה להסתכל אחורה ולהגיד טניה הייתה זו שהעירה אותי לחיים , אני רוצה להגיד שהחיים שלי פשוט השתנו . 
אני פשוט לא אוהבת את הרעיון של טיפול , של להיות תלויה במישהו אחר , של להסתמך על מסגרת אמונות של מישהו אחר . 
אני לא רוצה להתרפא מדיבור . 
אוף זה ממש קשה לי להעביר את זה . 
ללכת לטיפול זה גם להודות שאני לא שולטת בחיים שלי , זה לחלוק עם עוד מישהו את העובדה העצובה הזו . 
זה קצת " לתייג " את עצמך . 
אז ככה שאני לא סגורה על עצמי . 
אני חושבת שזה רעיון בהחלט חכם ואין לפסול אותו על הסף . 
קצת מרתיע אותי שאני מרגישה שאני לא יכולה לשתף אותה עד הסוף במה שאני חושבת ומרגישה . 
לא אני לא רואה את עצמי אומרת לטניה " אני חושבת על התאבדות " או " אני שונאת נשים " אני לא יהיה מסוגלת להגיד לה דברים כאלה כי היא מכירה אותי כבר ויש לנו קשר מחוץ לקליניקה והיא עוד תראה אותי . 
אני מכירה את טניה ועם כל התכונות החיוביות שיש בה אני חושבת שהיא לא מסוגלת להכיל סטיות גדולות מן הנורמה . 
כמו למשל שהיא אמרה פעם אחת על חברה שלה שיש לה הרבה בעיות ש " הבעיות לא באות מהאוויר " או איך שהיא הראתה זעזוע על התנהגות לא נורמטיבית , קיבלתי ממנה את התחושה שמאד קשה לי לקבל משהו שסוטה מן הנורמה . 
ואני בהחלט סוטה מן הנורמה . 
מצד שני אם היא יכולה לעזור לי אז למה לא ? 
אולי זה גורל שבדיוק ביום הראשון שלי פה ללימודים התיישבתי מלפניה ובדיוק היא חיפשה מישהי ללמוד איתה . 
הסיכוי היה די אפסי האולם היה מלא בבנות ( וקצת בנים ) שישבו לא לבד אלא ליד חברות שלהן וממש לא חיפשו עם מי ללמוד . 
מחר אני כבר נוסעת למרפאה הנוירולוגית , או איך שלא קוראים לזה להסתכל על ניסוי . 
האידאלי שאקרא קצת חמר על זה היום בערב , על EEG וזה . 
כדי שמחר יהיה לי טיפה רקע . 
גם דריה תהיה שם . 
אני שמחה . 
כי אני זוכרת מהתאר הראשון שאחרי המבחנים שלי היה לי תחושה של ריקנות נוראית כי בעצם לא היה לי מה לעשות . 
לא חברים לא עבודה כלום . 
עכשיו לפחות יש לי קצת עבודה . 
אני צריכה גם לשלוח אמייל למי שאחראי עלינו במחקר המוטיבציה , כי אני לא יודעת מה אני צריכה לעשות , אבל אני צריכה לעבור עכשיו הרבה שעות ( לא עבדתי כל כך עד עכשיו בגלל המבחנים והם משלמים לי על 30 שעות לחודש , ועשיתי החודש רק 13 שעות בערך ) . 
זהו , היום נחים . 
