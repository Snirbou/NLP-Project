הכניסו כאן פוסט משעשע ושנון על איך שהגעתי בדיוק בזמן לתחילת יום ההכוון , עד כמה הרצאות הפתיחה הכלל - טכניוניות בצ'רצ'יל היו מרתקות ומועילות ברמות שלא שיערתי שיהיו , על איזה מעניין ומרתק היה המידע בהרצאה הפקולטית עצמה , על איך ישבתי עם אנשים מגניבים ופטפטתי איתם ללא הרף ויצאתי עם מלא מכרים חדשים שחובה - חובה - חובה לשמור איתם על קשר , על איזה מגניב היה בסיור ברחבי הטכניון , ועל איזה כיף ללכת עם תעודת סטודנטית בארנק . 
> כי אני לא יכולה לכתוב אחד כזה , אתם מבינים , זה קצת לא אתי בעיניי לכתוב פוסט שיקרי לגמרי . 
אז שוב הגעתי למקום חדש , בעודי מכירה 0 אנשים בדיוק , שוב הוכחתי לעצמי שאני לא מסוגלת ליצור קשרים ושיחות עם אנשים , ששוב אם אף אחד לא פונה אליי אני גם לא אהיה הראשונה שפוצה פה ומתעניינת , גם אם אני ככה ( תדמיינו משהו מאוד קטן ) קרובה ללהתחיל להגיד משהו למישהו , כלשהו . 
היה אמנם משעשע למדי בסיור , אבל פחות או יותר זהו .. 
. 
( הדבר היחיד שאני גאה בו זה שלא איכזבתי אותו לגמרי והלכתי הלוך ושוב ברגל , גם כשבדרך חזרה היה טפטוף קל ואמרתי לעצמי שאם מתחיל גשם אני לוקחת אוטובוס הביתה . 
כן איכזבתי כשהייתי מספיק סנילית ושכחתי שהכל מתחיל ב 10 ולא 10:30 , והגעתי לאיזור רק קצת לפני 11 . 
אבל כן , לא נראה לי שפספסתי יותר מדי ... 
.. 
. 
) הנה , קיבלתי את הנכשל הראשון שלי בטכניון , במבוא להיכרויות עם אנשים חדשים . 
מי לא גאה בי , מי ? 
לפעמים זה נראה גדול עליי , כל העניין הזה . 
אני צריכה להפסיק לדמיין את עצמי בתוך החיים שלי , עתידיים או עכשווים כאחד . 
