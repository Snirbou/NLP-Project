מיטת פוטון , סדין כחול , 3 כריות , שמיכה ירוקה . 
על הסדין נמצאים שלט הטלויזיה והוידאו , בלוק כתיבה , טלפון , טיפקס , סרט לשיער ועלון מידע ללימודים שהם יקרים מדי בשבילי . 
המשקל מציץ אלי מתחת למיטה . 
לאחרונה אני עולה עליו כמעט כל יום . 
הטלויזיה נמצאת בין המזגן למאוורר ובתוך הוידאו נמצאת קלטת עם פרקים של הסדרה היחידה שאני עוקבת אחריה . 
כל פרק שאני לא רואה מוקלט וכשיש לי זמן אני רואה במרוכז את הפרקים . 
באותה סדרה יש שילוב נדיר של ביזאריות וקיטשיות , בגלל זה אני אוהבת אותה כל כך . 
2 ספות . 
על הראשונה יש ערימת ניירות - חומר הסברה של העבודה הזמנית שלקחתי עכשיו , חומר לימודים שכבר קראתי וכזה שאני צריכה לעבור עליו שוב , כדי ללמוד למועדי ב '. על השניה יש עיתון , תשבצים , ערימת כביסה נקיה ומקופלת שנמצאת שם כבר שבוע , קניות מלפני שבועיים שעוד לא סידרתי במקום , תיק וכמה גומיות לשיער . 
על השולחן יש עציץ , חוברת של סרטי ספטמבר בסינמטק תחתיות לכוסות ומשום מה גם הסלולרי שלי שם . 
המדפים עמוסים בדיסקים ובספרים . 
יש ספרים שקניתי לפני כמה חודשים ועוד לא הספקתי לקרוא . 
אלבומי התמונות נמצאים ליד ספרי האמנות , לא רחוק מערימת המכחולים והצבעים . 
4 בטריות דורסל משומשות עומדות ליד הכדורים שאני צריכה לקחת כל בוקר ומוקפות בצד אחד באיפור ובצד השני בבשמים ובמראה . 
מזכרות מכל מיני מדינות - ספרד , איטליה , ארה"ב , מקסיקו , הולנד ומומבסה , עטים , חוברת סרטי הסינמטק של חודש אוגוסט , מלאה בסימונים של סרטים שרציתי לראות ולא הספקתי . 
ספל הקפה של אתמול עומד ליד נרות . 
בהמשך אפשר למצוא את ספר לימוד השפה הרוסית , שלא נגעתי בו יותר משבוע . 
3 זוגות נעליים מפוזרות ברחבי החדר . 
הרוב מסודרות במקום שלהן . 
2 מגבות מונחות על כסא , בדי קנווס צבועים על השולחן , מעל ערימת חשבונות וליד בקבוקים ריקים של מים מינרלים ותוכניות של תיאטרון . 
צלחת ומזלג עם שאריות של הטבעול שאכלתי מקודם , ליד רישום של כל מה שאכלתי היום . 
על כן הציור מונחת עבודה שסיימתי לפני כמה שבועות ועדיין לא באו לקחת אותה ממני . 
אני לא שלמה איתה , אבל בגלל שלא ציירתי את זה בשבילי , התוצאה מספקת אותי . 
אני צריכה לסדר את הבלאגן מסביבי , אבל אין לי חשק . 
דפנה של עד לפני שנה רצתה לחיות בסרט מצויר , של דיסני . 
מאז שהיא שיחקה לזמן קצר את היפהפיה הנרדמת , שלא ידעה כמה עמוק היא ישנה עד אותה נשיקה , היא היתה בטוחה שככה זה יהיה , שעוד נסיך חטוב , יפה עיניים וצחור חיוך יבוא להציל אותה . 
לא שהיא ידעה ממה היא צריכה להינצל , את זה הנסיך שלה כבר יידע . 
פעם אחת היא היתה בתפקיד שלגיה , אבל במקום יפה התואר הגיע אחד מהשביעיה ( הלא סודית ) , גם סצנה מספר הג'ונגל , היא שיחקה , בתור מוגלי שפוגש את קא . 
לאחרונה , בעקבות מצבה הכספי היא הזדהתה עם סינדרלה , אבל עד לפגישה עם הצ'רמינג היא הסכימה אפילו להשתתף ביפה והחיה . 
אבל כנראה שדפנה יודעת לשחק רק בהצגות יחיד וכאלה אין לדיסני . 
אני אוהבת דייטים שמסתיימים בשאלה " מה את עושה מחר ? 
" . 
אני אוהבת שמחמיאים לי , שמראים איזשהי התלהבות ואיזשהו רצון להמשיך לצאת . 
אבל , בודדים הדייטים שמסתיימים כמו שאני רוצה . 
וזה של היום לא היה אחד מהם . 
הוא מעניין אותי . 
מצדי הייתי ממשיכה לדבר איתו עד אור הבוקר . 
טיפוס כזה שלא פוגשים כל יום . 
מבחינה חיצונית הוא ממש לא הטעם שלי , אבל החלטתי שאין לי טעם מוגדר ושאני צריכה להסתכל על האופי , על האינטלקט ועל דברים יציבים ולא מתכלים.זה היה אחד מהימים האלה שנראיתי במיטבי . 
השיער הסתדר לי בדיוק כמו שאני אוהבת , האיפור יצא מושלם - עדין וחתולי משהו ואפילו הבגדים שרציתי ללבוש ישבו עלי טוב , לא החלפתי 3 חולצות מול המראה , מה ששמתי עלי פשוט נראה טוב . 
אפילו מר טקט נעצר לרגע כשהוא ראה אותי במסדרון , פתח את עיניו ואמר " את נראית טוב ! 
" , מה שגרם לי לצאת מהבית עם חיוך . 
אזור נייטרלי . 
לא רציתי לשבת בפאב , כי רצוי שאני לא אשתה עם הכדורים וזה לא הזמן לספר לו את ההיסטוריה הרפואית שלי . 
אז בחרתי בית קפה במרחק הליכה מהבית , שיהיה לא גדול ולא קטן , לא רועש ולא עמוס באנשים . 
הוא הגיע כמה דקות לפני , נעמד ונישק אותי על הלחי . 
סימן טוב . 
דיברנו שעתיים , הוא חיקה את שפת הגוף שלי ואמר דברים שהשתמע מהם שיחסנו לא מסתיימים בדייט הזה . 
אבל אני , מנסיון העבר , למדתי להיות זהירה . 
לא לטפח ציפיות , לרמוז בצורה עדינה שהייתי רוצה לראות אותו שוב . 
בד"כ אני מטילה את האחריות להתקשר על הצד השני , אבל הפעם הוא הקדים אותי , נישק אותי שוב על הלחי ואמר לי את המילה שאני הכי שונאת בדייטים " נדבר " . שטח אפור . 
" נדבר " זה יכול להיות " אני אתקשר אליך " זה יכול להיות " תתקשרי אלי " וזה גם יכול להיות " שלום ולא להתראות " . 
אני שונאת שטחים אפורים . 
שונאת את החוסר ידיעה הזאת . 
זה לא שאני יודעת מה עתיד הקשר הזה , אבל אני יודעת שמצדי יש פוטנציאל , שאני רוצה לצאת איתו עוד פעם פעמיים ולראות לאן זה מתפתח . 
יום יומיים והשאלות יפתרו . 
מעניין איזה שאלות יופיעו במקומן ... 
.. 
. 
