אתה יודע עוד מילים ? 
! ? ! ? ! ? ( סטואי מאבדת את זה אחרי ארבע פעמים של " מה ? 
" מצדו של קלינט ) התעוררתי ונזכרתי ששכחתי להדליק את הפלאפון . 
מוזר , להיזכר ששכחת משהו , אבל זה קורה לי כל הזמן . 
הוא היה כבוי משבע בערב , וכשהודלק צפצפו לי שש הודעות חדשות . 
כמובן שמייד נלחצתי , משהו קרה , מישהו מת , פיטרו אותי וכו ' . הודעה אחת מהעורכת , הודעה מפוקית וארבע הודעות מהשכנה המקשישה שלנו . 
השכנה היא , מה לעשות , מקשישה כדבעי , לכן שתיים מתוך ארבע ההודעות שהשאירה היו ניסיון לפענח מה עושים בדיוק אחרי ששומעים את הצפצוף הזה , ולמה היא לא עונה לי , הללללו ? 
? 
אני מדברת עם גברת סטואי ? 
? ? ? שתי ההודעות האחרונות תבעו ממני לשלם את חלקי בשכרו של הגנן שבא פעם בחצי שנה , עושה המון רעש מתחת לחלון , מפריח את החתולים כמו להקת חוחיות לכל עבר ומשאיר אדמה חרוכה . 
טוב , לא ממש חרוכה , אבל עירומה ומכוערת . 
חרא של גנן . 
אחרי שהקשבתי להודעות הנ"ל בכובד ראש , תהיתי מה עושים עכשיו . 
הסתובבתי כה וכה בבית ופומה , חתולת - הסנדקות המוזרה שאחותי , סושי , השאירה אצלי , חטפה עצבים מחוסר ההחלטיות הזו וניסתה להביא לי ביס ברגל . 
מיד אחזתי בדל עיתון ורדפתי אחריה במשך כמה דקות , שתלמד ( אני לא ממש מכה אותה , רק מפחידה לה את הצורה ) . 
וכל זה עוד לפני שצחצחתי שיניים . 
עכשיו אני יושבת כאן , מצוחצחת שיניים ומנושלת מ - 100 ש"ח שנתרמו לטובת הרעש המעצבן מתחת לחלון , פומה ישנה בשלווה על ערימת הניירת שלידי כאילו מעולם לא הוחלפו בינינו מבטי רצח , וכרגיל מתגנב אלי יאוש קיומי . 
אתמול ביקרתי את השרינקית , אחרי שלא התראינו שלושה שבועות , והצהרתי שאני רוצה כימיה . 
אמנם , היא אחלה מטפלת , בלעדיה לא הייתי מגיעה להיכן שאני היום ( איפה זה בדיוק ? 
) וכו ' , אבל נמאס לי . 
נמאס לי לקום כל בוקר ולגייס תעצומות נפש כדי להתחיל את היום . 
בלי לחשוב שהכל נידון מראש לכישלון , ומה הטעם בכל זה בכלל , ושבמילא אני לא יכולה , חסרת תועלת , חסרת אונים , מכוערת , טיפשה וכיוצ"ב . 
נמאס לי מהמועקה הזאת , שיושבת לי בנשמה ומשגעת אותי , נמאס לי ממצבי הרוח האלו שאין להם כל סיבה הגיונית . 
אני פשוט רוצה להרגיש טוב , אלוהים , דחפו לי פרוזאק או מה שזה לא יהיה , אינאף אולרדי ! 
! 
! 
השרינקית אמרה , טוב , בסדר , תיפגשי עם זה וזה , תגידי מה קורה . 
היא טוענת שאינני אדם דיכאוני , אבל ככל שהסברתי לה על מועקות הבוקר , הצהריים , הערב , ימי החול והשבתות , החגים והמועדים , היא אמרה , טוב , אולי דיכאון סמוי . 
יאללה , הביאו לי כימיה ! 
! 
! 
אז אחרי שסוף סוף דיברתי איתך , אמרתי לך כמה אני אוהבת אותך ושאני צריכה אותך כאן לידי , שהפסיביות שלך בכל מה שנוגע לחיים שלך כואבת לי , שאני חוששת שהתיאשת , אני חושבת - אולי בכל זאת משהו חילחל . 
ואחרי שאחיך דיבר איתך , הפציר בך , אמר את אותן המילים שאמרתי , אולי עכשיו זה קורה . 
אני יודעת שהחיים לא היו קלים . 
אף פעם . 
אני כבר לא כועסת . 
הבנתי שנתת לי כל מה שיכולת , שעשית בעצם הכל למעני , פשוט נתוני הפתיחה שלך לא היו כל כך טובים . 
אני חשבתי שהייתי לבדי , שאת לא היית שם . 
עכשיו , אחרי כל השיחות שהיו לנו , אני יודעת שזו את שהיית לבד . 
כל כך לבד . 
אני יודעת שאבא לא היה תמיד לצידך , במיוחד לא ברגעים הקשים , ואת זוכרת לו את זה . 
ועכשיו הכל רע . 
כמו חומה ביניכם , שהלכה וגדלה עם השנים . 
אולי , תהיתי מול השרינקית , הפנמתי את כל מה שקרה ביניכם ועכשיו אני כל כך מתקשה לתת אמון . 
אז נסעת . 
לבד . 
ושכרת לך חדר קטן באכסנייה . 
ואת מטיילת , לגמרי לבד , מספרת לי על הדברים שעשית וראית ואני שמחה שזו שיחת טלפון , שלא תראי את העיניים המפוחדות שלי , שלא תרגישי איך הלב שלי מפרפר בשבילך , אני מדמיינת אותך בחדר הקטן , לבדך , ודואגת לך כל כך . 
את , שחרדת הנטישה שלך הוטבעה בך כבר בגיל ארבע , ומאז רק הלכה והתחזקה בסיועם המסור של אנשים שאמורים לאהוב , לגמרי לבד . 
גיבורה שלי . 
כמה אומץ , הרי אף פעם לא לקחת את עצמך לטיול . 
זה רק שלושה ימים , ואת מספרת שטוב לך , את פוגשת אנשים , הרי תמיד כולם נמשכים אליך , נפתחים אליך , אולי תלמדי פעם להפתח חזרה . 
את אומרת לי שזה הצעד הראשון . 
ואחר כך תלכי לטיפול . 
שתדאגי לעצמך , מעתה והלאה . 
אני כל כך מקווה . 
אני גאה בך , אמא , ומפחדת נורא . 
רק תשמרי על עצמך , אל תלכי לאיבוד בתוך המסדרונות הארוכים , תספגי רק את הטוב , תעצמי עיניים חזק אם באות מחשבות רעות . 
נתראה ביום רביעי . 
