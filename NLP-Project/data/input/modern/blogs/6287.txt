תלויה בריפיון התלוש של כנות מטריפה שלא חשבתי שתהיה כמוהה , וגם באם הייתה באה לא חשבתי שאאמין . 
וההתרגשות הנהדרת , הדדית להפליא . 
" בובה " . 
בובה ? 
! 
ונשיקות וחיבוקים , בחיי . 
ואלוהים , זה כניראה פחד מיוהרה , אבל יש מילים שאי אפשר להגות גם מאחורי מסך אנונימיות של בלוג . 
בכל אופן זהו ללא ספק אושר צרוף . 
אוי . 
ואיזה יופי . 
וגם הרבה מאוד תודה לה . 
מתכופפת לריצפה , מתרוממת , מזנקת וחוזרת לעמידה שפופה . 
שומעת את החיים נסדקים לי , יודעת שמשהו לא בסדר , לא מרגישה עדיין , לא מבינה . 
ממשיכה - צעד , שניים , רעש . 
עוד לא מרגישה , אבל שומעת איך זה מתפרק . 
מניחה את הרגל על הריצפה , שחור , זיקוקים מול העיניים . 
לא מבינה , נופלת לאחור . 
לא קמה . 
שומעת מישהי מציעה משהו על לבדוק מתישהו , אם זה לא יעבור . 
כשאבוא שוב , שאודיע לה מה זה היה . 
כבר יודעת שלא אחזור לכאן בקרוב . 
יודעת שאני הולכת ישר לחדר מיון . 
לא הולכת בעצם . 
לא הולכת לשום מקום בקרוב . 
חושבת שחרא , היום דנה חזרה מחו"ל . 
רק עוד שבוע הייתי צריכה להתאפק . 
שבוע אחד והיא הייתה מצילה אותי מעצמי . 
אך אני איני נאיבית , והשאר הוא היסטוריה שאף פעם לא קרתה . 
נכנעתי . 
הושטתי את ידי , כרעתי על ברכיים . 
התפרקתי . 
עד שאספו את השברים מהריצפה . 
פיסה פיסה הדביקו . 
עד שחיברו את השפתיים שנמתחות לחיוך דק . 
חיוך אמיתי . 
כשהעיניים לא ישקרו עוד וכמותן גם הנשמה . 
ועכשיו , עכשיו בלי מטרות . 
הוא אומר שזה לא יעבור עד שלא אעביר את זה . 
עד שלא אכנס בזה ואלחם בזה . 
בפחד . 
הוא אומר , בקרוב הכל נגמר . 
יהיה טוב , את תראי . 
את תגרמי לזה להיות טוב . 
והנה , כבר לא כל - כך מפחדת . 
והנה , אגרום להכל להפוך לגרגר בתל הזכרונות שלי . 
המורה הקטנה והנוירוטית שלי לספרדית מראה לי ארבע תמונות . 
היא מבקשת ממני שאתאר מה מצוייר בתמונות הללו . 
אני מנסה ומיד מסתבכת , למרות שאני מכירה את כל הפעלים ושמות העצם הדרושים לי בכדי לתאר את הסיטואציה . 
היא צועקת עלי שאני צריכה להפסיק לחשוב כמו אדם מבוגר . 
אין לי אוצר המילים של אדם מבוגר , בקושי של ילד , והחשיבה שלי מתוסבכת . 
אני צריכה לחשוב על דברים בסיסיים . 
אחרת לא אצליח להתבטא . 
והדבר המצחיק הוא שאין לזה שום קשר לספרדית , זאת הצרה שלי , אני חושבת יותר מדי . 
על הכל . 
אני מסבכת לעצמי את כל החיים . 
אני לא מצליחה להתבטא בשום שפה ובשום סיטואציה . 
מתי אבדה לי הפשטות ? 
