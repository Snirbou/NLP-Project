עמדנו על שולחן האבן הקטן בחצר . 
מוקפים בכל החברים מהקייטנה שהריעו בהתלהבות . 
התגרו בנו שאין לנו אומץ , ואני הרגשתי עצמי כמו נסיכה בלב כל המהומה . 
אמרתי " בטח שיש לי אומץ ! 
אני אוכיח ! 
" וגם הוא רצה להוכיח לכולם . 
הצמדנו שפתיים והחלפנו נוזלים במשך כל ההפסקה . 
הילדים בהו מהופנטים . 
חלקם צווחו באושר , חלקם קראו " איכס " . 
הייתי כה מאושרת שילד גדול בכלל מוכן להסתכל עלי . 
הוא בכיתה ב' ואני בכיתה א ' , זה פער גילאים כמעט לא טבעי ! 
כל החברות שלי אמרו שאני בטח נורא מיוחדת ויפה בעיניי הבנים אם ילד בוגר מסכים להיות חבר שלי ואפילו להתנשק איתי ככה לפני כולם . 
בכיתה ה' נשיקה על הלחי הייתה חגיגה . 
בכל יום הולדת רק רציתי לשחק " חגורה " , כשכולם יושבים במעגל ובן בוחר בת בוחרת בן בעזרת חגורה בשביל לנשק על הלחי . 
בכל מסיבה הייתי אומרת לעצמי , הנה , הפעם מישהו יציע לי חברות . 
כי ככה זה בכיתה ה' כששולחים את החברה הכי טובה שלך לברר אצלו , ואז היא המתווכת בהצעת החברות . 
היא גם הייתה המתווכת כשמישהו רוצה להפרד ממישהו . 
נו , ילדים קטנים והכל . 
אז כל מסיבה הייתי לובשת חצאית אחרת וחולצת בטן אחרת וחושבת שהפעם זה יקרה . 
וזה היה קורה . 
כמובן שכמעט בכל מסיבה היה לי חבר חדש . 
חבר היה בעיקר סטאטוס , היינו רוקדים קצת סלואו , יוצאים לראות סרט אחת ואחר - כך מישהו היה מחליט שזה לא בשבילו . 
וכך בכל פעם מחדש , נפרדים לפני מסיבה , כי איך אפשר להנות אחרת ? 
במסיבה של גל שחקנו אמת או חובה , ואני רק קיוויתי שאצטרך לנשק מישהו בפה , לא כמו ב " חגורה " . 
כשהבקבוק הצביע עלי בחרתי חובה , מתפללת שחברי עם ההורמונים המשתוללים ירצו להטיל עלי בדיוק את מה שרציתי לעשות . 
הם אמרו לי " חובה עליך לנשק את רועי " , אמרתי " אבל אני לא רוצה לנשק את רועי " . 
והוא מסכן , הסמיק כולו כעגבנייה . 
שאלו אותי " למה ? 
כי הוא שמן ? 
" , עניתי שלא , אבל האמת היא שזאת הייתה הסיבה בדיוק . 
" אז את מי את מוכנה לנשק ? 
" שאלו החרמנים הקטנים . 
אמרתי " את אוהד " למרות שבכלל רציתי לנשק את גל או עידן שהיו הכי יפים בעולם , ואף אחד מהם לא היה חבר שלי בשנתיים האחרונות , מה שאומר שאפשר לחזור ולנסות אותם בתור אופציה . 
הבעיה היחידה הייתה שלשניהם היו חברות , וחברות זה קודש הקודשים ואסור לבגוד . 
ולי הרי כבר יצא שם בתור הבוגדת היחידה בכל השכבה , כשבכיתה ד' עידן יצא איתי בזמן שעוד היה חבר של נטע . 
לכן נאלצתי לבחור במישהו אחר . 
בסופו של דבר אוהד החליט שזה בסדר לנשק אותי כי אני לא שמנה או מכוערת , וגם מקובלת . 
אם הוא לא היה מסכים הייתי צריכה לבחור מישהו אחר , שווה עוד פחות . 
אבל הוא רכן לנשק אותי , הבל פיו ביסלי בצל . 
אני חשבתי שזה נורא רומנטי . 
היום הייתי אומרת לו " אני לא מתנשקת עם מי שלא יצאתי איתו לפחות פעם אחת " , כמו שאני אומרת לכל מי שמסריח מדי מהפה ואין לו סיכוי לשרוד יותר מדייט אחד . 
נבצר מבינתי מה בדיוק קרה בין כיתה ו ', כשהייתי בטח הילדה הכי קלה בכל הכיתה , לבין עכשיו שאף אחד לא מספיק טוב . 
זאת אומרת , מעולם לא היה איכפת לי להתנשק או לעשות קצת פוצי - מוצי גם עם בנים שאני לא נמשכת אליהם במיוחד או בכלל , אבל אחרי דייט או שניים זה נהיה משעמם . 
היום אני כל - כך בררנית שזה מדהים . 
כל דבר קטן גורם לי לפסול ולאבד חשק . 
ובאמת שיש לי הרבה מאוד חשק לאהבה . 
או סתם לאיזה אחד שאוכל לשכב איתו סוף סוף . 
המחברת הצבעונית שלי מתגלגלת בין ידיים שמנוניות לבין ידיים מדיפות ריח סיגריות . 
מעלעלים בהן בציפורניות ארוכות צבועות אדום או בציפורניים כסוסות מרוחות מרה גועלית , לשם היגמלות מן ההרגל המגונה . 
כולם אומרים לי " איזה יופי , כמה מסודר ואיזה סיכומים טובים " , ואני תוהה איך הם עוד לא הבחינו כמה מילים משוכלות אותיות או בכלל לא קשורות מעטרות את הדפים הלבנים . 
מילא שבתיכון המחברות שלי מצאו עצמן בתור למכונות צילום בכל הפסקה אפשרית , אבל עכשיו ? 
כששומעים בת כמה אני כולם מרימים גבות , כולם מחטטים ומתעניינים . 
ומה עם גיוס ומה עם עבודה ומה עם ... 
.. 
. 
? 
ואותי כל המצב מבדר , כי אני מקבלת הסעות בחינם , ואנשים אומרים לי שאני מתלבשת איך שאני מתלבשת כי אני תשומית . 
באופן פורמלי ובלתי פרומלי עושים לי ניתוחי אישיות על ימין ועל שמאל . 
ממש אטרקציה . 
אומרים שאני מרתקת פשוט , ואיזה תפיסות עולם , וחלק אומרים " תראי איך החלומות האלו יעברו לך עם הגיל " . 
ואחד אומר לי " את מיוחדת , יש בך כזה טוהר והלוואי שלא תאבדי אותו לעולם " . 
יש לו קול כמו אזעקה של מעלית וקשרים בשיער כמו קורי עכביש , אבל אני אומרת לו " תודה " ו " הלוואי " . 
ואין לי מושג על מה הם מדברים , אבל לא איכפת לי להסתכל בעיניים ולפלוט על עצמי שטויות בקצב . 
אני מגלה שאני יכולה לספר על עצמי בעשר הזדמנויות שונות דברים שונים לחלוטין , כמעט סותרים אפילו , ואף אחד מהם לא יהיה שקר או הגזמה . 
כל הדברים האלו יהיו אני באותה מידה בדיוק . 
למשל הלוס - אנג'לסי הטיפש , שהדירה שלו מסריחה מגוויות ואוכל רקוב , הוא בכלל לא מבין על מה אני מדברת . 
בפגישת הפרידה שלנו התחיל לדבר כמו בין חמש , עוד רגע קט והיה מתחיל לבכות . 
אני מסבירה לו שזה בכלל לו הוא , זאת פשוט אני . 
בשלב מסויים אני בוחרת מה אני אוהבת אהוב ומה לא , וזהו . 
ברגע שהחלטתי משהו זה מה שיהיה . 
והוא מסכן , שרף את עצמו כבר מזמן ועכשיו אין מה לעשות . 
ולא , אני לא רוצה שנשכב . 
דנה ממהרת , דנה מאחרת . 
כבר לפני רבע שעה הייתה צריכה לחזור הביתה לארוחה . 
היא אוספת את הבגדים שלה בעצלתיים , נעה לכיוון הדלת , מפזרת נשיקות וחיבוקים בעליצות . 
היא אומרת שאויש היא מאחרת שוב , אבל היא לא עושה כלום , רק ממשיכה להשתרך באיטיות ולצחוק . 
היא כבר יוצאת כשלפתע פוגשת חברה שלא ראתה כבר כמעט חודש , יוזמת שיחה שנמשכת חצי שעה לפחות . 
מגיעה בסוף יותר משעה אחרי שהייתה אמורה וכולם כועסים עליה , כי איך זה שתמיד מחכים לה ואיך היא מעקבת הכל . 
ודנה , היא מבינה מה זה זמן רק בגלל שהיא אף פעם לא מצליחה לעמוד בו , רק כי תמיד היא מסתבכת וננזפת . 
תמיד חשבתי שדרך החיים שלה נהדרת , איך שלא איכפת לה להשקיע את כל כולה במה שהיא עושה , איך שהכאן והעכשיו הוא הכי חשוב לה . 
היא בחורה מגניבה מאוד , אמרתי , וצריך לאמץ חלקים נרחבים מאיך שהיא עם אנשים . 
עכשיו פיתאום סיפרו לי שהסיבה לחוסר היכולת שלה לתפוס את חשיבות הזמן היא מפני שהיא נתקעה בשלב התפתחותי של ילדים גילאים 7 עד 12 . 
זה דבר מעניין , בחיי ... 
.. 
. 
ממש שווים הלימודים האלה . 
