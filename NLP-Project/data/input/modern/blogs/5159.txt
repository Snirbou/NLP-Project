יצאתי מהבית עם המחשבה שזה יהיה נחמד אם הבחור ה - 100 יהיה האחרון . 
הכל הכל אני יכול , כי זה החופש הגדול ... 
.. 
. 
אמנם לא חופש גדול , אבל 8 ימי שלווה יקרים עברו עלי . 
חזרתי לעבודה רגועה יותר , נינוחה יותר , מחוייכת ומאושרת . 
עשיתי לי חופשה בלי כמעט לצאת מהעיר . 
" מצידי הייתי יוצאת עכשיו לפנסיה ומבלה ככה את כל הימים שלי " הכרזתי בבוקר באוזני רוני , שהגיבה מבלי להתבלבל " אולי את צריכה למצוא לעצמך שוגר מאמי " . 
פעם שניה שהיא רומזת שהיא חושדת שאני לסבית ... 
.. 
. 
מעניין אותי מה המקור לחשדות האלה . 
אחרי החגים צמצום הארוחות המשפחתיות לארוחה אחת עשה טוב . 
ככה שום דבר לא נמאס - לא האוכל ולא האנשים . 
חשבתי שפסח יהיה הזדמנות להכנס למשטר דיאטה - לפתוח את הבוקר בחדר כושר ולאכול אוכל בריא כל היום . 
את חדר הכושר ראיתי לאחרונה לפני יותר משבועיים והתזונה שלי התבססה על סנדויצ'ים עם טחינה / אבוקדו ומדי פעם , כדי להיכנס לאוירת החג אכלתי סנדויץ ' עם חרוסת . 
מתוך ידיעה שסידן מאוד חשוב לגוף , הוספתי לתפריט " הבריאות " הרבה גלידה ושוקולד ... 
.. 
. 
לא היה לי חשק לבשל אפילו גרגר אורז , אז בכל פעם שהתחשק לי אוכל " אמיתי " לקחתי חברה אחרת למסעדה - לאכול סושי , נודלס או פסטה . 
שותפי היקרים נעדרו מהדירה כמעט כל השבוע . 
האחד טס לחו"ל והשני נסע להתנחל אצל המשפחה . 
ניצלתי את הבית הריק , צחצחתי את האמבטיה , מילאתי אותה בשמנים וקצף , לקחתי ספר ודיאט קולה ונכנסתי פנימה . 
יצאתי אחרי שעה מהאמבטיה , מרגישה צעירה בשנתיים ... 
.. 
. 
אני כל כך אוהבת אמבטיות קצף ... 
.. 
. 
תענוג צרוף . 
" עוד מחכה , בדירה קטנה ריקה , חיה כמו באגדה , מחכה , לבדה . 
סינדרלה , ככה חיה ונדמה לה , שהנה כמו בסיפור , הכל רק טוב , הכל ברור . 
אל תמתיני לו , הוא לא יבוא הוא לא יבוא , סינדרלה . 
אל תאמיני לו הוא לא יבוא , הוא לא יבוא , סינדרלה . 
ואולי , לא היום מחר ודי מחכה ללא לאות , זוהי שטות , פשוט טעות . 
גם אנחנו , סינדרלות לא שכחנו , בפינה קטנה בלב , תמיד חלום , להתאהב " . 
שרה בקולי קולות עם סקסטה המיתולוגיות , רוקדת ועושה פרצופי הזדהות מול המראה , תוך כדי סידור השיער ואיפור . 
יופי של שיר לצאת איתו לדייט ... 
.. 
. 
אפליה מתקנת " שלחו לי איזה בחורונת יפה בלונדינית , כי חשבו שזה מה שישכנע אותי , אז שלחתי אותה ישר לדרכה " . 
פסיכו - בוס מכה שנית ומסרב לעשות עסקים עם בלונדיניות מטופחות . 
היו לי בעבר חשדות שהוא נגד ברביות , היום הם התאמתו סופית . 
הוא סקסיסט ברמות שלא יאמנו ... 
.. 
. 
" אין לי בעיה עם זה שהוא שכר אותי לעבודה כי אני לא בלונדינית , אבל אם הוא חושב שאני לא יפה , זה כבר סיפור אחר " חשבתי בקול רם , מה שהצחיק מישהו שעובד איתי . 
ברגעים כאלה אני מרגישה כמו ליצן החצר של מקום העבודה ... 
.. 
. 
" אני לא אתנשק איתו " אמרתי לעצמי בדרך לפגישה עם בחור 100 . 
מחליטה שאם תהיה כימיה אני אכתיב לקשר בינינו קצב איטי . 
נתוני הפתיחה היו מבטיחים - שם ומראה שמתאימים לדברי המתקשר , מזל אסטרולוגי שמתאים לי בדיוק ושיחה קלילה וחביבה בטלפון , מה שגרם לי לחשוב שאולי המתקשר " רק " טעה בזמן שבוא הוא צפה שבח"ל העתידי יופיע בחיי ... 
.. 
. 
אחרי שעתיים של דיבורים הוא ניסה לנשק אותי , התחמקתי באלגנטיות . 
אחרי שעה נוספת החלטתי להפסיק להתחמק . 
אני שונאת בחורים . 
עצם הידיעה ששיחה של 3.5 שעות וכימיה טובה הם לא ערובה לכך שהבחור יתקשר אלי מחר ו/או ירצה להמשיך לנסות ליצור איזשהו קשר מאוד מתסכלת אותי . 
הפעם אני בטוחה ב - 99 % שהוא יתקשר ושהכוונות שלו רציניות . 
אני לא יודעת אם אני רוצה לצאת איתו לאורך טווח או לא , אבל מוכנה לתת לו הזדמנות . 
" גם פוסטמה וגם שרמוטה " הרושם הראשוני שרוני עשתה עלי היה רע , אבל בחודשים האחרונים אני ממש מסמפטת אותה . 
היא מצחיקה אותי ותמיד יש על מה לדבר איתה . 
מה גם שאני מאוד מעריכה אותה על הכנות והישירות שלה . 
בשבוע חופש שלה היא הספיקה לשכב עם טייס , לצאת עם 2 בחורים שהתחילו איתה לאחרונה וכמובן להיות גם עם הבחור שבוגד איתה למעלה משנה . 
" או שאין שום דבר , או שהם באים כולם בבת אחת " היא אמרה והמשיכה לפרט את המעללים שלה . 
נראה לי שבגלל שהיא מספרת לי על הזיונים שלה ועל הבחורים שאיתם היא יוצאת ואני לא מספרת לה אפילו רבע סיפור בחזרה , זה גורם לה לחשוד בנטיות שלי . 
אצלה אין כזה דבר בליינד דייטים . 
היא מוקפת בחברות בלייניות ובערך פעם בשבוע נשארת בבית . 
את הלילות שלה היא מחלקת בין מסיבות לפאבים תל אביביים אפלוליים . 
הבחורה יודעת לשתות את החיים בלי קש ... 
.. 
. 
שוב סוף שבוע חזרתי הביתה מהעבודה תשושה מעייפות , זרקתי את הבגדים על הכורסא וצללתי למיטה . 
התרגלתי לקום כל יום בשעות הצהרים המוקדמות והבוקר כשהייתי חייבת לקום לפני 8 בבוקר , בקושי הצלחתי לעשות את זה . 
אני שמחה ששוב יש סוף שבוע , הזדמנות לנוח , לבלות ולהרגע . 
העיקר שיהיה נעים ... 
.. 
. 
אם הייתי יכולה לבחור איפה להיות בחג - זה היה בנקודה מרוחקת של העולם . 
אם היתה בידיי האפשרות לבחור איפה להיות , תוך כדי התחשבות במצבי הכלכלי , הייתי נשארת בבית ומעבירה ערב מתחת לפוך , מול הטלויזיה או אולי עם איזה ספר טוב . 
" בשנה שעברה היה לי את הסדר הכי טוב אי פעם " הכרזתי בשבוע שעבר באוזני משפחתי היקרה . 
דודה שלי , שאירחה את הסדר הקודם חייכה מהמחמאה וסבתא שלי , חדת התפיסה ישר הגיבה " אבל לא היית בסדר הקודם " . 
" כן , זה מה שהיה טוב " , אמרתי וחייכתי לעבר הסובבים אותי , בתקווה שהם לא יעלבו . 
אז מה נשתנה ? 
פעם קראתי שאחוז ההתאבדויות בחגים הוא גבוה יותר , זה ממש לא מפליא אותי . 
ערב החג עבר בצורה רגועה יחסית . 
הגעתי להורים שלי בשעה מאוחרת , בתקווה שזה ימנע ויכוחים מיותרים ובאמת לא היה אפילו רבע ויכוח . 
כמובן שאמא שלי היתה חייבת לעדכן אותי שבן דוד מדרגה שניה שלי מתחתן ושבת דודה שלה , זו שיוצאת עם מישהו מהאינטרנט כבר חודשיים , עכשיו מתכננת לעבור לגור איתו ושגם היא אמרה שאסור לי להתייאש ושאני צריכה לצאת כל הזמן . 
שוב דודה שלי ארחה את הסדר והערב היה אפילו נעים , לשם שינוי . 
אין לי מושג אם זה בגלל שכמות המשתתפים היה קטן יחסית ( 14 ) או שנזהרו לא להרגיז אותי אחרי אירועי ראש השנה או שבכלל זו הייתי אני - שמשום מה הייתי רגועה יותר . 
ביום למחרת , כשנסענו לבקר את המשפחה מהצד השני , זה היכה בי . 
חבר של עופית , שבילה את ליל הסדר עם משפחתו הגיע לביקור אצל סבא וסבתא שלי , דקות ספורות אחרי שאותה סבתא שאלה את עופית " מה שלום החתיך שלך ? 
" ישבנו בסלון - סבא , סבתא , ההורים שלי , אחי , גיסתי ושני הילדים , עופית , " החתיך שלה " ואני . 
ואם היה חסר משהו לאותה אווירה שגרמה לי להרגיש לא בנוח , אותה סבתא היתה חייבת להזכיר שהיא רוצה לזכות לרקוד בחתונה שלי . 
ריקודים כשנכנסתי לבית שלי , אחרי שלא הייתי בו כ - 20 שעות התחלתי לרקוד מרוב שמחה . 
הבית שלי , השקט שלי וחוסר התזכורת התמידית ש " משהו לא בסדר כי את לא מתחתנת " . 
זה מה שמעיק עלי הכי הרבה ביחסים עם המשפחה שלי , הם כל הזמן גורמים לי להבין שמשהו לא בסדר . 
אמא שלי מדברת על " הבעיה הגדולה " עם כל מי שרק מוכן לשמוע . 
נמאס לי - מכל היועצים שחושבים שהם יודעים בדיוק מה הפתרון לאותה " בעיה גדולה " ונמאס לי מזה שחושבים שאני בררנית מדי , או לא משתדלת מספיק או השד יודע מה . 
לפעמים אני חושבת שאולי כדי להשתיק את אמא שלי אחת ולתמיד , שתפסיק לנדנד לי עם הנושא הזה , אני צריכה לעשות משהו קיצוני , שיגרום לה להרגע . 
אני יודעת שהכוונות שלה טובות , כמו הכוונות של הסבים והסבתות שלי , שרוצים לזכות לרקוד בחתונה שלי , אבל הם אפילו לא עוצרים לרגע לחשוב על מה התזכורת התמידית של המאותגרות הזוגית שלי גורמת לי . 
שבת בבוקר , יום יפה בזמן שהמים בקומקום רתחו שטפתי כלים . 
הבית היה שקט ונראה לי ששוב אני לבד , כמו בכמעט כל סוף שבוע . 
היה אוכל על השיש , אז הנחתי שאחד מהשותפים היה היום בבוקר והלך . 
פתאום הוא מופיע מאחורי ושואל " מה העניינים ? 
" . 
קפצתי במקום . 
הוא שם לב שהשתזפתי והתעניין אם העברתי את החמסין של אתמול בים . 
אמרתי לו שבסך הכל הלכתי קצת בשמש ומזה קיבלתי צבע . 
" אני טס עוד כמה שעות ואחזור ביום רביעי " הוא אמר וחייכתי , שמחה בשבילו שהוא נוסע ושמחה בשבילי על זה שהבית יהיה ריק עוד כמה ימים . 
אני מאוד מרוצה מהשותפים הנוכחיים שלי . 
שניהם שקטים , מסודרים ובקושי נמצאים בבית - ממש שותפים אידיאליים . 
תקופה אבסטרקטית בעוד חודש יהיה לי משרד חדש . 
בחרתי את הצבע של הריהוט ואת הגוונים שיצבעו בהם את הקירות והחלטתי לצייר ציור , שכל הסביבה שלי תהיה לטעמי . 
בשנים הראשונות שציירתי הכל היה סוריאליסטי , הרגשתי צורך להביע כל מיני רגשות ורעיונות עמוקים באמצעות הציור . 
אני לא יכולה להצביע על נקודת הזמן שאיבדתי את זה . 
עברו כמה שנים עד שהבנתי שאני יכולה גם לצייר בלי מעורבות של רגשות . 
עדיין לא החלטתי מה אני רוצה לצייר , אני רק יודעת באיזה צבעים זה יהיה . 
התחלתי היום עם השכבה הראשונה ואני מקווה שיצא משהו יפה . 
זה היתרון והחסרון בסגנון הנוכחי שבו אני מציירת - לא ברור מה תהיה התוצאה הסופית . 
קצת כמו העתיד הקרוב ... 
.. 
. 
אולי אם כבר רע , שיהיה רע לתפארת , זה נשמע טוב יותר מ " סתם " רע , אפילו יש בזה זיק אופטימי . 
הרי אם המצב רע לתפארת , סימן שהוא הגיע לשיאים חדשים , אולי כאלה הגובלים באמנות הרוע . 
ואולי זה סתם משפט שנתקע לי בראש ומסרב לצאת ... 
.. 
. 
הסתברויות יש סיכוי של 50 % שבחורה מעצבנת שלמדה איתי באוניברסיטה תקבל את התפקיד שרציתי . 
עצם הידיעה שבאופן סופי הוחלט לא לקדם אותי בעבודה גורמת לי להיות רגועה יותר . 
אני עדיין חושבת שנעשה לי קצת עוול , אבל בו זמנית מודעת לכך שהמיני דרמה של השבועות האחרונות היתה קצת מנופחת ובאיזשהי נקודת זמן בעתיד אני אסתכל אחורה על הדברים ואומר לעצמי " טוב שזה קרה " . 
יש סיכוי יחסית גבוה שאני אוכל תוך יום אחד להשאיר את החובות מאחורי ולפתוח דף חדש . 
אני מאוד אופטימית בכל מה שנוגע לתוכנית הנוכחית לסילוק החובות לצמיתות ומקווה שהאופטימיות שלי תתגלה כמוצדקת . 
" את יודעת , בדרך כלל את לא יפה , אבל בחתונה היית כלה יפהפיה " יש גיל מסוים שאנשים מפסיקים לנסות לשמור על טקט ואומרים את כל מה שהם חושבים . 
יש חלוקת תפקידים , אולי לא הוגנת , אבל שנשארת תמיד . 
אני דור שלישי מתוך 5 דורות שחיים . 
עד גיל 8 היו לי סבא וסבתא רבא . 
היום ביקרתי את האחות של סבא רבא שלי , שזכתה לראות 4 ילדים של הנינים של אחיה באים לעולם . 
לאחת הנינות היא אמרה את המשפט המצוטט , כולנו מסביב היינו בהלם והמסכנה לא ידעה אם לקחת את זה בתור מחמאה או עלבון והחליטה ללכת על האופציה הראשונה . 
לי שמור תמיד התפקיד של " היפה " והיום היא אמרה לי שעוד יותר התייפתי מהפעם האחרונה שהיא ראתה אותי ושסבתא שלי כל הזמן מספרת לה עלי וכמה שאני טובת לב . 
במצבי הרפואי הנוכחי , קצת אירוני לומר עלי טובת לב ... 
.. 
. 
האשה בת קרוב ל - 100 , עם זכרון מדהים וצלילות של בחורה בת 30 . 
היא אמרה לי שהיא רוצה להיות בחתונה שלי , אז כדאי שאני אכנס לאינטרנט ואחפש לי חתן , כי יש הרבה בחורים מוצלחים באינטרנט ... 
.. 
. 
כבר אמרתי שאני מעריצה שלה ? 
יצאתי ממנה אחרי שעה וחצי , עם חיוך על הפנים ומנת אופטימיות לשבוע שלם . 
היא עברה מלחמת עולם , היתה פרטיזנית , איבדה שני בעלים , אבל תמיד נשארה אופטימית . 
אני בטוחה שהיא מאריכה חיים בזכות הגישה שלה לחיים . 
ואולי ... 
.. 
. 
כמו שצרות באות בצרורות , כך גם דברים טובים באים בערמות ? 
