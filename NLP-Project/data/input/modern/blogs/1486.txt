סיפור : יכול להיות שאנחנו חיים בעולם טכנולוגי מדי . 
כך חשבתי . 
אולי אנחנו חיים במציאות של טריקים שכבר לא מתעלים על חוויות הריגושים והסיפוקים של האדם . 
אולי איבדנו את עצמנו איפשהו בין כל נפלאותיה של הטכנולוגיה , או שזאת רק אני שתוהה בעולם הממוחשב שיצרנו לעצמנו , ששום דבר כבר לא מהווה ריגוש טהור , המין האנושי רק מחפש כבלים וצ'יפים נוספים לנבור בהם ועל הדרך לקבור בהם את האנושות . 
המחשבה הזאת לא עזבה אותי , ועם זאת היא היטבה עימי , היה לי קל להאשים את הטכנולוגיה בכל מה שקורה לי . 
נדהמתי מנפלאותיה ועם זאת יכולתי בקלות להסתייג לה ולסלוד ממנה , הריגת יתושים מציקים כבר נהיה דבר לא טבעי , ואפילו לקרני השמש מצאו תחליף יעיל - מיטות שיזוף מן המניין . 
אולי גם לרגשות ימצאו תחליף טכנולוגי , או דרך קיצור כלשהיא להגביר אותם , אולי זאת הסיבה לכך שהוא מעולם לא באמת אהב אותי , אולי הטכנולוגיה אשמה באי המצאת מכשיר שיגביר את תחושת האהבה והתשוקה אצל בן אנוש . 
אולי בכלל סתם הגזמתי , נהייתי מדוכדכת ועצלה מאז שנפרדנו , הרבה שקעתי במחשבות על העולם , בגיל 20 נזכרתי לשאול את שאלת הקיום שלי ושאלת המקום בו אני קיימת . 
זה קרה בגלל אי - אהבה כל הטכנולוגיה הזאת , וכל העולם הזה , המציאות המתקדמת והטריקים המיותרים לדברים הטבעיים שניתנו לנו נוצרו בעקבות לב שבור של מדען , או מדענית , שלמען הסחת הדעת מהאהבה הנכזבת שלהם , פנו למדע והמציאו טריק או מכשיר חדש , מיותר , מנוכר . 
זהו , חשבתי , אני צודקת , הכל נוצר בגלל אי - אהבה , אולי זאת הסיבה שכל המדענים שבורי הלב למיניהם לא חשבו על להמציא מכשיר להעצמת הרגש . 
הרגשתי בידיוק כמוהם , כמו המדענים הדגולים בעולם , אפילו צמח לי שפם קטן והתחלתי לחשוב על מהות הקיום יותר מבעבר . 
ועם זאת כל הזמן אפפו אותי זכרונות מהתקופה ההיא . 
* - " שכחתי מה רציתי לאמר לך . 
" - " אם זה לא משהו טוב , עדיף שלא תזכרי . 
" - " אני אוהבת אותך . 
" - " זה מה שרצית לאמר ? 
" - " לא , אבל אני אוהבת אותך " . 
- " לילה טוב . 
" בוקר . 
- " חלמתי עלייך . 
" - " באמת ? 
" - " עשינו אהבה לפני שנרדמנו ? 
" - " לא . 
" - " כן , אז חלמתי " . 
ניסיתי שלא לחשוב הרבה על כל הדברים האלו , כל הזכרונות והקטעים החקוקים בראשי התערבבו עם המחשבות על המציאות והטכנולוגיה . 
כבר לא כעסתי על שהמציאו דשא אורגני ודרך לשיבוט אנשים שלא כדרך הטבע , חשבתי רק על העתיד , על מה שיהיה . 
אולי עוד מעט ימציאו , חשבתי לעצמי , בעתיד עוד חייבים להמציא מכונות נחוצות יותר . 
שתיתי מיץ תפוזים סחוט , לנוכח העובדה שהתנחמתי בה , העתיד יביא איתו את נפלאותיו . 
אתה עוד תאהב אותי , חשבתי לעצמי , אל תדאג , עוד ימציאו מכונה שתגביר את תחושת האהבה והרגש האינטימי אצלך , ואולי קצת את האנושיות . 
הטכנולוגיה עוד תעלה על הדרך בה תאהב אותי , אל תדאג , גם אני לא דואגת יותר מדי , חייכתי לעצמי . 
הכל עוד יהיה בסדר . 
( סיפור שמהול במציאות ) . 
לאחרונה אני נפרדת מהרבה דברים , בעיקר מהתקופה האחרונה שליוותה אותי זמן רב . 
הגיע הזמן להיפרד , ומהסיבות הנכונות . 
להתראות זמנים , להתראות תקופה יקרה . 
אני מנסה תמיד להזכיר לעצמי שכולם עברו הלאה מלבדי , ועכשיו הגיע גם זמני . 
להתראות תקופה , להתראות הרבה מאוד [ ! ! ] רגעים שהסבו לי אושר , אושר אמיתי , וגם כאלה שפחות . 
להתראות תקופה חשובה ואמיתית , כזאת שלימדה אותי הרבה . 
להתראות מישהי אחרת , שהיא לא בידיוק מי שאני אוהבת להיות . 
זאת בהחלט הייתה הפעם האחרונה , מעתה ואילך באמת יהיה אחרת , לא מכוח ההרגל ולא מכוח הנסיבות , מכוח הבחירה והרצון האישי שלי . 
אני נפרדת ואני שלמה עם עצמי , גם הפרפרים בבטן יצטרכו להשלים עם העובדה . 
היום גם נפרדתי מדבר נוסף ומכביד , מטיבו של המרד הערבי , מהשלטון הקולוניאלי , מכל המאורעות שאי פעם פקדו את הישוב היהודי , ומשאר הפרקים בהיסטוריה שלמדנו לבגרות . 
איזה יופי . 
באיחולי חופש מהנה , נתראה במועד ב' במתמטיקה ובבראשית . 
עריכה , 27/8/08 , 17:42 : יותר מדי זמן לא הייתי כאן . 
יותר מדי זמן לא כתבתי בכלל , בצורה כנה . 
יותר מדי זמן לא כאב . 
ככה . 
יותר מדי זמן לא הוקל לי , ככה . 
יותר מדי זמן לא הייתי פיכחת כמו עכשיו . 
יותר מדי זמן של הדחקה , יותר מדי זמן של שתיקה . 
יותר מדי זמן לא הייתי כאן . 
יותר מדי זמן לא הייתי אני . 
סיפור . 
תמיד חלמתי להיות הנערה הדקיקה בג'ינס , שלא תכיר באף אחד ושאף אחד לא יכיר בה . 
להיות חסרת סיכוי באמת ולמצוא את עצמי במקום האחרון בו אישה צריכה לחיות , אולי בלב האוקיינוס . 
לב ליבו של האוקיינוס יכול להכיל יותר אהבה ממה שידעתי במשך כל חיי , ולמרות הכל במבט לאחור הייתי משנה רק את כל החיים שלי . 
תמיד חלמתי שהרחובות לא יהיו מוכרים לי , שהבתים לא יצטיירו בדימיוני בפעם השניה והלאה , שבית הספר והמדשאות לא יצבעו את התודעה שלי בצבעי נעורים ואי - אהבה , תמיד קיוותי שזכרונות ילדות קטנים לא יעלו , מפעם לפעם , שאותם הזיכרונות לא יבצבצו מהמקומות הקטנים ביותר , בין הפסיעות על בלטות ברחובות תל אביב , בסגירת הכייס של הגיטרה ובשטיפת הספל של קפה הבוקר . 
תמיד רציתי להיות נטולת אותו האדם שהייתי , לרוקן את עצמי מעצמי ואת ספל החיים שלי לרחוץ במפל אחר , כזה שלא השתינו בו בתחילת הנהר . 
גם כשפגשתי אותו הבוקר באלנבי ארוכת החיים , קיוויתי ששום דבר מחיי לא יהיה מוכר לי , בכלל . 
כל הנבול כהתעורר לחיים ויצא מנבכי נשמתי שהתעוררה לצלילי השיר היפה בעולם , כל המת חזר לפרוח בערוגת האהבה ארוכת הזרועות וחדת הקוצים , הכל בתוכי כאילו השתנה לחלוטין בפעם השניה . 
הוא בירך לשלום , הזעה שהצטברה בליבי השקתה את הפרחים בערוגת הרגשות שלי . 
אחר הציע כוס קפה , היה בית קפה ליד ואני הסכמתי ככנועה למילים חד כיווניות , מתעלמת מתמוררי העצור ומהסערה שעתידה להתחולל . 
לא רציתי לחייך , גם לא רציתי לחיות . 
הכי פחות רציתי לאהוב אותו באותו הרגע , הרגעים הראשונים שלי ושלו נשזרו בסינרו של המלצר המכוער שבעבר חשבתי שיש לו רק יד אחת , שהגיש לנו תפריט ובירך אותי לשלום . 
שנאתי את המלצר , שנאתי את הצביעות שלו ואת הלב האנושי שפעם בחזהו עטור השערות באותם הרגעים בו הנשמה שלי נכלאה בתוך הכלא הגדול ביותר שענה לשמי . 
הוא מילמל משהו ואני שקעתי במחשבות אודות נערת הג'ינס שלא הכירה באיש ואיש לא הכיר בה , אודות הנערה שמעולם לא אהבה באמת ואודות אישה נטולת זכרונות ומגע עם חייה . 
הרגשות שלי שקעו עם דברים נוספים שהטבעתי במצולות . 
הוא הסתכל עליי וחייך . 
גם אני חייכתי . 
בכלל לא רציתי לחייך , צבועה או נחמדה , אנושית , הכי פחות רציתי לחייך באותו הרגע אבל הוא היה מולי וחייכתי . 
עייניו אמרו משהו והוא המשיך לחייך וכך גם אני , נשבתי שוב בקסמו , כעלה זורם במי ביוב מטונפים , זה אותו החיוך שחייך אליי ביום שהכרתי בדמותו . 
אותו היום חקוק בזכרוני , מלווה לרבים אחרים . 
היה לי קל באותו הרגע להיזכר ביום שבקלות יכולתי להאשים , איך היא אמרה לי " מה את חיה בסרט , רדי מזה , הוא בחיים לא יאהב אותך . 
" פעם היא הייתה האדם הכי קרוב אליי . 
" ... הוא בכלל אוהב פריקיות , רק פריקיות , ואת " שתיקה . 
" את סתם . 
" כבתוך סרט רע ראיתי אותה יושבת בצד , לא רחוקה מאיתנו , הוא חייך והיא הסתכלה עליינו , יותר עליי , מעשנת סיגרית סיפוק . 
עם חיוך לא ברור על שפתייה , היא שלחה אליי , היישר מעברינו , עשן סיגריות מלווה במבטי תוכחה בלתי פוסקים . 
- סיפור קצת שונה , יש עוד רבים וטובים שעליי לפרסם . 
אני לא רוצה להיות חייבת הסברים לאף אחד , הייתי רוצה ללמוד לשכוח ולעבור הלאה , אבל ברור לי שהדברים לא מתנהלים כך . 
הקטע מתחילת הפוסט , מתאר את הרגשתי בצורה הטובה ביותר . 
אני מאוד מתגעגעת ואוהבת את עדי , מאוד . 
: ) אולי באמת הגיע הזמן שאצא גיבורה באמת , מאסטרית של עצמי , הצעד הזה יהיה הדבר הכי נכון שאעשה בתקופה האחרונה , ואולי הדבר הכי משמח , הכי משחרר , הכי מרגיע . 
הגיע הזמן , כן , היום . 
הפעם אהיה גיבורה באמת . 
אני אוהבת אתכם מאוד . 
( : 
