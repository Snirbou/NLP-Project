חזרתי הביתה מהטניס , רק כדי לגלות שהסרחתי לחלוטין את הסוויטשירט , רק כדי לגלות , ששוב אין לי כוח לגזוז ציפורניים , רק כדי לגלות , שהציפורניים מעולם לא התארכו מהר כל כך , אני כבר כמעט לא יכול להחזיק כלום ביד , באמת שאני לא מגזים . 
מה זה אומר שהציפורניים צומחות כל כך מהר , אולי שמשהו נדפק בתפיסת הזמן שלי ? 
כנראה . 
ציפורניים לא אמורות לצמוח כל כך מהר ! 
אני זוכר בבירור איך גזזתי ציפורניים וכעת הן הגיעו למימדים מפלצתיים . 
ואני יודע למה הזמן עובר כל כך מהר , זה בגלל שאני לא עושה כלום עם עצמי . 
כלום . 
בגלל זה הזמן עובר כל כך מהר . 
והסוויטשירט , שיסריח , שיסריח , אני לא אכבס אותו . 
נו וואי . 
NOT IN A MILLION YEARS ממילא החורף נגמר . 
הם ילדים מזן שונה לגמרי , אין שום דרך להבין אותם ! 
הם כמו האמריקאים , דוברים שפה שבה הכל נשמע מושלם , הם כמו הרגעים האלה , שאתה בכלל לא מודע להם , שאתה חושב באופן תמים לגמרי מחשבות , מבלי שאתה בכלל מודע לכך שאתה חושב אותן , שאם מישהו אחר היה יודע שאתה חושב אותן , הוא היה משתמש בהן כדי להגדיר אותך . 
ציפור שיר , מול תוכי חקיין טוב , אולי לא חקיין אבל אחד כזה שעולה 1500 צ'קלז בחנות חיות מול ציפור שיר שלמזלן אין בהן כל עניין בקרב כולאי החיות ( ישרפו כל החנויות חיות , ישוחררו הדגים לרחובות ) האחת מצייצת , השניה חורקת האחת מזמרת מזמורים רפטטיביים , השניה מחקה הבל שפת אנוש או סתם עושה רוח מעצמה . 
לאחת אני יכול להקשיב כשאני שוכב על הדשא מבטי נשוא השמימה וקרני השמש מלטפות את פני המושלמות לשניה אני בקושי מסוגל להקשיב , בלי להירדם ( ואם לא הייתי מוכרח לא הייתי מקשיב גם עבור מיליון דולרצ'יקים ) כשהיא מברברת ומברברת בקורסים אקדמיים מצטטת דברים שלא היא אמרה מנסה לחקות איזה סגנון דיבור אקדמי איזה סגנון מחשבה אקדמי או סתם עושה רוח מעצמה . 
לאחת אני יכול להקשיב איך מעץ לעץ המנגינה הופכת להיות יותר ויותר מורכבת , וזו אכן מנגינה , מעץ לעץ , מתעופפת לה הבשורה , עוד אחת מצטרפת ועוד אחת , ואם מקשיבים ממש טוב אפשר לראות שבמשך זמן קצר מאוד עוד ציפור ועוד ציפור עוד צליל ועוד צליל ומשתרגים להם צלילים רבים ומגוונים , באוקטבות של הסולמות הגבוהים , אני לא מסוגל ללכת לישון . 
