כשאת בת אבל נורא נורא קשה לך להסתדר עם בנות את מוצאת את עצמך רוב עם הזמן עם בנים . 
כשאת רוב הזמן עם בנים , לפעמים תבואי אליהם קצת בוכה ויהיה להם אכפת אבל הם לא תמיד מבינים אותך כמו ששתי החברות היחידות שלך מבינות . 
ויש לך המון דברים לספר ולהוציא ואת יודעת שחברותיך הטובות תמיד שם בשבילך . 
וזה באמת ככה . 
אתן הרי תקועות אחת לשניה בתחת ולכל מקום הולכות ביחד . 
אבל משום מה את מגלה שלשתיהן פתאום אין יותר מדי זמן אליך . 
או כוח , מסתבר . 
ואת לא אומרת אף פעם דברים כאלה , כי את הרי יודעת שהן תמיד שם בשבילך . 
את מתקשרת לאחת מחברותייך בצהריים ומספרת לה קצת ממה שעובר עלייך אבל מסתבר שגם היא לא מבינה אותך כמו שצריך . 
את מנסה להסביר לה שאת חייבת לשכוח ואת נורא רוצה להכיר מישהו חדש אבל חברה שלך לא בעד . 
למרות שאת מספרת לה על הבדידות שהאיומה שאת מרגישה , היא לא בעד . 
ולא רק זה , היא קוראת לרצון הזה שלך רצון לקשר פיזי . 
שזה במילים שלך ללכת ולהזדיין עם כל אחד שאת מכירה . 
אם חברה שלך הייתה רואה אותך היא בטח הייתה רואה את הדמעות שכבר בעיניים ואת הפה הפעור לרווחה . 
את מופתעת ואת שואלת אותה אם זה מה שהיא חושבת באמת . 
החברה שלך , שהיא נורא נורא קרובה אליך ויודעת עליך הכל , אפילו יכולה לנחש מה עובר לך בראש אומרת משהו כמו : " שתינו יודעות טוב מאוד שזה ככה " . 
אבל מסתבר שזאת רק היא שיודעת את זה . 
אתן קובעות להמשיך את השיחה בערב , פנים מול פנים כי את לא רוצה לבכות לה בטלפון ואת רוצה גם להרגע לפני שתגידי דברים שלא במקום . 
הבנאדם שהיה אמור להבין אותך הכי טוב לא מבין אותך ואת מרגישה ממש אבודה ובשביל להפסיק את הדמעות את פשוט נרדמת ומתעוררת בערב . 
את זוכרת שקבעת עם החברה הכי טובה שלך , ואת ממש מקווה שהיום הזה יעבור כבר כי את מתגעגעת נורא לחברות שלך . 
החברה שלך מודיעה לך על איחור של חצי שעה ויותר מאוחר גם מודיעה לך על ביטול הפגישה , כי , איך לאמר , אין לה הרבה כוח לצאת היום . 
גם זמן אין לה כי היא כבר קבעה שהחברה האחרת תבוא לישון אצלה . 
את מסתכלת אחורה וחושבת על החברות שלך . 
כשלאחת מהן היה פעם ממש ממש רע היא התקשרה אלייך בוכה ואת היית בכלל מחוץ לעיר אבל עזבת את כל מי שהיית איתו , חזרת לעיר ורצת אליה הביתה . 
ואת לא אומרת את כל זה רק בשביל ליהיות קורבן . 
את פשוט מרגישה שאין לך יותר עם מי לדבר ושאת עומדת להתפוצץ . 
את בסוף יוצאת עם ידידה אחרת שלך ששמה לב שמשהו לא בסדר איתך והיא נורא רוצה שתדברי איתה . 
ואת נורא נורא שמחה לצאת מהבית . 
אז אתן מתיישבות על הדשא ואת בוכה ובוכה . 
ואת מספרת לה כמה את מתגעגעת וגם את לבד וכמה את מטומטמת ואת בוכה עוד קצת ואפילו עושה איזו שטות וחוזרת להרגל ההוא שהבטחת שלא תעשי יותר . 
אפילו נתת את המילה שלך . 
אני יושבת פה ובוכה כמו פוסטמה . 
קיבינימאט עם כל העולם הזה ובעיקר איתי בלילות כמו אלה שהלחץ כבר יוצא לי מכל חור יחד עם המטלות והכעסים , אני יושבת ומקשיבה למוזיקה . 
אני תמיד יושבת מול המחשב כאילו יש לי משהו חשוב לקרוא או לברר . 
אבל אני סתם יושבת על הכיסא ומאזינה למוזיקה . 
נשענת אחורה לבושה בתחתונים וגופיה ומנסה לשכוח . 
אני שומעת mana . 
אתמול בלילה חלמתי הרבה חלומות מוזרים , כמו הרים עם שמות ארוכים שנורא קר בהם ואנחנו מדליקים שם משואות , או כדורים פורחים שגיאצ'וק יושב מתחתם ולפתע מוציא הורג - זבובים ענק מהכיס ומפיל אותם אחד אחד . 
גם חלמתי על העטיפה של הדיסק . 
אף פעם לא באמת הקשבתי לדיסק הזה . 
אמא האזינה לו בפעם האחרונה כשהייתי בכיתה ו' בערך וזה תמיד היה מהשירים האלה שאני מכירה מארוחות בלילה ביום שישי , כשעוד היה אלכוהול בבית וכולם צחקו בגלל זה . 
היום אין אלכוהול אבל עדיין צוחקים הרבה . 
מזמן לא שמענו mana . 
אז איפה הייתי ? 
אה כן , הדיסק . 
חלמתי על הציור של העטיפה בלי לדעת בכלל של מי הלהקה או איך בכלל קוראים לדיסק . 
ובארבע התעוררתי קצת כי החתול דרך לי על הפרצוף . 
היה לי לילה מלא בחלומות חכמים . 
מלא בחלומות צלולים , כמו שבדרך כלל יש לי . 
תמיד בחלומות הצלולים שלי באים אנשים חכמים ומדברים איתי אבל בדרך כלל אני לא זוכרת . 
בכיתה ו' היה החלום הצלול הראשון שלי ונורא נבהלתי . 
אמא הדביקה לי טלפון לאוזן ונתנה לי לדבר עם פרופסור לחלומות שחשב שהמצאתי . 
אחרי החלומות האלה התעוררתי עייפה ולא הצלחתי להרדם ובראש רצים לי כל הדברים שאני צריכה לשנות בי . 
כנראה כן זכרתי משהו מהאנשים החכמים . 
לפעמים אני עושה הרבה דברים מטופשים , כמו לדרוך לעצמי עם הביטחון או לשלוח אס - אמ - אסים לאנשים ששקרו או פגעו , או סתם כבר לא שלי . 
או לחשוב על זה שאני צריכה להתחיל לאכול בריא ולשמור על עצמי ואחרי חמש דקות אני חוזרת מהמבטח עם במבה ביד האחת , בפה שוקולד וביד השניה תפוח ( שלא יאמר שאני לא עומדת בהבטחות שלי לעצמי ) . 
לפעמים אני גם מרגישה קצת אבודה אבל זה הרי הגיל בשביל לחשוב שאף אחד לא מבין אותי . 
אמא שלי כל הזמן מזכירה כל מני ארועים ונקודות מפנה בחיים שלי בגלל שהיא לא יודעת את כל הפרטים בקשר אליהם או בגלל שהיא לא מבינה את הפצעים . 
זאת גם לא אשמתה כי אני לא מרבה לדבר על דברים קשים , גם לא עם חברים נורא קרובים . 
אז אתמול בכיתי הרבה כי היא הפילה עלי הכל . 
אבל באמת אי אפשר להאשים אותה כי לא קל לי ולה לא קל איתי . 
