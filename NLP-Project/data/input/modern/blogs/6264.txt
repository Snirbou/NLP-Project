ביום ההוא , עם הקרטיב ביד , אמרה לי אמא להחזיק חזק שלא אפול , ואני חקרתי מה יקרה בהנחה שאפול בכל זאת . 
היא אמרה שתתפוס אותי , אך ידעתי כי היא משקרת , שהרי הייתה חלשה מדי . 
אבא היה החזק , אבל גם הפזיז . 
הוא היה תופס רק בשביל לזרוק באוויר , והייתי מוצאת עצמי על הריצפה . 
אז החזקתי חזק , בשתי הידיים . 
הקרטיב החליק לי ונבקע לשניים . 
הוא החל נוזל על החול , בטעם אננס . 
ראיתי חיל שלם של נמלים רעבות עוטות עליו . 
ובעוד הדמעות מבצבצות בצדי העיניים , נתקתי יד מן הברזל הצהוב - מתקלף , מנסה הייתי להשיב את הארטיק האבוד . 
אמא אסרה עלי להרימו , אך אני התעקשתי . 
לא היה מי שיעשה זאת בשבילי . 
אני ומורי על השדרה . 
היא לועסת סנדוויץ ' ודואגת שהאופניים שלה לא יגנבו . 
אני מציינת שמאוד לא תל - אביבי מצדי שאין לי אופניים משלי לרכב עליהם . 
היא מסכימה איתי , היא חושבת שזה בכלל לא בסדר וזה מוכיח שאני לא תל - אביבית אמיתית . 
היא אומרת לי שאיפה שאני גרה זה סנוביזם , זה לא שכונה כמו איפה שהיא גדלה . 
אני אומרת לה שבטח סנוביזם , יש ברנז'איות אפילו אצל האימהות שיושבות עם הפעוטות שלהן בגינה . 
אני אומרת למורי שלפני כמה ימים ראיתי חתולה מהממת - חצי פרסית וחצי חתולת רחוב . 
כשתהיה לי דירה משלי תהיה לי חתולה בדיוק כזאת . 
היא שואלת למה ההורים שלי לא רוצים חתולה . 
אני עונה שאמא שלי דווקא אוהבת חתולים , פשוט את השטיחים שלה היא אוהבת יותר . 
היא אומרת לי שגם אמא שלי קצת פוזאיסטית . 
אני אומרת לה שקצת אבל לא לגמרי , לא נגיד כמו בהרצליה פיתוח או בסביון . 
זה לא שהיא לובשת ארמני או משהו או מחפשת מסעדות יוקרה . 
מורי אומרת שבטח שלא , אמא שלי אוכלת אורגני ולובשת שוק הכרמל . 
אני אומרת לה שהיא קצת מגזימה . 
בעודנו עוברות ליד הדירה הישנה שלה היא אומרת לי שעצוב לה בזאת הנוכחית שלה . 
כבר שמונה חודשיים היא גרה מעל קיוסק , ורק אתמול גילתה איך קוראים לבעל המקום . 
היא אומרת שהלוקיישן הזה עושה אותה מנוכרת ואדישה . 
אני אומרת לה שככה זה כאן בתל - אביב , ביג סיטי והכל , אנשים לא רואים אחד את השני . 
היא אומרת שבבית הקודם זה לא היה ככה . 
כאן יש לאנשים יותר כסף ופחות נשמה . 
אני אומרת לה שדאטס לייף ואין מה לעשות . 
היא מהנהנת בעצב . 
אני מלווה אותה הביתה , האופניים משתרכים מאחורינו . 
האמהות אוספות ילדים מצחקקים מהצהרונית . 
הנעליים שלי זהובות . 
היא אומרת לי שיוצא לה לדבר עלי הרבה בזמן האחרון עם הבוי - פרנד החדש שלה . 
אני שואלת אותה - ומה את אומרת עלי ? 
היא עונה לי שהיא אומרת שנורא כיף לדבר איתי . 
אני אומרת לה תודה . 
בסוף אנחנו נפרדות בקיוסק . 
היא דוחפת את האופניים לתוך הלובי , אומרת לי בהצלחה מחר . 
אני אומרת לה שאני עוד רוצה להספיק לראות אותה . 
היא אומרת שבוודאי . 
אנחנו מתחבקות . 
אני אוהבת את הטייפינג ששם לי הפיזיותרפיסט על הברך . 
מלויקופלסט ומעוד איזה נייר דביק בצבע לבן . 
הוא מזכיר לי את כל מה שהיה בדיוק לפני שנה . 
האוויר של הסתיו והאפור בחוץ . 
הבושם של שירן שדבוק אלי . 
הטייפינג הראשון שנתקלתי בו , שבמקרה היה זה של נעמי על כף הרגל . 
זה היה כשגיליתי שהיא ממש מכוערת ויש לה פצעים על כל הפנים , אבל כל זה לא עשה אותה מדהימה פחות על הבמה . 
עדיין יש שם את המקפצה של נגה והקומפלקס עם הקרח . 
ולי יש טייפינג , טייפינג ! 
זה אמור לעזור לעובדה שבורחת לי הפיקה . 
הוא מחזיק אותה לצד שמאל עד שהנוזלים יפסיקו להצטבר והברך תפסיק להתנפח , ואז אולי אוכל לרקוד שוב ... 
.. 
. 
בשביל עצמי , הפעם . 
היום מהמצפה של עזריאלי , קומה 49 , זיהיתי את הבית שלי . 
ראיתי את הדקל שהוא כמעט בגובה של הבניין , את החלון של הסלון שהיה פתוח , תהיתי אם המנקה כבר סיים לנקות . 
כמה יפה ת"א מלמעלה , בחיי . 
איך זה שלא ידעתי מה יושב לי מתחת לאף ? 
