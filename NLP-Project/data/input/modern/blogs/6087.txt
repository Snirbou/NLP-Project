תודה . 
החלטתי לכתוב את ההקדמה הזו כפוסטתודה כי להגיד את המילה באופן אישי לכל אחת זה מאוד יפה בפנים - אל - פנים אבל נראה קצת טפשי בבלוג . 
מה גם שתמיד את מנסה להיות יצירתית ולא לחזור על עצמך , אבל כל מה שאת רוצה לומר זה בעצם תודה , תודה תודה . 
תודה על המילים החמות ותומכות , תודה לשירה שכתבה על הניתוק הזה שמאוד קשה לי איתו , תודה לאריאלה שכתבה על הפחד ולדודה שכתבה למייל . 
תודה לג'וליאנה , לאסטל שאיתגרה אותי עם האנגלית ( סתם , סתם ) וכתבה נורא יפה , לנויצ' וללורה ולאמאל'ה. הכתיבה כאן , בהרבה מקרים , מכריחה אותי להתמודד עם דברים שלפעמים אני מעדיפה להדחיק . 
חיבוק וירטואלי הוא הדבר הכי טוב שאפשר לקבל במקרים כאלה , ואולי זו המשמעות האמיתית - אם נהיה פילוסופיים - של הרשת וכל מה שקשור בה . 
היכולת לתמוך מרחוק , וירטואלית , אבל בצורה הכי אמיתית שאפשר . 
But enough with that now . 
הדברים נראים קצת פחות גרוע . 
בחמישי הלכתי לסורוקה , לייעוץ גנטי , והיה דווקא די נחמד ואפילו מעט מרגיע . 
אחרי ייבוש קל בחדר ההמתנה שוחחתי עם גנטיקאית צעירה וחמודה שציירה לי עץ משפחתי עקום שמשלב בין המשפחות שלי ושל קלינט ( הרבה אצלו , פחות אצלי ) , אמרה לי מה יכולות להיות הבעיות ושללה אותן אחת אחרי השניה . 
אני לא יודעת עד כמה יהיה משעמם לפרט , אז ננסה בכל זאת . 
הסיבות למעי אקוגני - מה שגילו אצל העוברית שלי - יכולות להיות : א . 
דימום בתחילת ההריון שיוצר משקעים של ברזל אצל העובר . 
לא כל כך הבנתי איך זה עובד ( חלודה ? 
) , אבל אכן דיממתי בהתחלה ( חשבתי שזה מחזור , חי חי ) , אז זה יכול להיות זה וזהו . 
ב . 
מחלות זיהומיות - טוקסופלזמה ( המחלה של הקקי של החתולים ) , CMV ( איזה חולירע שאני לא מחוסנת נגדו ) ואדמת . 
לגבי שני הראשונים כבר נבדקתי ויצאתי שלילית , אז לדברי הגנטיקאית " גם אם נדבקת היום זה לא קריטי , ואם היית נמצאת בסביבה של מישהו עם אדמת בטח היית שמה לב " . 
ג . 
בעיות כרומוזומליות , שבראשן CF ואהובתנו תסמונת הדאון . 
ל - CF כבר נבדקתי גנטית ונמצאתי זכאית , כלומר שלילית . 
אפשר לעשות כל מיני בדיקות בלתי פולשניות בעליל כדי לשלול תסמונת דאון , אבל בתכל ' ס אין מנוס כנראה ממי שפיר . 
אז בעוד שלושה שבועות נעשה ונשמע . 
וזהו . 
אני לא חשה צורך עז לפצוח בריקודים אבל גם לא בבכי , אז זה כבר פחות גרוע מגרוע . 
ממילא הפכתי ברעיון של לעשות דיקור כך או כך , אז לפחות עכשיו יש לי סיבה . 
ואם ה " ממצא " האקוגני יישאר איתי אחרי שבוע 19 - גם מימון של משרד הבריאות . 
מה שכן , היה חווייתי בייעוץ . 
אפשר מכל לימון לעשות קצת לימונדה , לדוגמה , למדתי אצל הבחורינה שציירה את העץ את הביטוי " לא מחליפים פרה בפרה מתה " . 
הקישור היה קצת מורבידי , היא דיברה על דיקור מי שפיר בשבועות הריון מתקדמים . 
בבדיקה הזו יש סיכון מסוים להפלה , ובשבועות מתקדמים זה מוגדר כלידה מוקדמת ואז העובר נמצא בסכנת חיים רצינית . 
אז לא מחליפים פרה בפרה מתה . 
חה . 
" זה קורה בערך בעשרה אחוז מההריונות " , אמרה הרופאה בזמן שניגבתי את הג'ל השקוף עם מגבות הנייר האיומות האלו , שלא מנגבות כלום . 
הבדיקה נמשכה כמעט שעה והיה נעים ומקסים ומצחיק , עד שהפסיק פתאום להיות . 
הנה הלב וזרימת הדם , הכבד , כיס המרה והקיבה , אמרה הרופאה היפה . 
קלינט בהה במסך וצחקק מידי פעם ואני רק רציתי לראות פנים . 
אבל הילדה התחבאה ממני , הסתתרה באחת הפינות של הרחם וסירבה להישיר אלינו מבט . 
אוף איתך ! 
אמרה הרופאה היפה , המצחיקה והצינית , זה חינוך זה ? 
! 
ודפקה על הבטן שלי עם המכשיר . 
היא התנצלה שוב ושוב ואני חייכתי ושיקרתי שזה בסדר ולא כואב בכלל . 
ואז היא ראתה משהו לא בסדר . 
המעיים לבנים מידי , היא אמרה . 
את רואה ? 
יחסית לשאר האיברים זה בהיר מידי . 
צריך לבדוק . 
מה זה אומר , שאלתי , והיא מנתה שורה של בעיות . 
אולי בגלל זיהום , אולי משהו כרומוזומלי , צריך לעשות בדיקות כאלה וכאלה ולהגיע אלי בעוד חודש לבדיקה חוזרת . 
זה בסדר , אמרתי , אנחנו לא נלחצים בקלות , את יכולה לספר לנו הכל . 
והיא סיפרה . 
ואחר כך שאלנו עוד כמה שאלות והיא התרגזה עלי , כאילו בצחוק - אמרת שאת לא מהנלחצים ! 
שילמנו ונסענו הביתה ואני הרגשתי עייפה , כל כך עייפה . 
רוב הסיכויים שזה כלום , אני מנסה לומר לעצמי , אבל כל אחד שהכיר מקרוב אדם שחלה במחלה קשה יודע שסטטיסטיקה לא מנחמת אף אחד . 
בינתיים עושה מה שצריך - מחר בדיקת דם וייעוץ גנטי , בעוד שלושה שבועות ביקורת אצל הרופאה היפה . 
ומחכה . 
ולא חושבת עליה , על הילדה שהתחבאה , על העצמות המקסימות שזהרו אלי בחושך מהמסך , על הרגלים הארוכות , על הלב . 
לא חושבת על השם שבחרנו , ואיך היא תיראה , אם תהיה דומה לאחיה או אולי תצא בלונדינית כמו הצד של קלינט . 
ואיך יהיה לגדל ילדונת , להלביש בוורוד ולשים סרט מטופש בשיער . 
כי אולי עוד מעט זה נגמר , ואם אני אוהב אותה כמו שאוהבים ילד , איך אפשר ? 
