הימים מתחלפים אבל הזמן לא באמת זז , משהו תקוע . 
תקוע עמוק בתוך הגרון . 
עבר כבר כמעט חודש , אני חושבת בשמחה , ואז מבינה שאין לזה שום משמעות . 
עבר חודש אחד ויעבור עוד חודש . 
וגם אז לא תהיה לזה שום משמעות . 
היא תטוס ותחזור וזה יהיה כבר שלושה חודשים ואז ... 
.. 
. 
מי מבטיח שעד אז הכל יהיה בסדר , שאני אעמוד על שתי רגליים ואהיה מסוגלת לחדש איתה קשר בלי שזה יעשה רעשים מיותרים ? 
כן , זה מעסיק אותי , וכן , בעיקר כשריק מסביב ואין לי אובססיות אחרות להתלות בהן . 
sue me . 
נו , שוין . 
שוב אבדה לי המוטיבציה לחיים . 
אין לי חשק לקום בבוקר ואין לי חשק ללכת לקורס . 
אין לי כוח להתקשר לאנשים ולנסות לקבוע איתם . 
בעיקר כי אני לא בטוחה למה בכלל לראות אנשים ואיך מתקשרים איתם ומפיקים תועלת והנאה מהפגישות האלה . 
יש כמה וכמה אנשים שאני באמת אוהבת ושהם חשובים לי , אבל אני לא לגמרי מוצאת את הטעם בלפגוש אותם במצבי הנוכחי . 
אז אני אשמע מה קורה איתם , ואספר מה קורה איתי ואשאר מיואשת ומדוכדכת וארצה את כל מה שאין ביכלתי כרגע לקבל . 
יש אחת שאני כן מנסה לקבוע איתה , ולא מצליחה . 
היא גורמת לי לנגב את האבק מהשיר של אפרת גוש ולהזכר מה זה כשמישהו גורם לי להרגיש קצת פחות מרוקנת מעצמי . 
אם מישהו מחפש אותנו אנחנו תקועות בקומפורט זון . 
הוא מאוד בטוח ( בני סלע לא מסתובב שם , כנראה . 
) אבל גם די מעפן . 
( אולי בגלל זה בני סלע לא מסתובב שם . 
) זה קצת מציק , כי זו הרגשה של משהו שהוא כל כך קרוב ועם זאת בלתי מושג . 
כמו שמישהו מנופף לך בסוכריה מול הפנים , ואתה יודע שהוא לא מתכוון לתת לך אותה . 
אפילו המחשבה על סוף השבוע הזה גורמת לי להיות עייפה וחסרת מוטיבציה . 
אני צריכה מחר לקום בבוקר ולעשות כביסות , לסדר ולנקות את החדר שלי ולתפור את השרוכים והגומיות לנעלי הפוינט החדשות . 
אגב , זה שהן נקנו כבר ביום שני ועוד לא סדרתי אותן כבר אומר שמשהו לא בסדר . 
הו , אגב , בישראדאנס היה לי מפגש מלבב עם רונה לי . 
זה היה מבדר , המוכרת ליקקה לה את התחת כאילו הוא היה עשוי סוכר . 
לי התברר שאנחנו משתמשות בדיוק באותן נעלי פוינט , רק שהיא בחצי מידה יותר ממני . 
בכלל , יום שני היה חביב . 
אחר כך השבוע נעשה גועל נפש . 
לא משנה , הייתי בכלל במועקות הסופ"ש . 
בערב צפוי איזשהו מפגש עם אבא ואני מניחה שאחר כך אני אעשה משהו עם לירון . 
אני צריכה לבדוק מה ומתי , ואם זה בכלל עוד בתוקף . 
בשבת בצהריים יש בר מצווה משפחתית וצפונבונית . 
מקווה שנעשה את זה קצר ולעניין . 
בערב יש את האופרה . 
יהיה מקסים וזה לא יעשה שום רעשים . 
יהיה יופי . 
ואז יהיה יום ראשון , אינעל אמו . 
עדכון לילי : אני חייבת להודות שברגע שהיא שואלת אם קרה משהו , ונשמעת באמת מודאגת לרגע , כשהיא שואלת שוב ושוב ושוב אם באמת באמת בטוח שהכל בסדר , הלב שלי קצת מתרחב ואני נמסה כי הקול של מתוק והמלים המעטות שלה אוהבות , וזה יותר אמיתי וחי מבחינתי מכל דבר אחר , אז אני נאחזת במעט הזה . 
וזה מעט מדי . 
הגב שלי מילל , במקום דמעות יש לו קנקים ואני מתחרפנת . 
אני בסך הכל צריכה את הכירופרקטית כדי שתחזיר כמה חוליות למקום , אבל זה גורם לי להזכר בימי מסאז'ים ארוכים וכיפיים ולהתגעגע למגע של מישהו אוהב . 
כשאני שומעת את יהודית רביץ אני אוטומטית מתחילה להתגעגע . 
לא תמיד ברור למי ולמה , אבל משהו בפנים נכנס למצב צבירה של געגועים , הסתכלות אחורה בערגה . 
הקול שלה לוחץ אצלי על כפתור מיוחד שמעורר את התחושות האלה . 
אולי אלו געגועים לתקופה ההיא , ל " אני " של אותה תקופה , העיסוקים שלי , האנשים שאהבתי אז . 
מאז שחזרתי אתמול הביתה מהפרזנטציה אני לא מוצאת את עצמי בגרוש . 
אני חסרת מנוחה ואין לי כוח לכלום . 
אני לא מצליחה לחשוב בריכוז על שום דבר ואני סתם עוברת מרגע לרגע . 
[ כואב לי הראש . 
] הפרזנטציה היתה ממש כיפית . 
אמנם זה היה בסך הכל בסטודיו ו " קהל " של אולי שלושים איש , אבל זה הזכיר לי עד כמה אני אוהבת את הבמה , וכמה החוויה הזו ממלאה אותי . 
הבעיה היחידה היא נפילת המתח שבאה לאחר מכן . 
אני חוששת שמאתמול בערב עוד לא עברתי את השלב הזה , וככל שעובר הזמן אני מרגישה התפזרות מוחלטת , ועל אף חוסר המוטיבציה לשבוע הקרב ובא - אני יודעת שהוא בדיוק התשובה , ושהחלקיקים יתאספו מחדש , פשוט כי אין ברירה אחרת . 
ביום ראשון שצקי עשתה שיעור פרידה . 
כתבתי עליו כבר ביום רביעי בפוסט שנמחק ומאז לא היה לי כוח לשחזר , עדיין אין לי כוח . 
הדבר היחיד שאני רוצה לעשות עכשיו זה לפרוץ בבכי וללכת לישון . 
השבתות האלה כל כך בעייתיות , ואפילו אין לי את הכוחות להסביר למה . 
פתאום אני חושבת על הפוסט שאבד ומתמלאת תסכול כי אהבתי אותו והייתי מרוצה מזה שהאירוע הזה מתועד לי , ועכשיו זה אינו ואני מרגישה טיפשית על העצב שזה גורם לי . 
אני חושבת שאני צריכה לעשות קצת שופינג . 
אני ממש לא זוכרת מתי היתה הפעם האחרונה שזה קרה , מה שאומר שזה כבר לגמרי יצא לי מהסיסטם . 
זה נפלא , כי תרבות הצריכה איומה ונוראה ובלה בלה בלה , אבל פעם ידעתי להנות משופינג נחמד ובלתי מזיק , ואני מפיקה מזה שמחה כל כך פשוטה ונעימה , ששווה לנסות . 
מה גם שאני ממש חייבת לקנות נעלי פוינט חדשות , לפני ששלי יהפכו לחמאה ביום חמסין . 
והבטחתי לעצמי עוד בגד גוף וגם גרביונים שחורים חדשים כי הנוכחיים מפגינים התפוררות מוחלטת . 
חוץ מזה שאמא הבטיחה לי מגפיים חדשים ומתישהו אני צריכה לממש את הזכות הזו , יש גבול למספר הדברים שיכולים לבוא עם מגפיים ורודים . 
אני עומדת עכשיו לכתוב מכתב , ולשים עליו בול ושלוח אותו בדואר . 
עבר יותר מדי זמן מאז הפעם האחרונה שעשיתי זאת , וזה ממלא אותי בשמחה שאין כדוגמתה . 
: ) ) אני זוכרת שפעם אחת , כבר בשלב מאוחר יחסית של הקשר , היא היתה אצלי ושכבנו על המיטה שלי , כל אחת עם העצב שלה והמועקות שלה , ניסינו לדבר על זה אבל זה היה אבוד מראש - איך אפשר לעודד מישהו אחר כשנמצאים בבור עמוק ? 
אז הסתכלנו אחת לשניה בעיניים , מרגישות שהפעם לא נוכל להרים אחת את השניה . 
אני לא יודעת איך , אבל משהו בכל זאת עבד ובסופו של דבר מצאנו את עצמינו על הרגליים . 
" הפעם באמת לא חשבתי שתוכלי לעזור לי " היא אמרה ואני הנהנתי בהסכמה . 
לא האמנו שנוכל להרים אחת את השניה מתהומות שכאלה . 
והצלחנו . 
בלי הרבה מלים ובלי התעקשות . 
עצם הביחד , הבטחון שעיניים אוהבות נותנות , הבייתיות שבחיבוק מוכר וחזק . 
אין לזה הסבר ואין לזה תחליף . 
חודש . 
הכל נפלא ממש , נדמה שהפעם זה לא יגמר כמו בפעמים הקודמות . 
יש חושך . 
עוגה , נרות ופיות קטנות על המיטה שלה . 
מושלם . 
ואז טלפונים מזהירים , דמעות , צעקות , בריחה קטנה מהבית . 
" אם נשרוד את המבול הפעם ... 
.. 
. 
" נו , יורדים למחתרת . 
האהבה חזקה יותר מהכל , לא ? 
עברנו את פרעה , נעבור גם את זה . 
היומולדת שלי מגיע והיא נפלאה כהרגלה , הולכות לים , אוספות צדפים , נכנסות עד הברכיים ועושות פוזות למצלמה . 
לא יכולתי לבקש יותר . 
הלב שלי מתחיל להתבלבל ואנחנו סוגרות את הבאסטה . 
לרגע נדמה שהכל מתמוטט אבל אנחנו מצליחות איכשהו להתייצב . 
ואז היא מפסיקה לאכול . 
שותה הרבה יותר מדי כוסות קפה ביום וגומרת חבילות של מסטיקים . 
אני נלחצת ומתחננת שתאכל ביצה , וקצת לחם . 
תפוח ויוגורט זה לא מספיק , אני אומרת שוב ושוב ושוב . 
היא נעלמת , קונה בגדים חדשים במידות קטנטנות . 
אני דואגת . 
ואז גרמניה . 
בהתחלה היא מתרחקת ואני לא מצליחה להבין מה עשיתי , אחר כך אני תופסת איתה שיחה באוטובוס , בדרך לבריכה . 
קצת דמעות מצדי וקצת סליחות מצדי ואנחנו שוב בסדר גמור . 
בבריכה המחוממת יורד עלינו גשם והכל טוב ויפה . 
אחרי גרמניה אני רואה אותה עוד פעם אחת לפני שהכל משתנה . 
זו אחת הפגישות היותר טובות שלנו . 
אנחנו לא ביחד אבל הידיים והפיות שלנו מתנהגים כאילו כן . 
אנחנו יודעות שאנחנו משהו מיוחד , " איזה מזל שיש לנו אחת את השניה " ונדמה שהכל הולך לכיוון טוב , שאנחנו מתבגרות בתוך מערכת היחסים הזאת . 
אחר כך היא נוסעת להודו , האימיילים והסמסים לא מראים שמשהו עומד להשתנות אבל הכל משתנה . 
כשהיא חוזרת זה עוד מרגיש מוכר , עד שהיא נהיית חולה ומתאשפזת . 
אני מבקשת לבקר אותה והיא לא מסכימה , אומרת שאין צורך , שתמיד יש איתה מישהו שם . 
אני יודעת שלא נעים לה מההורים שלה . 
אז אני מניחה לזה . 
אחרי שהיא מבריאה פתאום אין לה כל כך זמן להפגש , והיא גם לא מתקשרת ושולחת הודעות , היא נעלמת לי ואני לא מצליחה להבין למה . 
אני כותבת לה מכתב ולא זוכה לשום תגובה . 
משהו נשבר , וברור שזה לא יעבור , וזה לא יתוקן . 
זה נהיה לגמרי מכוער ואז זה נהיה כביכול בסדר . 
" תרגישי חופשי להתקשר , באמת ... 
.. 
. 
" וברור שאף אחת לא תרגיש נוח להתקשר . 
ופתאום אני מבינה מה זה להיות לבד . 
שנה וקצת אחרי זה - ואני כבר לא זוכרת איך זה להיות ביחד . 
