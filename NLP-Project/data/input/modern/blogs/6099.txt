לפעמים בדימיון אני יורדת שוב מקו 60 בביאליק , משוטטת קצת , עולה בקריניצי עד הרצל , חוצה את בן גוריון , עוברת ליד התיאטרון בחיבת ציון ופונה ימינה , לעוזיאל , הביתה . 
הבית הקטן ההוא , עם השכנים בצפיפות והרעש . 
רמת גן שלי , העיר - ליד - תל - אביב , עיר מכוערת מלאה בחתולים חבוטים . 
היה קשה . 
הבדידות , שעות העבודה הבלתי אפשריות של קלינט שמנעו מאיתנו להיות משפחה , ההישרדות , האוברדראפט . 
אבל לקראת הסוף , כשכבר היו שוכרים והכל היה סגור התחילו ההצעות לזרום . 
יכולתי להיות עורכת באחד הערוצים בשני אתרי אינטרנט נחשבים . 
יכולתי לערוך מגזין נשים . 
הציעו לי משכורות מגונות , שזה תרגום דיי גרוע למילה החיננית באנגלית . 
אבל ההחלטה התקבלה . 
אני מאמינה שעשיתי החלטה טובה . 
עכשיו אני כאן , במרחק שעה וחצי מקו 60 ומהציביליזציה . 
קרובה למשפחה , איתי גדל בחממה אוהבת ומטפחת , קלינט ואני חזרנו להיות זוג , יש לנו בית קטן ושקט , טוב לנו . 
הפסיכולוגית אמרה שהתפנתה לה שעה ביום שישי הקרוב . 
אני מתכננת כבר מה לומר לה . 
על מה הייתי צריכה לוותר ? 
רק על החלומות שלי . 
כאן אני תקועה . 
יש כל מיני מקומונים שלא שווים את הנייר עליו הם נכתבים . 
אין אף מעוז אינטרנט נורמלי . 
אני מסתפקת בכתיבה לאחד הפורטלים בהם יכולתי לערוך ולמגזין חודשי . 
ועכשיו אני גם מזכירה בחברת יחסי ציבור קטנה . 
מקום מקסים , אנשים נחמדים , משכורת טובה . 
לפעמים אני מזילה איזו דמעה קטנה על מי שיכולתי להיות . 
האם הייתי יותר מאושרת ? 
הבדידות , העיניים הכבויות של קלינט שכל כך אוהב מרחבים ואת העבודה שלו כאן . 
הזכות של איתי לגדול עם המשפחה המורחבת הכל כך אוהבת . 
כמו הגיבור ההוא ב " בלתי שביר " , גם אני ויתרתי על הייעוד שלי בשביל אהבה . 
זה הדבר היחידי שבשבילו שווה לוותר . 
אבל כמוהו , גם אני מתה קצת בכל יום שעובר , כל יום שמרחיק אותי מהדברים שאהבתי . 
מחר אני מתחילה עבודה חדשה . 
קצת מביך לומר , אבל אני מתרגשת . 
יהיה נחמד , לצאת קצת מהבית , לראות קצת אנשים . 
במיוחד שאני אמורה לחלוק משרד עם בחור דיי חתיך . 
לא מזיק אף פעם . 
טוב , תלוי את מי שואלים . 
עכשיו אלך לי לעשן במרפסת ואהרהר מה ללבוש . 
החיים שלנו הפכו לפרק ב " האוס " . 
אחרי שחמותי הגיעה לבית החולים עם מה שנראה כמו שבץ מוחי , אחרי שלוש סדרות של סי.טי ובדיקות שנדמה שעושים אותן רק בבית חולים דמיוני עם רופא ראשי ציני ושלושה רופאים חרוצים , זה היה נראה כמו שבץ מוחי . 
אבל החולה בעיקר התלוננה שכואב לה הגב , והבלבול והפרעות הראייה התחלפו בריפיון שרירים ומצבי רוח משתנים . 
ואז עשו עוד בדיקות , וראו שיש משהו קצת מוזר במוח , והמשיכו משם לניקור מותני ולעוד כל מיני מעללים ופעלים עד שהתעלומה נפתרה בשאלה פשוטה : היית חולה בשבוע האחרון ? 
שפעת , משהו ? 
וירוס אחד קטן . 
קצת חום , שלשולים , הקאות והכל נגמר . 
אז זהו , שבמקרים דיי נדירים זה לא ממש עובר . 
החדשות הטובות : אין שבץ . 
החדשות הפחות טובות : ייקח כמה שבועות עד שהמחלה תעבור , וייתכן שתשאיר נזקים . 
עכשיו אפשר לעבור לשידורים חוזרים של עקרות בית נואשות . 
ובפרק מופיעה לה אחת סטואי , מאוד עצבנית . 
הילד מביא לי את החפפה , לא ברור אם זה בגלל הגעגועים לאבא שלו שלא היה פה כל השבוע , או בגלל שהוא חש שמשהו לא בסדר , או שאולי סתם בגלל שהוא מתקרב לגיל ההוא שכולם מדברים עליו . 
שום דבר לא מוצא חן בעיניו , מילת המפתח אצלו היא " לא " והוא מקטר כל הזמן ועל כל דבר כמו קשישה פולנייה בתור לקופת חולים . 
הוא לא רוצה להחליף חיתול ובועט בי כשאני מתעקשת , לא רוצה להיכנס לאמבטיה וכשהוא כבר בפנים , הוא לא רוצה לצאת גם כשהברווזים כבר קופאים . 
הוא מצ'תעמם בשניות ומכל דבר , ובעיקר רוצה להתרוצץ בחוץ , להתפלש בחול ולאסוף אבנים . 
זה מאוד לא פוליטיקלי לקטר על זה , אבל דיי נשבר לי לתפעל אותו לבד ואני צריכה שקלינט כבר יחזור , סעמק . 
בשביל מה יש לו עוד כמה אחים ? 
אני אשתו המכשפה ואני אגואיסטית , מעצבנת ובעיקר שבורת זין . 
אבל יש עוד משהו שאני באמת נבוכה להודות בו . 
אז נכון , קרו דברים מפחידים וכולם דואגים , אבל השבוע המסוים הזה בחודש בדיוק הגיע , וכל מה שקורה מסביב ממש לא מעניין את הביציות שלי . 
אני מצטערת , אני באמת מתנצלת , זה נורא לא לעניין ונורא לא נעים אבל אי אפשר כבר ככה . 
אני חייבת , חייבת , חייבת להזדיין . 
זה מעיק עלי , זה סוג של כואב אפילו . 
אני ממש רוצה . 
צריכה . 
עבודה עצמית זה לא מספיק טוב , צריך פרטנר לשלום . 
אם הייתי רווקה - מילא , הייתי יוצאת לצוד , אבל הסטטוס המעצבן שלי כופה עלי להשליך את כל הדרמה ההורמונלית הזו על בנאדם אחד , שמה לעשות , לא כל כך זמין כרגע . 
זה מעביר אותי על דעתי . 
אתמול מישהו אמר " עץ פיקוס " ואני חשבתי ששמעתי משהו אחר . 
מזל שלא אמרתי מה בדיוק . 
אני מוצאת את עצמי מהרהרת והוזה בכל דקה פנויה שיש לי . 
אתמול היה איזה בחור נורא חתיך בערוץ הדוקו של יס , לא זוכרת אפילו מה זה היה , ומצאתי את עצמי מפנטזת עליו ארוכות . 
זה בלתי אפשרי להמשיך ככה . 
היום קלינט חוזר ואני אומרת לכן , הוא יהיה מאוד מסכן . 
מאוד . 
אני מדברת על כאבים . 
במיוחד אם הוא לא ייתן לי . 
והנה גם מייק האצ'ינס , הי"ד , מסביר למה אני מתכוונת . 
אגב , נרדמתן פעם בזמן שאתן עושות סקס עם עצמכן ? 
אז לי זה קרה ומאוד נעלבתי . 
