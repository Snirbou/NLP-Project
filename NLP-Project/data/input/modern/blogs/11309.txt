ולהלן הסיכום : אני הולכת מכות עם חוליגן כלשהו ומנצחת . 
מוצאת המון דיסקטים נפלאים של Apple ] [ e . 
מוצאת גם את המחשב עצמו , וזה בכלל עושה לי טוב . 
אבל אחותי הקטנה משתמשת בו . 
לגלישה באינטרנט . 
היה אינטרנט ב - 1984 ? 
היה מנוע ? 
מוקדם עכשיו . 
מוקדם מאד . 
למרות מצב רוחי המהוה , בשניה שהתחילו הדבילים לקפצץ על הבמה , עלה חיוך שטני על שפתיי . 
כמות הארס שאפשר להוציא על פרט במופע ההזוי וסוחט הכסף הזה , היא בלתי נדלית . 
אז מה היה לנו שם ? 
כסף : כרטיס עלה 39 שקלים ו - 270 כוכבים בישראכרט . 
לדעתי היו כ - 7000 איש בהופעת אחה"צ . 
תעשו את החשבון לבד . 
4 הופעות ביום , 7 ימי חנוכה . 
לאן הולך הכסף הזה , לאן ? 
כי ברור לי שלרקדנים ( הבלתי מתואמים בעליל ) לא משלמים פה יותר משכר מינימום . 
מישהו יודע מי המפיקים של העניין הזה ? 
והאם מישהו מהם רווק במקרה ? 
כסף 2 : בקבוק מיץ ענבים לילדה , בקבוק מים מינרליים לבחורה העצבנית ( אני ) ובייגלה בטעם בצק - לא - אפוי = 30 שקלים . 
הסתכלתי טוב כדי לבדוק שלבייגלה אין ציפוי מזהב . 
והשומשומים ? 
היו שומשומים , לא יהלומים . 
תפוח מצופה , אגב , גם כן 10 שקלים . 
נראה לי שהמדיניות של " כל אחד ב - 10 " היא פשוט כדי להקל על המוכרות עם המבט המזוגג - משהו בעיניים , שיהיה להן יותר קל לחשב . 
כסף 3 : קלטת וידאו+דיסק של המופע המהולל = 50 שקלים . 
למערכת שלי הדיסק הזה לא ייכנס , לא משנה מה יקרה . 
המנחים : רועי בר נתן , למשל , זו תופעה שלא ברורה לי בכלל . 
ליצור הזה אין כשרון במילימטר בגוף שלו . 
כל מה שהוא יודע לעשות זה לצרוח , כל הדמויות שלו נראות ונשמעות אותו הדבר , והשטיקים של פריצי פשוט כל כך מטומטמים , שאפילו הילדים לא צחקו מהם . 
עופר שכטר ( שלמרבית הגועל כונה באירוע נשגב זה " טר - טר " . 
כן . 
שמעתם טוב ) מסוגל למלא רק את תפקיד הצפונבון עם הדאווין הקל , וגיא אריאלי ( גיא-גיא כינויו , כמה לא - גיי בכלל ) , השם יקום דמו , הזכיר לכולם כמה חבל שהוא לא מת באמת ב " משחק החיים " . 
והיה גם נחש שיצא מתוך קופסא , וזיין את המוח בקול קרייני ועמוק ( אני לא סגורה על מי זה היה , אבל הוא נורא מוכר ) . 
מישהו יכול להסביר לי את העניין הפאלי הזה ? 
! 
הזמרים : יהודה לוי ( כשרון על בזימרה , אין מה לדבר ) בחולצות מבריקות שגם בסבנטיז לא הצליחו למכור ; רודריגו מלא - לקחה - אותי - שרון קיבל הכי הרבה מחיאות כפיים . 
רודריגו , נשמה , מה זה אומר לדעתך שקהל המעריצות שלך מורכב בעיקר מילדות בנות ? ; 10 שלומי סרנגה בכפתן כחול עם חמסה ( אבל אנחנו לא עדתיים ) ; צביקה פיק במראה פדופילי להחריד , זכה לטקס סגידה והערצה על הבמה , שגרם לי לעוויתות הקאה נמרצות ; להקת חמסה במעידות לא - חינניות בזמן צעדי הריקוד ( כנראה שיש אנשים שלא יכולים לעשות תנועות עם השפתיים ולרקוד בעת ובעונה אחת ) וכמובן - יעל בר - ציצי עם הציצי בחוץ , רוכבת על גמל כמלכת המדבר ( או משהו ) . 
הרקדנים : מילא הכוריאוגרפיה , אבל שמישהו ידאג שהם יזוזו ביחד ? 
קצת תיאום , משהו ? 
הפלייבקים : מישהו שמבין בסאונד יכול להסביר לי איך אפשר לזייף גם כשאתה לא שר באמת , בחי , על הבמה ? 
הילדים : תפקדו בעיקר כחמניות . 
צריך לראות כדי להבין . 
השערוריה : פרסומות - לא - סמויות - בכלל בטקסטים של ההנחיה ( " ראית , היא השאירה לי את הסלקום שלה במתנה " , " למדתי את זה בערוץ לוגי ב - HOT " ) . 
בושה וכלימה . 
וגם הקטע המגוחך בהתחלה - " קהל נכבד , אתם מתבקשים לכבות את מכשירי הסלקום שלכם ... 
.. 
. 
וגם את המכשירים האחרים ( מצורעים שכמותכם ) " - לא הוסיף נקודות זכות לסלקום בעיני . 
הקהל : ישראלי במלוא מובן המילה - נדחפים בתור לכרטיסים , צורחים על הילדים שיישבו יפה , הולכים מכות בתור לשירותים , מתים על צביקה פיק ומתחילים ללכת הביתה לפני שהמופע נגמר . 
שלא נזכה לראות את זה גם בשנה הבאה . 
איזה פשע נורא ביצעתי נגד האנושות שזה מגיע לי ? 
לא רצחתי , לא גנבתי . 
לא חמדתי שוורים . 
לא נאפתי . 
ובכל זאת . 
בכל זאת ! 
בכל זאת אני צריכה ללכת לפסטיגל . 
WHY ? 
! 
What have I done to deserve it ? 
! 
והאם אחרי העינוי הזה זה אומר שאני הולכת על בטוח לגן עדן ? 
בית משפט פדרלי בארה"ב קבע ביום ששי , כי לחברות המוזיקה אין זכות לקבל מספקי האינטרנט פרטים מזהים על אנשים המעבירים קבצי מוזיקה באינטרנט . 
הפסיקה לא קובעת כי זה חוקי להוריד קבצי MP 3 מהאינטרנט , אולם היא חוסמת כלי איומים ואלימות יעיל במיוחד של חברות התקליטים , שהחלו לתבוע ילדות בנות 12 באשמה של פירטיות . 
בנוסף , קבע בית המשפט העליון באמסטרדם , כי לא ניתן להאשים את יוצרי התוכנה Kazaa בכך שאנשים משתמשים בתוכנה שלהם על מנת להחליף קבצים הפוגעים בזכויות יוצרים . 
