כמו ילד קטן ואישה , אישה וילד קטן . 
הלכת לפני דקות אחדות ופשוט בא לי לבכות . 
הריח שלך עוד באפי . 
נדמה כאילו בעוד רגע תפרוץ מהחדר הסמוך ותנשק אותי נשיקה ארוכה . 
אני אוהבת אותך ואת המגע שלך שמטריף אותי ואת הנשיקות מלאות התשוקה ואת השובבות . 
פשוט אוהבת אותך . 
עד לפני כמה שעות היית כאן , לידי , קרוב - הכי קרוב שאפשר . 
האזנתי לדפיקות לב שלך שהיו מהירות עד שחשבתי שהלב שלך בעוד רגע פורץ החוצה . 
התבייטתי בליטופים שלך מתחילת היד ועד סופה בלופים ועברו בי גלים של צמרמורת . 
התרגשתי מהמילים שלך ומהטון הרך - הנעים הזה והמילים היפות האלו שאני יודעת שהן הכי כנות ואמיתיות כי הן יוצאות מהפה שלך . 
ואם קודם אהבתי אותך אז עכשיו אני מאוהבת בך בדיוק כמו בהתחלה . 
מאוהבת בעיניים החומות - ירוקות שתמיד יהיו לנו מחלוקות לגבי צבעם , בלחיים האדומות , באף החצוף שלך שתמיד מציק לי כשאני רוצה לנשק אותך , בשפתיים החושניות והבשרניות האלה שאני כ"כ נהנת לנשוך ולהוציא אותך מהכלים . 
ובלשון שלך המתקתקה שעושה בי פלאים ומעבירה בי רגשות שלא ניתן להסביר במילים . 
המבט הזה שתמיד מסתכל עליי בהערצה ובאהבה אין סופית , בחיוך השובבי והחרמן שלך , בזרועות החסונות שתמיד יגנו עליי מכל פגע ויחבקו אותי תמיד כשאזדקק להן , בידיים העדינות האלה שעושות קסמים אפילו כשאתה מזיז את השיער שלי מהפנים שלך או מסית אותן מאחורי אוזניי . 
והריח שלך , הריח הכי טוב בעולם שכמו כל אדם הוא ייחודי רק לך . 
ואני נהנת איתך כי זה הרבה מעבר לתשוקה . 
אם זה השטויות שלנו והצחוקים והרמאויות במשחקים והסרט שראינו סתם כשאנחנו מחובקים . 
והדיונים הפוליטים והרכילויות והדמעות והמכאובים והשמחות . 
ואני יודעת שלא משנה מה , אתה תמיד תהיה שם בשבילי ולצידי עוטף אותי מכל הרע והעצב , מעודד ותומך . 
ואני יודעת שלא משנה מה , איתך אני יכולה להיות הכי טבעית שאפשר ולדעת שאני לא צריכה לזייף דבר בשביל שתאהב אותי . 
אז תדע שלא משנה מה אני כאן בשבילך , תמיד בשבילך באש ובמים באוויר וביבשה , כאן כדי לחבק ולתמוך ולאהוב וללמד וללמוד ולשחק ולצחוק ולעודד ולשגע ולשמוח ולבכות ולהבין ולצעוק ולכעוס ולסלוח ולפחד ולגעת ולשתוק . 
בכל סיטואציה , בכל מצב רוח משתנה אני כאן , כדי לזרוק מילה טובה שתחמם את הלב . 
אז תדע שאם אי פעם תהית תמיד יש מישהו בשבילך והמישהו הזה זו אני . 
ועכשיו כבר אחרי חצות ואתה לא כאן , אבל אני לא בוכה כי אני ילדה גדולה בשבילך קטנה ולילדות גדולות אסור לבכות , אז אני מתעטפת בשמיכה שעטפה אותי כשהיית כאן וישנה בצד שאתה ישנת , עם הכרית שעליה הנחת ראשך ונופלת נופלת לשינה עמוקה . 
וגם אם זה לא ימשך לנצח אתה תמיד תישאר חרוט בליבי . 
אני אוהבת אותך , אני מאוהבת בך , אני ... אני כ"כ הרבה דברים . 
שלך לתמיד , נאנה שאוהבת אותך נאני אוהבת אוהבת אוהבת ! 
. 
