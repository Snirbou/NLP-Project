לא בכיתי ככה מאז 11.9.05 , לא התפרקתי ככה לחתיכות מאז . 
ועוד ממה ? 
מחור בסריג , מחצ'קון , משיער שלא הסתדר , מחוסר זמן , מלחץ , מכובד התיק . 
" או שאולי זה בעצם היה האי רצון הזה לעזוב את הבית , לעזוב את מקום המבטחים שלי , את המבצר שלי עד חמש בצהריים . 
" פשוט בכיתי ולא הפסקתי במשך יותר מרבע שעה . 
נהייתי פסיכית , איבדתי את העשתונות , ברחתי חזרה הביתה , ועדיין לא נרגעתי . 
הרגשתי צורך בלתי מוסבר לבכות . 
אמא כעסה על זה שלא הלכתי לביצפר , וזה רק החמיר את המצב שלי . 
פשוט המשכתי לבכות ולא הבנתי למה . 
הייתי צריכה לברוח , הייתי צריכה להרגיש בטוחה . 
חזרתי לפיג'מה ונרגעתי . 
ככה פתאום . 
ואז אמא התקשרה ובדקה שהכל בסדר , ושוב התחלתי לבכות . 
כשסגרתי את הטלפון התחלתי לצחוק ולבכות מהטיפשות שלי . 
נכנסתי למיטה ונרגעתי שוב . 
" הרוח הניעה את הארזים עתיקי היומין ; חרקי הלילה המשיכו להשמיע את המנגינה העיקשת שלהם . 
כך יישארו הדברים תמיד , חשבתי , קיץ אחר קיץ , חורף אחר חורף : הירח השוקע במערב ישיב את הלילה לכוכבים , והכוכבים , בעוד שעה שעתיים , ייכנעו לאורה של השמש . 
השמש תחלוף מעל ההרים ותמשוך אחריה את צלליות הארזים , עד שתשקע מאחורי הפסגות . 
וכך ימשיך לו העולם , ובני האדם יחיו כמיטב יכולתם , בין החושך לבין האור . 
" - פסיעות על רצפת הזמיר / ליאן הרן - 
