שום דבר לא מתנהל כמו שצריך . 
* אתמול , ב - 1 באוקטובר , גיליתי להפתעתי שלא קניתי עדיין חודשי - חופשי . 
ובשביל קנייתו חסרים לי 100 ש"ח . 
מזל שבעבודה המנהל נתן לי את הכסף הזה עד המשכורת . 
* בבואי הביתה , לפתע התחלתי להתגרד בכל הגוף - קיבלתי משהו כמו אלרגיה משונה כזאת . 
העור האדים והתנפח . 
איכס ! 
התקלחתי במים חמים עד המקסימום שיכולתי לסבול ולאחר מכן מרחתי עליי קרם נגד גירוי בעור . 
זה קצת עזר . 
עדיין מגרד , אבל פחות . 
וגם הנפיחות ואדמומיות ירדה . 
* חשבתי לצום , אבל ויתרתי על הרעיון כי בערב התחלתי להרגיש ממש גרוע . 
מילא הרעב , אבל סחרחורות שנגרמות ממנו מפריעות לי המון . 
אז אכלתי . 
יאללה , יש עוד מלא אנשים שלא צמים ביום כיפור ולא קורה להם כלום . 
* ואם בלי אוכל אני עוד יכולה איכשהו לחיות , אז בלי אינטרנט - ממש לא ! 
כל הערב אתמול גלשתי וחזרתי לזה גם כעת . 
מצאצי אתר חמוד , המוקדש כל - כולו לרח ' שינקין : sheinkinstreet.co.il . 
הרבה דברים מעניינים ראיתי בו . 
* אמא ורונן לא מפסיקים לריב ביניהם . 
אמא מתרגזת מכל שטות שרונן עושה ומעירה לו כל רגע . 
טוב , היא מביאה את זה על עצמה . 
אילו הייתה פחות שמה לב , הייתה לבטח רגועה יותר . 
אבל גם לי מדי פעם בא להחטיף לרונן כהוגן . 
זה במקרים , בהם הוא משחק עם שלי ולא נזהר עליה : תופס אותה בגרון או בבטן , כאילו זאת בובה ולא חתלתול חי . 
ואללק , טוב עשתה מוסיה ז"ל שלא איפשרה לרונן להתקרב אליה בכלל ! 
* משהו השתבש לי עם האינטרנט הסלולרי - ה - imode . 
קודם יכולתי חופשי לשלוח תמונות שצילמתי לאי - מייל של המחשב . 
וכעת השליחה כל פעם נכשלת . 
מה זה הפאק הזה ? 
* נראה שעוד מעט אתרחץ , אתלבש ואקח את רונן לטייל בשכונת עין כרם . 
היא קרובה לביתנו . 
זה מקום יפה , עם בתים ישנים וכנסיות . 
פעם נכנסנו לכנסייה רוסית בדיוק בזמן התפילה . 
ורונן שהיה אז בן 6 אמר : " איזה מופע יפה ! 
" בטח יהיו בעין כרם המון אנשים , כמו בכל יום שבת וחגים . 
הלא בשבת רגילה יש שם מסעדות פתוחות . 
ביום כיפור כמובן הכל סגור , אבל בכל זאת יהיה נחמד לטייל שם . 
* והפרקליט , אי - שם בתל אביב , כמו יהודי טוב , צם לו ומנותק לחלוטין מהעולם . 
לא ניתן להשיגו לא בטלפון , לא בסלולרי ולא באינטרנט . 
אני אפילו לא מנסה כי כבר יודעת שזה כך . 
כל אחד ויום כיפור שלו ! 
( - : שלכם , לקוחו הירושלמי של הפרקליט עשה הערב חגיגת בר - מצווה לבנו , וחברי המלומד הוזמן למסיבה . 
ואם הוא כבר נמצא בעירי , החליט לתפוס שתי ציפורים במכה אחת , כלומר , גם להשתתף במסיבה וגם להיפגש איתי . 
ואכן , הצליח במשימה ! 
עשינו טיול קצר במרכז העיר , שתינו קפה ואכלנו עוגת טירמיסו במקום קטן וחמוד , הקרוי " שמאי 12 " על שם כתובתו ולאחר מכן חזרנו כל אחד לביתו . 
אכן , היה זה בילוי נחמד מאד , כמו כל הבילויים עם הפרקליט . 
סוף טוב לחודש ספטמבר . 
לילה טוב ושבוע טוב לכולם . 
וחתימה טובה ! 
שלכם , 
