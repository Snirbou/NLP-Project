דקות . 
הלפטופ החדש שוכב עליי במיטה כרגע ; למרות שזה עלול לגרום לכוויות , ולמרות שאני אמורה להשתמש בו על משטח מאוזן וקשיח . 
הבוקר , לפני שנרדמתי , שכב , באותו אופן , ראשה של הבחורה שחלקה איתי מיטה , עם הבחור ששכב ביניינו וניסה להתחמק מהמגע שלה , הדביק . 
הסטתי את המבט . 
נגעתי בכתף שלו בטעות ונסוגתי . 
היא הלכה לבד , על אף שתכננו לחזור יחד . 
הוא השתדל לא להפגין את הסלידה ממבטיה הרומזים , ואני בחרתי לאמץ את החתולה של בעל המיטה כעובר לרגע , ולהתענות במשיכה אליו , לא שוכחת שהוא מקרי ; שהוא אפילו אינו נקודה בגלגל הזה בו אני כמהה רק אל מה שרחוק מספיק בשביל שלעולם לא יושג . 
עם החתולה על הבטן היה לי חם , ועל אף שהיה כבר עשר וחצי וידעתי שלא אזכה לישון הרבה , בחרתי בחום המעיק על נסיגה איטית אל הירדמות רצופת פנטזיות קטנות של יומיום על הבחור ששוכב לידי ומשתדל לא ללטף את החתולה קרוב מדיי לגוף שלי . 
המילים לא עוזרות . 
הן מזמן הפסיקו להיות מרגוע , והפכו לכלוב . 
