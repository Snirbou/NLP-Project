מפה שומעים טוב מאוד את קולות מטוסי חיל האוויר בדרכם ללבנון , ע"פ הקולות ניתן להרגיש את עוצמת הדברים המתרחשים שם בצפון , רחוק אבל מאוד קרוב . 
כך כל לילה הקולות מעוררים אותי , גורמים לי להביט מהחלון למעלה לשמיים , על המטוסים הקטנים מנקודת מבטי שנעים צפונה . 
כל לילה כזה גורם לי לתהות על מה שיביא עימו יום למחרת . 
החרדה אוחזת בי כמו ברוב אזרחי המדינה , לא יודעת בדיוק איך זה יסתיים , מתי , איך וכמות הנזק . 
בחדשות חשוב לי לצפות בעיקר בערב , כשמסכמים בדיוק את התרחשויות היום ואם יש הרוגים ופצועים . 
בד"כ השמות מתפרסמים רק בלילה . 
למהדורות האלה אני מצפה במיוחד , חוששת ויחד עם זאת רוצה לדעת , יראה מלראות תמונה או לשמוע שם מוכר . 
לעיתים אני מנסה להכין את עצמי למצב שבו יפגע מישהו שהכרתי או סתם נער שלמד בשכבה מעליי . 
כמה מוזר זה ... 
.. 
. 
נערה כמוני , בת 18 , מכינה את עצמה לאובדן , לאפשרות של מפגש עם שכול , צופה בחדשות שעות ארוכות ומתעוררת בלילה מקולות מטוסי ומסוקי קרב ואף מסיוטים . 
אני בטוחה שרבים מהעם הזה מרגישים דומה בימים אלו . 
זה לא אמור להיות ככה אבל במדינת ישראל שום דבר לא מתרחש כפי שהוא אמור להיות . 
רק שיגמר מהר . 
מי ייתן והלוחמים יחזרו כולם בריאים ושלמים , תושבי הצפון וכל המדינה יוכלו לישון בשקט ולא נדע עוד מלחמה . 
" זה לא חלום , עוד יבוא היום ... 
.. 
. 
יום לו חיכינו אלפיים שנה - המלחמה האחרונה " אני מביטה על מה שכתבתי כאן מאז שפתחתי את הבלוג ... 
.. 
. 
קוראת כל מילה שכתבתי בשנה האחרונה . 
כן , ככה זה כשמנסים להעסיק את עצמך , אבל פתאום הרגשתי תחושות משונות . 
המילה הכתובה גרמה לרגשות שחוויתי ושכחתי לחזור אליי או לפחות גרמה לי להזכר במה שהרגשתי . 
כמה מוזר זה - שנה אחת בלבד , כל כך הרבה חוויות , היפוך של 180 מעלות בחיים שלי , ואני לא מגזימה . 
מי חשב שבשנה אחת יקרה כל כך הרבה ? 
שאני אתפקח , אתבגר , אלמד מטעויות ? 
כנראה שזה חלק מהגיל המוזר הזה ... 
.. 
. 
שנה אחת בלבד שתיעדתי מראה לי מה התחדש בי , בחיים שלי ובאופי שלי , בתקופה לא ארוכה במיוחד . 
ככה מבינים את כוחו של התיעוד . 
האדם מאז ומתמיד תיעד את מעשיו על מנת להשיג מטרות שונות ומשונות , עוד מימיי האדם הקדמון במערות . 
כנראה יש בכלי זה הגיון וכוח משל עצמו . 
דרך הכתוב אני רואה כל שינוי שחל בי , כל חוויה שהשפיעה עליי , כל תקופה בה השכלתי והתבגרתי ולו במעט . 
כאן זה בהחלט לא נגמר . 
להיפך - אני בעיצומה של תקופה בחיים בה אני מפתחת את עצמי מידי יום בצורה זו או אחרת . 
הכל חייב להיות מתועד כדי שגם בעוד שנה אני אביט אחורה ואוכל לראות מה הייתי פעם ומה אני היום . 
כמה פילוסופי מצידי להביט על הכל בצורה כזאת , אבל כל אחד שמחזיק בלוג או יומן יכול להסכים איתי שיש לזה את הכוח הייחודי שלו . 
אחרי הכל תמיד מעניין לראות כמה כיף / עצוב / מרגש / מפתיע היה לך אישית פעם , לא לפני הרבה מאוד זמן ... 
.. 
. 
ללמוד על עצמך ממה שאתה אישית כתבת דרך מבט אל העבר ... 
.. 
. 
