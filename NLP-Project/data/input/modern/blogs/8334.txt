אובססיה . 
בלועזית : obsession . מחשבה , רגש או פעולה כפייתית החוזרת כל הזמן , אינה נעימה , גורמת לחרדה , אך לא ניתן להיפטר ממנה . 
למרות שהאובססיה משתלטת על האדם , הוא מבין שהיא חסרת משמעות . 
ניתן לטפל בה באמצעות פסיכוטרפיה , טיפול התנהגותי ותרופות הרגעה . 
מתוך : Info Med . 
חלמתי עליו בלילה . 
התחבקנו . 
אף פעם לא התחבקנו במציאות . 
הזדיינו , כן , אבל אף פעם לא התחבקנו . 
איך אני תמיד חוזרת לאותו מקום למרות שהייתי בטוחה שכבר עברתי הלאה , ששכחתי , ששמתי את כל הזכרונות והרגשות הלא ברורים בצד , שזרקתי אותם מגג הבניין העגול בעזריאלי , והייתי בטוחה שראיתי אותם נדרסים פעם אחר פעם ע"י אינספור מכוניות באיילון דרום . 
עכברושים יודעים לכרסם את דרכם החוצה , גם אם הם נעולים בתוך תיבה מעופרת . 
לפחות אלו העכברושים שלי . 
כך חינכתי אותם . 
משום מה יש לי את הצורך הזה להגיד לו שהוא יותר טוב ממני , שהוא תמיד היה . 
לתת לו פוש לאגו , שידע שכל הזיוני שכל שלו בסופו של דבר חילחלו לאנשהו . 
אבל זה לא נכון . 
זו סתם ההערכה העצמית הדפוקה שלי . 
אני אפילו חוזרת לכתוב . 
בגללו . 
האמנם ? 
או כיוון שאני שוב לא מצליחה להשיג את מה , או את מי , שאני רוצה . 
ואני אפילו לא יודעת אם אני באמת רוצה את זה . 
ע"ע אובססיה . 
דימוי עצמי נמוך מביא אותך למקומות מעניינים . 
כל עוד אני כוסית , אין לי מה לדאוג . 
הייתי רוצה להיות טיפשה ומאושרת . 
טיפשה באמת . 
כל כך טיפשה , עד שאהיה מאושרת בכל מצב ובכל זמן . 
אני לא טוענת שאני לא טיפשה , אבל לא מספיק . 
בנאדם טיפש באמת לא יודע שהוא אכן , טיפש . 
אני לצערי יודעת שאני טיפשה , והזמן שחולף מטפש אותי יותר ויותר . 
אני שוכחת , נהיית ריקה , כאילו לא חייתי כבר 20 שנה . 
לעזאזל , היתה לי יותר חוכמת חיים כשהייתי בת 16 . 
ונכון , ארבע שנים זה לא הרבה במימדים של חיים שלמים , אבל בהשוואה לגיל הטיפש עשרה , ובכן , אלו יכולות להיות שנים קריטיות למדי . 
הייתי רוצה להיות טיפשה כדי להיות מסופקת . 
לאנשי העולם הגדול שום דבר לא טוב מספיק , ואני בדרך להיות בדיוק אחת מהם . 
אני לא יודעת למה , אבל זה מה שאני מצפה שייצא ממני . 
אז אני טוחנת מחשבות ומפחדת כל הזמן . 
לצערי אני גם מודעת לעצמי יותר מדי ולכל המגרעות שבי , לוקחת אותן בשק איתי לכל מקום . 
אנשים טיפשים לא חושבים על המגרעות שלהם , מסיבה אחת פשוטה - הם לא מודעים להן . 
ונניח ומישהו , אולי חוצפן במקצת , אולי לא עד כדי כך חכם בעצמו , יחליט יום אחד להגיד להם שהם טיפשים גמורים , אז מה ? 
אז אולי זה קצת יעליב , קצת יפגע , אבל ישכח במהרה ולא ילקח לתשומת הלב . 
לאנשים טיפשים יש הערכה עצמית גבוהה , בניגוד לרוב ה " חכמים " שבינינו . 
ומה עוד ... 
.. 
. 
הם לא תקועים בעבר יותר מדי . 
חיים את הרגע . 
לא אובססיביים על אנשים שהכירו בעבר וחושבים שאצלם הם ימצאו את התשובות . 
הם לא מחפשים תשובות , כי אין להם יותר מדי שאלות . 
אני רוצה להיות טיפשה בשביל לא לחפור לעצמי בשכל על האם אני עדיין מחשבה חולפת במוחם של אנשים שהייתי חלק כלשהו בחייהם פעם , גם אם לא משמעותי במיוחד . 
הייתי רוצה להיות טיפשה בשביל שהם לא יהיו משמעותיים בחיי יותר , ואוכל להתרכז בחיים הטובים שהם נחלת האנשים הטיפשים . 
האנשים הלא טיפשים , או הטיפשים פחות , בורחים לנחלה הזו מדי פעם , אבל לא שוכחים לחזור לחייהם שלהם , הרציניים והמלאי משמעויות , לרוב כאלו שהם ממציאים לעצמם . 
אני לא חכמה מספיק בשביל להתגאות ביתרונות שלי למרות המודעות לחסרונות , ולא טיפשה מספיק בשביל להתגאות בעצמי בלי שום קשר לשום דבר , כי ככה בא לי , כי יש לי חברים , כי כל יום הוא מסיבה . 
אני סתם . 
רוצה להיות טיפשה כדי שהחיים יהיו קלים , ולהיות חכמה בשביל האתגר . 
ואולי רק בשביל שילקקו לי ת'תחת ויגידו לי שאני שווה משהו . 
מי צריך את זה ? 
כשאתה טיפש אתה לא צריך כלום . 
רק את עצמך ואת האצבעות שלך ברגליים . 
