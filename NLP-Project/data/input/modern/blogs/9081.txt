צמודה לחלון , משעה 7 בערב , ממלמלת לוחשת חליפות " אשליה מזיקנית היא זו , אשליה מזיקנית היא זו " מטה ראשה מטה אל מבעד לסורג הניחוחות מהגינה מבשרים פריחה שלא בשעתה מזכירים לה אנשים בחליפות - מדים ממהרים למסדרים היא יושבת באוהל , מתרים בה לבוא היא אומרת שיגידו למפקדת שיש לה כאב ראש ובינתיים מרהרהרת האם הכתיבה אפשרית בין אנשים במדים ? 
בסופו של דבר מקבלת את ההחלטה הלא - נכונה ומתגלגלת לגופו של גבר בן 30 בדירה שכורה שטיחה המתקלף כבר מזמן איננו מטריד את דעתו הוא חושב " איך לעזאזל גומרים עם זה " יצאנו בחשיכה . 
הוא אמר לנו שזה הזמן הכי טוב לצאת למשימה . 
אסור היה לנו להשאיר עקבות . 
היינו צריכים לתפוס אותו מבלי שידע שהיינו שם , אמרתי לו : " למה בעצם זה כל כך חשוב לך לתפוס אותו ? 
האם זה קשור לזה שהוא בעל - שיער ? 
" " בעל - שיער , את באמת חושבת שרק בגלל זה אני ארצה במותו של אדם ? 
" המשכנו ללכת . 
הבוץ שיקע אותנו בתוכו , אבל לא היה איכפת לנו להתלכלך . 
שמתי לב שלנורה יש ריח של ארנבת , אמרתי לו : " אתה בטוח שזה לא קשור לזה שהוא בעל - שיער ? 
" " לא , לא קשור בכלל . 
תמשיכי ללכת . 
אין לי שום דבר נגד אנשים בעלי - שיער . 
" אז המשכנו ללכת . 
הרגשתי שהמגפיים שלי הולכים ושוקעים בבוץ , חששתי שהביצה תהפוך לאגם ולא נוכל ללכת , אלא נאלץ לשיחות , אמרתי לו : " ואם הוא לא היה בעל - שיער , האם היית רוצה שנלך אחריו ? 
" " זה בכלל לא קשור לזה . 
אין לזה שום קשר לזה שהוא בעל - שיער . 
" טוב , אז המשכנו ללכת . 
היינו מקפצים בין בניינים ענקיים מחישים מוחשיים שנאה של רובי לרובי שנאה עצמית של רובי לרובי הרצון שהוא ימות , הרצון שהוא יתפגר השוקולד של אמא שהיא גנבה מהסופר אמא גונ בת שוקולד מהסופר בשביל לתת לי בקצה הרחוב זה הכל ייגמר כל מה שצריך זה ללכת מהר בגסות או בעדינות כמו כלבים , או כמו חתולים כמו נמרים כמו נמרים נהיה ? 
כמו נמרים נהיה . 
אריות פצועים מתפתלים מכאבים בגסות או בעדינות ? 
לא חשוב . 
לא נחשוב לא נחשוב על דבר רק נגיע לסוף התשוקה כאילו דבר אחר לא קיים ובאמת , דבר אחר לא קיים . 
מלבד התשוקה לתשוקה לתשוקה לתשוקה לתשוקה למילוי לא משנה איזה חלק של מי ומתי כל הדרך מאסיה , מהדרום מערב שלה לקפץץ ולדלגג , לפסוח על רכסים באוקיינוסססססססס כדי לבסוף להגיע למאורציוס אין הרבה אויבים , לא צריך בכלל לעוף רק ללכת די הרבה את הפירות הנופלים מהעץ ללקט לגדל תחת די גדול , די שמן למי איכפת בכלל ? 
להביט בעיניים הגדולות זה לזה עד שבאים ההולנדים עם החזירים הם לא יודעים אם זה בת - יענה , הדבר המגושם הזה או אם זה סוג של עיט מגודל אין להם מושג מה זה בכלל וכשהם יושבים סביב המדורה ואוכלים את זה הם לא מפסיקים להקיא , כי החזה כל כך מצומק והעור כה מדובלל " אין ממש מה לעשות עם זה . 
