אולי כי עוד לא הגיע יום ההולדת שלי ועוד לא הגיע תור פרצופך התשוש להאיר את החדר בחיוכים חזקים של שפתים אדומות ובמבט כחול עמוק להגיש לידי עוגה גדולה . 
ואולי כי במסלול הדמעות שלא אשכח לעולם , הייתה זו גופה קטנה , צנומה שלא הזכירה את דמותך כלל , שנגררה וקיפצה ממהמורות האבנים בדרך . 
ואולי כי פשוט לא הספקתי לומר מילים אחרונות ולהיפרד . 
האסימון עוד לא נפל , סבתא.את עוד שם בתל אביב וב 7 ביולי תגיעי לבקר . 
תדביקי לי נשיקה גדולה ורטובה על הפרצוף שלא תימחק לעולם . 
כשזרקו חול מעלייך תהיתי בתוכי אם זה כואב לך ורציתי שיפסיקו . 
וכשהניחו בלוקים לא הבנתי איך אחר כך את אמורה לצאת . 
איך זה , איך זה שאת לא פה יותר ? 
http://www.news.msn.co.il/news/StatePoliticalMilitary/Military/200702/20070225213104.htm שתבוא כבר הצביטה שתעיר מהסיוט הזה . 
