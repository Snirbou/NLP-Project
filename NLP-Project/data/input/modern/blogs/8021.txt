בדרך כלל לא צריך לשכנע אותי באמצעות הצלפות שוט לטגן שניצלים . 
אני אוהבת שניצלים . 
אני גם אוהבת בשר בכלל ( שימו לב , אני חוזרת ואומרת : עוף אינו בשר ! 
) , ולכן שמתי פעמיי לקצב המהולל חינאווי לפני מספר ימים ורכשתי במיטב כספי מעט בשר אדום ומשובח , שיהיה . 
גם חזה עוף קניתי אצלו . 
הלכתי גם לכיוון הג'אנק ואח"כ קניתי בסופר שקית עם שניצלונים מוכנים וחפיסת נקניקיות - מה שנקרא , אוכל לשעת חירום ועייפות קשה . 
כל זאת למה ? 
משום שחשתי כי בתקופה האחרונה אני לא אוכלת מספיק בשר וזה עושה לי לא טוב לגוף . 
הכל היה טוב ויפה , ואף הכנתי לי בראש תוכנית לשחרור איטי של הבשר מהפריזר , בו שוכן אגב נתח סינטה גדול ומפואר , שמחכה רק לחבר הכי טוב שלי שיבוא לחסל איתי כמה קילוגרמים של רוסטביף משובח ( * * שיעול * * ) . 
אמש , עייפה וכאובה משיעור הטניס ( בעיות ברכיים מסתמנות ) , נכנסתי לדירתי השכורה וניגשתי למטבח על מנת לקצוץ לי סלט ליום המחרת וכדי לעשות רשימה של מוצרים הדרושים לי מהשוק . 
פתחתי את המקפיא , וחשכו עיניי . 
המקפיא לא היה סגור , בעצם , וכל הבשר הפשיר לחלוטין , חוץ מהסינטה שאיכשהו שרדה את השואה . 
שאלתי את הבורקס ( כינוי חדש לשותף , באדיבות גילעד ) אם הוא נגע בפריזר וכמובן שהוא הכחיש . 
מאחר שאני לא פתחתי את המקרר באותו יום , והוא שרץ בבית כל היום ( כי הוא שוב חולה ומפזר חיידקים בכל הבית ) , האמנתי לו כמו שאני מאמינה לשרון שאומר שהוא לא ידע על העסקים של גלעד ועומרי . 
למי שלא יודע - בשר שמופשר לאחר הקפאה , אסור להקפיא שנית . 
הווה אומר - או שזורקים הכל , או שמבשלים הכל . 
וכך , בלילה בלילה בצאת הכוכבים , עמדתי וטיגנתי שניצלים , תוך כדי קללות נמרצות ב - 3 שפות . 
עוף , כידוע , אסור בכלל להשאיר במקרר בלתי מבושל . 
עם בשר אדום אפשר לשרוד יום - יומיים . 
דגמתי מהשניצלים באותו רגע ( צריך לבדוק אם הם יצאו טוב ! 
) , לקחתי לעבודה ועוד נשאר במקרר לימים הבאים . 
ועל זה נאמר - כשהחיים נותנים לך לימונים , תטגני שניצלים . 
חתולי הבניין חגגו על חבילת נקניקיות מופשרת ( עד הבוקר לא נשאר פירור ! 
) , השניצלונים הלכו לפח ( ובטח גם אותם החתולים מצאו ) , ואני צריכה לחשוב מה לעשות עם 2 אנטריקוטים 300 גר ' בערך כל אחד וקילו בשר צלי משובח . 
כנראה אארגן איזו ארוחה לחברים . 
אפילו אני לא מסוגלת לאכול כל כך הרבה בשר , ובאופן רצוף . 
וכך , שוב אני סופגת בשתיקה נזקים מהבורקס החולק איתי את הדירה . 
מהצחנה השורה בסלון , אגב , עוד לא הצלחתי להיפטר - ככה זה כשמישהו יושב 8 שעות ללא תזוזה מול הטלוויזיה . 
נהיה מסריח . 
יש למישהו רעיונות איך להיפטר ממנו ? 
או משניהם ? 
תהייה : אם השירות המטאורולוגי לא עובד , זה סימן שאין מזג אוויר ? 
מתוך כתבה ב - NRG : " ... ולראייה כמות הכסף שאנחנו שופכים פה על NRG , בזמן שחארות כמוכם מתקמצנים על ארבע שקל שבעים לעיתון יומי ודופקים את התפוצה " . 
תשמעו , ניו - ג'ורנליזם זה נורא מגניב , אבל לא כל אידיוט שחושב שהוא הווארד סטרן ומראיין ( עוד פעם ? 
! 
) את ברוכין יכול וצריך לדבר ככה לקוראים שלו . 
שלא לדבר על מבחר ציטוטים מבריקים כמו : " ... על פניו , עוד כאפה במאבק בין כמה מהאנשים הכלכליים של שוקן לשאר העיתון , ולא מסוג האינפורמציה שתגרום למישהו להשתין מהתרגשות " . 
כאחת שלא טורחת לסנן את המלים שיוצאות לה מהפה לפעמים , ומדובר לעתים בג'ורה רצינית , אני תוהה אם חייבים להשתמש בביטויים האלה כדי להעביר רעיון ולבצע דיון על העיתונות הישראלית . 
ככה , סתם . 
תהייה . 
ותתנהגו יפה , חארות . 
אבא שלך קופיקו . 
או צב ? 
מדובר באוון , היפופוטם תינוק שניצל מאסון הצונאמי , והוא מתכרבל בשמש החמימה עם צב ענק בקניה . 
אווווווווווווווו ..... 
.... 
... 
.. 
. 
אין מה לעשות , אני נכנעת . 
אני מנסה פה , במאמצי - על , לנהל בלוג איכותי ומשובח , העוסק באושיות הקיום האנושי , ואנשים מתעקשים להמשיך ולחפש בגוגל את פמלה אנדרסון , רצוי ערומה , מזדיינת , בעירום , בווידאו , לבד או עם בעלה לשעבר או שלא . 
ואת כל המחפשים הבורים , אני שואלת : אתם יודעים שהיא כותבת ספרים ? 
! 
אתם יודעים שתמורת סכום סימלי אפשר לקנות את סרט הווידיאו שלה ושל בעלה מזדיינים בפראות חסרת מעצורים ? 
אתם יודעים שיש לה אתר מעריצים רשמי ? 
וגם אחד בצרפתית ? 
מדובר בבחורה חובקת עולם ! 
מעתה אמור : " פמלה אנדרסון אינה רק סיליקון בציצים ! 
היא אשת אשכולות , מוכשרת , אישה של העולם הגדול " . 
גדול . 
מאד גדול . 
ונסיים בשירה גדולה : " אווווווווווווווווו , פמלההההההההההה " . 
אפריקאי לאירופי בראלי פאריז - דקר : " In Europe you have watches , but in Africa we have time " ביום כזה , בא לי להיות באפריקה . 
קחו משפחה שלא אכלה כלום מהבוקר , שימו אותה במקום עם הרבה עצים ודשא , תנו לה קצת - קצת אלכוהול ותפעילו את המנגל . 
הסתערות כזו על בשר משובח לא נראתה בהיסטוריה , אפילו לא של המשפחה שלנו , שמאד אוהבת בשר . 
הצונאמי באסיה ? 
כלב ליד שטף האנשים שארבו ליד המנגל והיללו את הממנגל הראשי , הלא הוא אבא שלי . 
עדת ארבה מורעב וצרוב שמש לא היתה מצליחה לחסל את קילוגרמי הבשר האלה בזמן קצר יותר . 
אפילו כנף עוף אחת לא נשארה לרפואה . 
גם לא העצמות , כי זרקנו אותן לעורבים שעשו חיים משוגעים . 
היה צחוקים . 
היו מתנות לאחותי הקטנה והיה קצר ולעניין . 
ככה צריך . 
