_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ עורך העיתון , אמנון דנקנר , העביר את מדורו של בן מהכפולה הפותחת של מוס " פרומו " לחלק פנימי של העיתון בשל טענות על הומופוביה 13:33 | 14 . 8.2006 > מאת : מערכת GoGay טורו האישי של מנחם במוסף " פרומו " של מעריב , יופיע החל מהשבוע בחלק פנימי של המוסף , ולא בכפולה הראשונה בה מוקם עד כה . 
העברת המדור לחלק פנימי של העיתון באה בעקבות עימות מילולי סוער שניטש בין בן לבין גל אוחובסקי , על רקע ביקורת נוקבת שפרסם בן בטורו נגד הסרט " הבועה " של אוחובסקי ובן זוגו , איתן פוקס . 
כך מדווח אתר " וואלה ! 
" . 
מנחם בן פרסם בשנים האחרונות שורה ארוכה של טורים בהם עסק בנושא ההומוסקסואלים , וברובם תקף את ההומואים ואת סגנון חייהם . 
לפני כשלושה שבועות פרסם בן טור ביקורת על סרטם של אוחובסקי ופוקס , בו כתב בן כי זהו " חרא של סרט " . 
" הסרט [ ... ] מנסה למכור לנו שתי תזות משומשות ושקריות [ ... ] שהומוסקסואליות זה יופי ( במסגרת זו מגעילים אותנו בכל מיני סצנות הומואיות , מנשיקות עד זיונים , גועל לא נורמלי " , כתב בן . 
את אחת הביקורות הפנה בן כלפי ציטוט שלוקח הסרט מהמחזה " עקומים " , המציג את סיפור אהבתם של שני הומוסקסואלים במחנה השמדה . 
בן כתב בתגובה כי " באחד השיאים המבחילים בסרט מראים לנו שני אסירים יהודים באושוויץ , עם בגדי שואה מפוספסים , עושים ביניהם מין הומוסקסואלי מופשט " . 
" מדכא לחשוב על גברים שלא הכירו טעם אישה " " מדובר כאן במאבק תרבותי על הנפש ממש , ועל לב הטעם והחושניות האנושית . 
מדכא בעיניי לחשוב על גברים שלא הכירו באמת טעם אישה שהמירו את החורים הנשיים ( מלפנים ומאחור ) בחורים גבריים עגומים " , כתב בן במאמר תגובה . 
" מי שמועד בעיקר להתבלבל בעניין זה , למרבה הצער , הם בעיקר נערים לפני ההתנסות המינית הראשונה . 
איזשהו פאב תל אביבי הומואי , אלכוהול , וכבר הם עוברים את התנסותם המינית הראשונה ( ואת האורגזם ) בחברת גבר , ונעשים אחר כך מותנים לעניין " . 
בן הוסיף וכתב כי " זוהי אומללות בעיניי . 
חיזוק מיוחד אני שואב כמובן בעניין זה מן התנ"ך המגדיר , מפי אלוהים עצמו , את משכב הזכר כ " תועבה " ( כלומר , כמשהו המגעיל את הנפש ) ומוסיף עוד אזהרה , מפי אלוהים , שאם נעסוק בפעילות הומוסקסואלית בארץ הקודש נוקא מכאן . 
כולנו , כל העם כולו . 
את זה אלוהים אומר ( בתורה ) , ולא אני . 
אז מותר לנו לשתוק ? 
" עם פרסום טור הביקורת , כתב אוחובסקי טור תגובה במעריב , בו כתב לבן כי " זכותך להגיד שהסרט שלנו חרא . 
עצם נוכחותך בקולנוע מטמאת את הסרט . 
הדעות שאתה מפרסם בעיתון ונושא בטלוויזיה בענייני הומואים ומצעד הגאווה הן גזענות לשמה והסתה לאלימות . 
קשה לי להבין איך ב " מעריב " מפרסמים את הדברים האלה . 
אתה גרוע מגדולי הצוררים החשוכים " , הוסיף אוחובסקי . 
" ההומופוב הכי גדול בתקשורת הישראלית " " יש הבדל תהומי בין מבקר שמפרסם דעות , ובאמת לא משנה מה ואיך , לבין דמגוג שתוקף באופן גזעני קבוצת אוכלוסייה מסוימת [ ... ] דע לך " , כותב אוחובסקי , " שנכון להיום אתה ההומופוב הכי מגעיל בתקשורת הישראלית . 
אתה אדם דוחה ומקולקל , שמנסה לגרום נזק וצער . 
אני מקווה ובטוח שיום יבוא ותשלם על כך את מלוא המחיר " . 
בן , מצידו , לא נשאר חייב וכתב מאמר תגובה שעתיד להתפרסם בסוף השבוע במעריב . 
בעקבות הדברים הכתובים בו , החליט עורך מעריב , אמנון דנקנר , להעביר את הטור לעמוד פנימי יותר במוסף ולא לפרסמו בכפולה הראשונה . 
במעריב אישרו כי עורכת פרומו , עדי פולק , הוצפה בשבועות האחרונים במכתבי קוראים נגד מדורו של בן ודבריו נגד הומואים . 
אמנון דנקנר אמר ל " וואלה ! 
" , כי הוא אוהד את סגנון כתיבתו הפרובוקטיבי של בן , אך מודע לצורך להקטין את המקום שניתן לו . 
" יש תחומים בהם כתיבתו גם במסגרת חופש הדעות הכי מקיף היא חורגת מהגבולות , כך היה בשבוע שעבר . 
הכפולה הפותחת יש בה אמירה שנכרת להיות מטעם העיתון . 
בן יעבור למקום יותר אחורי שלא יחשב כביטוי עמדת העיתון " , הוסיף . 
בן קיבל את ההדחה מהעמודים הפותחים בחיוב ואמר כי זה שינוי מרענן . 
עד כאן הידיעה ב GO GAY אני מזמן מתריע כנגד העיתון הזה ומזמן הוא ברשימות החרם שלי , בגלל הבעלים שישב בכלא , עכשיו אני קורא לכם לכל מי שהדמוקרטיה במדינה הזו חשובה לו , להחרים את העיתון " מעריב " , וכן את האתר " nrg מעריב " , שהוא בנו החוקי של העיתון הזה . 
במילים פשוטות לא לקנות את העיתון וגם לא להכנס לאתר שלהם . 
אם אתם עובדים במשרדי פרסום או אם אתם חברות או בעלי עסקים פרטיים , אני קורא לכם לא לפרסם בעיתון הזה או באתר שלהם , לאות מחאה . 
מחאה צריכה להשמע , ולהיכתב , אז תשמיעו קול ותכתבו מכתבים , פוסטים , מאמרים . 
הכי מומלץ זה כתיבת מייל ובו אתם מוחים על דברים הגזעניים והפשיסטיים של מנחם בן , ואתם מודיעים לו שכל עוד לא תתפרסם התנצלות על ידי הכתב , אתם מחרימים את מעריב וענפיו הכלכליים האחרים . 
לעורך מעריב אמנון דנקנר editor@maariv.co.il וכן ולמנכ"ל nrg מעריב , שאולי אלימלך shauliel@maariv.co.il זה בנפשינו , צריך להכות בבטן הרכה , וכסף זה הבטן הרכה של כל העסקים , וירידה בהכנסות זה דבר מאד מלחיץ , אפילו לבחור רגוע כמו נמרודי . 
למה סוסון ים ? 
כי סוסון ים הוא חיה מקסימה בעיני , הוא חי חיים מיוחדים ( תקראו איך הנקבה מכניסה את הזכר להריון ) והכי חשוב , מדובר בחיה שנמצאת בסכנת הכחדה בכל העולם . 
אחרי שתהנו מהתמונה , כל מי שמעוניין , מוזמן לקרוא על סוסוני הים . 
סוסוני הים חיים במים רדודים באזורים מרובי אצות ועשבי ים ובשוניות אלמוגים . 
הם ניזונים מבעלי חיים זעירים סרטנים ודגיגים - שהם שואבים בחדקיהם לתוך לועם הצר . 
בגיל צעיר הם אוכלים סרטנונים ויצורי פלנקטון , ומעריכים כי סוסון ים צעיר מסוגל ללכוד כ - 3,000 יצורים זעירים ביום . 
בגיל מבוגר הם כבר יכולים לאכול דגיגים . 
במקומות החיות שלהם יש דיירים קבועים נוספים , כמו קיפודי ים ומדוזות , שמתחרים עמם על המזון . 
כתוצאה מהתחרות על המזון נשארים הצעירים רעבים במרבית הזמן . 
סוסוני הים מסוגלים להחליף צבעים בתוך זמן קצר מאוד - מחום - צהבהב חדגוני עד לצבעים פסיכודליים עזים וססגוניים . 
שינוי הצבע נועד להתאימם לסביבתם ולסייע להם בהסוואה מפני אויבים ומפני טרף , עד שכמעט אי אפשר להבחין בהם בסביבתם הטבעית . 
במהלך האבולוציה חלק מהם הצמיחו על גופם גדילי עור שמשווים להם צורת אצות או אלמוגים . 
הם ציידי מארבים שנוהגים לכרוך את זנבם מסביב לאצה ולהמתין לסרטנים ולטרף חי אחר שישחה בסמוך , ואז הם שואבים אותו אל קרבם . 
בני הזוג מחזקים את הקשר הזוגי שביניהם בכל בוקר בטקסי חיזור משולהבים שבהם הם רוקדים ריקוד מסוגנן סביב עלה של עשב ים ומשלבים את זנבותיהם . 
כשהנקבה מוכנה , מתחיל הטנגו המסכם : הזכר מותח את גופו , כאילו מחקה את חבלי הלידה הקשים שיעבור בעתיד , והנקבה יכולה לוודא שכיס דגירת הביצים שלו ריק . 
כאשר הזכר זוקף את ראשו בעת החיזור הזה , הוא מסמן לנקבה שהוא מוכן להתחיל . 
היא מניעה את ראשה בקשת , והזכר מגיב ברעידות . 
ככל שהיא מהנהנת חזק יותר , כך גוברים ההנהונים שלו . 
הם ניצבים זה מול זה , כורכים זנבות ועולים כלפי מעלה , ואז נפרדים וחוזרים על הטקס הזה לפעמים גם 50 פעמים , במשך שעות רצופות . 
כל זאת כדי לייצב את עצמם במצב אופטימלי שיאפשר לנקבה להחדיר את צינור ההטלה שלה ביתר קלות לתוך כיס הדגירה של הזכר . 
בעת החדרת הביצים עולה הזכר בצורה אנכית קרוב לפני המים כדי לקלוט אוויר . 
בסוף התהליך מצליחה הנקבה להחדיר את הביצים לכיס , ובהזדווגות מועברות מאות ביצים מהנקבה לזכר בתוך פחות מחמש שניות , ב " התגפפות " חזיתית . 
אז משחרר הזכר פרץ של זרע שנועד להפרות את הביציות . 
עם השלמת ההפריה נסגר כיס הדגירה . 
לאחר ההחדרה הנקבה מסתלקת מהזכר . 
במקרים מסוימים יש " פספוסים " , כשזוג מנסה להזדווג בין זרמי הים וקשה לו להתייצב כראוי , הנקבה המיוחמת עלולה לפלוט את ביציה האדמדמות לים , ולא לתוך כיסו של הזכר . 
את ההזדווגות הראשונה שנצפתה בטבע תיארה החוקרת הקנדית , ד"ר אמנדה וינסנט , כך : " זה מתפתח כמו ריקוד אטי במשך שעות רבות , בני הזוג מפגינים עניין בשינויי צבע קלים - מחום לצהוב הם זזים צמודים זה לזה , משלבים זנבות , לפעמים הם אוחזים באותו גבעול עשב , ולפעמים ינועו סביבו במעגל " כאשר זיווגו זכר אחד עם כמה נקבות , נצפתה תחרות ביניהן , אבל זו לא הייתה תחרות נלהבת . 
תמיד הזכר יזם את החיזור , והתנהגותן של הנקבות הייתה מתונה . 
אולם , כאשר זיווגו שני זכרים עם נקבה אחת , המצב השתנה לחלוטין והזכרים שידועים בשלוותם , נשכו זה את זה בפראות , והפכו ליריבים אכזריים . 
הם נאבקו בזנבותיהם ונגחו בראשיהם , במטרה להשיג את הנקבה . 
בטבע אירועים כאלה נדירים במיוחד מאחר שבני הזוג מונוגמיים , ומכירים היטב זה את זה . 
אצל סוסוני הים אין אפוא מקום ל " הזדווגויות מחוץ לקשר הזוגי " האופייניות לדגים אחרים . 
אצלם יש היגיון לנאמנות , מאחר שהם צריכים להגיע לתזמון רבייתי מושלם , שבו הנקבה מוכנה עם הביצים החדשות בדיוק ברגע שכיס הדגירה של הזכר מתרוקן , והוא מכין את עצמו במהירות לקליטת הביצים החדשות . 
בעת החדרת הביצים הזכר , כאמור , עולה בצורה אנכית קרוב לפני המים כדי לקלוט אוויר . 
תופעה זו לא מוכרת אצל אף דג אחר מלבד סוסון הים . 
כמו כן מעולם לא נודע שיש דגים אחרים שמסוגלים להפרות את הביצית בתוך גופו של הזכר . 
לאחר השלמת ההפריה נסגר כיס הדגירה . 
במשך עשרה עד 12 יום מבודד נוזל הכיס מהסביבה החיצונית ורמות המליחות והחמצן שבו נשמרות יציבות . 
כל אחד מהעוברים עטוף ברקמת חיפוי בדומה לשליה . 
הרכב נוזלי כיס הדגירה משתנה במהלך ההיריון , מנוזלי שליה לנוזל שדומה בהרכבו למי הים , שנועד ככל הנראה להכין את הצאצאים למפגש עם מי הים לאחר ההשרצה . 
מספר הצאצאים שסוסון הים מסוגל לאחסן בכיסו תלוי בגודל הכיס . 
ברגע שהעוברים מסיימים את התפתחותם נכנס האב לתהליך השרצה כואב ומתיש שמתחיל לרוב בלילה ועלול להימשך יומיים . 
לבסוף נפרץ הקרום שסוגר את כיס הדגירה וסוסוני ים זעירים ומפותחים יוצאים למי הים . 
עם היוולדם הם נראים כהעתק מושלם של הוריהם . 
האב שותף פעיל בלידה , והוא מסייע להם לצאת מכיס הדגירה לים הפתוח בעזרת צירי לחץ . 
מיד עם צאתם הם עצמאיים , והם חייבים לצוד כדי שלא לגווע ברעב . 
גם לו רצו אין להורים פנאי לטפל במאות הצאצאים החדשים מאחר שבזמן שהאב היה בהיריון , ייצרה האם דור חדש של ביצים . 
יום אחד בלבד לאחר שהזכר סיים את ההשרצה , שבה אליו הנקבה עם קבוצת ביצים נוספת שמחכה להפריה . 
במשך כל עונת הרבייה , שנמשכת לא פחות משבעה חודשים , מתעבר הזכר בכ - 12 מחזורי היריון בלי הפסקה , ומשריץ בממוצע כ - 300 סוסוני ים זעירים בכל שגר . 
רק מעטים מהם שורדים ומרביתם מתים ברעב או נסחפים בזרמים . 
בתחילת חייהם לא ניתן להבחין בין זכר לנקבה , ורק לאחר הופעת כיס הדגירה אפשר לקבוע בוודאות את זוויגו של הסוסון . 
לאחר כחצי שנה מנסים אלה ששרדו את תלאות הים למצוא לעצמם בני זוג , ולהתחיל את חייהם כבוגרים . 
_ _ _ _ _ _ _ _ _ _ _ _ _ _ _ שתיקת המוזות קוראים לזה , כשלא בא לך לכתוב , וגם אם בא לך אז אתה לא מוצא את המילים הנכונות . 
כמה כאב , כמה שינאה , כמה כעס יש באוויר , ומוות וריח של דם , וכאב ועוד כאב ועוד כאב , שמרוב כאב אני לא מצליח לבכות , וכשהבכי איכשהו עולה , הוא נעצר וחונק את הגרון ואי אפשר כבר לנשום פתאום , ומחנק וחוסר אונים ותקוות שנתבדו . 
מלחמת אור בחושך וכרגע מתסתמן ניצחון החושך על פני האור . 
אני מרוקן מאנרגיה , ונותן לכעס ולתיסכול להכניע אותי , והנה אני מתלהם והנה אני אדם קדמון לבוש פרוות עור דרוך בפתח המערה , משמיע קולות של חיה פצועה , מוכן לרצוח , להרוג , לקרוע בשר חי בשתי ידי . 
ואז אני נרגע ואוסף את עצמי ונרגע ומטעין את עצמי מחדש באנרגיה , מזיז הצידה את ה " קדמון " , ומתחיל שוב להפיץ אור , בהתחלה אור קטן , בהתחלה רק אל האנשים שאני אוהב , ואז אל האנשים שאני פחות אוהב , ואז אל האנשים שאני לא אוהב , ואחר כך אל האנשים שאני שונא , ושם אני נישאר הרבה זמן , כי שם יש כל כך הרבה שינאה להמיס , אבל צריך להתחיל מתי שהוא ואם לא עתה אימתי ? 
מתחבר אל היופי שיש בעולם הזה , ואל השמחות הקטנות שעושות לי טוב בנשמה . 
והכי חשוב , לא להשאר לבד , להזמין חברים קרובים ואוהבים , לבלות איתם , לשמוח , לאסוף כמה שיותר חוויות נעימות בדרך , ולתת , לתת מהלב , לא להלוות , לא להשאיל , לתת מתנה מהלב . 
הבטחתי לעצמי לאסוף בארגז את כל החפצים שאני לא רוצה ושהפסיקו לשרת אותי , ולהעביר הלאה , שמישהו אחר יהנה במקום שזה יעלה אבק . 
ואבק , אפילו במושגים של פנג שואי פולני , זה רע . 
והנה אני כבר מעודד יותר מבתחילת הפוסט , והאנרגיה מתחילה לחזור למלאות חיה . 
ואני רוצה לשתף אתכם בכמה שמחות קטנות שיעשו לכם טוב על הנשמה . 
נביעות בטעם - שוס של הקיץ , בשני טעמים , תפוח ויש גם אפרסק , מתקתק קל ומרענן בטירוף ורק 75 קלוריות לבקבוק של חצי ליטר , אני לא מבין איך הסתירו את מי המעינות האלה עד כה . 
חוף פרישמן לעת שקיעה - פעילויות שאנטי כל יום במשך החודש . 
סרטים - לחזור - של אלמודובר - הסרט הכי בוגר שלו עד כה . 
הבועה - של איתן פוקס/גל אוחובסקי , מקסים , נוגע בנושאים כאובים בצורה רגישה . 
אביבה אהובתי - של שמי זרחין , מרגש , ופותח את הנשמה . 
אם למשהו יש עוד רעיונות פותחי נשמה ונשימה , אני אשמח לשמוע , ובנתיים תהיו חזקים ואין כמו המילים המרגיעות של אהוד מנור להאחז בתקווה למרות דחיית המיצעד , ארועי שבוע הגאווה ממשיכם להתקיים , אתמול השתתפתי בכס " בריאות גאה " במשכנות שאננים , הכנס היה מרתק בתכניו , השתתפו בו להערכתי כשלש מאות איש , בינהם מרצים ואורחים ממדינות אחרות . 
פעילויות נוספות תמצאו באתר הבית הפתוח http://www.worldpride.net/index.php?id = 341 אני מסב את תשומת ליבכם לשתי ידיעות חשובות , למרות דחיית המצעד בשל " קושי " של המשטרה לאבטח את הצועדים , בעתות כאלה של מלחמה , אישרו למתנגדי המצעד ההומופוביים לקיים את ההפגנה שלהם כסדרה , ביום חמישי הקרוב . 
לא יודע איך לקרוא לזה , צביעות ? 
רשע ? 
לכן הבית הפתוח החליט לקיים משמרת מחאה(לא מצריך אישור משטרה ) מול גן הפעמון ביום חמישי הקרוב בין 18:00 - 20:00 כל אוהבי החופש מוזמנים . 
ולכל מי ששואל מדוע בזמנים כאלה צריך את כל ה " גאווה " הזאת . 
תיכנסו לוואלה , שמפרסמת כתבה על שבוע הגאווה , ו " תתמוגגו " מהתגובות . 
צריך להחרים את הפורטל הזה , שאינו מפרסם תגובה שלי ( באמת תגובה חלבית ולא מיליטנטית ) ומפרסם , תגובות הקוראות לרצח הומואים שחור על גבי לבן . 
אני מוכן להשבע שהעורך של התגובות הוא הומופוב ( 99 % מהתגובות שהותרו לפרסום הן הומופוביות אלימות , אין מצב שאלה הדיעות של רוב המבקרים באתר ) http://news.walla.co.il/?w = / 1 / 953450 לקרוא ולא להאמין , הנה כמה פנינים מצמררות : " דני - 
