יש איזה שיר של המאניק סטריט פריצ'רז שנקרא צונאמי . 
לא סובלת את השיר הזה , וכבר שלושה ימים הוא לא יוצא לי מהראש באמת . 
אי אפשר ככה כבר . 
כל פעם שאני מעיפה מבט לטלוויזיה או פותחת דף בווי - נט אני חושבת - או דה הורור , וכמה אני שמחה שאחותי טסה משם לפני חודשיים . 
אסון טבע זה דבר מאוד לא נעים . 
קישיון שלאחר המוות זה דבר עוד יותר לא נעים , וגם לא מצטלם טוב . 
אז אני אתמקד בדברים אחרים . 
היום סיימתי את יום עבודתי עם תפוח . 
ליד דלת הקבלה עמדה לה קערה עם תפוחים . 
שאלתי את פקידת הקבלה - הם עולים ? 
היא האירה לי פנים ( כזו היא , מאירה . 
אולי קרובה של גולדה ? 
אח , איזה קרש ) ואמרה - לא . 
תקחי . 
לקחתי תפוח ודפקתי בו ביס , וככה כירסמתי לי אותו בדרך החוצה , כריס כרס . 
זה מגניב שמקום העבודה שלך דואג לך לפירות . 
בדיוק התבאסתי לעצמי שאני לא קונה פירות , וכתוצאה מזה גם לא אוכלת פירות , ופירות זה בריא , מה , לא ? 
זה נחמד שדואגים לבריאות שלך בעבודה , ולא מחלקים סתם וופלים עבשים , או כלום . 
אתמול קרה מקרה שכזה . 
הלכתי לי לסופר פארם . 
בעודי עומדת בתור , שמעתי קריאה בשמי . 
הסתובבתי , ומי היה זה אם לא אחד החברים הכי טובים של האקס שלי . 
זה שהיה ממש לפני קלינט , לא כולל זיוני אמצע , ריבאונדים וכו ' . לא ממש סיפרתי על אותו אקס , אבל את יחסי אליו ניתן להגדיר במילותיו של אביתר בנאי - " אמן תישאר לבד לנצח " . 
שנה וחצי הייתי איתו , הייתי מאוהבת בו עד עפר והוא התייחס אלי פשוט חרא . 
עד היום קשה לי להגדיר מה היה כל כך רע , אבל היה רע לתפארת . 
וואלה , בחיי . 
לא יודעת . 
אולי בגלל שהוא לא ספר אותי בכלל , לא נתן לי כלום . 
השאיר אותי תמיד במרחק בטוח מהחיים שלו . 
במשך שלושה חודשים הכל היה סבבה , ואז התחלתי להרגיש שפשוט מגרד לו להיות לידי . 
סחב אותי אתו לכל מקום , כל הזמן רצה להיות איתי , אבל כשהיינו ביחד , הוא פשוט לא ספר אותי . 
ראה דרכי . 
היה לחלוטין אדיש לקיומי . 
בתקופה הכי גרועה שלנו היינו מזדיינים אחת לשבועיים . 
שבועיים ! 
ואם כבר היינו מזדיינים , זה היה תמיד עם מגבת מתחת , שחס וחלילה לא נלכלך את המצעים . 
תמיד התפלאתי על הקטע הזה , בהתחשב במאורה המטונפת שהוא היה חי בה . 
לפני כמה שבועות דנה ספקטור כתבה קטע על אקס כזה . 
שפשוט לא היה מזדיין איתה . 
והיא הרגישה מגעילה , מכוערת , מסריחה מהפה , עפר הארץ . 
אז כן , ככה הוא גרם לי להרגיש , ולא רק בגלל קמצנות הזיונים . 
לפעמים לא הבנתי מה הוא רוצה , למה בכלל הוא נמצא איתי , אם הוא כל כך סובל . 
ולמה אני נשארתי ? 
אני יודעת ? 
! 
הייתי סתומה , זו התשובה הראשונה שקופצת לראש . 
אבל האמת - פשוט אהבתי אותו . 
הוא היה כה שווה , גירסה גבוהה ורזה של ראסל קרואו , והיה אינטליגנט ברמות מטורפות , שנון , קרא המון , היגג למגירה , כתב שירים , וכל מי שפגש אותו אמר - וואו , איזה בחור מקסים . 
ואני חשבתי - איך הם לא רואים ? 
איך הם לא רואים איזה חרא הוא ? 
לא ראו . 
כמה חודשים אחרי שנפרדנו באתי אליו עם קלינט , לקחת סמים . 
רציתי שיראה איזה בחור שווה תפסתי , איך הוא אוהב אותי , מוכן לעשות בשבילי הכל , אפילו לחזור מחו"ל . 
רציתי שיכאב לו , אבל הוא לא ראה אותי ממטר . 
הוא היה נחמד וסימפטיקו , הכין לנו נס ומצא המון על מה לקשקש עם קלינט . 
הבן זונה . 
מאז לא ראיתי אותו ולא שמעתי ממנו כלום . 
איחלתי לו איחולים במילותיו של אביתר בנאי , כי לא מגיע לו להיות עם אף אחת . 
עד אתמול . 
פגשתי את החבר הזה , איש חמוד עד אימה , שנשוי לאותה חברה שהיתה לו אז ואפילו יש להם ילדה קטנה . 
מסתבר שהאקס התחתן לפני שלושה חודשים עם איזו אומללה ממשרד פרסום , ובאופן כללי הוא עושה חיים . 
אני סיפרתי על קלינט , והחבר אמר - כן , אני יודע שהתחתנת . 
הוא סיפר לי . 
מתברר שהוא ידע , יען כי יש איזה קונקשן בין משפחה מהמושב שלי לבין הוריו . 
זה היה מוזר . 
אני תוהה איך היא תסתדר בטווח הארוך עם הזין הקטן שלו . 
אבל היה נחמד לדבר עם החבר ההוא . 
תמיד חשבתי שהוא איש טוב . 
סיפרתי קצת מה קורה איתי , בידיעה שזה ידווח הלאה . 
ידיעה שקצת העיקה עלי . 
לא בגלל שהתביישתי , באמת טוב לי עם עצמי ועם חיי ( מזל שלא פגשתי אותו לפני חודש ) , אבל השיחה לא היתה נקייה . 
שנינו ידענו שיש כאן קטע של העברת מידע ועידכונים . 
נו מילא . 
חפרתי על זה הרבה בראש . 
אנשים שעשו לך כל כך רע אתה לא שוכח . 
