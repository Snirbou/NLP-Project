השבוע היה השבוע הראשון שלי בלשכת גיוס ב"ש . 
או כפי שהיא מכונה : חוליב"ש . 
זה היה שבוע ארוך ומתיש , שבמהלכו גיליתי שיומיות הן לא דבר כייפי ושבכלל אין חיים למרות שחוזרים כל יום הביתה , וזה בגלל שמגיעים הביתה רק ב 7 - 8 במקרה הטוב . 
את רוב השבוע ביליתי בתיוק ניירות ובהעברת מבחנים לכל מיני לקויי למידה שצריכים הארכת זמן וכאלה . 
עדיין לא שומעים על סטז' . 
ואלו הדברים המעניינים שאני זוכרת מהשבוע : 1 . 
הייתי חולה והלכתי לחר"פ ביום שלישי בתקווה לקבל גימלים . 
ע"פ הנוהל בצבא , אם אין לך חום , אתה יכול לבוא עם ראשך הכרות בין ידיך שותתות הדם לחדר הרופא , והוא עדיין ייתן לך רק דקסמול . 
וזה באמת מה שקיבלתי . 
2 . 
יצאנו למטווחים . 
ומסתבר שבניגוד למטווחים בטירונות , אף אחד לא טורח לבדוק כמה פעמים פגעת במטרה . 
3 . 
איש תמהוני בתחנה מרכזית אשקלון שבבעלותו כלב פודל שחור ומתוק הכניס את כלבו לתוך קופסת קרטון כך שרק הראש של הכלב הציץ החוצה , שר לכלב שיר ערש ברוסית ( או שפה מוזרה אחרת ) ועלה איתו לאוטובוס . 
4 . 
מלש"ב שעבר לידי בלשכה שאל אותי איך מגיעים לחדר 11 . 
בגלל שעדיין לא קלטתי את כל המספרים של החדרים עמדתי מולו נבוכה וניסיתי להזכר איפה זה , ואז עבר מישהו ממדור אחר ואמר לי : " חדר 11 ? 
זה לא המדור שלכם ? 
" ואז נזכרתי שאכן החדר של אימות נתונים שבו אני נמצאת כל שעות היום שבהן אני לא מתייקת ניירות הוא הוא חדר 11 . 
5 . 
עומדת להפתח ספריה חדשה בלשכה , וכולם נקראו להביא ספרים משומשים מהבית . 
בין הספרים שהגיעו נמצא גם עותק של " איילת מקבלת " . 
6 . 
אני יודעת בעל פה את כל הצבעים של כל המספרים שעל פיהם מסודרות התיקיות בלשכה , וכדי להוכיח את זה אני אכתוב אותם : 1 - תכלת 2 - אדום 3 - צהוב 4 - כחול 5 - שחור 6 - אפור 7 - כתום 8 - ירוק 9 - חום 0 - סגול אז אולי אני קצת אובססיבית , אבל עדיין אני זוכרת . 
זה מה שקורה כשמתייקים כל היום . 
אז לסיכום , אני כל יום מגיעה הביתה מאוחר , מתקלחת והולכת לישון . 
קצת כמו שעת ט"ש . 
סוף סוף סופשבוע . 
