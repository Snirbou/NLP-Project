איך הכותרת ? 
! ? ! ? ! ? אני , באופן אישי וללא סייגים , גאה בעצמי . 
אגב , אני יודעת שאצטער על זה , כי אני מפסידה דקות חשובות מ " רוקד עם זאבים " . 
" סרט לבן על כיפה אדומה " הוא ספר לא רע . 
לא חזק כמו " אמא היתה זוחלת " . 
מנחמיאס ציפיתי להרבה יותר gore , הרבה יותר דם וגופות מרוטשות . 
היו רמזים , אבל הכל היה אנמי מידי , לא ממש מזעזע , לא טרנטינו . 
אני אוהבת gore . 
מה לעשות . 
" המפצח " עם רובי קולטריין , סדרת מופת שחרוטה בזכרוני ולמרבה העצב לא משודרת יותר בשום מקום . 
" שבעה חטאים " גם נחמד , אבל רק הבריטים יודעים לעשות את זה כמו שצריך . 
הסרט " דרקון אדום " , למשל , שהוקרן לא מזמן בקולנוע , הוא גירסה חיוורת ועלובה לספר המופתי של תומס האריס שקראתי בגיל חמש עשרה או משהו כזה . 
הספר הרבה יותר חזק מהסרט , כל כך הרבה יותר . 
השערות סומרות , פשוטו כמשמעו , על העורף . 
וזה כל מה שיש לי להגיד בנושא . 
את " סרט לבן על כיפה אדומה " התחלתי לקרוא בצהריים . 
חשבתי שהגיע הזמן לעשות משהו מעניין יותר מלרבוץ בבית מול " ריקי לייק " , ארזתי את עצמי , בקבוק מים , שמיכת הטלוויזיה המעופשת ונעלי אצבע , שקוראים להם ככה על שום הכאבים האיומים שהם גורמים לאצבע , ושמתי פעמיי הישר לכיוון הפארק . 
בדרך נזכרתי שאין לי מה לקרוא . 
עצרתי במרכז המסחרי ונכנסתי לחנות הספרים עם המוכר הכי מיזנטרופ שיצא לי להכיר . 
בעודי מקבלת נקע בצוואר מהניסיון לקלוט איזה ספרים הם מחזיקים על המדפים ( למה לסדר אותם ככה ? 
! 
למה לא אחד על השני ? 
זה עובד יופי ב " פוקס " ) שמעתי מאחוריי קול משונה . 
משו בין גיהוק לניסיון לתקשר , קול בלתי אנושי בעליל . 
הסתובבתי בביטחון מלא שאמצא מאחוריי את החייזר הזה שכולם מדברים עליו שאם היה נוחת פה היה מבין את העולם שלנו בצורה אחרת לגמרי וכו ' , ומצאתי איש אחד עם תינוקת שהסתכלה עלי כאילו אני עולה באש . 
יצאתי משם עם הזה של נחמיאס ועם הטרילוגיה הניו יורקית של פול אוסטר , נסעתי לפארק , דידיתי על נעלי האצבע עד שנמאס לי ובחרתי את העץ שסביבו היו הכי פחות עורבים . 
אני מפחדת מעורבים . 
הם חכמים ומסוכנים . 
שילוב קטלני . 
ישבתי שם שעה וחצי . 
אני ניסיתי לקרוא , ומיליוני הברחשים שכנראה מאסו בטעמם של העורבים , הסיקסקים והברווזים ניסו לכלות בי את זעמם . 
היה בסך הכל דיי כיף . 
עשר דקות אני אהיה פה . 
רבע שעה טופס . 
אחר כך אני אלך להתקלח ( ברוח השאלון ) ואצא מפה כבר קיבינימט . 
היתה שבת מתסכלת . 
נסענו צפונה לחגוג איזה אירוע משונה עם המשפחה שלו . 
לא היינו לבד באוטו , מה שמנע עצירות ספונטניות לצורך חילוץ עצמות , אוכל , השתנה או חפוז בשיחים , וחייב אותי להיות נחמדה במשך כל הדרך , הלוך וחזור , כולל באירוע עצמו . 
בחגיגה עצמה נתלו עלי הילדים הקבועים , משכו לי בשיער ובבגדים וחיטטו לי בתיק , וכמה מהמבוגרים ניהלו איתי שיחות הזויות יותר או פחות על נושאים משמימים יותר או פחות . 
היה נורמלי . 
בדרך חזרה כבר הרגשתי כמו חיה דרוסה , הייתי עייפה ועצבנית ולחץ לי בנעליים . 
ארבע שעות בדרכים בשביל שלוש שעות נטו זה לא אחד מהבילויים המועדפים עלי בשבת . 
אולי אחר כך יהיה לי משהו יותר מעניין לספר , בינתיים השאלון השבועי : מקלחת - בבוקר או בערב?גם וגם . 
וגם . 
מים חמים או קרים ? 
אני חובבת טמפרטורות שבגיהנום כבר לא משתמשים בהן בגלל אמנת ג'נבה . 
אמבטיה או דוש ? 
" דוש " ? 
אני מכירה קריקטוריסט כזה . 
ביחד או לחוד ? 
ביחד , תמיד ביחד . 
הבעיה היא בטמפרטורותמהו האיזור שמקבל תשומת לב ראשון באמבטיה ? 
השיער . 
הסבירו לי שלחפוף כל יום זה לא בריא , אבל גם במקרים שאני לא , עדיין הוא מקבל תשומת לב כשאני חוככת בדעתי שוב ושוב האם בכ"ז לחפוף אותו . 
האם יש איזורים שאינך מקדישה להם תשומת לב בכלל?יש נקודה מסויימת באמצע הגב שאני לא מצליחה להגיע אליה . 
חוצמיזה נראה לי שכל האיברים מרוציםהאם יש איזורים שאינך מקדישה להם תשומת לב בכלל ? 
לפעמים אני עונה שוב על אותן שאלות מבלי לשים לבצחצוח שיניים וגילוח - באמבטיה או מחוצה לה ? 
הכל באמבטיה . 
פעם גם נכנסתי למקלחת עם ערימת חולצות לכביסה ביד . 
האם יש לך הרגלים מיוחדים בעת האמבטיה ? 
פרטי , נמקי והסבירי . 
הגיגים , מחשבות , הרהורים , חלומות בהקיץ , ראיונות סטייל " הקומיטמנטס " , נמנום ותרגילי מתיחות . 
ולסיום ( שאלה שאין לי מושג איך היא קשורה)מה את נוהגת לטבול בקפה/תה שלך ? 
העוגיות הכי טעימות עלי אדמות : חמאה ופקאן . 
מצריכות קואורדינציה מפותחת בגלל שהן מתפרקות , אבל שוות את ההשקעה . 
נו , טוב , אז התפכחתי . 
נקווה שאשלים סיבוב מלא של התפכחות לפני שאפגוש את השרינקית בעוד כשלוש שעות . 
סיכמנו בינינו באחת השיחות שלמצוא קריירה זה כמו למצוא אהבה . 
מוזר שאני מוצאת את עצמי יושבת ליד הטלפון ומחכה שיתקשרו אלי ויציעו לי את הזדמנות חיי ? 
בודקת מידי כמה שעות אם הוא לא מקולקל או משו ? 
? 
כמו בתיכון . 
גוד דאם . 
ניקיתי את הבית . 
בדרך כלל זה מרגיע אותי . 
הפעם לא ממש . 
האיש אוהב גדג'אטים , אז הוא קנה מצית משונה , מין ברנר קטן . 
הוא בכלל לא מעשן , האהבל , אבל מצאחן לו והוא הביא " שיהיה עם מה להדליק את הגז " . 
עד עכשיו נמנעתי מלשלוח ידי את האביזר המשונה . 
מכירה את עצמי , אני בטח אשרוף איזה גבה או גרוע מזה , אבל היות ובין שלל מעלותיי אני גם מאבדת מצתים סדרתית - אין ממש ברירה . 
האמת - לא רע . 
אין לי מה לומר . 
באמת . 
ריק לי . 
אבל משעמם לי . 
מגרד לי כבר מול הטלוויזיה . 
בחוץ יום יפה , אבל אין לי סיבה מספיק טובה לצאת . 
אין לי מה לקרוא . 
מחכה ליד הטלפון . 
ג'יזס , שמישהו כבר יחזור אלי . 
סקוטי ! 
! 
! 
שומע ? 
בימ מי אפ . 
עוד פעם ? 
הוא שואל . 
נו , בחיאת . 
נשארו לי עוד כמה טיסות על המולטיפאס . 
מה זה בשבילך . 
סטואי בהמתנה . 
מיקומך בתור הוא : שש עשרה וחצי . 
לאחרונה אני מרחיבה את שיטוטי בישרא . 
כן , השיעמום . 
מצאתי כמות מדהימה של אנשים שכותבים דברים כמו : פ 33 ות , מת!קה , עי 13 בים , לוג 2 וכו' ... האין זה דוחה להפליא ? 
האין זה יוצא מהתחת ? 
אני מתחילה להבין את החבר ' ה מקולומביין . 
bad stoey ! 
! 
! 
BAD ! 
! 
