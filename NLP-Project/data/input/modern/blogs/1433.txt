התקופה המבלבלת הזאת לא רוצה להעלם . 
גרוע מזה , היא מוסיפה להתעצם ונוכחותה מעמידה אותי בפני מלחמה חדשה . 
לא פעם אני חושבת לעצמי בצורה תאורית . 
איזה כיף , איזה כיף להיות בבית . 
פתאום אני מגלה שיש לי הכל . 
והרבה יותר מזה . 
יש לי חמישה סוגי קפה , וביניהם הטעם הפשוט ביותר , וגם הטעם האהוב עליי . 
יש לי מצלמה , ועוד כל מני דברים קטנים שהופכים אותי למרוצה יותר . 
יש לי חדר משלי , שמעוצב כרצוני , ויש לי עכבר עם גלגלת . 
ויש לי עוד מליון ואחת מותרות שגורמים לי לאהוב כל כך את העולם שלי . 
רק מפני שהוא שייך לי . 
אבל הכי כיף לי כי אני אני . 
ויש לי משפחה , וכי אני לא מוגבלת . 
כל כך הרבה דברים יש לי , ואני מחוברת אליהם דרך הרגש ( גם תכונות , לא רק חפצים ) , ועדיין אני לא מרוצה מהחיים שלי . 
אבל זה מובן לי . 
הנטיה שלי לעבד את המציאות במספר דרכים בו זמנית , היא שגורמת לי לתפקד באופן חלקי . 
כל דבר הופך למאיים וגורם לי להיחנק בתוך אי שקט . 
אפילו הכדורים כבר לא עוזרים . 
בתחילה הם הצליחו להשתיק את המחשבות . 
היו רגעים בודדים וענוגים של רוגע . 
כבר שכחתי שזה יכול לקרות . 
הם כבר לא משפיעים כך , ההשפעה שלהם נעשית הפוכה , ואני שוב חסרת מוצא . 
הקב"ן רואה בי משהו מיוחד . 
הוא לא מסתיר ממני . 
והערכה שלו כלפיי רק מחזקת אותי , כפי שכל הערכה מאנשים שאני בעצמי מעריכה ממלאת אותי באנרגיות חדשות . 
לפגישה האחרונה הגעתי מחויכת . 
גם הוא שם לב לשינוי . 
" יש לי מצב רוח טוב היום " , הסברתי . 
גם הוא חייך . 
" יש משהו מיוחד ? 
" " רבתי " , אמרתי , עדיין בחיוך . 
" וזה משמח אותך ? 
" " כן , אני אוהבת לצאת צודקת " הוא החווה לי להמשיך . 
" אחת הבנות עשתה לי איזה קטע טיפשי ומגעיל . 
עזוב את זה שהיא מאחרת כמעט לכל משמרת לפחות בחצי שעה ( בד"כ מאחרים אצלנו בסביבות הרבע שעה ) , היום היא החליטה לעצבן אותי במיוחד . 
הייתי חייבת לצאת לרגע מהעמדה , אז ביקשתי ממנה שאיך שהיא מסיימת להתלבש , שתחליף אותי לחצי דקה , ואז שתקח לה כמה זמן שהיא צריכה . 
היא הגיבה בתוקפנות ; מה אכפת לי לחכות עד שהיא תסיים להתארגן ? 
זה היה דחוף לי , והיא עדיין בחרה לעשות דווקא " . 
שתקתי לרגע , חיפשתי את המילים הנכונות , לפני שזה יישמע כמו איזה ויכוח קטנוני וילדותי - מה שהיה נכון . 
" לא הראתי לה שאני מעוצבנת . 
שמרתי על איפוק כדי לתת לה להבין שהיא הייתה לא בסדר מבין שתינו . 
חיפשתי לפגוע בה במילים , ולא ברעש . 
אנשים מכירים אותנו לא רק דרך השגרה , אלא גם דרך ההתמודדות במצבים כאלה . 
היה לי חשוב לשמור על כבוד עצמי . 
ולא הייתי משיגה את זה דרך צעקות . 
הבהרתי לה שהיא חסרת התחשבות ואני לא זקוקה לדבר ממנה . 
ועל אותו עקרון - שלא תבקש ממני כלום . 
כמו גם שכל איחור שלה , הוא טובה שאני מוכנה לעשות . 
והיא כמובן לא תרצה טובות ממני - כדרך לשמור על הכבוד שלה " ( זה עבד , אגב . 
היא לא איחרה לי מאז ) " את מספרת על זה באושר כמעט . 
זאת גם הפעם הראשונה שאני רואה אותך מחייכת ככה " . 
" כן . 
חוץ ממה שכבר הזכרתי , הויכוחים האלה גם מאתגרים אותי . 
הם מלמדים אותי על עצמי ועל מכסת הסיבות והתירוצים שאני יכולה למצוא בכל ארוע . 
מה גם שזה יוצר איזשהו ריגוש " . 
נסחפתי קצת לנושא וסיפרתי על עוד מן ויכוח שהיה לי עם אדם צר אופקים בנושא מאוד מסוים ( ועם זאת מאוד חכם ) , ובכל פעם שהראיתי לו שהמציאות שלו היא שמעוותת - הוא התחמק והתרגז עליי . 
שנינו היינו עקשנים מדי וזה התחיל להגרר למקומות ששנינו לא רצינו להמצא בהם . 
אבל בסופו של דבר , אני לא יכולה להתרגז עליהם , כי הם אלה שלא לוקחים מספיק אחריות על עצמם . 
אין טעם להפוך כל דבר לויכוח וריבים . 
כאשר אני מתחילה לריב - זה חייב להיות צודק מבחינתי ( כאשר העובדות לא מוטות כלפיי , אלא בהתחשבות מלאה גם בצד השני ) , אם אני רבה על משהו שהוא לא צודק - הפסדתי מראש . 
אנשים אף פעם לא יכולים להיות אשמים במה שקורה לי . 
אני מושפעת משני דברים בלבד : מהחלטות שאני לוקחת , ומהדברים שלא תלויים בי . 
לכן אני יכולה לשמור על קור רוח בריבים על צדק , כשאין מטרה מוגדרת אותה אני מנסה להשיג . 
" אבל אולי זאת כבר לא בחירה , אלא התחמקות ? 
" הוא שואל " איך התחמקות ? 
" אני עדיין נעולה על הצד שלי " כי גישה כזאת מבטלת את כל האשמים " " לא בדיוק . 
אני אשמה באותה מידה . 
כשהדברים הם תוצאות של בחירות שאני עושה " " אבל הבחירות שלך תלויות בהרבה גורמים חיצוניים " " ובכל זאת , אני לוקחת עליהם את האחריות כי אני מודעת לזה שהבחירות נעשות לפי שיקולים של אותו הרגע . 
ולפעמים יש החלטות מהירות שאין מספיק זמן לחשוב עליהן ולצפות את כל התוצאות " " ואז את מפילה את האחריות על ה " גורל " " " לא " הוא המשיך להציג טיעונים שביססו את העמדה שלו . 
כך גם אני , כשהתחלתי להרגיש סחרחורת קלה והפסקתי לעקוב . 
פתאום הכל נראה שונה ולא מוכר . 
אבדתי לגמרי את נושא השיחה , לא הצלחתי לזכור מה התכוונתי להגיד , או על מה בכלל הויכוח . 
פתאום הרצפה התחילה לזוז במעגלים איטיים . 
" .... את לא חושבת ? 
" " מה ... 
.. 
. 
? 
" הוא הביט בי בשתיקה . 
שום דבר לא נראה יציב . 
הרגשתי שאני צפה באויר , והייתי חייבת להאחז במשהו . 
" מצטערת , אבדתי אותך " התחלתי לסרוק את האזור . 
העיניים , שהרגישו עייפות יותר מתמיד , התאמצו להחזיר את הראיה למקומה . 
דברים לא יכולים לזוז סתם כך . 
התחלתי לרעוד . 
" מה קרה ? 
" " יש לי קצת סחרחורת " . 
בקושי הצלחתי להחזיק את עצמי . 
במצבים כאלה בד"כ הייתי ממהרת למיטה וקמה אחרי מספר דקות . 
" את נראית מפוחדת " לא הגבתי . 
" את רוצה להתרחק קצת ? 
" לא יודעת מה עבר לו בראש . 
ממנו אני בטוח לא מפחדת . 
נדתי בראשי לשלילה . 
עדיין שקט . 
אני מנסה לחזור לעצמי , אבל הסחרחורת מתגברת . 
אין לי אויר . 
" אני רוצה לצאת לרגע " אני בחוץ . 
יושבת על הרצפה , נשענת על הקיר . 
מנסה להחזיר את הנשימה ולגרש את הסחרחורת . 
העיניים עדיין כבדות , אני עוצמת אותן . 
רצף תמונות עולה במוחי . 
אותם דברים מעוררי בחילה , ופחד גהינומי . 
תמונה אחת חוזרת על עצמה . 
בכל פעם מתגלים בה יותר פרטים . 
אני מאלצת את עצמי לחשוב על משהו מעודד . 
שום נושא מעודד לא עולה לי בראש , אז אני מתארת לעצמי את מה שמסביבי . 
יש בחוץ אנשים , שניים מהם שולחים בי מבטים . 
אלה בטח החובשים שנמצאים בהפסקה . 
מעניין מה כבר עובר להם בראש . 
אני לא בטוחה אם המחשבות שלהם מטרידות אותי או לא . 
באמת אכפת לי מה הם חושבים ? 
כן , קצת . 
אני חייבת לשנות את זה . 
אני מבינה שמה שהם חושבים לא נוגע אליי בכל מקרה , אז שיחשבו . 
בכל מקרה המחשבות שלהם יהיו רחוקות מהאמת שלי . 
כבר לא אכפת לי . 
אני מתחילה לחזור לעצמי ונרגעת קצת . 
אני נכנסת בחזרה . 
הוא מסתכל עליי , מצפה שאסביר . 
עדיין אין לי מילים . 
המבט שלי נהיה קודר . 
" מה בדיוק קרה ? 
זה בגלל משהו שאמרתי ? 
" " לא,לא . 
" לא רציתי שהוא ירגיש אשם . 
הוא פה כדי לעזור . 
" אני לא בדיוק יודעת . 
פתאום קפצו לי הרבה מאוד דברים לראש והתחלתי לאבד את עצמי " . 
" מה למשל ? 
" " הרבה מאוד תמונות מפחידות . 
דברים לא מציאותיים שאני עדיין מפחדת לפגוש . 
הכל קפץ אליי בבת אחת , הרגשתי מותקפת " " וכשהיית בחוץ ? 
" " תמונה אחת חזרה על עצמה כמה פעמים . 
הרקע היה אדום כהה , כאילו היה נוזל סמיך . 
והיו חלקי שלדים מבולגנים . 
הגולגולת זזה כאילו ניסתה להגיד משהו . 
היא נראתה כאילו היא מציבה לי איזה אולטימטום " הוא הרהר במשך מספר שניות . 
" את שמת לב מה קרה ? 
" זאת הייתה שאלה רטורית . 
ידעתי שהוא מתכוון להמשיך . 
" התמקדנו במשהו שאת מסתמכת עליו , וגם הוא נוצר כתוצאה ממשהו שהוא עוד חלק מחומת ההגנה שיצרת . 
כנראה שדברים שאמרתי יצרו עוד מפרץ . 
וברגע שנפרצה ההגנה , היית חייבת לברוח . 
בדיוק כמו שקרה אז כשניסינו את ההרפיה " לא ידעתי איך לעכל את מה שאמר . 
זה היה נשמע הגיוני , אם כי רחוק מהתחושות של אותו הרגע . 
הודיתי שאני לא יודעת מה לחשוב , הדברים נעשים מסובכים יותר ככל שאני מתעמקת בהם . 
נראה כאילו התכוון להגיד משהו , אבל עצר באותו רגע . 
ואז שאל : " חשבת על מה שהצעתי בפעם הקודמת ? 
" הנהנתי . 
[ כל הזמן אנחנו מגלים דברים חדשים , אבל הדברים האלה עדיין לא מקדמים אותנו מספיק . 
הוא הודה שהוא בעצמו נשאר עם הרבה סימני שאלה אחרי הפגישות , מעין חידה מורכבת . 
לדעתו , צריך לחפש עוד דרכים להגיע לנקודות המהותיות שיובילו לבסיס הבעיה . 
החשש הוא שבהיפנוזה ( שמטרתה להסיר את מנגנון ההגנה האינטלקטואלי ולאפשר להתרכז ברגש ) החומות שנבנו אצלי ( עקב היצורים ) יתפרקו ואחזור למה שחוויתי אז , רק בעוצמה גדולה יותר . 
לכן הוא הציע לי לעבור מבחנים מיוחדים שנועדו לתחקר את התת מודע ( בסגנון רורשאך , TAT וכד')] . " אני חושבת שצריך לתת הזדמנות לכל דבר שעשוי לקדם אותנו . 
אם כי יש דבר אחד שמרתיע אותי " . 
פניו עדיין הביעו דאגה . 
" אני מפחדת לגלות על עצמי דברים שאולי בכל זאת הייתי מעדיפה שישארו במקום מסתור . 
מצד שני , זה כבר סותר הכל , ככה שאני מוכנה לקחת את הסיכון " . 
הוא הבטיח שיקדם את זה . 
נתפסתי גם אני ברשת , וסליחה לסיטי זן על הדיליי הארוך . 
1 . 
אני לא אוהבת פיג'מות . 
זה גורם לי להרגיש כבולה ומזכיר לי בית חולים . 
2 . 
אני מעדיפה שלא להאמין במזל וגורל ונמנעת מזה , אבל עדיין בוחרת את צבע התחתונים לפי ההרגשה שלי לאותו ערב , ובאיך שהצבע ישפיע על היום שלמחרת . 
3 . 
אני צמחונית כבר כמה שנים . 
יש לי גם כמה סטיות באוכל , כמו הגעלות מביצים , חלב , הגרעינים של העגבניה , והקליפה הדקה של הזיתים . 
אם לא תהיה לי כפית בכוס הקפה של הבוקר , לא אוכל לשתות אותו ( תסביך ילדות ) . 
יש לי שני ספלים מיוחדים : אחד לבוקר של שישי , ואחד לבוקר של שבת . 
כמה מאיתנו יודעים מהי " בחירה " ? 
בחירה , איננה זכות אלא חובתו של אדם . 
אך ראשית , עליו להכיר בה , ולהיות חזק מספיק בשביל לעמוד בתוצאותיו השליליות של מושא רצונו . 
כשעומדת בפניי הבחירה בין שני סוגי סבל , אבחר בזה שאליו אקשר , ולא בזה שבחרו אחרים עבורי . 
ככל שאתמיד בדעתי , אהיה מוכנה יותר ויותר לשאת בעונש שינחיתו עליי - בתוצאות השליליות של בחירתי . 
אם אכנע , הרי שאז אתגלה ( בעיני עצמי ) כחלשת אופי , על שלא הלכתי בדרך שייעדתי לעצמי . 
לא אכנע להשפלה . 
ובין אם ארים ידיים , העונש שלי מעצמי יהיה גדול מנשוא , בנוסף לסבל שייעדו לי האחרים . 
ההכנעות תהיה כפולה . 
בחירה היא לא רק עשייה המשקפת את הרצון . 
קודם היא לקיחת אחריות . 
