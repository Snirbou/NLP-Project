רק לפני כמה ימים כתבתי על זה שבעוד רגע יחשיכו לנו את המסכים בזמן הגולים , כדי שנרכוש אותם אחד - אחד , והנה בא משה תאומים , בשיא חוצפתו , ומציע בכלל שלאף אחד לא תהיה אפשרות ( השם ירחם ! 
) לראות כדורגל מחו"ל בזמן שידורי הליגה . 
הו , הליגה הקדושה , פסגת שידורי הספורט בארץ ובעולם . 
מיטב השחקנים , מיטה השערים , מיטב ההתמודדויות . 
רחמנא ליצלן , פן יראה מישהו ליגת האלופות ויבין אף הוא שהסטנדרטים של הכדורגל בארץ הם נמוכים למדי . 
הכל יחסי , כמובן . 
יאללה , משה . 
בוא נלך עד הסוף . 
בוא נעשה מעצר בית כללי לכל בתי האב בישראל . 
ביום שבת , בזמן שידור 3 משחקי המופת מליגת העל , ייאסר על כל אדם לצאת מביתו . 
כמו יום כיפור . 
סגירת בתי עינוגים , איסור נסיעה ברכב ממונע , כל החבילה . 
מי שייצא מהבית , יחטוף כדור . 
לא כדורגל . 
וברור שמבחינתך לא משנה אם ממש יראו את המשחקים . 
העיקר שיזמינו אותם וישלמו עבורם . 
תאומים , אגב , טוען כי הצעתו מעוגנת בתקנון פיפ"א , שלפיו אסור לשדר שידורים של כדורגל זר בשעה שיש משחקי ליגה מקומית . 
" אני יכול להבין שיש ציבור אוהדי כדורגל אירופאי גדול מאד אבל במצב הנתון זו פשוט עבירה על חוקי התקנון " . 
אוי ! 
עבירה על חוקי התקנון ! 
והרי אנחנו מדינה שומרת חוק , על כל תקנה וקוצו של יוד אנחנו מקפידים , במיוחד כשמדובר על ספורט . 
אם נציץ בתקנות של FIFA ( אח , יחי האינטרנט ) , נראה את סעיף 4 , המדבר על הזכות להתנגד לשידור זר . 
קודם כל , אי אפשר להתנגד לשידור שמתבצע ביום אחד בשבוע . 
כלומר , אי אפשר להתלבש על יום שבת ורק בו לעצור את שידורי ליגת האלופות . 
ויותר חשוב , סעיף 4C מדבר בפירוש על כך , שההתנגדות נועדה למנוע התנגשות בין שידור זר בטלוויזיה לבין משחקים מקומיים שאינם משודרים . 
ומדגיש סעיף 4D - לארגון אין זכות להתנגד אם המשחקים המקומיים משודרים בשידור חי בטלוויזיה . 
כלומר , הזכות הזו להתנגד נועדה למנוע מצב שבו אנשים יראו , נניח , ליגת האלופות בטלוויזיה , במקום ללכת לאיצטדיון לראות משחק של אשדוד . 
בקיצור , תאומים , צא לנו מהוריד . 
תשאיר לנו את זכות הבחירה , לפני שתישאר בלי כלום . 
את הכבוד העצמי שלך כבר איבדת , בין כה וכה . 
אמא ! 
! 
! 
! 
מטפלת קרואטית נעצרה בחשד להזנחה , לאחר שפעוט בן שנה וחודש ננשך עשרות פעמים על ידי התינוקות האחרים בגן , הנמצא בעיר החוף לובראן . 
האשה , ששמה טרם נמסר לפרסום , השאירה 14 תינוקות ללא השגחה , בעוד היא הולכת לחדר אחר כדי להחליף חיתול לאחד הפעוטות . 
כשחזרה מהחדר השני מצאה הגננת לתדהמתה את פראנס סימיק , אחד הפעוטות עם 30 סימני נשיכות בכל חלקי גופו בעוד הילדים האחרים יושבים עליו . 
ברשת סקאי ניוז דווח כי לדברי המשטרה נפתחה חקירה , אך בשלב זה לא ברור מה הניע את הילדים לביצוע המתקפה . 
חשודים נוספים לא נעצרו . 
עד כה . 
= = = = = = = = = = = = = = = = = = = = = = = = = = = = = = סליחה רגע , מה זאת אומרת חשודים נוספים לא נעצרו ? 
והתינוקות מה ? 
! 
המניע לא ידוע ? 
המניע ? 
שיחקרו את התינוקות האלה אם צריך ! 
שיוציאו להם ציפורן ציפורן ! 
שיתנו אותם לשב"כ , שיטלטלו אותם קצת ! 
פושעים ! 
איזה מניע כבר יש לתינוק ? 
הקרבן גנב לו את הצעצוע ? 
הקקי של הקרבן היה מסריח מדי ? 
" לא מצא חן בעיני איך שהוא הסתכל עלי " ? 
כמה ילדים אכן השתתפו במתקפה ? 
