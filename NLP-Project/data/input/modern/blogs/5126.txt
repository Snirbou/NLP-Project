יש ימים שאני מרגישה שעברתי שינוי גדול מדי בזמן קצר ושאולי הגיע הזמן למצוא את עצמי במקום לחפש . 
לא לגמרי מובן מה קרה לי ואיך סדרי עולם של שנים נמחקו כלא היו . 
די מסוכן להפוך בחור למרכז עולמי וכל כמה ימים אני מדברת עם עצמי ונוזפת בי על הזנחת חברותיי היקרות . 
מובן מאליו לאחרונה ציפיתי ממנו להשקיע כל הזמן ושכחתי לעשות את אותו הדבר בחזרה . 
בתחילת הקשר הייתי מבשלת יותר , מזמינה אותו מדי פעם למסעדות וקונה לו מתנות , אבל מאז שנהייתי מודעת למינוס העצום שלי ואחרי שהוא הציע לכסות אותו ושאני אחזיר לו את הכסף כשיהיה לי ( רעיון ששללתי באופן מיידי ) , הפסקתי עם המתנות והמסעדות וחיכיתי שהוא ייזום . 
רק לפני כמה ימים הבנתי שאני מתחילה להתייחס אליו כאל מובן מאליו ושבמקום להתלונן ( באוזניי עצמי , אם זה נחשב לתלונה ) על חוסר ההשקעה והיוזמה מצידו , כדאי שאתחיל ליזום . 
נימפו " את צריכה סקס כל יום ? 
" הוא שאל באחד הימים וצחק כשהתשובה שלי היתה " לא כל יום , פעמיים ביום " . 
אם יש תחום שבו אני לא מהססת ליזום זה בסקס , מה שגרם לו להתחיל לכנות אותי בשם החיבה המוזר הזה . 
מבחינתי אם אחד מאיתנו לא ממש עייף או מרגיש לא טוב , רצוי שכל יום ייפתח וייסגר בסקס , זה יופי של ספורט וגורם לי להיות רגועה ומאושרת יותר . 
לפני כמה ימים עלתה לראשי המחשבה המטרידה שאולי הוא לא כל כך נמשך אלי ובגלל זה יוזם פחות . 
אחרי כמה פעמים שחיכיתי שהוא יעשה את הצעד הראשון ( מה שלרוב אכן קרה ) הבנתי שסביר להניח שזו מחשבה מטופשת ושלרוב אני לא נותנת לו את ההזדמנות להתחיל כי אני " מתנפלת " עליו . 
מעניין אם יימאס לי מסקס . 
מגורים בשבועות האחרונים הוא ישן אצלי כמעט כל לילה . 
התרגלתי לקום ולהרדם לצידו בכל יום , מה שמאוד נעים לי . 
מצד אחד נוח לי שהוא ישן אצלי , אבל מצד שני לא נעים לי מהשותפים שלי שעל דעת עצמי הגדלתי את כמות הדיירים בדירה . 
כשהם נכנסו לכאן סיכמנו שאם וכאשר יהיה בן זוג לאחד מאיתנו , הוא יישן כ - 3 לילות בשבוע בדירה , כדי להתחשב באחרים . 
זה לא בסדר שאני לא מקיימת מה שאני דורשת מאחרים , אבל לא דמיינתי מצב שבו אני אצא עם מישהו שגר אצל ההורים , מה שגורם לכך שאני לא מרגישה בנוח ללכת לישון אצלו . 
למזלי שניהם בקושי נמצאים בבית , כך שאין להם מושג מה המצב והם כל כך נוחים שגם אם היו יודעים יכול להיות שזה לא היה מפריע להם . 
אני סקרנית לדעת מתי נעבור לגור ביחד , איפה ואיך זה יהיה ... 
.. 
. 
האחרון לדעת נכנסתי היום למנכ"ל לבקש ממנו העלאה במשכורת . 
יש לי התלבטויות אם כדאי לי להישאר במקום העבודה או שזה הזמן לחפש מקום חדש , אז החלטתי לבקש העלאה ואולי עם משכורת גבוהה יותר ההתלבטות שלי תקטן . 
אחרי שהוא אמר שדיון שכר יהיה רק בינואר 2008 כי החברה במגמת קיצוצים ושהוא מאוד מעריך את העבודה שלי , מה שיתבטא בדיון שכר שיתקיים בעוד כמה חודשים הוא פתאום אמר " שמעתי שאת חברה של ת' " ולאחר שקיבל אישור והתחמק מהשאלה מי סיפר לו , שאל " למה אני האחרון לדעת ? 
" והוסיף שהוא מאוד אוהב את הבחור . 
אמרתי לו שהוא ממש לא האחרון ויצאתי משם תוהה מי סיפר לו ולמה אני עדיין טורחת להסתיר את המידע . 
עבודה אני לא מצליחה להביא את עצמי לעדכן את קורות החיים שלי ולשלוח אותם כדי לבדוק את מצב השוק . 
יש תחומים שאני לא מעוניינת לעבוד בהם , אבל לא ברור לי עדיין באיזה תחום הייתי רוצה לעבוד . 
לעבודה הנוכחית שלי יש כמה יתרונות וחסרון אחד ואני צריכה לקבל החלטה אם לקבל את המצב כמו שהוא או לקחת סיכון ולנסות עבודה במקום אחר . 
לא יודעת אם התחום שבו אני עוסקת היום מתאים לי , כי אם זה המצב רצוי שאני אחכה עוד זמן ואז עם ניסיון עשיר יותר , אני אוכל לדרוש תנאי שכר טובים יותר במקום העבודה הבא . 
למה אני לא יכולה להיות החלטית יותר ? 
כמעט 30 לא יודעת מה יהיה עם העתיד המקצועי שלי , לא בטוחה שהקשר עם הבחור יימשך לנצח . 
עד מתי יימשך חוסר היציבות בחיים שלי ? 
ואיזה עוד שינויים מחכים לי עד לאותו היום שבו אחליף קידומת ? 
