בספר הרביעי בסדרת האר פוטר , מוצגת לראשונה ההגיגית . 
קערה מוזרה בעלת סמלים ואותיות עתיקים בתוכה מסתחררים זיכורנות . 
לתוכה תחילה מרוקן דמבלדור זיכורנות , הארי צופה בהם , והיא משמשת ממש עד דפיו הכמעט אחרונים וכה מותחים את הארי לחזות בזיכרונות וללמוד מהם . 
אבל לא רק זיכרונות מונחים שם , דמבלדור מדבר על כך שיש לו צורך באותה הגיגית - שעל כן היא נקראת כך כי היא מכילה הגיגים ומחשבות . 
כיוון שלפעמים דעתו של הישיש הקסום מאיימת להיות מוצפת ויש לו צורך לאחסן חלק ממנה , בעיקר את העבר שלה , במקום אחר . 
לנו בימינו אנו , ובמציאות המצערת מחוץ לסיפרי הארי פוטר , אין הגיגית . 
יש לנו במקום זה יומנים . 
אני כרגע בנקודת שלא מתחשק לי כלום , אפילו דברים שכל כך העדפתי לקום בשבילם , או היה לי כיף לחשוב שהיום מוקדש לתשוקה הקטנה הזו כבוים . 
ביום שישי יופיע קאסט חדש ובעל דם חדש וטרי על בימת כוכב במסגרת רוקי . 
יש להם שחקנים לא רעים בכלל , ופוטנציאל מאד טוב להצליח . 
אין להם ניהול , או הכוונה , שני האנשים שעליהם הוטלה האחריות מעבירים את זה מאד לשני , חסר להם האירגון וההובלה , כל צוות צריך איזשהו מישהו שיקח את היוזמה לידיים , והם פשוט מפחדים ממנה . 
מהאחריות הזו . 
נקראתי לעזור להם במשימה הזו , של הארגנון והכוונה . 
הרגשתי כיצד זמני מתבזבז , זמן שהייתי אמורה להקדיש למציאת האני העצמי , בעזרת אמא ואבא , לראות לאן פני מועדות , ובמקום זה הלכתי לחזרות של רקי , לקאסט שאני בכלל לא מופיעה בו . 
והאמת שבכלל לא מתחשק לי לבוא להופעה שלהם . 
שוב לברוח , להתעסק בדברים אחרים . 
למרות שמחר ממש לא בא לי לעזור להם . 
אני לא מרגישה שהם צריכים אותי לכוון אותם ולהגיד להם הערות שקשורות להופעה על הבמה . 
יש לי צוות משלי שההופעוות שלו בינוניות . 
חסר להם את הוואו , וחסרה להם התשוקה והעיניין בתפקיד ובדמות ואני מזכירה לעצמי בעיקר שזה בגלל שאף אחד מהם לא שחקן מקצועי . 
הראש שלי מלא מידי , זה קורה כי יש לי זמן לחשוב לעצמי כבר שבועיים . 
חזרה אחורה עם נקודת פתיחה קצת שונה . 
טוב אז בעצם התפטרותי מהעבודה לפני כחודש וחצי ועם סיום תקופת פסיכומטרי נוספת בת 3 חודשים לפני שבוע . 
חזרתי לנקודה בה הייתי חודש אחרי השיחרור מהצבא . 
במהלך השרות הצבאי שלי , פחות הייתי בטטה בבית ורק חיפשתי להעסיק את עצמי , כדיי לא להרגיש שהיום התבזבז . 
שקמתי מוקדם ולא עשיתי כלום היום , כיוון שהתפקיד שלי כלל הרבה זמן פנוי כל כמה שחיפשה אחת הקצינות למלא אותו . 
( ובואו לא נפתח שוב את הדיו " מצא את הבדלים בין צה"ל בקירייה לבין צה"ל שיושבים במחסומים / בטנקים / זוחלים על הגבול ובאמת יוצאים להגנת המדינה . 
) בשנתיים שירות כל זמן שהתאפשר לי נוצל לצורך עבודת צוות רוקיסטי , למידת מקצוע האיפור , והכנת בסיס יציב ליציאה לאזרחות . 
יצאתי לאזרחות עם 340 שקלים בחשבון הבנק , עם תעודת מקצוע ושאיפה הבטחה שלעולם לא אקום כ"כ מוקדם בשביל לבזבז את הזמן . 
הבסיס שבניתי לא היה כל כך יציב ומצאתי את עצמי תוך חודש מחפשת שוב מה לעשות והפעם בכוחות עצמי , ומחפשת לעבוד . 
אחרי שנה וחצי , היום יש לי ניסיון בעבודה בחנות , קצת התקרבתי לתחום האופנה , והתייצבתי בעצמי על סגנון לבוש . 
התייצבתי מבחינה כלכלית וכרגע יש לי 17,000 ( ! ) שקלים בחשבון הבנק , תעודת מאפרת + רזומה לא רע כל - כך של עבודות וצילומים שלהן . 
ו .. 
. 
חוסר כיוון . 
עדיין אין לי שום כיוון , או מטרה בחיים . 
או משהו שבכלל מעניין ואני אומרת , כן אני רוצה להיות זה . 
אני רוצה שישאלו את ההורים שלי מה הילדה שלהם עושה והם יגידו היא - הכנס פה שם של בעל מקצוע - . אני רוצה שישאלו את סבתא הפולניה , מה הנכדה שלה עושה היא תגיד בחיוך וגאווה פולנית כן הנכדה שלי מרוויחה את לחמה ב - הכנס כאן עיסוק - . אני רוצה שאם יבוא פרינסטון מאבניו קיו וישאל אותי מה המטרה שלי בחיים תהי לי תשובה . 
ואין לי . 
וכבר מאז היותי ילדה בגיל מבוגר מספיק מבוגר בשביל תחביבים ועיסוק בכיוונים מסויימים אני מוצאת שאני לא טובה ויותר גרוע לא מתעניינת בכלום מעבר לשמיכת הפוך שלה . 
שמתחתיה לא מסתתרים חלומות - לא הגיוניים לפחות . 
או סיוטים , ותיסבוכים אישיים שלי מארועים כאלה ואחרים . 
ואמרתי לעצמי יום אחרי הבחינה , טוב , אז אני אדבר עם אמא ואבא ונמצא ביחד - למרות שכיוותי שבהתחשב בעובדה שיש לי תעודת מקצוע זה יקל עלי ואני פחות אחפש את עצמי , אבל כמוני יש מאות ואולי אלפי בנות , שפונות ופנו לאנשהוא אחר כי אין מקום לכמות המוכשרים לתפקיד . 
אבל אמא במקום שבאמת נשב לדבר נתנה לתשוקה שלי לנעליים להשתלט ופשוט הלכנו לשופינג קצר בנמל במקום לשבת ולחשוב . 
אבודה . 
יש דברים מטופשים להחריד שפשוט מעודדים . 
אפילו לא מעודדים , פשוט מעלים חיוך . 
כאלה שמי שמסתכל מהצד אומר , " בשביל מה ? 
" או " נו באמת " . 
כן . 
למשל להסתכל על נעליים בקניון . 
לא יודעת למה , אבל זה מעביר יופי את הזמן , זה מוציא איזשהו פאן - כוסית ועושה חשק . 
מדגדג לשיפור הופעה . 
הרי תמיד על עקבים הבחורה נראית מרשימה . 
שיש שיחה שלא נענתה מאדם מסויים . 
כאילו - וואו איזה כיף שהיית עסוקה , ולא עניתי . 
לא יודעת , לי זה עושה כיף , שחיפשו אותי . 
אבל הכי מטופש באמת שעושה לי טוב זה כתר של פורים , כזה מפלסטיק . 
לשים אותו על הראש . 
זהו , זה אוטומטית משפר את המצב רוח , מחורבן ככל שיהיה . 
כי אני מלכה ומגיע לי . 
ככה זה מרגיש . 
למרות שהוא נרכש ב 7 שקלים , ולו הורווח באיזו זכיה בתואר . 
סתם . 
לשים אותו על הראש עושה כיף . 
