אתמול הלכתי לסניף הדואר לאסוף מכתב רשום . 
סניף הדואר שלי רחוק מביתי מהלך 20 דקות , בעוד סניף אחר מצוי במרחק 10 דקות הליכה . 
מדוע הרחוב שלי שייך לסניף הרחוק ? 
לדואר ישראל הפתרונים . 
כאמור , הלכתי לסניף הדואר ומצאתי על דלתו שלט : במהלך חודש אוגוסט הסניף יהיה פתוח בכל יום עד השעה 15:00.חודש שלם בשנה אין שירות דואר לאנשים עובדים . 
ומה יעשה בכל זאת אדם עובד שצריך לקבל מכתב רשום חשוב ביותר ? 
יסע לסניף באמצע יום העבודה . 
יצאתי מהמשרד בשעה 12:15 . 
חזרתי בשעה 15:00 . 
למה?כי חיכיתי שעה ורבע לאוטובוס בדרך חזרה . 
כמובן שאם הייתי יודע שאחכה שעה ורבע הייתי הולך ברגל למשרד ומגיע כעבור 25 דקות , אך אז האוטובוס היה מגיע לתחנה שתי דקות לאחר שיצאתי לדרכי , וההמתנה שלי היתה לחינם . 
בסה"כ בזבזתי כמעט ארבע שעות במטרה לקבל מכתב רשום . 
הגעתי למשרד אפוף חמת רצח , ונגן המוזיקה הפתיע אותי בדיוק בשיר שהייתי צריך . 
הנה מה שעידן אלתרמן כתב עליו בבלוג שלו : " אח . 
. אריאל זילבר . 
כמה מבריק האיש . 
יש כל כך הרבה מוזיקאים בארץ שאני מעריץ ואצל כולם די קל לזהות השפעות מעבר לים . 
אריאל זילבר ? 
הוא חייזר . 
אולי המוזיקאי המקורי ביותר שקיים בארצנו . 
קחו את הלחן של " אגדה יפנית " . 
זה באמת לא דומה לשום דבר . 
ואני מת על השילוב בין המנגינות היבשות , המתמטיות שלו , לעיבודים העלצים . 
. שני שירים שלו אני אוהב במיוחד . 
את " ברוש " ( שהוא גם הטקסט האהוב עליי ביותר של אהוד מנור יחד עם " ימי בנימינה " ) ואת " שמש שמש " . 
ואין אין אין שיר בוקר מושלם מ " שמש שמש " . 
המנדולינה בפתיח כבר מבשרת עונג . 
אבל הדו - קרב המוזיקלי בין הכינור החשמלי לגיטרה החשמלית בהמשך השיר ( על רקע הבס האריאל זילברי הטיפוסי ) זה חגיגה . 
היום שמתי את השיר במערכת לתזכורת . 
נשבע לכם , לחצתי replay שש פעמים ברצף . 
כי אצלנו שלמות זו לא מילה גסה . 
" אין לי הרבה להוסיף , מעבר לזה שהביצוע אכן מושלם . 
( אגב , יש ביצוע מוקדם פחות טוב באלבום " רוצי שמוליק " ) הדו-קרב בין הגיטרה לכינור החשמלי הוא השיא , אך כדאי לשים לב גם לתופים ( הפתיחה והסגירה של ההיי - האט ) , לבאס , וכמובן , לתת כבוד ללחן האדיר . 
טיפה של רוע אין באיש הזה , והאופטימיות המזוקקת הזו היא בדיוק מה שהייתי צריך . 
שוב ושוב . 
