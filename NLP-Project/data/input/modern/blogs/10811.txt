" אה , זה כזה מי צוחק ראשון ? 
" " כן , או .. 
. 
משהו אחר .. 
. 
אני לא יודעת ... 
.. 
. 
" ומי בוכה ראשון ? 
כי בינתיים אני מנצחת . 
כבר מעל שבועיים בלי דמעות . 
רק מחנק בגרון לפעמים , והתחושה הזו שעוד רגע ואני מתפרקת . 
" אז את בעצם בטוחה שתפלי ... 
.. 
. 
" היא אומרת , ואני עונה שזה מה שתמיד קורה בסוף , ואחרי שתיקה קצרה חותמת את העניין , " כן , אני אפול " . 
הסטטיסטיקה מראה שבמסיבות מישהו בסוף יקיא , ושבסוף אני נופלת . 
בינתיים הכל בסדר גמור , אני מתעקשת ושומרת על הבסדר שלי קרוב קרוב . 
עכשיו אני לא מוותרת עליו . 
אני מתגרה בעצמי ושומעת את תשארי עוד קצת . 
העצב חלול ואני כמעט אדישה לקצה החוט שמתרחק ונפרם עם הזמן , ומי יודע אם ישוב וייקשר . 
אני אוהבת את המצב הזה יותר מהקודם ופחות מהבא . 
אתמול הייתי יפה בעיניי עצמי . 
מחר אני אתעורר בשיעור פילאטיס ואראה את דמותי במראה של הסטודיו ואדע שהתחיל עוד שבוע , שגם אותו אאלץ לבלות עם ההשתקפות . 
לפעמים היא בבלאנס יפה באטיטיוד אחורה ואני חושבת שאני יכולה להשלים איתה , אבל ברגע שאני תופסת אותה בתנועה לא מחמיאה אני רוצה להחרים אותה לאלתר . 
היא רודפת אחריי ואני מתחכשת לה . 
אולי על האחרים היא יכולה לעבוד אבל כשאני מסתכלת לה בעיניים אני יודעת בדיוק מאיזה חומר היא קורצה . 
פוטוגניות רלוונטית שכמישהו מתבונן דרך העדשה והפלאש מסנוור . 
בחיים היא אשליה . 
זה שערות מפלסטיק או זה אמיתי ? 
כי אם זה אמיתי אז נדבק לזה ריח של סיגריות , וזה נשרף בשמש , ומבולגן על הבוקר . 
וגם הופך לשיבה בבוא העת . 
לפעמים נדרשים מסעות שכנוע ארוכים כדי שאבין שלא חיים בשביל לספר . 
חיים בשביל לחיות , הסיפורים הם בונוס . 
לא ממסגרים את החיים ותולים על הקיר , ואין מצלמה נסתרת שמתעדת את כל הפאשלות . 
הזכרון הוא עורך מחונן . 
משאיר קטעים חלשים על רצפת חדר העריכה ומרכך את הצפיות החוזרות ונשנות . 
מתישהו אני אחזור לכתוב כמו שצריך . 
מתישהו יחזור הפוקוס , ומתישהו יגיעו הדמעות . 
בינתיים אני משחקת עם עצמי במחבואים , מוצאת יותר מדי , או פחות מדי , תלוי מאיזה כיוון מסתכלים על זה . 
זה בסדר , הכל בשליטה , בינתיים . 
אני שומעת שוב ושוב את השירים של ארקדי והוא נעים לי כי הוא בעברית והוא היה שם כבר מזמן , עוד לפני שהתחלתי להתבלגן בין א' ל נ' לי ' . איזה כיף שבקרוב רונה תוציא דיסק חדש ובפסח גם יהודית . 
כל כך הרבה זמן לא היו לי דיסקים שממש חיכיתי כבר שיצאו . 
אמרתי אתמול ליותר מדי אנשים שאני מצוננת ; בתשובה למה שלומי , בתשובה ללמה לא הייתי אתמול בקורס , וללמה האף אדום והעיניים מבריקות . 
טריגר ביקשה לשמוע מה שלומי חוץ מזה ולא הבנתי למה היא לא מקבלת את ה " בסדר " שלי . 
בסופו של דבר היא הסבירה ואמרה שבתור מישהי שהיתה איתי בימים האחרונים ... 
.. 
. 
" אה , הקורס " אני אומרת , " מה , זה שני אנשים שונים ? 
" היא שואלת , ואני אומרת שכן , במובן מסוים כן . 
משהו בי באמת נורא בסדר עכשיו , וזה בכלל לא סותר את זה שבקורס לא מאוד בסדר לי . 
אני מניחה שעדיף להיות חצויה כשלפחות חצי הוא די טוב , מאשר להיות מסונכרנת עם עצמי על הרע . 
לנה , לעומת זאת , לא צריכה בכלל לשאול , היא פשוט אומרת שלא טוב לי בקורס . 
לא לפני שהיא תוהה אם אני בכלל נמצאת שם ... 
.. 
. 
בסופו של דבר אני די מרוצה ממי שהיה שם , ואולי בעיקר ממי שלא היתה שם . 
חזרתי הביתה והראש הקטן שלי לא עמד בבלגאן של היותר מדי אנשים שהיו שם , למרות שעם רובם לא עשיתי שום מאמץ מיוחד לדבר או לתקשר . 
השבוע הזה קצת בלגאניסטי , מן קולאז' כזה . 
אין לי בעיה עם קולאז'ים מדי פעם . 
כל עוד הדבק מספיק חזק כדי לחבר את כל החתיכות . 
לקרוא עושה לי טוב . 
לפחות עם עצמי . 
זה קצת מנתק אותי מהעולם שבחוץ אבל זה לא משהו בלתי הפיך . 
מחלות סוגרות אותי בבועה . 
זה קצת טוב וקצת רע . 
אבל בגדול ההפוגה הזו מהשגרה נותנת לי הרבה מרחב נשימה . 
" מידלסקס " היה ספר נפלא , אבל הוא ( בשיתוף פעולה עם כל מני שיחות וחלומות ) גרמו לי לחשוב הרבה על מיניות . 
לא יודעת אם זה יותר טוב או יותר רע . 
תלוי את מי שואלים , אני מניחה . 
השואו קייס היה חוויה חיובית . 
קצת עשה לי חשק ליצור אבל קצת דיכאתי אותו כי אין לי כוחות להתמודד עם הצרכים האמנותיים שלי . 
די מצחיק לנסות למפות את הימים האלה לפי טוב ורע . 
בכלל הפוסט הזה יוצא קצת לא ברור . 
לא נורא . 
טוב או רע , משהו מרגיש לי די חי , בסופו של דבר . 
אחרי שעתיים על טהרת הרוח ובנסיון להגיע לעיקר , אי אפשר לחזור הביתה ולהתעסק בבולשיט . 
אי אפשר בכלל להבין איך החיים מתנהלים , וצריך לעשות את המעבר בחזרה לחיים האמיתיים . 
אני מניחה שמתישהו מחר אני אתחיל להתאפס את עצמי , ואני מקווה שאני אוכל לקבל את עצמי , ואת הזמן שדרוש לי . 
כל כך הייתי בטוחה שהבכי הזה יפרוץ בכל מני שלבים בערב הזה , והנה הוא עדיין תקוע בגרון , מבקש רשות , מהסס , בודק מה התפקיד שלו . 
אני מניחה שגם הוא צריך סיבה טובה לצאת . 
ובא לי לבכות , לא כי רע ולא כי כלום , פשוט כי זה תקוע , ובא לי להוציא ובא לי להתפרק . 
היה לי שבוע טוב . 
מפחיד להגיד את זה ומפחיד להודות בזה כי זה עלול להעלם , כי אני לא רוצה להתחייב על הטוב שלי , כי אני לא רוצה לצפות שזה ימשיך , וכי מפחיד ליפול . 
אני עייפה , אני מרגישה כמו בובה שצריכה לתפעל את החוטים של עצמה , שצריכה להיות מאחורי הקלעים ועל הבמה בו זמנית וכוסעמק , זה מתיש . 
כל החלטה מחייבת אותי אחר כך לתחזק אותה , אני לא יכולה להרשות לעצמי מילים בלי כיסוי , ואני לא יכולה להרשות לעצמי לדשדש במקום אז אני לוקחת את הדברים בידיים , ואז כבד לי . 
זה מעייף לשמור על עצמי בסדר , זה מעייף להמנע מדנה וזה מעייף לשכנע את עצמי כל הזמן שאני באמת באמת לא רוצה אותה בחיים שלי . 
עד להודעה חדשה . 
גם אם היא לא תגיע . 
ואני מחזיקה ומחזיקה והכל בסדר פתאום ומפחיד להסתכל למטה ולגלות שהגעתי לקצה הצוק והנה אין לי אדמה מתחת לרגליים ותיכף אני אתרסק כמו בסרט מצויר . 
ויש רגעים שנמאס , כי שום דבר משמעותי לא השתנה וכי אני סיזיפוס שאפילו לא יכול לראות את האבן שלו כשהיא מתגלגלת , אז צריך כל הזמן לבדוק , ולהיות בשליטה , ולא ליפול ולא ליפול ולא ליפול ... 
.. 
. 
אני שמחה . 
אני באמת שמחה שאני סוף סוף מרגישה שאני לוקחת את עצמי בידיים ושאני מתחילה לפלס דרך , למרות שזו רק התחלה ואני לא רוצה לפתוח פה לשטן , זה כן נותן לי איזושהי מוטיבציה לחפש . 
ועם כמה שזה קשה - אני כל כך מרוצה מזה שבפעם הראשונה אני באמת מרגישה שהפרק של דנה יכול להסתיים ושהמרחק הזה משרת אותי , ועוזר לי , במקום להעיק . 
" כה חיכיתי ליום והגיע " , אבל היום הזה הגיע והביא איתו תיק ענק עם הרבה עבודה . 
וזה כיף להגיד שהיה לי שבוע טוב , אבל זה שבוע טוב שבא על רקע של כל כך הרבה שבועות לא טובים , ככה שצריך לעבוד כדי שהוא לא יהיה יוצא מן הכלל , אלא שהוא יהיה הכלל . 
וכל קצה חוט הוא נפלא ונהדר , אבל דורש המון אנרגיות . 
אני צריכה לשחרר , אני צריכה להרפות , להוציא . 
ניסיתי למנות את הדרכים ... 
.. 
. 
לבכות , לכתוב , לדבר , לרקוד ... 
.. 
. 
גם לצעוק , אבל בלצעוק אני לא טובה . 
אני רק צריכה שהבכי יהיה בכי , והכתיבה תיגע בעיקר , והדיבור יהיה ברצף ובלי הפסקות כל רגע של איך להגיד ומאיפה כדאי להתחיל , ושהריקוד יהיה אני . 
כי כשדרך ביטוי שכל כך משמעותית עבורי נחסמת ובמקום להביע את עצמי אני מתחבאת ואלוהים יודע מה אני עושה שם .... 
... 
.. 
. 
אני חונקת את עצמי וגורמת לעצמי להתכנס פנימה , לתוך התסכול והכעס והביקורת העצמית , לא רק על האיך , כי אם על המה . 
אם לא רקדתי את עצמי , לא עשיתי כלום . 
עכשיו באמת , עכשיו עד הסוף , בוער בי הצורך להיות עצמי . 
ואני יודעת מתי אני כן ומתי אני לא . 
אני יודעת שאני לא שומרת בבטן , שאני לא מצנזרת ולא מחביאה , שאני אוהבת להיות יפה , שאני צריכה לצחוק ולבכות ולגעת . 
שאני שונאת מעצורים . 
