האם אנשים נוטים להעיר לך על הגינונים המוזרים שלך ? 
האם יש לך בעיות לבטא את הרגשות או המחשבות שלך בדיבור ? 
האם נידמה לך שאנשים מסתכלים עליך כשאתה נכנס לסרט או למסעדה ? 
האם אתה נכנס לחרדה כשאדם הולך מאחוריך ? 
תודה , אבל אני לא סכיזופרנית . 
אני יודעת לבד שאני לא סכיזופרנית . 
בסדר , אני קצת עצובה . 
אני בוכה בחלק מהימים ובחלק מהימים אני צוחקת ומחייכת והחיים יפים . 
תלוי . 
העבודה שלי , אני מחזיקה בה כבר מעל ארבעה חודשים , ומרגישה שזה בדיוק הזמן להתפטר , מפני שזה הופך להיות בלתי נסבל . 
ממשיכים לצעוק עלי ולהתקשר אלי עשרים פעמים ביום . 
בכל פעם מישהו אחר ואני נלחצת מזה . 
אני לא יודעת מה הם יגידו הפעם . 
אני מבקשת לעשות שלוש משמרות בשבוע , מקבלת ארבע משמרות ומוקפצת לחמישית . 
מתקשרים אלי היום בשבע בבוקר , האם אני יכולה לבוא בתשע . 
לא , אני לא יכולה , אני לומדת . 
מודיעים לי שהקורס שלי הוא פעמיים בשבוע ולא פעם אחת . 
כלומר , אני צריכה לבקר עוד יום בשבוע בלימודים . 
אני לבד ולא מכירה אף אחד ופוגשת אנשים שפעם למדתי איתם אבל היום לא . 
אני יושבת עם גיא על קפה וסלט ערבי קצוץ דק והוא אומר לי שאני מהממת . 
אני עובדת עם רפאל והוא אומר לי שאני מהממת . 
מאיר , יורם , ליאור , ליאור , טל , יניב , אומרים לי שאני מהממת . 
קובי אומר שיש לי רגליים של רקדנית , בעיקר כשאני עושה " טרן אאוט " , ובעיקר כשאני לובשת ככה את החולצה ( ככה ? 
איך ? 
) . 
הוא שואל , זה עושה לך את זה שאני אומר לך על החולצה ? 
לא ברור מה קובי רוצה ממני . 
לא ברור בכלל . 
למישהו יש עוד משהו לומר ? 
נידמה לי ששמעתי הכל . 
נידמה לי שאף אחד לא יכול להוסיף דבר , חוץ מאולי מאיר שרוצה לקנות אותי . 
זה דבר חדש . 
המשמרות עצמן דווקא בסדר , הן פשוט חונקות לי את החיים . 
גם האוניברסיטה והפילאטיס , ואני די שונאת הכל . 
ביום זה של השנה אני רוצה מדורה גדולה לשרוף בה הכל . 
קצת את החיים שלי . 
אני לא מתכוונת שאני רוצה למות ( גם את זה שאלו אותי היום ) . 
אני רוצה לחיות , פשוט להיות אחרת לגמרי ובמקום אחר . 
כולם נטשו אותי . 
כלומר , הפסיכולוגית , הפיזיותרפיסט ... 
.. 
. 
השעות לא נוחות לי ואני לא מצליחה לסדר אותן ככה שזה יסתדר וכולם עסוקים מדי בשבילי , חוץ ממי שלא . 
אבל אני אגואיסטית , אני רוצה שכולם יעמדו לדום כשיש לי זמן , ואני לא רוצה שיפתחו יומנים ושלא יהיה מתאים לאנשים להפגש איתי בזמנים מסויימים . 
אני נהיית טובה במכירות . 
אני מוכרת 123 % ממה שאני אמורה למכור . 
העמלות שלי אמורות להיות משגעות באופן יחסי לכל החודשים הקודמים . 
אני ממש רוצה להתפטר . 
זה קורה בדיוק כשאני מביאה חברה שלי לעבוד איתי ואומרת לה כמה המקום מקסים , והאווירה ... 
.. 
. 
רפאל רוצה לעשן איתי . 
הוא גם רוצה לעשות איתי שיעור פילאטיס . 
אני כמעט עונה לטלפון כמו פקידת הקבלה שאני . 
לטלפון בבית , אני מתכוונת . 
לפעמים אני לא זוכרת איך עונים אז אני מרימה את השפורפרת ושותקת . 
זה גורם לאנשים לדבר . 
אני מרגישה כמו מזכירה , למרות שבאופן עקרוני אני לא אמורה להיות מזכירה . 
נמאס לי לתמרן בין אנשים ולהעביר הודעות ולעשות את עצמי קטנה - קטנה , שאף אחד לא ירגיש . 
היום אמרו לי כולם שאני חייכנית במיוחד . 
שאל אותי אחד הלקוחות האם זה מפני שישנתי טוב בלילה . 
עניתי לבחור שישנתי בערך שלוש שעות , כך שלא יתכן שזאת הסיבה . 
אמרתי לו גם שהתעוררתי בחמש בבוקר ושלמרות שהשעה היא רק שמונה , כבר הספיקו לצעוק עלי שני אנשים . 
אחד מהם אפילו עשה את זה בדקה לשש , שזאת , לכל הדעות , שעה לא סבירה לחלוטין לצעוק בה על אנשים . 
בחיי שאיני יודעת כיצד היה לו הכוח לכך , אלא אם כן הוא במקרה שהה בארצות הברית או באוסטרליה . 
אלא שאז על אחת כמה וכמה שאין לו על מה לצעוק עלינו בישראל . 
אחר - כך שאל אותי קובי האם מצב הרוח הוא בזכות החבר הנחמד שלי שיצא לי להחליף איתו כל מיני דברים , שהם מן הסתם לא בולים , בלילה . 
עניתי לו שזה לא החבר שהספיק להפוך בינתיים לז"ל . 
הוא היה מופתע והתעניין כיצד יתכן שבחורות יפות הן תמיד רווקות . 
אמרתי שאיני יכולה לדבר בשם בחורות יפות , אלא רק בשם עצמי , ושאני פשוט קצת בררנית . 
הוא אמר לי , שמענו עליך , נוהגת ב - BMW שלך ועושה דאווינים ברחבי ת"א . 
הופתעתי קשות , שכן לא הייתה לו כל דרך לדעת במה אני נוהגת בדיוק , ונבהלתי עוד יותר כשהוא אמר שהוא , יש לו את המקורות שלו , ויש לו אנשים שמדווחים לו על דברים . 
אחר - כך , כשגילה שאני מוטרדת למדי , הוא הרגיע אותי באומרו ששי לחש לו , ואני הרי ידעתי ששי זכה לראות אותי בשעה שהוא רכב על אופניו . 
הסברתי לו שהמכונית כלל לא שלי , ויתכן שהוא אפילו האמין , מפני שהסתבכתי בלציין איזה דגם של אוטו יש לי בדיוק . 
בכל זאת , הוא טען , בנות לאבות עם BMW הן סנוביות ידועות , ולא פלא שאין לי חבר . 
דיווחתי לו שהוא חצה את הגבול ועליו להרגיע , מה גם שזה בכלל הרכב של אמי . 
אמרתי לו , מותק , תודה , אבל אני לא מחפשת כרגע בן - זוג , אל תדאג לי . 
הוא אמר שזה חבל , כי הוא דווקא מכיר כמה שהיו קופצים על המציאה מהר . 
מה שלא יאמן , הוא הקטע עם השוקולד , שהוא ממש קטע , אבל באמת . 
היום זכיתי לקבל מאחד הקולגות שלי חפיסה של שוקולד בלגי . 
ראוי לציין לטובה שזאת הפעם הראשונה שאני מקבלת שוקולד שהוא לא מריר , ואפילו כזה שעטוף בקופסא יפה וממולא בכל מיני דברים ריריים , שהיו יכולים להסב להרבה מאוד אנשים אושר . 
אמרתי לקובי שאני חושבת שזאת מחווה מקסימה . 
הוא שאל אותי אם זה עושה לי את זה , שוקולד . 
עניתי שאני לא אוכלת שוקולד , אבל שתשומת הלב היא בעיני העיקר , ולכן מי שמביא לי שוקולד , מקבל קרדיט . 
מובן שזה תקף רק לגבי האנשים בעבודה , כי הם לא אמורים להכיר אותי ולדעת שאני לא אוכלת שוקולד , ואז זה באמת נפלא מצדם . 
אם מישהו מחברי היה עושה את זה , זה היה מעצבן אותי . 
קובי עוד שאל האם בחורים ציניים עושים לי את זה , או האם אני רומנטיקנית ללא תקנה . 
השבתי שהאמת המרה היא שאינני רומנטיקנית כלל , ושהאמת היא שאני בדרך כלל נמשכת למניאקים יותר מלבחורים המשקיענים . 
נו בסדר , אז גם לי יש תסביכים , אז מה . 
הוא שאל אותי מה דעתי על טריפוליטאים בדיוק כשעובד אחר הספיק ללחוש לי באוזן שאני מוכרחה להפסיק לדבר עם קובי , מפני שהוא סוטה לא קטן . 
אחר - כך העובד נתן לי פתק בכדי שאתן לקובי , שבינתיים שקע בשיחה עם שי , ולכן לא שם לב לבחור המסכן שעמד וחיכה לו . 
כשהגשתי לו את המכתבון הוא שאל אותי האם זה עושה לי את זה , להעביר פתקים לבחורים . 
אמרתי לו שבוודאי שכן , זה מזכיר לי את ימי התיכון הכה רחוקים שלי , בהם התכתבתי עם הבנים בכיתה שלי , ובעיקר קראתי להם אידיוטים . 
אידיוטים זה מחרמן , לא ? 
אתמול בבוקר ( ברבע לשש בבוקר , ליתר דיוק ) בעת שהדלקתי את האורות בעבודה , ראיתי פתק קטן וכחול , שנכתב עליו : " שיהיה לך בוקר מתוק ויום נהדר , אוהב רפאל " . 
הפתק היה מוצמד לחפיסת שוקולד אגוזים מריר , וגרם לי לחייך ממש המון . 
לקחתי פתק אחר , קטן וכחול גם כן , וכתבתי עליו : " מותק , תודה רבה על השוקולד , שגרם לי לחייך המון על הבוקר . 
שתהיה משמרת נעימה , אוהבת " . 
היום בבוקר אומנם קבלתי מכתב מעט פחות אוהד , שתוכנו היה " בוקר , לא הספקתי אתמול לגזור את שמונת אלפים תשעה מאות הכוכבים הללו של המבצע שצריך לתלות על הקירות . 
אנא עשי זאת וגם תייקי את הניירות , משום שהערימה כבר מגיעה עד לב השמיים " . 
מובן שלא הספקתי לעשות דבר ואף חצי דבר , שכן הטלפון לא פסק מלצלצל , ואנשים לא חדלו לצווח עלי ככל שריאותיהם אפשרו להם . 
אלא שאז בכל זאת קיבלתי הפתעה נחמדה במיוחד , כשאחד הלקוחות שלנו - משה שמו ו - 70 הוא גילו - קנה במיוחד בשבילי חפיסת שוקולד מריר % , 85 ואמר שזה מפני שאני הבחורה האדיבה והמנומסת ביותר שיצא לו לפגוש . 
איזה כיף לי . 
