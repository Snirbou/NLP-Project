כשסגרתי את שיחת הטלפון הייתי המומה מהנחרצות שלי . 
במקום לשקול את הדברים , פשוט עניתי " לא " חד וחלק ועם סיום השיחה עלו בי הספקות . 
אני מנסה להרגיע את עצמי שהכל לטובה ושהחלטתי את ההחלטה הנכונה , אבל עדיין לא השתכנעתי בזה לחלוטין . 
עצלנות או נאמנות ? 
אני לא בטוחה מה מהם גרם לי להגיב כמו שהגבתי . 
סרבתי להצעת עבודה במקום שהציע לי שכר הגבוה ב - 3000 ש"ח מהמקום שבו אני עובדת בשבוע האחרון . 
עדיין לא חתמתי חוזה , מי שאני מחליפה עוזבת רק בעוד כשבועיים , כך שהיתה לי מלוא הלגיטימציה להודיע שאני לא ממשיכה . 
לא מובן לי לגמרי איך זה ששבועיים הייתי בראיונות וכלום לא הסתדר ופתאום בשבוע השלישי ( ליתר דיוק ביומיים הראשונים שלו ) , היו לי 3 ראיונות עבודה וכולם אמרו לי כן . 
אולי זה מרפי , אולי זו עין הרע שירדה ממני , אולי מקריות ואולי הגורל או לקח קוסמי שבא ללמד אותי עד כמה כסף חשוב . 
מתוך 3 עבודות בחרתי בזו עם השכר הנמוך ביותר , בצורה משמעותית . 
ואני די מאמינה שזו היתה הבחירה הנכונה . 
דרכים אם לא היו מנפים אותי מקורס דיילות , ביומו האחרון של הקורס , אי שם בגיל 20 לא הייתי מגיעה לעבודה הרצינית הראשונה שלי . 
אם לא הייתי מתקבלת לאותה עבודה , אלא אחת מ - 40 הבחורות האחרות שרצו את התפקיד , לא הייתי עובדת שם ולא הייתי מכירה את מי שהציעה לי את העבודה הנוכחית שלי , אותה אחת שגרמה לזה שיציעו לי את העבודה לפני שמראיינים אנשים נוספים , שיתנו לי את זכות הראשונים . 
מה היה קורה אם הייתי מקבלת את ההצעה להיכנס לעולם הפרסום , לתפקיד ניהולי , עם שכר נכבד ורכב צמוד ? 
אולי אם מי שראיין אותי היה קצת מסווה את ההתלהבות שלו מאיך שאני נראית ולבושה , לא הייתי חושדת במניעים שלו ומסכימה ? 
מה היה קורה אם הייתי מצליחה לפתח קריירת דוגמנות ? 
מספיק אודישן אחד מוצלח והחיים שלי היו נראים אחרת . 
מה היה קורה אם הייתי מתקבלת ללימודים בבצלאל והיום הייתי אחרי תואר ראשון באדריכלות ? 
או אולי אם לא הייתי מבטלת את לימודי מנהל העסקים ? 
אם הייתי ממשיכה לצייר ומוציאה תערוכה ? 
אם לא הייתי נפרדת מאותו בחור שהיה מאוהב בי מעל הראש ? 
אם הייתי מאריכה את השהות בניו יורק ועובדת שם ? 
איפה הייתי היום ? 
עדיין באותה דירה שכורה במרכז תל אביב או במקום לגמרי אחר ? 
פליטת פה תוך כדי שיחה עם מיטל היא העלתה את השם " ישראבלוג " . 
לא יודעת למה בדיוק , אבל נפלט לי שאני כותבת כאן והיא התחילה ללחוץ שאני אתן לה את הכתובת , כי היא רוצה לקרוא . 
ניסיתי להסביר לה שזה המקום שלי , שאני לא רוצה שאנשים שאני מכירה יקראו את מה שכתוב פה , אבל היא לא לגמרי קיבלה את זה וניסתה להוציא ממני כל מיני פרטים מזהים . 
אם היא תגיע לכאן בטעות היא תזהה שזו אני , כבר במשפט השני , אבל לשמחתי האתר מלא בבלוגים , כך שיש סיכוי טוב שגם עם החיפושים שהיא תעשה ( ובטוח שהיא תעשה , כי היא לא פחות סקרנית ממני ) , היא לא תגיע לכאן . 
אנרגיות מחודשות חזרתי מהעבודה , מחוייכת משהו , חצי מדלגת במדרגות הביתה , נכנסתי לבגדי ספורט והלכתי למכון כושר . 
אין לי מושג איך אחרי 200 כפיפות בטן השרירים שלי לא נתפסו , במיוחד אחרי שבועיים שהייתי סופר פדלאה והספורט הכי מאומץ שעשיתי היה הליכה מהירה לסופרמרקט , כדי לקנות במבה , גלידה וקולה . 
במבט לאחור לאן נעלמה האופטימיות ששלטה בפוסט 400 ? 
אני רוצה שאותם רגשות שהופיעו אז יחזרו ובגדול ויתפתחו למשהו מדהים . 
הגיע הזמן , לא ? 
