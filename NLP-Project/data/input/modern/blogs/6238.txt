למרות חרדתי מלתת איזכורים מדוייקים מדי למקומות ששהיתי בהם , אני עומדת לספר לכם שביום שבת האחרון בליתי ב " גלינה " שבנמל ת"א . 
הסיבה לכך שאני לא מפחדת שסטוקרים יבואו לחפש אותי שם , היא משום שאני אף פעם לא הולכת לנמל , מעולם לא הייתי קודם לכן ב " גלינה " , ולא עומדים להכניס אותי לשם שוב בארבע השנים הקרובות , כך שאני בטוחה למדי . 
בכל אופן , באותו לילה קרו כמה דברים מאוד מעניינים . 
ראשית העובדה שאני וגליה חיכינו יותר מחצי שעה בתור בשביל להכנס , וכשכבר הועילו להכניס אותנו , אמרו לנו שאנחנו יכולות להשאר שם בדיוק לרבע שעה . 
כמובן שאף אחד לא בא לאכוף את ההגבלה הטיפשית הזאת , כך שניתן בדיעבד רק לצחוק על זה . 
מסתבר שהייתה להם איזו בעיה עקרונית עם העובדה שאנו ילידות 87 כשהכניסה לבנות היא משנת לידה 83 . 
כמובן שלא הייתה להם שום בעיה עקרונית עם העובדה שמייקל לואיס גם הוא יליד שנת 87 , כששנתון הלידה שמאפשר כניסה לבנים הוא 82 . 
זה היה קטע הוגן במיוחד , איך שפשוט משכו אותו מסוף הטור ודחפו אותו פנימה שיכנס , וחלילה לא ישאר לחלק חתימות למעריצים נלהבים . 
מה שקרה אחר - כך היה שהתיישבתי ליד אדוה . 
התיישבתי לידה לא לפני שהיא נתנה לי לא פחות מ - 3 חיבוקים ושלוש נשיקות . 
במשך הערב כולו הייתי עסוקה בלהתעלם מהעובדה שהיא מלטפת לי את הכתף והירך . 
אחר - כך קרה דבר שהפתיע אותי עד מאוד - הבחנתי שהיד שלי מונחת על הירך שלה , ושאני מלטפת אותה בחזרה . 
כל הסיטואציה הסמי - לסבית לא הייתה מתרחשת כלל , אם לא הייתי מנסה להושיט את ידי ולמזמז את מורי , שחגגה יומולדת . 
אבל זה בסדר , אין לי שום צורך להתעסק בסיפוקים המיניים שיש לי מהתחככות מקרית בגפיים של נשים , יש לי די והותר התחככות מכוונת , תודה רבה . 
ה " גלינה " , בהנחה שגם לקוראים שלי נוטף חלב מן השפתיים לפחות כמו לי , הוא מקום לא רע בכלל . 
העובדה שנדחסים שם מאות אנשים ( בערך פי חמש ממה שניתן פיזית ) , מציקה רק כשמנסים לרקוד . 
כשיושבים על רגל של מישהו אחר , בטעות , זה לא נורא כל - כך . 
אפשר לדמיין שאלו סתם כיסאות שעוצבו בצורה פלצנית למדי . 
מה שמתחבר יופי עם האווירה הכללית של המקום ( ה-D.J : בטח שאפשר לשים מוזיקת היפ - הופ , זה יקח בדיוק רבע שעה ) . 
הפיצה , כך טענה אדוה , הייתה מזעזעת ממש . 
אם לא הייתה רעבה כפילה מיוחמת בטח לא הייתה אוכלת אותה . 
אבל מה שנבצר מבינתי באמת זאת העובדה שמיכל שתתה קולה . 
לא דיאט קולה , אלא קולה , ואכלה פיצה . 
למרות שאולי בעצם אם אוכלים פיצה הדיאט קולה לא ממש מועילה . 
או שאולי כן . 
בהנחה שמתבססים על ההגיון שאם שותים חמישה שוטים , לקחת אקסטזי לא מועיל במיוחד . 
או שמא זאת רק ההפרעה הפרטית שלי . 
מה שכן , אני אתן קרדיט לנמל . 
להסתכל על הגלים המתנפצים על רקע התאורה הכחולה זה מרשים ממש . 
הפרקט יפה , והפנסים . 
אפילו חלק מהאנשים ( חלק כמובן לא , אבל ככה זה בטבע ) . 
מה שעוד היה חיובי זה שיצא לי לרקוד . 
עזבו צפוף ומגעיל והנעליים עושות לי פצע נוראי בקרסול , רקדתי כאילו שאף אחד לא מסתכל עלי ( ולפחות אדם אחד שאני יודעת עליו הסתכל עלי ) . 
אחר - כך יצאנו גליה ואני מה " גלינה " ( משתדלות בכל הכוח לא לאבד יד או עין ) . 
קרו כל מיני דברים נחמדים שהובילו ( אם כי לא באופן ישיר ) לעובדה שראינו את דנה עדיני בנעלי עקב שחורות ומחודדות , ושמלה שחורה . 
היא עישנה סיגריה , ולמרות שאני לא חושבת שהיא ממש יפה ( וימחלו לי הבחורות המקסימות שקוראות כאן וחושבות שהיא כן ) , נורא התעצבתי שלא הייתה לי מצלמה , כי היא הייתה מגניבה בצורה מטורפת . 
אחר - כך , כבר מחוץ למתחם הנמל ( איפשהו על רחוב הירקון ) , ראיתי את אסי עזר שגנב את המונית שהתכוונתי לעצור . 
בסוף היום חזרתי הביתה והצטלמתי קצת ( כי הייתי יפה ) , והרגשתי נורא מגניב ( כי הייתי יפה ) . 
והלכתי לישון וקמתי בבוקר , והלכתי לפילאטיס , ובבוקר היה נחמד . 
וגם היום נחמד מאוד , למרות שאני לומדת הרבה . 
אבל הכל בסדר כי דברים יפים ( שהם לא אני או התחושות שלי ) קורים בחיים שלי כרגע , וזה יופי . 
