כוחותינו שבו בשלום הביתה , אפשר לחזור לשיגרה . 
היי , אנשים . 
יצאנו בשבוע שעבר לשבוע אבט"שים בירושלים . 
בעודי מתרפקת על הזכרונות הנעימים מהאבט"ש הקודם בפתח - תקווה , גיליתי שלפני שיוצאים עוד מחכה לנו מסכת עינויים קלה : הסגל השתגע והחליט לצייד אותנו ל " משימה " ב : א . 
שכפ"צ ב . 
מעיל גשם ג . 
שק שינה ד . 
2 מימיות ה . 
נשק ו . 
שתי מחסניות וצולבת עכשיו תוסיפו לזה את התיק הענקי של אחי שלקחתי איתי , שמלא במעיל וסוודר צבאיים , ועוד תיק קטן שבו שמתי את כל הדברים שאני לוקחת עלי באוטובוס , ותבינו למה מהר מאוד ויתרתי על הרעיון של להעביר את כל הציוד הזה לרחבת האוטובוסים בנאגלה אחת . 
ונוסף לכל הצרות , היינו צריכים לספור את כל הציוד הזה כשחיכינו לאוטובוס , כשהעלינו אותו לאוטובוס , וכשהורדנו אותו מהאוטובוס . 
וחוץ מזה היינו מלאי אבק ושמן מהנשקייה וממעילי הגשם שלא ראו אור יום כבר שנים . 
לכן אפשר להבין למה הרגשנו קצת ממורמרים כשיצאנו סוף סוף לדרך . 
כשהגענו לירושלים קרה משהו מוזר : האוטובוס עצר בכל פעם במקום אחר , פעם באוניברסיטה , פעם בבית חולים הדסה הר הצופים , ובכל פעם הסתובב והמשיך לנסוע לכיוון אחר . 
מה שגרם לנו לתהות אם הסגל בכלל יודע איפה אנחנו אמורים לישון , או שהם פשוט מקווים שמישהו יראה אוטובוס מלא בחיילות מסכנות , ירחם עליהן ויאסוף אותן לביתו . 
בסופו של דבר הגענו לבסיס " עופרית " של מודיעין והשתכנו שם . 
בסיס רפאים עלוב שאפילו שק"ם אין בו והכל בו בנוי מאבן ירושלמית . 
אגב , הכל בירושלים בנוי מאבן ירושלמית . 
אולי בגלל זה קוראים לה ככה . 
לאחר מקלחת חמימה והתארגנות לשינה נכנסו המדריכים והודיעו לנו שלמחרת קמים ב - 5 בבוקר . 
אחרי שעה בערך הם חזרו ואמרו שקמים ב - 8 . 
באמצע הלילה הם חזרו והודיעו שקמים ב - 4 . 
ארגון צבאי למופת . 
בסופו של דבר אכן קמנו ב - 4 , ובואו אני אספר לכם משהו : עדיין אין אור בשעה הזאת . 
העלו אותנו לאוטובוס , ממורמרות מכך שאפילו ארוחת בוקר לא קיבלנו , ומיד קיבלנו ליד לחמניה ומנה ארוזה בנייר ניילון שהכילה פרוסת גבינה צהובה , קופסא קטנה של גבינה לבנה , תפוח , עגבניות שרי ומעדן " קרלו " . את הארוחה העשירה והמספקת הזאת אכלנו בזמן שנסענו ( אני הסתפקתי בלחמניה ותפוח ) וכעבור כחצי שעה הגענו ליער , ושם נאמר לנו שהמשימה שלנו להיום היא לאבטח את " צעדת ירושלים " שתתקיים ברחבי העיר . 
" כולן שומרות עם הנשק ועם מחסנית בצולבת בהכנס " , הודיע בחשיבות קצין מג"בניק שהיה אחראי על המשימה . 
" מה זה צולבת ? 
" שאלה אחת הבנות . 
" תשכחו מזה , מחסנית בחוץ .. 
. 
" לאחר מכן הוצבנו בזוגות ברחבי ירושלים . 
אני הוצבתי באיזור בתוך העיר עם מיקי מהקורס ועוד מג"בניק חביב בשם עידן למרות חביבותו , עידן היה די טיפש , מה שאישר את התיאוריה הנפוצה בדבר רמת המשכל הנמוכה במג"ב . 
במשך שעות בערך עמדנו על הרגליים , בלי אוכל , שתייה או שירותים , וחייכנו לצועדים לבושי בגדים ססגוניים שחלפו על פנינו . 
זה כל מה שעשינו . 
לא הועלנו בדבר . 
רק עמדנו שם . 
אם מחבל היה מגיע ומחייך אלינו , היינו מחייכות אליו בחזרה , כי לא היינו יודעות שהוא מחבלאח"כ הייתה הפסקת צהריים ואחריה הלכנו לשמור בעוד כל מיני מקומות בעיר על הצעדה שלא נגמרה , וזכיתי לשמוע הרבה קריאות " we love you " של תיירים שכנראה חושבים שחייל ישראלי שווה ערך לישו או משהו כזה . 
רובם גם צילמו אותי . 
לרגע הרגשתי סלב , עד שנזכרתי כמה נורא אני נראית במדי ב' עם מעיל צבאי עליהם . 
היום המגעיל הזה נגמר תודה לאל , ובסופו הודיעו לנו הודעה משמחת : עוברים ל"בית השוטר " . 
מה שאומר : לא עוד בסיס צבאי מסריח , אלא חדרים נוחים במקום שהוא כמו אכסניה עם שירותים ומקלחת לכל חדר . 
ההודעה הפחות משמחת הייתה שממשיכים לעבוד עם מג"ב . 
וכעת מגיע רגע הוכחת היעילות של הצבא : הייתי רשומה למשמרת בוקר . 
ירדתי , כנדרש , בשעה 11 בבוקר לחניית המשטרה , וחיכיתי עם עוד כ - 20 בנות למשמרת . 
הגיעה ניידת והמדריכים הורו למספר בנות לעלות . 
הגיעה עוד ניידת ועוד בנות עלו . 
בסופו של דבר נותרנו אני ועוד שתיים . 
חיכינו עוד כחצי שעה ואז באו ולקחו את שתיהן ולי אמרו לעלות לחדר ולחכות שיקראו לי . 
לא קראו לי עד 3 בצהריים , ואז התקשרתי לסגל ושאלתי מה קורה איתי והם אמרו שהם שיבצו אותי במשמרת ערב . 
" נפלא " , חשבתי לעצמי , " לשמור בלילות בקור הירושלמי . 
מי צריך יותר מזה בחיים " ואכן , המשמרת הראשונה שלי , שהייתה ב " כיכר החתולות " ( יש לירושלמים משהו עם חתולים ) הייתה די מבאסת . 
שובצה יחד איתי ועוד שתי בנות מהקורס מג " בניקית מטורללת בשם כוכבה ( המכונה " גוגו " ) שכיאה ללוחמת מג"ב נראתה גברית במיוחד וגם נהגה בנו בקשיחות ורוע לב . 
בסוף הערב כבר הרגשתי די חולה , וגם התחילו איתי כל כך הרבה ערסים שיכולתי להרוג מישהו . 
בנוסף , התפקיד העיקרי שלי היה להשגיח שאף מכונית לא תיכנס לחניה שאסור לחנות בה , מה שגרם לי לתהות אם הצבא חושב שהתחזוקה שלי זולה יותר מעלות של תמרור " אין כניסה " . 
לא קשה להבין למה לא חיכיתי בקוצר רוח למשמרת הבאה שלי למחרת . 
זה הזמן להדגיש משהו : במשך כל הימים של ה " משימה " חייתי על תזונה של לחמניה , תפוח וחטיף , בממוצע ליום , וזאת כי שמרתי בלילה במקומות שבהם אין אוכל וביום ישנתי . 
לכן במשמרת לילה הבאה שלי ביקשתי מפורשות מרז , המפקד המג"בניק המגניב , לשבץ אותי במקום שיש בו אוכל . 
" אוקיי , את הולכת לחתול המסטול " , הוא אמר . 
כבר ציינתי שיש לירושלמים משהו עם חתולים ? 
בכל מקרה , צעדתי יחד עם יסמין , חברתי לקורס ומג"בניק חמוד ( לשם שינוי ) בשם יוסי למקום המדובר , שהסתבר שהוא בסך הכל כביש שלידו יש מועדון קטן בשם crazy club ( על הדלת שלו היה שלט של " קוקו הזמר מאילת " ) ודוכן בשר קטן בשם " קבב וזהו " . 
זוג המוכרים הקשישים שעמדו בו נראו נלהבים כל כך כשבאתי להסתכל מה יש להם שם לאכול , שהבנתי שהרבה לקוחות הם בטח לא רואים , וייתכן שזה קשור לעובדה שהאוכל שהם מכרו נראה כמו קקי . 
גם באותו לילה נשארתי רעבה . 
יום לאחר מכן שמרנו ב{טה טה טם ! 
} איצטדיון טדי . 
כן כן , לקחו אותנו לתגבר אבטחה על משחק כדורגל . 
של בית"ר ירושלים . 
לא פחות . 
הפעם צוותי לבחור אתיופי נחמד בשם ( תחזיקו חזק ) אניאו אסמרה , שהרשה לי וליסמין להזמין בורגראנץ ' למשמרת אפילו שהמדריכות קודם רמזו שאסור לנו . 
כשעליתי לכביש לחכות לשליח , עצר לידי למרבה הבעתה מפקד המג"בניקים ושאל בקשיחות : " איפה את אמורה להיות ? 
" " שם " , הצבעתי ברעדה לכיוון . 
" עם מי את שומרת ? 
" " עם אסמרה " " ומה את עושה פה ? 
" " הזמנו אוכל " " מה ? 
" " הזמנו אוכל " " מה הזמנתם ? 
" "בורגראנץ'", אמרתי , רואה את הקץ קרב . 
" טוב " , אמר המפקד בצל של חיוך , " אז אח"כ תחזרי למקום שלך . 
" והוא הלך . 
היה ממש טעים . 
המשמרת הבאה הייתה הכייפית ביותר שלי . 
הייתי בה עם אחת מהקורס בשם איילה , שלמרות אהבתה הרבה אלי קצת מפחדת ממני ומהדברים המוזרים שאני אומרת לפעמים . 
שמרנו יחד עם שני מג"בניקים , אחד אוגנדי - דניאל , ואחד דרוזי - קאמל ( אמרתי : " קוראים לך קאמל ? 
כמו .. 
. 
גמל ? 
" ) . שניהם היו בנים טיפוסיים , כלומר : שחצנים , מאצ'ואים ומגינים על גבריותם . 
מה שעשה אותם נורא חמודים ומטופשים . 
לדניאל הבהרתי מאוד מהר שאנחנו הולכים לשנוא אחד את השני ( הוא ממש הזכיר לי את שלומי , אויבי משכבר ) ואת קאמל , לעומת זאת , חיבבתי מספיק כדי לשתף אותו בתיאורית התפוחים שאני וירדן פיתחנו בשלהי כיתה י ' : " מי שאוכל תפוחים הוא הומו " . 
קאמל מאוד התלהב מהתיאוריה ומיהר לשתף בו כל עובר אורח תוך שיתופי בתוצאות מחקרו : " את רואה , גם הוא והוא הומואים , ולזה יש רק נטיות .. 
. 
" אפילו הצלחתי לחנך אותו להגיד שקוראים לו הומו . 
אני חושבת שהוא ממש אהב אותי . 
ואז באמצע המשמרת חברה שלו התקשרה אליו וזרקה אותו בטלפון , כמו שרק כלבות דרוזיות יכולות לעשות . 
אם החברה לשעבר של קאמל קוראת את הפוסט הזה , יש לי רק מילה אחת להגיד לך : כלבה בת כלבים . 
אם חשבתי שכבר ראיתי הכל , עברתי הכל , חשתי הכל , ציפתה לי הרפתקה נוספת : 9 בנות , ובינהן אני , זכו לכבוד לשמור על ה " הקפות " של שמחת תורה בגן הפעמון בירושלים . 
השמירה הייתה אמורה להתבצע בזוגות . 
חשבון פשוט מראה שהמנודה ביותר מבין ה - 9 תישאר ללא זוג , וכמובן שזאת הייתה חייבת להיות אני . 
" טוב " , חשבתי , " אז יצמידו אותי שוב לאיזה מג " בניק " , אך למפקד היו מחשבות אחרות : " טוב , אז המפקדת והלוחמת ישמרו ביחד " . 
ב " מפקדת " הוא התכוון למדריכה שלי , שהיא בטח לא מפקדת , וב " לוחמת " נדמה לי שהוא התכוון אלי , אבל אם כן הוא זקוק לבדיקת ראייה דחוף . 
בכל מקרה המשמעות הייתה אחת : אני הולכת לבצע שמירה של 7 שעות עם המדריכה שלי , ואנחנו בדיסטנס . 
הולי שיט . 
אבל האמת שבסוף היה בסדר . 
אמנם לא ניהלנו שיחת נפש , אבל כן דיברנו קצת על צבא ועל חגים , שזה לא רע , יחסית לעובדה שהשיחה היחידה שניהלתי איתה ביחידות קודם הייתה אם יש סיבה לזה שאיחרתי למסדר . 
וכך תם לו שבוע אבט"שים , מהנה ומענה לחילופין , ממנו יצאתי עם קירור קל , שפתיים סדוקות לחלוטין והמון כביסה לאמא . 
חזרנו לבה"ד . 
יום רביעי בולה בעיקר בלמידה עצמית במדור דת ובהחזרת הציוד לאפסנאות ולנשקייה . 
{ הערת ביניים : אתה יודע שאתה באמת נמצא במדור דת , ולא בשום מקום אחר , כשעל כן הכתיבה של הכיסאות לא חרוטות כתובות כמו " משה היה פה " , או " מירי ודויד לנצח " , אלא - " אם אשכחך ירושלים , תישכח ימיני " } היום בבוקר התעוררתי למשמע קולה של ליאת , אחת מהחדר שלי בבה"ד , אומר " אני חושבת שמוציאים אותנו היום חמשוש . 
" " מה גורם לך לחשוב ככה ? 
" שאלה מישהי והיא ענתה : " זה פשוט נראה ככה , כי .. 
. 
" והיא פירטה את הסיבות : 1 . 
בלו"ז שנקבע לאותו יום תוכננו שיחת סיכום שבוע וזמן קורסי לשעות הצהריים , כאשר בד"כ הם בערב . 
2 . 
בשעה 15:30 נכתב בלו"ז : זמן התארגנות בחדרים . 
3 . 
כל מה שתוכנן לערב היה ל.ע ושיעור מפקדת . 
4 . 
לילה קודם קיבלנו 7 שעות שינה . 
אפילו השלימו לבנות שעשו ספירת חומר סודי את השעות שינה ל - 7 , מה שרמז שכנראה הולכים הביתה . 
אני , באופטימיותי הרגילה , הצהרתי שאין שום סיכוי בעולם שזה יקרה , ושאם כתוב בלו"ז " כיבוי אורות " , כנראה שזה אומר משהו . 
במשך היום המשיכו לרחוש שמועות לגבי החמשוש , שהתגברו כששמעו את המפקדת אומרת למישהי שיצאה לאזכרה בבוקר שהיא לא צריכה לחזור באותו יום . 
בשלב הזה כבר התחלתי לפתח ציפיות והתכוונתי להרוג את כל הבנות בקורס אם בסוף תהיה אכזבה . 
אבל אז במסדר צהריים אמרו לנו לעלות על א' והבנו שכנראה , באמת הולכים הביתה . 
ואכן , בשיחת סיכום שבוע , לאחר שברברה בענייני מנהלה וחומר מקצועי , אמרה המפקדת : " טוב , מכיוון שאנו מודעים לכך שעבר עליכן שבוע קשה בלה בלה בלה , אתן תצאו היום הביתה " . 
אנחנו הקורס הכי חפשני שהיה אי פעם . 
באמת . 
וסיפור משעשע לסיום : בימים האחרונים השאילה ממני יסמין , חברתי לקורס , הידועה בצדיקותה ובחצאיתה , את הדיסקמן שלי . 
אתמול היא סיפרה לי בהתלהבות שהיא שמעה בדיסקמן שלי שיר של עברי לידר שהיא ממש אהבה , מרי לנצח , וכל היום היא זמזמה לי אותו באוזן . 
משהו בשירה שלה נשמע לי מוזר . 
רק אחרי אלף פעמים בערך , שמתי לב שהיא שרה : " אני מאיר לנצח " . 
אחרון אחרון ודי , השיר החדש של קורס ראיון ארגמן , ע"פ המנגינה של pretty fly for a white guy : give it to me מלש"ב .. 
. 
" זה לא משנה ! 
" give it to me מלש"ב .. 
. 
" זה לא משנה ! 
" give it to me מלש"ב ! 
" זה לא משנה ! 
" אמרו לי קורס סבבה , אמרו לי איכותי אמרו לי יש לך קב"א אז בואי תצטרפי אחותי ( פדם פדם פדם - ) אני לא מקש"ג , ולא מתשלומים אז למה כל היום אני סוחבת ארגזים ? 
! 
give it to me מלש"ב .. 
. 
"אנ'לא זוכר ! 
" give it to me מלש"ב .. 
. 
"אנ'לא זוכר ! 
" give it to me מלש " ב ! 
! 
"אנ'לא זוכר ! 
" וכל המאבחנות אומרות : " וואלה , ומה .. 
. 
" הייתי בגולני , וגם בתותחנים אסור לי לדבר איתם , חבל , הם חתיכים אנ'לא מש"קית ת"ש , גם לא מנפגעים אבל אני רואה בינתיים את כולם מסיימים .. 
. 
שבוע הבא ברקת מגיעים . 
נתראה , גריני . 
לכבוד השנה החדשה החלטתי לעדכן את רשימת המתנות ליומולדת שלי . 
היא די דלה בינתיים , ולמען האמת יש עוד זמן עד אז , אבל חשתי צורך . 
כמו כן אני מנצלת את ההזדמנות בשביל לעדכן את הבלוג , סוף סוף . 
כרגע התעטשתי על המקלדת שלי . 
4 פעמים . 
היא די דביקה ולא נעימה למגע עכשיו . 
בשבועות האחרונים , למקרה שלא שמתם לב , היו חגים . 
למען האמת , ברגעים אלו שאני מעדכנת מוכרז חג . 
סוכות נדמה לי , אם לא איבדתי את החשבון . 
החגים האלה עשו רק טוב לנשמתי הזקוקה לזמן - בית , היות ואת רובם ביליתי בחופשה ומדי פעם הבלחתי ליום - יומיים - גג - שלושה לצבא . 
וכמובן , כמו שזה תמיד קורה - מיד כשנגמרים החגים חוזרים לשגרה בצורה הכי מדכאת שיש - סוגרים שבת . 
ואת סוכות ב '. ולא סתם סוגרים , נוסעים לעוד שבוע של אבט"שים בירושלים . 
וכבר הודיעו לנו שנצטרך שכפ"ץ , וכמו שמישהי אצלנו בקורס כבר ציינה " שכפ"ץ זה נגד כדורים . 
זה מה שרבין לא הסכים ללבוש לפני שירו בו " . 
קצת לגבי שבתות בקורס ראיון ארגמן : כבר סגרנו פעם אחת שבת , אבל זה היה באבט"שים הקודמים שהיו בכל מיני מקומות , לי אישית בפתח - תקווה . 
חוץ מזה היינו אמורות לסגור עוד שתי שבתות בבה"ד , ושתיהן בוטלו באמצע השבוע לפני שהיינו אמורות לסגור אותן . 
מכיוון שזאת השבת השנייה שלנו ונשאר רק עוד חודש לקורס , שבמהלכו כמעט ולא נהיה בבה"ד , ככל הנראה לא נסגור אף פעם בבה"ד עצמו . 
מה שאומר שאני אף פעם לא אדע איזה " אוכל טעים " ( לדברי גב ' זוסמן היקרה שישבה לידי היום באוטובוס ) יש בבה"ד בשבת בערב . 
אם כבר מדברים על אבט"שים , שהמפקדת שלנו בכלל קוראת להם " המשימה " , אז אם להסתמך על הנסיון הקודם שלנו , הם הולכים להיות כיף גדול . 
בפעם שעברה בעיקר פטרלנו ברחבי שוק פתח - תקווה וקיבלנו בחינם מהרוכלים כל דבר שהיה להם להציע : פירות , בורקסים , הצעות מגונות . 
פעם אפילו היינו בניידת ונסענו לחפש גופה של מישהו שהתאבד . 
מצד שני , הפעם אנחנו בירושלים ידועת הפיגועים , אז אולי השכפ"ץ לא היה סתם בדיחה לא מוצלחת . 
יש אצלנו 4 בנות שגרות בירושלים , וכשאמרתי לאחת מהן שבירושלים יש הרבה פיגועים , היא אמרה : " כבר מזמן לא היה " בשיא השלווה . 
מעניין איך זה לגור בירושלים . 
בעצם , אני מעדיפה שלא לדעת . 
עדכון ישיר משלב מראיינים : ראיינתי כבר 7 אנשים שונים . 
אחד היה דתי , שניים רוסים , אחד מסכן , עוד אחד קלאבר , אחד היפרקטיבי ואחד שבטח היה הליצן הכיתתי . 
ככה שנראה לי שעברתי על מרבית סוגי האוכלוסיה . 
נשאר רק לראיין עבריין , ובהתחשב בעובדה שבשבוע שאחרי " המשימה " אנחנו בשבוע - כלא , זה עתיד לקרות ממש בקרוב . 
חשבתי על זה שתמיד כשמספרים לך על משהו שאתה הולך לעשות זה נשמע לך הרבה יותר גדול ומפוצץ ממה שזה באמת . 
לדוגמא , כשהייתי במיונים לתפקיד שלי בפעם הראשונה , אמרו לנושמחכה לנו " קורס מרתק " , וגם אמרו ש " יהיו לכם המון הרצאות ותלמדו דברים שיעזרו לכם גם בחיים , תלמדו למשל שפת גוף .. 
. 
" בדמיוני המפותח דמיינתי לעצמי יום שלם של סדנאות כיפיות כאלה שבהן נלמד איך לשנות את שפת הגוף שלנו כדי לשדר כל מיני דברים ואיך נלמד לזהות בדיוק מתי מישהו משקר ומתי מישהו ממש רוצה אותנו . 
ובסוף הסתבר שכל " ללמוד שפת גוף " זה הרצאה בת שעתיים עם איש זקן ונמרץ במיוחד . 
זה לא שהיא לא הייתה מעניינת . 
היא פשוט הייתה קצרה ודי חסרת משמעות בסופו של דבר . 
הדבר המוזר היחיד שלמדתי ממנה הוא שהישיבה הטבעית שלי נחשבת גברית . 
אם הייתי צריכה עוד הוכחות להיותי אבו - גבר , הנה זה הגיע . 
עוד דבר ששמתי לב אליו לאחרונה הוא שכל הקורסים בבה"ד נמצאים במשמעת הרבה יותר קפדנית משלנו . 
לדוגמא , היום כשחיכינו בתור לחדר אוכל הקורס של שקד זוסמן ( מאבחנות מד"ה ) היה לפנינו והרס"פית שלהם יצאה בהבעת חשיבות מחדר האוכל , הורתה להם " למלא את החללים בחדר אוכל ולצמצם פערים " ( " כן הרס " פית ! 
" ) ואז צעקה להם בהתלהבות אופיינית למישהי שרק עכשיו קיבלה את ההזדמנות שלה לפקד על אנשים אחרים - " בתאבון קורס מאבחנות מדעי ההתנהגות ! 
" והן ענו לה : " בתאבון הרס " פית ! 
" . 
אני לא זוכרת אי פעם שאנחנו צעקנו " בתאבון " למישהו . 
הדבר היחיד שאנחנו עושות זה להגיד " שבת שלום המפקדת " כשהיא עושה לנו תדרוך יציאה . 
אני תוהה אם הסגל כל כך מרחם עלינו שאנחנו תקועות בבה"ד 4 וחצי חודשים ורואות כל 3 שבועות דור חדש של מש"קיות תשלומים , שהם לא רואים צורך להתעלל בנו יותר . 
ואם בענייני קורסים עסקינן - ב 30 לאוקטובר יגיעו לבה"ד ( * טוטוטוווווטוווו * ) קורס ראיון ברקת ! 
מה שאומר : הרבה מורל מזוייף שמטרתו להנעים להן את השהייה בבה"ד ( ולתת להן לגלות לבד שהקורס לא כזה כיף כמו שאמרו להן ) , הרבה שיחות עם החדשות הסקרניות שבמהלכן נרבה להגיד " ואי , זה מה זה מגניב .. 
. 
אבל אסור לנו לספר לכן על זה .. 
. 
אתן תגלו לבד כשתגיעו לזה .. 
. 
אנחנו לא רוצות להרוס לכן " , ובאופן כללי תזכורת לזה שעוד חודש אנחנו מסיימות את הקורס . 
< / STRONG מה שנשאר זה : שבוע אבט"שים שבוע כלא שבועיים גדודים שבוע סיכום ואז ..... 
.... 
... 
.. 
. 
בברכת " לישכת גיוס , יומי - יומי - יומיות " , גריני . 
סליחה שאני לא מעדכנת יותר את הבלוג . 
סליחה שלאחרונה הפוסטים הבודדים שיש הם משעממים . 
סליחה שאני לא שומרת על קשר . 
צבא , קשה . 
יום כיפור שמח לכולם ! 
