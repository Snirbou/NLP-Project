כדי קצת להפטר מהדיכי , הלכתי עם הילד לטייל בעין כרם . 
טיול רגלי , כי אל"ף , אין לנו אוטו , בי"ת , אין לי רשיון נהיגה וגימ"ל , שכונת עין כרם נמצאת ממש בסמוך לביתנו . 
מה שאני אוהבת בעין כרם , זה כמה דברים : - שזו שכונה ישנה , עם בתים עתיקים וקצת מוזרים , רחובות צרים , המון צמחייה , כנסיות יפות ושקט כזה קדוש . 
- שהשכונה הזאת פעילה בשבתות , ממש כמו תל אביב . 
יש שם כמה מסעדות פתוחות , והן מפוצצות באנשים . 
הרי בירושלים רק מקומות מעטים פתוחים בשבת , והדוסים עדיין מקטרים . 
- שיש טבע מאד יפה במקום , וניתן לטייל בין העצים ולעשות פיקניקים וכדומה . 
אז אני ורונני ירדנו ברגל אל השכונה , ישבנו ליד המעיין , קראנו ביחד ספר . 
הזדמן לנו ללטף כלבת שרפיי שחורה מדהימה שכל הזמן ניסתה ללקק לי את הפנים . 
אחרי זה הלכנו להסתובב בחיק הטבע . 
עברנו בכל מיני שבילים צרים , רונן טיפס על אבנים וכל הזמן שאף להכנס עמוק ביער . 
אך לזה כבר לא הסכמתי בגלל החשש שנתעייף יותר מדי בדרך חזרה . 
ואכן צדקתי . 
בדרך ראינו חתולה ג'ינג'ית ענקית , המתגוררת עם בעליה באחד הבתים המבודדים בצד השביל . 
על חתול מיד רואים , אם יש או אין לו בעלים . 
והחתולה הזאת אכן נראתה מטופחת ומפונקת , וגם לא פוחדת מאנשים . 
היא בשמחה מופגנת הסכימה לנו ללטף אותה ואף להחזיק על הידיים . 
וכשהסתובבנו בין העצים , ראינו רהיטים לפיקניק ! 
אנשים בטח הביאו את הרהיטים הישנים האלה במיוחד . 
אז נזרקנו על ספה דו - מקומית כדי לנוח . 
והיה מאד קשה אחר - כך לקום , כי כבר הספקנו להתעייף . 
כך שהדרך הביתה הייתה אכן ארוכה הרבה יותר מכפי שחשבנו . 
טיפסנו על המדרגות בקושי , ורונני התחיל כבר לקטר . 
וכשהגענו אל הבית , הרגשנו גיבורים . 
בתמונה : רונן המבסוט . 
אכן , זאת עצה טובה ופשוטה למדי - לא לדפוק חשבון לאף אחד . 
זה גם נוח ככה . 
אתה עושה את מה שאתה מעוניין לעשות ולא אכפת לך מה אחרים יגידו . 
בדרך כלל אני עושה את זה . 
לא מזיז לי מה תגיד עליי חברה כזאת או אחרת . 
לא מעניינת אותי דעתו של בעלי לשעבר . 
ובטח שלא אכפת לי מכל מיני עוברים ושבים שפתאום נטפלים באמצע הרחוב עם שיחות חינוכיות למיניהן . 
כמו , למשל , איזו דוסית צעירה שהתחילה הטיף לי על הג'ינס ההדוק שלי - צחקתי לה בפרצוף . 
או איזה בחור , גם דוס , שחיכה לאוטובוס יחד איתי , נטפל על המכנסיים הקצרים שלי והכריז ש"בת ישראל צריכה להתלבש צנוע " . 
רק מתוך הנימוס , הטבוע בי מיום היוולדי , לא אמרתי לו את מה שרציתי לומר . 
בקיצור , אני מצפצפת או משתדלת לצפצף על התערבות כלשהי של זרים בחיי . 
אבל זה רלוונטי רק לגבי זרים . 
ואני כן עושה חשבון לקרובי המשפחה שלי . 
אבל מרגישה עם זה צבועה ולא כנה . 
עושה ת'עצמי נהנית מלהיות בבית , בחברת אמא ורונני . 
אבל מרגיז אותי ( כמה שמרגיז ! 
) ההרגל של אמא להכנס אל חדרי בחופשיות , להתיישב על המיטה שלי ולנהל עמי שיחות טרחניות , במיוחד בזמן שאני אוכלת ! 
ואני שונאת שיושבים מאחוריי , נועצים לי עיניים בגב ומנג'סים ללא הרף . 
האוכל פשוט נתקע לי בגרון מזה ! 
או הילד ... 
.. 
. 
מי אמר שילדים - זה כזאת שמחה ? 
שלכעוס על הילד זה חילול קודש , שלהרים עליו קול זה פשע נגד האנושות ? 
ומה , אם אגיד שלגדל ילד - זה כאב ראש מאין כמותו ? 
שכשיש לך ילד , את קבורה בבית ובעבודה ולא רואה את עצמך בכלל ? 
את מבטלת את האישיות שלך לחלוטין . 
וזה נכון . 
זה פאקינג נכון ! 
לכן , אני חייבת את התודה הכי גדולה לאמא שלי על זה שהיא משגיחה לי על רונן בזמן שאני עובדת ולומדת . 
אחרי ככלות הכל , אם אוציא תואר אקדמי , זה יהיה אך ורק לטובת רונן . 
לכן , אני סותמת את הפה , מדכאת כל תחושת התרגזות שעולה בתוכי , שופכת בסתר את דמעות הייאוש שיש לי מהטפות המוסר של אמא . 
כמו נערה בת עשרה , מדווחת לה לאן אני הולכת ומתי אשוב , למרות שזה מוציא אותי מדעתי . 
אבל אני שותקת . 
כי לאמא לא מגיע להפגע . 
היא אישה מבוגרת , ובריאותה חשובה לי . 
ורונן , כמה שהוא מעצבן לפעמים , הוא הילד שלי . 
וזה מה יש . 
היום קיבלתי בעבודה חופש ( שזה מאד נדיר ביום שישי ) והחלטתי לעשות חופש גם לרונני . 
הלכנו למוזיאון המדע , ליד קמפוס גבעת רם ( של האוניברסיטה העברית ) . 
כעבור זמן קצר הצטרף אלינו גם אלכס - האבא של רונן . 
הוא הביא לי דמי מזונות ( כנהוג בינינו ) ולא הפסיק לדבר ! 
אמש הוא בילה עם החבר ' ה במועדון חשפנות , והבילוי הרשים אותו עד מאד . 
כך שאלכס לא חדל מלדבר בלהט על שדיים , ישבנים וכד' . 
טוב , גם כשהייתי אשתו , תמיד שימשתי לו כומר וידוי , כך שאינני מופתעת . 
רונן בזמן הזה נהנה ממתקנים שונים , הפזורים בשטח המוזיאון . 
יש שם המון דברים , בהם מותר לילדים לגעת ולשחק . 
הסתובבנו עד שרגליי צעקו " הצילו " . 
רונן התבאס וכמעט בכה - כל - כך לא רצה ללכת . 
אבל כאשר צעדנו כבר לאוטובוס , התלונן על עייפות ורצה כבר להגיע הביתה . 
על הדרך קנינו גם מצרכים בשוק . 
האמת , שאני לא אוהבת להסתובב שם עם הילד : יש המוני אנשים , ורונן עלול בצ'יק ללכת לאיבוד , אפילו שהוא די גדול . 
וגם כל הצעקות של הסוחרים לא בדיוק מוסיפים שלווה ורוגע . 
מיד נזכרתי איך אתמול תקעתי משפט מחסל למישהי מהעבודה שלי . 
היא צעקה עליי וניסתה עוד לחלק הוראות ! 
גם כן , בוסית חדשה נפלה לי על הראש . 
אז אמרתי לה : " לא חונכתי המחנה יהודה , ואין לי כזה מנהג - לצרוח על אנשים שכל העולם ישמע " . 
הפרקליט ( נפגשתי איתו לאחר העבודה ) אמר שלא צדקתי בקטע הזה , שלא מקובל להתנשא מעל הזולת . 
בגדול , הוא צודק . 
אבל אני ספק שבכלל התנשאתי מעל אותה בחורה מהעבודה . 
רק העמדתי אותה במקום , הפגנתי את העובדה שעליי לא צועקים ולא פוקדים ( אם אתה כמובן לא הבוס שמשלם לי משכורת ) . 
אבל מילא . 
העיקר שהפרקליט בא אליי , שישבנו קצת ביחד , אכלנו , דיברנו וצחקנו . 
שהיה לי עם מי להתחבק ולהרגע מהיום הסוער והעצבני . 
ולא צריך את כל השטויות של יום הולנטיין . 
הרי אצלנו גם בלי זה הכל בסדר . 
