השעה חמש ועשרה ואני לא יודעת כמה זמן אני כבר שוכבת על הגב , מלטפת לעצמי את הבטן ומנסה להרדם , אני רק יודעת שזה לא עובד . 
מהחלון אני רואה שהשחר כבר עלה , שהשמיים כבר בהירים , למרות שהפנס מתחת לבית עוד דולק . 
הלילה מזג האוויר היה מאוד נוח . 
ישבתי על החלון וקראתי את הספר שלי וחשבתי הרבה מאוד על הכל ועישנתי קצת יותר מדי וזה חבל כי השבוע יש לי הרבה משמרות . 
כבר תקופה של חודש בערך שאני סובלת מנדודי שינה אך הלילה עבר כבר ואני בכלל עוד לא עייפה וזה עוד לא קרה בסדר גודל כזה . 
הימים האחרונים מאוד רוחניים ואני לומדת הרבה מאוד על עצמי ועל הסביבה וזה מלווה בהמון שלווה ונחת אז אני מניחה שהכל לטובה . 
כבר נורא מוקדם , אני בוודאי ארדם בקרוב . 
5:20 : אני כרגע רק חושבת על עוגת הקינמון שנחה לה על השולחן במטבח . 
הסיבה היחידה שאני לא ניגשת ולוקחת לי חתיכה מהעוגה האהובה עלי , היא שחתיכה אחת תהפוך לשתיים ואז עשר ואז תגמר העוגה והדבר יעציב מאוד את אמא שלי , שגם מאוד אוהבת את העוגה כמוני . 
