החלטתי לנסות להבין אותך יותר , לא לחנוק . 
התחלתי לנסות להתגעגע פחות . 
לקחת ללב , פחות . 
החלטתי לנסות ולעבור תהליך , עם עצמי , כזה שלא דורש עזרה מאחרים או תמיכה מיותרת , שרק גורעת , לרוב . 
החלטתי לנסות להחליט פחות , ולהבין יותר , ולא בהכרח שטויות שנחות על פני השטח ורק מחכות לפראייר שיתפוס אותן , להבין מילים שלא נאמרו ולקבל אותן , גם את הרעות . 
להבין מבטים שבטעות קפצו לביקור , נפש מתוסבכת , להבין עיינים שלא מבינות . 
ואני בעצמי , כמעט ולא מבינה כלום , ורק מתיימרת להבין בעזרת קלישאות ומטאפורות זולות את הכמיהה הרבה שלי אלייך , או שמא לאהבה , שהיא בכלל לא אלייך , אלא לרעיון כולו , לתמונה שמשתקפת במראה [ בתור הצופה בצד כבר עונה שלמה ] , אולי לרגש החזק , שמסרב להרפות . 
אני באמת מצטערת שרק עכשיו נזכרתי להבין . 
ועכשיו הגרון חנוק לי , ומשהו בתוכי אומר לי שזו ההחלטה הנבונה , למרות שהחלטתי ולא להחליט , שזו הבחירה הנכונה למרות שהבטחתי לא לבחור , אלא רק להרגיש , ושהרגש ישחק את התפקיד הראשי ואני אלך בעקבותיו , כבולה לפניני החוכמה ולאמת שלי . 
עכשיו הגרון חנוק ואני חנוקה לא פחות , אני אוהבת אותך עד אין סוף ולא אוהבת יותר - וזה לגמרי הסוף . 
אנחנו אכן בסוף . 
או שזו רק אני שהתחלתי את הצעדה בשביל הזה , בשביל שלנו , ואתה , אולי , נשארת בהתחלה ונתת לי להתרחק במקצת , לבדוק האם אתחרט ואחזור . 
אבל לא התחרטתי ובטח שלא חזרתי , בחרתי להמשיך ללכת והבחירה שלך הייתה לסטות מהשביל שלנו ולבחור בשביל אחר . 
אז אני לבד בסוף שלנו , בשביל בו הלכתי לבד אחרי הרגש , ואתה מלכתחילה בחרת ולא ללכת . 
אבל אני לא כועסת על שלא נעשה , כי בחרתי לנסות להבין אותך יותר ועם זאת לא לחנוק . 
כל אחד עושה את הבחירות שלו - אתה עשית את שלך . 
לפני דרך ארוכה , שיכולה להתקצר בקלות אם אבחר , אך לא . 
הדרך שלי נסללת בימים אלו ממש , הפעם היא רק שלי , ומותירה בפני דרך ארוכה בה אלך ובה אבין ובה אלמד ואולי , בה אשכח . 
מה שבטוח , לא אתאכזב כשאגיע לסוף ואבחין רק בעקבות שלי מוכתמות על האדמה השותקת . 
הפעם הדרך נסללה ליחיד , ואנחנו אולי ניפגש בסוף אחר , בסופים אחרים , כל אחד עם שלו . 
אז אל תכאב אם תדע שוויתרתי . 
לא וויתרתי מעודי ולא אוותר . 
רק הבנתי , אותך , אותי , ולמדתי להבין ולא לחנוק , כמו שהחלטתי , כמו שהבטחתי לעצמי . 
רק הוארה לי הדרך , הלוואי שתבין , רק הוארה לי הדרך ורק הוארת לי אתה באור שלא סופק ממני , אלא מהתובנה הגדולה . 
אני אכן עומדת לעבור תהליך שמפריד פרפר מהפרח שלו , כוכב מהחלקה שמספקת לו אור מהירח , תהליך שמפריד איש שנאבד , כמעט כמוני , מהמצפן היחיד שלו . 
הלוואי ויכולתי בקלות לתלוש את הגלד מהפצע ולאמר שהצלחתי , אבל אני בחרתי לא לרצות בכך . 
עליי לעבור תהליך ועליי לסיים את הדרך שלי , בצורה נבונה ובצורה שאדע שהבנתי נכון , שבחרתי נכון , שאהבתי נכון ושקיבלתי את האהבה מכל צדדיה , ושידעתי , שנכון , שנכון בשבילי . 
הייתי בטוחה שברגע שתלך ממני , ולא יהיה מי שיחבק ככה , אני לא אשן , אני אהיה כלום , אני לא ארגיש . 
מעולם לא לקחתי בחשבון מה יהיה כשאני אבחר ללכת , ככה , אבחר בדרך שונה ואבחר בסוף רחוק מהחלום שלי . 
אני באמת מתנצלת על שלא אוהב אותך בכנות יותר . 
אני מתנצלת על שלא יכולת לאהוב אותי , אולי לפעמים גם לא רצית . 
רוצה שתסלח לי שלא קיבלתי את כמיהתך לאחרת . 
הפעם , אני באמת סולחת על שלעיתים לא ניסת לאהוב אותי , מלבד זאת אפילו לא אהבתי את עצמי . 
סלח לי שלפעמים אפילו לא ניסתי להבין מישהו מלבד את עצמי , להצדיק רגשות שלא התפתחו בעמקי ליבי , לדעת את שאני יודעת עכשיו , ולמרות הכל להמשיך לאהוב . 
סלח לי שדרשתי מה שהילדה הקטנה בתוכי כ''כ רצתה , סלח לי על שהרעפתי בדרישות ובציפיות ובחלומות , ובאהבה . 
הלוואי ויום אחד תבין את שאני סירבתי להבין , שתראה את מה שהפך אותי לעיוורת . 
מקווה שיום אחד תגלה שרק חיפשתי נחמה בזרועותייך . 
חיפשתי את השקט בזרועות , כנראה , הלא נכונות , והערגה לרגש האמיתי , ההדדי , הנכסף - הייתה בשבילי ... 
.. 
. 
הכל . 
הלוואי ויום אחד תחשוב שטעיתי , תדע שלא רצית ואני רציתי , שבכל זאת היית אהוב ליבי חסר השם , למרות הדרכים המפותלות , העיינים שלא מבינות , השפתיים עם המילים הבתולות שרק יצאו לאוויר העולם , בפעם הראשונה . 
הלוואי ואבין שהדרך שבחרתי בה היא השגויה ואז ארוץ בכל כוחי בחזרה להתחלה , ובנבכי ליבי הנידחים והנסתרים ביותר אדע שמיותרת היא הריצה , שאתה וודאי בחרת בדרך אחרת ולא חיכת , אהבת ולא רצית , רצית ולא אהבת , ואמשיך לרוץ מכוח הציפיה ומכוח אותה האהבה [ הישנה ? 
] , שלא נשכחה . 
ואז הלוואי שאגלה שאתה עדיין מחכה , ולווא דווקא לי . 
אני באמת מקווה שתהייה שם באותה נקודת התחלה רחוקה . 
במקום שכל ההתחלות כבר ריקות מאנשים אוהבים , שהתחילו כל אחד בדרכו הוא ומצאו את מקור הנחמה שלהם . 
אבל אני , החלטתי להבין אותך יותר , ואולי גם קצת אותי , ולא לחנוק את אף אחד מאיתנו . 
החלטתי לקבל סדרי עולם , החלטתי להבין רגשות , החלטתי להתחיל לבד ולסיים לבד , החלטתי לא להתאכזב באותה הקלות בה החלטתי לאהוב . 
הכל בעצם , מחזיר אותי להתחלה . 
ואני , כמו באותה הפעם , רק רציתי שתדע . 
ארוכה היא הדרך , אנוכית היא האהבה בצורה היפה ביותר . 
- אולי באמת התבלבלתי ולא פירסמתי את הנ''ל במקום הנכון , בבלוג הנכון , אבל הרגשתי שזו הבמה היחידה שעליי לפרסם זאת כאן , ולא בשום מקום אחר . 
בשנית יאמר , אני אדם חדש , וזה המכתב מעמקי ליבי . 
סיפור מצחיק - אתמול היה לי משהו בתוך העין . 
אשכרה בתוך העין ! 
בתוכה ! 
לא ליד הריס או מתחת לעפעף , ממש תקוע , שיגע לי ת'צורה . 
בחורות חייכו אליי והיו בטוחות שאני מתחיל איתן , המכוערות , יצא שכל היום הלכתי וקרצתי כמו חמור לכל דבר שזז . 
הייתי בסרט , סרט רע , סרט על מישהו מן הטובים , מן הבינוניים , שלא עולל בחייו רע יתר על המידה , ובכל זאת נתקע לו משהו לא מוגדר בעין . 
כל היום התרוצצתי בכל העיר ותלשתי שיער מרוב חוסר אונים , הכאב דהר עליי כמו על סוס במרחבים ואני חיפשתי איפה לקבור את עצמי , או את העין . 
אבל אני , בניגוד לכולם , לא איבדתי צלם אנוש . 
עדיין פעלה לי השפיות ועדיין יכולתי לאכול מהכפית בלי שיפול , למרות שכאב , אכלתי כמו מניאק , אפילו הועלתי בטובי לקפוץ לבנק ולכסות ת'מינוס מרוב שחיפשתי מה לעשות עם עצמי , העיקר לא להישאר בבית , לבד עם העין , ומה שבתוכה . 
בסוף הלכתי לישון ובבוקר עבר . 
- [ עזבו , סיפור שלי מסיבות מטומטמות שלי . 
וכן , יש לי משהו עם כתיבה מנקודת מבט של זכר , ברוב מהסיפורים שלי ] . 
לפני כמה ימים קראתי ביומן האישי שלי קטעים שנכתבו בתקופות שכוחות בחיים שלי , קטעים מלפני שנה וכאלה מלפני מספר חודשים . 
בחרתי לפרסם כאן , באופן חד פעמי , משהו שכתבתי לפני חודש , ואני חושבת שהוא מתאר בצורה הטובה ביותר אותי , גם ברגע זה ממש : " .. מה לי אם לא אהבה אמיתית , גם כשהיא מאכזבת ? 
מה לי אם לא חברות ארוכת טווח , גם כשהיא נבנת מחדש , ומוחקת בקפידה רגעים שכאבתי ? 
... להעריך , להעריך את שבחיים שלי , הן בטוב והן ברע . 
לשמוח על מה שיש , ולא לייבב על מה ש , בנתיים , אין . 
כי אומנם אין הרבה , אבל יש הרבה יותר . 
" [ 6 / 4/08 , 22:28 ] - אני אדם חדש . 
הלימודים כמעט עולים על גדותם ומציפים אותי בתוכם , אין לי זמן להרבה דברים , אבל אני עדיין מספיקה כמעט הכל . 
ואני כל כך שמחה , מחשבות מסויימות מביאות אותי לתובנות שבחיים לא חשבתי שאגיע אלייהן , ואותן התובנות משנות את פני הדברים , ובעיקר אותי . 
דרך אגב , כבר כמעט ולא אכפת לי . 
תקראו או לא תקראו , תתקשרו או לא תתקשרו , תאהבו או לא תאהבו , דבר אחד תמיד ישאר - האושר שלי . 
אני זוכר , איך לפני שנה לערך באחד מהביקורים בבית של ההורים קראתי ספר בגינה שלהם , היה אז שעת ערב מוקדמת והשמש הייתה תלויה בשמיים , שולחת קרני אור אחרונים לאותו היום . 
אני קורא את הספר וחושב על החיים , חושב על החיים וקורא את הספר , יושב בניחותא על האדמה , יחף , ופתאום מרגיש מן דקירה חדה באחת האצבעות שלי . 
הכאב היה עז , הספר נשמט מידי ונפל במהירות על הקרקע , נסגר לפני שהספקתי לזכור באיזה עמוד עצרתי . 
הרמתי את היד , מתפתל מכאבים והבחנתי בקוץ קטן ארור , שהיא תקוע לי עמוקות בתוך רקמות העור שלי , כמעט הגיע לצדה השני של האצבע , ואפילו מעברה . 
זעמתי . 
הקוץ נתפס באצבע וסירב להרפות , כל תנועה שעשיתי העצימה את הכאב וכל משיכה חסרת תועלת הגבירה את שטף הדם הניגר מהאצבע המסכנה שלי . 
ניסתי לסובב אך לשווא , הארור לא זז ממקומו , עד שברגע אחד עלה לי הפיוז ובכל כוחי הוצאתי את הנבזה מהאצבע , זרקתי אותו על האדמה בכעס שלא נראה כמותו מעולם . 
מיהרתי לנסות לעצור את הדם , כל מיני ליפופים סביב שרוול החולצה או טריקים שעזרו כשהייתי ילד החליטו שהם מפסיקים לעזור כשאני מגיע לגיל 22 ונתקעתי כמו ליצן עם אצבע צבועה אדום ועצבים למשך שלוש שנים . 
יבבתי מכאב , בזוית העין ראיתי את הקוץ על האדמה , והתחלתי צורח . 
צעקתי על הקוץ כמו שאיש שונא לא צעק על שונאיו מעולם , בהנפות ידיים וביריקות שניתזו מפי עם כל קללה עסיסית . 
הקוץ לא העז לענות . 
בעודי צורח עליו , ממטיר עליו כמו מבול את הטענות על הכאב אותו גרם לי להרגיש , הקוץ שתק , הבן זונה יימח שמו , וזה הרתיח אותי עוד יותר . 
התחלתי להעליבו ולקללו עד לב השמיים , כמובן שלא שכחתי להשביח בקללות את האמא שלו ואת הסבתא שלו הזונה , ואת כל השושלת הארורה ממנה הגיח לאוויר העולם , וחבל שכך . 
התעללתי במצפון הקוצני של הקוץ , על האופי הנבזי שלו בו נהג בתורת ה " פגע וברח " , ה - " הכאב ושתוק כמו הומו " , והוא , מתעלם לנוכח חרון אפי המתעלל בו מזה דקות תמימות , המתגלות כמשמעותיות בחייו של קוץ יחיד . 
הקוץ שמע לכל העלבה שלי , לכל ירידה שלי , הדם ניתז מאצבעתי כמעט באותו האופן בו הקללות שלי ניתזו מפי לעבר הקוץ המסכן . 
החיה שבי , פתאום , נזכרה לפתוח עינייה ולהביט בקוץ הרוכן בשתיקה על האדמה בחצר הבית של ההורים שלי , נראה כקוץ עלוב ומת , והמרגיז מכל , לא מגיב לשרשרת ההעלבות והעינויים אותם העברתי לו . 
רכנתי לעברו , הוא נראה אומלל יחסית לקוצים אחרים שיצא לי לפגוש בחיי . 
לפתע , התחלתי לחשוב וההכרה האנושית שלי חזרה אליי ברגע שהכעס דעך . 
מֵה עשיתי , המילים שלי הרגו קוץ ! 
ככל שהתקרבתי לעברו קלטו עייני משהו לא ברור המחובר לקוץ מתחתיו , מצידו השני . 
בהרמתי את הקוץ המת הבחנתי בקוץ נוסף , אחר , המחובר לאחוריו של הקוץ . 
הקוץ השני החדיר קוציו עמוק לגופו של הקוץ הנדבק לאצבע שלי , שהכאיב לי ופצע אותי עד כדי דם , ובעיקר , הקוץ שהיה עד להתעללות המילולית הקשה ביותר , למוות האיטי שנגרם בנסיבות המחפירות ביותר בעזרת מילים והגרוע מכל - באשמתי . 
כבר לא היה לי אכפת מהדם הקרוש שעל האצבע ומהכאב , שכבר היה שולי הרבה יותר מבהתחלה . 
הבטתי בקוץ הארור שהחדיר קוציו הארוכים הישר לתוך גופו של הקוץ המסכן שלי , אותו הרגתי בעזרת ניבולי הפה שלי . 
הקוץ החי הביט בי מביט בו ולא הבין , אחר שאל אותי למה אני מחזיק את שנייהם ומה אני רוצה מהם . 
" אתה יכול לעזוב אותו , הוא כבר מת " אמרתי לו , אך הקוץ לא הרפה . 
הקוץ שלפני דקות מספר נעץ קוציו בגופי , נח עכשיו כגופה שמוטה ומתה בידי , נעוץ ביידיו של קוץ אחר . 
כבר הספקתי לשכוח את הכאב ולמחוק את הדם מזכרוני , והייתי עסוק בסיטואציה הלא נעימה ומסימני השאלה הרבים שנוצרו באוויר , ממש מעל כף ידי . 
שאלתי את הקוץ החי למה הוא עושה את זה ומדוע מסרב להרפות מהקוץ המת , כתשובה הוא משך בכתפיו וענה כלא מתעניין במידה רבה במותו של קוצי שלי " אני רק קוץ , וזה רק התפקיד שלי בעולם " . 
הבטתי בו מכאיב לגופה של הקוץ המת , הוא היה יכול בקלות להיות קרוב של הקוץ המת , האח שלו או בן הדוד שלו , בן גיסתו או האח של חברה שלו . 
כמה פשוט , חשבתי , הוא רק עושה את התפקיד שלו , וכך עשה גם הקוץ שלי , לפני שמיהרתי להורגו . 
הנחתי את שני הקוצים השזורים אחד בשני על האדמה ונכנסתי לתוך הבית , אפילו את הספר לא טרחתי להרים . 
זה רק התפקיד שלהם בעולם , מילמלתי לעצמי בעודי חושב בשנאה עצמית רבה שהלכה והתעצמה עם כל שניה שעברה , זה רק התפקיד שלהם . 
לא עבר יום שלא חשבתי על הקוץ המת שלי , ועל מה שעשה לי , שהתברר כמילוי תפקידו בעולם . 
הפצע על האצבע לא הפך לצלקת , בניגוד למה שקיוויתי , אך עם השנים יצא לי לגלות שהמצפון שלי ישב על רצח בכלא המצפונים הגדול בעולם . 
המצפון שלי הפך לצלקת אחת גדולה , שלא תגליד ולא תחלים לעולם , אלא אם קוץ קטן חדש יבחר לשזור חייו בחיי , גופו בגופי . 
עד היום אני ממשיך לתהות מה עלה בגורלם של שני הקוצים , האם החי עדיין שזור במת או שמא בחר לנעוץ קוציו לאחר רק מעצם היותו קוץ בעל עיקרון ובעל תפקיד ששום איש בעולם , מלבדי , לא מודע אליו . 
הרבה אני נזכר בקוץ שהרגתי , אבל הרבה יותר ברוצח שאני , בחיה שבי , שרצחה רק בעזרת מילים קוץ תמים . 
אבל הוא היה מיוחד , אני תמיד אומר לעצמי , הוא היה מיוחד והוא מת בתור הקוץ שלי . 
וכלום , למרות זאת , לא מצליח לנחם . 
מתכונת בתקשורת , עבר בהצלחה , נקסט . 
[ היסטוריה ? 
] אני ישנה הרבה , הרבה מדי , ואני לא בטוחה אם אני יכולה להצביע על הסיבה האמיתית של זה . 
פעם היה לי מחסור בשינה , עכשיו יש לי מחסור בשעות בהן אני לא ישנה . 
אולי אני מעדיפה את המציאות האחרת , שהיא לא בידיוק מציאות ולא כל כך אחרת , בה אני נמצאת בשעת השינה . 
הכל הרבה יותר עדיף מהחיים ומהשגרה , אפילו הרגשות והמחשבות שלי אימצו לעצמן תבנית מקובעת , שיגרתית למדי , אפילו בשביל רגשות . 
ועדיין , קצת עצוב , וקצת הרבה רגיל , ואני עדיין לא מפסיקה לצייר לבבות בכל מקום . 
שבוע נפלא , קוצים שלי . 
