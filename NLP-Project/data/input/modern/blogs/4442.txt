עוד פחות משבוע מתחילה השנה האחרונה שלי בבית הספר - כיתה יב ' . אני , להבדיל מהרבה תלמידים אחרים , אוהבת את הבית ספר שלי . 
נכון שיש המון תחרות בתוך המגמת מחול , ונכון שהשיעורים קשים ולעיתים בלתי נסבלים , אבל בכל זאת אני מרגישה טוב כשאני בבית הספר . 
אולי זה בגלל שאני משווה את ימי בתיכון לימי החטיבה הבלתי נסבלים ואומרת לעצמי " אך ! 
כמה טוב שהם נגמרו ! 
" ואולי זה בגלל שאני באה לבית ספר בידיעה שאני ארקוד בו כמעט כל יום . 
בכל מקרה , אין ספק שאני נהנת . 
היום כבר התחלתי להריח את ההתחלה של סוף ימי כתלמידה - היום עשיתי בפעם האחרונה קניות לכבוד שנת הלימודים החדשה . 
כל פריט בחרתי בדקדקנות וברצון שיהיה מושלם עבורי . 
לא יודעת למה , אבל זה ריגש אותי ... 
.. 
. 
ריגשה אותי המחשבה שזהו , מתחילה השנה האחרונה . 
ששנה הבאה בתקופה הזאת אני לא אתכונן לעוד שנת לימודים אלא אהיה באמצע הטירונות ( אם תאריך הגיוס שלי לא ידחה ) , בקורס , או בהכנות מתקדמות לקראת הגיוס . 
אולי אני קצת מגזימה ... 
.. 
. 
אחרי הכל , סך הכל הלכתי לקנות מחברות וכלי כתיבה . 
אבל מי שמכיר אותי יודע שלכל דבר יש ערך בשבילי , גם לדברים הכי קטנים ולא משמעותיים . 
מה שבטוח , אני יודעת שלהכנות הנרגשות לקראת תחילת שנת הלימודים אני אתגעגע מאוד . 
רק לחשוב כמה סופים הולכים להיות לי השנה ... 
.. 
. 
עצוב ... 
.. 
. 
אבל סוף זה תמיד התחלה של משהו אחר , לא ? 
אחרי הדעיכה האיטית של הקשר שלנו בימים האחרונים , החלטתי לעשות מעשה או ליתר דיוק - לא לעשות . 
החלטתי לא להתקשר אליו ולראות מתי בדיוק הוא יזכר שאני קיימת . 
זאת משימה יחסית קשה אחרי שנה וקצת שבה לא היה כמעט יום אחד שבו לא דיברנו בטלפון . 
אני יושבת בבית משועממת כל היום , והוא עסוק עד מעל הראש בענייני צבא וטוחן שם לילות בלי סוף כי הוא לא בהתנתקות וצריך כוח אדם ובלה בלה בלה . 
בארבע אחר הצהריים כבר דיגדגו לי האצבעות להתקשר אליו , אבל החזקתי את עצמי . 
רציתי באמת לראות מתי אקבל טלפון . 
וכך היה - בשבע בערב צילצל הטלפון בביתי . 
עניתי בלי כל ציפייה , וענה לי קול מוכר : " שלום , אפשר לקבל אותך בבקשה ? 
" אוך ! 
כמה שזה היה טוב ! 
כבר חשבתי שהוא לא יתפנה אליי . 
אח"כ הוא אמר לי שהוא צילצל אליי לסלולרי ולא הבין למה אני לא עונה , חשב שאני מסננת אותו או משהו . 
אני לא שמעתי אף צילצול , אולי בגלל שהייתי בקצה השני של הבית . 
הוא שאל למה לא התקשרתי כל היום ... 
.. 
. 
כנראה שהוא היה זקוק לזה , ומסתבר שהיה לו יום קשה . 
אמרתי לו את האמת , והוא אמר שהמשחקים האלה ילדותיים מצידי . 
אין פה שום דבר חדש , אני תמיד ילדותית . 
בכל מקרה , יש רק מסקנה אחת מכל הסיפור הזה - אם יש לכם זמן , צלצלו למישהו שאתם אוהבים . 
זה יכול לעשות לו את היום . 
אל תיכנסו למאבקי אגו מיותרים עד שכבר חשבתי שיש לי מקום להביע את עצמי בלי לחשוש לכתוב מה אני חושבת בדיוק , הבנתי את זה - כתובת הבלוג הגיעה לידיים הלא נכונות , לאנשים שבגללם מלכתחילה החלטתי לכתוב בעילום שם . 
יותר מכך - פתאום נעשה שימוש במה שכתבתי פה , ביומן האישי והפרטי שלי , בריבים וויכוחים . 
ואני שואלת : באיזה זכות ? 
כמה חוצפה צריכה להיות כדי להכנס אל תוך משהו פרטי של בן אדם ללא אישורו ועוד אח"כ לבוא אליו בטענות על פי מה שהוא כתב ? 
ועוד לומר שאם זה באינטרנט זה לא יכול להיות פרטי ? 
על פי זאת הגעתי לשתי מסקנות - 1 ) אני לא מתחרטת על שום דבר שכתבתי , על כלום ! 
הכל בא מהלב שלי ואם למישהו יש בעיות עם זה שיחנק עם הבעיות שלו . 
2 ) לאור כל זאת , אין לי ברירה אלא להפסיק לכתוב דברים אישיים ואמיתיים . 
אני לא סוגרת למרות הכל . 
כמו כן , לא עוד הודעות בפורומים , קומונות ואתרים אישיים בכינוי הנוכחי , אלא בכינוי חדש . 
ולמי שכל זה באשמתו , אני יודעת שאתה קורא את זה - אני כל כך מאוכזבת ממך . 
עכשיו אתה מרוצה ? 
