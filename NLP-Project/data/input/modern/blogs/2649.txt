שתי המזוודות יחד שוקלות אולי 40 קילו . 
מתוכם 20 זה רק אבקות , כדורים , ותוספי מזון בשווי של כמה אלפיות . 
בארץ , המחיר הזה משתלש . 
רק זה היה שווה את הנסיעה . 
הפונטיאק מחכה לי מחוממת מכניסה האחורית של המלון , אני נותן טיפ לפורטר השחור , ונכנס למושב , בודק בדיקה אחרונה כרטיס , דרכון , ארנק , טלפון , שני לפטופים , מזוודות . 
ברדיו KFOG מנגנת מוזיקה סבירה . 
בעיה , המוזיקה הזו . 
אמריקאי לא היה יודע מה זו מוזיקה טובה אם היא היתה מחרבנת לו על הראש , בבסט - ביי , לדוגמא , יו - 2 נמצאת תחת רוק אלטרנטיבי . 
ג'יזס . 
רשימת ההשמעה קצרה יותר מזו גלגל"צ ביום של עידן רייכל , אבל הדרך לשדה התעופה לא אמורה להיות ארוכה . 
בפעם הראשונה שנהגתי בארה"ב , עצרתי בצד כל עשר דקות , בטוח שיש לי פנצ'ר . 
כבישי הבטון האלה , עם פס החיבור בין רצועות הבטון נשמעות דרך הגלגלים כמו צמיג קרוע . 
ביד יחד אני מטלפן , בשניה אוחז את המפה שקיבלתי מאלאמו , ומנסה לנווט את עצמי לכניסה לשדה התעופה , להחזיר את הרכב . 
ירידה דרומה לסן ברונו ? 
רק מזרחה לכל הרוחות , או שפספסתי , ואני סיבוב של כמה מייל רק כדי לחזור לשדה התעופה , ולהשאיר את האוטו . 
אני משאיר למעלה אבק הודעה במזכירה , מעדכן אותו על הצעת העבודה שקיבלתי אתמול בערב , אולי אקפוץ לכאן לראיון עבודה שוב בקרוב . 
ערב קודם , אחרי ארוחה זריזה במסעדה קוריאנית , בה האוכל חסר טעם , ואפילו החריף מלוח , נפגשתי עם קוליגה ( כך קוראים לזה האמריקאים ) לשעבר , שקפץ לומר שלום לפני שאני טס חזרה . 
שנינו שותים קפה בסטארבקס במלון , מתבוננים שווי נפש בבטחון זורק החוצה איזה הומלס שישב על כוס קפה יותר מחצי שעה . 
" איט ' ס דה פאקינג דמוקרטס , מן " צוחק אלי הקוליגה מחליפת האלפיים דולר שלו " דמוקרטס איקוול הומלס , פליין אנד סימפל " . 
אני מושך כתפיים . 
על הזין שלי פוליטיקה . 
אנחנו עוברים ללובי של המלון , שם אני מעדכן אותו במה ומי שקורה כרגע בעבודה , והוא מציע לי ג'וב בחברה החדשה . 
הוא בדרך כלל מלא בבולשיט , אבל ההצעה עצמה נשמעת רצינית . 
לא סתם הוא היה מגיע לפגוש אותי בשעה כזו . 
" איט ווד בי גוד פור יו " הוא מבטיח לי , ואני מבטיח בחזרה לחשוב על זה . 
שלושה דולר הקאקות האלה גובים על העגלות בשדה התעופה . 
סמארטקארט , עאלק . 
מעמיס על העגלה את החבילות , ועולה על האיירטריין לטרמינל הלא נכון . 
משום מה , הייתי בטוח שהטיסה לניו יורק יוצאת מהאינטרנשונלס . 
העייפות והג'ט לג עושים את שלהם . 
חוזר לאייר טריין ועושה צ'ק אין . 
אקונומי קלאס . 
איפה הימים ? 
מתחיל את הבוקר בקפה , הר של ביצים ובייקון , ולקינוח נקניקיה עם צ'ילי . 
שיסבלו במטוס . 
קונה כמה ספרים לטיסה : RUNNING WITH SCISSORS וגם את וידויה של שופוהוליק . 
לא שיש לי כוח לקרוא . 
מתיישב במטוס , לוקח כדור שינה ותעורר מקומט ועצבני בניו יורק . 
ולחשוב שעוד יש לי שתיים עשרה שעות דחוסות לפני . 
מזל שיש כדורי שינה , אבל העייפות , הגוף העקום מהשינה הלא נוחה , עושים את שלהם ומפלס העצבנות שלי עולה פלאים . 
איזה דרעק נדחף אלי מאחורה בתור , ואני דוחף אותו חזרה למקום , הוא מסנן " בנזונה " ואני צוחק לו בפנים עם ריח של שינה במטוס . 
ממש לפני הסקיוריטי אני מתחרט ומחליט להסתובב קצת בשדה , לקנות קצת מגזינים . 
FITNESSRX , מגזין דפוק במיוחד , ודווקא אותו יצא לי לקנות . 
וFITNESS . 
טוב , שם יש תוכנית אימונים חדשה במיוחד שמבטיחה להוסיף אינץ ' שלם לזרוע ביום אחד . 
אשרי המאמין . 
אלוהים . 
אני מת לחזור הביתה . 
