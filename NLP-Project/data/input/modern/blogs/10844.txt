זה כל כך כל כך מעצבן אותי . 
אני לא רוצה להתנחם , אני לא רוצה לחשוב על זה שבגדול יצאתי בזול , כי החיים הם לא שוק ואני לא צריכה לחפש מציאות . 
אין לי שום כוונה לחיות את השנתיים האלה בתור פשרה אחת גדולה , בתור " בסדר , אז חייבים ... 
.. 
. 
" וכן , אני יודעת שזה תלוי בי ובמה שאני אעשה עם זה , אבל כשיש מנגד אופציה שפתאום נורא ברור לי שהיא זו שהיתה צריכה להיות המציאות שלי , ושלכל אורך הדרך היו את הספקות האלה ... 
.. 
. 
זה מקשה לקבל את הדין מלמעלה . 
וחוץ מזה , איך יצאתי בזול אם הגעתי למצב שעל היד שלי כל הזמן מתחדשות שריטות קטנות שמבהירות לי שמשהו באמת לא עובד כאן ? 
אז נגמר גם הקורס ואני מסתכלת אחורה ומנסה לתפוס את כל אותם דברים ששווה שיזכרו . 
היו הרבה בנות מקסימות , והרבה בנות מצחיקות , והרבה בדיחות וצחוקים שהם רק שלנו . 
היה סגל נהדר , ובייחוד המדריכה המתוקה והמקסימה שלי ... 
.. 
. 
השבירת דיסטאנס היתה פשוט מעולה , היו צחוקים ברמות מטורפות וגילינו עד כמה הסגל שלנו בעצם חבורת בנות שרוטות ושטותניקיות ברמות ... 
.. 
. 
היו מלא הרצאות , חלקן אפילו מעניינות . 
והיתה מרצה אחת שבשביל ההרצאות המרתקות והנפלאות שלה היה שווה לעבור עוד כמה הרצאות משמימות וזוועתיות . 
המרצה הזו היא כולה נשמה ... 
.. 
. 
בחורה מדהימה פשוט . 
והיתה גילי אחת , שהיתה " אחראית " על רגעים מהטובים ביותר והגרועים ביותר בחודש וחצי האלה , ושבסופו של דבר סיימנו את הקורס כשהמצב בינינו תקין ואופטימי . 
בגדול ? 
אני חושבת שהקורס הזה העלה אצלי הרבה מאוד דברים שדורשים התמודדות . 
הוא העלה המון פחדים והמון שאלות והציב לי הרבה אתגרים נפשיים שאני עדיין בתהליכי התמודדות איתם . 
אולי סיימתי קורס מו"ח אבל את התהליכים שלי עם עצמי רק התחלתי . 
" All that I know to be true is the touch of your hand on my skin " איך פתאום הרגעים הקטנים נהיים תמצית המהות של הכל , איך פתאום כל מבט נושא עליו משקל שכלל לא הולם אותו , ואיך בתום השבוע אני מוצאת את עצמי מתגעגעת למי שהיתה בסביבה במשך חמישה ימים שלמים , ובכל זאת כמעט ולא היתה שם מבחינתי . 
כנראה שבחיבורים כאלה שנעשים ממש מבפנים הדבר היחיד שבטוח זה הרגעים האלה המוחשיים של חיבוק או מגע , או של מבט וחיוך אמיתי . 
פלצני ככל שזה יישמע , אלו הרגעים שבהם לשניה וחצי אני יודעת שהיא אוהבת אותי , לרגע אני מבינה עד כמה היא מפחדת ועד כמה קשה לה , לרגע ברור לי מאיפה הכל בעצם בא . 
ואני שונאת , כל כך שונאת להיות במצב שבו יש ים של סיבוך וקשיים ובלבול שבתוכו צפים הרגעים הכל כך נדירים האלה . 
הלוואי שנייבש את ים הבלגאן ונשאיר רק את הרגעים האלה וניתן להם לצמוח ולהפוך לקשר טוב באמת . 
( I can't take my mind off of you ) 
