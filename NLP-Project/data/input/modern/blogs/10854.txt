אני שומעת עכשיו את " שוב אני לבד " של אביתר בנאי . 
כל כך מתאים , הארציות הזו , הקבלה של הנחמות היומיומיות והכוונה העיקשת להשאר על הרגליים , עם אמונה בלב . 
לא טוב לי לבד . 
אני מסתדרת עכשיו כי יש לי תקוות , אבל בעקרון המצב הזה , סוליקו , לא קל לי . 
ולמרות זה אני מחזיקה את עצמי שלא אפול ומוצאת את המקומות שנוח בהם ונעים . 
כבר פעם שניה שאני פותחת את השבוע ככה - הליכה של כ - 50 דקות מסביב לשכונה , חזרה הביתה , רחיצת כלים , סידור המטבח , החדר . 
כל זה כמובן עם מוסיקה ברקע . 
זה מנקה את הראש בצורה כל כך נפלאה . 
ההליכה הזו , השיטוט , סגורה בינך לבין האוזניות ומה שבוקע מהן , רואה ומרגישה בלתי נראית . 
זה נהדר . 
עכשיו כשנגמרה התעסוקה וירד האדרנלין העצב מתחיל לעלות מעל פני השטח , אבל לפחות יש הרגשה של נקיון , שהעצב שוקע בחלל נקי , הוא לא נופל על בלגאן . 
ועצב שנופל לתוך בלגאן זה דבר רע , כי העצב והבלגאן מזינים זה את זה . 
אני עייפה ובא לי לישון , אבל אני לא יכולה להרשות לעצמי לישון . 
אני חושבת שאמשיך לקרוא את " רוחות " . 
ונראה מה הלאה . 
שבוע טוב שיהיה . 
לרונית שחר ולתת מודע שלי יש קשר מאוד מיוחד . 
כבר פעם שניה שקורה לי שאני מתעוררת עם שיר שלה , שאני לא בטוחה מהו . 
ואז אני לוקחת את המילים שכן יש לי בראש ובודקת איזה שיר זה . 
ואז שומעת ומגלה שהוא מתאים לי להפליא . 
" אם היית לוקח " . 
זה השיר שהתעוררתי איתו . 
" אל תזרוק לי מבט / כאילו אתה לא מכיר / אני שורפת אותנו / כל פעם קצת / כבר אין לי דמעות בעיניים ... 
.. 
. 
" וגם - " אל תקח לי את מה שהיה לנו / זה מה שנשאר מאהבה אבודה " ו - " הייתי זוכרת אותך / קרוב ומרגיש " חלמתי הלילה על נעה . 
אני חולמת עליה לעתים די נדירות . 
אני חושבת שהסיבה לזה היא שהקשר שלנו היה מאוד במציאות ומאוד פתוח וגלוי . 
לא נשארו הרבה חורים שיכלו לעלות בחלומות . 
אחד החלומות שהיו לי עליה היה שהתנשקנו . 
והחלום הזה , בין השאר , התחיל להעלות אצלינו את השאלה אם יש פוטנציאל למשהו שהוא מעבר לחברות טובה . 
( וואו , נראה כמו לפני יובלות . 
) היו עוד שניים או שלושה חלומות שאני זוכרת שהיו בהם עוד הרבה אנשים חוץ ממנה . 
אה , וחלום או שניים שהיו גם קשורים להורים שלה . 
הלילה חלמתי שאנחנו אצלי בחדר , ( או שזה היה החדר של תמר ? 
לא ברור ) במיטה שלי , אנחנו מדברות ולשם שינוי היא מדברת יותר על מה שהיא מרגישה ולא מחכה שאפתח את הנושא ואשאל אותה לדעתה . 
היא אומרת משהו על זה היא אוהבת אותי אבל כבר לא מתיימרת לאהוב כל כך כמו פעם , משהו בסגנון . 
אני זוכרת שזה משהו שגורם לי להעריך אותה מאוד באותו הרגע . 
זה מראה על הסתכלות נורא מפוכחת שלה על העבר . 
אחר כך היא אומרת עוד כמה דברים שמשמעותם בעקרון היא שעכשיו יש גבולות . 
אם אז היא אהבה אותי בלי גבולות ולא ראתה את הפגמים ולא ראתה כמעט שום דבר רע אז עכשיו היא רואה את זה . 
ולא שהיא לא אוהבת אותי - פשוט ... 
.. 
. 
עם גבולות . 
וזה מעציב אותי , וגם קצת משמח , בעיקר בשבילה . 
כי יותר בריא לה ככה . 
ואנחנו מתנשקות . 
כמה פעמים . 
ואלה נשיקות טובות , אבל ההרגשה היא לא כמו של פעם , אין את הבטחון המוחלט הזה . 
זהו בערך . 
ביום חמישי בלילה , אחרי שכתבתי את הפוסט , דברתי עם דנה במסנג'ר . 
היא היתה מתוקה ופסיכית וזה גרם לי לתהות אם לעולם היא תהיה כזו חידה , כל כך לא ברורה , כל כך לא מובנת . 
מחר היא חוזרת , ככל הנראה . 
זה יהיה בסדר , נכון ? 
התחלתי לקרוא שוב את " חשמלית ושמה תשוקה " ( טנסי וויליאמס ) . 
לא את הכל , רק ברפרוף אני עוברת על זה , מחפשת רפליקות מעניינות של בלנש . 
אוי , היא דמות כל כך נפלאה . 
כמה אני מתגעגעת לתאטרון לאחרונה . 
חשבתי גם על " בית הבובות " . 
בתחילה חשבתי על זה שאין שם דמות שממש היתה יכולה למשוך אותי לשחק אותה . 
ואז חשבתי על זה שבערב מונולוגים היתה מישהי שעשתה את נורה . 
ותהיתי איך אני הייתי עושה את המונולוג שבחרה הבחורה ההיא . 
אני חושבת שהייתי מתלבשת בהמון שכבות , בלבוש כמו שמתאים לתקופה , ועושה את המונולוג תוך כדי התפשטות , עד להשארות בבגדים תחתונים מסוג זה או אחר . 
( בתקופה ההיא זה הרי היה אחרת ... 
.. 
. 
עם כל התחתוניות והשטויות האלה . 
) בא לי ללמוד תאטרון שוב . 
בלנש : " רציתי למצוא לי מחסה , סטלה , מגג דולף אל גג דולף - כי הייתה סערה - סערה ואני נלכדתי במערבולת ... 
.. 
. 
אנשים לא רואים אותך - גברים לא רואים אותך - הם אפילו לא מכירים בקיומך , רק אם הם מתעלסים איתך . 
ומישהו הרי חייב להכיר בקיומך , אם את רוצה להיות מוגנת על ידי מישהו . 
ולכן , האנשים הרכים חייבים להיות נוצצים וזוהרים - חייבים לעטוף - את האור - באהיל של נייר ... 
.. 
. 
אבל כעת אני פוחדת - נורא - נורא פוחדת . 
אני לא יודעת כמה זמן אני אוכל עוד להמשיך במשחק הזה . 
לא מספיק להיות רכה , את צריכה להיות רכה ומושכת . 
ואני - אני הולכת ודוהה ! 
" אז מה בעצם קורה פה ? 
תכף אני אברר את זה . 
אנשים : יעל - זה לא שהיא משחקת עכשיו תפקיד נורא משמעותי בחיי , אבל לפני כמה ימים היא חיפשה אותי ועדיין לא הצלחנו לדבר כך שהיא מסתובבת לי בראש , וזה גרם לי לחשוב , או יותר נכון - פשוט העלה אצלי את ההבנה שהיא באמת שייכת למשהו נורא ראשוני אצלי . 
קצת בדומה להורים . 
לא משנה אם שנים אני לא אדבר איתה אני תמיד אהיה קשורה אליה . 
יש בזה נחמה . 
דנה - בתקופה הזו בה שוב לא היו שיעורים שלה הצלחתי להשכיח מעצמי את מה שאני מרגישה אליה , אבל היום הכל חזר בעקבות שיחה עם לירון , הידיעה שהיא ככל הנראה חוזרת ביום ראשון , ואימייל קצרצר ששלחתי לה , אשר היא השיבה עליו . 
עכשיו אני במצב של התמוגגות ממנה , מהמתיקות שנשפכת ממנה כשהיא אישית ורחוקה מאור הזרקורים שהופך אותה למפלצת המדהימה שהיא . 
אני קצת חוששת לחזור שוב לשגרת הרגשות אליה , כי הם רגשות פנטזיה וכי אני לא רוצה שהם יחסמו ממני דברים אחרים . 
ובכלל , נמאס לי , זה ילדותי וסוחט , ואני רוצה להיות מסוגלת להנות מהדברים הטובים שיש לה להציע בלי להתענות על כך שהיא לא שלי . 
נעה - דברים כביכול הסתדרו . 
אין עוינות ואווירה רעה , אבל גם אין ממש שום דבר אחר . 
אולי זה ישתנה , אולי לא . 
זה קצת עצוב אבל אני באמת חושבת שהשלמתי עם זה . 
לפעמים זה דוקר , התחושה שהיה משהו ענק שאבד . 
אבל גם דברים כאלה נגמרים , וזה חלק מהחיים . 
לירון - קשה לי עם זה שהיא מקושרת לי לדנה ושכל פעם שהיא מדברת על קרבה שלה לדנה זה מעציב אותי ומזכיר לי כמה שאני רחוקה ממנה , ולא משנה עד כמה אני שמחה בשביל לירון . 
נפגשנו היום אחרי כמעט שבועיים שלא התראנו וגם לא דברנו כל כך הרבה , היה נחמד . 
נזכרתי כמה אני באמת אוהבת אותה וכמה אני אכן חשובה לה . 
לפעמים אני מפחדת שאני לא מספיק מרגישה את מה שאני יודעת שאני מרגישה . 
לפעמים זה מרגישה שאני יותר יודעת שאני אוהבת מאשר באמת מרגישה שאני אוהבת . 
אני מניחה שזה לא נורא אם כן יש רגעים שבהם אני ממש מרגישה את האהבה שלי לבנאדם . 
חוץ מזה שהיא עכשיו בתקופה קשה ואני מפחדת קצת לשתף בדברים הרעים שלי כי אני מרגישה שזה פינטס לעומת מה שעובר עליה עכשיו . 
אני מניחה שזה טיפשי , אבל זה עדיין חוסם אותי . 
הדר קצת תפסה מרחק . 
יש לה חברה וטוב לה . 
אני שמחה , אולי אם היא באמת התגברה עליי והיא לא תרגיש צורך לנפנף בזה בילדותיות אני אוכל לחזור להפגש איתה בכיף . 
אולי . 
עמית פשוט מותק.עם לירון אני מדברת המון במסנג'ר וזה נחמד כי אני יכולה לפנות אליה כמעט בכל נושא אפשרי כדי להתייעץ בשטויות או להוריד מהלב . 
תמר ושרון - אין לי כוח אפילו להתחיל . 
לא יודעת עם מי המצב יותר גרוע . 
עם כל אחת זה בצורה אחרת אבל שניהם מייאשים ואני לא מצליחה למצוא קצה חוט כדי להתחיל ולתקן את זה . 
מה גם שאני לא מסוגלת לעשות את זה בלי שיתוף פעולה . 
ויש שתי נפשות חדשות שעוד לא מצאתי להם שם בזוי . 
האחד - בפונטציאל לידידות טובה . 
הלוואי . 
השניה - אני לא יודעת אם היא ממשיכה לקרוא פה אז אני לא אפרט בינתיים . 
ואני ? 
אני חושבת שאני קצת יותר down to earth לאחרונה . 
זה קשור גם לדנה ולהעדרותה בזמן האחרון , אבל גם לחילחולם של דברים שניסיתי לגרום לעצמי להבין לאחרונה . 
אני עדיין בתחושה שהלכתי לאיבוד , אבל זה לא נורא כי אני יודעת שלפעמים צריך ללכת ממש לאיבוד כדי להימצא מחדש.כל הסוגיות פתוחות ומבולגנות , זה כמו להיות בחדר בו שפכת את תוכן כל המגירות שלך . 
לפחות הכל די גלוי ... אני עובדת על הריקוד שלי עם עמית ועדי והוא מתקדם . 
זה כל כך ממלא ומספק אותי לראות את זה קורם עור וגידים . 
עמית ועדי ממש מדהימות וכיף לעבוד איתן , ואני חושבת שבאמת יש לזה פוטנציאל להיות משהו מוצלח . 
רק עם הקטע שלי יש לי קצת קשיים בלידה , אבל גם זה יסתדר . 
וחוץ מזה ? 
הצבא מתקרב בצעדי ענק . 
נזכרת בזה ושוב שמה בצד . 
צריך להתקדם עם הנהיגה , לסיים עם זה כבר . 
אני צריכה לרזות . 
אני צריכה לחזור לקרוא . 
אני צריכה לזכור להיות תמיד אני . 
ולזכור מי אני בכלל . 
אני צריכה תמיד לחיות . 
אבל בסדר , אני חושבת . 
באמת . 
