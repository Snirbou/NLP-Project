מי שלא רוצה לשמוע על עניינים בירוקרטים שיקפוץ לקטע ענייני אגו : ) היום אני מרגישה די טוב . 
מקסי היה חמוד היום ... 
.. 
. 
ביום שבת היה לנו יום קשה של ריבים ומתחים ולכן לא למדתי ביום ראשון מהלחץ למדתי הרבה , שבע או שמונה שעות נטו . 
היום לא למדתי הרבה אולי שלוש שעות . 
אבל אני מתכננת עוד ללמוד . 
אני פשוט רואה שאני בסדר גמור בחומר ולא לחוצה ובלי לחץ קשה לי ללמוד ... 
.. 
. 
אני עדיין צריכה לעשות את הדף נוסחאות ורוצה לסיים איתו היום כי נראה לי הגיוני שיהיה מוכן לי לא ביום האחרון ( שזה מחר ) . 
אני עוד רוצה לפתור כמה תרגילים ותרגילים ממבחנים לדוגמא אבל חוץ מזה אני באמת לא יודעת מה לעשות יותר . 
אז בעוד יומיים יש לי את המבחן ב - 'פסיכומטרי' ואחר כך חמישה ימים אחר כך יש לי מבחן גדול שכולל חצי מה - פסיכומטרי - וחצי דיאגנוסטיקה שזה אומר ללמוד בעל פה סקריפטים .. 
. 
שזה בדיוק מה שאצטרך לעשות בחמישה ימים האלה שצריכים להיות עמוסים בלמידה בגלל שזה די הרבה ללמוד בעל פה ועוד בגרמנית ! 
אני כבר מעדיפה סטטיסטיקה . 
כל הסקריפטים האלה של דיאגנוסטיקה כתוב שם כאלה שטויות מה שלא מפתיע , בפסיכולוגיה יש הרבה שטויות ואת זה אני צריכה ללמוד . 
מעדיפה כבר ללמוד סטטיסטיקה . 
אני חושבת שסיבה אחת למה אני הולכת ללמוד ולעבוד בנוירופסיכולוגיה ולא בפסיכולוגיה קלינית היא שיש גבול לכמות השטויות שאני יכולה לספוג . 
ובנוירו ' יש פחות שטויות פחות . 
למרות שאני מאמינה שזה תלוי באוריינטציה , כלומר השיטת טיפול . 
גישה התנהגותית קוגנטיבית היא בהחלט לא שטויות . 
אבל כאמור , פסיכולוגיה קלינית לא מתאים לי , אני צריכה צד מדעי , רפואי יותר אחרת זה מופשט לי מידי . 
ענייני אגו - אני בן אדם עם אגו . 
אני חושבת שככל שאני בדיכאון יותר כך הבטחון העצמי שלי נמוך יותר וכך האגו שלי רגיש יותר . 
מצד שני אני חושבת שתמיד הייתה לי בעיה של אגו . 
כשהייתי צעירה יותר ( כלומר עד גיל 21 בערך ) זה הלך ככה - אם היה לי חבר נטול אגו , אז לא היינו רבים אבל הרגשתי שהוא כל הזמן מנסה " לרצות " אותי וזה הוריד לי ממנו . 
לא אהבתי את זה . 
אם היה לי חבר עם אגו - אז היו ביננו מלחמות אגו מאד קשות ועקובות מדם . 
היו לי גם חברים שהיו עם קצת אגו בריא וזה היה האמת מצוין . 
איתם הסתדרתי מאד טוב . 
אני נעלבת ונהיית תוקפנית מאד בקלות . 
צרוב לי בראש מקרה אחד שבו קלטתי את זה על עצמי , שהייתי עוד בארץ וחיפשתי בחנות כלי כתיבה עט כלשהו . 
והתחלתי לבדוק את העטים , ומוכרת צעירה שעברה במקום אמרה בבקשה לא לבדוק את העטים האלה , אם אני רוצה יש עטים אחרים שאפשר לבדוק אותם . 
אמרה בצורה רגילה , לא מגעילה . 
ואני מיד התגוננתי ונהיית תוקפנית . 
מיד חשבתי על זה שזה לא בסדר . 
אין לי על מה להתגונן . 
אני מפרשת דברים רגילים כתוקפנות . 
אם מישהי החליטה לא לקבל אותי לעבודה , אפילו אחרי שהיא החמיאה לי שיש לי אחלה קורות חיים ואני מדברת גרמנית נפלא , אני נעלבת , כועסת ומתחילה לשנוא את הבן אדם הזה . 
אם מישהי ( דברים שקרו ) אומרת לי שאני לא יכולה להכנס לדירה בגלל שהשותפה שלה מעדיפה גבר אני מפתחת כעס נוראי עליה בלי סיבה בכלל . 
כלומר , הגיוני להעלב קצת ולחשוב למה לא רוצים אותי אבל הכעס החזק שאני מרגישה לא נראה לי נורמלי או בריא . 
התחלתי לחשוב על זה בגלל שלי ולמקסי ' הייתה שיחה לא נעימה אתמול בערב . 
נורא מפריע לי ששאני בוכה כשאנחנו רבים ושהוא לא עושה כלום . 
שהוא עומד מהצד קר וכועס ולא מנסה לנחם אותי . 
זה מאד מאד מפריע לי וכואב לי . 
וניסיתי להוציא ממנו למה הוא מתנהג כך . 
זה מאד קשה לדבר איתו על זה . 
מאד מאד קשה , כי הוא מתעצבן שאני רק מעלה את הנושא . 
אבל אני חושבת שאתמול זה יצא . 
בהתחלה הוא אמר שהוא מתנהג ככה בגלל שזה מלחיץ אותו וזהו זה ( שאני בוכה ) , פעם הוא אמר שהוא לא יכול להתמודד עם זה . 
אתמול בסופו של דבר הוא אמר משהו שאני חושבת שהוא הכי אמת . 
הוא אמר שהבכי שלי לא בכי של עצב , אלא בכי של ילדה שלא קיבלה את מה שהיא רוצה . 
הוא אמר את זה מתוך כעס ובצורה מגעילה , אבל הוא צדק . 
אם מישהו אמר פעם שהמטרה של הבן זוג שלנו לשקף את החולשות שלנו , הו פה לגמרי קיבלתי את זה בפנים . 
הוא צודק לגמרי . 
אם הוא היה כן מתרצה בפני הבכי שלי מחבק אותי ומנשק אותי כמו שחברים שלי עשו בעבר , הייתי נרגעת אך מתמלאת ברגשות אשמה . 
כי הייתי יודעת שהתנהגתי כמו ילדה קטנה ושכן , ככל הנראה הפעלתי מניפולציה עליו . 
כן , אני חושבת שהבכי שלי עם מקסי כל פעם נובע מתוך התסכול שאני לא מקבלת את מה שאני רוצה . 
אני עדיין לא חושבת שהוא מלאך זה לא אומר שהוא בסדר גמור .. 
. 
זה אכזרי להתעלם מבכי לא משנה מאיזה סיבה הבכי מגיע . 
אני סבלתי בכל מקרה לא משנה מאיפה הגיע הבכי , והוא יודע את זה . 
ואם הוא אוהב אותי זה צריך להפריע לו . 
כך שהבעיה היא לא בהכרח שמקסי לא בא אלי ומנשק אותי ומרגיע אותי כשאני בוכה . 
זו גם בעיה , אבל האידאל הוא שאדע להתמודד עם התסכול שלי בדרך אחרת . 
זה פנטזיה , אין לי משג איך . 
אבל אני מתחילה להגיע להבנה שהבכי שלי הוא עצמו בעייתי . 
אני מאד מקווה שאוכל לכתוב למקסי אמייל ארוך וכנה על זה . 
אולי מכתב , כדי שזה יקבל יותר משמעות . 
אני נורא רוצה להיות קרובה אליו ולספר לו מה אני מרגישה והכל . 
אני יודעת שהוא רוצה להיות קרוב אלי גם . 
אני חושבת שאני יודעת איך להתקרב לאנשים רגשית בקלות . 
אני חושבת שלו זה לא כל כך פשוט . 
זה לא הזמן לחשוב על הדכאון שלי . 
אני זמן קצר לפני מבחן גורלי , וחוץ מזה כמה אפשר להיות מדוכדכת ולדבר על הדכדוך ועל הרע ועל הדכאון . 
למה אני מאפשרת לעצמי לחיות ככה , ואיך אני יכולה לצאת מזה ? 
זה ברור לי שההורים שלי משפיעים עלי לרעה , ולכן יצאתי מן הבית . 
זה נכון שאני לא עצמאית לגמרי אבל בהחלט בדרך , יש לי שתי עבודות קטנות והקיץ אנסה לקבל מלגה למאסטר שלי . 
אבל זה לא מה שיהפוך אותי למאושרת . 
יצאתי מהמשבר הקריירה שהיה לי . 
הייתה במצב מזעזע אובייקטיבית . 
לא לדעת מה אתה רוצה לעשות בחיים , לשבת כל היום בבית עם אפס תמיכה מאנשים אחרים זה מצב חרא . 
אבל מצאתי מה אני רוצה לעשות בחיים , זה ממש לא החלום שלי , אבל זה מעניין אותי וזה ממלא את הצרכים הבסיסים שלי , של מקצוע מוערך , משכורת טובה , שילוב של עבודה מדעית יחד עם עבודה עם אנשים , גירוי אינטלקטואלי . 
כמה אנשים אתם מכירים שעובדים במשהו שהיה החלום שלהם ? 
אני בכלל לא יודעת מה החלום שלי , אז נראה לי שזו לא הסיבה לדכאון . 
רוב הסיכויים שאעבור את המבחן , רוב הסיכויים שאתקבל לתואר שני ואתחיל ללמוד פה . 
מבחינת "'קריירה" אני די מסודרת . 
על הסוס שוב . 
אבל זה לא מה שיביא לי אושר . 
זה כמובן משהו שמחזיק אותי , הדכאון שלי לא ידרדר , ואני לא ארצה להתאבד בזכות העבודה , המקצוע , הלימודים . 
אבל זה לא מה שיוציא אותי מן הדיכאון . 
אין לי ספק שסיבה רצינית לדיכאון שלי היא אהבה . 
הדבר הכי חשוב בחיים שלי - קשר צמוד וקרוב עם אהוב לא מצאתי . 
הקשר שאותו חיפשתי לא מצאתי . 
וגם לא מאמינה שאמצא . 
חיפשתי מישהו שנבין אחד את השני בצורה כמעט מושלמת , כלומר שאיתו לא ארגיש לבד . 
זה בדיוק מה שיגרום לי לא להרגיש לבד . 
כמובן שלא מספיק , צריך גם את הדברים האחרים , שיהיה חבר טוב , נאמן ולא חולה נפש . 
בן אדם כזה לא מצאתי , אף פעם . 
מגיל 16 חיפשתי אותו , בחיי . 
רק שבגיל 16 לא היה איכפת לי להיות עם מישהו כמה חודשים שזה לא זה . 
לאורך כל חיי עד לגיל 22 , 23 בערך הייתי בקשרים שידעתי שהם לא ימשכו לנצח . 
לא רציתי שימשכו לנצח . 
רוב הפעמים אני קטעתי אותם כי זה לא היה מה שחיפשתי . 
ואגרתי ניסיון , וראיתי עולם ( קצת ) והכרתי בחורים . 
ולא מצאתי אף אחד שיכולתי לומר זה זה . 
אף אחד . 
ועל סמך זה , הניסיון העשיר שלי עד כה , התקווה שלי כבר לא קיימת , שבאמת אוכל למצוא מישהו כזה . 
אני גם רואה איך אני לא מוצאת מישהו קרוב במישור החברי ומשליכה את זה על המישור הרומנטי - אם אפילו חברים כלבבי אני לא מוצאת אז איך אמצא בן זוג כלבבי ? 
כל הסימנים מראים שזה לא ריאלי . 
אז אני בדיכאון בגלל זה . 
כן , בדיוק בגלל זה . 
לא בגלל חסר סרוטונין במוח , אני בדיכאון כי אני מרגישה בודדה , ולא מצאתי את החבר לחיים שפינטזתי עליו מגיל ארבע עשרה . 
ולכן אני גם נגררת עם פרצוף באדמה ופאסיביות . 
כי אני לא נהנית לחיות את החיים שלי , ואין לי מוטיבציה מי יודע מה , ואין לי להט או שמחת חיים או תשוקה . 
זה לא קיים . 
אבל זה שם עמוק עמוק בתוכי יש לי את זה , וזה דועך עם השנים . 
עם שביב של תקווה שאני אמצא אותו , את הבן אדם שנועד לי או שלעזזאל אבין במה אני אשמה ואיך אני חושבת עקום שגורם להכל להראות ככה . 
אני מרגישה שזה כבר לא שווה , גם אם אכיר אותו , לא שווה בגיל 31 להכיר את אהבת חייך . 
לא שווה . 
אני רוצה להכיר אותו לפני חמש שנים . 
לפני 10 שנים . 
מקסי ' הוא אחלה אם נתעלם מכל הבעייתיות שיש ביננו ( ענייני אגו ) , אבל הוא לא נותן לי את המבט הזה שאומר לי " היי , את לא לבד מסק , אני יודע בדיוק איך את מרגישה " את החיוך הזה שוגרם לי להבין שהוא מבין אותי . 
אין את זה . 
מקסי ' מנותק . 
או אולי זו אני המנותקת , לא יכולה שלא לחשוב אחרי שאני לא מצליחה להסתדר כמעט עם אף אחד . 
