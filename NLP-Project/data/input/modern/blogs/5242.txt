פעם ישבתי עם מישהו כמה שעות על החוף , דיברנו , התנשקנו וחיכינו יחד לזריחה . 
פתאום נהיה אור מבלי שהשמש הופיעה ורק אז נזכרנו שהשמש שוקעת במערב , אבל לא זורחת בו ... השבוע החלטתי שזה פשע שאני לא מנצלת את הקרבה הזו לים . 
הגעתי להחלטה שאני אשתדל לפחות פעמיים בשבוע ללכת לים בזמן השקיעה . 
השבוע ראיתי 3 שקיעות . 
אני מגיעה לים , השמש נמצאת בחצי השמיים , כתומה ואני צועדת על החוף , רואה את יפו ברקע ומחליטה שבשבוע הבא אני אצא מוקדם יותר מהבית ואלך עד ליפו . 
לא הייתי שם מהקיץ שעבר . 
בחורה רצה חולפת לידי ואני מקנאה . 
הלוואי שהייתי בכושר מספיק טוב כדי לרוץ במקום ללכת . 
פגר של ציפור . 
נשארו רק הכנפיים . 
נזכרת ב " סיפורי ניו יורק " של פול אוסטר . 
בטיפוס שאסף חלקים שבורים של חפצים ושאל אם החפץ מאבד את השימוש שלו אז למה השם נשאר אותו שם ? 
אז אולי אלה כבר לא כנפיים , אלא רק אוסף של נוצות , חסרות שימוש.כל יום אני פוגשת אנשים חדשים ! 
סצנה הזויה לחלוטין . 
המקום : המטבח בדירה שלי , הנוכחים : יפנית , אמריקאית ואנוכי , בת ישראל החסודה ... 
.. 
. 
בטוח שיש לפחות בדיחה אחת שמתחילה ב " אמריקאי יפני וישראלי " , אבל אני לא מצליחה להיזכר באף בדיחה כזו . 
מטרת הכינוס הזה הוא לצרף כמה שיותר נשים ל " התאחדות הנשים לשלום עולמי " . 
כנראה שאני אצטרף לארגון . 
יש צעדה בירושלים בסוף מאי , אני מתכוונת ללכת אליה . 
יום אחר , אני מסתכלת על בניין שאני רוצה לגור בו , ( יום יבוא , כשיהיה לי כסף לקנות דירה ) , בניין יפה , נוף לים , רחוב שקט אך מרכזי וחניון כדי שה - BMW שלי לא תצבור אבק ... 
.. 
. 
פתאום ראיתי יצור מדהים ! 
חתול ענק פרוותי , שלמרבה הפתעתי הרשה לי להחזיק אותו . 
אחרי כמה דקות של התפעלות מהיצור המופלא הזה הופיעו ילדה והפיליפינית שלה . 
הילדה סיפרה לי שהיא מתכננת לקחת את החתול אליה הביתה , כי כבר יש לה חתולה וככה שניהם ישחקו יחד . 
היא יורדת בינתיים כל יום אחר הצהרים לשחק עם החתול . 
ואני חושבת לעצמי איזה מן ילדות משונה יש לה . 
כשאני הייתי בגילה הייתי משחקת בגולות , מחבואים , תופסת ועוד כל מיני משחקים של ילדים והיא משחקת עם חתולי רחוב ... נגמר הקטע עם הילדון . 
החלטתי שאני לא רוצה להמשיך עם זה ועדיף שאני אחפש קשר שימלא אחרי כל הצרכים שלי ולא רק הצורך הפיזי . 
הגעתי למסקנה שאני צריכה להתחיל עם בחורים , להפסיק להיות ביישנית . 
היעד הראשון היה הבחור החמוד מהעבודה שלי . 
ניגשתי אליו בשיא הנון - שלטיות וביקשתי ממנו את מספר הטלפון . 
הוא חייך וענה לי שזה בעייתי , כי הוא תפוס ... 
.. 
. 
יום למחרת , איזה חברה שלי מהעבודה אמרה לי שחבר של חברה שלה עובד איתנו ושהוא מהבחורים הנדירים האלה שגם נראים טוב וגם ממש נחמדים . 
תיארתי לה את הבחור מהיום שלפני והיא אמרה לי שאנחנו מדברות על אותו אחד ... 
.. 
. 
חברה שלה והוא גרים יחד ... 
.. 
. 
חבל שלא ניהלתי איתה את השיחה הזו יום לפני ... את הבוקר העברתי בקניון . 
ארוחת בוקר משובחת עם שלי וסופסוף מצאתי נעליים ! 
עכשיו אני בבית , מתלבטת אם ללכת לים עם איזה ספר טוב או ללכת לישון . 
נראה לי שאני אתחיל בים ואסיים במיטה ... 
.. 
. 
שיהיה סוף שבוע מהנה ! 
! 
פתאום מסתבר שלא סתם השמנתי ולא סתם אני עייפה , יש לזה סיבה רפואית שאפשר לראות בבדיקות דם . 
יש פתרון , רק שייקח חודש עד שיהיה לי תור לרופא שמטפל בזה ... 
.. 
. 
צורת ההתנהלות של קופת חולים מתחילה להרגיז אותי . 
אישרו שהפניה שלי למיון היתה מוצדקת , אבל עדיין אני צריכה לשלם למעלה ממאה ש"ח דמי השתתפות עצמית . 
אז למה אני משלמת דמי חבר ? 
? הוא ממשיך להתקשר אלי כל יום , לפחות פעמיים , עם ה " מאמי " וה " נשיקות " בטלפון וכל ההתחנפויות האלה שמזמן לא שמעתי . 
אני אנסה לגרום לקטע הזה להתנהל לפי מה שאני רוצה , לפי האינטרסים שלי . 
לפחות עד שיגיע מישהו רציני או עד שזה יגרום לי לא להרגיש טוב עם עצמי , בתקווה שהמצב האחרון לא יגיע . 
היום הבנתי שהבכי לא נגרם בגללו , הוא רק היה הקש . 
התקופה האחרונה שעברתי היתה לי קשה ולא קיבלתי את מלוא התמיכה והאהבה שציפיתי לקבל מהסביבה . 
אולי זה בגלל שקשה לי להראות חולשה והזדקקות לאנשים אחרים . 
יש אנשים שברגע שהם חולים הם מבקשים מאחרים לטפל בהם , אצלי זה הפוך . 
אני מתכנסת בתוך עצמי , מתחפרת מתחת לפוך ומתבודדת . 
שיעזבו אותי לנפשי להתמודד עם מה שעובר עלי . 
בערב הלכתי לים . 
ישבתי בחוף וראיתי את השקיעה , השמש הכתומה הלכה ונעלמה בים . 
היא נעלמה לחצי יממה ואחר כך היא תחזור . 
יש עוד דברים שנעלמו לי די מזמן ואני לא יודעת אם הם יחזרו ומתי . 
דנה אמרה לי היום שאני עושה הפרדה מאוד חדה בין אהבה למשיכה . 
פעם זה הלך ביחד , עד שקרו דברים ששינו את זה . 
אנשים שגרמו לי לעשות את ההפרדה הזו . 
או שאני מתאהבת במישהו בלתי מושג , או שמישהו שאני אדישה כלפיו מתאהב בי , או שיש משיכה ואז יש קשר זמני פיזי , נטול רגשות . 
בכל פעם שאני מתייאשת למצוא את הדבר האמיתי אני מחפשת קשר פיזי וזה מה שהוביל אותי לקשר הנוכחי . 
צריך להנות וסקס זה אחד מהנאות החיים . 
כל זמן שאני אשמור על הגישה הזו יהיה בסדר ... 
.. 
. 
רגעים שאני חושבת מה אני רוצה ולא מגיעה לתשובה . 
אתמול חשבתי שאני יודעת מה אני רוצה . 
הוא בא לאסוף אותי , נכנסתי למכונית , נשיקה שהיתה קצרה מדי לטעמי . 
אני אוהבת להתנשק וכל המרבה הרי זה משובח ! 
נוסעים לאיזה בית קפה , הוא מצליח להרגיז אותי , אבל אני שומרת על קור רוח . 
חצי שעה אחרי יוצאים משם , הוא מחבק אותי ואומר לי כמה טוב לו איתי וכמה הוא שמח שהכרנו . 
ואני סולחת . 
חושבת על כמה הוא מושך אותי ונותנת לו להוביל אותי הישר לדירה שלי . 
נכנסים פנימה , לכאורה כדי לראות יחד סרט . 
לשנינו ברור שאת הסוף לא נראה . 
" כמה שאת חלקה " הוא אומר ואני תוהה איך זה לא ברור מאליו ומעניין אותי עם מי הוא היה שזה נראה לו משהו מיוחד . 
הוא מנשק אותי בנשיקות קטנות , בפנים , בצוואר , באוזניים ויורד למטה , הגיע שלב הסגידה לציצים שלי . 
הוא הכי אוהב אותם כשאני שוכבת על הצד . 
" אני אוהב אותך " נשמע לי סתמי . 
לא מרגישה כלום , חוץ ממשיכה ולא מבינה למה הוא מרגיש צורך לומר מילים שהוא לא באמת מתכוון אליהן . 
רגע אחרי , הוא נשכב מעלי ומחבק אותי . 
אני לא יודעת אם אני רוצה שהוא ילך או ישאר והוא אומר שהוא רוצה ששנינו נתגלח לגמרי בפעם הבאה . 
לא עשיתי את זה אף פעם ואני לא יודעת אם זה משהו שאני רוצה לעשות . 
לא יודעת אם אני רוצה ללכת לישון לבד או שהוא ישאר אצלי , הוא כבר החליט שאנחנו קמים בשעות שונות ואין טעם שהוא ישאר לישון . 
עוד נשיקה והוא בדלת , אומר לי שהוא יתקשר להעיר אותי בבוקר למחרת , לשמוע את הקול שלי על הבוקר . 
ואני מתקלחת והולכת לישון . 
יש לי רק 4 שעות לפני יום עמוס של לימודים ועבודה . 
חושבת שאולי כדאי לוותר על הלימודים . 
הוא מעיר אותי בדיוק בשעה שקבענו . 
והיום עובר במהירות ואני לא יודעת מה אני רוצה . 
אין לי מושג . 
מנסה לפצות את עצמי , לקנות תיק ונעליים , אבל לא מוצאת שום דבר שמתאים בדיוק למה שאני רוצה . 
לרגע עושה השוואה וחושבת שאולי גם במקרה של הנעליים אין לי מושג מה אני רוצה , או שאולי אני חושבת שאני יודעת מה אני מחפשת , כשבעצם אין לי מושג . 
פתאום צריכה שיגידו לי שאוהבים אותי ושאני אדע שמתכוונים לזה . 
דנה היא הקורבן הראשון והיא משתפת פעולה בלי להבין מה אני רוצה . 
אחריה בא התור של טל , התשובה " את יודעת שאני אוהבת אותך " לא מספקת אותי , אני בוכה והיא אומרת בדיוק מה שאני רוצה . 
הדמעות האלה חנקו לי את הגרון שעה עד שדיברתי איתה , עד שסיפרתי לה בפרטי פרטים מה אני מרגישה . 
לפחות מבחינת רגשות אין לי ספקות מה קורה . 
רק בסוף היום אני מבינה שאיבדתי בו עניין . 
ועכשיו רק נשאלת השאלה - מי יהיה הבחור הבא ? 
