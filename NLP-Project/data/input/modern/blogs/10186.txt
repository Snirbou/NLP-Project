לפעמים הוא עולה לי על כל העצבים : - כאשר משאיר תגובות פלרטטניות לכל נקבה באתר הבלוגים שבו גם אני גולשת . 
ובמיוחד מרגיז כשהוא עושה זאת בבלוג שלי . 
- כאשר בשיחות איתי מתלהב מתכונותיהן של אחרות ( יופי , חוכמה , סגנון כתיבה , יכולת להסתדר בחיים וכד') . כאילו תוקע את הפרצוף שלי בבוץ : את שונה מהן , ולא לטובה . 
- כאשר מטיף לי מוסר על דברים שאין לו שמץ מושג בהם : כמו הורות למשל . 
- כאשר מתנשא מעליי בהשכלתו הגבוהה ובמעמד המוענק לו על - ידי מקצועו המכובד . 
- כאשר מרים עליי קול בגלל טעויות , אותן הוא עצמו עשה . 
לפעמים בא לי : - לשפוך לו כל אשר אני חושבת עליו ברגעים של כעס . 
- לומר את המילים הכי נוקבות , חדות ופוצעות שרק אפשר . 
- לגלות את זהותו בפומבי , ושכל האתר יעשה ממנו צחוקים . 
- לדפוק לו סצנת קנאה מלאה בצרחות , העפת חפצים , ניפוץ צלחות וכדומה . 
- לטרוק את הדלת ולא לבוא יותר . 
- לפרק , לחרוב ולרמוס את כל מה שבנינו עד עתה . 
( והאם בנינו בכלל ? 
) אך לא אעשה זאת כי : - אני כבר לא כמו שהייתי פעם , אלא מנוסה יותר , נבונה יותר , מאופקת יותר , לומדת את הלקחים מן העבר ולא חוזרת אל הטעויות הקודמות . 
ולהיות קטנונית - זו הטעות החמורה ביותר . 
- הוא אדם חופשי בדיוק כמוני . 
וכמו שאין ברצוני שיגבילו את החופש הפרטי שלי , כך לא ארצה להיות הגורם המגביל את החופש הפרטי שלו . 
זכותו המלאה להביע התפעלות מכל מי שראוי/ה לכך . 
מה , אני לא עושה זאת ? 
- אני מכבדת אותו מכל הבחינות : כאדם , כגבר , כחבר , כבעל השכלה גבוהה משלי , כאיש מקצוע . 
- ההרגל הוא דבר חזק יותר מכל הרגשות שבעולם . 
ואליו אני רגילה ומורגלת כבר באופן טוטאלי . 
- הקשר עימו עשה ועושה לי רק טוב לאורך כל הדרך . 
ולמה שאירה לעצמי ברגל ? 
אינני פאיירית עד כדי כך . 
אחרי ככלות הכל , השיבושים הם רק לפעמים . 
כך רונן שלי אומר לעתים . 
אפילו המציא פעם שיר " שונא מורות " ( לפי " רוצה בנות " ) . 
לשבת שעה עם ספר בשבילו שווה עונש אכזרי . 
הוא נהנה רק אם בספר יש תמונות , וגם זה לזמן קצר . 
אבל הטקסטים משעממים אותו רצח . 
אמא שלי בלחץ מזה , ולפעמים מלחיצה גם אותי : הילד לא קורא , הילד יפגר בלימודים , הילד לא רוצה ללמוד , הילד כל היום מול הטלוויזיה או ליד המחשב , מה יהיה ממנו , תעשי משהו ... 
.. 
. 
ואני אומרת לה די , אמא , תרגעי . 
יהיה בסדר , יהיה אחלה , יהיה טוטו . 
הנכד שלך , תאמיני לי , את מה שמעניין אותו , הוא לומד ועוד איך . 
הוא לא קורה ? 
- עאלק ! 
באתרי האינטרנט כמו " הופ " ואתר ערוץ הילדים הוא קורא כל מה שכתוב שם . 
את קורות חייהם של המנחים הוא יודע בעל - פה . 
ואף אחד לא הקריא לו אותם . 
הכל הוא לבד . 
באתרי המשחקים של " נענע " ושל " ואללה " הוא מתמצא היטב , אפילו יותר מדי לטעמי . 
כל המורים , ואפילו הגננות ( כשהיה קטן יותר ) אומרו פה אחד שיש לרונן שפה עשירה , יפה ומפותחת ושיבחו אותי עד אין קץ בשל כך . 
כאילו שבזכותי יש לו אוצר מילים מגוון כל - כך . 
אבל מה אני ? 
מה פתאום אני ? 
אין לי כל - כך אפשרות לשבת וללמוד איתו , להקריא לו וכאלה . 
עליי רובץ כל עניין הפרנסה בבית . 
את כל היופי שבשפה הוא סופג מתוכניות הטלוויזיה . 
כך שאני ממש לא דואגת בעניין של " מה יהיה עם הילד " . 
הוא יהיה בסדר גמור , אני בטוחה . 
הנה , למשל אבא שלו גם הוא שנא ללמוד בבית הספר . 
ומה נהיה ממנו ? 
- בסופו של דבר יצא ממנו איש משכיל , בעל תואר למדעי המחשב ואיש הי - טק ( מתכנת ) . 
אמנם הוא עשה את התואר יחסית מאוחר לגילו , אבל עובדה שעשה ועובד במקצועו . 
ואגב , לקראת שנת הלימודים החדשה המתקרבת והולכת , רונן מתרגש . 
קניתי לו ילקוט אורטופדי חדש ויקר וגם קלמר חדש , מלא עפרונות , מחקים וכל מה שצריך . 
וכבר אין לו סבלנות לבוא לבית הספר ולהתפאר בהם . 
יהיה טוב , והוא יצליח . 
את המילה המשונה הזאת - " מינגלינג " - שמעתי יחסית לא מזמן - לפני כחודשיים . 
הפרקליט הוא זה שהכיר לי אותה . 
הסתבר שגם הוא , כמוני , לא ידע את פירושה המדויק של המילה , אבל מבין אותה מספיק כדי להשתמש בה . 
אני מצדי בדקתי במילון אנגלי - עברי את התרגום וגיליתי שמדובר ב " ערבוביה " , " בלילה " . 
והקונטקסט שבו שמעתי את המילה , הוא מפגש , התחככות בין אנשים באירוע המוני . 
יש לו , לפרקליט , חבר ילדות , בעל חברה לפרסום , הוצאת ספרי ילדים לאור ושאר הדברים בסגנון . 
לפני כחודשיים היה בחברה הזאת אירוע משמח , והפרקליט הזמין אותי ואת רונן . 
לא באנו כי האירוע התקיים בשבת , והמוניות גם בתוך העיר וגם הבינעירונית , יעלו לנו הון . 
הפרקליט קצת הצטער על זה שלא באנו ואמר שאילו היינו שם , רונן היה מרוויח סרט חינם ואני - קצת מינגלינג . 
כך יצא לי לשמוע את המילה הזאת לראשונה . 
זמן - מה לאחר מכן , לפני כשלושה שבועות , יצא לי גם לחוות מינגלינג , וגם זה בזכות הפרקליט . 
יש לו לקוח ירושלמי שכתב תסרית למחזה ילדים . 
הפרקליט , בתור חברו ועורך דינו של האיש , קיבל הזמנה זוגית להצגת בכורה והרמת כוסית לכבוד כך , והזמין אותי להצטרף . 
עשיתי זאת בשמחה . 
אנמם , להצגה איחרנו בגלל שכל אחד מאיתנו נתקע בפקקים : אני בתוך העיר , והפרקליט בדרך לירושלים . 
לכן הלכנו רק להרמת הכוסית . 
מה אגיד ? 
היה יפה . 
במקום בו התקיים האירוע , התאספה כל האליטה התרבותית של ירושלים . 
כולם מכירים את כולם , כולם מדברים עם כולם , כולם צוחקים עם כולם . 
שולחנות ערוכים ועליהם אוכל ושתיה . 
גם הפרקליט נהנה מכל העניין : שוחח עם לקוחו ועם אנשים נוספים שהכיר קודם , וגם הוצג לעוד אשנים . 
וזה נראה ממש סבבה . 
ואילו אני , בכל ההמון הזה , הרגשתי הכי לבד שרק אפשר , ותיכף הבנתי למה : כי לאירועים מהסוג הזה אין כניסה לזרים . 
כמובן , אין שום איסור רשמי לבוא ולהסתובב בין האורחים , אבל מי שאינו שייך לקבוצה האליטיסטית הזאת , הוא כאילו לא בן אדם . 
כמובן , כל אירוע והמינגלינג שלו , לפי התחום . 
ובאירוע הספציפי ההוא , אם אינך אומן / סופר / איש תיאטרון וכו ' , אין לך מקום שם . 
לכן העברתי את הזמן בהתבוננות אילמת מהצד עם כוס מיץ תפוזים ביד . 
קיצר , הבנתי שעניין המינגלינג איננו בשבילי בינתיים . 
עד שאקבל איזה מעמד נורמלי בחברה . 
