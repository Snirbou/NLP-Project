אפילו העטלפים מאוכזבים מחבריהם ה'חיות', בריות מוזרות , שמורחות את השנים לתקופות ואת התקופות לזמנים , מערבבות את מה שנעשה במה שהיה בחלום ובעיקר שוכחות את אשר היו באמת . 
אני שוכחת . 
אנחנו שוכחים את העבר שלנו נקודתית וזוכרים דברים עפ''י תקופות . 
מה שקרה בכיתה ט' קרה בכיתה ט' ומה שקרה בכיתה ז' קרה בכיתה ז' , לאחר מכן משהו קרה " בין כיתה ד' ל - ו '" ואחרי זה " באחת מן השנים " . 
איפה הייתם כשזה קרה , כל כך קשה לזכור ? 
אל תתנו לזיכרון לטבוע בהווה , אמנם את הטראומות קל לזכור , אבל את החיים קל לשכוח . 
עם הזמן הרצף הכרונולוגי של החיים הופף למערה חשוכה וקודרת שאפילו העטלפים לא ירצו להכיר בה לעולם ויגעלו מריח השתן שיעלה מתוכה . 
לאן נעלמתם , אנשים ? 
בני אדם , האם אומנם חיות אתם ? 
זכרון שחור יש לחיות . 
וגם לאנשים שהפכו לחיות . 
[ 24 / 4/08 , אחרי הטיול ] . 
- כואב לך ואתה רץ . 
השמיכה לא מכסה מספיק את הפצעים . 
קשה לך לחשוב , הראש עסוק בחיטוט בפצעים המסרבים להגליד , בגירודים שמגיעים לנפש וכאב שמתפשט בגוף כמו מים בנחל ששנאת ללכת בו . 
אתה משקר וכואב לעצמך , תולש את השיערות מהקירות הדימיוניים שלך [ שבמקום לשמור עלייך כתבו על עצמם בספריי את השמות של האנשים שאתה אוהב באמת , ורק הזכירו לך עד כמה אתה אומלל ביחס אלייהם ] , הצעקה שלך נשמעת בעייני אחרים ואתה נשבע שלא כואב ולא מגרד . 
שלא לבד ולא מסמיר שיער . 
הם מאמינים לך כי את החיוך שלך קנית במיליון דולרים , ומאז נהיית עני ממורמר . 
אתה מתחיל לרגוז ולשבור את הכלים . 
לשטוף את הכלים . 
אתה משאיר עלייהם שמן זול , שיכאב להם , שיגעיל להם , כמעט כמו לך . 
אתה דורך בזעם ומביט בזעם , מתכסה בעצב והכרית עצובה ביחד איתך . 
הכרית מעולם לא הכירה בגעגוע ששובר אותך , באהבה שלימדה אותך לשנוא . 
אבל אתה לא שונא איש , מעט את עצמך . 
השמש נתלת בשמיים ומאירה על הפצעים ועל העיינים שכבר 15 שנה מסרבות להתרגל לאור , מסביבך עוד מאה אנשים שמחייכים לחיות הנוצץ שלך , אבל לא אלייך . 
ואז בשניה , כמו יד שמתנתקת מהאחיזה שלה , כמו הלב שלך שמתנתק מהאהבה שלו , אתה מוצא עצמך בבית . 
החיוך היקר הלך לעזאזל ואתה חזרת לחשוב . 
דורך על מרצפות שאתה אוהב ועובר בין קירות מוכרים , המים השקופים נצבעים בחום ואתה מתנגב באי חשק . 
כמו טיפות גשם כבדות אתה נופל וחוזר לתודעה של עצמך . 
נופל מהכעס ומתרסק לתוך המחשבה , הגעגוע משחק תפקיד ראשי גם הפעם . 
אתה מסתכל במראה , מורח את עצמך בנפט ומבטיח ש " בפעם הבאה יהיה אחרת " , מתנחם בידיעה שיש תמונות . 
רק אחרי שנזכרת איך מחייכים , ואיך משקים את הפרחים , אתה מבין שאפילו התמונות לעולם לא יחזירו את שאתה פיספסת . 
אבל היה כיף בטיול . 
זה לא יעזור , אם אנסה לכתוב כאן את מה שאני מרגישה לגבי זה אפילו המספר הכי גדול בעולם של מילים לא יצליחו לתאר זאת בצורה קולעת . 
לא באמצעות מטאפורות זולות ולא באמצעות סיפורים למינהן שבאים מהמקום הכי כואב שיש . 
ואיך שהוא כואב . 
אני אוותר על כתיבה בנושא , זה כואב מדי , נעבור הלאה . 
אני תמיד נזכרת באותה התקופה שהיינו צוחקים ומשתגעים ללא הרף , וכשהיו אנשים שואלים אותנו אם אנחנו על סמים היינו עונים " לא , אנחנו על אושר " ואז צוחקים מהבטן עד שהיא הייתה מתפוצצת ושאריות הבשר מארוחת הצהריים היו מתפזרות בכל החדר , ועדיין לא היינו מפסיקים לצחוק . 
הלוואי שכל האנשים בעולם היו כמוך , אני באמת מתגעגעת ואתה חסר . 
בלהבלה . 
אתה במרחק ; המ , שיחת טלפון ממני , וכמה שזה רחוק , כמעט אלפי שנות אור . 
הייתי רוצה שתהייה לצידי במשך כל חמשת עונות השנה , ארבעת הרגילות והעונה בה אוהב רק אותך ואתה רק אותי , ונעשה חיים כמו אז , אפילו יותר טוב מאז . 
הייתי רוצה שתהייה איתי במשך כל השנה ולא רק כמה ימים מתוכה . 
הייתי רוצה להמשיך להיות איתך 'על אושר ' , ולהתפגר ולשחק " כסף גדול " ותמיד שתנצח אותי , כי אני סתם גרועה וככה אני אוהבת את זה . 
הייתי רוצה להגיע למצב שימאס לי ממך כבר , מרוב הזמן שנבלה ביחד . 
הייתי רוצה שהגלגל יסתובב עשרים פעמים על צירו - איתך , שהיינו רואים את אותו הסרט והיינו אוכלים את אותו האוכל [ הפעם , כבר לא בשר ] והיינו צוחקים מאותן הבדיחות והיינו משתגעים מאותו האושר , והיינו מסתובבים באותם הרחובות והיינו רבים על אותם הדברים , הכל , איתך איתך איתך . 
איתך תמיד הרגשתי אחרת , ביתית , אהובה , חשובה , שייכת . 
אתה רחוק , והיום זה כבר לא פעם . 
היום זה כבר לא אותם הימים . 
אני זוכרת כל כך טוב את השנים האלו , את הרחובות בקרית פאקינג חיים , את כת השטן [ למרות שלא לגמרי האמנתי ! 
] ואת השקר על צ'ארלי צפלין . 
את שני השערים שהובילו לבית , את החדרים , את המחסן המעופש ההוא ואת החצר ואפילו את המכונית שניסינו לבנות בה . 
את השכנים המעצבנים שתמיד היו מביאים לנו קרחונים במידה והיינו שרים להם , את המיטה הגדולה ואת הזיקוקים באחדי מימי העצמאות שמרוב הקרבה אלייהם הם כמעט והתנפצו עליינו , אותם הזיקוקים שהאירו אותנו באור מיוחד אך לא יותר מיוחד מאור רסיסי התמימות ששברו צלם של שני ילדים מחייכים ורצים . 
הילדים ההם כבר לא אנחנו . 
אני לא אני איתך , וזה כל הקסם , אני מתגעגעת בעיקר לתקופות היפות שהיינו רק אתה ואני , ולא במשך שלושה ימים אלה במשך שנה שלמה . 
אני לא מאמינה שאני נהרסת , העיסוקים האחרים אפילו גנבו לי אותך בפעמים האחרונות שנפגשנו , זה לא יחזור על עצמו יותר . 
חבל לי שהמילים האלו הגיעו רק עכשיו . 
אני מאז ומתמיד זוכרת , מתגעגעת , משחזרת , ומקווה שגם בראשך רצים אותם הקטעים ואותם הימים . 
אותה השמש ואותו הים באותם הבקרים , עם אותה הסבתא . 
הלוואי וזה יחזור על עצמו , בפעם הראשונה בחיי , אני מבקשת שתקופה בחיים שלי תחזור על עצמה . 
אבל היא לא . 
- אני פחדנית ואני חייבתחייבת להפסיק . 
אני מרומה ואני חייבתחייבת [ להפסיק לרצות ] למצוא מקום אחר . 
עובדים עליי בעיינים , כנראה , ועצוב לי כי אני ככ אוהבת . 
הייתי מבקשת שתפסיקו אבל אתם יפים כל כך באותם רגעי ההתעלמות ששוברים אותי , ולפעמים אני חושבת לעצמי שאם תפסיקו להכאיב לי תפסיקו להיות שלי , ואני , הטיפשה , נפלתי חזק מדי ולמדתי לאהוב אתכם עם כל הכאב שאתם יודעים לספק לי , לעיתים . 
הפחדנית , המרומה , האוהבת ? 
לא חשבתי שכמה ימים [ או חודשים ? 
] בלעדייכם יגרמו לי לחשוב שאיבדנו משהו , ושהלב כבר לא שורף , ושהמציאות בכלל לא עגומה ושאותן הציפורים שעפות כל בוקר מעל הראש שלי באמת מחייכות אליי ולא למראה הנוף מלמעלה , או להרגשת הריחוק מהאדמה , לתחושת הרוח הנשברת בעדינות במפגש עם הפנים והחיוך שעולה כתוצאה מזאת . 
ואני באמת מתגעגעת להרגשות שגרמתם לי להרגיש , לחיוך שהעלתם , לתחשות האמון שלכם ולאהבה שלכם שעטפה אותי אפילו כשהייתי לבד , הרעיפה עליי ביטחון , שייכות ושלווה - לאן נעלמו התחושות האלו , לאן הלכו כל הרגעים ולמה הם לא חזרו על עצמם מאז , כלום לא משתנה ובנתיים אתם משאירים אותי שואלת שאלות , לבד בתוך כל הציפיות . 
- אהוב ליבי חסר השם , רציתי שתהייה האור שלי לאחר כיבוי האורות , העננים שמתחבאים מאחורי כל הבניינים והאנשים . 
שתהייה לי לירח , לשמש שלי , לכוכבים ולכל היקום . 
מה שלילות קרירים מתחת לשמיכה דקה עושים לי , ומה שלילות חסרי שינה - מלאי מחשבה עושים לי . 
מה שמחשבות עלייך ואתה עצמך עושים לי , ומה שאני עושה לעצמי , הכל מביא אותי לאותה הנקודה , שבה אני מרומה , ע' ' י עצמי , ואני חייבתחייבת לעשות עם זה משהו , לעשות מעשה , לצאת גיבורה בפעם הראשונה בחיי . 
הבטחתי לעצמי , הפעם , לעצמי . 
לא אשאר אוויר לזמן רב , אני אעשה את זה . 
הפינות המחודדות בנקודות הכי כואבות שאפשר ליפול אלייהן תמיד יחכו לי שם - רק אם תבחר , אך האהבה שלי , לדאבוני , לא . 
איפה אתה ואיפה אני . 
- תפסיקו לעשות מעצמכם יפים ! 
יפי אופי , יפי בלורית , יפי נפש , מתחסדים . 
אתם לא , גם אני לא . 
אנשים יפים יש רק באגדות . 
- ביקשתם פוסט , קיבלתם מחצית מהלב שלי . 
אני חושבת שזה אחד הפוסטים המשחררים שכתבתי , וכל שורה מובנת לי . 
עכשיו תחושה טובה זורמת בורידים , רוקנתי את עצמי ממחשבות , כתבתי את הלב שלי החוצה . 
היו הייתה דמות שלא ידעה אל נכון מה היא מבקשת , לכן כל חייה עמדה בצד וצפתה ברוקדים היפים , במסיבת תחפושות נוצצת במטרה להבין את שהאנשים היפים הבינו לפניה . 
האנשים היפים באו למסיבה בשיא הדרתם והציגו את עצמם כמלכי השמיים . 
לכל אחד מהם היה את זוג המכנסיים היפה ביותר ואת הציפורניים הכי גזוזות . 
הם נעלו לרגלייהם נעליים חדשות ומבריקות גרבו גרביים מזהב ענדו את השרשראות הכי מפוארות בעולם ורקדו את הריקודים המושלמים שלהם על השטיח הכי נקי בעולם , שנשאב ע' ' י המשרת עם הכי הרבה שפם בעולם ששאב בשואב האבק בעל הכי הרבה לכלוך בשקית האבק הזו שיש בתוך כל שואב אבק . 
הנמשים שלהם היו מוסתרים בצורה הכי טובה שיש בעזרת הפודרה הכי יקרה שיש בעת התבוננות במראה הכי נקייה בעולם ועיפרון העיינים היקר מכל היה צבוע בעייניהן של הבנות . 
כל האנשים , גם לכאלה שהיתה קרחת [ וגם היא הייתה המבריקה בעולם ] , הסתרקו במסרק הכי יפה שיש והתבשמו בבושם הכי יוקרתי , לראשם היה חבוש הכובע הכי מושקע בעולם " עשרים וחמישה דולרים בארצות הברית ! 
! 
! 
" , על אצבעותן הטבעות בעלות הכי הרבה קארט בעולם ובתיקן חבילות המסטיקים הכי חריפים בעולם . 
הבנות עם התפוחים נגסו בתפוחים הכי אדמדמים , כאלה שגודלו בשדות הכי רחוקים ליד החממות הגדולות בעולם , חוממו מתחת לשמש הכי קופחת שיש ונקטפו מן העצים ע' ' י החקלאים בעלי הכי הרבה סיגרים בעולם ! 
! 
! 
היין הכי משובח בעולם נמזג לכוס הכי מוזהבת עם היהלומים הכי גדולים והידית הכי נוחה בעולם . 
האודם הכי אדום שיש נמרח על השפתיים הכי יפות ומהן צמח החיוך הכי מאושר והשיניים הכי לבנות שיש נחשפו לאור המנורות הכי מסנוורות ועם זאת הכי מפוארות בעולם כולו . 
האישה הכי יפה בעולם נחה על זרי דפנה והייתה מאושרת באושר הכי מאושר בעולם . 
כולם רקדו בצורה הכי מרשימה שיש ופיזזו לזרועות אחד של השני , לחיבוקים הכי חמים ואוהבים שנראו אי פעם עלי האדמות . 
הדמות שהסתכלה על הרוקדים מן הצד שמחה למראה האנשים המאושרים הרוקדים במסיבה הכי נוצצת בעולם , לגמה מכוס הוויסקי הדוחה [ היא בכלל לא אהבה לשתות ] , וחשבה האם לספר לאנשים את הסוד ולחשוף בפנייהם את האמת . 
היא חשבה וחשבה , ניגשה למיקרופון הכי שחור ואמרה בקול הכי צורם בעולם עם המבטא הכי עלוב בעולם שהם כולם מחופשים בתחפושות הכי מאושרות בעולם . 
האנשים היפים צחקו בצחוק הכי מתגלגל שיש למראה הדמות הכי מכוערת בעולם והמשיכו לרקוד לצלילי השירים הכי טובים שנשמעו באוזניים הכי נקיות שיש . 
הדמות שפכה את הוויסקי על השטיח הנקי שלהם . 
את הכוס היא זרקה בפח הכי מלוכלך בעולם לתוך השקית שנלקחה מהסופר הכי יקר שהוקם אי פעם . 
הדמות חייכה . 
היא ידעה את שהם לא ידעו , לקח לה עשרים וחמש שנים להבין והיא יצאה מדלת היציאה הכי קטנה בעולם , קשה היה לצאת מהבועה . 
עד סוף החיים שלה היא חיכתה לבוא היום בו תחפושת האנשים הכי מאושרים תוסר מהם , או לפחות למציאת המקום בו כל האנשים היפים מהמסיבה קנו אושר . 
נכתב ב - 8/4/08 בשיעור לשון , השראה מהטיול השנתי , [ אל תשאלו ] . 
הרבה זמן לא עידכנתי , אין לי זמן לבלוג הזה וטוב שכך . 
אני מרגישה ; שטעון לי ריגשית , מדיי . 
טעון לי בטעויות , מדיי . 
טעון לי בכעסים ובשטויות , הרבה מדיי . 
אולי אלה סתם תחושות נקודתיות . 
כל המחשבות , הרגשות האלו , הכל זמני . 
אני לא יודעת מה קורה פה . 
כנראה איבדנו את האושר האמיתי איפשהו בדרך , או באיזה אוטובוס . 
" אושר הוא לא דבר מדבק " ואני אטפח אחד משל עצמי . 
זה לא אותו דבר , כולנו השתננו . 
או שזו רק אני . 
הקול לוחש לי " תצאי גיבורה " . 
האמנם ? 
הגיע זמני לצאת גיבורה ? 
אף פעם לא הרגשתי גבורה - עצמית מה היא . 
טוב שיש חברים , תופים , תנועה ומוזיקה . 
[ אני יודעת שאני מחזיקה במעיל הכי טוב בעולם , ואני בכל זאת רוצה להמשיך לחפש . 
מעילים מתחלפים ? 
לא בביתנו . 
חומת מגן אי אפשר להחליף , ואיתה האהבה שנשארת לנצח . 
חומת מגן מתחלפת מעצמה במידה ונמאס לה , מעילים נקרעים בשלב מסויים , אולי אמצא אחד טוב יותר . 
] שבת שלום , חג שמח , תחנקו ממצות . 
