נגמרה הטירונות ( תודה לאל ) ובדיוק כששאלתי את עצמי איפה הקב"ן ותחת איזו קטגוריה הוא מופיע בדפי זהב ( האם זה א.א.א . 
עבודות קב " נות , א.א.א . 
קב"ן ובניו או שמא רק " קב"ן " ) התחיל הקורס . 
מבחינת לו"ז המצב היה זהה . 
קמנו ב 5 בלילה והשעת ט"ש החלה ב 11 וחצי , מה שאומר כיבוי אורות ב 12 לפחות . 
הועברנו חדרים וגרתי בחדר עם עוד שבע בנות , כששתיים נוחרות בעוצמה כל כך חזקה שכל בוקר התפלאתי מחדש איך אף קיר לא התמוטט ואף חלון לא התנפץ , ואם זה לא מספיק , הייתה איתי עוד מישהי בחדר שניהלה שיחות נפש נלהבות ואינסופיות עם עצמה מתוך שינה . 
כמובן ששינה נורמאלית הייתה דבר בלתי אפשרי ועל כן עברתי לתוכנית ב'.הבעיה היא שלא הייתה תוכנית ב '. אז פשוט לא ישנתי . 
אני זוכרת שכל כך היה לי קשה עם המחסור בשינה שהייתי נרדמת בשיעורים ואז היה לי לא נעים ממי שבא ללמד אז הייתי הולכת לשירותים ואז נרדמת שם . 
לא האמנתי שאסלה יכולה להיות מיטה כל כך נוחה!ארבעה חודשים נמשך הקורס . 
ארבעה חודשים של לימודים אינטנסיביים מבוקר עד ערב , כאשר מבלים עם אותם אנשים כל הזמן , לאט הם הופכים להיות המשפחה הקרובה שלך . 
החברים לקורס הופכים לאחים והמפקדים הופכים להורים שדואגים לך ומטפלים בך וגם אחראים לחנך אותך ולהעניש שצריך . 
הקטע שהיה לי הכי מוזר היה הדיסטאנס המקודש שהמפקדים היו צריכים לנהוג על פיו . 
משמע אסור להם להראות כל סממן אנושי שהוא לא פיקודי , אסור להם להיות חברים שלנו , אסור להם לצחוק מולנו , אסור להם להזמין אוכל סיני לידנו ועוד ... 
.. 
. 
הריחוק הזה שיגע אותי . 
אני בנאדם כזה שבחיים לא היה לו ריחוק עם אנשים , גם לא עם דמויות סמכותיות , את הבתים של המורים שלי מבית הספר אני יודעת לשרטט גם אם תעירו אותי באמצע הלילה מרוב הפעמים שביקרתי שם . 
אז פתאום המסגרת החדשה הזו , שבה אתם מצד אחד לא יכולים לנהל עם המפקדים שלכם שיחות כמו עם חברים שלכם , מצד שני נוצר קשר שמן הסתם מחייב קרבה בתוקף היותם הדמויות שאחראיות עליכם ואמורות לדאוג לכם . 
די בלבלה אותי כל הסיטואציה הזו . 
האיסור על הזמנת האוכל הסיני הופר די הרבה ( אם כי האוכל לא תמיד היה סיני ... כמדומני שבאחד מן הימים הם הזמינו סושי ) לגבי האיסור לצחוק מולנו ... כל אני הייתי שם לא היה יום שנתתי לו לעבור בלי לגרום להם לפחות להתקף צחוק אחד . 
היה כיף!עוד סיטואציה משעשעת היא המסדר בוקר . 
כל הבסיס קם בבוקר , עומד במגרש מסדרים , מניפים את הדגל ואז יש קול כריזה ( וזה תמיד נשמע כאילו אחד הטנקים שמאחור מדבר ) שמכריז " התקווה " . 
ואז יש שתיקה וכולם שרים את המנונינו הלאומי בקולי קולות . 
בלב . 
ומתרגשים ביחד . 
ואז מדי פעם יש הקראת קטע שכולל בתוכו שיחות של סב עם נכדו היקר , ששואל אותו על רוח צה"ל וערכי צה"ל . 
וגם זה כמובן מאוד מרגש . 
במיוחד שלילד החמוד והסקרן יש קול של אחד שלא הפסיק לעשן מאז שהוא בן שלוש , ולסבא שלו עוד לא התחלף הקול מאז הבר מצווה . 
אחרי מסדר הבוקר הלכנו לנקות את החדרים ואחרי ניקוי החדרים יש מסדר שבו המפקדים בודקים אם החדרים שלנו נקיים . 
אם לא אז אנחנו מחוייבים לעבור שוב מסדר בזמן הפסקת הצהריים וזה ממש מבאס כי הפסקת צהריים היא זמן קודש לשינה . 
ותמיד איכשהו הם מוצאים דברים ממש מעצבנים להכשיל אותנו כמו לכלוך בצד החיצוני של החלון או שני פירורים על מזרן שאף אחת לא ישנה בו . 
כמובן שגם יש לכל הרהיטים בחדר נטייה לא מובנת לצבור אבק אז לנקות את החדר היה עבודה סיזיפית ומתסכלת ביותר . 
אבל המסדרים האלו היו מצחיקים בעיקר כי תמיד קרה משהו מצחיק שהפר את השגרה כמו למשל ארוניות שנפלו על מפקדים , מיטות מתפרקות באמצע המסדר ועוד ועוד ... היו גם כל מיני טיולים לא קשורים שכל הבסיס חוייב ללכת אליהם כמו " סיור בעקבות המכבים " להר חברון . 
כבר מתדרוך הבטיחות לנסיעה באוטובוס הרגשתי שמשהו הוא קצת פישי : " אם יורים עליכם – תעברו לצד השני של האוטובוס " והסטיקר הבולט ליד הנהג " תנו לצה"ל לכסח " די איששו את חשדותיי . 
כשהגענו ליעד זכינו להקרנת סרט מרתק ורווי אפקטים של תוכנות עריכה שיוצרו אי שם בסוף משבר הטילים בקובה , על חשיבות ההתיישבות היהודית בחברון . 
בנוסף נהנינו מתצפית על הנוף המרהיב הנשקף מההר של כפרים פלשתיניים , מסגדים נחמדים והרבה מוניות פלשתיניות . 
לקינוח זכינו להופעה מרהיבה של להקת הרבנות הצבאית ופיזזנו להנאתנו לצלילי " משיח משיח " . לקראת סוף הקורס הזמן כבר די נמרח . 
רוב הזמן שרצנו בכיתה וזרקנו אחד על השני משטחי עכבר וכדורי פוטבול . 
אבל גם זה היה כיף . 
למעשה , כל שנייה בקורס הייתה פשוט כיף טהור . 
לפני שבוע נגמר הקורס , ועדיין מוזר לי לקום בבוקר ולא להיות בבסיס ולראות את כולם ובעיקר את הג'וקים בחדר שהיו ייחודיים לבסיס . 
. בינתיים אין יום שאני לא חושבת על הקורס . 
מקווה שעם הזמן הגעגוע ידעך . 
יאללה לסדיר ! 
בברכת " שנה אזרחית טובה ומוצלחת . 
ואם לא ... 
.. 
. 
אז לפחות לא קוראים לכם ברוריה ותודו שזה מנחם ! 
" 
