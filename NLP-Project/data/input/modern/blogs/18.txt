לרפי היתה חנות פלאפל קטנה צמודה לבית הפועלים המתפורר . 
עוד כשהייתי ילד הוא התפורר . 
וזה לא מעט . 
ורפי היה שם , כל יום . 
בחנות הקטנה , עם הגג הכחול , והעגלה . 
אלה היו הימים בהם מנה פלאפל עוד עלתה שתי לירות וחצי , ועוד לא המציאו את הדבר המשונה הזה - לשים צ'יפס בפיתה . 
פעמיים בשבוע , בדרך חזרה מבית הספר , הייתי עושה את העיקוף , מאחורי בית הפועלים , יורד בכל המדרגות , ישר אל חנות הפלאפל . 
רפי הכיר את הילד עם המפתח . 
הוא כבר ידע שבפיתה שלו שמים פלאפל וחריף . 
בלי חמוצים , ובלי עגבניות , ובלי סלט . 
פלאפל נטו . 
וחריף . 
מכיתה א' בערך , הייתי עובר פעמיים בשבוע אצל רפי . 
והוא תמיד עמד שם , מטגן פלאפלים . 
אני חושב שזה הדבר שהוא ידע לעשות הכי טוב . 
אני לא חושב שהיו לו הרבה יומרות . 
לרפי . 
הוא ידע לטגן פלאפלים , וזהו . 
לי זה הספיק כדי לזכור אותו עד היום . 
אתמול אמא שלי סיפרה לי שרפי נפטר כבר לפני שנה . 
והיא כבר היתה בשוונג , אז היא סיפרה לי גם שמוכר המסמרים נפטר . 
מוכר המסמרים . 
אני בטוח שהיה לו שם אחר . 
ואני כמעט בטוח שהוא מכר עוד דברים חוץ ממסמרים . 
אבל אני קניתי אצלו רק מסמרים . 
הוא ישב ברחוב צדדי . 
תמיד על הכסא בפתח של החנות שלו . 
ואני כמו ילד מפגר , הייתי בא אליו לקנות 200 גרם מסמרים . 
באמא שלי . 
אין לי מושג איך היתה לו סבלנות אלי , אבל כשבאתי , הוא תמיד היה נכנס לחנות , נעמד מאחורי הדלפק , מושיט לי שקית נייר חומה כזו , ואני הייתי ממלא אותה במסמרים . 
מסמרי פלדה , מסמרים לעץ , מסמרים ארוכים ומסמרים קצרים . 
את האמת - אני כבר לא זוכר למה הייתי צריך מסמרים . 
זה לא שדפקתי מסמרים על הקיר כל שני וחמישי . 
אולי סתם נהניתי להכנס לחנות החשוכה הזו . 
היה בה כל מה שילד יכול לבקש : מסמרים , ברגים , ודיבלים . 
בטח היו שם עוד דברים , אבל אני לא זוכר שום דבר אחר . 
קשה לי לדמיין את עצמי יושב בפתח של חנות מוכר מסמרים . 
כל יום . 
הייתי מת משעמום . 
הוא בטח היה מומחה למסמרים . 
הוא בטח ידע כל מסמר למה הוא מיועד . 
מסמר פלדה זה בטח לבטון . 
ומסמר דרדלה כזה בצבע כסף - זה בטוח לעץ . 
יש את המסמרים הבונגילות האלה - העבים . 
אלה מתאימים לקירות חיצוניים . 
דוקטור למסמרים הוא היה . 
אז גם מוכר המסמרים מהרחוב הצדדי נפטר . 
אני לא יודע אם רפי מהפלאפל ידע מי זה מוכר המסמרים ולהיפך . 
אבל אני הכרתי את שניהם , וקצת צבט לי בלב כשאמא שלי ספרה לי שהם נפטרו . 
אז היום עברתי עם האוטו ליד בית הפועלים המתפורר . 
הוא עדיין מתפורר . 
ועדיין היתה שם חנות קטנה עם גג כחול . 
היא היתה סגורה . 
ונסעתי גם ברחוב הצדדי , בצמוד לחנות יינות , וליד החנות לחיות בית שקראנו לה 'פינת המת' כי תמיד היו שם דגים מתים באקווריום , אז בין שתי החנויות האלה היתה חנות אחת קטנה וסגורה עם בריח . 
זו החנות של מוכר המסמרים . 
" המוות לא מגיע עם הזקנה , אלא עם השיכחה " , ( לא זוכר מי אמר , אבל הוא בטח אמר את זה ) . 
כן , אני יודע . 
אני יודע ש - לא רק בארץ מתחתלשולחניסטן נבחרי העם מזייפים תעודות כדי להרוויח עוד שקל , ולא רק בארץ מתחתלשולחניסטן נבחרי העם משחדים את דרכם לצמרת . 
אפילו לא רק בארץ מתחתלשולחניסטן הם גונבים , ומרמים , ומשקרים . 
נו , אני לא תמים . 
אני יודע ש - לא רק בארץ מתחתלשולחניסטן החינוך מתדרדר ומתדרדר ומתדרדר , ולא רק בארץ מתחתלשולחניסטן משנים שיטות חינוך מהר יותר משאלה למעלה מספיקים לזייף תעודות . 
גם לא רק בארץ מתחתלשולחניסטן המורים מרוויחים פחות ממלצרים . 
טיילתי בעולם . 
אני יודע ש - אלימות קיימת בכל מקום , שסכינים נשלפות מהר יותר ממילים , שנערים נרצחים כי למישהו כאב הראש . 
לא , זה לא רק בארץ מתחתלשולחניסטן . 
אבל רק , רק בארץ מתחתלשולחניסטן נבחרי העם מעיזים לעמוד על המקפצה ולהשתין מול כולם . 
ורק פה שרת החינוך קופצת לחבק שייט אולימפי ולא מטלפנת לברך זוכה פרס נובל . 
כן , רק בארץ מתחתלשולחניסטן פותחים עיניים גדולות כשתינוקת ננטשת בפח הזבל . 
ועוצמים אותן ברווחה כשמתברר שזו תינוקת של עובדת זרה . 
כי רק בארץ מתחתלשולחניסטן העניים מצביעים לאותם אלה ששומרים עליהם עניים . 
ורק פה השד העדתי מונשם על ידי אלה שצועקים שהוא קיים . 
ורק פה מגרשים עובדים זרים באותה הדלת בה מכניסים עובדים חדשים . 
ורק פה המורים הם תחתית החבית . 
אז אולי זה לא באמת רק בארץ מתחתלשולחניסטן . 
אבל ממש , ממש לא אכפת לי מה קורה במקומות אחרים . 
שיא גינס . 
היו לי עכשיו 8 אפצ'ים ברצף . 
יא אולוהים . 
חשבתי שהנשמה שלי פורחת החוצה . 
אני חולה מת . 
אבל הכי נורא - אין לי חום . 
כלומר יש לי חום , עוד לא הגעתי לטמפ ' החדר , אבל לא יותר מידי חום . 
אז אני לא נחשב חולה באמת . 
ובתור שכזה - את השוקו [ אאאפצ'י , סליחה ] שלי אני צריך לעשות לבד , ולעבודה אני עדיין צריך ללכת [ אאאאאאפצ'י ] לבד . 
אני יודע שאני מברבר פה כבר הרבה פחות . 
כמו גלים . 
פעם יותר , פעם פחות . 
עכשיו [ אאאאאאאאאאאאאאפצ'י ] כנראה פחות . 
ואני יודע שכבר כתבתי את זה פעם , אבל אני זה לא באמת היפ . 
מצד שני , היפ . 
זה כן אני . 
חלק קטן ממני . 
כמו תמונה שרואים ממנה רק יד , או רגל . 
פתאום הסתכלתי קצת אחורה , וראיתי תמונה קצת חד מימדית . 
והתבאסתי רצח . 
[ אאפצ'י . 
קטן ( ! ) אני חושב שאני מחלים ! 
] אבל אז הייתי צריך להזכיר לעצמי שהמילים שמגיעות לכאן הן רק אלו שלא יוצאות החוצה . 
ופחות מילים פה אומרות הרבה יותר מילים שם . 
וזה קצת יותר טוב . 
אז אפצ'י קטן לסיום . 
עכשיו אני צריך לנקות את המסך . 
צבוטותי וקוטותי הלכו לים , היום קוטותי קצת נוסטלגי , אז הוא יושב וקורא . 
קורא דפים ישנים , ומילים ישנות , ותגובות ישנות . 
ועכשיו קוטותי קצת יש לו גולוגולו בלב . 
גולוגולו של זכרון . 
ושל געגוע . 
יש ימים כאלה , מעוננים . 
אבל עננים טובים . 
עננים של זכרונות קצרים . 
ענני צמר כאלה . 
באת ושרפת אותו כמו סופה . 
באת לשניה , והשארת זיכרון כמו כתם לידה . 
ראית אותי מעבר לחומות . 
מצחיק . 
אני יודע . 
( אני לא חוסם , אבל זה בסיידר לא להגיב . 
'היום, השיר שלי עצוב - זה יום כזה , אני יודע . 
היום , אני מרגיש עזוב - זה יום כזה שלא פוגע . 
ואין מה לעשות , ואין מה לשנות , יש רק לחכות , שכבר יגיע לילה ' . אריק איינשטיין . 
כל הנהרות / הולכים אל / הים והים / אינו מלא כי כל / הנהרות חוזרים / אל הנהרות / האמינו לי זה סוד / גאות ושפל / זה סוד / תורת הגעגועים . 
כל הנהרות , אבות ישורון ) . 
בראשון בכל נובמבר צריך להדליק אורות בכביש , בראשון לנובמבר אני כבר רשמית קשיש . 
אם לא אתעורר בבוקר - נעמתם לי עד מאוד , היה נחמד . 
וכל מה שכתבתי בשנה שעברה - תקף גם היום . 
לא את כל מה שרציתי להיות - הייתי . 
ולא כל מה שרציתי - עשיתי . 
ועדיין - לא רע לי . 
בעצם - די טוב לי . 
עוד לא הפסקתי לחלום . 
הרבה חלומות , לכשאהיה גדול . 
חלק מהחלומות ריאליים כמו למשל לצאת לפנסיה , לזכות בפרס נובל , לקבל החזרי מס . 
חלקם טיפה פחות ריאליים . 
אני יודע שהיא כבר לא תחזור . 
אז בינתיים , בדיוק כמו בשנה שעברה : לו יכולתי הייתי ענן , לבן או אפור - לא אכפת , הייתי עוזב את ביתי הקטן ומרחף בשמיים לבד , הייתי תופס כוכבים , בשתי כפות הידיים , קורץ לירח הכסף ולשמש מושך בקרניים . 
לו רק ניתן , לו רק ניתן , הייתי עושה זאת מזמן , לו רק ניתן , לו רק ניתן , הייתי עושה זאת מזמן . 
לו יכולתי הייתי פרפר , מרחף לו בין השיחים , מבוקר עד ערב הייתי לי שר , סוד ממתיק באזני הפרחים , אז פרח הייתי בוחר , גביע מלא אגלי טל , ושיר אהבה מזמר , מזמר לו עד שאגדל , לו רק ניתן , לו רק ניתן , הייתי עושה זאת מזמן , לו רק ניתן , לו רק ניתן , הייתי עושה זאת מזמן . 
לו יכולתי הייתי קוסם , מטייל בספרי אגדות , הייתי את כל העולם מבשם , ביופיים של רזים וסודות , הייתי קורא לילדים , לוקח איתי את כולם , לארץ פלאים חמודים , שם ירח תלוי על סולם , לו רק ניתן , לו רק ניתן , הייתי עושה זאת מזמן , לו רק ניתן , לו רק ניתן , הייתי עושה זאת מזמן . 
אך אינני יכול להיות . 
לא פרפר , לא ענן , לא קוסם . 
אני רק יושב וחולם חלומות , וחולם וחולם וחולם . 
( החולם הקטן . 
זמירה חן / חווה אלברשטיין ) היי , יש פה לינק . 
לא להחמיץ אותו . 
