הנוער של היום - שטחיות , טמטום , צרות אופקים , גועל נפש . 
לי בבית יש דוגמה חיה ונושמת לכל זה : אחותי הקטנה , ילדה בת 15 וחצי , שכל עולמה מסתכם במותגי אופנה , מקובלות חברתית ולצאת עם כמה שיותר בנים בכמה שפחות זמן . 
אחותי הקטנה , אחד האנשים שהכי חשובים לי עלי אדמות , היא האדם הכי שטחי שאני מכירה , מסתובבת עם אנשים מפוקפקים ומתנהגת בצורה שמזלזלת באינטליגנציה של עצמה . 
כל חיי שנאתי בנות כמוה : בחטיבה צחקתי עליהן מאחורי הגב , לא האמנתי כמה אפשר להתעסק במראה חיצוני ובחברה , ידעתי שלי יש יותר חברים אמיתיים מכל אחת מהן . 
השפה שבה הן השתמשו הייתה לא נכונה וצורם לי לשמוע את אחותי מדברת עכשיו באותה שפה קלוקלת . 
מלבד זאת , אין כל ערכים הקשורים במדינת ישראל , בהיסטוריה , ידע כללי , אומנויות , ספרות , או כל דבר שיש בו טיפה מן התרבות והידע הכללי . 
בושה לנו שהנוער שלנו נראה ככה . 
אני נשמעת כמו אישה בת 40 למרות שאני בת 19 ... 
.. 
. 
אבל כל זה רק מהסיבה שאני לא נמנתי מעולם בין אותו נוער מטופש . 
הלכתי לרקוד בלט כשכולם יצאו למסיבות , קראתי מחזות שייקספיר וספרים קלאסיים כשבנות כיתתי קראו מעריב לנוער והתעסקו ב " מורדים " . 
הלכתי נגד הזרם וכאלה אנשים אני מעריכה - לא כאלה שהולכים אחרי כולם ומושפעים , כמו אחותי היחידה . 
כל זה טוב ויפה כל עוד אין פגיעה של ממש והרס , אבל מה קורה כאשר אותה חברה נוראית נכנסת הישר לביתי האהוב ומבצעת בו וונדליזם ? 
אתמול בלילה אירע דבר נורא : אחותי הביאה לבית המשופץ והיפה שלנו הרבה מחברייה . 
אני לא יודעת כמה בדיוק , הייתי נעולה בחדר - מסתבר שהיא לא רצתה שאני אצא משם ... 
.. 
. 
אחותי הקטנה מתביישת בי ? 
! 
פעמים רבות ניסו להכנס אליי לחדר כדי למצוא פינה שקטה עבור זוגות ( בני 15 ! 
) . 
הבוקר אבא סיפר לי שאחד מחבריה המופרעים הרעיל את האקווריום שלנו בכוונה בעזרת סבון וככה הרג את כל הדגים . 
מלבד הכסף שהשקענו באקווריום , הדבר נראה בעיניי זוועה אמיתית . 
להרעיל דגים ? 
! 
בבית זר ? 
! 
זה לא נופל מלהרעיל כלב או חתול . 
ואדם שמסוגל לפגוע בבעל חיים מסוגל גם לפגוע בבן אנוש . 
צמרמורת עטפה אותי ... 
.. 
. 
לא האמנתי שאחותי מסתובבת עם כאלה אנשים נוראיים , שלא מהססים לפגוע , להרוס , להרוג . 
ומה יהיה איתה ? 
הרי עד שלא יקרה משהו חמור באמת , אף אחד לא יגיב . 
בושה לנו שיש לנו נוער כזה , שמ ס' שנים אח"כ צריך להחזיק נשק . 
אי אפשר לומר שהכל מתחיל בבית כי שתינו גדלנו ע"י אותם הורים ובכל זאת אני כזאת והיא אחרת . 
אני לא יודעת איפה מקור הבעייה , אבל זה מציק לי , כואב לי , גורם לי לרצות לפקוח לכולם את העיניים . 
אחרי הכל , הנוער של היום הם האנשים של המחר .... 
... 
.. 
. 
שבועיים מגעילים עברו עליי בצבא . 
שבועיים בהם נאלצתי לסגור שבת למטרת שמירות . 
לרוע מזלי , דווקא אותי הציבו במגדלים - 10 שעות ביממה , מגדל מבודד , לבד . 
בחיים לא חשבתי שנותנים לבנות דברים כאלו , זה ממש לא הגיוני בעיניי . 
אני לא יודעת ממה יותר רעדתי שם : מפחד או מקור . 
כנראה שבאחד הלילות שם קפאתי והתחלתי להרגיש לא טוב . 
התחננתי לטיפול רפואי , ביקשתי רופא , כדורים לגרון , כל דבר , אבל לא האמינו לי . 
למה שיאמינו באמת ? 
הרי כולם שם מנסים להתחמק מתורנויות . 
גם אחרי שהתורנות נגמרה לא נתנו לי לראות רופא , זאת נוכח העובדה שאומנם אני נראית לא בריאה , משתעלת , צרודה , אבל חום אין לי . 
הסבירו לי שמבחינת הצבא , כל עוד אין לי חום אני לא חולה . 
צריך לחכות שהמצב יחמיר ושיהיה לי חום כדי לטפל בי . 
במקום זה השקו אותי בשלושה ליטרים של מים בטענה ש"מים זאת התרופה הכי טובה " . 
וואט דה פאק ? 
! 
אם כן , אתמול המצב שלי אכן החמיר - החום עלה , לא יכולתי להציא מילה מהפה בלי שיעול של חצי שעה בערך , סחרחורות פקדו אותי . 
אבל הפעם החלטתי שאני לא נותנת לבסיס המגעיל שלי לטפל בי . 
חיש מהר פקדתי את המרפאה הצבאית הקרובה ביותר לביתי ( באישור המפקד היקר שלי ) . 
סוף סוף , לאחר שבוע של סבל , ראתה אותי רופאה שאמרה שיש לי שפעת ושאני חייבת מנוחה בדחיפות . 
כך קיבלתי את הגימלים הראשונים שלי בצה"ל , לאחר ארבעה חודשים של עבודה נמרצת בלי הזכות להיות חולה . 
מסקנה : עדיף לא להיות חולה בצה"ל מאשר לחלות ולזכות למסכת עינויים . 
בשבילם כל עוד אתה עומד על הרגליים אתה בריא כמו שור . 
במהלך השמירות החלטתי שכשאני אצא הבייתה אני אהיה חייבת לעשות משהו שאני באמת אוהבת . 
ללכת לרקוד במצבי אני לא מסוגלת וחבל , אבל ללכת לצפות בהצגה זה רעיון לא רע בכלל . 
ההורים הפתיעו אותי וקנו כרטיסים למחזמר " אחים בדם " בבית צבי ליום שבת . 
כמה טוב יהיה לראות הצגה שלהם שוב אחרי שנה ( כשראיתי " קברט " ) . 
יהיה טוב , אני בטוחה שזה שוב יעורר בי את המחשבות על הלימודים שם אחרי הצבא . 
זה יקרה , אני לא אוותר על זה . 
אני עדיין אותה " שואו גירל " שהייתי , זה רק מחכה להתפרץ שוב מתוכי יום אחד ... 
.. 
. 
אני אוהבת את החורף .... 
... 
.. 
. 
השמיים בוכים , מזילים דמעות קטנטנות . 
האפרוריות הזאת מסביב והעננים מכסים את התכלת . 
אני אוהבת את החורף . 
אני מרגישה שיש מי שמזדהה איתי , שבוכה יחד איתי , היחיד שמבין אותי . 
הלוואי שהיה לי הכוח להקפיא את כולם , להרטיב את כולם - לשים לב שאני קיימת , לעורר את כולם שאני נוכחת . 
הרבה לא אוהבים את החורף , מנדים אותו בהיותם סגורים בבית . 
הוא בודד , עצוב , רגיש אבל מיוחד . 
כשהוא לא בסביבה מבינים כמה זקוקים לו . 
הוא דומה לי , מזדהה איתי . 
הקיץ בוגדני . 
חמה יוקדת בשמיים כחולים , הכל נראה טוב ויפה אבל החום שורף ומעיק , לא נותן לנשום . 
הקיץ הוא כמו האנשים ההם - אלו שנראים יפים , נחמדים , מוכשרים ובסופו של דבר פוגעים באחרים שבאמת כאלו מבפנים . 
הקיץ צבוע , שקרן . 
חי ופורח על חשבון דמעותיו של החורף . 
לא פלא שאחרי הקיץ הכל צהוב ונבול . 
כשאני בוכה טוב שלפחות השמיים מזדהים איתי . 
אין לי פתרון אבל נחמד שלא רק אני בוכה ... 
.. 
. 
ת"ש כנראה לא יעזור , אני לא אקבל כלום . 
אני בשום אופן לא מוכנה לקבל את המצב כמו שהוא . 
לא יתכן שינצלו אותי בצורה כל כך בוטה וימררו לי את החיים . 
אני אובדת עצות , לא יודעת מה לעשות כדי לשפר את המצב . 
עובדה שגם בסופ"ש אני חושבת רק על זה , מדברת רק על זה , רוצה לישון בלי להתעורר למציאות ארורה כזאת . 
אני צריכה עזרה או אפילו סתם אוזן קשבת . 
אפילו כזה שלא ידע מה להגיד אבל יקשיב , ילטף ויבין . 
אני לא מסוגלת לסבול יותר . 
אני רוצה לחזור לעשות את הדברים שאני אוהבת . 
רוצה שוב לרקוד , לשיר , לשחק , להופיע . 
אני צופה בטלויזיה ורואה מישהי שלמדה איתי בקבוצה ובלהקה משתתפת ב " נולד לרקוד " . 
אני בצבא , סובלת , בוכה , מתעללים בי ואין לי למי לפנות , והיא אזרחית שמופיעה , נראית מיליון דולר בפריים טיים של הערוץ השני . 
המחשבה שבשנתיים הקרובות אני לא אעשה שום דבר שאני אוהבת משגעת אותי . 
אני כבר לא מחייכת , לא מוצאת סיבה אמיתית . 
איך עוברים שנתיים כאלו ? 
