האמריקאים האלה , הכל הם חייבים לעשות אחרת . 
לא , פורים לא טוב להם . 
אז שיהיה האלווין . 
לשלוח את הילדים שלכם מחופשים לבקש נדבות של ממתקים בבתים של אנשים זרים . 
כן , זה נורמלי . 
מעניין אם גם אצלהם מפוצצים נפצים לכבוד החג . 
* * * יצא לי לראות בשבוע שעבר את הבלונדה עושה את מה שהיא כנראה עושה הכי טוב בחיים שלה - משחקת . 
מסתבר שהיא ממש מופיעה על במות , וכאלה . 
באתי מסויגת מאוד , כי אני לא בדיוק אדם של תאטרון , ויצאתי מופתעת מאוד ומרוצה למדי . 
גם הם היו מרוצים משלל התמונות שצילמתי בהופעה שלהם . 
היה נחמד . 
הבלונדה זקוקה לקהל - גם בחיים . 
על זה היא חיה . 
אפשר לשנוא אותה על זה , אבל בסך הכל לכל אחד יש את החסרונות שלו . 
אני מניחה שזה לא כל כך נורא כשלומדים לקבל את זה בחיוך . 
* * * שמעתי שקצב התאבד . 
אבל אז התברר שהוא לא . 
דווקא חבל . 
היה יכול לפתור הרבה בעיות ככה . 
* * * כולם היו עייפים היום בעבודה . 
יום משונה . 
אולי יש משהו באוויר . 
אולי פיזרו גז מרדים בתל אביב ואני לא ידעתי ? 
אולי בחצות נהפוך כולנו לדלעת ? 
* * * קניתי הארד דיסק של 160 ג'יגה כי שלי מתחיל להראות סימני גסיסה מתקדמים . 
הייתי מזועזעת לגלות שהמחירים כל כך נמוכים . 
כמעט קניתי חצי טרה . 
בסוף החלטתי להיות צנועה . 
* * * שבוע הבא יומולדת . 
הבלונדה הבטיחה שנחגוג יחדיו בארוחת שחיתות . 
יכול להיות נחמד . 
אבל אני הכי רוצה לחגוג עם סופרמן . 
הגעגועים חזקים מתמיד . 
גם הוא הבטיח . 
הלוואי . 
אין מה לעשות , יש בדיחות שרק גיקים מבינים . 
עדכון 30/10/2006 , 12:47 : בלינק שהיה פה , היה משהו שצוחק על מיקרוסופט . 
כנראה שלמיקרוסופט יש הרבה מאוד כוח , כי מהר מאוד הם הצליחו להוריד את האתר הזה . 
מעניין . 
אז היה שם משהו מצחיק , אני לא אשמה . 
מיקרוסופט אשמה ! 
! 
! 
ואני עוד תיכננתי לצאת לשטוף את האוטו היום . 
הא ! 
כדי שלא יגידו שאני שופטת בלי לנסות , התקנתי בחלחלה את האקספלורר 7 . 
אחרי כרבע שעה של התנסות , הייתי יכולה לכתוב לכם הררי מלים פה . 
על כמה שהוא לא ידידותי , מעוצב לא נכון , מנג'ס , לא מחדש כלום ( וואו ! 
TABS ! 
! 
! 
! 
לא המציאו את זה לפני 5 שנים בפיירפוקס או משהו ? 
) ובעיקר - מכוער . 
אבל היום יום שישי , יום קצר , אז אני אסכם לכם את זה במילה אחת - איכס ! 
ועכשיו אני יכולה לחזור לפיירפוקס המתוק שלי , עם ה - Theme שנקרא PimpZilla ולהרגיש באמת באינטרנט , ולא באיזה ניסוי מעוות של אנשים שאין להם מושג באנשים . 
ילדים ומבוגרים , אל תנסו את זה בבית . 
אמרו לא לאיכספלורר 7 . 
תכירו את רוברט מור , ילד עצבני בן שלוש ממיניאפוליס , שכל מה שהוא רצה בחיים זה בובה של בוב ספוג . 
באחת מהמכונות בהן אפשר " לדוג " בובות כאלה , איתר רוברט הקטן את בוב ספוג והחליט לנסות לשלוף אותו - בלי לטרוח עם עניין הכסף כמובן . 
סבתא של רוברט ניסתה להניא אותו מהעניין וניסתה להוציא לו את הבובה באמצעים החוקיים . 
אחרי כישלון אחד , היא סובבה אליו לרגע את הגב כדי להוציא עוד כסף מהתיק ולנסות להוציא שוב את הבובה לילד החמדן . 
רוברט החליט שהוא לא מחכה יותר , נדחף דרך החור שממנו יוצאות הבובות ומצא את עצמו בתוך המכונה . 
הסבתא כמעט קיבלה התקף לב , ואילו הילד היה שמח וטוב לב , חיבק את הבובות וחגג בתוך המכונה . 
כבאים שהגיעו למקום שלחו לו מברג לתוך תא התצוגה ונתנו לו לשחרר את עצמו . 
סוף טוב הכל טוב - הילד חזר הביתה בשלום , אבל בלי בוב ספוג . 
כמה הערות ושאלות טורדניות : - מברג ? 
בשביל זה כבאים ? 
מברג ? 
! ? ! - יופי של שירותי כבאות , באמת . 
נותנים לילד בן שלוש לחלץ את עצמו . 
כל הכבוד . 
- מכל הבובות , דווקא בוב ספוג ? 
אני הייתי מתחילה לדאוג - אם זה היה קורה בישראל , היו מתרחשים מספר דברים : הילד היה נחנק עד ששירותי הכבאות היו מגיעים , האמא היתה צורחת על כל הקניון , האבא היה אומר לילד להוציא כמה שיותר בובות ועוברי אורח היו מנסים לדוג את הילד ( " תביא לי , אחי , אני אלוף במכונה הזו , מוציא לך אותו בשנייה " ) . 
אני לא מחשיבה את עצמי כפחדנית גדולה , בלשון המעטה , אבל הלילה אני חושבת שכמעט סיימתי את חיי בעולם הזה מרוב בהלה ( היית מת , זבל ! 
) . 
אני יודעת שהתחיל לרדת גשם בשעות הערב המאוחרות . 
אני לא יודעת בדיוק מתי , אבל בשלב כלשהו בלילה התחילו רעמים . 
חזקים . 
מאוד מאוד חזקים . 
כל כך חזקים , שהם הצליחו להעיר אותי , הגמורה מעייפות , משינה מאוד עמוקה . 
בעצם , להעיר זו מילה מאוד עדינה , שכן ככל הנראה הייתי מאוד קרובה להתקף קרדיו - ואסקולרי - מצאתי את עצמי ערה למחצה , מכורבלת בבעתה כאילו מפציצים את הבית ולא ממש מבינה למה התעוררתי מבועתת ככה פתאום . 
ואז שמעתי את הרעם השני . 
טוב שלא התפוצצו לי החלונות , אבל להערכתי זה היה די קרוב . 
" שקט שיהיה שם " , מילמלתי , כולי חלחלה , וחזרתי לישון . 
לדעתי אם אני יוצאת עכשיו החוצה , אני מוצאת לפחות שתי ציפורים שנפלו מהעצים מרוב פחד ומתו בטרם עת , ושלושה חתולים עם כמה נשמות פחות . 
רק העורבים ימשיכו לעשות רעש . 
עורבים לא מתים . 
- " האינטרנט צריך אנשים כמוך . 
יש לך בלוג ? 
" - " כן " - " ואיפה הוא ? 
" - " חסוי " - " למה ? 
" - " ככה מתאים לי בינתיים . 
אולי יום אחד אפתח בלוג בשמי המלא " . 
קודם כל , תרשו לי לצחוק על עצמי . 
חסוי , עאלק . 
כמות הזונות והנבלות שמסתובבת בבלוג הזה ויודעות מי אני יכולה לספק חומר לעשר תוכניות ריאליטי דלוחות . 
אני עדיין מרשה לעצמי לחיות באשליה הבלתי ראויה הזו . 
מצד שני , אני גם יודעת מי מסתובב פה , ולמה , כך שהאפשרויות באמת בלתי מוגבלות , ואמצעי השעשוע רק מתרבים . 
דבר שני , המצב המצחיק באמת הוא , שהרבה אנשים יודעים שיש לי בלוג , אבל לא יודעים איפה ומה . 
רוב הסיכויים שהם גם לא ימצאו . 
זה לא באמת חשוב להם , וזה כל היופי ב " להודות " שיש לי בלוג . 
לכי תסבירי להם , גם , שפעם זה היה אחד הבלוגים הכי פופולריים בישראבלוג וכל החרטא הזה . 
רובם ממילא לא יאמינו . 
כמה נחמד להיות Underestimated . 
זה הסוד של כל המצליחנים הגדולים . 
וזה כמובן שקר , כל העניין הזה של הבלוג . 
כי אין לי בלוג . 
יש לי בלוגים . 
ויחי ההבדל הקטן . 
כמות הפעמים שכתבתי Apple ] [ e בבלוג הזה היא עצומה . 
אין מה לעשות , מחשבים ישנים ומופלאים זה סוג של סטייה . 
וכמובן שאני לא היחידה שנזכרת בערגה בימים הטובים והישנים . 
הפעם יש כאן סקירה של פרסומות טלוויזיה עתיקות למחשבים עתיקים לא פחות . 
בארץ עוד לא היה ערוץ 2 ושקופיות החסות של ערוץ 1 היו הדבר הקרוב ביותר לפרסומות בטלוויזיה , אבל בעולם היה מי שחשב שמחשבים שווים את ההשקעה . 
אני אומרת לכם , הביטורנט הזה , פשוט לא ייאמן . 
ממש המצאת העשור . 
בכלל , האינטרנט הזה , זה משהו משהו . 
כן , טוב , שוב אני נזכרת בטכנולוגיה ישנה יחסית ומעלה אותה מהאוב . 
מורידה סרטים שאני רוצה שיהיו בסטוק , וכמובן מתמכרת במלוא נימי נשמתי לעונה החדשה של סמולוויל . 
זה עתה סיימתי לראות את הפרק הרביעי , ואני מאוד שמחה לגלות שוב ושוב שליוצרי הסידרה יש כישרון - על למצוא שחקנים חתיכים במיוחד . 
ושמישהו יהרוג כבר את לנה לאנג , כי באמת ... 
.. 
. 
באמת נמאס ממנה . 
* * * חוץ מזה עבר סוף שבוע ארוך ומלא פעילות מתישה - מנטלית ופיזית . 
לא כתוב איפשהו שבשבת צריך לנוח ? 
אה , כן , שכחתי . 
גם אין מנוחה לרשעים . 
לפחות שזה יתקזז לפעמים . 
לפחות ישנתי צהריים וקמתי לפני שעה . 
אין גבול לשחיתות . 
ועכשיו עוד בא לי פיצה , אז בכלל . 
בושה וחרפה . 
* * * חוץ מזה , פרויקט ענק נוסף נפל לחיקי ויש הרבה עבודה . 
אני מקווה שבקרוב אשלב את זה גם עם הנאה , ואמצא את דרכי לאילת , עיר הדגים ( בים ובצלחת ) , ל - Much needed vacation . 
* * * היו ברוכים , שבוע טוב , והיזהרו מהתייחדות עם יגאל עמיר . 
איך קוראים לילד של שרץ , בכלל ? 
