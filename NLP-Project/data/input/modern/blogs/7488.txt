{ מפּוּרְפַקְט = מושלם , עשוי פרפקט } ככה אני לומדת למבחן בסוציולוגיה : א . 
קוראת בערך חצי מהחומר , וגם זה ברפרוף . 
ב . 
מעיינת בדפים כדי שאני אוכל להגיד שהפעם למדתי אותם . 
( הערה : עדיין אין לי מושג מה ההבדל בין הגישה הפונקציונלית לבין האינטרקציה הסמבולית . 
אני רק יודעת שיכלו לתת להם שמות נחמדים יותר , כמו חיים ושרה ) ג . 
מניחה שלמדתי מספיק כדי לקבל ציון סביר וזורקת את המחברת לתיק ( מתכננת ללמוד קצת מחר בבוקר . 
סביר להניח שזה לא יקרה ) למקרה שלא שמתם לב - רשימות חדשות בצד שמאל : א . 
ספרים טובים שקראתי לאחרונה - מכילה , באופן מפתיע , שמות של ספרים טובים שקראתי ( נחשו מתי ) לאחרונה . 
ב . 
תיעוד כל הפעמים שנהגתי בהן לבד . 
נכון לעכשיו יש רק שתיים כאלה . 
אחת מהן הייתה היום . 
אני לא אציין את הטעויות שעשיתי במהלך הנסיעה הזאת , כי אני רוצה להתענג באופן מושלם על העובדה שאמא שלי מתחילה ( קצת ) להתרכך בעניין הזה . 
רכילות שהגיעה לאוזניי גורסת כי תמר שי נזרקה אל הדשא הגובל בבניין שכבתנו ונותרה שרועה עליו במשך מספר שניות בהלם מוחלט . 
לי , כמובן , אין שום קשר לזה . 
בסנוקר באשדוד יש מכונת משחקים שאומרת " שלום " כשלוחצים על אחד הכפתורים בה . 
היא לא אומרת " שלום " בקול קר ומתכתי , היא אומרת שלום בקול של " השכנה החביבה מהקומה מעל " . 
חבריי יעידו שבמשך מספר דקות ישבתי ועניתי לה בכל פעם שהיא אמרה שלום . 
התכוונתי לטעום מהשוקולד החדש שקניתי ( קליק XL האדום , עד עכשיו קניתי בעיקר את הירוק ) ובסוף אכלתי חצי חבילה . 
צריך לאסור בחוק שוקולדים טעימים מדי . 
לפני כמה זמן קניתי חבילת ארט ליין . 
יותר נכון , אמא שלי קנתה לי . 
היא עדיין סגורה לחלוטין וכל אחד מהטושים עטוף עדיין בניילון הצמוד הזה , אבל אני מפיקה הנאה מעצם העובדה שהם שם . 
זה משרה עלי שלווה . 
יש כבר מספיק פסקאות כדי לסגור בלוג ? 
יאללה .. 
. 
רק שני אנשים הגיבו לפוסט הקודם . 
לא בסדר . 
לאגם רודברג יש טור אישי חדש בראש 1 . { שאלה נדרשת - מדוע אני מנויה לראש 1 ? התשובה היא : אני לא יודעת . 
עשיתי מנוי בגיל 12 , ומאז העיתון פשוט ממשיך להגיע . 
} בכל מקרה , הנה ההתחלה של הטור הראשון שלה : היי לכולם , איזה כיף לכתוב לכם שוב ! 
למי שלא זוכר , זאת לא הפעם הראשונה שיש לי מדור אישי בעיתון הזה שאתם מחזיקים עכשיו ביד , ואין לכם מושג כמה התגעגעתי לקשר המיוחד הזה ביננו . 
אני מודה שלא יכולתי לחכות לרגע בו נוכל להפגש שנית . 
ומה אני אגיד , בהחלט היה שווה לחכות . 
כשהודיעו לי ממערכת ראש 1 שאני עומדת לכתוב טור אישי , לא הייתה מאושרת ממני . 
אתם מכירים את ההרגשה הזו , שמישהו שאתם אוהבים חוזר מחו"ל , ואתם מתים מהתרגשות לראות אותו ? 
ככה אני מרגישה עכשיו , נרגשת לכתוב לכם שוב . 
עכשיו , עזבו לרגע את העובדה שליד גיבוב המילים הזה מופיעה תמונה של אגם רודברג עם חיוך זוועתי ועם שפתון בצבע אדום מזעזע , שמתנגש בצורה איומה עם הבגדים הורדרדים שהיא לובשת . 
אני פשוט לא מבינה איך אפשר להכניס כל כך הרבה שקרים וצביעות בכל כך מעט מילים . 
זה פשוט גורם לי לרצות להקיא . 
היא התגעגעה לקשר המיוחד ביננו . 
זה כל כך מרגש . 
ברור שהיא התגעגעה לזה , ולא לכסף שבטח משלמים לה על הטור המגוחך הזה . 
ברור שהיא חשבה עלינו ( היא בכלל יודעת מי אנחנו ? 
) בכל רגע שהיא הייתה עסוקה בקמפיין של איזו חברת בגדים או שהיא הצטלמה לסידרה האיכותית ( כמובן ) " אהבה מעבר לפינה " . 
ברור שלא היה לה מה לכתוב אז היא אמרה לעצמה , " נו , הם במילא אוהבים רק את איך שאני נראית , והם כל כך יתמוגגו מהתמונה המקסימה שתופיע ליד הטור אז לא יהיה אכפת להם מה כתוב " . 
נכון , אגם . 
זה כל כך אמין . 
בא לי לבכות מרוב שזה אמין . 
בכל מקרה , אם יש משהו יותר זוועתי מזה , זה שנזכרתי פתאום בטור הקודם שלה . 
זה היה מין טור ייעוץ כזה , בו בנות פנו אליה בבעיות שונות , כמו " אני לא יודעת איזה מייק אפ לשים ! 
אבוי ! 
עזרי לי , אגם , כי את כל כך מבינה בזה ! 
" ואגם ענתה להם תמיד ( אני חושבת שאפילו באותם מילים ) שתכשירי הטיפוח של קלין אנד קליר יעזרו להם בכל בעיה , החל בחצ'קונים וכלה בציונים גרועים או במות קרוב משפחה . 
עגום יותר משניתן לתאר . 
כמובן שלעובדה שהיא ממליצה בחום על המוצרים האלה אין שום קשר לעובדה שהחברה משלמת לה . 
כרגע הבנתי שהקדשתי פוסט שלם לאגם רודברג . 
אם זה לא שפל , מה כן ? 
א . 
אמא שלי יצאה מדעתה סופית . 
השגעון החדש שלה הוא הכנת תכשיטים . 
כן , כן . 
עכשיו , אם היא סתם הייתה יושבת ומכינה תכשיטים , מילא . 
אבל לא . 
היא רוצה שאני אעזור לה להכין . 
והיא קוראת לי כל פעם כדי לשאול אם מה שהיא עשתה יפה . 
ומנדנדת לי לעזור לי לעצב תכשיטים . 
וכל כמה ימים היא הולכת למעיין ( חנות לכלי כתיבה שיש בה גם חרוזים ) ואם אני איתה באוטו כשמתחשק לה ללכת לשם אני חייבת לבוא איתה . 
" רק לרגע " , היא אומרת , ואז מסתובבת במשך שנתייים לפחות בין המדפים . 
אני צריכה לרשום אותה לתוכנית גמילה . 
בחיי . 
ב . 
אני לא מצליחה לגרום למיקרופון שלי לעבוד , מה שמשאיר אותי האדם היחיד שלא יכול להשתמש ב PUSH TO TALK , השירות החדש והמגניב של אייסיקיו 5 . 
ג . 
רוחמה , מורתי לפסיכולוגיה לשעבר ורודניתי לעבודה בסוציולוגיה לתקופה הקרובה , תפסה אותי היום ודרשה ממני להראות לה עד יום שלישי לפחות חלק מהעבודה . 
היות ועדיין לא מצאתי חומר אפילו , זה יהיה בעייתי . 
אני חייבת למצוא מישהו שיקח אותי לאוניברסיטה בבאר שבע ויעזור לי לעשות עם העבודה המטופשת משהו . 
ד . 
האם כבר ציינתי את העובדה שאני הנהגת הגרועה ביותר בעולם ? 
ושאני מרירה מאוד כלפי אנשים שעוברים טסט ראשון ? 
ה . 
אני לא יודעת טריגו . 
כלומר , בכלל . 
זה בעייתי , כי אני אהיה חייבת לבחור טריגו בבגרות . 
אין מנוס . 
ו . 
יש לי תמונה של המבורגר על הלוח קשקושים בחדר שלי . 
אני לא יודעת אם זאת בעיה , אבל בכל אופן , זה עושה אותי רעבה כשאני מסתכלת על זה . 
