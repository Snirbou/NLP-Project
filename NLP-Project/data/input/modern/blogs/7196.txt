( אבל זה בטח סוד כי אף אחד לא סיפר לי ) פשוט.אל.תגידו.מילים.שאתם.לא.מתכוונים.אליהן.פשוט . 
בעצם מה זה משנה , הכל מזוייף בכל מקרה . 
אתמול היו ברקים ורעמים בלילה וזה נורא הפחיד אותי וזה היה כאילו החורף עושה לי בכוונה . 
ובדיוק כשחשבתי שהיום הזה הולך להיות כל כך עצוב [ כי לא הכנתי שיעורים בשום מקצוע וכי יש לי בוחן קריאה בערבית וכי היה לי קר והחלון שוב לא נסגר ] אז הלכתי והסתכלתי במקרה מהחלון בסלון החוצה ובדיוק הייתה שם קשת יפה כזאת גדולה וראיתי בדיוק את ההתחלה והסוף שלה וכל הצבעים היו ביחד וראיתי כל צבע וראיתי את כל הקשת הזאת בדיוק מולי אז חייכתי וחשבתי שהי , מישהו פה מנסה להגיד לי משהו . 
אז הסתכלתי על הקשת הזאת וחייכתי והסתכלתי המון זמן והייתי צריכה ללכת כבר אבל בכלל לא רציתי . 
אבל בסוף הייתי חייבת ללכת אז אמרתי לה להתראות [ כי אני נורא רוצה שניפגש שוב ] והלכתי לבית ספר עם חיוך . 
אף אחת מהמורות לא תפסה אותי שלא הכנתי שיעורים ואומנם המורה לערבית בחנה אותי ונדפקתי נורא [ זה הכל פסיכולוגי , כן אמא ] אז בכלל לא אכפת לי אפילו שהיא קצת העליבה . 
ואז התבטלו שעתיים אנגלית ולא נתנו לנו ללכת הביתה כי זה לפני אחת עשרה וחטיבה ואסור . 
היה לי משעמם אז הוצאתי איזו מחברת אקראית וציירתי סתם כל מיני דברים ולא הרגשתי את השעתיים האלו עוברות . 
ש' קנתה את הדיסק של 'זבל' האלה והם בונא , די אחלה . 
אז הבאתי לה דיסק ריק והיא תצרוב לי למחר . 
שימושית זאתי . 
אז נגמר הלימודים וקניתי לי את המסטיקמלון שלי שהוא בהתחלה כזה חמוץ ואחרי שלועסים הוא נורא מתוק ויש לו ריח נורא נעים ועליתי על אוטובוס שהיה כמעט ריק וכשירדתי בתחנה שלי הייתה רוח נעימה וקצת שמש והעלים עפו במעגל וזה היה נורא יפה . 
וכשנכנסתי לבית של סבתא וסבא אז הם שמעו איזה דיסק עם כל מיני שירים משנות ה 60 וזאת הייתה מוזיקה נורא יפה ובאמת באמת שהרגשתי כל כך שמחה . 
