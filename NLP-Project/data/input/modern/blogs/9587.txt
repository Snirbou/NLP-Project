בכל הגדלים האפשריים . 
גדולים כמעט כמו אנשים גדולים , וקטנים עד זערוריים . 
בובות פרווה רכות ומלטפות . 
בכל מקום כמעט . 
בחדרים , על מדפים , אדני חלונות , מרפסות פנימיות וחיצוניות . 
וצבעים . 
חזקים . 
עזים . 
בוהקים . 
בכל מקום . 
בכסאות המתכת שבהם כל חלק צבוע בצבע אחר . 
בחדרים . 
המשקופים בצבע אחד , והקירות בצבע נוגד . 
עליז מאוד . 
חי מאוד . 
אשנבי הקבלה נראים כמו בתים קטנים עם גגות אדומים . 
שלטים גדולים , בהירים וברורים . 
הכל מואר באור השמש שנכנס מבעד לחלונות גדולים וכיפת זכוכית שמכסה את המבנה ועוצרת בעד בלונים שברחו מידי ידיים קטנטנות להמריא למעלה לתוך תכלת השמיים . 
החנות המקומית מלאה בכל טוב אפשרי שמתאווים אליו . 
בובות ברבי ובובות רגילות , מכוניות צעצוע פשוטות וכאלה המונעות בשלט רחוק , חומרי יצירה , ספרים , וכמובן , ממתקים . 
השרותים והבירזיות מותאמים לגובה המתאים ללקוחות של המקום . 
וחדרי משחקים בכל פינה אפשרית . 
רק מבט ב " לקוחות " הצעירים שמסביב מזכיר לנו שהמקום העליז והשמח הזה נושא בתוכו , רוב הזמן גם כאב גדול . 
ביקור במרכז שניידר לרפואת ילדים , בית חולים עם תפיסת עולם שמחממת לב בתוך הקושי והכאב . 
( ואנחנו , ג . 
ואני , יצאנו מעודדים מהמקום לאחר פגישה עם הפסיכולוגית המקסימה שעוזרת לא . 
הצעיר לטפל בדרך התנהגותית - קוגניטיבית - בבעיות החרדה שלו . 
וגם לנו , העלו הדובונים , האור והצבעים חיוך על הפנים . 
כנראה שגם אנשים גדולים נשארים לפעמים , בתוכם , ילדים קטנים ... 
.. 
. 
) מתרוצצת חסרת נשימה ומנסה לפצח , בתוך הרשת , מי החליט להעלים את עובדת היותה קיימת ולמעשה המית אותה , לנצח תהייה צרובה בזכרון שלי של אותו הערב , הלילה והימים שבאו לאחר מכן . 
לפני 10 שנים . 
מוצ"ש כל כך רגיל . 
סרט עם חברים בקניון שליד הבית . 
קצת אחרי 9.30 . 
נכנסים למכונית בדרך הביתה , אני משחקת עם הרדיו . 
מחפשת תחנה , לשמוע מה היה שם בעצרת שלא טרחנו ללכת אליה , לא כי לא היה איכפת לנו , אלא כי לא היה אכפת לנו מספיק . 
נעצרת על גל"צ . 
21.50 בערך . 
סיכומי סוף העצרת ופתאום , משהו בקול של הקריין . 
מדבר על איזושהי יריה שנשמעה באיזור . 
אני מסתכלת על ג . 
והוא עלי . 
מחבלים ? 
שם ? 
לא נשמע הגיוני . 
הקריין מבולבל . 
לא ממש יודע מה לומר ומתחיל למשוך את הזמן כשהוא חוזר שוב ושוב ומפרשן את עצמו ואת הדברים ששמע ברגעים הראשונים . 
הגענו הביתה . 
פותחים טלווזיה . 
ואז זה פורץ . 
כמו מפל מים ענק שוצף ושוטף על ואת כל מה שסביבו . 
הידיעה . 
ההלם . 
ההבנה . 
הכאב . 
אובדן התקווה . 
ואחר כך בכיתי למול הטלווזיה שלושה ימים רצופים ... 
.. 
. 
בשונה כל כך ממקומות אחרים בארץ , הרחוב המרכזי של נצרת שוקק חיים ועמוס במכוניות בשעות אחר הצהריים המאוחרות של יום שישי כמו כבישי גוש דן בשעות הלחץ של הבוקר . 
חוקי התנועה הם המלצה בלבד שאיש אינו טורח לקיימה , ואם מוסיפים על כך את העובדה שהעיר נמצאת על הרים , והעליות והירידות בה הן תלולות ומשום מה , גם די בלתי צפויות , אפשר בהחלט להעריך את היכולת המופלאה שלי ( או , יהה ) כנהגת להביא אותנו בריאים ושלמים ורעבים עד מאוד , למסעדה שהחברים שלנו אכלו בה לפני כחמש שנים , ממש לפני פרוץ האיתיפדה האחרונה . 
חזרנו עמוסי חוויות מוחשיות ( קניות - אם מישהו לא הבין ) ורוחניות מתוך תחושת העונג של טיול עצל ואיטי של יום שישי , שלאחריו יש לנו את כל השבת למצות את ההנאה שהיתה בו . 
ובדרך חזרה נהגתי לתוך הכבישים הריקים והחשוכים , מתכנסת בתוך השקט של המכונית בה כולם כבר ישנו התנגן פתאום ברדיו יהודה פוליקר " איך קוראים לאהבה שלי " ונזכרתי בהופעה ההיא , לפני ארבע שנים כמעט , כשלא הצלחתי להפסיק לבכות מהרגע שעלה לבמה עם השיר הזה ועד שירד ממנה שלוש שעות לאחר מכן . 
המקום שבו אולי הכל החל ... 
.. 
. 
שבת שלום חברים יקרים , פשוט שבת שלום ... 
.. 
. 
( * ומתוך ההעזה והמוכנות שאני מכניסה היום בחיי , טעמתי בפעם הראשונה כנָאפֶה ולא האמנתי עד כמה השילוב של איטריות קדאיף דקיקות מטוגנות עם גבינת מותכת ועל כל זה סירופ סוכר ופיסטוק גרוס יכול להיות מעדן מושחת ממש ... 
.. 
. 
) כך הייתי . 
גולם של פרפר . 
שנים רבות מאוד . 
שנים שהיו סוג של השרדות ביום יום הלא פשוט שהיה לי . 
מתוך חינוך שקיבלתי ואיתו יצרתי את הדמות של " הכל יכולה " , שהכל עליה , והיא נושאת את משאה בקלילות כאילו היה נוצות אווז קלילות ורכות . 
והדמות הזאת , התכנסה יותר ויותר לתוך עצמה , כמו הגולם שמכסה ומגן על עצמו בסלילי חוטים דקיקים שבונים מעטה חזק כפלדה . 
היו לי את כל הסיבות להשאר שם . 
גולם . 
אבל משהו פרץ וחתך את המעטה בו כיסיתי את עצמי ופתאום גיליתי את הכנפיים שבי . 
ואת הצורך העצום לנסות אותם ולעוף לאן שהרוח וכנפיי יקחו אותי . 
לקשת הצבעים שבשמים . 
יש שם צבע . 
ומעוף . 
שחרור . 
ותקווה . 
וגם שינוי והתחדשות . 
כמו בטבע . 
כמו בחיים . 
פעם הייתי גולם . 
היום פועמים בי החיים . 
( מחשבות שבאו מתוך צורך לתאר את המקום בו אני נמצאת היום ) . 
נפרשו למולי , צובעים בוורוד את פניות השמיים המציצות מבין המגדלים הגבוהים בדרך לרכבת . 
שמיים ורודים , סוגרים יום שהחל בתחושה של מוט ברזל מלובן כמו נתקע בראשי והשאיר אותי , לאחר שהכאב כבר חלף , בתחושה שהעולם מסביבי נראה כמו דרך עדשה לא ממוקדת לגמרי . 
כאבי הראש הללו , שבאים , שוב , לאחר שהלב מבין משהו שההגיון יודע אותו כבר זמן מה , נצרבים בתוכי כמו החותמת האדומה המפארת מסמכים חשובים שנותנים תוקף חוקי וסופי למשהו ... 
.. 
. 
שמיים ורודים היו כשעליתי לרכבת . 
שמים שחורים של לילה מוחלט נפרשו כשירדתי ממנה ... 
.. 
. 
על רחבת הריקודים אנו רוקדים את מערכות היחסים של חיינו . 
לעיתים הריקוד הוא צמוד , אחד על אחד , לעיתים הוא רב משתתפים , כמו ריקודי עם או ריקודי שורות . 
המעגל הוא הבסיס . 
הוא המקום ממנו אנחנו יוצאים ואליו חוזרים בתנועות ריקוד עגולות או חדות . 
לעיתים הוא מתרחב , ואחר כך מתכווץ בהתאמה . 
אנחנו יכולים למצא את עצמנו במרכזו , ופתאום , בלי להרגיש , לחולל בפינה זאת או אחרת . 
פעמים זהו ואלס רוגע ובבת אחת יכול להפוך לברייקדאנס מפוקק עצמות . 
לפעמים אנחנו רוקדים לבד , שומעים מרחוק את רחשם של הרוקדים האחרים ומספיקה לנו הידיעה שהם שם , שהם נמצאים . 
וישנם זמנים , שאנחנו זקוקים להיות מונפים בקלילות באוויר ולדעת שלמטה מחכות הזרועות לקבל אותנו בחזרה . 
ועולם המחולות הדינאמי והתוסס נתון לשינוי בלתי פוסק . 
של הרקדנים , המתקרבים ומתרחקים לפי הדינמיקה והמקצב הפנימי שלהם , של המוסיקה והמקצבים המתחלפים כל הזמן כמעט . 
ורק אנחנו , על רחבת הריקודים נשארים הדבר הקבוע , היחיד ... 
.. 
. 
היה אפוף חושך ואור חלבי , שנכנס מתוך ה " אין ירח " שבשמי העננים הלבנים , הכבדים מגשם האצור בהם . 
עמדתי מול החלון והדממה חרכה את אוזני . 
ולא רציתי ללכת ... 
.. 
. 
כמעט . 
דברים שנאמרו לי מתוך עייפות ולחץ של האומר אותם ( הדוקטור ) נלקחו על ידי למקום הכי רחוק והכי אישי שאפשר והדמעות חנקו את גרוני , כמעט טפסו למעלה ונשארו בזווית העין , כמו בימים הרחוקים ההם , ששהם היה משכנן הקבוע ... 
.. 
. 
ואלו היו לא רק הדמעות אלא גם משהו עמוק בתוכי הטלטל מתוך התחושה שאיתה עזבתי את החדר , והביא אותי לעוצמות רגשיות כאלו שלאחריהן אני מרגישה מותשת וחסרת כוחות לחלוטין . 
בתחילה התכנסתי לתוך עצמי , נהייתי שקטה מאוד ובלי אותה רוח עליצות שמאפיינת אותי במהלך היום , כשאני לפעמים רוקדת בין החדרים ומזמזמת בזיופים גדולים את מיטב להיטי גלגל"צ . 
ואחר כך הלכתי לדואר ומזג האוויר ריחם עלי ועצר את זלעפותיו לזמן מה . 
וכשחזרתי ידעתי שאני אומר לו בדיוק מה הפריע לי . 
וכך היה . 
והשיחה שהתפתחה ביננו היתה חשובה , אבל חשובה יותר היתה היכולת שלי לבוא ולומר לו את הדברים בדיוק כפי שהרגשתי אותם . 
ובקריירה המקצועית שלי , זה משהו שלא היה לי מעולם ... 
.. 
. 
איך אמרה מיטל , מנהל החשבונות שלנו בשבוע שעבר , כשהדוקטור הביא למשרד , כך סתם בלי סיבה ממשית , קופסה מלאה בקרואסונים מהקונדיטוריה הצרפתית שמתחתינו ? 
זה המקום הכי שרוט שבו עבדתי בחיי . 
בדיוק כך . 
בדיוק ... 
.. 
. 
( ורק בסוגריים אומר , שבכל פעם שאני מגלה שהעוצמות הרגשיות שמשאירות אותי לאחריהן מותשת לחלוטין באות עלי גם מסיבות פרוזאיות שאינן קשורות בעיניינים שבלב , אלא כי כזאת אנוכי , אני נמלאת שמחה גדולה ... 
.. 
. 
) אין לעיתים אחיזה במציאות , שבה אני יכולה להיות הכי עטופה , חבוקה ומלוטפת , ולמרות זאת להרגיש איך היא מרימה את ראשה כלפי וחושפת מולי שיניים מאיימות ... 
.. 
. 
( ועכשיו נשאר בי רק זכרון התחושה שהיתה בי במהלך הבוקר כולו ותשוקה למגעו של שוקולד חם בפי ... 
.. 
. 
) * * * * * * * * * * * * * * * * * * * * * * * * * * * * * * * * * * עדכון ב 20.15 בסופו של דבר וויתרתי על החוּם החם , הרך והמלטף ההוא , שהמתיקות והמרכיבים הנוספים שבו יש בהם משהו כל כך מנחם שאפשר להתמכר אליו בקלות . 
וויתרתי לא ממקום של הלקאה עצמית על שהרשתי לעצמי , לאחר זמן רב כל כך , להדרש למאכל כדי להרגיש מנוחמת אלא בגלל הסיבה הפשוטה כל כך שברגע שהרשתי לעצמי לִרצות , כבר לא רציתי יותר ... 
.. 
. 
( חוץ מזה , חצי מנת הפסטה בשמן זית , בזיליקום וצנוברים , כוס קפה גדול וחזק ןשיחה עם צמח בר מילאו בי כל מקום שעוד היה בו רעב למשהו , מוחשי או ערטילאי כאחד ... 
.. 
. 
) . 
