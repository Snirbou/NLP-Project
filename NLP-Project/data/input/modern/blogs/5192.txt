לפעמים אני מצרה על כך שלא נולדתי בתקופה אחרת , פשוטה יותר . 
עם כל היתרונות של תרבות השפע והמחשוב , באים חסרונות מאוד גדולים - עודף בחירה וניכור . 
פעם היו מכירים במסיבות , מקומות בילוי ודרך מכרים , היום רוב האנשים מנסים את מזלם דרך האינטרנט . 
מקבלים רושם ראשוני של תמונה וכמה מילים . 
התמונות לא תמיד משקפות את המציאות והמילים - לרוב הן מה שאחרים רוצים לשמוע ולא מילים אמיתיות . 
מילותיו של שלמה גרוניך : " ואותך אני בוחר אותך אני חולם איתך אני יודע שרק איתך אני חופשי . 
לבד אני מרגיש כאילו את היית אתנו אבל כשאני שותק עם עצמי אז את איתי אבל אינך . 
ואני שותק איתך ולעצמי אני אומר איתך אני יודע שרק איתך אני עצמי . 
ואת כל המילים שלנו את היית שומעת גם בלי שאני אומר לך את עצמי אני נולד אני רואה את רואה מקום אחר אותו אני חולם איתך אני יודע אבוא לשם ועם עצמי " . 
אני לא זוכרת מתי היה לי כזה התקף בפעם האחרונה . 
טוויסט אחד , חצי חבילת שוקולד , חצי חבילת שלווה , אגוזים ושליש שקית אובלטים נטחנו בזה אחר זה . 
לפעמים , במצבים כאלה אני מצטערת שאני לא מקיאה ומעדיפה להיות שעתיים עם בחילה , במקום לפתור את זה תוך דקה ... 
.. 
. 
לפני הרבה זמן , כשהיא עוד גרה בתל אביב , טל אמרה שברגע שהיא תגור עם בן זוג , הפרעות האכילה שלה יעלמו . 
השבוע היא " חיסלה " עוגה שלמה בזמן קצר , כשבעלה לעתיד ישן . 
כנראה שזה לא קשור לאנשים אחרים , אלא רק לעצמנו ולניסיונות ההתחמקות מהדברים שמפריעים לנו . 
ראיתי את הסרט שוב השבוע והוא העלה בי כמה שאלות : האם יש אנשים שאני אמורה לפגוש בכל מקרה וגם אם הפעם הראשונה תתפספס , תגיע הזדמנות שניה ? 
האם קיימות תבניות בראש , שאם ניתקל במישהו שדומה לאותה תבנית הוא יעורר רגשות מסוימים ? 
ההקבלה של השמש לאהבה מצאה חן בעיני - אנחנו לא יכולים לחיות בלעדיה , אבל יותר מדי יכול להזיק לנו ולגרום לכוויות שירפאו אחרי הרבה זמן . 
מה זאת אהבה ? 
השבוע האחרון עבר במהירות ובנעימות . 
ביום שני הייתי בצהרים במסעדה עם טל ובערב בסרט עם יעל . 
בשלישי הצטרפתי לטל ויובל לטעימות של הקינוחים לחתונה , משם המשכנו ולמסעדה והתפצלנו - יובל חזר לישון לבד בבית וטל באה אלי . 
אני אוהבת שהיא ישנה אצלי , ככה אנחנו מנהלות שיחות נפש לתוך הלילה , מה שאי אפשר לעשות בטלפון או במסעדה הומת אדם . 
ביום רביעי הגיע תורה של שלי - ארוחת בוקר על שפת הים וחיפוש אחרי שמלה . 
והיום עוד מסעדה ובית קפה , הפעם עם גילי וידיד שלה , גיי חמוד , שהתנהג אלי כמו שבונבון היה מתנהג בהתחלה - בוהה לי במחשוף ושם את היד על הכתף שלי בחצי חיבוק בכל הזדמנות , למרות שהוא הכיר אותי היום לראשונה . 
במוצאי שבת אני אחגוג את המימונה ... 
.. 
. 
החג האהוב עלי ! 
כשהוזמנתי לחגוג ישר התקשרתי לטל להודיע לה שלא תעשה תוכניות , כי השנה אנחנו חוגגות מימונה כהלכתה , לא כמו המימונה האחרונה שהיינו בה , שהיתה נטולת מופלטות ולא מושקעת בעליל . 
שיהיה קולו - לולו של סופשבוע זו היתה הפתעה . 
באמצע היום אני , הדרכון וה - backpack מצאנו את עצמנו בשדה התעופה , נכנסים למטוס וממריאים . 
היא שילמה על הטיסה ואני ניסיתי להיזכר בכתובת המדוייקת של מלון הדירות ב upper west side . 
לא בטוחה אם זה ברחוב 82 או 86 , מקווה להיזכר עד שאגיע . 
כשנחתנו היא נעלמה ואני לא הצלחתי למצוא את היציאה , אז ביקשתי עזרה מבחור מקומי , שהוביל אותי לרחוב די חשוך . 
פתאום ניגש אלי שודד , כיוון לעברי אקדח וביקש את הכסף . 
זרקתי את התיק הצידה ונתתי לו את הארנק , בידיעה שהוא ימצא שם רק כמה שקלים ויתאכזב . 
בשיא החוצפה , ביקשתי את כרטיס האשראי והוא נתן לי אותו ונעלם . 
חיכיתי שהוא יעלם מקו האופק והחלטתי לברוח , מהפחד שהוא יתעצבן כשיגלה מה תכולת הארנק . 
אולי אני לחוצה בגלל כמות הדברים שאני אמורה לעשות והזמן הקצר שמוקצב למטרה זו . 
אולי זה בגלל שעוד מעט שוב יבואו שינויים גדולים - סיום הלימודים , החלפת מקום עבודה והחלטה אם להאריך את החוזה בדירה הנוכחית ( רוב הסיכויים שכן ) . 
חברה של טל מתחתנת ושתי חברות שלי מהעבודה , בחורות אינטיליגנטיות שנראות מצויין והיו לבד תקופה ארוכה , יוצאות 2 - 3 חודשים עם מישהו . 
עוד מוקדם לדעת איך זה יתפתח , אבל המגמה חיובית . 
אתמול ראיתי מעבר לכביש את נופר . 
לבושה בשמלה והולכת לאט בדרך למקום כלשהו , אולי לעבודה . 
יצר הסקרנות קרא לי ללכת אחריה , לשאול מה שלומה ולהתעדכן , אבל קול ההגיון עצר אותי . 
אני לא רוצה לחדש איתה את הקשר וגם לא יודעת מה היא מרגישה כלפי , אחרי שהתנתקתי ממנה בצורה לא יפה . 
פתאום נזכרתי שאין לה עותקים של התמונות שלנו מברצלונה . 
כשחזרנו משם היא היתה חייבת לי כמה מאות שקלים , לא רציתי להגדיל את החוב בעוד 200 ש"ח , אז אמרתי לה שכשיהיה לה כסף להחזיר לי ולשלם על העותקים שלה , אני אפתח גם לה את התמונות . 
ממבט ראשון ידעתי שאני מכירה אותו ושאולי יצאתי איתו בעבר ועדיין לא זיהיתי . 
גם הוא זיהה אותי והסתכל לכיוון , אין לי מושג אם הוא זכר מאיפה או לא . 
אף אחד מאיתנו לא ניגש לשני וניסה לברר וכעבור כמה דקות הוא יצא כשהתעלומה נשארה . 
5 דקות אחרי , כשראיתי אותו שוב בפינת הרחוב נזכרתי בדיוק מי הוא . 
החלאה היה אחראי על אחד הקטעים היותר מסריחים שעשו לי אי פעם . 
שקלתי לנקום אחרי שזה קרה , אבל בגלל שאני לא יודעת מה עומק המופרעות הנפשית שלו , החלטתי לוותר , כדי שהוא לא יתנקם בי חזרה . 
שנינו היינו בלונדיניים באותה תקופה , הוא הקריח ואני חזרתי לצבע הטבעי , כנראה שזה מה שעיכב את הזיהוי . 
לרגע התפתיתי לעשות לו פדיחות , אבל כשנזכרתי מול מה אני עומדת , החלטתי לוותר . 
אולי זה אומר שאני צריכה לעבור דירה ? 
ואולי גם מדינה באותה הזדמנות ? 
משנה מקום משנה מזל ? 
