מעייפות אותי יותר , מעבירה את הימים בלקוות ליום הבא , מחפשת תהליכים בשירים של אחרים , מחפשת דימויים שלא קיימים בתוך העיניים שלך , בצילום ישן . 
.. אגב , נעלמתן לי , אתן מקבלות עדכונים כראוי ובוחרות לא להגיב או שמשהו לא בסדר ? 
אתה מסוג האנשים ש אני מחפשת לפגוש כשאני משוטטת בגן מאיר , או מסתכלת מבעד לחלון באוטובוס . 
או מאלה שעוברים בחוץ , בדיוק כשאני בוחנת ויברטורים ליד דיזינגוף סנטר , ונותנים לי מבט , חצי דרך פנימה אל הנשמה . 
.. [ הוא גרם לי לחזור לכתוב : ] [ אה , תודה לאנה ] המשאלות שלי מתפוגגות בין האצבעות , בין נשיפות של ריסים , והחזקת אצבעות . 
לא מצליחה להתקיים , שלא לדבר על הרצונות שלי . 
[ יש לנו גם שאיפות אחרות ? 
] .. " כל שאבקש לקבל ייתפזר באויר " [ הבנות נחמה ] .. בינתיים תולשת שיערות כאילו הן המחברות בין החוץ לרגש ואם ייתלשו לא ישאר בי עוד להוציא . 
הרי , גם ככה לא יוצא ממני כלום בימים אלה , לא מילים , לא צורות , לא חיוכים , לא יוקרה , לא פשטות , לא יעילות . 
רק זיעה , שינה ואורגזמות מלאכותיות , וגם זה לבד . 
.. הָלַכְתִּי בַּדֶּרֶך ְ אֵלַיִך ְ אִשָּׁה דֶּרֶך ְ רוֹגַעַת לְלֹא כֹּל עִנּוּי . 
שְׂדֵרַת בְּרוֹשִׁים נִצֶּבֶת כְּמֵאָז , זְקוּפָה וְדוֹמֶמֶת לְלֹא כֹּל שִׁינּוּי וְאֵיכָה אָשׁוּב מִמֵּך ְ אֶהֱלוֹך ְ אַחַר הַלַּהַט שֶׁנָסַך ְ בִּי דָּמֵך ְ ? 
הֲתִצְהַל לִי דֶּרֶך ְ בְּצֵאתִי כִּבְבּוֹאִי ? 
הֲיָאִיר מִשְׁעוֹלִי בְּלֶכְתִּי מֵעִמְּך ְ ? 
בעיקר מילים של אחרים , אני לועסת אותן הלוך ושוב , והן לא מועילות לי ולו במעט . 
מחכה שתגיע מוטיבציה לעשות , או מוזה לכתוב , או אדם שיוסיף לחשק להיות . 
[ שקיים , בהחלט קיים ! 
אבל מתכסה לעיתים בעננת כאב ] .. לחלוטין , השילוב של יין והכדורים שלי עושה דברים מוזרים לראש . 
הייתה ארוחת ערב , יומולדת לאשתו של אבא . 
אני זוכרת את הנסיעה המדהימה עם אחי על האופנוע , ואז אוטובוס לירושלים , ואז שלישלי התקשרה , עד כאן הכל מסודר , אבל אני לא יודעת למה שלחתי לו מייל , ואני לא זוכרת מתי הלכתי לישון , ולמה קמתי בחמש לפנות בוקר , והיה לי חלום כל כך טוב , שלתמר יש אח בגילנו , והוא פשוט תמר בגרסה זכרית ויש לנו קשר הכי מדהים בעולם , ובכל החזקת ידיים יש התרגשות כי הוא דתי , ואז הוא מציל אותי ממן משהו קוסמי שקורה בעולם והופך אותו למקום רע , אבל אנחנו מוגנים בתוך האהבה שלנו . 
והערתי את עצמי בכוח , כי תוך כדי שינה הייתי בטוחה שהוא באמת שם , לידי , ורק העניין של הקוסמוס הוא חלום , והתעוררתי וגיליתי שאני מתגעגעת למשהו שלא התקיים מעולם . 
יש לי רצון עז לבלות את שארית היום במיטה , לחלום על אותו אביר , לא להכנע למציאות . 
