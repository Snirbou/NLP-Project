עוברים עלי ימים שקטים , ימים של לחץ בעבודה , ושקט בראש . 
זה היה החודש הכי שקט שלי בישרא , וכבר כמעט שכחתי איך כותבים פה , לא שפעם ממש ידעתי את המלאכה . 
אבל פעם היה לי מה להגיד , בעיקר לעצמי , ועכשיו המוזות ישנות . 
רק נחירות קלות עוד נשמעות מידי פעם . 
לפחות אני יודע שהן נושמות . 
המייל שלי מדשדש באזור התשעים וחמישה אחוז תפוסה . 
צריך להתחיל למחוק . 
עברתי על כולם . 
חלקם מעלים חיוך , חלקם צובטים , כולם מעלים זכרונות , ואף אחד מהם לא מחיק . 
ועכשיו תסלחו לי , יש לי בלוג להתניע . 
מישהו זוכר איפה הדוושה של הגז ? 
ישרא מתערבב , ישרא רועד . 
האבק עולה למעלה וקצת מקשה על הראיה . 
אנשים אמיתיים , יומנים פיקטיווים . 
יומנים אמיתיים , ודמויות פיקטיוויות . 
יומן זה מילים . 
לפעמים צילומים . 
אולי גם ציורים . 
כל אחד בוחר לעצמו . 
וכל אחד מאיתנו בוחר את מי לקרוא . 
היומן הוא חלק בפאזל , ולא להפך . 
אני נקשר למילים . 
לפעמים גם לאנשים שמאחוריהן . 
מן תמימות של ילדים שבוטחים בזרים . 
מיד . 
בלי פילטרים . 
צעד אחורה . 
האבק ישקע . 
הראות תהיה בהירה יותר . 
את הציניות אני משאיר לחיים מחוץ לישרא . 
החיים זה לא כאן . 
אז התמימות לא תאבד , אין חשש . 
'שלום לתמימות / למדתי גם אני לשקר / לא יקרה לי דבר / אחרי שאמות / אין בסוף עולם אחר ' ( שלום לתמימות - רונית שחר ) למה בכלל התעסקתי עם כל זה ? 
כי - ניקח לדוגמא בחורה . 
עור חלק חלק . 
בלי אף שערה . 
עיניים חתוליות , מבט חכם . 
רגליים ארוכות . 
מתחילות פה , נגמרות שם . 
שיער חום בהיר . 
בקוקו אסוף . 
חזה קטן . 
זקוף . 
אפילו חצוף . 
צוואר ארוך . 
על הצוואר - צעיף לתפארת . 
מתחת לצעיף , הס פן תעיר . 
שוכנת גרוגרת . 
שיט . 
אסון , זו לא גיברת , זה אדון . 
( הגזמתי ? 
אולי . 
אבל הונאה היא הונאה . 
וכשמשחקים בלב זה כואב ) . 
וזהו . 
זהו , קצת חופש . 
אני לא פה , אני לא שם , ואם ישאלו , אז אני בכל מקום בעולם . 
אחזור בעוד שבוע , אריווידרצ'י . 
אני אומר לבן - את שומעת שחור , אני רואה זריחה - את מביטה בְשקיעה , זה שַקט - לא , זה רועש , אני אוהב אותך בתור ידידה , את אוהבת אותי בתור ידיד , את שונאת , את לא יודעת אמצע , אני אוהב אותך בתור ידידה , חבל שאת לא מקשיבה . 
