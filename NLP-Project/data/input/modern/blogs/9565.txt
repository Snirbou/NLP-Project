אני מבינה שיש בי פאן מסויים שתמיד יהיה קצת בת עֶשְרֶה . 
עם קיצוניות עוצמות הרגש , ההסחפות , האימפולסיביות , והפזיזות לעיתים . 
היום אני מבינה שכך נשאר בי משהו שהוא בת בלי גיל . 
לפני שנה בדיוק הייתי במטוס מעל הים התיכון בדרכי לוורשה לסעוד את ג . 
ליד מיטת חוליו . 
סיפורי וורשה סופרו ונותחו כאן באריכות ולא אחזור עליהם . 
לפחות לא כרגע ( ומי שמאוד רוצה יכול להמשיך מהלינק והלאה ) . 
מתאים לי לזכור בפרוטרוט במוחי הקודח כמעט כל פרט שקשור לנסיעה הזאת כולל הבגדים שלקחתי איתי ( לא הרבה , ממש לא ) ועד לבגד בו טסתי . 
אבל הדהים אותי להביט בעצמי במהלך הבוקר ולשים לב שלבשתי היום בדיוק את אותם הבגדים ממש . 
ועל זה נאמר : אלוהים עם האחרים אני אסתדר , רק הצל אותי מעצמי ... 
.. 
. 
לכתוב בו לפרוייקט האוהבים . 
בתקופה לא פשוטה לי , עם הרבה התחבטויות , מחשבות , החלטות וכאבים שבאים אותם , ובבוקר שבו , פשוטו כמשמעו , הייתי ירודה כל כך עד כי זחלתי על גחוני כמעט אני יכולה לומר , במלוא ההכרה הפנימית שהחיים הם דבר נפלא . 
ואין , אין דבר ואדם עלי אדמות ובעולם שימנע ממני לטעום שוב ושוב את התבלין הנפלא ביותר לחיים , האהבה . 
( ועל האהבה והדברים שקשורים אליה אפשר לקרוא כאן וכאן ) . 
נעבור את זה , וגמרנו . 
אבל " זה " מסרב לעבור ואנחנו ( אנחנו ? 
אני ! 
) לא גומרים . 
בערה בי בערה פנימית שחיכתה להגיע לחדר הכושר ולהוציא את עצמה בסערה . 
וכשהגעתי לשם והתנפלתי על המכשירים כאילו אין בילתם בעולם , בערה הלהבה עד תומה ולפתע הפכה לקטנה וכחולה וכבתה בלחישה רכה . 
שהאחריות היא עלי . 
באופן גורף ומוחלט ובלי שום הנחות וקיצורי דרך . 
והאחריות הזאת מאפשרת לי להחליט על הדרך , הזמן והצורה שבה אוציא אותה אל הפועל , אבל משאירה אותי שם , לעיתים , מאוד לבד . 
תוספת : ואולי " לבד " אינה המילה המדוייקת . 
אולי מדוייק יותר לכתוב : ביני לבין עצמי . 
כי שם הכל מתחיל ולשם הוא גם חוזר . 
* * * * * * * * * * * * * * * * * * * * * * * * * * * * * * * * * * * * * * * והתוספת נעשתה לאחר נסיעה ארוכה בכבישי הדרום עד פאתי ארץ הקאסמים , כשהמוסיקה שלי רועמת בקולי קולות , בין שדות חיטה קצורים לשדות חמניות צהובות מחייכות לשמש . 
( על המזרן ( תרגילי בטן ) סופרת את תרגילי הבטן . 
למעלה . 
באלכסון . 
עם הרגליים באוויר . 
עוד 16 פעמים . 
עוד 16 . 
עוד ... 
.. 
. 
) שקט . 
סוף סוף שקט . 
לאחר הרעש הפנימי הבלתי פוסק והמתיש לעיתים , שבא עם השיחות שביני לבין עצמי על ההליכון פתאום השתרר לו שקט . 
השרירים צועקים . 
דורשים את תשומת הלב שלי אליהם לא אל הרעש הפנימי . 
1 2 3 4 5 ... 
.. 
. 
לחיצה - ישיבה ( תרגילי חזה ) . 
1 2 3 4 5 ... 
.. 
. 
אני מתה כאן . 
המכשיר הזה הורג אותי . 
כאילו החזה נתלש לי ממקומו ויחד איתו זרועות הידיים . 
לנשום . 
, להתרכז בספירה . 
לאט לאט . 
זה משונה לגלות פתאום איך דברים שחשבת שהם כבר חלק ממך כמו נשימה מחזירים אותך אחורה למקומות שאת כבר מזמן לא שם . 
תגובות אוטומטיות קוראים להן . 
ולי , לי לוקח זמן להבין , לקלוט ולהפנים את הדברים . 
ופתאום אני מוצאת את עצמי במקומות שבהם הפחד שלט , רק שעדיין אני לא יודעת מהו הפחד הספציפי הזה , כי מזמן הנחתי אותו מאחורי גבי ולא הסתכלתי אחורנית . 
אבל הוא הזדקף פתאום ואני לא שמתי לב מיד . 
חתירה בישיבה ( תרגילי גב ) . 
1 2 3 4 5 ... קדימה , אחורה , קדימה , אחורה . 
חותרת וחוזרת למקום שבו הייתי . 
ושוב . 
שרירי היד מתאמצים , מיישרת את הגב . 
חותרת . 
שמתי לב לדברים אחרים , אבל גם אותם לקח לי זמן לעבד . 
איטית אנוכי . 
כבר אמרתי . 
ושכחתי את העובדה הבסיסית ביותר , שאותה למדתי כדבר הראשון , והוא לתת לרגשות שלי את המקום הראוי להן . 
טוטל ( ישבן וירכיים ) 1 2 3 4 5 ... את זה אני דווקא אוהבת . 
עומדת ונותנת לרגל לשאת את המכשיר קדימה ואחורה . 
מרוכזת בתרגיל ובספירה ומקפידה לא לדחוף את הרגל יותר מדי אחורה . 
לשים גבול . 
שכחתי שהכאב בא מהמקום בו אני משתיקה את עצמי , שכחתי כי שם לא קיימת היכולת שלי לבחור איך להגיב על הדברים . 
היא תגיע רק לאחר שאתן זכות קיום , אמיתית , לרגשות ולתחושות . 
זה כאילו אני פותרת משוואות דיפרנציאליות במתמטיקה אבל שכחתי את ה 1+1 הבסיסי ( נו , וכל כך מתאים לי לתת דוגמא מעולם שסגור בפני סגירה הרמטית ... 
.. 
. 
) . 
כפיפה ( שריר רגל עליון ) . 
1 2 3 4 5 ... כאן צריך להזהר . 
כאן הברכיים צורחות לפעמים ואני נזכרת בימים ההם , לפני שנים כשלא יכולתי כמעט לכופף אותם . 
יניב המדריך מתקן לי את התרגיל ומתברר שזה זמן עשיתי אותו לא נכון . 
לא נורא . 
אפשר לתקן . 
אפשר לעשות מחדש , נכון . 
ובעצם , כבר הייתי במקום דומה פעם . 
לפני חודשים די רבים , כשחשבתי שיש לי משהו ופחדתי כל כך לאבד אותו . 
ורק כשהבנתי שבעצם כך אין לי אותו , שהוא אבד , רק אז הפסקתי לפחד ויכולתי להיות אני . 
מקרבים ( שרירי רגל פנימיים ) . 
1 2 3 4 5 ... תנוחה מביכה לפעמים , במיוחד שאת מול הראי ומאחורייך יכולים לראות אותה כל הולכי ההליכונים ומדוושי האופניים העומדים במקומם . 
התרגיל קל לי מדי . 
מעלה את המשקל , סוגרת ופותחת לאט את הרגליים , מרגישה את השרירים מתאמצים . 
מרגישה אותם קיימים . 
וכשמסתכלים לפחד בעיניים , בהכי לבן של העיניים ולא ממצמצים , הוא מאבד את היכולת שלו להשפיע עלינו . 
הכאב עדיין שם , אבל גם הוא מבין שאת ליטרת הבשר שלו לא יקבל הפעם ולא יגדל עד שימלא את כל כולי בלי יכולת לנשום , ואז הוא מוותר ומסתובב ומתפוגג לו . 
מכשיר אחרון . 
סיימתי . 
החלטתי . 
שבת שלום חברים יקרים , ופתאום אני מתחילה לראות שוב את צבעי הפרחים באדניות ... 
.. 
. 
( בוקר בחדר הכושר ) כך אני מרגישה . 
אני לא צריכה להתנצל על התחושות שלי . 
אני לא צריכה להסביר למה ואיך ומדוע וכמה . 
זאת אני ואני יכולה לראות הר כעכבר ואני יכולה לראות עכבר כהר . 
זאת אני ומה שכואב לי לאו דווקא כואב לאחרים אבל זאת אני . 
ואני לא רוצה להסביר . 
אני לא צריכה להסביר . 
אני רוצה לקבל את העובדה שזאת אני . 
