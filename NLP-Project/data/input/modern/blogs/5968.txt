אני כה שמח שזה עתה התקשרו אליי עושי סקר , בנושא ביטוח בריאות ממלכתי , הנערך ע"י האוניברסיטה העברית . 
מזלי שהשתתפתי בסקר זה . 
כשנשאלתי האם עדיף להשקיע כסף נתון מתקציב ביטוח הבריאות הממלכתי בהארכת חייהם של 10 חולים סופניים ב - 4 חודשים , או במתן טיפול ל - 1,000 בני נוער הסובלים מאקנה חריפה ועמוקה העלולה להתפתח לצלקות , עניתי בלי כחל ושרק : עדיף מתן טיפול לבני הנוער . 
אני תומך בקדושת החיים , אך לא פחות מכך , אני מאמין גם בקדושת ההגיון . 
כשנשאלתי מי לדעתי הגוף שצריך להחליט על הכנסתם והוצאתם של טיפולים מסל הבריאות , עניתי : ועדת הרווחה של הכנסת . 
התרגשתי במהלך הסקר . 
כשנשאלתי האם עדיף לתת טיפול ל - 50 נשים מוכות או ל - 100 בעלי מום אינטלקטואלי העלול להתפתח עד שלא יהיה להם קשר עם הסביבה , בהחלט התלבטתי . 
בסוף בחרתי באפשרות השניה . 
היתה שאלה מאוד מעניינת : אדם בן 45 היה אלכוהוליסט מאז גיל 16 וסירב לקבל טיפול נגד האלכוהוליזם כל השנים האלו . 
עכשיו יש לו שחמת כבד קשה , ואם לא ינתן לו טיפול מסל הבריאות הממלכתי , הוא ימות ככל הנראה תוך שנה . 
בסולם 1 עד 10 , איפה היית מדרג את מתן הטיפול ? 
ועניתי : 5 . 
כן , זה סקר חשוב , ומדהים איך שהוא נכנס לחיי בדיוק היום - היום בו מתחדשות ביתר שאת מחשבותיי על ענייני הדרך בה העולם האנושי עובד . 
שיש בארצות הברית רק שתי מפלגות לבחור מביניהן . 
http://www.dcpoliticalreport.com/PartyLink.htm מנועים . 
מילה קטנה גדולה . 
נושא שפשוט מרתק אותי מעבר לכל תיאור . 
וכשאני אומר " מנועים " , נא לא להבין שאני מתכוון רק למנועים מכניים שמזיזים חפצים פיזיים . 
אני מתכוון גם למעבדי מחשב . 
אני מתכוון גם לשמש עצמה ולכל כוכב אקסותרמי באשר הוא . 
אולי אני אפילו מתכוון למנוע החזק ביותר הידוע : מוח האדם . 
אם נתרכז לכמה רגעים רק במנועים שהם כן מכניים מזיזים , אסביר את כוונתי . 
מרתק אותי מנוע בסדר גודל של 100 כ"ס של מכונית משפחתית פשוטה . 
איך שהוא לוקח דלק ושורף אותו ומעביר את האנרגיה לחתיכות גומי עגולות , שבהתחככותן עם הכביש תוך כדי הסתובבות גורמות למכונית כולה לנוע במהירויות שיכולות להגיע ל - 200 קמ"ש . 
וה - inner workings שלו , עם הגיר , העברת ההילוכים , יותר מהירות = פחות תאוצה , וכל זה , הם מסעירים מאוד . 
מעניין אותי מנוע בוכנה של מטוס קרב מתקופת מלחמת העולם השניה . 
במיוחד אותם אלו היותר מתקדמים . 
אלו עם הזרקת המים או מים - מתאנול , שהגבירה בבת אחת את הכוח המופק על ידי המנוע - שווה הערך המוקדם ל - afterburner . 
מעניין אותי איך שמנועים כאלו לוקחים דלק מסוג אווגז , שורפים אותו ב - 18 צילינדרים במהירות כבירה , מסובבים מערכת שלמה של גלגלי שיניים שבסופו של דבר מחוברים לפרופלר תלת להבי או ארבעה להבי שמסתובב באוויר החופשי וגורם , על ידי אפקטים פיזיקליים שונים ומשונים ( אפקט ברנולי , חוק זמני ההגעה השווים - האין אלו האפקטים הגורמים ללהבי פרופלר לעשות משהו ? 
! ) , למטוס חד מנועי שמשקלו יכול להיות אפילו כל כך הרבה כמו 8 טונות , לנוע במהירות של יותר מ - 600 קמ"ש ( דוגמה לכל העניין : ה - F6F Hellcat ) . 
מעניינים אותי מנועי סילון . 
איך שהם נוטלים אוויר מקדימה , דוחסים אותו בתוך טורבינה יחד עם אוויר אטמוספירי , מפוצצים את כל התערובת ופולטים את תוצאת הפיצוץ הזה לאחורה בלחץ יותר גדול משנלקח מקדימה . 
מעניינים אותי מבערים אחוריים - העובדה הפשוטה שאפשר פשוט להזריק דלק סילוני לתוך זרם גזי פליטה חמים ( שנוצרו , למותר לציין , משריפתו של עוד דלק סילוני ) , והדלק הזה יתפוצץ , והפיצוץ יפיק דחף יעיל ובר שימוש המתווסף על הדחף המופק על ידי ליבתו של המנוע , היא עובדה מקסימה לאין שיעור . 
וכל זה ביחד יכול לגרום למטוסים הללו להגיע למהירויות של גם 2,000 וגם 3,000 קמ"ש . 
מעניינים אותי כורים ימיים . 
אותן תחנות כוח גרעיניות המפליגות בים בבטנן של ספינות , ומחממות מים - שנשאבו מן הים המקיף את הספינה ואז זוקקו - והופכות אותם לקיטור , והקיטור הזה גם מסובב את פרופלרי הספינה וגם משמש להפקת חשמל ( על ידי גנרטורים שיש בתוכם סליל מתכת המסוּבב על ידי טורבינות , המסוּבבות על ידי אותו קיטור ) . 
הידיעה שמוטות אורניום המונמכים ומוצאים אל תוך ומתוך ליבות כור , יכולים לעשות את הפעולה שהיא להניע 100,000 טונות , החותרות נגד גרר הידרודינמי משמעותי , במהירות שיכולה להגיע גם ל - 90 קמ"ש , על ידי האצלת כוחם לארבעה פרופלרים חמישה להביים - היא ידיעה קסומה . 
מעניינת אותי מערכת יצור הכוח של החלליות הבלתי מאוישות פיוניר 10 , פיוניר 11 , וויאג'ר 1 ווויאג'ר 2 . 
החמימות המשתחררת בדעיכתו האטית של פלוטוניום רדיואקטיבי , היא שמספקת כוח למערכות מונעות - החשמל השונות של החלליות הללו , שהן החפצים מעשה ידי אדם הראשונים לעזוב את מערכת השמש ( בעוד כ - 2,000,000 שנים יגיעו הן אל מערכות כוכבים אחרות , מרוחקות , כשהן נושאות לוחיות מתכת עם מסרים מן המין האנושי ) . 
זה לא יאמן , נכון ? 
פשוט ... 
.. 
. 
חמימות ותו לא , מסוגלת לתמוך במערכות חשמליות שמשדרות אותות אלקטרומגנטיים על פני מרחקים של עשרות מיליארדי קילומטרים , במשך 30 שנה לפני שישבקו חיים . 
מקסימה אותי גם העובדה שהרקטות שנתנו לחלליות הללו את הדחיפה הראשונית אל החלל החיצון , לא היו עוד צריכות לעשות שום דבר מרגע שעזבו החלליות לגמרי את התחום בו יש לכוח המשיכה של כדור הארץ איזשהי משמעות . 
החוק השלישי של ניוטון - " כל עוד לא מופעל על גוף במצב מסוים שום כוח , הגוף ימשיך להיות באותו מצב " - עשה את העבודה . 
שום כוח לא פועל על ארבע החלליות , פרט לאותם זמנים בהם הן התקרבו לכוכבי לכת שונים כדי לצבור מהירות ( מה שאיפשר לחלליות הוויאג'ר להגיע למהירות של 17 קילומטרים לשניה , שהיא גבוהה פי 2.5 ממהירות ההימלטות מכדור הארץ - והיא , מהירות ההימלטות , שווה בערך למהירותם של כאלו אובייקטים כמו מעבורת החלל , לוויינים וטילים בליסטיים בשלב השיא של טיסתם ) . 
מעניינים אותי קונספטי הנעה מתקדמים אל החלל החיצון . 
הנעת פלסמה . 
אנטי חומר ( אפילו שזה היום לחלוטין לא כלכלי ) . 
שדות מגנטיים . 
מה עוד אפשר לבקש ? 
זה באמת גבול המהירות . 
אלא אם , מי יודע , נמצא דרך להתקרב למהירות האור ... 
.. 
. 
... נצנץ , נצנץ , כוכב זוהר ... גם אם מישהו אינו קופירייטר אדיר , אין פירוש הדבר שדעותיו אינן צודקות . 
ה - 19 ליולי 2004 , שעה 19:00 . 
היום בו הפכה ישראל באופן רשמי לרפובליקת בננות . 
למרות המעט מאוד הזה : אני בכל זאת קוסמופוליטי . 
בזכות מה ? 
אם היתי צריך לבחור גורם אחד בלבד , הרי קוראים לו " שקעים בקיר , אחד מהם של הטלפון ואחד של הכבלים , שלשניהם חוברו מודמי אינטרנט " . 
פשוט לא יאמן , באיזו מידה כבירה פולסים של אלקטרונים הביאו לי את העולם , ובגדול , אל מול עיניי , ב - 54 החודשים האחרונים . 
הדברים שלמדתי באמצעות האינטרנט - ורק באמצעותו - שינו אותי במידה עמוקה שמעבר למילים . 
