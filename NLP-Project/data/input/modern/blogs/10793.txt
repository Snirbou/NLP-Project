התחביב החדש שלי הוא To Do lists . 
זה התחיל מכמה טלפונים שהיה עליי לעשות לאחר שסיימתי עם הקורס , והמשיך בהתמכרות קלה ובלתי מזיקה . 
המחברת פתוחה על השולחן באופן תמידי , ואני כותבת בעפרון את כל מה שצריך להעשות , ומסמנת קו על כל מטלה שבוצעה . 
קו חוצה , אגב , הרבה יותר נחמד מ " וי " . 
אמנם המונח הוא " לסמן וי " אבל קו מרגיש הרבה יותר משמעותי . 
חוץ מלסמן קווים אני גם קצת עושה דברים של חופש . 
לא יותר מדי . 
והגוף שלי גם דואג שאני לא אהנה מהם עד הסוף . 
כנראה שהוא לא חושב שהרווחתי את החופש שלי ביושר . 
או שזו אני לא חושבת ככה ? 
אני לא בטוחה . 
בכל אופן , מהים הצלחתי מאוד להנות , למרות שזה גרם לי לקום בשמונה ורבע בבוקר , כשממש לא התאים לעיניים שלי להפקח . 
הים עושה לי טוב . 
הוא אחד המקומות היחידים שמשקיטים את המוח העסוק מדי שלי . 
חוץ מזה שאני מאוהבת בבגד הים החדש שלי . 
הוא ורוד ברובו . 
ורוד צועק כזה , מקסים לגמרי . 
ואני גם כוסית עכשיו אז זה עובד נהדר . 
גם עם השמלה החדשה שלי , וגם עם השמלה הקצת פחות חדשה שלי . 
גם בהן אני מאוהבת . 
בכלל , אני די מרוצה מהבגדים שאני לובשת לאחרונה . 
וממה שאני רואה במראה . 
נכון שזה נשמע אידאלי ? 
לאהוב את מה שרואים במראה ? 
אז זהו , מסתבר שלא ממש . 
לאחרונה גיליתי שאני יכולה לחשוב שאני יפה ועדיין לא לאהוב את עצמי במיוחד . 
איך זה ייתכן ? 
לא יודעת . 
אבל אני גם חושבת שמישל פייפר יפה ואני לא אוהבת אותה . 
( דוגמא רעה , אני יודעת , את מישל פייפר אני לא מכירה ואת עצמי כן , אבל אני מוכנה להעלים עין אם גם אתם תעשו כן . 
) אני גם שומעת הרבה יותר מדי את " התיקון של חיי " ( מאיה רוטמן ) למרות שזה לא שיר גאוני במיוחד . 
הוא פשוט מסיים את הסרט " הסודות " , שהלכתי לראות אתמול . 
אני חושבת שאת כל עשרים הדקות האחרונות של הסרט ביליתי בבכי . 
ישבתי והתייפחתי והדמעות הרטיבו לי את הלחיים ואת הצוואר ואפילו את החולצה , ולא היה לי אכפת , כי קולנוע זה דווקא מקום טוב לבכות בו . 
( לא שאני מכירה מקום שרע לבכות בו , אבל יש את המוצלחים במיוחד . 
) בכל אופן , אניה בוקשטיין ומיכל שטמלר מקסימות . 
בטח אני אראה אותו שוב בדיוידי או משהו כזה , למרות שהוא בטח יישבור לי את הלב גם בצפייה שניה . 
