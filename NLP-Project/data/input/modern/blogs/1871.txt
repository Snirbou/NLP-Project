האמן 17 הוא מדור בוואללה תרבות שמציג סדרת שאלות קבועה , כל פעם לאמן אחר . 
בעיקר אמני אמנות מודרנית , אבל גם מוזיקאים , מאיירים וקומיקסאים . 
יצאתי לכם מכל החורים . 
נ.ב . 
אבל בכל זאת אני אשמח אם תגיבו שם , כדי שלא יהיו שם רק תגובות רעות . 
הפסטיבל הסתיים , תודה לכל מי שביקר ו\או קנה . 
הפסטיבל השנה היה מוצלח בצורה חסרת תקדים , הן מבחינת כמות ואיכות היצירה והן מבחינת כמות ( ואיכות , כמובן ) הקהל . 
נצטרך לעבוד קשה כדי להתעלות על מה שהיה פה השנה , למרות התקלות הטכניות . 
צילום : אלית אבני התכוונתי להעיר כמה הערות בנושא הפוליטי . 
חמתי בוערת ובא לי לשבור דברים כשאני שומע את זעקות הקוזאק הנגזל של שיאני היקום בחוצפה , חבורת המתנחבלים . 
אבל כרגיל , את כל מה שהתכוונתי להגיד אורי אבנרי כבר אמר , וחסך ממני את הצורך לנסות לכתוב על הנושא בלי להיגרר לרצף מטופש של גידופים , שלמרות שכולם מוצדקים , הם לא באמת תורמים . 
הטור של אבנרי מועתק ללא רשות , אבל אני מניח שזה בסדר . 
הטור מתפרסם בקביעות כל שבת כאן באתר גוש שלום . 
אני ממליץ עליו בחום ובדרך כלל , אם כי לא ממש תמיד , אני חותם על כל מילה . 
מומלץ לקרוא גם אחורה , הטורים לא מתיישנים , להיפך . 
את מה שאורי אבנרי אומר עכשיו יגיד נתניהו בעוד ארבעים שנה , ממש כפי שאת מה שאורי אמר לפני ארבעים שנה אומר מר שרון היום . 
שילמנו מיליארדים כדי ליישב אתכם שם . 
שילמנו מיליארדים כדי להחזיק אתכם שם . 
הרי רובכם חייתם שם על חשבוננו . 
שילמנו מיליארדים כדי להגן עליכם , ועשרות חיילים וחיילות נהרגו במשימה זו . 
עכשיו שילמנו מיליארדים ( שמונה ? 
עשרה ? 
שנים - עשר ? 
) כדי לחלץ אתכם משם , תמורת פיצויים נדיבים . 
אבל כל זה לא מספיק . 
אתם שוב זועקים חמס . 
שוב אתם מקופחים . 
שוב מגיע לכם הרבה - הרבה יותר . 
עוד מיליארדים . 
חבלי - ארץ שלמים , רצוי חופים , מיוחדים לכם , כדי שתעברו " כקהילות " . 
כדי שתוכלו להתבדל . 
כדי שיהיו לכם בתי - ספר מיוחדים משלכם . 
כדי שרובכם תקבלו שוב משכורות ממשלתיות כעובדי מועצה וחינוך וביטחון . 
אינני יודע אם בספר - השיאים של גינס מוענק תואר לשיאני החוצפה . 
אם כן , זה מגיע לכם ללא מתחרים . 
אתם לא רק סוחטים מיליארדים - אתם גם בטוחים שמגיע לכם . 
כמו שהגיע לכם בעבר לקבל וילות - פאר בחצי - חינם , פרנסה , אדמה ומים , כך מגיע לכם הכול גם עכשיו . 
מגיע לכם לקחת את הכסף השייך לחולים , לזקנים , לנכים , לילדים , למובטלים . 
מפני שאתם מלח הארץ . 
מפני שאתם מחזיקים בזקנו של המשיח . 
מפני שאלוהים בחרכם . 
אולי הייתי משתתף בצערכם , אילו הבעתם מילה אחת של צער על 1500 בתי הפלסטינים שנהרסו בגללכם , יותר מכל בתי המתנחלים הנהרסים עכשיו . 
אילו הבעתם צער על גורל אלפי הילדים , שגורשו מבתיהם תוך חצי שעה , בלי פיצויים ובלי בתי - מלון ופסיכולוגים . 
על אלפי העצים שנעקרו כדי לספק לכם " ביטחון " . 
וכבר אמר הילל הזקן , יהודי קצת יותר מוסרי , כשראה את הגולגולת צפה בנהר : " על שהטבעת , הוטבעת ... 
.. 
. 
" ונא לזכור : את החשבון לא משלמת " המדינה " , מין גוף אלמוני . 
את החשבון משלמים אני וכל קוראי השורות האלה , מכיסינו . 
למועצת יש"ע , שלום זהו זה . 
הבלוף נגמר . 
הבועה התפוצצה . 
במשך חודשים הילכתם עלינו אימים . 
הפצצתם אותנו במספרים דמיוניים . 
מאה אלף מפגינים , מאה וחמישים אלף מפגינים . 
" בסך הכול הפעלנו שני מיליונים " . 
כלומר : כמעט 40 % של הציבור היהודי בישראל . 
וזה עוד לא כלום . 
הבטחתם שבבוא העת יצעדו מאות אלפים לגוש - קטיף . 
רבבות חיילים וקצינים יסרבו למלא פקודה . 
כל כבישי הארץ ייחסמו . 
המדינה תשותק . 
העם כולו יקום נגד האיש הזה - האיש האחד - שהוא לבדו רוצה להוציא אתכם מרצועת - עזה . 
ומה קרה ? 
השמיים לא נפלו . 
אף כביש אחד לא נחסם . 
רק קומץ זעיר סירב פקודה - בהרבה פחות מסרבני - המצפון ממחנה - השלום - ואיש מהם לא היה מוכן , כמוהם , ללכת לכלא לשנה ויותר . 
ובעיקר : נשארתם לבדכם . 
לגמרי לבדכם . 
זה היה גלוי לעין מהרגע הראשון , כאשר בהפגנות הגדולות שלכם לא נראה כמעט איש שלא חבש כיפה סרוגה או כיפה של חוזר - בתשובה . 
שום ציבור אחר לא הצטרף אליכם : לא השמאל , לא המרכז , לא הימין החילוני , אפילו לא החרדים . 
כל דברי הרהב והיוהרה , ששמענו השכם והערב , התפוגגו כבועות - סבון . 
מה שנשאר זה רק האמא של כל הכישלונות . 
אבל במקום להיעלם מן הבמה להרבה זמן , לעשות " חשבון נפש " ולעכל את הכישלון , אתם משיגים שיא של חוצפה ופשוט ממשיכים כאילו כלום לא קרה . 
לתקשורת , שלום תסלחו לי על שאני פונה אליכם כך , כאילו הייתם אדם אחד . 
הרי אתם שלל של עיתונים , תחנות - רדיו וערוצי - טלוויזיה . 
אך אני פונה אליכם בלשון יחיד , כי בשבועות האחרונים הייתם כזה . 
כולכם ביחד דיברתם כאיש אחד , בסגנון אחד , במינוח אחד . 
וכולכם ביחד , להוציא כמה יחידי - סגולה , מעלתם בתפקידכם . 
במשך שבועות שימשתם במה לתעמולת המתנחלים . 
כל העיתונים . 
כל תחנות הרדיו . 
כל ערוצי - הטלוויזיה . 
24 שעות ביממה , שבעה ימים בשבוע . 
כל גיהוק וכל שיהוק של מתנחל הפכו אצלכם לידיעה , ואף לסנסציה . 
קולו של מחנה - השלום כמעט ולא נשמע , וקולם של המתנגדים העקביים ביותר להתנחלות לא נשמע בכלל . 
הטבעתם אותנו בים של קיטש , שעות על גבי שעות של צווחות ובכי , היסטריה מפוברקת והיסטריה אמיתית . 
רצף אינסופי של סצנות שבוימו במיוחד בשביל הטלוויזיה , במטרה מוצהרת " לצרוב בתודעה " ו " ליצור טראומה " . 
ממרומי הגג של שא - נור הזמין ח"כ אריה אלדד " כלובים " כדי לביים את המעמד הטראגי , ואף כתב אחד לא כתב : " משוגעים , תרדו מהגג ! 
" במקום דיווח ענייני שפכתם עלינו אשד של מלים טעונות : " מראה לא פשוט " , " כאב נורא " , " תמונות קורעות - לב " , " הנוער הנפלא הזה " . 
( רק לעיתים נדירות בצבץ בין המחזות המבוימים הבזק של אמת . 
כמו הילד שהתפלל ליד אמו , ראה שהפינוי נמשך וקרא בפליאה : " אמא , זה לא עזר ! 
" ) איפה הייתה בכל ההמולה הזאת העיתונות החוקרת ? 
מדוע לא שמענו את המספרים האמיתיים של המפגינים ? 
מי זה בכלל " מועצת יש"ע " , מי בחר בה , מה מעמדה החוקי , מניין באו עשרות המיליונים שבזבזה במאבק זה ? 
מדוע לא נחקר באיזה שדה גדלו גידולי - הפרא האלה , מה קורה במערכת - החינוך ה " ממלכתי - דתית " המחנכת על חשבוננו דורות של בריונים פנאטיים ? 
ומדוע לא העז איש לחשוף את הפארסה של " סטלינגרד " ו " מצדה " , שלוחמיהן ידעו היטב שאיש לא ישתמש נגדם באלות או בגז מדמיע , ושכול העצורים ישוחררו למחרת היום או ביום שאחריו ? 
אדוני ראש - הממשלה אני מתנצל . 
האמת , לא האמנתי שתלך עד הסוף בסיפור הזה . 
אבל ביצעת מה שהבטחת לבצע , ולא חשוב אם הייתה לך ברירה או לא , אם נסחפת ולא יכולת לחזור או שהאמריקאים הכריחו אותך . 
ואולם , המבחן האמיתי שלך מתחיל רק עכשיו . 
מעשיך בימים הקרובים יקבעו אם קנית את מקומך בהיסטוריה , או שתיזכר כשוטה . 
ראש - ממשלה אחר , המנהיג הבריטי דיוויד לויד - ג'ורג' , כשבא להצדיק את ההתנתקות מאירלנד , קבע : " אי - אפשר לקפוץ מעל לתהום בשתי קפיצות . 
" אתה נמצא עכשיו בדיוק במצב זה . 
התחלת לקפוץ . 
התהום פעורה מתחתיך . 
אם תעצור באמצע - תצנח לתוכה . 
אם לא תתקדם במהירות לפשרה היסטורית עם הפלסטינים , אתה תגשים במו - ידיך את נבואת - החורבן של בנימין נתניהו : תפרוץ אינתיפאדה שלישית , ורצועת - עזה תהפוך לפלטפורמה לירי פצמ"רים וקסאמים משופרים . 
זה לא הזמן לחשוב על הבחירות הבאות , להסתכל על העוזים והביבים למיניהם , על ליכוד א' וליכוד ב '. זה הזמן להרים את המבט ולעשות את המעשה ההיסטורי . 
זה המבחן שלך , ורק הוא יקבע אם הנסיגה מעזה הייתה אפיזודה זניחה או מעשה היסטורי . 
מפייסים יקרים - אתם צצים עכשיו כפטריות אחרי הגשם . 
אתם רוצים לפייס , להפגיש , " לאחות את הקרע בעם " . 
אין שום קרע . 
להפך , העם היה מאוחד בפרשה זו , בצורה מרשימה ואף מדהימה . 
לא " קרע " יש כאן , אלא עימות בלתי - נמנע בין הרוב המכריע של הציבור הישראלי לבין כת מתבדלת קטנה . 
אם חסרה הוכחה לכך , הרי באים המתנחלים ודורשים להקים להם בישראל ישובים נבדלים , עם בתי - ספר נבדלים - נבדלים גם מהציבור הציוני - דתי הכללי . 
הציבור הישראלי , רובו ככולו , הביע את רצונו במדינת - חוק , מדינה דמוקרטית , שבה יחליט הרוב , תוך כיבוד זכויות המיעוט . 
מדינה שפויה , חופשית ורציונלית . 
מדינה שיש לה גבולות וחוקה . 
שהיא חלק מהאנושות המתקדמת . 
מדינה המכבדת את כל הדתות אך אינה כפופה לדת . 
על המדינה הזאת קמה כבר לפני 30 שנה הכת הפנאטית , השואפת להקים במקומה מדינה אחרת : מדינה דתית , לאומנית וגזענית , הנשלטת על - ידי החוק האלוהי כפי שהוא מתפרש על - ידי רבניה . 
מדינה שתפקידה הוא לכבוש את כל ארץ - ישראל , לרשת אותה , לגרש את תושביה ה " נכרים " ולמלא אותה בהתנחלויות . 
בין שתי תפיסות אלה לא תיתכן שום פשרה , ואסור שתקום פשרה מדומה . 
כי הפשרה המוצעת היא תמיד חד - כיוונית , ומטרתה להחזיר את הרוב הישראלי לחיק המיעוט קנאי הרבני . 
העמימות הרעיונית היא מסך - עשן , שמאחוריו פועלים המהרסים . 
מה שנחוץ הוא ההפך : לשפוך אור בהיר , חסר - רחמים וחושף על טיב העימות , כדי שכל אדם בישראל יבין על מה המאבק . 
לא " צו פיוס " נחוץ , אלא דווקא " צו גיוס " - גיוס להגנה על מדינת - ישראל . 
לפרופסור ישעיהו ליבוביץ ז"ל פעם סיפרת לי שכאשר כבשו חסידיו של המטיף המוסלמי עבד - אל - והאב את העיר מכה , הדבר הראשון שעשו היה להרוס את קברו של הנביא מוחמד , כדי שהמאמינים לא יסגדו לאבנים . 
עכשיו מכריזים אצלנו שבתי - הכנסת בגוש - קטיף , שהוקמו לפני שנתיים - שלוש , הם " קדושים " . 
אתה היית עושה מהשרלטנים האלה עפר ואפר , כשם שעשית כאשר אמרת , בקולך החד והחותך , שהכותל המערבי הפך ל " דיסקוטק דתי " . 
אתה חסר לנו . 
