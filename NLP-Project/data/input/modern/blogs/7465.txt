כנראה שהבלוג שלי גורם לאנשים לחשוב שאני דכאונית עם נטיות התאבדותיות . 
אני לא . 
למקרה שתהיתם . 
ובכל זאת הגעתי למצב שהפנו אותי לקב"ן , בגלל שחשבו שאני רוצה להתאבד . 
אז אני לא , למקרה שתהיתם . 
אני כאן ונשארת כאן , ולא מתכוונת ללכת לשום מקום . 
רק אולי , לסנן קצת את ההומור שלי בבלוג . 
כי יש אנשים שלא מבינים אותו . 
ולמקרה שתהיתם - כיף לי להיות אני , רוב הזמן . 
וגם כשלא כיף , מתגברים . 
דברים טיפשיים כמו סטז' שהולך גרוע או מחסור בשעות שינה לא יגרום לי לעזוב אתכם . 
מרמור הוא בסך הכל דרך מצחיקה לראות קשיים . 
ומי שלא מבין את זה , חבל . 
שלכם , גריני . 
נ.ב - כשחושבים על זה , הכל בסופו של דבר , ממש מצחיק . 
( : " I need some sleep . 
You can’t go on like this " הגעתי למסקנה שאני לא יודעת לראיין . 
פשוט כך . 
ביום רביעי התחלתי את הסטז' שלי ביום סיוטי במיוחד : נכנסתי לראיון הראשון שלי רק ב 1 וחצי בצהריים , ויצאתי ממנו בסביבות 4 . 
לאחר מכן עבדתי שעות נוספות על כל הדברים שצריך לעשות אחרי ראיון ( דו"ח וכו' .. ) ויצאתי מתל השומר רק ב 7 בערב . 
זה היה נורא כי : א . 
ירד גשם ממש חזק . 
ב . 
ב 6 קו 2 מפסיק לפעול , ולכן הייתי צריכה ללכת ברגל למסוף תל השומר , ולהרטב עד שד עצמותיי . 
ג . 
היה עלי לקחת עוד אוטובוס לתחנה מרכזית ואחריו עוד אוטובוס לאשקלון . 
כמובן שהכל פעל לרעתי , ונוסף על כך שפספסתי את קו 300 של 20:10 ב 2 דקות בערך , הקו של 20:40 פשוט לא הגיע . 
התייבשתי בתחנה מרכזית בערך עד 9 ורבע ורק אז נזכר קו 300 להכנס לתחנה . 
ואם זה לא מספיק , כל הדרך נכבה לנהג המנוע והייתי בטוחה שעוד רגע והוא יפנה את כולנו מהאוטובוס ונמות בגשם . 
הביתה הגעתי רק ב 22:15 , ועוד הייתי צריכה : א . 
להתקלח ב . 
לארוז תיק , כי הייתי אמורה לסגור את השבת שלמחרת . 
השבת עצמה הייתה בסדר , תודה ששאלתם . 
שמרתי עם חבורה נחמדה של אנשים + מרותקת אחת שהעבירו לי אחלה את הזמן , וחוץ מהשמירה של 1 - 3 בלילה שום דבר לא היה יותר מדי מעייף . 
את הימים העברנו בשינה , אכילה וצביעת מיכל של קפה בצבעים ססגוניים ( טוב , האחרון זה רק אני ) . 
ביום ראשון נסעתי לתל השומר מב"ש , שזו נסיעה ארוכה ומיותרת גם אם לא מתחילים אותה בסביבות 10 בבוקר . 
כתוצאה מעיכוב ברכבת הגעתי לתל אביב רק ב 12 וחצי בצהריים , ולתל השומר הגעתי ב 1 וחצי . 
בשניה שנכנסתי לחדר ראיונות פגשה אותי שני , אחת המדריכות , ומלמלה לעצמה : " הו , פטל , פטל זה טוב .. 
. 
" חשדתי בכוונותיה ולכן מיד הצהרתי : " לא ! 
פטל זה לא טוב בכלל ! 
אין סיכוי שאני נכנסת לראיון עכשיו ! 
" שני פערה עיני עגל ושאלה : " למה לא ? 
" - " כי סגרתי שבת ומגיע לי לצאת מוקדם ! 
" הכרזתי . 
שני הלכה לה לדרכה ואני התיישבתי בהפגנתיות וסיפרתי לחברותיי לקורס המרותקות לדבריי איך זה לסגור שבת . 
פתאום קראה מישהי בשמי : " טלי ? 
" - " כן " , הודיתי באשמה . 
" אני המרכזת של הסטז'ים . 
תקשיבי , את צריכה להכנס לראיון עכשיו . 
" הבנתי שזה הולך להיות ויכוח ארוך , אך לא ויתרתי : " לא , אני אחרי שבת ואני גם לא מרגישה טוב . 
אני יוצאת היום מוקדם הביתה . 
" היא המשיכה לקשקש על כך שסטז' זה מקרה חריג ולפעמים לא מקבלים את הזכויות שמגיעות לך , אבל אני עמדתי על שלי , לשם שינוי , ובסוף היא נכנעה ואמרה : " טוב , אבל מחר תגיעי לכאן מוקדם , עד 8 בבוקר . 
" זה פשוט מוות הסטז' הזה . 
לא מספיק שמשחררים אותי ממנו בשעות שגורמות לי להגיע הביתה אחרי השעה שאני הולכת לישון בה בד"כ , אז גם מאלצים אותי לקום ב 5 בבוקר כדי להספיק להגיע . 
ואחרי כל זה אני אמורה לבוא רעננה ומאושרת ומוכנה לכל סוג של חולה נפש מטורלל שיביאו לי לראיין . 
ממש נפלא . 
היום ראיינתי שוב וזה היה הראיון הגרוע ביותר שנראה אי פעם עלי אדמות . 
בסופו של דבר המדריכה שהייתה איתי ריחמה עלי , או לחילופין על המלש"ב , הוציאה אותי ממנו באמצע והמשיכה אותו בעצמה . 
היתרון היה שהיא זאת שכתבה אח"כ את הדו"ח והכל , כי היא זאת שראיינה , וגם שיכולתי לצאת בשעה נורמלית . 
החסרון היה , נו , שאני דפוקה . 
אני שונאת להיות בסטז' . 
לא אכפת לי כבר אם אני אעבור אותו או לא , העיקר שאני לא אצטרך להמשיך לנסוע לתל השומר כל יום ולסבול . 
נתחיל בציטוט עדכני שקשור לנושא שאתייחס אליו בסיום הפוסט : אני : טוב , אמא , אבא , אני הולכת להתאבד באמבטיה . 
היו שלום . 
אמא שלי : אל תעשי את זה , ניקיתי אותה היום . 
אני : אני אשתדל לא לדמם יותר מדי . 
אמא שלי : ניקיתי אותה היום המון זמן . 
ביום ראשון הזה הייתה השמירה הראשונה שלי . 
בד"כ בלשכת גיוס ב"ש אמורים לעשות כל חודש 2 שמירות חול של יום אחד או לסגור שבת . 
בגלל שאני מיוחדת , אני עושה החודש גם 2 שמירות חול וגם שבת . 
שמירות החול היו קבועות לי מראש ולשבת הוקפצתי כי אחת מהחוליה שהייתה אמורה לעשות אותה יצאה לקצונה . 
נפלא . 
שמירות בלשכת גיוס ב"ש הן בכלל בכלל לא כמו שמירות בבה"ד . 
נתחיל מזה ששמירות בבה"ד מתחילים בחתימה על נשקים ובעליית משמר , בסדר הזה . 
בלשכה הסדר הפוך : קודם מתכנסים לעליית משמר , שבכלל לא כוללת עמידה ב - ח והצדעה לדגל , אלא רק התכנסות צפופה במדור תנועה והקשבה לתדריך מזורז מפי הרמ"דית המצוננת של המדור . 
אח"כ הלכתי לחתום על נשק , ב " נשקיה " של הלשכה , כלומר : ארון קטן עם נשקים באחריות בַּסַנְאֶל הנשק . 
( כן , זה שמו ) . החתימה על הנשק כללה בחירת נשק מהארון וחתימה על דף . 
פרקתי את הנשק בחוץ והלכתי לשמור . 
השמירות עצמן לא היו נוראיות בכלל , אבל ישנתי ממש גרוע כי נדפקתי עם המיטה העליונה מתוך מיטות קומותיים שגם הייתה עם מזרן מהסוג הניילוני ולא מהבד ( כלומר שכל תזוזה הכי קטנה משמיעה רעש נוראי של רשרוש ומפריעה לכל תושבי החדר לישון ) . 
שמרתי עם בחור בשם רמי ממדור רפואי שדווקא מצא איתי שפה משותפת ואפילו הביע באוזניי את דאגתו לכוכב הלכת שלו שהשאיר בבית ( מדובר במשחק מחשב , אל תילחצו , הוא לא תמהוני . 
לא לגמרי , בכל אופן ) . 
החלק המבאס בשמירה היה בבוקר כשהגיעו המלש"בים והייתי צריכה לבדוק שלכולם יש תעודות זהות וזימונים , ולהתעמת עם הורים מתוסכלים שרצו להכנס ללשכה בעקבות ילדיהם והסתבר להם שאי אפשר . 
( " אבל הילד שלי לא יודע לדבר ! 
אני צריך לדבר בשבילו ! 
" זעם אבא לילד שזומן למש"קית ת"ש ) . 
כשהכל כבר התחיל להיות יותר מדי , נגמרה השמירה ואז חזרתי לאמת . 
כאן עשיתי את הטעות הגדולה לאותו יום ( שאגב , עדיין הרגיש כמו יום ראשון למרות שכבר היה יום שני ) . 
אכלתי רק בורקס תפו"א קטן אחד לפני שנכנסתי לאמת קצת לפני 9 , ועד 1 וחצי בערך אימתתי בלי הפסקה . 
האימות האחרון גם היה קשה במיוחד ונמשך המון זמן . 
יצאתי ממנו מעורפלת ועל סף עילפון ומיהרתי לאכול כל מה שהיה לי בתיק . 
זה לא היה הרבה , ואז גם החליטו שחזרנו לימים הראשונים בלשכה ושלחו אותי להביא תיקים . 
כשכבר הייתי בטוחה שמותי קרב , השעה 5 הגיעה ושוחררתי הביתה . 
כדי לפצות את עצמי על הגויעה ברעב , פינקתי את עצמי בארוחת בורגראנץ ' , שהחייתה את נפשי , והתפנקתי במיטה החמה אליה התגעגעתי כל כך כשקפאתי מקור על מיטת הניילון הארורה בלשכה . 
היום , מסתבר , הוא יום צום של עם ישראל , מה שאמר שלא היה צו ולא היו מלש " בים . 
כפי שאמרה אחת מהחוליה : " כן ירבו צומות ישראל ! 
" כל מה שעשיתי היום היה קצת עבודות חוליה , ב 2 הייתה שיחה עם מפקדת הלשכה שבה אנו המאבחנות הבענו את כל רגשותינו המרירים לגבי החיים הקשים שלנו בלשכה , ואז , ב 3 וחצי , אמרה בחגיגיות המפקדת : " אני רוצה שהיום הזה יזכר לעולמים כיום שבו החוליה יצאה הביתה לפני שאר הלשכה . 
" הספקתי לאוטובוס של 4 ורבע והגעתי הביתה ב 5 . ואז , בעת ששוטטתי בקניון חוצות בחברת אמא שלי , צלצל פלאפוני בצלצול המוקדש לכל מי שלא שמור בפלאפון שלי באף קבוצה מהבאות : גיל , ירדן , חברים , חברות , משפחה . 
זו הייתה שני הרח"ל שלי . 
" היי טלי , מה שלומך ? 
התקשרתי להודיע לך שאת יוצאת מחר לסטז' מראיינים .. 
. 
" תמותו , כל אלו שאחראים על הסטז'ים , אוקיי ? 
שרציתי כל כך לצאת לסטז' אימותים , דחיתם אותי לסוף ויצאתי אחרונה מהלשכה . 
ועכשיו פתאום כשמתחילים סבב שני והדבר האחרון שאני רוצה זה לצאת לסטז' ראיונות המלחיץ מוות הזה אתם מוציאים אותי ראשונה ? 
תמותו ! 
כמובן שתגובתי הראשונית הייתה " אוי שיט . 
אוי שיט . 
אוי שיט . 
" מאוחר יותר הגיעה התגובה המוזכרת למעלה . 
כפי שאתם רואים , משפחתי תומכת בי מאוד . 
צפו לעדכונים לגבי הסטז' , אם אני לא אמות במהלכו . 
