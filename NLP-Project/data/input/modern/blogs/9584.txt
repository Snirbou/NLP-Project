כמו הצגת תאטרון ארוכה ורבת מונולוגים בלתי מובנים ומשמימים , לא יכולה להרוס את סוף השבוע שהיה , באופן כללי , מענג . 
לפעמים את מבינה שזה פשוט , לא . 
אין חיבור . 
אין יכולת לתקשר בין הקהל באולם , אני , ובין מה שקורה על הבמה . 
ההצגה . 
וזה כנראה אני , ולא הם . 
בפעם הראשונה זה היה עם " השטן ממוסקבה " . 
שלוש שעות ארוכות כמו הגלות בהתגלמותה בה נכנסו ויצאו שחקנים רבים בתלבושות משונות , תוך כדי שהם שולחים לאוויר האולם מילים שמשמעות וקשר רב בינהן קשה היה למצוא . 
אפילו חיים טופול האגדי בהופעה נדירה בתאטרון ישראלי לא הציל את המצב , להיפך , הביא אותו לעיתים לידי דמעות ממש . 
זה היה עד כדי כך קשה שבשלב מסויים מצאתי את עצמי מתרכזת במסך שבתקרת האולם שם הופיע תרגום לרוסית של ההצגה כשאני מנסה ללמוד תוך כדי כך רוסית . 
חודשים לקח לי להתאושש מהפיאסקו . 
אבל עברו השנים , אני השתניתי והיום אני מוכנה להתנסות כידוע בכל דבר , לכן שחברים היציעו ללכת להצגה החדשה של תאטרון גשר " איש הכריות " ( לא נושך הכריות ! 
! 
! 
פויה ) הסכמנו , ואפילו די בשמחה . 
התפאורה שחיכתה לנו על הבמה לא בישרה טובות ( קירות אפורים , ניילונים שחורים על הרצפה וכיסא בודד באמצע הבמה ) . 
גם תחילת ההצגה לא ממש . 
אבל אני הייתי אופטימית . 
ומלאת תקווה . 
וגם מלאת מוכנות לתת להם צ'אנס . 
שעה וחצי של המערכה הראשונה הביאה אותי לידי צחוק הסטרי שהיה האלטרנטיבה לבכי תמרורים כשהבנתי שאולי עברו שנים , אבל שום דבר לא השתנה , עבורי , בתאטרון גשר . 
שוב מונולוגים ארוכים שקשה להבין את הקשר בין המשפטים . 
שוב מחוות מוגזמות של השחקנים . 
שוב תהייה של הצופה האומלל שאינו מבין מה עשה ועל מה נענש הוא כל כך ... 
.. 
. 
ולא , לא התוכן המקאברי והמצמרר של ההצגה עצמה ( ילדים נרצחים , נחתכים ונעלמים ושאר דברים חביבים כגון זה ) היה הבעיה המרכזית . 
זה היה פשוט משעמם עד לדמעות ממש . 
וכמו שאמרתי בתחילה , זאת כנראה אני , השטחית אך חיננית , ולא הם ... 
.. 
. 
( והפעם לא נשארתי לנסות וללמוד שוב רוסית דרך התרגום בתקרת האולם ובהפסקה פשוט אמרנו שלום , וברחנו ... 
.. 
. 
) ליווה אותנו כמו משתתף נוסף , נסתר מהעין אבל מוחשי עד מאוד . 
ריח של אוכל ביתי , של סירים העומדים על האש , ריח של עוגות ושאר דברי מתיקה , ריח תבלינים , ריח של בשר הנעשה על המנגל . 
ריח של סמטאות חשוכות , של בתים צפופים , של קרירות מתוך האבן המסותת . 
ריח של קטורת הכנסיות ואבק שנישא מהשמים שהפכו ליותר ויותר עמומים ככל שהיום התקדם לקראת שעת הצהריים . 
סיור בעיר העתיקה בירושלים . 
עשרים שנה עברו מאז שהייתי שם בפעם האחרונה . 
כל כך הרבה השתנה ובמובנים מסויימים דבר לא השתנה . 
העיר שמקולפת שכבות שכבות ועדיין לא כל רבדיה התגלו אוצרת בתוכה את מגוון התחושות שאפשר לחוש במקום מסויים , מסערה ועד שלווה , מיופי הנבלע על ידי עיניים בוערות , צלילי מואזין ודינדון פעמים גם יחד . 
וריחות . 
האבנים מספרות בשתיקה סיפורים של קרבות , של נצחון , של הפסד ושל אימה . 
ומעל כל זה , אנשים . 
חיים את ההווה . 
נשענים על העבר . 
העיר העתיקה בירושלים . 
כיכר השוק כבר לא ריקה . 
שבת שלום חברים יקרים , שבת של כיפת זהב וכסף , צריחי מסגדים וכנסיות ואבן ירושלמית מסותתת ... 
.. 
. 
פיסת תחרה וורודה / זהובה מקשטת את שולי ההרים שבמזרח . 
זריחה שקופה עולה . 
ופתאום הכל יכול , ופתאום הכל , אפשר ... 
.. 
. 
כמו בכל שנה , תמיד השיר . 
דצמבר ריח ים ורוח סתיוומיץ של תפוחי זהבומין סגריר מתוק חמוץמושך מבית אלי חוץללכת לכת ולנשוםאויר שקיעות כחול אדוםללכת לכת ולנשוםאויר שקיעות כחול אדום . 
אויר שקיעות , ניחוח דק , הגשם זה עתה נפסק . 
עלה ושוט והסתכלעד מה יפה היא התבל . 
עלה ושוט והסתכלעד מה יפה היא התבל . 
הפנסים חוורי פנים , כחולות עיני הענניםומשהו מוזר כזהלוחץ דומם על החזה , לוחץ , קורע ודורש , הלב רוצה להתעטש . 
לוחץ , קורע ודורש , הלב רוצה להתעטש . 
אויר שקיעות , ניחוח דק … . 
דצמבר חודש מקוטרריחות תפוח ומטר , אתה נותן כוחות גנוזיםלהרוגי התמוזים , אתה יודע להשיבמעט אביב לתל אביב . 
אתה יודע להשיבמעט אביב לתל אביב . 
אויר שקיעות , ניחוח דק … איך הוא ידע , נתן אלתרמן , לכתוב אותי מבין המילים ? 
לכתוב אותי ילדה , שלא אוהבת את החורף כי הוא קר לה כל כך והקור צופד אותה לגוש אחד חסר נשימה ותחושות כמעט . 
לכתוב אותי גדולה , שפוחדת מהחורף כי הוא מכריח אותה להתרכז ולהביט עמוק בפנים , בתוך עצמה . 
לכתוב על כמיהות הלב שאין לדבר אותן . 
לכתוב על הכל ובכל זאת , בין המילים , לשתוק ... 
.. 
. 
היו זמנים שלא אהבתי את חודש החורף של יומההולדת שלי . 
היום הוא מנצנץ בתוך ים הקור והאפור . 
דצמבר . 
החודש הזהוּב שלי . 
