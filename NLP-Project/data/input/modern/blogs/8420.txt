הלוואי ויכולתי לחבק אותך עכשיו חזק חזק . 
לא משנה כמה אנחנו קרובות.לא משנה כמה אנחנו רחוקות . 
לשכוח כמה התווכחנו . 
לשכוח כמה צחקנו . 
כמה הרגזת אותי . 
כמה הרגזתי אותך . 
כמה היה לי כיף איתך . 
כמה נהנית איתי . 
פשוט לשכב באיזה מקום לא ידוע , לא מובן . 
שפשוט תניחי את הראש שלך על הברכיים שלי . 
כדאי לך , אומרים שאני ממש נוחה . 
ואני אלטף אותך . 
כמו שאני אוהבת שעושים לי . 
כמו שחיכיתי שיעשו לי . 
כמו שקיוויתי ורציתי וחיכיתי ובכיתי . 
ככה אני אעשה לך . 
אעביר את האצבעות שלי בין השיער שלך . 
ויהיה לך נעים . 
ותשכחי מהכל . 
מהמפחיד . 
מהעצוב . 
מהכואב . 
את לא תגידי שום דבר.רק תתני לאצבעות שלי להעניק לשיער שלך קצת תשומת לב . 
השיער הזה . 
צבע מדהים , מרקם חלק , כל כך גולש , כל כך שובה . 
אבל כמה הוא כבר שווה , עם פרצוף כזה קודר . 
ויהיה לך כל כך הרבה מה להגיד , כמו תמיד . 
אבל זה פשוט לא ייצא לך . 
רק תבלעי עוד דמעה עמוק בגרון . 
העיניים שלך יהיו נוצצות.לא מבקשות רחמים , פשוט מכאב . 
עיניים כאלה , שכואבות המון . 
עיניים שבכו המון . 
כמה דמעות זלגו לך , וואו . 
אפשר להקדיש חיים שלמים רק כדי לספור את הדמעות שנשפכו מסביבך . 
ואני אלחש לך ש " שומדבר לא קרה " ו " הכל בסדר " ואת לאט לאט תרגעי . 
את תנשמי עמוק , בדיוק כמו שאת צריכה . 
תעצרי את הדמעות ותעברי הלאה . 
הלוואי והייתי יכולה לחבק אותך עכשיו חזק חזק . 
ללחוש לך באוזן משהו מצחיק . 
כדי שתגחחי קצת , מה יש.גם לך מגיע . 
ואני אבוא אלייך עם מייבש שיער ואני אייבש לך את כל הדמעות מהפנים . 
כי די , לבכות זה כבר פאסה . 
ולפעמים , תיזכרי באיך הייתי שם איתך , במקום הלא ידוע , הלא מובן הזה . 
תיזכרי איך הייתי איתך יותר מכולם , במחשבה , בנפש , ברגש , ופיזית , בליטוף . 
תשחזרי בראש איך ניגבתי לך את הדמעות . 
איך ייבשתי , איך הצחקתי . 
ולא כדי לפאר אותי , אלא בשבילך . 
שתזקפי לטובתך שהיה שם מישהו בשבילך כשהיית צריכה . 
מישהו תרם לך ברך , נידב לך אצבעות . 
רק שלא תגידי שהיית לבד . 
הלוואי והייתי יכולה לחבק אותך עכשיו חזק חזק . 
רוח קרה . 
משבים אין סופיים.גל של קור רודף גל של קפור . 
הסתיו , כבר החל . 
עוד שערה של חתול רחוב , סומרת . 
עוד ענן שחור מעלים את התכלת . 
עננים עננים , כבר אין שמיים . 
עוד מעט יצטרף גם זרם המים . 
שוטף שוצף , לכל הכיוונים . 
מרטיב את החול . 
מטשטש סימנים . 
עץ ישן . 
שנים במקומו . 
ומה זה עוד סתיו בשבילו . 
העלים שלו כבר ממש חלשים . 
הזהיבו , השחימו , רק מעט נותרו ירוקים . 
מתבוננים העלים אל כיוון הסערה המתקרבת , מסתכלים לה בפנים , שוברים את השקט . 
נאחזים אחד בשני בכל הכוח.לא מוותרים . 
מחבקים חזק חזק את אותו העץ , ששומר עליהם כל אותם שנים . 
והסערה קרבה לשכוך . 
וכל העלים כבר נרגעים . 
ורק עלה אחד , חלש , זהוב , מתוק , תלוי על קצה הענף . 
מתנדנד . 
כמה משפיל לעלה ותיק שכזה להיתלות כך . 
בצורה שבה המשב החלש ביותר יביא לנפילתו מטה . 
אבל הוא לא מוותר . 
כוח רצון אף פעם לא חסר לו . 
ולמרות שכל שאר העלים מנסים , איש לא באמת יכול לעזור לו . 
רצון רצון , אבל צריך גם מעבר . 
ולו , לא היה . 
כי סתיו.כי שלכת . 
וזו התקופה שבה מגיעה שעתו של העלה הזקן , החלש , הזהוב , המתוק , ללכת . 
כמה שנאחוז בו ונתנגד לרוח , לא נצליח למנוע את השלכת.לא נוכל להשאיר את העלה בצמרת . 
רוח קרה . 
משבים אין סופיים.גל קור רודף גל קפור . 
עוד סתיו , ועוד סתיו , מגיעים ועוברים . 
וממש מתחת לאותו ענף גורלי , על סלע גדול וקשה , טבועה צורה , צורה של עלה . 
שלא תימחק לעולם . 
לא תמיד מגיע ילד . 
נמשים נמשים שרוצים לעזור . 
שיער מתפרע שמפזר את הקור . 
לא תמיד מושטת יד לסנטר.לא תמיד נוזל רוך . 
נוטפת תמימות.לא תמיד מגיע מישו שיודע למיין דמעות.לא תמיד עובר אורח מחמם כך את הלב.רק לעיתים רחוקות . 
ואולי אפשר להרים את הסנטר לבד . 
לא לחכות שעות לילד שיפציע . 
אולי אפשר לרדת מהנדנדה יום אחד . 
למרות שאין אף אחד ברקע שירגיע . 
אולי אפשר למיין דמעות לבד . 
דמעות כאב לשמאל . 
דמעות עצב - ימינה . 
כמה קשה זה כבר יכול להיות . 
נמאס להסתכל על השביל ולתהות בקשר לכל אחד מהעוברים בו , אם זה אותו הילד שיהיה זה שיתקרב . 
לפעמים נדמה שהאחד פשוט לא יעבור כאן בשביל . 
וזה מייאש מדי . 
ואולי זה בכלל הגן הלא נכון . 
ובגן מקביל , כמה רחובות ליד , מחכה הילד שירים את הסנטר.זה שיושיט את היד . 
אולי . 
ואולי הוא לעולם לא יגיע . 
ומושב הנדנדה יחומם לעד . 
היא תישאר שם לבד . 
קר . 
ממש קר . 
שתי צמות מתנדנדות . 
בקצב הרוח הקפואה . 
בקצב העצב . 
בקצב הנשמה השבורה . 
שיער כתום פרוע יוצא מכל הכיוונים . 
נמשים נמשים של געגוע . 
דמעות עצב . 
דמעות כאב . 
מפוזרות על כל הפנים . 
