עייפה , אבל לא מצליחה להרדם . 
לרוב כשכואב לי הראש זה כתוצאה מהתייבשות . 
אבל מחישוב מהיר שעשיתי שתיתי היום לפחות 10 כוסות שתיה , כך שכנראה יש סיבה אחרת לכאב המציק . 
אולי זה בגלל כל המחשבות שרצות לי בראש ומאיימות לשבור שיא עולם חדש ? 
אולימפיאדה לפני 4 שנים בתקופה הזו גרתי בתל אביב עם בונבון ומר טקט בדירה המקסימה שליד הכיכר . 
עכשיו אני בעיר אחרת , קרובה לכיכר אחרת וחולקת את הדירה עם הוד פרוותיותו . 
בונבון גר עם בן זוגו בשלוש השנים האחרונות בדירה חמודה ליד הים , יחד עם שני חתולים שאימצו ומר טקט ככל הנראה עדיין נמצא בסאן דייגו , לשם הוא נסע כשעזב את הדירה , כדי להשתמש באחת משלושת האזרחויות שיש לו . 
אולי אם הייתי פועלת אחרת יכלתי גם אני להיות היום אזרחית של ארה"ב ... 
.. 
. 
מדד הכרבולמטר : ריק לחלוטין יותר מהכל חסר לי מישהו להתכרבל איתו . 
התרגלתי לחיות בלי סקס ולאחרונה החשק המיני שלי נעלם לחלוטין . 
תומס ממלא חלקית את הצורך הטיפולי שלי - אני אוהבת לטפל במישהו אחר - להאכיל , לפנק , ללטף ולדאוג לכך שהוא יהנה מהשהות איתי . 
הוא אמנם מקל על הבדידות , אבל היא עדיין קיימת . 
אני צריכה בן זוג שידע להתכרבל כמו ת' , שיעריץ אותי כמו א ' , שינשק כמו ג' , שיהיה חיבור מיני כמו עם ת' וחיבור מחשבתי כמו עם א' ושיאהב אותי , כמו שאהבתי בתקופות הטובות את ת' . 
חברים מוצאת עצמי מחדשת קשרים ישנים ובודקת מחדש מה היו הסיבות לניתוק . 
ככל שחולפות השנים , הקשרים עם הסובבים אותי משתנה . 
קשרי נישואין משנים את התמונה והזמינות של אותן חברות נשואות + הולכת וקטנה . 
אנשים חדשים שמכירים איתי שואלים אם יש לי ילדים . 
מניחים אוטומטית שאם אני בת 30 זה אומר שגם אני נשואה + ולפעמים אני מצטערת שעדיין לא הגעתי לשלב הזה . 
מדי פעם יש רגעים בהם אני שמחה שאני חופשיה מהתחייבות , אבל הם מאוד קצרים . 
חזרתי לדבר עם שלי ואיילת ובהמשך אחליט אם זה יכול להחזיק מעמד או לא . 
סופשבוע היה חביב למדי . 
התחיל בסושי עם ענת , המשיך בקפה עם גילי , ארוחת פירות ים עם ההורים שלי , סרט ובית קפה עם יעל והסתיים בערב של התפדלאות עם תומס . 
סיפרתי לגילי ויעל שמצאתי גוש חשוד ואני צריכה לקבוע תור לרופא , כדי לשלול סרטן . 
מצד אחד , אני יודעת שזה כלום ושבדיקה תאשר שהכל בסדר , מצד שני , עד שרופא לא יאמר את זה - אני לא אהיה רגועה לחלוטין . 
לא מזמן קראתי ( שוב ) כתבה של יאיר לפיד ששאל את סביבתו מה היו עושים אם היו אומרים להם שנשאר להם חצי שנה לחיות והמחשבה הראשונה שעברה לי בראש היא שהייתי מתקשרת ל ת' ומבקשת ממנו שיעביר איתי את ימיי האחרונים . 
זה מתסכל שהוא עדיין לא יצא מהמחשבות ומהחלומות שלי וכשאני מנסה להמשיך הלאה ולהכיר מישהו חדש , חלק ממנו עדיין נמצא איתי . 
השבוע כשהצלחתי להוציא את עצמי מהבית לדייט מיותר , הבחור אמר לי שהוא גר באותה עיר שבה גר ת' ומאחר והם באותו גיל , ישר ביררתי אם הם מכירים . 
בהמשך השבוע , אחרי 5 פעמים שהוא התקשר ולא עניתי , הוא החליט לשלוח הודעה שנענתה ב " אני לא מעוניינת להיות איתך בקשר , מאחלת לך כל טוב " . 
כנראה שאני עדיין לא מוכנה להמשיך הלאה . 
עוד ניסיון מקוה שעכשיו , עם פחות מחשבות , אצליח לישון . 
אני רודף אחרי חוקיך , מחד מאידך תשוקתי אותי רודפת . 
בוש ונכלם אבוא בשעריך . 
והלילות הארוכים והבדידות והשנים , הלב הזה שלא ידע מרגוע , עד שישקוט הים , עד שינוסו הצללים . 
לאן אלך , אנה אפנה , כשעיניך מביטות בי איכה אברח , איך לא אפנה ? 
בין אמת לאמת , בין הלכה למעשה בין הימים ההם לזמן הזה . 
בין הנסתר לנגלה , בין העולם הבא לעולם הזה . 
רודף אחרי חוקיך , מאידך תשוקתי אותי שורפת עזה כמוות איומה כנגדלות הלילות הארוכים והבדידות והשנים והלב הזה שלא ידע מרגוע עד שישקוט הים , עד שינוסו הצללים - השיבני ! 
איזון בתור מישהי שמחפשת כל הזמן את האיזון , כשאני מאבדת אותו אני קצת מאבדת את עצמי . 
חולמת בלילות על אהבה שכבר איננה ומסכלת בימים ניסיונות להכרויות חדשות . 
הרעיון של להתנדב ירד מהפרק . 
קודם כל אני צריכה לטפל בעצמי , אח"כ אני אוכל לחשוב על אחרים . 
אני לא רוצה להתחייב לעשות משהו שלא בטוח שאצליח להתמיד בו . 
חזרתי לאכול בלי הגבלה ויש רגעים שאני מתקרבת לנפילה מחדש להימורים . 
מנגנון ההרס העצמי עובד ובגדול . 
מדי פעם עולות לי מחשבות הרסניות שלשמחתי אני מצליחה לרסן - כמו לבדוק מה הסיפור מאחורי חזרה בתשובה ... 
.. 
. 
אולי זה תוצאה של עודף זמן פנוי - מחשבות לא חיוביות . 
טיפוח מצד שני אני חושבת על דרכים לשפר את עצמי . 
החל ממריחת לק וקרמים , מה שלא עשיתי בתקופה האחרונה וכלה במנוי לחדר כושר ואולי גם החלקה יפנית - מה שיחסוך לי התעסקות עם השיער . 
אני יכולה לראות את עצמי בדמיוני עוד חודשיים מהיום , מטופחת , עם שיער גולש וגוף חטוב יותר . 
השאלה היא אם " קול הטיפוח " יצליח לגבור על " קול ההרס " . 
מסביב חזרתי לדבר עם איילת . 
הגעתי למסקנה שאני מסוגלת לשתות קפה ( או לאכול סושי ) פעם בשבוע עם מישהי שלא תכונה לעולם גאונת הדור . 
טל ילדה השבוע את הילד השני שלי , מה שהיה קצת מרגש וגרם לי לחשוב על המקום בו אני נמצאת בחיים . 
שוב למיטל יש בעיות עם הבעל ולהערכתי לא רחוק היום שהיא תמצא עצמה גרושה + 2 . הבעיה היא שהדירה שייכת לבעלה , מה שיקשה עליה עוד יותר להסתדר לבדה . 
ומהשאר די התרחקתי . 
ככה זה שבסופי שבוע אני מעדיפה להסתגר בבית ולנוח ובאמצע השבוע רוב החברים שלי חוזרים מאוחר מהעבודה . 
עוד שבוע מקוה למצוא את השלוה והאיזון . 
בפעם הבאה שאאמץ חתול , אקרא לו ראול . 
בהיגוי פורטוגזי מתגלגל זה נשמע שם אידיאלי לחתול ואולי במקום לדבר איתו בעברית , נשוחח לנו בספרדית . 
הוא לא יתקן טעויות דקדוק ויענה לי ב " מיאו " מלא נוכחות . 
עלילות המלך תומס הראשון לפעמים אני קוראת לו " חתול בובה " ולפעמים " חתול מופרע " ויש רגעים שאני חושדת שהוא לוקה בסכיזופרניה . 
בשבוע שעבר הוא החליט לחקות את הפרסומת של גורי הלברדור וקישט את חדר האמבטיה בנייר טואלט . 
זה היה מאוד משעשע . 
היה איזה בוקר שכנראה הוא לא היה בטוח אם אני עדיין בחיים , אז התעוררתי מדגדוגי שפם של האדון שהריח אותי תוך כדי שינה . 
יש רגעים שאני חושבת שהוא שומר לי על השפיות . 
הפרעת אישיות פרנואידית אני לא זוכרת את כל הסימפטומים להפרעה , אבל יודעת לזהות אותה . 
עצוב לראות מישהו שאני מכירה כל חיי חולה והידיעה שזה רק ילך ויחמיר מאוד מעציבה אותי . 
אבל כנראה שזה חלק מהחיים והחלק הפחות יפה של הזקנה . 
לא ברור אם יותר טוב שמי שחולה לא מודע לכך או לא . 
אבל מצד שני - אם היתה מודעות למחלה , כנראה שהיא לא היתה מתגברת . 
זמן פנוי קצת ריק לי בחיים . 
אני אוהבת שיש לי זמן פנוי לעצמי , אבל לאחרונה אני מרגישה שיש יותר מדי . 
אחרי שעשיתי בירורים על תואר שני , נזכרתי שאין לי דרך לשלם על הלימודים , אז זה ירד מהפרק לבינתיים . 
הרעיון הבא היה למצוא ספורט . 
אבל מאחר ובחדר הכושר שנמצא ליד הבית שלי אין קיקבוקסינג , הוא לא מושך אותי . 
אני צריכה לבדוק לגבי חדרי כושר אחרים ואולי לחפש בריכה לשחות בה . 
בצעירותי הייתי שחיינית מבריקה ולפני כמה שנים כשחזרתי לשחות מצאתי בריכה מבודדת שהייתי הולכת אליה בשעות הבוקר , בזמן ששחו בה עוד 4 - 5 זקנים וככה הרגשתי בנוח להסתובב עם בגד ים ולהרגיש " צעירה חתיכה " ולא לוויתן בביקיני . 
זוגיות לא נראית באופק . 
מצד אחד אני רוצה אהבה חדשה , אבל מצד שני מרגישה די פסימית שאחת כזו תבוא בקרוב . 
ואולי בכלל אני אמורה להיות לבד ? 
ובינתיים כדאי שאלך לישון ולחלום חלומות טובים . 
