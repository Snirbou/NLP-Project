" וכמה גרגרים של חול יש על החוף הזה ? 
" אני חושב . 
" יש פה גרגרים של חול כמספר הכוכבים שבשמיים ! 
" ( צ'ומפ צ'ומפ ) ואם זה כך אז " כמה בני אדם היו , בעצם כמה יצורים חיים היו , מאז חלק ה'ללא' של הזמן ללא ראשית ? 
אז אוי , נראה לי שצריך יהיה לחשב את מספר גרגרי החול שעל החוף הזה וכל כוכב שבשמיים , בכל אחת מרבבת הצ'יליקוסמוסים , שיהיה מספר של גרגרים של חול שמחשב IBM לא יוכל לחשב וגם לא בוֹרוֹז , שמע באמת אנ'לא יודע ( לגימה ארוכה של יין ) באמת אנ'לא יודע אבל זה בטח מספר שהוא מלא טריליונים סקסטיליונים לא להאמין לשבור ת'ראש שאי אפשר לספור של ורדים שתרזה הקדושה והמתוקה והאיש הזקן והקטן והטוב הזה ממש עכשיו ברגע זה ממטירים לך על הראש , עם שושנים . 
" ( " בטלני הדהרמה " ) לפני כמה ימים ישבנו ביחד אחרי הרבה זמן שלא דיברנו . 
אתה סיפרת עליה וכמה טוב לך ופשוט הייתי הכי מאושרת בעולם בשבילך . 
באמת , שאפילו הופתעתי מעצמי לטובה . 
איך התנתקתי ככה בפתאומיות . 
אני לא בדיוק סיפרתי לך עלי ועל התקופה האחרונה , אבל אתה כבר מכיר אותי , איך אני . 
פתאום אמרת לי שכבר הרבה זמן שאני נראית הרבה יותר זוהרת . 
וזה היה לי מאוד מוזר כי התקופה האחרונה לא הייתה מדהימה , ובכל זאת שמחתי שלפחות אני מפגינה רוגע וביטחון מבחוץ . 
זה תמיד מתחיל אצלי מבחוץ כנראה . 
קשה לי להסביר את זה לעצמי , וכנראה עוד יותר פה על כתב , אבל נוצר בי מן שינוי ענק כזה מהרגע שכיבינו את הסיגרייה וחזרנו לבאלגן . 
כל מה שהיה בי מבחוץ נכנס לי עמוק לתוך הלב . 
וכמו עכשיו , ישבתי והרגשתי חמימות וביטחון ושלווה אינסופית . 
קשה להסביר את חמימות הלב . 
אבל כשמרגישים אותה לא צריך לחשוב הרבה . 
ישר מצביעים ואומרים " זאת החמימות " . 
ומהרגע הזה ניהיה רק טוב . 
לא שקרה משהו מדהים או משהו מפתיע או משהו מיוחד . 
פשוט כל האופטימיות שכל כך שייכת לי חזרה אלי בבת אחת ואת כל הדברים שאני צריכה להבין הבנתי פתאום . 
אחרי זה באתי לילד מהכיתה שלי ודחפתי לו ליד את הקופסא החצי מלאה שלי והוא שאל למה ולא ממש הרחבתי רק אמרתי שנמאס לי מכל החרא שמסביב , שבכלל לא צריך את כל החרא שמסביב . 
פתאום הבנתי שמה שמביא את התסכול , את הכעס , את המרמור והאדישות זה המרדף הבלתי פוסק הזה אחרי אושר , אחרי אהבה , אחרי הצלחה כשבעצם מפספסים את כל התהליך , את כל האתגר , את הקושי . 
ואלה הם דווקא הדברים שהופכים את האושר לאושר את האהבה לאהבה ואת ההצלחה להצלחה . 
נכון שרצף האירועים האחרונים היו מהירים כל כך ולא ממוקדים במיוחד , אבל זה התהליך הזה שמביא את החמימות . 
זה הרעיון שאני אשכרה נשארתי היום כל היום בבית ונהניתי , פעם ראשונה מזה כמה חודשים טובים . 
פשוט נשארתי בבית ופתרתי תשבצים וקראתי . 
ואלה המילים וזאת העובדה . 
כל זה לא מוחק לי את החיוך רק מרחיב אותו . 
וזאת המסקנה שאני לא צריכה להסתובב עם כל האנשים האלה שלא באמת עושים טוב . 
אבל בעיקר בעיקר אלה המילים . 
אולי אני לא מבינה , אולי אני לא אבין אבל העיקר שאלו המילים . 
אני תמיד מפחדת להודות כשמישהו נמצא עדיין כסימן שאלה . 
כי אם אני הופכת אותו לעובדה זה מלחיץ ומחייב אותי לנסות אבל אני תמיד רוצה לדבר על זה . 
זובי אני יושבת ובוכה על מישהו שלא שווה את זה בכלל זובי שאני אפחד זובי שאני אסגר וזובי שאני אחפש באמת זובי ! 
יש דברים שצריכים לקרות מעצמם , ואני צריכה להפסיק לרוץ לכל מקום ולהקדים לכל מקום ולחפש דברים לא נחוצים רק בשביל איזו הנאה שאחרי זה הופכת לכעס עצמי . 
לפעמים צריך ללכת לאט ברחוב ברגליים יחפות ולהתעלם מהרצפה החמה ולא למהר ולאחר ולתת לדברים לקרות לבד . 
כמו אתמול והיום . 
