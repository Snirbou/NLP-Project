בשורה התחתונה , זה בעיקר מעייף להיות בסערת רגשות במשך כל כך הרבה זמן . 
לא שאני מתגעגע לקהות המוחלטת , אבל לקחת שבועיים חופש מלהרגיש לא היה עושה לי רע כל כך . 
הלילה חלמתי שאנחנו נפגשים . 
והצעתי שנלך לאנשהו , ואמרת בשמחה , והתקשרת להציע גם לו . 
וכשהוא לא ענה , וישבנו בחדר שלך ( שלא היה שלך , בכלל . 
כ"כ רחוק ממך ) אמרת לי שהיום זה היום ( " זה דווקא מגניב שיש לכם את היום הקבוע הזה שלכם " - זוהר , על ימי חמישי שלנו , בחיים אחרים ) . 
ואני תוהה . 
יש לי המון דברים שהייתי שואל אותך , אבל ההרגשה הכללית היא שהתגובה תהיה " אני באמת חושבת שזה לא עניינך " , אפילו לא בטון רע , אלא פשוט שבאמת תרגישי כך . 
וזה אפילו עוד יותר עצוב , שמיי אקס - בסט - פרינד ( ואני אפילו לא נכנס לגירל - פרינד כרגע ) מרגישה לי ככבר לא ענייני . 
הייאוש הוא לא אמיתי בתקופה הזו , כי ב 99 אחוז מהזמן באמת ברור לי שאני אצא מזה . 
אבל זה לא מקל על הכאב ( והגעגוע , והכעס , והקנאה ) . 
זה הצחיק אותי שאתמול הבנתי שאני כועס . 
אני כל כך נוטה להדחיק תוקפנות . 
לקח לי חודשיים כמעט להבין שאני עדיין אוהב אותך . 
כמעט ארבעה להבין שאני כועס , אפילו שזה נראה הכי ברור מאליו . 
אוף . 
לא נראה לי שתבינו את כוונתי בלהבין . 
נראה לי שאם באמת אלמד לנגן יום אחד , הדבר הראשון שאעשה הוא אלבום קאוורים . 
( בזה אני כבר לא בטוח שאני מאמין בעצמי ) . 
כתבתי את זה לפני יותר משלושה חודשים : ג'אסט שו מי ת'ת יו קר . 
וזה לא ממש השתנה . 
אני בטח מעיק , דיר . 
אבל היי , האביב מגיע , פסח בא . 
לא רואה איך יהיה לי ממש כיף בהדממה הזאת , אבל אני רואה איך אני הולך לנסות . 
ושום דבר כבר לא מרגיש באמת נכון . 
אני עייף נורא , אבל בא לי לכתוב , ואני אפילו לא בטוח אם עצוב או שמח . 
אני אוהב לשיר . 
התחלתי בכיתה ט ' , ואני חושב שפעם הייתי טוב יותר . 
הקול שלי התנוון עם השנים , אבל אולי גם קצת התבגר . 
שירה רצינית ( מולחנת ) התחלתי לעשות כשהייתי בגימלים נפשיים . 
השיר הראשון שעשיתי נקרא " חייל " , וכמה מפתיע , הוא מדבר על הצבא . 
אני לא זוכר איך בדיוק חשבתי עליו , אני רק זוכר שכתבתי אותו על דף אצל רוני בבית , והייתי לחוץ לגמרי , כי מעולם לא באמת הצלחנו לעבוד על משהו רציני ביחד . 
כשהוא אמר " זה ממש טוב " היתה בי הקלה אדירה . 
לשיר השני אין שם ( בדיעבד ) , אבל הוא נכתב אחרי הפעם הראשונה שאני ומאיה בערך נפרדנו . 
לפני שנפרדנו לגמרי , אני ומאיה נפרדנו עוד פעמיים . 
בכל אופן , הפעם הראשונה היתה מוזרה לגמרי , כי פשוט למחרת בערב נפגשנו אצלה והכל היה כמעט כרגיל , בכל אופן , באותו בוקר הלכתי לרוני והקלטתי את השיר . 
אני אוהב את הרגעים האלו שצרובים לך בראש , אני ממש זוכר את הרחוב באותו בוקר . 
את השיר השלישי מצאתי במחשב כשחיפשתי דברים לעבוד עליהם . 
הוא שיר שכתבתי עוד לפני הגיוס הראשון שלי , וזה הדהים אותי עד כמה הוא התאים לי לתקופה בו הלחנו אותו . 
אפילו כתבתי בו דברים שלא זכרתי שהרגשתי אז , וזה הרגיש מאוד טוב . 
אני חושב שהוא האהוב עליי מבין השירים . 
את השיר הרביעי הכנו רוני ואני בדיוק לפני שבוע , על הגג של הספריה . 
זה היה מגניב , כי זו היתה בדיוק התחילה של היומולדת שלי , וזה כנראה היה הדבר הכי טוב שיכולתי לעשות . 
אני אוהב את השיר הזה , למרות שהוא עדיין לא מרגיש לי לגמרי שלם . 
היה קצת מוזר שהופענו איתו , מצד שני זה בטח היה מרגיש פספוס אם לא . 
מאז שהתחלנו לעבוד על שירים מולחנים זה שינה לי קצת את הכתיבה . 
האמת היא שבשנתיים האחרונות כתבתי מעט מאוד שירים . 
יכול להיות שהתחלתי לבלום את עצמי בגלל מאיה , בגלל שלא היה לי נוח לכתוב באותה חופשיות כמו פעם . 
יכול להיות שזה סתם עניין של תקופה , אבל כתבתי הרבה פחות . 
גם עכשיו , כשאני מנסה , עדיין מאוד קשה לי להוציא מעצמי את השירה , אבל אני מניח שזה עניין של זמן . 
בחודשים האחרונים של הקשר שלנו , לא רק שלא כתבתי שירה , גם בבלוג לא יכולתי לכתוב . 
כמו שנסתמתי לגמרי . 
הייתי כל כך רחוק מעצמי . 
אני עדיין מנסה להתקרב . 
אני לא יודע . 
בכל אופן , מוזר לכתוב שירים שאתה חושב שאולי תשיר אותם אחרי זה . 
זה באמת שונה לגמרי . 
אמאשלכם . 
כמעיין המתגבר עדיין גורם לי לחייך . 
ולא אכפת לי שהוא התקשר אליך , ואל זה שאהבתי אותך ( סיפרתי לך שאחרי גרמניה - איטליה באתי למרום נווה ושמעתי את שיר הזה בדיוק לפני שראיתי אותך , ונורא נורא התרגשתי ) . 
אולי להפך . 
אני כל הזמן נע בין המאניה לדיפרסיה הן בהקשר של הקשר , והן בכלל . 
זאת אומרת , היה טוב , אז זה מבאס לגמרי שאין , אבל היה טוב , יהיה טוב גם בעתיד . 
אהא . 
( אני מחפש גיבוי של הבלוג שלי , לפחות של יולי - אוקטובר 05 . 
ולא מוצא . 
זה כל כך עצוב לי . 
) . 
ואני תמיד חוזר בסוף אל הדברים שכל כך מעיקים עליי ( איי דונט גיב א דאם . 
איי ויש ) . 
( מה פתאום אמרת אז שאין שום דבר חדש , ועוד לפני ששאלתי . 
ו 4 ימים . 
הכל מתחבר . 
שבועיים ) . 
אני שונא את זה . 
יש כמה שאלות שאני חייב לשאול . 
הלוואי שיכולתי להיות אגרסיבי יותר . 
אני רוצה ללכת מכות . 
ולצרוח . 
ולריב . 
ולכעוס . 
ולהוציא את הכל . 
ולצרוח עוד קצת . 
לפעמים אני מרגיש שאני משתגע . 
לא יכול להיות . 
לא יכול להיות . 
לא יכול להיות . 
זה בעייתי כשאני כותב פוסט במשך יותר משעה . 
אין סיכוי סביר שלא אזכר בך . 
( היי , התגעגעתי אליך היום פעם ראשונה אחה"צ , זו סוג של התקדמות עגומה . 
) אוף . 
לילה טוב ( ) . אני תופס אותה קרוב ואומר לה : מגיע לי כל כך הרבה יותר . 
היא בוכה עכשיו . 
זה מנחם . 
( אתאקולמלככהיהבעזמ . 
) עריכה : והדבר הכי טוב שיצא מהערב הזה כנראה , הוא ההכרה שמלבד הצער והעצב והגעגוע , יש בי גם המון המון כעס . 
ושכנראה יהיה בריא להוציא אותו . 
עריכה אחרי שינה טובה , לשם שינוי , ו 3 שעות המתנה לוועדה רפואית : זוכרת שהייתי כותב פעם , ממש בהתחלה שלנו , כל מיני אותיות מחוברות כאלו בצד הבלוג ? 
אז הדבר ההוא למעלה היה אחד מהם . 
וזה עצוב לי שהרגשתי ככה , וזה בעיקר חבל . 
כי הרבה פעמים את בוחרת להראות הרבה פחות ממה שיש בך . 
אבל כמו שכתבתי בפוסט בבוקר , אני כבר לא מרגיש שאת מרגישה שיש לי עוד את הזכות להביע את דעתי . 
אאא . 
אני אהיה מאושר . 
לא מפקפקים בזה יותר . 
כי אין סיבה . 
