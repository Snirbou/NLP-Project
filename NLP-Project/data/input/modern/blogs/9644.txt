שעה ! 
שעה לקח לי להגיע מתל אביב הביתה , באחת הערים הסמוכות ... 
.. 
. 
באמצע הלילה . 
דרך של מקסימום 20 דקות בכבישים ריקים ופתוחים , לקחה לי שעה תמימה ... 
.. 
. 
זה התחיל בפקק בלתי צפוי ומאוד לא חביב שהתפתח במהירות ממחלף וולפסון דרומה ... 
.. 
. 
בזמן האחרון , מתרחשת בלילות פעילות קדחתנית בכבישי ישראל המתמלאים עם רדת הליל , בקבוצות קבוצות של פועלים ומכונות משחית גדולות , שכמו עדת נמלים עמלניות תופסות קטע כביש ומתחילות לעבוד בו במרץ רב , דבר הגורם לפקקים ארוכים , בלתי צפויים ולגמרי לא משמחים בשעות שהנוסעים בכביש היו מעדיפים להיות כבר במיטתם המוצעת ולא לבהות באי אילו מכבשים המיישרים בדיוק עכשיו את האספלט הטרי או משהו כגון זה ... 
.. 
. 
ואחר כ 20 דקות של זחילה בפקק כשהדרך נפתחה ויכולתי שוב להאיץ ולשייט בכבישים הריקים , הסחת דעת מסויימת גרמה לי לפספס , בפעם הראשונה מאז שהכביש הזה קיים , ולמעשה , בפעם הראשונה בכלל , את הפניה לכיוון הבית , ולנגד עיניי הנדהמות נאלצתי להמשיך בכביש המהיר עד לעיר השכנה , מרחק 10 דקות תמימות נוספות , ושם , לעלות על המחלף ולחזור באותה הדרך עד שהגעתי לחוף מבטחים , לביתי ומבצרי ... 
.. 
. 
מצד אחד , אני תמיד שמחה להזדמנות לתת לאופל הטורקיזית שלי את האפשרות להריח קצת אוטוסטרדות ולהרגיש איך זה כשהמנוע טס במהירות של 110 קמ"ש , מצד שני , טעות כזאת בארה"ב למשל , היתה עולה לי כנראה בהרבה יותר ק"מ ודקות נסיעה ... 
.. 
. 
ואיך כל זה מתקשר לאשמתו של ישרא ? 
כי הסיבה להסחת הדעת היתה הפוסט שרץ במחשבתי על פגישה ושיחה ארוכה בבבית קפה רחוב סואן במרכזה של עיר , על שולחנות עגולים וכסאות שפניהם לרחוב כמו בפריז ואנשים יושבים שם במין נונשלנטיות רגועה על כוס קפה , כוס יין , סלט או מאכל קל אחר , על רוח צעירה שנושבת במקום ועל רוח בריזה קרירה שבאה מהים ומלטפת את פני האנשים שברחוב ... 
.. 
. 
על זה רציתי לכתוב ובגלל זה הכל קרה ... 
.. 
. 
את פאתטית פמה ... פאתטית עד דמעות ... 
.. 
. 
כמו מחט בדיקור סיני שנוגעת במקום כואב ומביאה הקלה ... 
.. 
. 
כמו לחיצה ברפלקסולוגיה שפותחת חסימות של שנים ... 
.. 
. 
כך גם לעיתים משפט פשוט ורגיל שנאמר / נכתב ומביא אותך להכרה ולהבנה של משהו שהסתובבת איתו בתוכך כבר חודשים רבים ... 
.. 
. 
אני לא רוצה לעזוב ... 
.. 
. 
את לא רוצה ללכת לשום מקום אחר ... 
.. 
. 
אני לא רוצה להיות לבד . 
לא יותר מהלבד שיש לי במסגרת הזאת . 
הלבד שאני מחליטה כיצד , מתי , היכן , וכמה ... 
.. 
. 
ולאחריו אני באה לזוגיות מתוך הכוונה והרצון הכי גדולים , עמוקים ומלאים ... 
.. 
. 
אני רוצה את זה בדרך הזאת , וכך טוב לי ... נפרדוּת , גדולה או קטנה , וזוגיות ... 
.. 
. 
פנטזיית הלבד קיבלה ממשות ארצית ובה בעת גם את ההבנה שזאת אפשרות שיכולה לקרות בחיי כמו אפשרויות רבות אחרות , אך אין בה את אותה עטיפה אידילית שבה אנו עוטפים את הפנטזיות שלנו ... 
.. 
. 
ורק לאחר שראיתי אותה ככזאת , הסתדרו לי בתוכי חלקי הפאזל שלא הצלחתי לחבר לכלל תמונה אחת זמן רב כל כך ... 
.. 
. 
ואת רוח הדברים האלה , עם הידיעה , שלי ושלו , שלא יהיה קל , אבל שתמיד נוכל לדבר ולומר את הקושי ואת הצרכים שלנו , אמרתי לג . 
בשיחה על כוס קפה של אמצע היום ... 
.. 
. 
( ולך , תודה ) עכשיו סיימנו שיחה נוספת . 
ג . 
ואני . 
לא מצליחה לזכור על מה דיברנו , כאילו הדברים נמחקים ממני ברגע שהשטלפון נסגר ... 
.. 
. 
היה שם בכי . 
שלי . 
ושלו . 
בפעם הראשונה מאז שאני מכירה אותו הוא הצליח לתת לעצמו לבכות בלי שליטה ... 
.. 
. 
ונאמרו דברים . 
לא זוכרת על מה דיברנו . 
רק שהסתכלנו לפחד בעיניים ... ושאני מרגישה כמו לוליינית בקרקס שהולכת על חבל מתוח כשמתחתיה מתרחשת רעידת אדמה ... זאת לא הייתי אני אתמול ... 
.. 
. 
היתה כאן מישהי אחרת ... 
.. 
. 
היא עמדה כאן , עצובה , כועסת ורוגזת . 
ילדה בת שנתיים שרוקעת ברגלה ואומרת לעצמה ולכל מי שנמצא בסביבה : לא 'צה לא 'צה לא 'צה ... גיל שנתיים הוא נורא יותר מגיל העשרה ... 
.. 
. 
למעשה גיל העשרה , על כל מה שהוא מביא איתו : מרדנות , עקשנות , אי יכולת לדחות סיפוקים , שינויים תכופים במצבי הרוח ועוד כהנה וכהנה , מתחיל בגיל שנתיים ( עם הבדלים דקים מאוד כמו עניין השינה למשל , שבניגוד לגיל העשרה המאוחר בו הם לרוב ישנים שנת דובי חורף עמוקה וארוכה , בגיל שנתיים ההשכמה היא יחד עם קריאת התרנגול ... 
.. 
. 
) . 
וכך היא עמדה כאן אתמול , זעופת פנים ובוכיה כאילו לקחו לה את הבובה האהובה עליה ושום צעצוע אחר לא יספק את רצונה המיידי והדחוף ... 
.. 
. 
את שארית היום היא העבירה יושבת , זעופת פנים , בפינתה והתרצתה רק לאחר שהחתול החל לשחק איתה במחבואים ולאחר שקיבלה מנה נדיבה של גלידה בטעם ילדוּת ( צמר גפן מתוק , מסטיק ומרשמלו ) ... והיום בבוקר כאילו לא היתה ... 
.. 
. 
אבל ... 
.. 
. 
היא תמיד כאן . 
יחד עם בת ה 16 הסוערת ובת ה 44 שחיה את הכל מחדש ... 
.. 
. 
וביחד הן כולן , אני ... 
.. 
. 
זאת היתה מ - ל - ח - מ - ה ! אין דרך אחרת לתאר את מה שהיה שם ... 
.. 
. 
כנצר מפואר לנמר ממשפחת הטורפים הוא ישב / שכב בכלוב , מבטו מזרה אימים , שולף ציפורוניים חדות , חושף שיניים באיום ומיילל יללות איום בקריעת גופנו לגזרים אם , רק אם תיפול לידיו ההזדמנות בדקות הקרובות ... 
.. 
. 
" כתם " אצל הווטרינרית . 
חיסון שנתי שהיה צריך להעשות עוד לפני 3 חודשים , חשש לפיטריה מעל העין ובכלל , כדאי שהרופא יציץ בו פעם בשנה לפחות ... 
.. 
. 
יש מרפאה בשכונה , הזמנתי תור והגענו . 
כבר כשהכנסנו אותו בבית לכלוב שלו הוא לא ממש התלהב מהרעיון ובמכונית הוא יילל יללות מעוררות חמלה שהפכו לשריקת צצצצצ מאיימת ונסיון סריטה כששרון הווטרינרית ( המקסימה ) רצתה ללטף אותו ליטוף של הכרות ... 
.. 
. 
לא הייתה ברירה ... 
.. 
. 
את הטיפול ( זריקות חיסון ותילוע - נגד תולעים ) האדון עבר בתוך כלוב מיוחד שנראה כמו סוג של כלא בימים הכי רעים שלו שהומצא בדיוק עבור טורפים כמוהו ... 
.. 
. 
חוץ מזה , התברר שכבודו שמנמן וצריך להוריד קילו וכך הוא יתחיל לקבל ארוחות מדודות לפי גודלו פעמים ביום ולא קערה מלאה במשך כל היום , דהיינו מזנון פתוח וחופשי , כפי שהיה רגיל עד עתה ... 
.. 
. 
והחשש שלי נגרם נזק גדול ואולי בלתי הפיך לנפשו החתולית , מה שידרוש תקופה ארוכה של טיפולים אצל פסיכולוג חתולים מומחה ( בטח יש מישהו שעושה הון כסף מהרעיון הזה ... 
.. 
. 
) , התגלה כמופרך לאחר שחזרנו הביתה , יצא מהכלוב והלך לנמנם בפינתו האהובה תחת הפילודנדרון במרפסת ... 
.. 
. 
הפסקת אש , עד פברואר ... מיאווווו ... 
.. 
. 
ואת ההתאוששות המקרבות ומהציפורניים השלופות העברנו ג . 
ואני במקום האהוב עלי , גיליס , בשולחן על הים ... 
.. 
. 
שעה אחרת לארוחת בוקר , אנשים אחרים , רוח אחרת , אווירה אחרת ... 
.. 
. 
יש משהו באוויר של תל אביב ביום שישי בצהריים שקורא להתלבש באווריריות של מכנסיים לבנות , גופיה קלילה וכפכפי צבע עליזים ... 
.. 
. 
בקרוב אצלי כנראה ... (עד לאן אני עוד יכולה להדרדר ... תמהני ... 
.. 
. 
) . 
שבת של נסיעה לצפון מחכה לנו מחר , ויחד עם זאת , רעיון פרוע עד מטורף לגמרי שעלה בראשנו ועליו יסופר רק אם יבוא לידי ביצוע ... 
.. 
. 
ושאלה שנשאלת : מכון כושר , כן או לא ... 
.. 
. 
? 
( שאלה רטורית ... לא חייבים לענות ... 
.. 
. 
) שבת שלום חברים יקרים , שבת של התפנקות עם כל מה ומי שאוהבים ... 
.. 
. 
זה לא שלא מעניין אותי ... 
.. 
. 
זה לא שאני מתעלמת ותוחבת את ראשי באדמה כמו בת יענה ... 
.. 
. 
זה לא שאני מתביישת ... 
.. 
. 
זה לא שאני לא פועלת ולא עושה שום דבר בנדון ... 
.. 
. 
להפך ... 
.. 
. 
אני רק לא מתעמקת בזה ... 
.. 
. 
בהפרעת הקשב והריכוז של א . 
הצעיר ... 
.. 
. 
ועד שהתחלתי לכתוב את הפוסט הזה לא ידעתי אפילו אם זה ADD ( כנראה ) או ADHD ... 
.. 
. 
כל הסקרנות הבסיסית שבי , והיא גדולה ורבה בתחומי עניין לא מעטים , כאילו נמוגה מתוכי ... 
.. 
. 
יש אינספור אינפורמציה שאפשר להשיגה בנגיעת מקלדת פשוטה , אפשרויות רבות לשאול ולהתייעץ עם אנשי מקצוע , הורים ואנשים שחיים עם התסמונת הזאת ... 
.. 
. 
מבחינתי כאילו הם לא קיימים ... 
.. 
. 
כך זה היה גם בעבר , כשהתגלה ה OCD שלו שהתבטא במחשבות אובדניות . 
לא התעמקתי כמעט בהבנת התסמונת , מעבר להסבר שקיבלנו מהפסיכיאטרית ועוד מאמר אחד או שניים שקראתי באינטרנט ... 
.. 
. 
חיפשתי מיד את הדרך לעזור לו להתמודד עם הקושי ולהמשיך בחייו באופן הכי רגיל שאפשר ... 
.. 
. 
וכך גם עכשיו . 
יש איבחון . 
יש המלצות . 
מתייעצים עם אדם אחד או שניים , בודקים דברים ופועלים בהתאם להמלצות , וזהו . 
הולכת קדימה בנחישות , כמו סוס שעניו אסורות בכיסוי שמונע ממנו להביט לצדדים , לא בודקת אפשרויות אחרות , דרכים נוספות ... 
.. 
. 
רוצה תשובות , רוצה פתרונות . 
כאן ועכשיו ... 
.. 
. 
להקל עליו , לאפשר לו לעזור לעצמו כמה שיותר , ולהמשיך בחייו הרגילים ... 
.. 
. 
לא מעניין אותי לדעת מעבר , לא מעניין אותי לראות איך אחרים מתמודדים עם זה , לא זקוקה לתחושת הקירבה המחבקת של " אחים לצרה " ... 
.. 
. 
רק תגידו לי מה לעשות ואני אהפוך את העולם אם צריך , ואעשה ... 
.. 
. 
ובכל זאת , אני תוהה על עצמי ... 
.. 
. 
( ומירי , הפסיכיאטרית שראתה אותו בעבר ושהיינו אצלה אתמול , היא באמת רופאת נפש מסוג אחר ... 
.. 
. 
) נכנסתי לחנות שמתמחה בהתאמה אישית למידות גדולות ( ) בהבעה נחושה ונחרצת . 
אני כאן , אמרתי למוכרת , כי נמאס לי . 
נמאס לי שהן מועכות אותי . 
נמאס לי שהן מעוותות את הצורה . 
נמאס לי שהן לא מצליחות להחזיק כמו שצריך . 
נמאס לי שהן גורמות לי להרגיש , לעיתים , לא נשית . 
אני רוצה את זה יפה . 
אני רוצה את זה עומד . 
אני רוצה את זה זקוף ויציב . 
אני רוצה את זה ס ק ס י ... 
.. 
. 
קניתי לי חזיות חדשות . 
שתיים . 
מתחרה . 
יפות . 
סקסיות ... 
.. 
. 
אחת בצבע שחור והשניה ... (צלצלו בפעמוני העיר , תנו קולכם בצהלולי " לולולו " ... 
.. 
. 
) בצבע סגול / לילך ... 
.. 
. 
פמה מתפרעת גם בחזיות ... 
.. 
. 
העוצמות שהיו בי אתמול , לאורך כל היום ובמיוחד בפגישה אצל ע . 
היו כל כך גדולות וחזקות שהן לא נמוגו לאחר שנת לילה עמוקה וטובה כמו תמיד , אלא ממשיכות איתי גם היום ומותירות אותי בתחושה של לאות גופנית ונפשית כמו לאחר טילטול גדול ... 
.. 
. 
דלקת ריאות יכולה להתפתח לסיפור ארוך ומסובך במיוחד אם החולה לא ממושמע והולך למשרד בניגוד להוראת הרופא ולאיתותים שגופו המותש מאותת לו ... 
.. 
. 
וזה הפוסט ה 800 שלי ... 
.. 
. 
