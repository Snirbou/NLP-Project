כן , הבה נעבור לתת - הנושא הבא במסגרת נסיונותיי לפרק את המוקש הזה שנקרא " בדידות " . 
שמתי לב שתמיד הבדידות שלי בשיאה בחורף . 
יחד עם בחילות הלילה ( טוב , זה כבר עבר לפני שנתיים ) , הגשם , הימים הקצרים ( לפעמים מדי ) והרחובות המוצפים . 
אני אוהב את החורף כל כך . 
הקור , הגשם , החושך - אולי אני דווקא מזוכיסט שנהנה מבדידות ? 
בחורף אני חושב הכי טוב על כל מיני stuff . 
וזה טוב . 
בהליכה בערבים ברחוב , בטמפרטורה של 16 מעלות צלזיוס , עם טיפות קטנות של גשם שיורדות עליי , עם הבל פה - אני מטפס במחשבותיי להרים פילוסופיים שלא יאמנו . 
אבל אין שום סיבה שבקיץ ... 
.. 
. 
אני לא אנצל כל רגע בחיים לשכלול מחשבות . 
כמובן שאין שום סיבה שדווקא בקיץ מחשבותיי יהיו פחות משוכללות מאשר בחורף , למרות הזיעה , הלחות , החום , הימים הארוכים , האבק הרב שבאוויר וכל שאר הדברים ששולקים ממוחו של אדם את מצב הרוח הפילוסופי ומקנים לו במקום זאת מצב רוח שבין מעשי למדוכא . 
וכן , אני יודע שאם קוראים את הפוסט הזה היטב , יוצא שבעת שיא הבדידות ( חורף ) אני לא מדוכא , ושבעת שהבדידות אינה בשיא ( קיץ ) אני כן . 
אבל זה לא היה ככה בשנה האחרונה . 
אהההה , תעזבו , בלגן . 
זהו זה , הבנתי את הדבר אתמול בלילה : בדידות היא היעדר גירוי אינטלקטואלי . 
זהו זה . 
זה הכל . 
לא מחסור בחבֵרה , לא מחסור בחֵבר'ה, לא מחסור במישהו שמבין אותך , לא מחסור במישהו שמקשיב לך - רק מחסור בגירוי לחלק החושב באמת של מוחך . 
דוגמאות ? 
לא חסרות . 
אחד יכול להיות עם אנשים בלי לדבר איתם , נניח , במשך ארבעים וחמש דקות , וב - 45 דקות הללו הוא ירגיש בודד מאוד ; וב - 45 הדקות שלאחריהן , פתאום הוא ימצא את עצמו מדבר עם אותם אנשים על הכוכב העל - ענק אלגול ולא יחוש בדידות כלל ; וכן הלאה וכן הלאה , זרם חילופין שכזה . 
זה לא קשור כלל למה מצב מערכת היחסים הכללית שלו עם אותם בני אדם , מה קרה איתם אתמול או מה יקרה לגביהם מחר . 
בדידות היא בסך הכל חוסר מקורות מחשבות למוח . 
פשוט כך . 
העבודה - לא רק השגת עבודה , אלא העבודה עצמה - היא מתנה משמיים , ומי שלא לוקח אותה , לא רק שיוצא עם פחות כסף , אלא גם חוטא מבחינה מוסרית . 
אתמול ישבתי באיזה מקום עם חבר'ה. התחלתי להיות רעב . 
כסף - לא היה לי . 
כך שלא קניתי לי כלום . 
שלוש נשים מהשולחן שלי הזמינו צלחת ענקית ומפתה של צ'יפס . 
היתי יכול בכיף לקחת . 
אבל לא לקחתי אפילו אחד . 
גם כי אני לא לוקח מבנות משהו שלא שילמתי עליו , וגם כי אני יודע שאילו היתי עובד , היה לי כסף לקנות את הצ'יפס הזה בעצמי . 
מזיעת אפי . 
כמו שצריך , כמו שראוי , כמו שמוסרי . 
אני יושב וקורא לי את " ארנב אדום " מאת טום קלנסי . 
עכשיו , חלקים מסוימים בספר מלאים בתיאורי הצפנה ועניינים מתמטיים הקשורים אליה , בכמות מעוררת תיאבון . 
מה זה הביא לי חשק לעשות ? 
להתקין PGP , ליצור לעצמי מפתחות ובקיצור להפוך את הפנטיום 4 הצנוע שלי לחיית הצפנה . 
וכך עשיתי . 
עכשיו יש לי PGP ויש לי צמד מפתחות , המקודד הצפנת דיפי הלמן , שמכונה גם DH\DSS . 
PGP היא תוכנה פשוט מופלאה . 
מפעל חייו של פיליפ צימרמן , יוצרה , היא בהחלט ראויה להיות מפעל חיים . 
אומרים שאפילו ל - NSA בכבודם ובעצמם - כן , אותם חבר ' ה מפורט מיד שבמרילנד , שיש להם את מערכת ה " Echelon " שמצותתת לכל התקשורת האלחוטית בעולם , ואת מחשבי העל המדהימים בעוצמתם - יהיה קשה במידה קיצונית לפצח קובץ שהוצפן בהצפנת 4096 סיביות ( ! ! ! ) , שהיא רמת ההצפנה המקסימלית שמאפשרת התוכנה החינמית , החכמה והחשובה הזו . 
כך מתאפשר לכל אדם מן הישוב להצפין את קבציו , אימייליו ושאר תעבורת האינטרנט שלו , כך שאף אחד לא יוכל להציץ - חוץ ממי שאותו אדם רוצה שיראה מה מכיל הקובץ . 
אהבת הפרטיות והאינדיבידואליזם ניכרת בשליחות המוסרית של יוצרי התוכנה . 
אי אלו קולקטיביסטים חצופים טרחו להאשים את פיליפ צימרמן אחרי ה - 11 לספטמבר 2001 בכך שהטרוריסטים הצפינו איזה חלק משדריהם החבלניים באמצעות PGP . 
ונניח שכך , אז מה ? 
האם רק בגלל שקיימים טרוריסטים , כל משתמשי המחשבים בעולם כולו צריכים לסבול מחוסר פרטיות ומחוסר אפשרות להצפין את קבציהם במערכת על - חזקה ? 
כמובן ש - PGP היא תוכנה מוסרית לעילא ולעילא , ואני גאה להימנות על משתמשיה . 
קדימה , קבצים , היכנסו תחת מטרייתן של 4096 הסיביות המוכנות להצפינכם כליל . 
להורדת התוכנה ( חשוב שתהיה בכל מחשב של כל אוהבי החירות ) : www.pgpi.org 
