כשאני חורגת ולו במעט , משגרת הבוקר שלי כל היום כמו מתהפך לו ואני מסתובבת בתחושה שמשהו חסר או לא נמצא במקומו . 
הבוקר שלי היום החל בצום ולא משנה כמה קפה ( 2 כוסות ) ואוכל ( 1 ג'בטה + 1 בייגלה קשה עם שומשום ) הכנסתי לתוכי אחר כך , החור שנפער שם בבוקר כאילו סרב להתמלא ואני מרגישה כאילו אני הולכת על ביצים . 
אבל , מצד שני , כל התוכניות הסתדרו לי להפליא . 
הרופא הגיע כמעט בזמן ( רק 10 דקות איחור , קטן עליו ) , האחות הקיזה את דמי במהירות וביעילות , הדרך למכון הרנטגן שנמצא במרכז העיר חלפה במהירות ללא פקקים וללא רמזורים אדומים כמעט , למרות שהשעה הנוראית של 8 בבוקר ולקראת השעה 10 כבר הייתי במכונית כשבידי מעטפה עם צילום החזה שלי מבפנים ( הידעתם ? 
את צילומי הרנטגן מקבלים היום בדיסק ולא בצילום שחור / לבן כמו פעם . 
הקידמה , הקידמה ! 
) . ככה זה כנראה כשהיקום מסכים עם החלטתי ... 
.. 
. 
( אני מתה על המשפט הזה ) . אני אוהבת את הגוף שלי . 
אני מקבלת אותו בשלמותו ובמלואו . 
על חוסר הסימטריה שלו , על החלקים היפים יותר , על החלקים היפים לי פחות . 
קיבלתי אותו כך כשהיו עליו עוד 20 ק"ג , קיבלתי אותו כשהם החלו לנשור . 
לפני שנתיים עלה בפעם הראשונה רעיון שאיבת השומן ומתיחת הבטן כסוג של פיניש בתהליך הגופני שעברתי . 
התייעצתי עם רופא אחד וזהו . 
משהו בתוכי כנראה לא היה בשל להמשיך בתהליך והנחתי אותו בצד . 
במוצאי שבת לפני כשבועיים עברה בי פתאום , out of the blue , המחשבה מחדש . 
ומשם החל כדור השלג להתגלגל לו והיום אני כבר אחרי התייעצות , החלטה , בדיקות ונשאר לי לחכות ליום הקובע . 
כזאת אנוכי . 
כשאני לא שלמה עם הדברים , אני מתנהלת באיטיות מגומגמת . 
כשאני בשלה להם , הדברים זורמים ומתחברים בתיאום מושלם . 
והיקום , הוא אוהב את זה , ככה ... 
.. 
. 
עוד שבעה ימים שש שעות ( ניתוח ) ולילה ( בבית חולים ) ואני אהיה קלה בשני קילו וחצי ( שומן ) , שטוחת בטן ומורמת חזה . 
וגם ארנקי יהיה קליל באי אלו שקלים . 
סוג של סגירת מעגל שנפתח לפני יותר מ 21 שנים בהריון עם ג . 
הבכור , או שבעצם נפתח עוד קודם , בילדות . 
אבל על זה , אחר כך . 
עכשיו אני לא יכולה להפסיק לדמיין אותי . 
בלי . 
* * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * עדכון 19:25 הרופא התקשר . 
ביום חמישי הבא בשעה 08.00 . 
יש ! 
! 
! 
! 
שאל אותי מישהו אתמול . 
שאלה כללית שאינה נוגעת לדבר מסויים כזה או אחר . 
השתמשתי בעובדה שבדיוק התנור צלצל להודיע שהעוף עם תפוחי האדמה מוכן לצהריים ואמרתי שעוד אחזור . 
והבוקר עניתי : אני רוצה להמשיך ולמצוא עניין וריגוש בכל מה שאני עושה ובחיים בכללותם . 
זהו . 
פשוט וברור להפליא . 
יום יפה שיהיה , למרות האפור שבהחוץ שמתעקש להוכיח את חזקתו בתקופה זאת של השנה . 
א . 
הצעיר והמוסד החינוכי התיכוני שבין כתליו הוא מבלה במשך היום מ ס' שעות מצומצם להפליא ( נדמה לי שבכיתה א' הוא בילה יותר שעות בבית הספר ) הגיעו לידי הבנה והסכמה משותפים : המוסד החינוכי התיכוני יאפשר לו לסיים 12 שנות לימוד בלי קשר לציונים שיוציא במבחנים , והוא מצידו , ימשיך להקסים אותם בקיסמו האישי ויגרום להם לאהוב אותו . 
וגם יהיה נוכח בכל השיעורים . 
אופסססס ... 
.. 
. 
למעט השיעורים שבהם הוא לא נכח בחודשיים ( ברוטו ) מתחילת שנת הלימודים ( לא מעט , יש לציין ... 
.. 
. 
) . 
" בשביל זה יש יום הורים " , עודד אותי הצעיר , " כדי להזכיר לי את הדברים שאני שוכח " ( כבר ? 
כל כך מהר הוא שוכח דברים מסויימים ... 
.. 
. 
) והבטיח לי שיחזור ויקיים את החלק הזה בהסכם בינו לבין בית הספר , כדי שהם ימשיכו לאהוב אותו . 
וגם כדי שימשיך לקבל את המכונית , כמובן ... 
.. 
. 
אסיפות הורים יכולות להיות " משעממות " ורגועות להפליא , לא רק כשהילדים הם מהזן המצטיין ( ג . 
הבכור , למשל ) . 
הן יכולות להיות כאלה גם במקרה של א . 
הצעיר , כשברור לכל הצדדים שהמטרה היא להשאר במסגרת עד סוף י"ב בלי השוט המתבקש של ציונים , מבחנים , בגרויות וכו ' . התלם שרובנו הולכים בו , אם בקלות או במאמץ כזה או אחר , לא תמיד מתאים לכולם ולעיתים פסק הזמן של הילדוּת והנערוּת בתוך מסגרת מסודרת דווקא היא נותנת את היכולת לבחון את הדברים ולתת לפוטנציאל הגדול מאוד שישנו , לפרוץ ולהתממש בשנים מאוחרות יותר . 
ולא . 
הצעיר , יש את התלם שלו . 
והוא יהיה פורה מאוד . 
אני בטוחה בכך . 
ההתחלה היתה מלהיבה ומרגשת והיתה מין הבטחה באוויר . 
הכל היה פתוח ואפשרי . 
בכל פעם שהייתי באה אליו , הדם היה זורם במהירות בעורקים ומין התרגשות של ציפיה היתה נבנית בתוכי לאט לאט . 
הוא מצידו , היה שם בשבילי בכל זמן ומקום שהרגשתי צורך ורציתי בו , ודאג לעמוד ולמלא את ציפיותי באופן מופלא כמעט . 
הפרידה תמיד היתה קצת עצובה אבל תמיד ידענו שהיא זמנית ובמהרה נפגש שוב . 
באופן טבעי , ככל שהזמן עבר , הקשר נכנס לשגרה מסויימת . 
הוא ידע שאני תמיד אבוא אליו ואני ידעתי שהוא תמיד יחכה לי בנאמנות מוחלטת ואני מצידי , שמרתי על נאמנות עיוורת למרות נסינוות פיתוי ממקומות אחרים . 
הדברים ביננו תמיד היו ברורים ויכולנו להבין אחד את השני באופן מוחלט כמעט , ואם היו לעיתים אי הבנות , הן נפתרו במהירות בדרכים אחרות ושוב יכולנו לתקשר ביננו בדרך בה אהבנו . 
והימים עברו להם בנעימים מתוך ידיעה פנימית ברורה שכך יהיה , לתמיד . 
ואז , החלו החריקות . 
הוא עדיין שם , תמיד , אבל המילים החלו להתבלבל להן . 
ולא תמיד היו ברורות ויכולתי להבין למה הוא מתכוון . 
נכון שעדיין יכולנו לתקשר אבל כל משפט הפך להיות מסובך וקשה כל כך להבנה ודורש הסברים נוספים , שוב ושוב ושוב וכל אותה אווירה קלילה ונעימה ויחד עם זאת משרה בטחון , הלכה והתפוגגה לה ככל שנדרשו ממני פעולות רבות יותר כדי להבינו . 
עד שהחלטתי , די . 
אני נותנת לו עוד הזדמנות אחת נוספות ושולחת אותו להתייעצות אצל מומחים בדבר ואם לא ישתנו הדברים ויחזרו להיות כבעבר , יפרדו דרכנו בצער רב ולב שבור ואני אהיה שוב פתוחה להצעות מרגשות ומלהיבות . 
למה לכל הרוחות , אני לא מצליחה לשמור על קשר יציב וארוך בזמן ( 20 - 30 שנה לפחות ) עם הדואר האלקטרוני שלי ? 
( הדוא"ל שלי ביאהו . 
גי'בריש, ג'יבריש , ג'יבריש . 
אם הדבר לא יסתדר במהרה , ג'ימייל יקבל חברה חדשה ... 
.. 
. 
) . מול גן סאקר בירושלים , ניצב לו עץ גבוה גדוע ענפים והוא נראה כמו דרקון רושף אש לכיוון השמש השוקעת ... 
.. 
. 
ואפילו טיילו בראשי מילים שהתחברו לפוסט שהיה אמור להיות עוקצני ומצחיק כאחד . 
אבל משהו ששמעתי על אדם יקר הוציא בבת אחת את רוח העליצות מתוך מפרשי וכל מה שאני יכולה להרהר בו עכשיו הוא על כמה פריכים ודקיקים הם חיינו ועל כמה בקלות יכול להבקע בהם סדק שעלול לפורר אותם לפרורים עפים עם הרוח ... 
.. 
. 
שבת שלום חברים יקרים , שבת של אהבת החיים והאנשים הסובבים אותנו , שבת של אור כמו כדור האש של הזריחה שראיתי הבוקר מעל פסגת הררית שבגליל ... 
.. 
. 
( הבהרה : הבשורה שלמעלה אינה קשורה בי או במישהו ממשפחתי . 
) למשהו . 
חמקמק , נסתר , ידוע , ברור , מוכר , חדש , מרגש , מרטיט , סוחף , מערבל , מרחף , מטלטל , מחבק , מרגיע , מחייך . 
אני מתגעגעת . 
בשקט . 
ובנתיים , נוסעת צפונה לאחותי , עם פרוץ השבת אשוב בחזרה . 
או בשיטת " ההגה החם " ( לפי גמאמא ) . 
מאז שא . 
הצעיר סיים את תקופת המלווה שלו ( לפני שבוע , נראה כמו לפני שנתיים ) וכל עוד ג . 
הבכור נמצא בבית ברגילה כפולה , החיים שלי ( שלנו ) כמו ארוגים בקווים רבים שמרכיבים תוכניות מפורטת ומסובכת למראה שנראית בערך כך : האוטו אצל א . 
הצעיר שישן איתו אצל החברה שלו אבל יגיע איתו בבוקר עד 7.43 בדיוק כדי להקפיץ אותי למקום X ואז יש לו בדיוק 5.5 דקות כדי להחזיר את המכונית שלה מחכה כבר ג . 
הבכור בקוצר רוח . 
הוא , ג . 
הבכור יחזור לא . 
הצעיר בשעה 10.31 בדיוק כדי להביא אותו לחברה שלו ומשם יבוא לקחת אותי ממקום X ולהביא אותי ל Y ומשם הוא יחזור לקחת אותי ב 18.58 ואז הוא חוזר הביתה והמכונית לחניה . 
אך לא לזמן רב כי , א . 
הצעיר כבר חוזר הביתה באוטובוס ( אלוהים ישמור ) והוא לוקח את המכונית כדי להקפיץ אותי לסרט עם חברה ואחר כך לקחת את חברה שלו לעבודה וגם להחזיר אותה משם . 
בנתיים , ג . 
הבכור מחכה לו כדי לנסוע בשעה הבלתי הגיונית של אחרי חצות לחברה שלו שגרה במרחק נגיעה מקלקלייה ( שלא נדע ) , והתחייב להחזיר את המכונית עד 08.03 למחרת בבוקר כי אני חייבת לנסוע למקום מסויים . 
בעצמי . 
וכל תוכנית נבדקת מכל הכיוונים האפשריים כך שבאותו הזמן הנתון כולם יהנו מהמכונית ויוכלו להגיע לאן שהם יכולים בלי קשר לחוקי הפיסיקה והיכולת שלנו להיות במספר מקומות באותו הזמן הנתון . 
וכך , לאורך כל השבוע וחצי האחרונים . 
ובנתיים אני הופכת ליקירת חברות הדלק ( 3 פעמים מילוי דלק , כרטיס " ממלא מתמיד " כבר בדרך ) ומתאמצת מאוד להרגיש נדיבה ולא להרגיש מועקה כשהעצמאות שלי כמו נלקחה ממני , בבת אחת . 
ילדים זה שמחה , כבר אמרתי . 
פמה , מנכ"ל מחלקת הרכב ( לפי הצעתה של ZU ) או לפחות , טביעת האצבע שלי אינה שלי . 
כך החליט הבוקר המחשב של שירות התעסוקה שאמור לפתור את עניין ההתייצבות תוך שניות ממש , אבל בכל פעם מחדש ( פעם שניה בסה"כ ) אני ( וגם האחרים ) נתקעים מולו ומנסים את טביעת האצבע שוב ושוב ושוב עד שבסוף הוא מתייאש ושולח אותי אחר כבוד לפקידת התעסוקה . 
ושם אנחנו נפגשות כידידות וותיקות , מקוננות על השתלטות המחשבים על חיינו ונפרדות בחיוך ולבביות רבה לאחר שהיא רושמת אותי בעצמה . 
עד לשבוע הבא . 
ואחר כך נסעתי לפגישת עבודה . 
כאילו פגישת עבודה . 
כזאת , שיום אחד תהייה לי . 
ואני אלך למקום מסויים , לגוף כזה או אחר , ואצטרך " למכור " את עצמי ואת השרות / המוצר שאני רוצה לתת להם . 
וישבתי שם עם מרכז הקורס שלי ( שמזמין בכל פעם תלמיד אחר להצטרף אליו לפגישות העבודה ) , הקשבתי והסתכלתי על כל התמונה , מנסה לצרוב ממנה במוחי כמה שיותר דברים ובתוכי הייתי כבר , שם . 
במקום ההוא שהולך ונבנה בתוכי עד שיגיע לכלל מימוש . 
בזמן הנכון לו . 
ולי . 
