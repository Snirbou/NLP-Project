אני מקנאה בכל מי שסביבי . 
פתאום זה נראה כאילו כולם בטוחים לחלוטין באיזו דרך הם הולכים , והם סוללים אותה , והם ממשיכים והכל מסתדר ... 
.. 
. 
הזדמנויות שאסור לפספס הם לא מפספסים , וההזדמנויות האלה הן הזפת בו הם סוללים את הדרך . 
ולי היו הזדמנויות . 
היו לי יותר ממה שאוכל למנות על שתי ידי . 
ואת כולן פספסתי . 
ההזדמנויות במוזיקה , הזדמנויות בכל דבר אחר . 
ואני מבולבלת , כי אני מנסה ללכת בעשרות דרכים באותו הזמן , ואני לא באמת מסוגלת לפצל את עצמי לכל כך הרבה ... 
.. 
. 
ולכן אני בעצם נשארת לעמוד בצומת , ומחכה לעצה . 
או ללקוחות , תלוי איך מסתכלים על זה . 
וזה כי כזה האופי שלי . 
אני חייבת להצליח בהכל . 
חייבת להיות טובה בהכל . 
חייבת לדעת לצייר . 
חייבת לדעת לשיר , לנגן . 
חייבת לקבל את הציונים הטובים ביותר , למרות שאני אומרת כל הזמן כל הזמן שלא באמת איכפת לי , ושזה לא מה שאני רוצה בחיים . 
אז כל פעם שאני מקבלת ציון נמוך חדש אני צוחקת , וצוחקת , אבל כל ציון כזה פוער פצע חדש בנפש שלי . 
כל אקורד לא מוצלח כשאני מנגנת בגיטרה פוער פצע חדש גם הוא . 
כל זיוף , כל קו לא במקום , כל מילה שאני שוכחת , כל שגיאה דקדוקית . 
ובסוף הנפש שלי תהיה לא כלום פרט לפצעים פעורים , ותהיה רק גוש פצע מדמם , שאני לא אדע איך להתמודד איתו . 
וזה איך שאני באמת רואה את החיים שלי עוד עשר שנים . 
לא באמת אף אחד מהחלומות שלי . 
אני לא אהיה בקליפורניה , אחרי שגרתי תקופה עם דריה , ועכשיו אני עם מישהי ושיהיה לנו טוב ביחד , כשאני עושה מוזיקה והיא עושה כסף . 
לעולם לא נוריד שיערות מהרגליים ביחד , והשמפו שלי תמיד יהיה שונה והמרכך שלה תמיד יהיה שונה . 
והיא לא תבוא להופעות שלי , כי לא יהיו לי כאלה או כי לא יהיה לה זמן או כי היא בכלל לא תהיה קיימת . 
אני לא באמת אהיה בת 30 , גרה בדירה שכורה קטנה בפריפריה של תל אביב יחד עם שותף או שותפה שאני בקושי רואה כי בבקרים אני עובדת בתור מלצרית כדי להצליח לעבור את החודש , ובערבים אני מופיעה במועדונים קטנים וחסרי חשיבות , בתקווה שאולי יום אחד מישהו עוד יגלה אותי . 
והחדר שלי לעולם לא יהיה לא סגול , ולא כחול . 
אני לא אוציא אף אלבום בהוצאה עצמית , כאשר אני מנגנת בו , כותבת אותו , שרה אותו , ומעצבת לו את העטיפה והbooklet . 
אני לא אעזוב את הבית שנה אחרי שאסיים את הצבא , ולא תהיה לי גיבסון חשמלית ופנדר אקוסטית ומגבר של מרשל . 
אני גם לא אשלים ל 5 יח"ל מתמטיקה , ולא אוציא אף 750 בשום פסיכומטרי . 
בעיקר לא בלי לטרוח ללמוד לזה . 
אני לא אהיה בפרוייקט רקיע , ולמעשה אני אהיה שב " סניקית או סתם מזכירה בצבא . 
ואולי בסוף אני בכלל לא אעשה צבא , או שאצא באמצע כמו חן . 
בסוף , אני אעבוד במשרד שאני לא סובלת , במשרה שאני לא סובלת , עם אנשים שמרגיזים אותי כשהם רק אומרים לי " שלום " , ואחיה עם בן זוגי הזכר שתהיה לו עבודה הרבה יותר טובה ממני ויהיו לנו שני ילדים קטנים שימררו לי את החיים . 
והוא יהיה יהודי , ואני אהיה חייבת להמשיך לחגוג את כל החגים המטופשים האלה שהדבר הטוב היחיד בהם זה החופש , וגם זה לא יהיה לי משנה הבאה כי אני מסיימת ללמוד ... 
.. 
. 
ויהיה לי תואר שני במשהו לא חשוב ולא מעניין בכלל , והגיטרה שלי תשכב מכוסה אבק בפינה חשוכה במחסן שלנו , וכל השירים יישארו רק כמילים חסרות תוכן בתוך המחשב שלי ... 
.. 
. 
מחכות , מחכות למשהו שלעולם לא יגיע . 
ולא ככה אני רוצה את החיים שלי . 
לא , לא , בכלל לא . 
שמישהו יציל אותי מעצמי ... 
.. 
. 
אני רוצה את הדבר הפשוט ביותר . 
אבל לפעמים , אני רוצה את הבלתי אפשרי . 
ועכשיו ? 
עכשיו אני רוצה להסתפר . 
העיפו את מייקל ( : הא - הא - הא ! 
העיפו את הוואנאבי המזדיין הזה ! 
! 
לא , סתם , הוא לא * כזה * נורא . 
אני סתם הרבה יותר אוהבת את דיוויד , ופחדתי עליו כי ההופעה שלו השבוע הייתה מחורבנת . 
אבל ... 
.. 
. 
טוב , נו . 
שבוע הבא , בעזרת האמריקאים המטומטמים , קריסטי תעוף ( לא , היא לא . 
סאישה תלך שבוע הבא , אבל מותר לי לפחות לקוות , נכון ? 
) איזה מצחיקים הם . 
זה שבוע בן - שבוע בת . 
חיחי . 
