31.12.06 : חצי שעה לפני חצות החלטתי להתרחץ . 
לא תכננתי לעשות משהו מיוחד חוץ מלהשאר בבית , הרי גורלי שלי כבר הוחלט מראש על ידי ועל כן אין שום טעם . 
את מהלך הערב הוחלט לבלות בנסיון להשאר ערה על מנת לחזור לישון בשעות סבירות . 
היה זה אותו היום בו גיליתי כי אין לי יותר במה לצפות , כי כבר ראיתי את כל מה שלאינטרנט היה להציע לי השנה . 
בקרוב יגיעו סדרות חדשות נוספות . 
אני לא אוותר עליהם . 
1.1.07 : קיבלתי שתי שיחות טלפון שקראו לי לצאת מהבית . 
נעניתי להצעה וזכיתי לקצת אור שמש ולזוג כפפות חדשות . 
בים דיברתי עם שני אנשים נחמדים , בן ובת . 
מעניין אותי לדעת , מדוע אנשים זרים אף פעם לא פונים אלי כשאני לבד . 
הבן היה קצת מוזר , אם כי הוא הזכיר לי קצת את דודי המשוגע ועל כן הבנתי כי כוונותיו אינם רעות ואילו הבת הייתה זקנה חביבה שהרצתה לתמי ולי בנוגע לחרקים . 
לא משהו שלא ידעתי מראש , אבל היה לי כל כך נחמד לדבר איתה כך שנתתי לה להמשיך . 
הלוואי ואנשים כאלה יפנו אלי גם כשאני לבד . 
המפגש המחודש גרם לי להתגעגע לכל האנשים היומיומיים שפעם היו בחיי . 
אני מניחה ששיחת טלפון אחת יכולה לפתור את הנתק , אך אני מפחדת שפגעתי בהם יותר מידי ולכן אני לא אוכל לתפקד ולדבר איתם כפי שאני רגילה . 
בכל אופן , עוד שבוע אני מתכננת לפתוח דף חדש . 
לא יותר אני העכשווית . 
טוב , נראה מה יהיה . 
