היי . 
יום חמישי ה 23.08 היום האחרון לפני הטיסה הביתה . 
מטרת היום העיקרית הייתה לקנות לאחי ( רועי הצאן - בדיחה חדשה שהמצאתי ממש לאחרונה ! 
) את האוהל שהוא חש צורך לבקש מאיתנו , אוהל ספציפי שמצוי רק בחנויות מסוימות בניו יורק . 
מבעוד מועד דאג רועי לשלוח לחיה במייל רשימה של חנויות שבהן נוכל לחפש את האוהל הזה . 
הבעיה היתה שאף אחת מהן לא הייתה קיימת . 
אני מתכוונת , לקחנו את הכתובות . 
הלכנו לחפש אותן . 
ופעמיים הגענו לכתובת וגילינו שהחנות פשוט לא נמצאת שם , ושיש רק בנק או משהו כזה . 
כמו בסרטים שאתה חוזר הביתה אחרי עשרות שנות גלות ומגלה שהרסו את הבית שלך והפכו אותו לפארק שעשועים ענקי ? 
טוב לא בדיוק ככה . 
אבל בערך . 
את החנות השלישית מצאנו ואף היה שם אוהל . 
אז קנינו . 
אחרי שנפטרנו מהעול הזה הלכנו לבקר במקום היחיד שרצינו לראות בניו יורק שאינו קשור בשופינג - הגראונד זירו . 
בראשי דמיינתי אנדרטה מפוארת לזכר אסון התאומים ו - אני לא יודעת , הרבה פסלים קודרים וכאלה . 
בתכלס כל מה שיש שם זה איזור מגודר שבונים בו ושלט שכתובים עליו שמותיהם של אלו שנהרגו באסון . 
הדבר המשעשע היה שממש ממול לשם הייתה חנות כולבו ענקית , Century 21 , וכל מי שביקר בגראונד זירו הלך אחרי זה לשם . 
כמו אפטר פארטי , או משהו כזה .. 
. 
זאת היתה חנות טובה מאוד וקניתי בה תיק צד נחמד ונוח ב 15 דולר בלבד . 
כמו כן היינו צריכים לקנות מתנה כלשהי לסבא שלי אז קנינו לו ברט ( ! ) ונעלי בית . 
בשלב מסוים שם הרגשתי שבטני נדבקת לגב . 
החנויות האלה כל כך גדולות שאפשר לבלות שם יום שלם בלי לשים לב . 
ליד החנות מצאתי פיצריה קטנה והזמנתי לי חתיכת פיצה . 
מה שהטריד במקום הזה היה שמשום מה נראה לכל מי שישב שם לגיטימי שאם מישהו יושב לבד ליד שולחן שמיועד לשלושה אנשים , אז באים ומתיישבים לידו . 
כך יצא שאני אכלתי ולצידי ישבו שני אנשים זרים ואכלו , ואף אחד מאיתנו לא פנה אל השני . 
סיימנו לאכול ופנינו לענייננו כאילו דבר לא קרה . 
ואולי בעצם באמת לא קרה שום דבר ואני סתם היסטרית . 
בכל מקרה , חתיכת הפיצה שאכלתי היתה קטנה למדי ונועדה רק להשביע את הרעב הראשוני . 
לאחר עוד מספר שעות של שוטטות לקחה אותנו חיה למסעדה המפורסמת בהיותה הפיצריה הטובה ביותר בניו יורק ( איך יודעים דברים כאלה ? 
רואים את " ערוץ האוכל " . 
כן , באמת יש בארה"ב ערוץ כזה וחיה ממש אוהבת לצפות בו . 
) . 
לפיצריה קראו " John ' s pizza " והיא היתה בעצם מסעדה של ממש . 
יהודית החליטה להזמין את כולנו לארוחה , אז זללנו בערך מכל מה שהיה להם להציע . 
( ושוב , ברוסקטה זה ממש טעים ) . 
מה שהיה מדהים במסעדה הזאת שאפילו השירותים בה היו מעניינים ! 
בזמן שישבתי לי בתא ועשיתי מה שעושים בשירותים נהניתי לקרוא מדף שהיה תלוי על הדלת כל מיני עובדות מעניינות כמו : * בכל חודש שמתחיל ביום ראשון יהיה יום שישי ה - 13 * לשון של לוויתן שוקלת כמעט כמו פיל שלם * ללקק בול עולה לנו עשירית קלוריה * עכברוש יכול לשרוד בלי מים יותר זמן מגמל ( ! ) אני ממש אוהבת דברים כאלה . 
לסיכום הלכנו בפעם האחרונה לבקר במייסיס , שזאת חנות פשוט ענקית ( 8 קומות ענקיות ) של כל דבר שנשים צריכות , או לא צריכות ( בגדים , נעליים , איפור , טיפוח , כל השיט ) . 
בזמן ששוטטנו שם נשמע פתאום צליל החשוד כאזעקה ומיד אחריו הודעה שאמרה משהו כמו : " ציבור הקונים שלום , גלאי העשן פועל , כרגע איננו יודעים בדיוק האם פרצה שריפה ואם כן היכן , נעדכן אתכם כשנדע יותר . 
המשך קניה נעימה .. 
. 
" אני מתכוונת לזה . 
הם פשוט אמרו : " טוב , יש מצב שכולכם תמותו , אבל העיקר שלא תשכחו לשלם על החזיה של ויקטורי ' ס סיקרט שאתם אוחזים שם ! 
" מיד אחזה בנו פניקה קלה , אך כשראינו שאף אחד אחר לא מוטרד , פשוט המשכנו בשלנו . 
כשיצאנו אחרי 10 דקות בערך מהבניין ראינו המון מכבי אש בחוץ שבאו בגלל שהגלאי הופעל , ואני מצטערת לבשר לכם שאף אחד מהכבאים לא היה חתיך כמו שכבאים אמורים להיות . 
( לכל המודאגים : סביר להניח שמישהו פשוט עישן בשירותים וזה מה שהפעיל את האזעקה ) כבר חשבנו שסיימנו את היום אך לא , החנויות עוד היו פתוחות וקרצו לנו , בואו הכנסו , זה היום האחרון . 
אז המשכנו קצת בשופינג ואז לסיכום קנינו לסבא שלי גם מדפסת לפיתוח תמונות ממצלמה דיגיטלית . 
( שיוכל לצלם את עצמו עם הברט ולפתח את זה .. 
. 
) הדבר האחרון בהחלט שעוד נשאר לעשות היה להכנס לסופר שפתוח גם בלילה ולקנות מלאי של חטיפי צ'יפס מיוחדים שיהיה לי לארץ . 
יום שישי ה 24.08 - היום האחרון בהחלט . 
קמנו קצת מאוחר . 
עשינו שיטוט אחרון ברחובות . 
וזהו , הגיע הזמן לנסוע לשדה תעופה .. 
. 
הזמנו דרך המלון מונית . 
כשהבחור במונית הגיע , הוא העיף מבט אחד בתיקים שלנו והתקשר לחברת מוניות לבשר להם שאין שום סיכוי שכל הציוד הזה יכנס למונית שלו . 
ואתם יודעים מה הם עשו ? 
הם שלחו לנו לימוזינה . 
כן כן , נסענו לשדה תעופה בלימוזינה . 
עלי לציין שזה ממש מגניב ושתמיד במהלך הטיול כשראינו לימוזינות עם חלונות כהים שלא רואים מי יושב בפנים ניסינו לדמיין איזה שחקנים מפורסמים או פוליטיקאים יושבים שם , ובעצם מסתבר שאלו היו אנשים פשוטים כמונו , שפשוט היו להם הרבה יותר מדי מזוודות . 
אז זהו זה .. 
. 
כך נגמר הטיול שלי . 
נפרדנו מחיה בשדה התעופה ( היתה לה טיסה בחזרה לביתה שבקליפורניה ) . 
טסנו בחזרה למדריד , ומשם לארץ . 
לסיכום : הטיול לארצות הברית היה בסימן : 1 . 
טעויות 2 . 
אוכל 3 . 
שופינג . 
בחודש שהייתי בארצות הברית הספקתי לקנות : 2 תיקים 3 זוגות נעליים 7 חולצות סווטשירט ומעיל 3 ג'ינסים 2 מכנסי פיג'מה זוג גרביים מחזיק מפתחות 2 סטיקרים לוח שנה בובה של עוגיפלצת גופיה של עוגיפלצת המון מתנות לחברים כשהייתי בארצות הברית הבטחתי לעצמי שעם החזרה לארץ אני : 1 . 
אתחיל לנהוג 2 . 
ארשם לאירובי 3 . 
אבקר בלשכה בינתיים עשיתי רק אחד מהם : ) ביקרתי היום בלשכה ! 
זה היה כל כך כיף ומוזר , מדהים איך כלום לא השתנה שם , חוץ מזה שאני כבר לא על מדים . 
זה נראה נורא מבלבל להרבה אנשים , רגע , מה את עושה כאן , לא השתחררת או משהו ? 
מה זאת אומרת באת לבקר ? 
את רצינית , פשוט התגעגעת ? 
מוזרה .. 
. 
בפוסט הבא : לא יודעת מה יהיה , פשוט תחכו ותראו . 
יש סיכוי שזה יהיה האחרון , תלוי כמה אני אצליח לדחוס בלי שזה יהיה ארוך מדי .. 
. 
יום ראשון ה 12.08 היות ועבר על רובנו לילה ללא שינה ( אני נרדמתי בערך שעה אחרי שחזרנו משדה התעופה , אמא ויהודית דאגו מדי ולכן העבירו את זמנן בכביסה ) , את היום הזה העברנו באיטיות ובלי לעשות שום דבר מורכב מדי . 
נסענו למלון חדש במיאמי , אחד שיושב ממש על החוף , אכלנו במסעדה איטלקית ( כולכם צריכים לנסות ברוסקטה . 
זה ממש טעים ! 
) והסתובבנו בחנויות באיזור . 
( היינו בחנות " הכל בדולר " . 
ובניגוד לארץ , שם באמת הכל היה בדולר ! 
רק חבל שרוב הדברים שם נראו כמו אשפה . 
) יום שני ה 13.08 היום כבר היינו קצת יותר רעננים על כן החלטנו לעשות סיור תרבותי במיאמי . 
חיה , הידועה בחיבתה לאתרים הסטוריים , השכירה בחנות מזכרות כלשהי MP 3 מיוחד איתו היינו אמורים להסתובב ברחוב ולהקשיב להסברים מרתקים אודות כל בניין שמולו חלפנו . 
זה עבד בערך חצי שעה ואז התחלנו להציק לחיה ולהכנס לחנויות במקום להקשיב להסברים שלה . 
בסופו של דבר היא התייאשה והלכה להחזיר אותו לחנות .. 
. 
אחר כך אכלנו במסעדה . 
המלצר שלנו היה איטלקי ומאוד נחמד , וסיפר לנו שיש לו קרובי משפחה בישראל והוא חוסך כסף כדי לנסוע לשם ( מפתיע משהו ) . 
באותו היום נורא התחשק לי לאכול פיצה ( בעצם כל האופציות שעמדו בפניי הן המבורגר או פיצה , בהתחשב במגוון המאכלים המצומצם שאני מסוגלת לאכול . 
ככה שהסיכוי לפיצה היה בין כה וכה 50 % . 
) שאלתי את המלצר הנחמד מה גודלה של הפיצה . 
" Oh , regular italian size .. 
. 
" הוא ענה בהינף יד , " זה מספיק לבנאדם אחד . 
" טוב , אם הוא אומר מי אני שלא אאמין לו . 
אז הזמנתי לי פיצה אישית עם בצל ושום . 
אמא שלי , שבהתה בתפריט בתסכול ( היא לא כל כך טובה באנגלית , ואין לה סבלנות לקרוא תפריטים ) , הכריזה שגם היא תיקח פיצה . 
עד כאן נראה שהכל בסדר . 
אך כשהגיעו הפיצות חשכו עינינו ! 
כל פיצה היתה בגודל של פיצה משפחתית בערך , 6 משולשים דקים אך גדולים למדי . 
אמא שלי מיד פרצה בזעקות שבר " הוא אמר שזה פיצה אישית ! 
אני בחיים לא אסיים את זה ! 
" אך אני , בלי חשש , מיד התחלתי במלאכת חיסול הפיצה . 
אכלתי חצי ממנה בלי להניד עפעף . 
המשולשים הרביעי והחמישי היוו כבר מעט אתגר , ולבסוף נותרתי עם משולש אחד בצלחת . 
הייתי שבעה לחלוטין . 
ובכל זאת אכלתי גם אותו . 
אמא שלי בקושי הצליחה לסיים חצי מהפיצה שלה ואז שאלה אותי : " נגיד שלא הייתי מזמינה פיצה , היית נותנת לי משולש מהפיצה שלך אם הייתי מבקשת ממך ? 
" אני : " כן , את האחרון . 
גם ככה אכלתי אותו בכוח . 
" אמא שלי : " ושניים ? 
היית נותנת לי 2 משולשים ? 
" אני : " הממ .. 
. 
כן .. 
. 
אני חושבת .. 
. 
" אמא שלי : " ושלושה משולשים ? 
" אני : " לא . 
די ! 
שלושה משולשים זה כבר חצי פיצה , תזמיני לעצמך וזהו . 
" יהודית : " איזו מגעילה את ! 
לא היית נותנת לאמא שלך שלושה משולשי פיצה ? 
! 
" יום שלישי ה 14.08 שוב טיסה , הפעם לשיקגו . 
כדי להספיק להגיע לשדה התעופה בזמן קמנו בשעה הלא הגיונית בעליל 4 לפנות בוקר . 
כל הדרך הזהירה אותנו חיה שהמלון שהיא הזמינה ממש זול והוא בטח לא יהיה מפואר כמו המלון שהיה לנו במקסיקו , אז שלא נצפה יותר מדי , מקסימום אם יהיה ממש גרוע נעבור למלון אחר . 
כשנהג המונית הוריד אותנו בפתח המלון , חשבנו שזאת טעות . 
זה היה מלון ממש מפואר , עם כניסה ענקית ו 25 קומות בערך . 
ואם זה לא די - פקידת הקבלה גדולת המימדים נשאה את השם ההגיוני מאוד - COOKIE . 
( בשלב הזה חטפתי התקף צחקוקים ונשלחתי לחכות בחוץ כדי לא לגרום מבוכה לשאר ) מסתבר שבארצות הברית מלונות 3 כוכבים יכולים להיות ממש איכותיים . 
מה שגורם לך לתהות , איך נראים מלונות 5 כוכבים בעצם ? 
.. 
. 
כל היום עשינו שופינג ורכשתי לי 4 חולצות וגופיות . 
יום רביעי ה 15.08 קמנו מוקדם . 
חיה רצתה לנוח כי כאב לה קצת הראש , אז יצאנו , בפעם הראשונה בטיול זה , לשיטוט בלעדיה . 
נסענו למרכז קניות ועשינו שופינג . 
אחר כך , קבענו להפגש איתה במטרה לערוך סיור במקומות חשובים כלשהם , ובמקום זה קרה איכשהו שעשינו רק עוד ועוד שופינג . 
קניתי אף מספר מתנות לחבריי שבארץ . 
כמו כן רציתי מאוד לרכוש צעיף קשמיר לבן , ( הו , קשמיר .. 
. 
זה כל כך נעים .. 
. 
) אך אמי סירבה בתוקף לשלם עבורו , בטענה שאין לי כל צורך בצעיף קשמיר . 
זה נכון , אבל הוא היה כל כך נעים .. 
. 
יום חמישי ה 16.08 מה שנחמד בשיקגו זה שהיא עיר מסבירת פנים לתיירים . 
ברחובות העיר מסתובבים להם " טרולים " ( לא במובן של הענקים המפחידים , אלא במובן של אוטובוסים קטנים ) שהנסיעה בהם היא חינם והם לוקחים אותך למקומות הכי מעניינים בעיר . 
לקחנו טרולי כזה לסירס - טאואר , שהוא אחד הבניינים הכי גבוהים בארצות הברית . 
כבר נכנסנו , חיכינו בתור והגענו לקופה , שם אמרו לנו שהראות ממש גרועה בגלל ערפל ושאולי לא כדאי לנו לבקר שם דווקא היום . 
הקשבנו לעצה שלהם והלכנו במקום זה ל NAVY פיר , שפעם היה בסיס חיל הים או משהו כזה והיום , כמה מפתיע , משמש כמרכז תיירות וקניות . 
חיה גילתה שהארי פוטר החמישי מופיע באיימקס , ומיד קנתה לי ולה כרטיסים לסרט הזה . 
בתמימותי אמרתי לחיה ( שלא קראה את הספרים ) בדרך לסרט שאני מקווה שאני לא אבכה בקטע ש(זהירות ספוילר ) סיריוס מת . 
( סוף ספוילר ) והיא רק הנהנה במבט חתום . 
אחר כך קלטתי מה עשיתי והתנצלתי . 
אבל אני לא חושבת שבאמת היה אכפת לה . 
כשיצאנו החוצה ( הסרט היה גרוע , כרגיל ) פגשנו את אמי ויהודית שהספיקו בזמן העדרנו לרכוש כמה מגנטים ו - ( כדברי אמא שלי ) מתנה קטנה בשבילי . 
" תראי מה קניתי לך ! 
" היא אמרה בחיוך רחב והושיטה לי קישוט לקרוקס בדמותה של יסמין מ " אלדין " . 
" המ , תודה .. 
. 
איפה קנית את זה ? 
ולמה דווקא יסמין ? 
" שאלתי את אמי ובחנתי את הקישוט בעיון , " רק רגע .. 
. 
את פשוט מצאת את זה זרוק איפה שהוא , נכון ? 
" שאלתי בחשדנות . 
אמי פרצה בצחוק והודתה שהיא מצאה על הרצפה בחוץ נעל קרוקס קטנה במיוחד ועליה הקישוט הזה ועוד קישוט . 
" אבל השני היה מכוער אז זרקתי אותו . 
" התוודתה . 
אני לא יכולתי שלא לדמיין לי ילדה קטנה ואומללה מדלגת לה על נעל קרוקס אחת ברחבי ה NAVY פיר ... 
.. 
. 
כבר עמדנו לצאת משם כשלפתע קלטה עיני משהו שחיפשתי זמן רב . 
בלי לומר מילה רצתי כאחוזת אמוק לתוך חנות מזכרות לילדים , בעוד אמי ויהודית מסתכלות לכל הכיוונים , תוהות לאן נעלמתי . 
כשהן נכנסו כבר אחזתי בידי את השלל ( בובה של עוגיפלצת ) ולמרות גערותיה של אמי ( " תפסיקי כבר להתנהג כמו ילדה קטנה ותניחי את זה במקום ! 
" ) סירבתי לוותר על הבובה ושילמתי עליה 15 דולר שלמים . 
בקופה אף צירפתי לרכישה סוכריות בכל הטעמים של ברטי בוטס ( שאגב , עדיין לא פתחתי כי אני מפחדת לטעום אותן . 
) אחר כך , כששוב צעדנו לכיוון היציאה , קלטתי פתאום עוד דבר נורא מעניין . 
חנות בשם T - ZERIA . 
שוב התחמקתי מאמי ודודותיי ופלשתי לחנות . 
בירור קצר ושיחה עם המוכרת גילה לי שתמורת 20 דולר לערך אקבל חולצת טי או גופיה ועליה איזה הדפס שרק אבחר , ושאותו ידפיסו עבורי במקום ! 
ממש כמו שמזמינים פיצה בפיצריה ומכינים לך אותה על המקום ! 
כל כך שנון ! 
עכשיו הייתי צריכה לפנות לאמא שלי ממש ממש בעדינות ( היא עדיין היתה עצבנית בגלל הבובה ) והישועה באה דווקא מכיוונה של חיה , שלמרות מבטי הזעף של אמי ( " מה , היא בת ? ! " ) 3 החליטה לקנות לי במתנה גופיה כזאת כמתנת שחרור . 
( תודה , חיה ! 
: ) ) . הבחירה שלי היתה מאוד לא צפויה . 
הבובה והחולצה עשו אותי אדם מאוד מאושר . 
באמת . 
תראו . 
בכל מקרה . 
קצת לפני שצולמה התמונה האחרונה היינו במונית בדרך חזרה למלון , כשיהודית החליטה לשאול את הנהג אם הוא יודע איזה פיצה הכי טובה בשיקגו . 
הנהג הפנה אותנו למספר פיצריות אהובות עליו במיוחד , ולאחר שנחנו מעט בחדר , החלטנו לנסות ולראות אם ההמלצה שלו שווה משהו . 
סיור קטן ברגל הוביל אותנו לראשונה מבינהן . 
מחוצה לה המתינו כבר כ 30 אנשים . 
יהודית החליטה שזה סימן טוב ועמדה בתור . 
חיה , בתור הצד ההגיוני שביננו , הלכה לשאול איך בדיוק עובד העניין , ושם הסבירו לה שהם מכינים כל פיצה רק אחרי שמזמינים , וגם אז הם מכינים אותה בטכניקה של אפייה איטית , מה שאומר שתקבלי את הפיצה רק כשעה לאחר שהזמנת אותה . 
זאת , כמובן , במידה והגיע תורך להזמין בכלל . 
כולנו חוץ מיהודית קמנו מיד והתכוונו ללכת , אך יהודית עמדה על שלה : " אני רוצה לטעום את הפיצה הכי טובה בשיקגו ! 
לכו , אני אשאר כאן לבד לחכות . 
" השעה היתה כבר 10 בלילה בערך ואנחנו לא רצינו להשאיר את יהודית לבד , אז הבטחנו לה שנזמין משם פיצה בטלפון ואז נוכל לחכות במלון , שזה עדיף מלחכות באמצע הרחוב . 
היא הסכימה . 
נאלצנו להזמין 3 פיצות וקינוח כדי שיסכימו לעשות לנו משלוח , אבל העיקר שיהודית היתה מרוצה . 
( אני אישית חושבת שהפיצה היתה מאכזבת ביותר , ואני חושבת שיש לי מספיק ידע בפיצות כדי לקבוע . 
) יום שישי ה 17.08 ( יום הולדת לירדן ! 
: ) ) וחוץ מזה קטע משעשע : אני יורדת במעלית של המלון , איתי במעלית קבוצת אנשים . 
לפתע פונה אחד האנשים אל בתו הקטנה ואומר לה : " תראי , אֵמָה , יש לה - " מצביע על הג'נספורט שלי , " תיק כמו שלך ! 
" . 
עכשיו , העניין המוזר הוא שהוא דיבר עברית . 
ולקח לי רגע להבין שהוא לא יודע שגם אני מדברת עברית , ובדיוק אז הוא פנה אלי באנגלית ואמר : " My daughter , she has a bag .. 
. 
" ואני קטעתי אותו בחיוך - " אני מבינה עברית . 
" עלי לציין שהוא נראה נבוך למדי וייתכן והוא בירך על כך שלא אמר משהו מעליב כמו שאני שמנה או משהו בסגנון . 
כמו כן עשינו שיט בספינה שהופרע מעט על ידי חזרות ל AIR SHOW ( מפגן אווירי שנערך בדיוק מעל ראשינו ) וביקרנו במגדל סירס , שבו לא ביקרנו יום קודם בגלל ראות גרועה . 
בסופו של דבר , הוא היה פשוט - מגדל גבוה . 
וזה הכל . 
אחר כך הלכנו לחברת השכרה כדי להשכיר אוטו ( להמשך המסע ) , עוד קצת שופינג , ולישון . 
יום שבת ה 18.08 במשך כל הטיול הייתי משוכנעת שאחרי שיקגו נוסעים לבפאלו . 
זה היה גם מה שחיה אמרה . 
שיקגו - ואחר כך בפאלו . 
במהלך הנסיעה הסתבר לי שחייתי בשקר , ובעצם אנחנו לא הולכים לראות את בפאלו כלל ! 
זה פשוט היה קל יותר לחיה להגיד שנוסעים לבפאלו מאשר להסביר לאן באמת נוסעים . 
( כך היא טענה ) . 
המקום שבאמת היינו בו הוא עיירה קטנה בשם " מפלי הניאגרה " ( כן כן , זה לא רק שם של מפלים , זו גם עיירה . 
שמונה 3 אנשים בערך , אבל בכל זאת . 
) העיירה הזאת נמצאת כ 20 דקות מבפאלו , ומכאן ההסבר לטעות . 
הדרך לשם היתה ארוכה למדי ובמהלכה עלה הוידוי הבא מפי אמא שלי : " היתה לי מורה ביסודי שהיתה מושכת לי באוזן בכל פעם שלא ידעתי תשובה . 
קרעה לי את עור התוף , המורה חווה . 
שתמות אמן ! 
היא כבר מתה בעצם .. 
. 
" אחרי המון הסתבכויות בדרכים הגענו למלון . 
הפתעה נעימה - חדרנו הוא בקומה השניה , ואין מעלית . 
מה נסגר עם המלונות האלה ? 
מעלית זה דבר הכרחי . 
כמו שירותים , או קירות . 
לא ככה ? 
.. 
. 
יום ראשון ה 19.08 ביקרנו במפלי הניאגרה , הפעם באמת במפלים . 
חשוב לציין שלמרות שבכל שנה מבקרים במפלי הניאגרה כמה מיליונים טובים של תיירים , לאף אחד שם לא באמת אכפת . 
העיירה נראית מוזנחת ועלובה , ובקושי יש בה כמה חנויות של מזכרות . 
בהחלט מפסידים שם פוטנציאל לעשות כסף . 
חבל . 
או שלא . 
בכל מקרה , לפני שנכנסנו למפלים אני וחיה רצינו לעלות על כדור פורח . 
כדור פורח אמיתי ! 
אמא שלי סירבה בתוקף - " זה מסוכן ! 
אני לא הולכת לשלם 25 דולר כדי שתרחפי לך בשמיים ! 
" אז כדי לא לצער אותה ויתרתי על החוויה ( טוב , אני מודה , היא גם שיחדה אותי בכסף ) . 
חיה העקשנית לא ויתרה ועלתה לבדה על כדור פורח . 
אנחנו נותרנו לבהות בה מלמטה ולתהות מה קורה אם החוטים מתנתקים פתאום או אם כל העסק מתפוצץ או משהו .. 
. 
( יום אחרי שחזרנו לארץ הראתה לי אמא שלי כתבה על כדור פורח שנשרף באמצע מעופו וכל מי שהיה עליו נאלץ לקפוץ למטה אל מותו . 
אז אולי בכל זאת היה צדק בדבריה .. 
. 
) מפלי הניאגרה זה המקום הכי יפה בעולם ! 
אין הרבה מה לספר , פשוט תסתכלו : עשינו שם שיט בספינה והכריחו אותנו ללבוש מעילי גשם כחולים בגלל נתזי המים מהמפלים . 
אז נראינו ככה : אני חושדת שהיום שבו ביקרנו במפלי הניאגרה היה יום כיף מאורגן של כל ההודים בארצות הברית , שכן כולם היו שם , ללא יוצא מן הכלל . 
כולם לבושים בתלבושות המסורתיות שלהם ( מה נסגר עם הבנות שם ? 
סארי ? 
ב 2007 ? ) ומפטפטים בהינדית . 
טוב , אני סתם מגזימה . 
היו שם גם כמה ערבים . 
כשחזרנו משם החליטה יהודית שהיא לא סיפקה עדיין את יצר ההימורים שלה , ולכן לקחנו אותה לביקור בקזינו . 
הקזינו של מפלי הניאגרה הוא חוקי מאיזושהי סיבה לא ברורה שקשורה באינדיאנים . 
אל תשאלו אותי . 
בכל מקרה , הפעם לא התמזל מזלי וכבר בכניסה אסרו עלי להכנס . 
אז הסתפקתי בארוחת ערב נחמדה שאכלנו כולנו בזמן שיהודית הלכה לבזבז את כספה לריק ( וזה לא לקח הרבה זמן יחסית לסכום שהיא הימרה עליו . 
) תמונה בלעדית של יהודית ממש לפני הכניסה לקזינו . 
שימו לב למבט הפסיכי על פניה : בדרך חזרה למלון קצת התבלבלנו בדרכים . 
עובדה חשובה על כבישים בארצות הברית : פרסה , או כמו שהם קוראים לזה , יוטרן , היא דבר מאוד לא הכרחי בעיני האמריקאים . 
על כן , אם טעית במקרה בפניה , יש מצב שתצטרך לנסוע שעה - שעתיים לאותו כיוון עד שתמצא מקום בו תוכל להסתובב . 
ואז תצטרך לחזור שוב את המרחק שנסעת . 
בקיצור , לא כיף . 
וזה בערך מה שקרה לנו כשהתבלבלנו ויצאנו בטעות מהעיירה . 
אך סוף טוב הכל טוב ואנו מצאנו את דרכנו ואף עצרנו בדרך ליד סופרמרקט כדי לרכוש מעט ירקות ומים . 
אני וחיה נשארנו באוטו בזמן שיהודית ואמא שלי נכנסו . 
זה לקח להן המון זמן , ולמרות שאני וחיה די השתעשענו בזמן שחיכינו ( כי ממש לידינו חנתה מכונית ובה בחורה צעירה ושיכורה שעשתה מעצמה צחוק אל מול עינינו ) התחלנו להתעצבן . 
כמה זמן לוקח לקנות ירקות ומים ? 
כעבור 45 דקות בערך יצאו אמא ויהודית מותשות והכריזו שזה הסופרמרקט הענק ביותר שהיו בו מימיהן . 
" זה כמו שדה תעופה ! 
" הסבירה יהודית . 
" לקח לנו חצי שעה רק למצוא את המקום של המים ! 
" יום שני ה 20.08 גם יום זה הוכרז כ " יום שופינג " . 
אך באופן מפתיע הטמפרטורות היו ממש נמוכות , היה נורא קר ואף גשום . 
החורף מקדים להגיע בארצות הברית . 
נאלצנו לרכוש מעילים וסווטשירטים . 
אחר כך חזרנו לסופרמרקט הענקי שבו נתקעו יהודית ואמא יום קודם ( הוא באמת היה ענקי ) ושהינו בו כ 3 שעות . 
כן , 3 שעות קנינו אוכל . 
חזרנו למלון מאוחר ודחינו את האריזה למחר . 
יום שלישי ה 21.08 נסיעה ארוכה עד מאוד עמדה לפנינו - היעד : ניו יורק . 
בכבישים שחוצים מדינות בארצות הברית יש המון מרכזי עצירה קטנים כאלה , שכולם בנויים לפי אותה שבלונה בדיוק . 
זה ממש מלחיץ . 
אתה יורד בעצירה אחת , נכנס לחנות מזכרות , מסתכל , מתבונן , אחר כך הולך לשירותים , מסכם בקניית קפה בסטרבקס . 
אחרי חצי שעה אתה עוצר במקום שנראה בדיוק אותו דבר . 
אתה מרגיש נבוך מעט להכנס לחנות שוב ( הרי הרגע נכנסת ! 
) וחש דז'ה וו כשאתה נכנס שוב לשירותים . 
וכך שוב ושוב עד שנגמרות העצירות ומגיעים סוף סוף למנהטן . 
כמובן , לא יכולנו מבלי להסתבך קצת בדרכים . 
לאחר שהוטעינו על ידי עובר אורח בתחנת דלק , מצאנו עצמנו במבוי סתום , ממש מול בית קברות . 
במקום הזה בדיוק בחרה חיה לעצור את האוטו ולהתקשר לבקש הנחיות מהמלון ( בעוד אני ואמא שלי רועדות במושב האחורי למראה הקברים .. 
. 
) . 
חיה שוחחה עם פקיד הקבלה . 
במשך 20 דקות בערך ניסתה להסביר לו איפה אנחנו . 
אחר כך , במשך עוד שעה בערך ניסתה להבין איך מגיעים מהנקודה הזאת למלון . 
בסוף הפקיד התייאש ושלח לנו עובד מהמלון שיראה לנו את הדרך .. 
. 
כשהגענו הסתבר ששכחו לשמור לנו חדר עם שתי מיטות ( טעויות הן מוטיב מרכזי בטיול הזה , כפי ששמתם לב ) . 
אך קיבלנו פיצוי משתלם : שני חדרים שבכל אחד מיטה אחת . 
זו היתה הפעם הראשונה מאז התחיל הטיול שהתפצלנו , ואני מיד הכרזתי שהחדר עם מיטת האפריון הוא שלי . 
הזמנו לנו פיצה שהיתה מאוד טעימה וארזנו הכל לקראת הטיסה הביתה הקרבה ובאה . 
יום רביעי ה 22.08 עברנו למלון אחר , הפעם ברחוב ברודוויי . 
המלון הזה היה אחד הגרועים , קטן , חשוך , ובאופן כללי מזכיר צוללת או מעבורת חלל . 
החדר עצמו היה קטן כל כך ששתי המיטות תפסו את כל השטח שלו כמעט , וכדי לעבור מהשירותים לחדר היינו צריכים ללכת הצידה , כמו סרטנים . 
הסתובננו לנו כל היום בחנויות . 
בכל האתרים התיירותיים של ניו יורק ( פסל החירות , האמפייר סטייט וכו' ) כבר היינו כשביקרנו שם לפני 10 שנים , ולכן הרגשנו חופשי לנצל את הזמן לשופינג . 
רכשתי לי אול - סטאר שחורות כמו שרציתי , סוף סוף . 
אחר כך אכלנו במקדונלדס בפעם האלף לאותו טיול ואני החלטתי שאני לא מסוגלת לאכול המבורגרים יותר אף פעם . 
( טוב , אף פעם זה מושג גדול . 
בשנה הקרובה , בכל אופן .. 
. 
) בערב הלכנו להצגה , שהרי אי אפשר להיות בברודווי ולא לראות מחזמר , נכון ? 
( תגידו את זה לאמא שלי שהתעקשה להשאר בחדר .. 
. 
) קראו למחזמר HAIRSPRAY והוא היה מטופש אך מהנה למדי . 
כשיצאנו ממנו , בסביבות 11 בלילה , הופתענו לגלות שכמעט כל החנויות פתוחות עדיין והעיר שוקקת חיים ממש כמו בצהריים . 
למחרת היה היום האחרון שלנו בארצות הברית . 
יודעים מה , נשאיר אתכם במתח קצת . 
נדחה את היום האחרון לפוסט הבא . 
( ובו נגלה מה נשאר מהתאומים { רמז : כלום } , נקרא עובדות מעניינות מקיר של שירותים , וניסע ברכב לא שגרתי לשדה התעופה ) עד הפעם הבאה .. 
. 
שלכם , גריני . 
לא תתחמקו מהנזיפה רק כי יש פוסט חדש . 
יום רביעי ה 08.08 כפי שאמרתי , טסנו למקסיקו . 
ראשית אציין שהמקסיקנים השתלטו על העולם , אך הם לפחות דוברי אנגלית בניגוד לספרדים . 
אני לא זוכרת אם ציינתי , אבל במשך כל המסע שלנו לאורך החוף המזרחי הסתמכנו על שירותי השכרת רכב . 
זה די נחמד בסופו של דבר , ואפילו יצא לנו לקבל כמעט תמיד אוטו קצת יותר יקר או יותר גדול ממה שביקשנו באותו המחיר כי לא היה לחברת השכרה במלאי את האוטו שהזמנו . 
בכל אופן . 
הגענו למקסיקו , שהיא מקום נהדר אגב , ופנינו מיד אל פינת השכרת הרכבים כדי לקבל את הרכב שהזמנו מראש . 
פקיד הקבלה היה מקסיקני שחום ואף חתיך במידת מה , וייתכן שהוא השתמש בכוחותיו אלו על מנת להשפיע על דודתי חיה להסכים לקבל על עצמה את הדיל שהציע לה . 
מה הדיל ? 
ובכן , חיה התחייבה להשתתף בהרצאה קצרה על רכישת בתי נופש , ובתמורה היא תקבל 100 דולר הנחה על השכרת הרכב + 4 כרטיסים חינם לאתר ה " מיה " ( אחד משבעת פלאי תבל , מקום שבמילא התכוונו לבקר בו ) . 
חיה , שכבר התנסתה בדילים כאלה בעבר , חשבה לעצמה , מה רע , אלך לי להרצאה , אסרב לרכוש בית נופש אך עדיין אקבל הנחות והטבות על חשבון החברה . 
כך חשבה לה והתבדתה . 
בשניה שנכנסנו בשערי מלון " ברסלו " ( שהיה המלון הנהדר ביותר שהייתי בו אי פעם ) ניגשה אלינו עובדת חייכנית עד - דביקה שהציגה עצמה בשם רונדה והודיעה לנו שהיא תהיה אחראית עלינו במהלך השהות שלנו בברסלו . 
זה היה קצת חשוד . 
לאחר מכן , הסתבר שהיא כנראה אחראית גם על עניין ההרצאה המפוקפק , וזאת הסיבה שנצמדה אלינו - חיה באמת ובתמים נראתה להם כלקוחה פוטנציאלית של בתי נופש . 
בשלב הזה כולנו היינו קצת מסוחררות ממה שנגלה לעינינו במלון - מדובר במלון שבו " הכל כלול " , וכשהם אומרים הכל כלול - הם מתכוונים לזה . 
היו שם שני חדרי אוכל , שבכל אחד מהם הוגשה ארוחת בוקר / צהריים / ערב במשך 4 שעות בערך כל פעם . 
ואם במקרה אתה רעב בשעה הבודדת שבה חדר האוכל סגור , אל חשש ! 
רד למטה לבריכה , שם מחכה לך " סנק - בר " ( בר חטיפים ) , שם תאכל לנשנש בינתיים איזה המבורגר עם צ'יפס . 
על הדרך אפשר לקחת גם משקה קל או איזו פינה קולדה מהדוכן של הבריכה . 
המקרר בחדר שכלל פחיות שתיה וממתקים - גם הוא היה כלול . 
בקיצור , גן עדן לאנשים שמנים , כמונו . 
: ) ברגע שקיבלנו את החדר מיהרנו להחליף לבגד ים ולזנק החוצה לבריכה . 
חיה נפרדה מאיתנו , שכן שעת ההרצאה שלה הגיעה . 
בלינו לנו בבריכה שעה , שעתיים , שלוש . 
השעה היתה כבר שעת אחר - צהריים מאוחרת , ואנו שמנו לב פתאום לעובדה שחיה עדיין לא חזרה . 
עדיין שאננות , עלינו למעלה להתקלח . 
השעה היתה שעת ערב וחיה עדיין לא חזרה . 
יהודית ירדה למטה לברר בקבלה אם הם יודעים כמה זמן ההרצאה אמורה להמשך , ושם אמרו לה ששעה וחצי . 
בהתחשב בזה שחיה נעלמה ל - 6 שעות בערך , זה נשמע לנו קצת חשוד . 
אחר כך בילינו עוד שעתיים בערך בישיבה למטה בלובי ובדאגות הגיוניות יותר או פחות ( אמא שלי : " זה ממש לא בסדר שמעכבים אותה ככה כל היום " , אני : " אולי הם בכלל חטפו אותה והיא עוברת עכשיו עינויים ? 
" .. ) . לבסוף , ב 9 בערב בערך , הגיעה חיה . 
על פניה חיוך זחוח , וכל כולה תוהה למה לעזאזל כולנו יושבות למטה בלובי ומחכות לה . 
" אה כן , הם גם לקחו אותנו לסיור ושיט בסירה .. 
. 
" הרגיעה אותנו , " ואני גם שוקלת באמת לקנות בית נופש .. 
. 
" אהה ! 
שטיפת מוח ! 
והכל בשביל 100 דולר ו - 4 כרטיסים ל " מיה " . 
בסופו של דבר אמא שלי הצליחה לרסן את חיה ולשכנע אותה שהיא לא צריכה בית נופש והכל בא על מקומו בשלום . 
יום חמישי ה 09.08 שימו לב , זה מה שנגלה לעינינו כשהסתכלנו דרך החלון בבוקר : כן כן , במקסיקו השמש זורחת מהים . 
את הבוקר בלינו בים ובבריכה . 
המים שם זה משהו פשוט לא הגיוני . 
הם כחולים ! 
מים אמורים להיות שקופים , או מקסימום ירוקים . 
אבל לא . 
המים ב Gulf of mexico כחולים ושמישהו יוכיח לי אחרת . 
אמא שלי ויהודית לקחו מאוד קשה את העניין של " הכל כלול " . 
אני חושבת שהיתה להן שאיפה לאכול את כל האוכל בברסלו לפני שנחזור לארצות הברית . 
הן עבדו מאוד קשה בשביל זה . 
אחר כך נזכרנו שעבר יותר מדי זמן מבלי שעשינו קניות , והלכנו לטייל בקניון שהיה ממש צמוד למלון . 
היה די משעמם , בהתחשב בזה שהיה זה קניון מלא בחנויות יוקרתיות . 
מה הכיף בשופינג אם צריך לשלם 700 דולר בשביל כל דבר ? 
לא כיף בכלל . 
מאוחר יותר הלכנו לטייל בקניון פתוח , ובין חנות בגדים משעממת לחנות מזכרות עשירית במספר קלטתי לפתע דמות מוכרת מאוד ממש מול עיניי . 
עוגי ! 
! 
! 
! 
! 
! 
! 
! 
! 
! 
! 
! 
! 
! 
! 
! 
אין ספק שזה עשה לי את היום . 
בערב אכלנו ארוחת ערב חגיגית במסעדה , שאיכשהו הסתבר שגם היא כלולה ב " הכל כלול " . 
המלצר הנחמד הביא לכולנו כוסות ענק של מרגריטות , ואני התלהבתי , היי , אולי סוף סוף אני אשתה ואבין על מה כולם מדברים , אך כל מה שיצא מכך הוא שהחלטתי שמרגריטה זה טעים . 
שתיתי שתיים גדולות . 
למרות שממש ניסיתי לא הרגשתי שום השפעה . 
אני יודעת שמרגריטה זה לא בדיוק חזק , אבל אתם יודעים . 
משהו ! 
ולחשוב שחברות שלי צוחקות עלי שאני מסוגלת להשתכר מבריזר . 
ציטוט לפני השינה : אני : " ואו , כבר יום חמישי ... 
.. 
. 
" יהודית : " איזה מהר עובר הזמן כשאוכלים יותר ! 
" יום שישי ה 10.08 ציטוט מארוחת הבוקר . 
ראשית כל יש לשים לב לתמונה הבאה : אני : " אני לא מבינה מה זאת התמונה האיומה הזו , של היצור הלבן הזה עם הכתמים הצבעוניים .. 
. 
הוא ממש מפחיד אותי ! 
מה זה לעזאזל ? 
! 
" יהודית ( מסתובבת להסתכל ) : " מה את רוצה , זה פרח ! 
" אחר כך נסענו ל " מיה " והיה שם חם ברמות שלא ייאמנו . 
כדברי יהודית : " הזענו עד התחתונים " . 
( נכון שזה ביטוי שלא הייתם רוצים לשמוע אף פעם ? 
אז חבל ) . 
כמו כן נצפו שם ילדים מקסיקנים קטנים שכל ייעודם בחיים הוא להסתובב עם צרור ממחטות רקומות , להביט בך במבט אומלל של " יכו אותי אם אני לא ארוויח היום לפחות דולר " ואז לשאול בקול קטן אם את רוצה לקנות ממחטה . 
בפזו אחד ! 
( 10 פזוס = דולר ) . 
יהודית עשתה טעות איומה ונתנה לאחד מהם דולר שלם תמורת ממחטה , והוא מיד רץ בהתלהבות להביא את כל חבריו . 
שארית היום עברה עלינו בהתחמקות מהם . 
יום שבת ה 11.08 ניצלנו את הים והבריכה של ברסלו בפעם האחרונה . 
כמו כן החלטנו להיות ישראלים עד הסוף : היינו אמורים להחזיר את החדר בשעה 12 , וארוחת הצהריים במלון החלה בשעה זו בדיוק . 
לכן משהגיעה השעה 12 מיהרנו כל עוד נפשנו בנו לחדר האוכל ואכלנו מהר ככל יכולתנו כדי לא לאחר יותר מדי בהחזרת החדר . 
כשהגענו , כרבע שעה אחר כך , לקבלה , שאל אותנו הפקיד החביב בנימוס לאחר שרשם שהחזרנו את המפתחות אם אנחנו מעוניינות ללכת לאכול צהריים לפני שנעזוב . 
אגב , נרשם רגע מעניין ביותר כאשר ירד עלי גשם בעת שהשתזפתי בבריכה . 
כן כן , בארצות הברית וגם במקסיקו זה נורא הגיוני שחם רצח , אמצע הקיץ ופתאום יורד גשם . 
ככה זה . 
הסתובבנו עוד קצת בקניון , קניתי לי 2 חולצות , הלכנו להחזיר את האוטו ונכנסנו לשדה תעופה . 
נותרה בעיה קטנה והיא שנשארו לנו כ 100 פזוס שהם 10 דולר , ולא היה לנו כל צורך בהם . 
זה גם היה סכום פעוט מכדי שניסחב איתו כדי להחליף חזרה לדולרים בארה"ב . 
אז תכננו לקנות ממתקים בדיוטי פרי . 
במקרה מצאתי קופסת עוגיות שדמותו של עוגיפלצת התנוססה עליה , וחיה שכנעה אותי לקנות 4 חבילות כאלה ( 4 ! ) כדי לבזבז את הכסף . 
והן אפילו לא היו כאלה טעימות בסופו של דבר . 
עלינו לטיסה חזרה למיאמי . 
מאוחר יותר תספר יהודית ( ואנו לא נדע אם להאמין או לא ) שהיתה לה תחושה שמשהו רע הולך לקרות . 
בכל מקרה , היא לא אמרה לנו את זה עד שנחתנו , וגם אז בילינו את הזמן בו חיכינו לתורנו בבידוק בצחקוקים ובהמצאות מטורפות ( אני לדוגמא , עליתי על רעיון נהדר ! 
נכון לוקחים תמיד טביעת אצבע כשנכנסים לארצות הברית , אז למה לא לשכלל את זה ולקחת גם טביעת - תחת ? 
תחשבו על זה . 
אתם באים , מחייכים , מציגים את עצמכם , הפקיד שואל אתכם לשמכם , מבקש בנימוס שתניחו את אצבע ימין שלכם כאן , עכשיו אצבע שמאל , נהדר , ובואו בבקשה תורידו מכנסיים והניחו את ישבנכם בדיוק פה .. 
. 
יפה .. 
. 
זה הכל ותודה רבה .. 
. 
טוב אולי זה לא רעיון כל כך נהדר ) . 
כשהגיע תורנו , עברנו שלושתנו ( אמא יהודית ואני ) את הבדיקה בקלות ובמהירות , ונשמנו לרווחה ( אזכיר שוב , אמריקאים הם חולי נפש ואין לדעת מתי יסרבו להכניס אתכם למדינתם בלי כל סיבה נראית לעין ) . 
לא חשבנו לרגע שעם חיה תהיה איזושהי בעיה . 
היא הרי גרה בארצות הברית המון זמן , אז מה אם היא לא אזרחית , מי בכלל יעז להגיד לה משהו . 
טוב , בכל מקרה , הפקיד בחן את הויזה שלה , ואז הסתכל עליה במבט קצת חשדני . 
" הויזה שלך לא בתוקף ! 
" הוא הכריז . 
לרגע נבהלתי , אך חיה מיד ענתה בשלווה , " כן , זה נכון , אבל יש כאן מכתב מהעורך דין של החברה שאני עובדת בה שמאשר שלמקסיקו או לקנדה מותר לי לצאת לתקופה של עד 60 יום , מה שנכון למקרה הזה .. 
. 
" הפקיד נראה קצת מבולבל , ובסופו של דבר הודיע לחיה שהיא תצטרך ללכת ל " משרד " ושהם יבררו את זה , כי הוא לא שמע אף פעם על החוק הזה שהעורך - דין דיבר עליו . 
אנחנו הצטרפנו לחיה , בטוחות שנלך למשרד הקטן והנחמד ושם יהיו פקידים נחמדים ומנומסים שמיד יחתמו לנו על האישורים הנחוצים . 
חלומות לחוד ואמת לחוד . 
הגיע אדם החשוד כשוטר במדים וליווה אותנו ל " משרד " . 
כשנכנסנו לחדר , הסתבר לנו מיד שאנחנו ממש לא לבד שם . 
עוד 20 אנשים בערך חיכו בתור , וחלקם נראו כאילו הם ישנים כבר מספר שעות , מה שהעיד על הקצב בו התקדם התור . 
אם זה לא מספיק גרוע , הדלתות ננעלו מאחורינו , אסור היה לאף אחד מאיתנו לצאת ( כי כולנו נחשבנו משפחה אחת ) , אסור היה לנו לדבר בפלאפון ( אפילו לא להתקשר למלון להגיד שנאחר ) והשירותים שם נראו ( כדברי יהודית ) כמו שירותים של אסירים , כולל חלון זכוכית גדול באמצע הדלת כדי שאפשר יהיה לראות שהאדם נמצא בפנים ולא ברח לשום מקום . 
כבר אמרתי שמיאמי עושה לנו מזל נאחס ? 
