פוסטאחרוןלשנה . 
זה מוזר איך בתחילת כל שנה המספר שלה נראה כל כך חדש ולא הגיוני . 
( כמו בכל כיתה ) . 
אני לא זוכר את הסילבסטר של לפני שנתיים . 
גם לא של לפני שלוש . 
אני זוכר את של שנה שעברה כמובן , ואת של לפני 4 שנים . 
שוב שיגעון . 
זאת תהיה שנה מעניינת . 
זו היתה שנה בהחלט מעניינת . 
ואתם יודעים מה , אני לא מפחד . 
( אני אפילו מחייך ) . 
שנה טובה חברים , שנה טובה , חברים . 
אני אהיה הכי שלם . 
מבטיח . 
" דווקא בחודשים האחרונים לחייו , התקופה הכי מטורפת שלו , כשנעל עצמו באמבטיה , מגלח עוד ועוד את ראשו וחבריו פורצים את הדלת ומנגבים את הדם מהריצפה , דווין גוטל , מהלהקה הקנדית " סקיני פאפי " אמר כמה מהדברים הכי מאירים על מוזיקה : " מוזיקאי הוא מי שמסיר אט אט גרב משי מרגל אהובתו ולפתע מגלה שתוך כדי כך הוא פושט את העור שלה . 
את הצעקה שלה הוא לא מסוגל לשכוח . 
" פתאום אני נזכר איך מגלחים את ראשו של ישי אדר בהופעה של " נושאי המגבעת " בבית - ליסין , איך תמיר אלברט מספר שכייסו אותו באוטובוס ואלון כהן אומר : " אם אתה רוצה למצוא את הארנק הגנוב , לך אחרי טיפות הדם שנשרו ממנו " . 
את פישוף אומר משפט נפלא : " מוזיקה היא עטיפה בלי ספר . 
כל כך הרבה נוגעים בעטיפה , ורק המוכשרים באמת יכולים לשמוע את הריקנות המפחידה תחתיה " . 
לו נושאי המגבעת לא היו מתפרקים , הם היו נשמעים וגומרים כמו סקיני פאפי . 
ההשוואה הזו חשובה מאד , משום שאני חושב שהמגבעות , כשהיו יחד , ידעו ברגישות העל שלהם מה שאנשים רגילים יראו / ירגישו רק ברגעים האחרונים לחייהם : אין , ולא היו תקליטי זהב תלויים על הקיר . 
גם לא ציורים מרתקים ותמונות האהובים . 
רק כתמי דם וסדקים מתרחבים ברעש . 
לנושאי המגבעת לא היה הכח הנפשי להצעים את המראה הזה , להגביר את עוצמת הקול שלו . 
לעומתם , סקיני פאפי בחרו להשאר יחד ולתעד עוד ועוד , בעשרות פרוייקטים את הריקנות הנוראה הזאת - וראו מה קרה להם : מוות , טירוף , דעיכה . 
פישוף , כהן , אלברט , ואדר - חיים . 
כשהם רחוקים אחד מהשני כנראה שקל להם לחשוב שהחזון האפל הוא אישי , פרטי , ולאנשים אחרים , " שמחים " , חזון הפוך , אמיתי לא פחות . 
אבל הדיסק שלפניכם הוא כל האמת : הוא לא יתן לכם לשכוח כשאתם מביטים בשמים שלעולם לא תגשימו את חלומותיכם . 
שהכוכבים הם בעצם כפפות לבנות שמשמשות אתכם בדו קרב בו אתם נלחמים יום - יום שעה שעה , ומפסידים שוב ושוב . 
" קובי אור . 
מתוך החוברת של אלבום האוסף של נושאי המגבעת . 
והכי עצוב לי שנדמה לי שאני כבר לא מצחיק אותך , בכלל . 
