( עם הכוונות הנכונות זה היה יכול להיות כמעט מושלם . 
) כש הידיים החמות שלך לרגע עוטפות בעדינות את הגוף שלי ואז חוזרות ומטיילות עליו מכוונות ומעצבות ולרגע עושות אותי קצת מאושרת . 
לא יאומן , אבל אתמול עמדתי בכל התכניות שלי . 
בצהריים שיעור קשה וכיפי של שעתיים וחצי . 
בחזרה הביתה , לאכול , לישון שעה ולנסוע לטיפול הכירופרקטי שלי ( זה כל כך כיף . 
) ומשם עצירה קטנה בבית ואז שיעור קלאסי חביב של שעה וחצי ובחזרה לסטודיו השני לשיעור של דנה של שעתיים . 
( רק סיכום מהיר - רקדתי אתמול בסביבות השש שעות . 
וואו לי . 
) בחימום דנה נתנה לי כל כך הרבה תשומת לב . 
הרבה תיקונים של סתם , כמה תיקונים מקרוב . 
וגם במתיחות איך היא נעמדה מולי במרחק של שני סנטימטר , ואני במתיחה הספציפית הזו מגיעה לה בערך לבטן , מעיזה לשברירי שניה להסתכל למעלה על הפנים שלה . 
ואז במצב הזה היא מתחילה לדבר אליי , לתקן . 
אגן למטה , עקב אחורה , ברך ישרה . 
ואז בסוף נגיעה קטנה כדי לסמן שנגמר ואפשר לעבור הלאה . 
נגיעה בלתי נחוצה בעליל , אבל ככה היא - נוגעת גם כשזה לא הכרחי . 
אני חושבת שהתגעגעתי לזה - לציפיה לנגיעות האלה , הקטנות . 
קמתי היום עם גוף מיוסר . 
הגב כואב , העורף עוד יותר . 
רציתי ללכת לשיעור הבוקר אבל קמתי כבר די מאוחר ולא היה לי כוח להלחץ , וגם נראה לי שהגוף שלי זקוק למנוחה . 
בערב אני ארקוד . 
אני שמחה על אתמול . 
השאלה מה הלאה . 
( day by day , הרי אין דרך אחרת . 
) יש כל כך הרבה דברים שהייתי רוצה להגיד לה . 
מעניין אם היא היתה רואה עכשיו את הפרק של " ג'ואן מארקדיה " , היא היתה חושבת על מה שאני חושבת . 
על זה שאנחנו קשורות בין כה וכה , רק בדרך אחרת ? 
על זה שנדרשות אנרגיות רבות כל כך כדי לנסות ולהתנהג כאילו אנחנו לא קשורות . 
רציתי לשאול אותה אם יש מישהו שמכיר אותה כמו שאני מכירה אותה , שיודע באמת מי היא , ומרגיש את הכאבים שלה כמוני . 
or at least how i used to . 
כי עם כל הכבוד לחברות שלה , לאף אחד היא לא נפתחה כמו שהיא נפתחה אליי , לאף אחד היא לא נתנה להכנס לפינות החשוכות האלה שבלב שלה , ולאף אחד לא היתה את היכולת לנחם אותה במידה שאני יכולתי . 
הבנאדם היחיד שאני כן סומכת עליו איתה היא אחותה . 
ואני שמחה שיש לה אותה ... 
.. 
. 
אין טעם לחזור לזה שוב ושוב , אבל כל הזמן צצות נקודות חדשות . 
דברים אחרים שלשניה אני חושבת שאולי אני כן יכולה לשלוח לה בהודעה , אבל אין טעם . 
אני תוהה אם זה יהיה בסדר שאתקשר . 
לא יודעת אפילו בשביל מה . 
אין לי שום דבר מסוים להגיד , רק לשמוע אותה , לראות איך היא תישמע אם אני אתקשר פתאום ... 
.. 
. 
אבל קצת מפחיד אותי שהיא תהיה קרה ומרוחקת גם ככה . 
( נעה . 
) " היתה אחת שידעה לעשות קסמים שידעה להגיד מילים שצבעו את השמש בדם .. 
. 
" " .. לא במקרה מסוממת מטורפת בלי הכרה ... 
.. 
. 
" זו כל כך היא . 
הצחיק אותי לראות אותה שרה את המילים האלה עם השיר בעודי חושבת , " הרי זו את מותק , את לא יודעת ? 
" ברוכה השבה . 
חזרת אלינו ואני חזרתי לבריכה הדביקה והדו פרצופית שנקראית האהבה שלי אלייך . 
מה שלומי ? 
אני שמחה ועצובה . 
אני שמחה שחזרת , כל כך . 
שמחה לשמוע אותך , להסתכל עלייך , ללמוד אותך , את התנועות שלך , את הבעות הפנים שלך . 
שמחה כשאת נוגעת בי , ככה - בלי שום כוונות . 
שמחה שהדילרית הקטנה שלי פה כדי שאוכל להיות בהיי מפעם לפעם . 
אני עצובה כי את עדיין רחוקה נורא . 
כי כל התקרבות קטנה מראה כמה מרחק עצום נותר . 
כי עכשיו כשאת פה ומספקת את הסם שאת , יחזרו הקריזים שבין מנה למנה . 
אוי , היה נפלא , באמת . 
והיא תיקנה אותי פעמיים בחימום , ושוב נזכרתי בנגיעות הקטנות והעדינות האלה שלה . 
שהן אמנם מקצועיות , אבל הן שלה . 
הקומבינציה היתה מגניבה בטירוף , וכשהיא רקדה אותה היא היתה הכי מסוממת , מטורפת , הכי צובעת את השמש בדם . 
אפילו הצלחתי לרקוד אותה עד הסוף , למרות שהיא היתה מהירה נורא ופסיכית , זה היה כיף . 
בכל זאת חזרתי הביתה עם עצוב . 
אולי כי חיכיתי הרבה בשביל משהו כמעט כלומי , כי נשארתי שם ולא הייתי בטוחה ש i should , אולי כי רציתי שהכל ייגמר עם חיבוק . 
אולי כי נזכרתי מה זה לאהוב אותה כשהיא פה , כשהיא בחיים . 
הכל מוגבר . 
הכאב חזק יותר , האושר נפלא יותר , המרחק עצום יותר , ההיי גבוה יותר , והנפילות נמוכות יותר . 
אוי , חזרנו . 
: ) : ( 
