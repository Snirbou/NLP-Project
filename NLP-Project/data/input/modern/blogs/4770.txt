אם רוחות רפאים לא יכבשו את מדינת ישראל בשבוע הבא , הרי שבשבוע הבא אני מתחיל את מסלול הקצונה . 
המונח " מתחיל את מסלול הקצונה " הוא מבלבל למדי , שכן לפני ההכנה לקצונה יש לי יומיים מבחנים על נושאים משעממים נורא , ועוד בוחן כושר פיסי , שאינני יודע אם אעמוד בשניהם . 
למען האמת סביר להניח שלא אעמוד במבחן הכושר הפיסי , ואז השאלה היא עד כמה הם מחליקים את הנושא , או עד כמה זה חשוב להם , כך שבכל אופן יש סיכוי סביר שהרפתקאת הקצונה שלי תסתיים ביום שלישי בעוד שבועיים , כשיגידו לי שלא עברתי . 
נזכרתי ביום שלפני הגיוס שלי , אני קמתי די עייף ממסיבת הגיוס שלי שהייתה מגניבה למדי [ יש וידיואים של זה ביוטיוב שאלה צילמה ] , אירגנתי את כל 32490587 הדברים לטירונות ובערב הלכתי עם המשפחה לאיזו מסעדה שאינני זוכר את שמה אבל היא הייתה בהרצליה פיתוח אם אני לא טועה . 
אכלתי שם ממש כמו חזיר . 
אכלתי מתוך ידיעה שבצבא האוכל הרבה פחות טעים וזאת הזדמנות אחרונה להרבה זמן לאכול אוכל טוב , בסוף הייתי מפוצץ לגמרי . 
בדרך חזרה לא היה מקום באוטו שלנו כי גם הסענו את סבתא , אז חזרתי באוטו של דודה שלי , וברדיו היה את השיר Lonley Boy של שי נובלמן , לא בדיוק השיר שמשמיעים כל יום ברדיו . 
זמזמתי עם השיר ותהיתי אם יש משמעות לזה שזה פחות או יותר השיר האחרון שאני שומע לפני הצבא , לפחות ברדיו . 
החודשים הראשונים בצבא אם כן אופיינו אכן בבדידות איומה , גם בטירונות וגם בקורס , כשנכנסתי לסדיר כבר התחלתי לאט לאט להסתדר יותר , גם היציאות הביתה השתפרו , ועם הרגילה באמצע בכלל . 
עכשיו אני שוב לא בודד , אבל נורא מפחד לחזור לבדידות . 
זה מדהים ומחורבן בו זמנית איך הצבא משנה את כל תפיסת הזמן שלי . 
נניח אם הייתי עכשיו בבית ספר אז חודש אוגוסט האחרון היה נראה לי כבר כמעט כמו שנה שעברה , עכשיו זה נראה לי כמו כמו לא מזמן , מרגע הגיוס שלי יש לי מקשת זמן אחת . 
אמנם עבר כמובן זמן מאז היום שבו התגייסתי עד היום , אבל בכל זאת זה נראה לי כמו תקופת זמן אחת . 
ביל התגייס למשטרה צבאית . 
אני פשוט לא יודע אם לצחוק או לבכות . 
ראיתי עכשיו ספיידרמן 2 בטלוויזיה , שיצא כבר ספיידרמן 3 כוסומו . 
" ווי ווי אתם לא יודעים מה אנחנו נעשה כאן אחרי הפסח , אנחנו הולכים לפתוח לכם ת'שואה " [ מי אמר שלא מעניין בצבא ? 
] [ אני ] אני מאמין שיהיה טוב או יה ! 
[ אני מוכן להישבע שהשיר " תחת אש " נכתב ביום שבו פורטיסחרוף נישקו מישהי ואז עשו ריצת 2000 ] ומזל טוב לאודי שהייתה לו יומולדת ומזל טוב לאודי שמתגייס ושכחתי כמה אמא של חיים נחמדה קניתי את הדיסק החדש של רונה קינן והדיסק החדש של חמי רודנר . 
הדיסק החדש של רונה קינן הוא נורא רונה קינני , והדיסק החדש של חמי רודנר הוא חמי רודנר עם טוויסט מזרחי . 
או ליתר דיוק טוויסט ישראלי . 
כלומר , מה שמאד מייחד בעיני את המוסיקה של חמי רודנר [ גם באיפה הילד וגם בסולו ] זה שהיה בה משהו נורא לא ישראלי . 
זה אמנם לא היה לא ישראלי ברמות של פורטיס [ עד 98 כוונתי ] אבל היה בזה משהו מאד חו " לי . 
אני כמובן לא מתכוון כ"כ ללהיטים שלו אלא יותר לשירים שבתוך האלבומים . 
לדוגמא " אולי בכל זאת סאלי " , או כמעט כל השירים ב " חמלה " , שאפילו ששניים מהם כתב אלתרמן הם נשמעים נורא לא ישראליים . 
ומה שקורה ב " מכונת השירים הגדולה " , זה שהכל נשמע ממש ישראלי . 
יש את " יפה כמו מנגינה " שהוא פשוט שיר מזרחי לכל דבר . 
אייל גולן היה יכול לשיר את זה . 
יש את " כלא החופש " , שנשמע ממש כאילו לקחו אותו מעל המשמרת . 
אני פשוט מדמיין את פורטיס שר את זה , עם לחן ברי שכזה . 
ויש את " השארת אותי עם רוח " ואת " יכול להיות שמח " שנשמעים כמו יהודה פוליקר שכזה . 
אבל כרגע השיר הכי יפה לדעתי [ שכרגע אני גם שומע אותו ] הוא " זה אותו הקיץ " , שפשוט נוגע בי , השירה הכי יפה של חמי בדיסק לדעתי . 
באופן כללי , היום דיברתי על זה עם בר , שכמעט כל השירים על הקיץ הם יפים , בניגוד לחורף . 
קיבלתי את החוברות ללמוד לקצונה , חוברת אחת היא ממש מגניבה כי היא פשוט על כל הקמת המדינה וראשי הממשלה והנשיאים והמלחמות , שמי שמכיר אותי מספיק יודע שזה אחד הנושאים הכי אהובים עלי בעולם כולו סביר להניח . 
זאת הצהרה בומבסטית למדי להגיד שנניח , מה שהכי מעניין אותי זה משה שרת או לחילופין תנועת המרי , אבל אני חושב שכשאנשים בגדוד שאלו אותי אם אני זכור את כל ראשי הממשלה , ואז אמרתי להם , ואז הם אמרו בצחוק " לא לא , עם שנים תגיד " , ואז אמרתי להם , והם פשוט היו בשוק , אז הרגשתי זוג של גאווה עצמית מטופשת להחריד . 
המפקדת שלי איבדה באופן רשמי כל קשר עם המציאות . 
חטפתי ממנה כ"כ הרבה צרחות . 
מי שמכיר אותי יודע שאני לא בדיוק הטיפוס שאוהב שצועקים עליו , ודווקא על פי רוב יודע שזה מגיע לו . 
כלומר נניח כשההורים שלי צועקים עלי אני יודע שהם צודקים . 
כשהמפקדים בטירונות ובקורס צעקו על כולנו הבנתי שזה כורך הצבא . 
אבל כשהמפקדת שלי צועקת עלי בא לי לעצבן אותה בדרך הכי חזקה שאני יכול . 
אני אכן עושה את זה . 
העניין עם המפקדת שלי הוא שהיא מסוג האנשים שצועקים עליך ומתים שתצעק עליהם בחזרה רק כדיש הם יוכלו לצעוק עליך עוד ולהויצא עליהם את העצבים , או אפיל ושתתלונן והם סתם יצעקו . 
בקיצור שתגלה מרדנות כלשהי ואז הם גם ירגישו שהם צועקים עליך בצדק . 
אז אני פשוט מתייחס אליה באדישות . 
אני אוסף לעצמי את כל האפתיות האפשרית ופשוט עושה מה שהיא מבקשת ממני באדישות . 
כשבא לי ממש לעצבן אותה אני עושה את זה בשימחה . 
אני פשוט שר שירים בקול רם , כשהשעה חצות ויורד עלי גשם , ואני מדלג בין מכולות והיא עצבנית לאללה ואני שר שירים . 
ואז היא אומרת לי " אני רואה שאתה שמח דור " . 
ואז אני אומר " יאפ . 
למה לא להיות שמח ? 
מה רע לי בחיים ? 
" ואני באמת מאמין לזה באותם רגעים , וזאת הרגשת הניצחון הקטנה והכי טפשית בעולם . 
אם כן אז היה השבוע תרגיל גדודי , שלכובדו עבדתי הרבה שבוע שעבר , וגם קצת השבוע , אבל הכל היה שווה כי היו המון מילואמניקים והם היו ממש חמודים ואתמול בערב היה מנגל חגיגי והופיעה להקת פיקוד העורף עם שירים מעפנים כאלה של נו , מה שיש כבר לעשות , הופעה של להקה צבאית . 
אבל חברי הלהקה עצמם דווקא היו ממש אחלה ואחרי זה אני ובר דיברנו איתם ואחרי זה ישבנו איתם בחדר שלהם עד איזה חצות וחצי , והם היו ממש סבבה . 
קראו להם חובי [ שזה קיצור של חובב ] , גיא , לי ואלונה . 
והם גם זכרו את עמרי מהטירונות , מה שהיה די משעשע , ואלונה גם מכירה את שחם , אז העולם קטן . 
הו " השארת אותי עם רוח הלך עלי בטוח השארת אותי עם רוח הלך עלי בטוח " [ יש בוזוקי נראה לי ברקע של זה . 
זה כ"כ שיר יהודה פוליקרי ] אני מאמין שיהיה טוב 
