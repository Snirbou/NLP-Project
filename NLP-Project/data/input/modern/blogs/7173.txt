הכל מדכא אותי . 
ברצינות , הכל . 
אם אני אראה ילדה קטנה ובלונדינית וממש שמחה שרצה לאמא שלה בחיבוק אני אתחיל לבכות , זה ידכא אותי . 
הכל . 
לשבת בחדר מלוכלך ומזוהם ומוזנח , כשגם אני ככה , מזוהמת ומלוכלכת , וחם לי והכל כל כך סתמי , ומיותר . 
זה מדכא אותי נורא . 
אני רוצה לסדר , ולהרגיש נקייה , כי אני יודעת שזה ישפר את ההרגשה שלי במיליונים , ומצד שני צריך ממש לקום בשביל זה , ולזוז . 
ולא מתחשק לי . 
מתחשק לי לשבת ולהיקבר בבוץ של עצמי ולהיות אפילו יותר מזוהמת ומלוכלכת , אפילו יותר . 
אני לפני מחזור , ועור הפנים שלי שומני ואני לא יכולה לסבול את זה . 
כל שעה , בערך , אני הולכת ושוטפת את הפנים עם מי פנים , רק שיהיו יבשות . 
יבשות כמוני , אני באמת מרגישה עכשיו יבשה וסתמית . 
כואבת לי הבטן . 
אני חושבת שאני , בכלל , מבחינת הכתיבה הזאת בתקופת יובש . 
כבר כמה ימים שלא כתבתי , כלום , והיה לי ועדיין יש לי המון להוציא ולהגיד ואני מרגישה כאילו אני לא צריכה בכלל . 
עוד מעט כל הזבל שבתוכי יהיה ערימה אחת גדולה ומסריחה מדי ואני אצטרך להוציא אותה החוצה , אבל בטח כשזה יקרה זה אפילו לא יהיה כאן , לא . 
אני מתחילה לחשוב שפרו מדכא את הכתיבה של האנשים , בדרך בלתי מוסברת בכלל . 
מה שמעסיק אותי בימים האלה זה ה 9.10 , ושאמא תרשה לי לנסוע באוטובוס לת"א לבד בתאריך הזה . 
זה כל העולם שלי בערך . 
יש לי הרגשה טובה אבל אני מפחדת שאני טועה . 
בכל מקרה אני אבוא בתשיעי , השאלה אם נוכל לצאת מעזריאלי או לא . 
ואני צריכה תל אביב עכשיו , ואת החופש הזה . 
עזריאלי קר ומעורר בחילה , וזה פשוט לא זה ולא מייצג שום תל אביביות מבחינתי . 
אבל , יש לי אהבה וזה ממלא אותי לגמרי . 
אני סתם מגזימה בתיאור ההרגשה שלי כרגע , כי זה רק כרגע . 
אתמול הייתי כמעט ומאושרת , וזה לא נפסק כמעט בכלל . 
שבת בבוקר זה בכלל לא בשבילי , מצטערת . 
אני צועקת ורוד , אני פקצה . 
[ מישהו יכול להסביר לי איך יוצא דבר כזה שיש לי 3 אנשים עם הרשאות כניסה , ואני , ושלשום היו לי 5 כניסות לבלוג ? 
הממ . 
זה מטריד אותי קצת ] עכשיו אני מרגישה הרבה יותר טוב , ויש בפוסט הזה הרבה יותר מדי נקודות בסוף משפט אז אני אשאיר את המשפט הזה פתוח , שלא יפסיק אף פעם יש לי עיצוב חדש וקאאשוח ^ ^ אפילו את התמונות ברשימות שיניתי בעקבותיו ! 
~ ברגע שאני היה בטוחה מספיק [ בקרוב , בקרוב ! 
] אני אוכל לכתוב כאן כל מה שאני אי פעם ארצה . 
עכשיו אני פשוט לא יכולה . 
אני לא יכולה לכתוב כאן בידיעה שרוב השכבה שלי מסתובבת בישרא , ושעלו כבר על לפחות ארבעה בלוגים שלי בעבר , וזה לא שכזה קשה לזהות אותי ואת סגנון הכתיבה שלי . 
נמאס לי מפוסטים שמורכבים משורה אחת , נמאס לי שאני לא יכולה לכתוב ב ד י ו ק מה כל כך עשה לי טוב . 
זה גורם מוריד הרבה מאיך שאני כותבת , והכמות שאני כותבת . 
פוסט פעם בארבעה ימים בממוצע לא מספיק לי בכלל בכלל . 
בעיקרון , אני תמיד עם הנווטפד פתוח וממוזער במחשב , וכותבת כשאני צריכה ואין למי לספר . 
אבל אני רוצה גם לשים כאן את מה שאני כותבת , ולהיות מספיק בטוחה בזה , אחרת המקום הזה , הבלוג הזה , הוא לא באמת אני . 
אז עוד מעט . 
עוד מעט , אני מקווה , זה יגמר . 
זה היה על הלב שלי המון זמן , הפחד הזה שמישהו מהשכבה שלי קורא כאן . 
אני כבר יודעת מה יהיה הפוסט הראשון שאני אכתוב . 
בהחלט . 
אני מותשת כמו שלא הייתי מעולם . 
השבועיים האלה לקחו ממני כל כך הרבה שלא ידעתי שיש לי אפילו . 
וחשוב לי לדעת מי קורא פה , אם בכלל . 
אז תגידו , כל אחד שקורא פה , או אפילו סתם עצר להסתכל . 
מעניין אותי לדעת . 
אם יש מישהו שבכלל קורא את השטויות האלה , הלא מובנות והכל כך לא מושקעות שלי . 
מישהו קורא פה ? 
