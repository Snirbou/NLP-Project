למה נסענו ? 
אמא שלו ביקשה ממנו להרכיב איזה משהו אצלה בבית . 
יש אנשים אחרים שיכולים לעשות את זה , אבל אם לא היינו נוסעים היא היתה מתקשרת כל שבוע ומבקשת שהוא יבוא . 
אני לא רוצה לעשות יותר נסיעות של שעה וחצי באוטו העלוב שלנו , שרועד ומקרקש ופולט גזים רעילים . 
קלינט מכחיש את עניין הגזים , אבל אם אני הופכת לזומבי מרייר בזמן הנסיעה ורק משב רוח חזק מוציא אותי מזה , אז כנראה יש דברים בג'ו , כמו שאומרים . 
אכלנו אצלה ארוחת ערב , היא נחמדה , היא אוהבת אותי , היא כל הזמן אומרת כמה היא מחכה לנכד הזה אפילו שיש לה עוד תשעה . 
כנראה שאני מפגרת , אבל זה מלחיץ אותי . 
שלא תחכה כל כך . 
מספיק שאני מחכה . 
אני לא רוצה שהיא תתייצב ראשונה בתור ותרצה לבוא אלינו לישון ולעזור ולכבס ולנקות ולבשל , אבל היא כנראה תעשה את זה בכל זאת . 
אנשים כועסים עלי , אומרים שאני צריכה להודות למזלי הטוב שיש לי כזו חמות אוהבת ומוכנה לעזור . 
את עוד תברכי על זה , הם אומרים , אבל המחשבה שמישהי שאני לא חשה נוח בחברתה תסתובב לי בבית , תכבס ותבשל לי ותיכנס לי לחיים , מלחיצה אותי יותר מתינוק צורח וחוסר שינה ומתח ובלגאן . 
היא רוצה שנתקשר להודיע לה כשאנחנו בדרך לחדר הלידה , ובכל פעם שקלינט יצא להשתין או לשאוף אוויר , שיתקשר ויודיע לה מה קורה . 
היא רוצה להיות שותפה לתהליך , היא אומרת . 
זה יפה מאוד והכל , אבל משום מה יש לי בעיה עם זה . 
אני לא בטוחה שאני רוצה לשתף אותה בכל התהליך . 
לא רוצה שהיא תלחץ יחד איתי . 
זו החוויה שלי , כמה פעמים כבר יוצא לבנאדם להשריץ ? 
! 
אני לא רוצה להתחלק , מצטערת . 
זה שלי . 
הקטע הזה של שמירת הגבולות נשאר , כנראה , כל החיים . 
אף אחד לא קולט שצריך לשמור על מרחק מסויים מהחיים שלך , שזה שאת בהריון לא אומר שהכניסה חופשית ומשקה ראשון על חשבון הבית . 
זה מסריט אותי , המחשבה שיפלשו אלי , שאצטרך להשקיע כל כך הרבה אנרגיה בלנסות למתוח גבולות חדשים שפשוט אהיה מותשת מכדי להיות מאושרת . 
וקלינט אומר : תעזבי , נו . 
למה את בכלל מתווכחת ? 
בסוף אנחנו נעשה רק מה שאנחנו רוצים . 
אגב , הזוג מהפוסט הקודם קבעו תאריך . 
נחשו איזה ? 
בדיוק אותו התאריך כמו שלנו . 
במקרה ! 
הם אומרים . 
לגמרי במקרה ! 
זה ממש נחמד , לא ? 
אמא שלו אומרת . 
ממש . 
ממש נחמד . 
יש לי את התחושה . 
הו כן , יש לי , יש לי את התחושה . 
נראה לי , ככה אני חשה , שהוא מתהפך . 
אני מנסה לעודד אותו , שותה עוד כוס של קולה ומלטפת את הבליטה שמתנועעת לי מתחת לחולצה . 
כבר אין הרבה מקום , אבל הוא לא מכיר שומדבר אחר אז לא צפוף לו . 
אני באווירת סוף קורס . 
עוד חודש וחצי , אם השם וכל מיני גרמי שמיים וארץ נוספים יהיו בעזרי , אני אצא לחופשת הלידה המיוחלת , ובינתיים הכל על הזין שלי . 
רק ימי מחלה אני לא מתעקשת לקחת , דאם איט . 
מה לא הייתי נותנת תמורת כמה ימי רביצה בחסות איזו שפעת מזוייפת או כאבי גב או השד יודע . 
מה . 
בנתיים אין מה לכתוב . 
ריק לי . 
אחת העורכות שאלה אותי - תגידי , לא נמאס לך לפעמים ממילים ? 
וואלה , אולי זה מסביר משהו . 
אני כותבת הרבה לאחרונה , ואפילו משלמים לי על זה . 
כשגיגלתי את עצמי ( ומניאק מי שלא עשה את זה מעולם ) גיליתי שנוספו עוד כמה איזכורים . 
אולי בגלל זה קצת נמאס לי ממילים . 
מוחי מכווץ כסוודר אנגורה שאיתרע מזלו להיקלע למייבש הכביסה , אז אני לא מתאמצת . 
אני בחופש . 
מותר לי . 
יכול לכתוב קצת רעל על האח של קלינט שמתחתן . 
על איך הוא טיפוס לא מפרגן ומעולם לא סבלתי אותו . 
יכולתי לספר שכשהוא חזר לארץ אחרי טיול באוסטרליה יצאנו אתו לשתות , והוא לא הפסיק לנסות לשכנע את קלינט כמה אוסטרליה טובה בשבילו . 
" אתה לא מאמין " , הוא אמר , " כמה אתה יכול לזיין שם , הבחורות שם זה בלי בולשיט , לא כמו כאן ! 
" . 
זה היה מאוד מאיר עיניים ומשובב נפש , במיוחד בשביל סטואי , שישבה כמו ילדה טובה ולא ניפצה לו את הקורונה על הראש . 
קלינט , חשוב לציין , השתכשך בצד הטוב יותר של מאגר הגנים המשפחתי , ומעולם לא היתה לו בעיה להשיג זיון , בניגוד לאחיו הכוניף . 
יכולתי לספר שמאז כבר עברו קצת מים בניאגרה , וכיום אני והאח חיים בשלום יחסי . 
עם זאת , יש לו נטייה מאוד מעצבנת לא לקחת אותי בחשבון כשהוא מנסה לקבוע תוכניות עם אחיו , כמו לראות אצלנו " מכבי " פלאס להישאר לישון . 
לקח לי זמן להבין שלא עובד איתו בטובות . 
צריך להטיל וטו . 
משפחה לא בוחרים , במיוחד כשזו לא המשפחה שלך . 
יכולתי לכתוב גם קצת על הכלה לעתיד , אבל אין לי הרבה נגדה . 
באמת , אין לי כלום עליה , בחורה טובה . 
כל כך אין לי כלום עליה , שגם אין לי על מה לדבר איתה כשאנחנו נפגשות . 
כלום בתוך שקית ריקה עם חור בחדר סגור . 
בחיי שניסיתי , אני יצור וורבלי מטבעי ובדרך כלל אין לי בעיה עם סמול - טוק , אבל זה פשוט לא עובד . 
אחד ההיילייטס של חיי היה הטיול של ראש השנה , כשנסענו אתם לכנרת . 
יומיים שלמים ביליתי איתה , דולה נושאים לשיחה מהאדמה הטחובה של הכינרת , סופגת את העקיצות של האח המקסים ונאבקת בשפעת ובהורמונים של תחילת ההריון . 
היה מקסים . 
נו , אז הם מתחתנים עכשיו . 
עומד לי . 
