עקב ריבוי פוסטים יחסי והמאורעות האחרונים בבלוגה של הקיפודה הנעלה , הגעתי למסקנה שיש מצב שלא כל האנשים שהיו צריכים לקרוא את הפוסט הזה שכתבתי לפני שבוע קראו אותו . 
אז קדימה . 
נא לקרוא . 
להפנים . 
ולבצע . 
תודה . 
נתניהו , כך מתברר , לא יכול לעשות שום דבר כמו שצריך . 
לא יכול לעשות שום דבר בלי להשאיר מאחוריו אדמה חרוכה ושלל קורבנות . 
קודם כל הוא חיסל את העניים ( מחר דו"ח העוני , אולי זה לא כל כך במקרה שהוא התפטר דווקא היום , ביביהו הקטן ) , אחרי זה את המעמד הבינוני , והיום הוא נתן בוקס גדול לפרצוף של שוק ההון והמשקיעים הזרים . 
שלא תמכור לנו את הלוקשים שלך , ביבי . 
לא התפטרת בגלל ההתנתקות . 
הרי היא תתרחש איתך או בלעדיך . 
התפטרת בשביל אור הזרקורים , הדרמה , מסיבת העיתונאים , הסיסמאות הנבובות , רגע לפני שאתה מכריז שאתה רץ לראשות הממשלה . 
והבעיה הכי גדולה זה לא אתה , שמספר לנו על צמיחה ויציאה מהמיתון , בעוד אנחנו , השכירים הפשוטים , מסתכלים בתלוש המשכורת שלא זז כבר 4 - 5 שנים ולא מבינים על איזו צמיחה אתה מדבר . 
הבעיה הכי גדולה היא , כבר הרבה שנים , שהציבור מטומטם . 
והציבור ישלם . 
והפעם זה יעלה לנו בראש ממשלה מזוויע כמוך . 
כן , אני בטוחה שתיבחר לראשות הממשלה בקרוב . 
כי יצאת גבר , והישראלים אוהבים שהשרים שלהם כוחניים ואלימים ויוצאים גברים . 
אפשר להגיד הרבה דברים על ביבי - טיפש הוא לא . 
שלא יחשוב אף אחד שהתזמון של ההתפטרות מקרי או גחמתי . 
הוא תיכנן את זה טוב טוב , וידע , ביום חדשות דל יחסית , ללחוץ על ההדק ברגע הנכון . 
במדינה מתוקנת הוא היה נעלם לתהומות הנשייה של פוליטיקאים שצריך לשכוח אותם . 
אבל אנחנו לא מדינה מתוקנת . 
אנחנו עדיין מחפשים את המלך שיוביל אותנו בעריצות ישר לגהינום . 
ובגלל זה אנחנו מקבלים בדיוק מה שמגיע לנו - ראש ממשלה מושחת עם בנים מושחתים , שר אוצר אינטרסנט ומרושע , שר חוץ מטומטם עם אישה אהבלה שרק עושה לנו בושות , שרת חינוך שחינוכה מוטל בספק ושרת תקשורת שאוהבת קרינה . 
אל אל ישראל . 
וזו רק דוגמה אחת מהן : את היתר אפשר למצוא פה . 
זה אולי נראה כמו פוחלץ שרוף , אבל היצור המזעזע הזה נבחר 3 שנים ברציפות לתואר הכלב הכי מכוער בעולם . 
השם ירחם . 
השארתם אותי במאורת הנחשים לבד , אמרתי לאחד מהצמד - חמד . 
עזבתם אותי לבד , יללתי . 
ובאמת זה מרגיש ככה . 
כולם עוזבים את מקום העבודה שלי . 
על חלקם אני מצטערת . 
חלק אני שמחה שילכו , ומצדי גם לעזאזל , אבל השינויים החדים במצבת כוח האדם לא יעשו טוב למקום הזה . 
וסביר להניח , וזה מה שבאמת חשוב , שהם לא יעשו לי טוב . 
מה אני עושה בעניין הזה ? 
מחפשת את דרכי החוצה מצד אחד , ואולי עמוק יותר פנימה . 
אני לא יודעת כרגע מה יותר טוב בשבילי , למרות שבינתיים המצב הפיננסי סביר . 
יכול להיות יותר טוב , אבל סביר . 
אני שמחה בשביל אלה שמתקדמים הלאה והצליחו להשתחרר מהמועקות שמקום העבודה הזה יכול בהחלט לגרום . 
אבל אני לא רואה לנכון לקבל בשקט הערות נוסח " אתם לא יודעים מה הולך ליפול לכם על הראש " , גם אם הן נכונות . 
תהנו מהעזיבה , אבל אל תורידו עלי את התסכולים שלכם . 
יש לי מספיק משלי במקום הזה . 
הדברים די מעורפלים כרגע ויש לי הרבה על מה לקטר . 
מצד שני , יש למקום הזה לפחות יתרון אחד בולט וחביב שאני יכולה לחשוב עליו , ככה From the top of my head . 
לא שזו סיבה להישאר , אבל יש גם דברים נעימים לעסוק בהם במקום המשוקץ הזה . 
וזה שיש עבודה זה גם משהו בימים טרופים אלה . 
ואגב , לא טעיתי לגבי הסירחון שאני חולקת איתו דירה - אכן פיטרו אותו ( ככל הנראה בבושת פנים ) ממקום עבודתו , וכמו שהדברים נראים כרגע , הוא צפוי לשרוץ בדירה עוד חודשים ארוכים , כי למען האמת אני לא רואה סיבה שחברה שפויה תקבל אותו לעבודה . 
בטח גם את הקודמת הוא קיבל בפרוטקציה . 
ועכשיו תסלחו לי , היה היום משחק ליגה ב - Hattrick ועוד לא בדקתי כמה נגמר . 
חסר לי שזה היה פחות מניצחון מטורף . 
שבוע טוב . 
מבחן קצר : מי מכם יכול עכשיו , בלי להסתכל ביומן או באאוטלוק , להגיד מה התאריך העברי של היום ? 
עזבו תאריך - נסו להיזכר באיזה חודש אנחנו מבחינת לוח השנה העברי . 
עכשיו , מאחר שמדובר באינפורמציה קריטית וחשובה , שאתם באמת לא יכולים בלעדיה , המציאו בדיוק בשבילכם את השעון היהודי . 
בנוסף להצגת השעה , פיצ'ר חובה בכל שעון , מציע הגאדג'ט המסורתי - משהו הזה גם תצוגה של לוח השנה העברי או זה של הגויים , לפי בחירה . 
התאריך העברי משתנה עם שקיעת החמה , וכמובן שהשעון גם מציג את שעת כניסת השבת ויציאתה . 
וזה לא נגמר בזה ! 
בשעון יש גם תזכורות להוספת תפילות על פי הצורך בחגים כמו חנוכה ופורים , תצוגה של ספירת העומר ומהי פרשת השבוע . 
בסדרת המוצרים המרגשת יש גם שעון יהודי שולחני ושעון לקיר . 
" אחי , מה השעה ? 
" " 12 וחצי בעזרת השם ואימרו אמן " . 
הללויה . 
או לחוות רגשי נחיתות קשים , תלוי בגישה . 
האתר הזה מציע לכם להזין את הגיל שלכם ולגלות מה השיגו אנשים אחרים כשהגיעו לאותו גיל בדיוק . 
אזהרה : פוטנציאל לבעסה . 
מוצרים של נייקי אף פעם לא ממש עשו לי את זה ... 
.. 
. 
אבל השעון הזה ממש מגניב ! 
אפשר להוסיף ל " רשימת המתנות לרק האחת ליום הולדתה " , לכל המעוניין . 
בעצם , אני לא זוכרת מתי היתה הפעם האחרונה שבה הלכתי עם שעון . 
אולי בצבא . 
טוב , תמיד אפשר לחזור להרגלים מגונים ... 
.. 
. 
באמת , אני לא סופר - רגישה וסטרילית , אבל אין ספק שאתר וואלה מתעלה על עצמו בכל פעם מחדש עם כותרות מבחילות , אייטמים אידיוטיים וחוסר רגישות כללי . 
צל"ש . 
