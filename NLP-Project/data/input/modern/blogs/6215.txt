הרגשתי שהוא חונק אותי - אני לא יכולה יותר - מתקשר עשרים פעמים ביום ושולח עוד עשרה סמסים . 
העובדה שלא עניתי על שום דבר לא הספיקה בתור רמז . 
רק בלילה הוא חלם שהוא יושב בפאב וכשאני נכנסת ורואה אותו , אני מחליטה לצאת . 
הוא אמר לי שאני צריכה לעשות גוונים בשיער והחלקה כי ככה נראיתי בחלום והיה לי יפה , ולי זה דווקא לא ניראה היה בכלל . 
אז עשרים דקות לפני הפגישה המיועדת התקשרתי ואמרתי לו שזה לא עומד לעבוד בינינו ושאין שום טעם שניפגש . 
אמרה לי היום הפסיכולוגית שאני מוכרחה לא להיות נחמדה לאחרים על חשבון עצמי , וככל שהפגישה התגלגלה לה , הרגשתי איך ניטע בי גרעין התרעומת ואיך אני עומדת להתפוצץ מחוסר ההחלטיות והבלבול . 
זה שאני רוצה - רוצה - רוצה עד שכואב לי , שאני משתוקקת וכמהה , לא עושה את זה יותר נכון . 
הכל נצבע בצבעים בוהקים ואם זה לא לא מוחלט אז זה כמו כן . 
אני גם רוצה להעביר את התחנה של הרמזור מאדום לירוק באמצעות המפתח של האוטו , בכדי להגיע לאוטו שחונה ברחוב אחורי - רחב מדרכות וחסר ריח - אבל אי אפשר . 
לחלק מהרחובות אין כניסה , כך שאני נאלצת לנסוע על אבן - גבירול , בלי דשא בכלל ורק עם פיח וחפירות ונהגי מונית בלתי אדיבים . 
חלק מהכבישים הם כמו פתחים . 
אל תוך לבבות של אנשים , או לפעמים רק ניראים מבחוץ כמו פתח אבל למעשה הם שביל , ללא מוצא . 
לפעמים פשוט עובדים בהם פועלים , למרות שבדרך כלל הם בסדר , ובאופן זמני לא ניתן לעבור . 
