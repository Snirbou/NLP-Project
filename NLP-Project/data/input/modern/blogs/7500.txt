עדכונים חמים בנושא המאבק בעדנה : הסתיימה ההחתמה על העצומה היות והיום מתקיימת הפגישה של ועד ההורים ורצינו שהם ידונו בה . 
בסך הכל אספנו כמעט 400 חתימות . 
יחסית ל 1700 תלמידים זה מעט , אבל זה בכל זאת מכובד . 
העצומה נמסרה לתמר שתעביר אותה ליערה שאמא שלה בועד ההורים . 
נקווה לטוב . 
ולהלן תגובתה המזלזלת מאוד יש לציין של עדנה למאבקנו : ( 9 וקצת בבוקר , אשכול הפיס , פגישה עם עדנה בנושא תאונות דרכים - רק לאנשים שאמורים להדריך בסדנאות עוד שבוע , בינהם אני ואולי לאוניד ) קצת לפני שנכנסנו הצלחנו להחתים עוד כמה י"אניקים על העצומה , ופתאום צץ תלמיד כלשהו , נציג מועצת תלמידים , וטען שעדנה מבקשת מאיתנו להפסיק להחתים אנשים על העצומה כי זה לא חוקי להחתים אנשים על עצומה בלי אישור ממנה . 
טוב , אם היא מתכוונת לחוקים שבעדנהלנד אז אולי היא צודקת , אבל החוק בישראל קובע שאני לא חייבת אישור מאף אחד בשביל להחתים אנשים על עצומה ( וביררתי את העניין עם עמי , המורה שלי לסוציו שהוא גם מורה לאזרחות ) . 
בכל מקרה , נכנסנו והתיישבנו מול עדנה . 
היא התחילה לדבר על נושא תאונות הדרכים , ואני נוטה לחשוד שהיא שתלה בדבריה רמזים עבים לגבי המאבק שלנו . 
היא כל הזמן הזכירה דברים כמו שבני נוער אף פעם לא מודים שמבוגרים צודקים ( בהקשר של תאונות , אבל עדיין ) . 
בכל מקרה , בשלב מסוים היא פנתה בחיוך מתוק כמו דבש מורעל ( אמברידג' , מישהו ? 
) אל לאוניד ואמרה לו " דרך אגב , בשביל לארגן הפגנה צריך רשיון .. 
. 
" מיד פניתי אליה ושאלתי על איזו הפגנה היא מדברת . 
היא חייכה במתיקות מבחילה ואמרה לי " אני דיברתי עם לאוניד , זה ביני לבינו " . 
" אבל אני יזמתי את העצומה " , אמרתי לה . 
היא הסתכלה עלי ואמרה - " טוב , בכל מקרה אסור להפגין בלי רשיון . 
" " אבל זו עצומה " , אמרתי לה . 
ואז היא אמרה : " אני סתם צחקתי , אבל אם אתם שני אנשים כאלה מרובעים .. 
. 
מה אני אגיד לכם .. 
. 
" קודם כל , מישהו רואה הומור כלשהו בדברים שלה ? 
אני לא . 
דבר שני , אני חושבת שמגיע לנו יחס קצת יותר מכובד ולא מזלזל . 
היא בפירוש דיברה אלינו כמו אל ילדים קטנים שלא יודעים מה הם עושים . 
אז כן , עדנה , אני יודעת מה אני עושה , אני מודעת לחוקיות שבמה שאני עושה , ואני לא צריכה אישור ממך , תודה רבה . 
בכל מקרה , במשך היום החתמנו אנשים מכל השכבות . 
אנשים התנפלו על הדף והעט כמו על לחמניות חמות . 
אין ספק שיותר נוח לעבוד עם י"בניקים וי"אניקים , שלמרות ההתלהבות שומרים על סדר מסוים . 
נכנסנו בשלב מסוים לכיתות ט' בהפסקות , ולאוניד כמעט נחנק בין כל האנשים שהתנפלו עליו וניסו לחטוף ממנו את העצומה . 
בכיתה מסוימת תלמיד אחד התחיל לזרוק כסאות לכל עבר , כנראה לאות תמיכה . 
אני תוהה מה קורה בעולם שלנו . 
בכל מקרה , החתימות בעצומה כוללים נציגים מכל השכבות . 
אם עדנה מתכוונת להשאיר את החוק החדש , אנחנו מצפים לפחות שתתנצל על ההתנהגות שלה . 
אגב , באותה שיחה עם עמי שאלתי גם לגבי החוקיות של מה שעשתה עדנה . 
למרות שעמי ניסה לתרץ את התנהגותה של עדנה בכוונות טובות מצדה , הוא הסכים עם זה שמה שהיא עשתה היה לא חוקי , היות שהתיקים בהם חיטטה הם רכוש פרטי של התלמידים , ולא היה לה היתר לעשות את זה . 
ככה שלכל המפקפקים - הנה לכם הוכחה שאני לא סתם ממציאה עבירות על החוק . 
ונעבור לנושא אחר - איכשהו , הסכמתי ( ליתר דיוק , הרכזת שלנו נידבה אותי ואני לא מחיתי ) להיות מדריכה באוהל מלחמה בתאונות דרכים . 
חוץ מזה , צריך לסיים את הספר מחזור ( שאני אחראית עליו ) עד יום שישי הבא . 
אה , ומרים גם נזכרה להגיד לי וללאוניד שבשבוע הבא אנחנו מתחילים לדבר עם כיתות י"א על המסע לפולין . 
אני לא הולכת ללמוד כל כך הרבה בשבוע הבא , מסתבר . 
יוםטוב , גריני . 
הפוסט הקודם עורר קצת בלגנים ( בערך כמו שעוררה ההתנהגות המטורפת של עדנה בבוקר ) אז כדי לסגור את העניין סופית , הנה כמה דברים שיש לי לומר : א . 
אנשים שסיימו בית ספר לפני פחות משנה לא אמורים להסתכל על תלמידי י"ב כאילו הם ילדים קטנים ומרדניים . 
זה מעליב , זה מיותר וזה שחצני . 
ב . 
ההשוואה לשואה לא נועדה להציג את עדנה כאישה שהורגת אנשים , אלא באה כתוצאה משני דברים : 1 . 
התמונה של ערימת הג'קטים באמת עוררה בי זכרונות מהסרטים בהם לקחו ליהודים את הבגדים בכניסה לגטאות . 
אני לא אומרת את זה בציניות או בזלזול , זה באמת העלה בי את הזיכרון הזה . 
2 . 
למקרה שלא הבנתם , ההשוואה לשואה לא הייתה במובן של התלבושת האחידה שנקבעה , אלא במובן של לקיחת הבגדים שבעצם יכולה להקרא שוד לכל דבר , שכן לעדנה לא הייתה סמכות לקחת ממני דבר שלא שייך לה בלי סיבה ובלי היתר חוקי . 
כנ"ל לגבי החיפוש בתיקים שלא היה לה היתר לעשות אותו . 
ג . 
כל הבלגן לא היה על החוק החדש ( על זה נדבר מאוחר יותר ) אלא על ההשפלה שהעבירה עדנה את תלמידי בית הספר . 
אתם יכולים לגחך , אתם יכולים להגיד שאני בכיינית , אתם יכולים להגיד מה שאתם רוצים . 
מבחינתי , אם אלף תלמידים הרגישו מושפלים , סימן שהייתה השפלה . 
ד . 
חוסר ההגיון שבלקיחת הג'קטים . 
היו שאמרו שעדנה לא יכלה להיות בטוחה שלא נלבש אותם אח"כ . 
קודם כל , היות ולא היינו מודעים לחוק , לא הבאנו איתנו ג'קטים אחרים . 
האם היינו אמורים למות יום שלם מקור בגלל זה ? 
דבר שני , כל הבלגן הזה בבוקר עיכב את הלימודים לפחות בשעה . 
אם ג'קטים מטופשים חשובים לעדנה יותר מלימודים , כנראה שסדר העדיפויות שלה קצת מעוות , בהתחשב בעובדה שאנחנו באים לבית הספר כדי ללמוד ולרכוש ידע , כמו שציין לירן . 
לסיום , אני חייבת לציין שאני מאוכזבת . 
אמנם רוב מי שציפיתי לקבל ממנו תמיכה באמת נתן לי אותה , כולל אחי שממש יצא מהכלים כשהוא שמע על זה ושקל לבוא לבית הספר לדבר עם עדנה בעצמו . 
אבל אנשים מסוימים מצאו לנכון להגיד שאנחנו קטנוניים , ילדותיים , מחפשים סיבות למרוד ועושים עניין מלא כלום . 
מצטערת באמת שאני עומדת על הזכויות שלי . 
אתם צודקים . 
אני צריכה לשתוק . 
זה מה שאזרח חכם אמור לעשות . 
ונעבור לחוקים עצמם : - מהיום והלאה מותר להגיע אך ורק עם סווטשירט הנושא את סמל בית הספר . 
מה שכמובן יגרור הוצאה כספית נוספת . 
ולא , אי אפשר לקנות ג'קטים ב - 15 שקל ברוני ורינה . 
הם דקים ולא מחממים בגרוש . 
- אסור לשבת עם מעיל בכיתה ( אם למישהו יש הסבר לחוק הזה , הוא מוזמן להעלות אותו ) - אסור להגיע לבית הספר עם מכנס שאינו כחול או שחור ( כי , כמובן , רק שחור וכחול הם צבעים מכובדים . 
השאר פשוט לא לרמה של עדנה ) . 
עד כאן . 
יום טוב . 
נ.ב היה לנו היום מבחן באזרחות . 
אבל אני חושבת שדיברתי מספיק על דברים כמו זכויות וחוקים . 
בכל מקרה , הלך לא משהו . 
נתראה בפוסט הבא . 
דמיינו לכם שואה . 
המוני יהודים מחכים ליד שער אפור וגדול , שלידו עומדים מפקדים - נאצים . 
הנאצים מצווים על היהודים למסור את בגדיהם ורכושם לפני שיכנסו למחנה . 
הם זורקים את הבגדים לערימה גדולה שנערמת על הריצפה . 
עכשיו נעשה חיתוך מהיר לימינו אנו . 
הכניסה לבית הספר מקיף עירוני א ' , השעה : 8:10 בבוקר . 
תלמידים תוהים מה גורם לפקק הגדול ליד השער . 
מסתבר שעדנה ולנשטיין , להלן , מפקדת - נאצית , החליטה בגחמה של בוקר לאסור עלינו להגיע לבית הספר עם ג'קטים שלא נושאים את סמל בית הספר . 
דבר שעד היום היה מותר , כל עוד הג'קט היה פתוח ומתחתיו הציצה חולצת בית - ספר . 
עדנה כמובן , בתוקף סמכותה כדיקטטורית יחידה ומנהלת במקיף א ' , לא חשה צורך להתריע על החוק החדש , שהרי אין זה מן ההכרח להודיע על קיומו של חוק לפני שמטפלים במי שעובר עליו . 
מה לה ולפרטים שוליים כאלה של אזרחים פשוטים ? 
עדנה נעמדה במבט נחוש בכניסה לבית הספר , מטילה אימה בכולם , וציוותה בתקיפות להסיר את כל הג'קטים ולשים אותם בערימה על הריצפה . 
וכאן אנו חוזרים לאותה תמונה מימי השואה . 
אני יודעת , הייתי בפולין , אני יודעת , אני לא אמורה לדבר על שואה בהקשרים כאלו , אבל מה עוד אתם מצפים שאני אגיד ? 
אם חשבתי שבית הספר לא יכול להפתיע אותי יותר , טעיתי . 
ואם חשבתי שעצם זה שלוקחים לאנשים את הג'קטים שלהם זאת חוצפה , מסתבר שהדברים חמורים יותר - תלמידים , שהחליטו בצעד של כניעה , להסיר את הג'קט לפני שנכנסו ולהכניס אותו לתיק ( צעד נורמלי לחלוטין , אם תשאלו אותי , אבל אני סתם אזרחית רגילה , לא פיהרר של בית ספר ) , גילו שעדנה לא מוכנה גם למחדל שכזה . 
מה , שיהיה ג'קט בתיק ? 
ומה אם התלמיד יחליט ללבוש אותו ? 
מה אם הג'קט יקבל חיים משלו , יצא מהתיק ויטפס אל גופו של התלמיד ? 
מה יקרה אז ? 
לא , עדנה לא תסבול את זה . 
התיקים נפתחו ונעשה בהם חיפוש , וכל ג'קט שנמצא - הוסף לערימה . 
עבדתכם הנאמנה , עם כל הכבוד , לא הייתה מוכנה לסבול השפלה כזאת , וצעדה בגאון לביתה של ירדן , כדי לשתפה במעללים . 
הודעה לתלמידי מקיף א' - החל ממחר ידרשו כל תלמידי בית הספר לקעקע את סמל בית הספר על זרועם . 
שלא תגידו שלא התרענו . 
