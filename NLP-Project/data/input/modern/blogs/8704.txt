נכנעתי , אחרי שלושה חודשים של החמרה במצב הרגליים שלי , כלומר הכל התחיל מרגישות במפסעה , כלומר במפרק הירך מבחינתי , צילום שעשיתי לפני חודשיים יצא תקין . 
הכאבים המשיכו עד שלא יכולתי כלל ללכת . 
לתדהמתי , לפחדי וסיוטי הבאתי הבייתה כיסא גלגלים , כך נסעתי להתייעצות עם ד"ר עופר כספי ברמת גן , רופא פנימי בבית חולים בלינסון ומרפא אלטרנטיבי , וכן אתמול לבית אביסרור בבאר שבע לבצע מיפוי עצמות . 
חיפשתי הרבה פתרונות , אכלתי נכון , קררתי את המקום , חיממתי את המקום , בכל יום חיפשתי פיתרון בכל רחבי האינטרנט , הרבתי בדימיון מודרך שעזר לי מאוד נפשית . 
אבל המצב הלך והחמיר והבנתי שאין ברירה , גם כל חברי המליצו לבצע את הבדיקה . 
הבדיקה הילכה עלי אימים בגלל שמזריקים לגוף איזוטופים רדיו אקטיביים . 
לבסוף נכעתי , לא לפני שסרקתי את האינטרנט המופלא אחר המושג שנקרא " מיפוי עצמות . 
" הכי הרבה אינפורמציה על הבדיקה קיבלתי כשהקשתי ב " גוגל " את הצרוף " מצלמת גמא " . 
מצלמת גמא היא מצלמה שקוראת את המקומות בגוף בהם הצטבר האיזוטופ שהזריקו לי . 
מקווה שלא תצטרכו לעבור בדיקה כזו . 
רק בבאר שבע במכון מר מבצעים כ 30 עד 40 בדיקות כאלה ביום . 
כרבע שעה לכל מטופל . 
קיבלה אותי אחות מבוגרת . 
החזיקה בידה מזרק קטן ובו כ 1 CC ; חומר שקוף דמוי מים . 
היא הזריקה לי את זה לוריד ... 
.. 
. 
מיד אחרי האזרקה מבקשים לשתות , במשך שעתיים , 7 כוסות מים . 
המים אמורים לפנות את עודפי האיזוטופים מהגוף . 
האיזוטופים אמורים להיקלט במקומות הבעייתים : בדלקות , או בצמיחה מוגברת של עצם , או , לא עלינו , בגידולים סרטניים . 
עודפי האיזוטופ עוברים בכליות ומשם לשתן . 
במשך השעתים צריך להתרוקן כל הזמן . 
זה גם מנקה את הגוף מאיזוטופ . 
וגם מאפשר בדיקה יעילה . 
על מנת לראות רק את האיזוטופ שנקלט במקומות הבעייתיים . 
טיילנו בעלי ואני במשך שעתים בקניון סמוך , אמרתי לבעלי שיש לו אשה קורנת . 
ידעתי שלבעלי מאד קשה הסיטואציה ללכת עם אשתו , כשהוא דוחף אותה בכיסא גלגלים , דיברנו על זה . 
כעבור שעתיים חזרנו למכון , השכיבו אותי על מגש שהוא מיטה צרה מתניית , אחות חמודה הייתה אחראית לפקד על המכונה . 
זו מערכת מכלולית אחת . 
שצריך לשכב בה רבע שעה . 
אסור לזוז בשום אופן כדי לא לשבש את הבדיקה . 
שכבתי בעיניים עצומות והתפללתי לאלוהים שאצא בשלום מכל הבלאגן הזה . 
התפללתי בשביל כולם . 
שלא יצטרכו להגיע לבדיקות כאלה . 
גם רקדתי ריקודי עם בדמיון , כדי להרגע ולהעביר את הזמן . 
אדם בריא צריך לקבל בדיקה נקייה . 
כלומר ללא איזוטופ בגוף שלו . 
אדם עם בעיות רפואיות יראו כיתמי איזוטופ מכל מיני מקומות בגוף . 
הכל בהתאם לבעייה ומיקומה . 
פלאי הטכנולוגיה ... רק חבל שהבדיקה לא בריאה . 
מותר לבצע אותה פעם בשנה .... 
... 
.. 
. 
במקרים מיוחדים באישור מיוחד מבצעים גם פעמיים בשנה . 
לתדהמתי , רוב האנשים כלל לא מתרגשים מבדיקות . 
אם הרופא נתן זה קדוש . 
ופשוט מבחינתם . 
את התוצאות אני אמורה לקבל בעוד ארבע ימים . 
רק בעוד ארבעה ימים אדע מה מתחולל בגופי . 
בנתיים אני משתדלת לאכל שום , שמן אומגה שלוש , להפחית דרמתית פחממות . 
מקווה שלא יהיו לי חדשות קשות . 
בנתיים . 
אני מדמיינת הרבה חברים וירטואלים , שנפגשים איתי , משוחחים איתי בשעות הקטנות של הלילה , כשהחרדות מציפות . 
עושה הרפיות מגוונות . 
מצליחה לעבור ימים יפים ומטרידים . 
בבית אני רק מדיחה כלים , היום למדתי להדיח בצורה יעילה שפחוות תפריע לי . 
אני הולכת בזחילה , כדי לחלק את המשקל ב 4 במקום ללכת על שניים . 
כשאני הולכת רגיל אני מרגישה מין קושי מוזר וכאבים , עייפות מהירה כאילו אני עולה הרים . 
הנחיות לביצוע בדיקה / הורדתי מהאינטרנט המופלא נבדק/ת יקר/ה , לפניך הסברים והנחיות לביצוע מיפוי עצמות . 
להצלחת הבדיקה אנא קרא היטב את ההנחיות ופעל לפיהן . 
מיפוי עצמות : מיפוי העצמות מבוצע ע"י הזרקה לוריד של חומר רדיואקטיבי בכמות זעירה הנקרא MDP m 99 Technetium . 
חומר זה נקלט בעצמות ובאמצעות מצלמה מיוחדת הנקראת " מצלמת גמא " , ניתן לקבל תמונות של העצמות ולזהות אזורי מחלה מחלה בעצם . 
כגון : שברים , דלקות , שינויים ניווניים , ותהליכים גידוליים . 
שימו לב - מיפוי עצמות אינו דורש צום או הכנה מוקדמת וניתן לקחת את כל התרופות כרגיל . 
בהגיעך לבדיקה אנא דאג להעביר למזכירה : טופס 17 מכתב הפנייה במידה וברשותך מיפוי קודם יש למוסרו לרופא בזמן הבדיקה הנחיות לנבדק : יש לדווח על רגישות לחומר או תרופה לרופא או לטכנאי טרם קבלת הזריקה . 
יש להמתין כ - 2 - 4 שעות לאחר ההזרקה על מנת שהחומר ייקלט בעצמות ( רצוי לא להמתין במקום ) . 
יש לשתות בהדרגה 4 כוסות שתיה חמה או קרה במשך זמן ההמתנה . 
יש לרוקן את שלפוחית השתן בתכיפות . 
ניתן לאכול בזמן ההמתנה . 
מהלך הבדיקה : לאחר שהסתיים זמן ההמתנה תקרא ע"י הטכנאי ותתבקש תחילה להתפנות . 
חשוב להתרוקן כיוון שהשתן הנאסף בשלפוחית מפריע לצילומים ! 
יש להסיר חפצי מתכת כגון אבזם חגורה , שרשת , מפתחות וכו ' . אין צורך להתפשט . 
זמן הצילומים נמשך בין 15 ל - 30 דק ' . על מנת לקבל תשובה אמינה יש להישמע להנחיות הטכנאי . 
בסיום הצילומים תתבקש/י להמתין עד שהצילומים יעברו הערכה ראשונית של רופא המכון על מנת לקבוע אם יש צורך בצילומים נוספים . 
אני מקווה שלא אצטרך להעביר שיעורים נוספים על הסיפורים שעוברים עלי . 
מעדיפה לדווח איך היה בחוג לריקודי עם . 
התשובה שקיבלתי קיבלתי תשובה משמחת ועצובה בו זמנית . 
הכל תקין בכל הגוף אבל מצאו קליטה מזערית בראש מפרק הירך והם לא יודעים להסביר מה זה . 
כלומר חזרתי לנקודת המוצא . 
יש בעיה ולא יודעים מה היא ! 
! 
! 
! 
אוף . 
היום רופא משפחה הפנה אותי לפיזיוטרפיה . 
שבוע הבא יש לי גם תור לאורטופד . 
נראה מה יהיה . 
עדיין לא יכולה ללכת , עדיין לא יכולה לרקוד , אבל , מוזר , אני נהנת להיות בבית . 
פתאום יש הרבה זמן לראות טלויזיה . 
משהו איטי ונעים ורגוע . 
חשבתי כשאהיה בריאה כדאי לקחת חופשות מהסוג הזה . 
להסתגר מתוך בחירה בבית ולא לצאת בשום אופן שבוע או שבועיים . 
תודה לאל אנחנו במאה העשרים והעוצר ... היאוש נעשה יותר נוח . 
