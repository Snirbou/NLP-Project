ביום שני היתה לנו ארוחה מצומצמת . 
ממש מצומצמת . 
אפילו דודה שלי לא היתה , וזה לא שאני ממש רוצה אותה איתנו , אבל עצם זה שהיא באה נותן הרגשה יותר חגיגית , ולא סתם ארוחה . 
אמא שלי אפילו לא טרחה להזמין אותה . 
אז היינו רק אנחנו , סבתא , והמטפלת החדשה שלה . 
וגם ארוחה לא ממש היתה , אמא שלי עשתה את עצמה חולה ולא הכינה כמעט כלום , היה רק stuffed chicken ולשון פרה ( שנראית כמו אשכים בצורתה המקורית , ובכל זאת אכלתי . 
~ נזכרת בג'ואי ~ ) , והיה גם סלט גזר וסלט עגבניות , אבל הדבר היחיד שקשור בצורה כלשהי לחג היה רק תפוח בדבש . 
והתירוש , פחות או יותר הדבר היחיד שלו ציפיתי בכל הארוחה הזו - כי , בכל זאת , ככה או ככה ארוחת ראש השנה היא לא משהו ( גפילטע > < ) , ותפוח בדבש אני יכולה לאכול תמיד - אפילו לא היה מקורר . 
ואחרי מאכלים מסויימים הוא קצת מאבד את הטעם שלו ונעשה מגעיל . 
טוב , אז במבט לאחור הארוחה היתה די על הפנים . 
למזלי , החג דווקא לא היה נורא עד כדי כך . 
הוא גם לא היה משהו ראוי לציון , אבל 'לא נורא ' זו כבר התקדמות ! 
ואפילו לא רבתי עם ההורים שלי , חוץ מכמה תקלות בערב החג ( התירוש , ומשהו שאמא שלי חוזרת עליו יותר מדי פעמים , ובסופו של דבר זה יתנקם בזקנה הממורמרת ההיא ) , אבל אלו גם לא היו ריבים אלא יותר כמו דברים שבגללם נורא כעסתי על אמא שלי , וזה עבר , לפחות על פני השטח . 
בכל אופן , לא עשיתי הרבה בחג , כצפוי . 
לא נפגשתי עם אף אחת שרציתי להפגש איתה , ו ... 
.. 
. 
טוב , לא היו לי הרבה תוכניות מעבר לזה . 
רציתי לראות את ספיישל רובין וויליאמס שהיה בהוט , ואכן ראיתי , שווה ! 
'גברת דאוטפייר ' ו'הוק', סרטים מדהימים ובהחלט ראויים לציון . 
ראיתי גם את האמצע של 'איש המאתיים ' , שזכור לי שראיתי אותו פעם ואהבתי , אבל התייאשתי כחצי שעה - שעה לפני הסוף , ייתכן שזה בגלל שלא ראיתי את ההתחלה . 
מ'הפרופסור המפוזר ' ראיתי דקות ספורות בלבד , ולאח שלי לקח המון זמן להזכיר לי שראינו את זה פעם בקולנוע עם סבתא ובתדודה שלי , כנראה מפני שתמיד חשבתי שזה סרט של אדי מרפי . 
oO הם נתנו לסרטים שמות דומים מדי בעברית . 
אבל כנראה שזה גם לא היה הפסד גדול מדי אז לא אכפת לי , את הסרטים העיקריים ראיתי . 
( : ראיתי גם את 'מרד התרנגולים ' שראיתי פעם עם אמא ואח שלי , כמובן שלא זכרתי כלום מלבד זה שאהבתי , ובצדק . 
סרט טוב , חבל רק שזה היה בדיבוב ובערוץ 2 . 
ובזה הסתכם החג שלי . 
סרטים . 
ניצלתי את הזמן הפנוי של גם בשביל שיעורי בית , וסיימתי כמעט הכל , חוץ מבתנ"ך , גיאוגרפיה וביולוגיה . 
ויכול להיות שאני צריכה להגיש מחר את התנ"ך , אבל כ"כ לא בא לי . 
השיעורים האלה פשוט מייאשים , אני כ"כ שונאת שיעורי בית מפגרים . 
לצערי זה הדבר היחיד שהכשירו את המורים האלו לתת . 
איזה שטויות . 
אחרי הפוגה של 3 ימים ממש לא מתחשק לי לחזור לביה"ס . 
שרדתי חודש שלם בלי להתלונן , אבל זהו , נמאס . 
אמרתי או לא אמרתי ? 
זה נורא מעצבן ומרגיז ומתסכל לשבת שעות מול שאלה מטומטמת בלי שמץ של מושג איך ומה לכל הרוחות אני אמורה לענות ! 
בית ספר זה כ"כ חסר תועלת . 
במקום ללמוד דברים שיועילו לי בחיים , ובקצב שלי , ולפי הרצונות שלי , אני מבזבזת את הזמן שלי עם השטויות האלו . 
איך בדיוק לדעת מה היו גבולות ארץ ישראל ב 1923 יעזור לי , אה ? 
! 
ולמה אמור להיות אכפת לי אם אני הייתי מגיבה באותה צורה ל'משפט המלך ' הזה במקום העם ? 
! 
אני שונאת את זה ! 
כ"כ כ"כ כ"כ שונאת את זה ! 
וכשדברים כאלו מתסכלים ומרגיזים אותי אני פשוט לא עושה אותם . 
וזה פוגע לי בציון , השטויות האלו . 
השטויות הגמורות האלו . 
החרא הזה שרק גורם לי לרצות להתאבד מרוב תסכול ועצבים . 
במקום זה יכולתי לשבת ולקרוא את הספר הנפלא שלי ( " מישהו לרוץ איתו " / דוד גרוסמן ) , זה בטוח יועיל לי הרבה יותר מהש"ב המפגרים האלו . 
וצילום ... 
.. 
. 
ממש גולת הכותרת . 
אני צריכה לקנות פילם שחור - לבן ולצלם את כולו . 
וקודם כל צריך לקנות סוללות למצלמה , שכבר 3 שנים חסרת סוללות . 
וזה ליום ראשון . 
זה בכלל היה ליום ראשון שהיה , ובעצם - היינו אמורים להביא את זה ליום ראשון שלפני יום ראשון שהיה . 
ואמרתי למורה שכבר צילמתי הכל . 
וברור לי שאני לא אספיק לצלם , אני בכלל לא אלך לקנות מה שצריך , אני פשוט לא . 
לא עשיתי את זה שבועיים , למה שאני אעשה את זה עכשיו ? 
אני כזו פאקינג עצלנית . 
ומחר יש לי את החמד"ע הזה , שזה נורא נחמד והכל , אבל זה יותר מדי , במקום לסיים ב 1 אני מסיימת כמעט ב 4 , ואח"כ יש לי עוד טיולון עד הבית , עם תיק ששוקל טונות . 
אני ממש ברת מזל , דווקא ביום שבו התיק שלי הכי כבד . 
אז ברור שאני לא אלך לקנות מחר , אני חוזרת ב 4 ורבע הביתה במקרה הטוב , ואז אני צריכה לנוח ולאכול וכמובן גם לראות טלויזיה . 
וב 5 , נו באמת , למי יש כוח ללכת ב 5 לחנות לבזבז כסף על משהו שבכלל לא רוצים לעשות ? 
ויום שישי אני חוזרת ב 1 , וגם אין לי כוח , ואולי בכלל החנות לא פתוחה , וככה לאט לאט אפשרויות המילוט בורחות לי מבין האצבעות , שלא לדבר על זה שאח"כ צריך לצלם עוד 30 ומשהו תמונות . 
מה לכל הרוחות אני אמורה לצלם ? 
ועוד כשהמורה אמרה לא לצלם בבית . 
בכלל , המורה הזו קצת מעצבנת . 
וזה מטומטם לשים 0 על שיעורי בית כשלא עושים איתם כלום . 
אני שונאת את המורים האלה שאומרים להכין משהו בתור ש"ב , ובסוף לא עושים עם הדברים האלו כלום , אבל בכל זאת הם כותבים שלא עשינו שיעורים . 
זה ממש ממש אידיוטי , כאילו שהם נהנים לחלק אפסים . 
והמורה הזאתי יודעת לזיין את השכל , אוהו , איך שהיא יודעת לעשות את זה , והנה התגלתה לה עוד טעות מתוך הרבות שהספקתי לעשות בחיי הקצרים . 
חודש שלם התאפקתי ועכשיו הכל יוצא החוצה . 
אני שונאת את המסגרת הזו של בית ספר . 
אני שונאת כל מה שקשור לבית ספר . 
אני שונאת את התלותיות שיש לבני אדם בבני אדם אחרים , ואת זה שאנחנו נשלטים ע"י מטומטמים גמורים , ואי אפשר לעשות מה שמתחשק לך , אפילו אם זה ללא ספק הדבר החכם ביותר לעשות . 
וגם אם כן יש ספקות , אז מה ? 
לוקחים קצת סיכון , זה לא יכול להיות הרבה יותר גרוע מהמצב הנוכחי . 
יש עוד שבוע שלם עד יום כיפור , אני לא חושבת שאני אצליח לעמוד בזה . 
התרגלתי לבית הספר , גם אם שנאתי את זה , ואולי אפילו לא לגמרי שנאתי את זה , אבל זה רק בגלל שהייתי רגילה לזה , ופתאום , שלושת הימים האלו שינו לגמרי את זווית הראייה , זה מה שחופשות עושות , ועכשיו ממש לא בא לי לחזור לשם . 
ובמיוחד לא מתחשק לי שיהיה יום חמישי מחר , זה כ"כ לא מתאים לי . 
: | הייתי אמורה לחפוף היום את השיער . 
לא עשיתי את זה , בגלל שראיתי 'הוק' - שאגב , יש לי את הסרט הזה מוקלט , וראיתי אותו כ"כ הרבה פעמים שאני זוכרת חצי ממנו בע"פ - ומחר השיער שלי בטח יהיה נורא מגעיל , כמו קש . 
למרבה הפלא , דווקא בימים שהוא כזה מגעיל הוא גם מסתדר הכי טוב . 
כבר ציינתי שאני חסרת מזל לחלוטין ? 
יש לי סדרי עדיפויות נוראיים . 
זה לא משהו , אבל זה פשוט כ"כ התבקש . 
אני אשפר את זה טיפונת בהזדמנות . 
היה לי חלום מוזר בלילה . 
אין לי חשק לפרט , הוא גם לא כזה מעניין , והוא היה מטריד כמו כל שאר החלומות שלי בזמן האחרון . 
אבל היה איזשהו קטע מטריד במיוחד , שלא לומר מגעיל , שבו היה בן של חבר של אבא שלי . 
והיום , כשאבא שלי התקשר אליו ( אל החבר , לא אל הבן שלו ) , אמנם לא ממש ידעתי מה היתה מטרת ההתקשרות , אבל נתקפתי הרגשה נוראית וחוסר רצון מוחלט לפגוש את הבן . 
שתהיה לכם שנה טובה , או לפחות טובה יותר משלי , זה כבר משהו . 
יש את הרגעים הנהדרים האלה , בהם הכל טוב ונראה כאילו שום דבר לא יכול להשתבש , והמחשבה על דברים רעים נראית כל כך אבסורדית ומשוגעת . 
ואז הם חולפים ומשאירים טעם מר בפה , וחוסר תקווה , ואני חוזרת להבין שהחיים בעצם לא שווים הרבה . 
