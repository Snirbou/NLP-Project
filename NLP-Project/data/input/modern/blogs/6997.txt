גם אביב גפן שיגר אל הרדיו הישראלי פנינה רצינית לאחרונה , את " מחר " , הסינגל המאד מצליח ומוצלח שלו מתוך " עם הזמן " , אלבומו החדש . 
אבל העובדה שאביב גפן יודע לכתוב להיט שיחרוך את הרדיו אינה חדשה לאיש . 
חובת ההוכחה הזו כבר אינה מוטלת עליו . 
גם גפן מגובה באלבומו בנבחרת מרשימה של אנשים וקולות שכל זמר היה רוצה לעצמו - דנה עדיני , דניאל סולומון , סטיבן וילסון ועופר מאירי - אבל באלבום של אביב גפן יש רק כוכב אחד וקוראים לו אביב גפן . 
גפן הוא כמעט הכוכב היחיד בארץ שמצליח , מזה שנים , להחזיק את פאסון הרוקנרול המלא . 
הוא יודע שלא קל להזדקן בכבוד בתחום הזה והוא גם דיבר על זה , בפתיחות רבה , בראיון שנתן ערב יציאת התקליט . 
כשעוברים את גיל 30 האימרה " בשביל כבוד צריך לעבוד " מקבלת משמעויות חדשות , במיוחד בחייו של סטאר שעשה קריירה על גבן של הרבה ילדות היסטריות . 
אבל לאביב גפן יש שלושה דברים שיעבירו אותו בכבוד גם את העשור הקרוב . 
יש לו את אותו פאסון רוקנרול , שאפשר גם לקרוא לו כריזמה , יש לו אומץ - כלומר הוא ממש לא פחדן - והוא גם מוכשר מאד . 
שלושת ההתכונות הללו בולטות מאוד ב"עם הזמן " . 
גפן לא מפחד לכתוב טקסטים שישאירו אותו חשוף בפני מאזיניו ומעריציו ועם זאת , ואולי בזכות זאת , כל שיר ב"עם הזמן " יהיה , עם הזמן , להיט או להיט גדול . 
" מחר " , " עם הזמן " , " מגיפה " ו " אין זמן תחת השמש " , שהוא שיר סיום אלבום קלאסי , יכולים בקלות גם לסחוף איצטדיון . 
מפה והלאה מתחלקות הבריות לאלה שאינן סובלות את גפן ולאלה שמאד מעוניינות לשמוע כל דבר שיש לו להגיד ולשיר . 
אלה השייכים לקבוצה הראשונה לא ישנו את דעתם על גפן בעקבות " עם הזמן " . 
הם עדיין יאשימו אותו בפלצנות , במלודרמטיות ובגניבת שירים מאואזיס . 
אלה המשתייכים לקבוצה השנייה כנראה ירגישו שלכל הדרמה הזאת יש כיסוי באלבום יפה , בוגר יותר , שונה בנוף הגפני המוכר , וישרטטו לעצמם מפת דרכים של אחד מתהליכי ההתבגרות המעניינים במוזיקה הישראלית , תהליך שהתחיל עם " בלקפילד " , ממשיך ב"עם הזמן " ונראה , כרגע , רחוק מלהסתיים . 
" עם הזמן " , אביב גפן - הליקון האמת שאני מסכימה עם כל מילה שנאמרה פה .. 
. 
( פילוסופי מצידי האא ? 
? 
) מקווה שנהנתם .. 
. 
אורטל הכתובת לביקורת המקורית : http://www.nrg.co.il/online/5/ART1/067/294.html 
