מפחיד אותי לחשוב כמה אני עוצרת בתוכי . 
עצוב לי לחשוב על כל המחשבות והפחדים והחוויות שאני שומרת לעצמי . 
הייתי רוצה להשתחרר ... 
.. 
. 
מהכל . 
הייתי רוצה שהיה פה מישהו שיחבק אותי עכשיו , ויגיד לי שזה בסדר , שהייתי רק ילדה , שזה לא היה קשור אליי ושזה קורה לפעמים למבוגרים . 
אבל אין , כי אף אחד לא יודע . 
ואף אחד לא פה . 
ואני לא רוצה שאף אחד ידע . 
ורק אנשים מעטים בעולם זוכים למידת האדישות שהיא מקבלת ממני . 
אף אחד לא היה רוצה שאני אתייחס אליו ככה . 
אבל זה יעבור , כשאשאיר את עצמי לבד . 
בעוד שלושה ימים , ובעוד ארבעה ימים , ובעוד חמישה ימים , יהיה טוב . 
יהיה ממש טוב [ : מעצבן אותי כשאני כותבת פה רק כשעצוב לי או שיש לי נקודה להבהיר , מה קרה לי ? 
זה הרי המקום שלי . 
לא רק המקום שלי כשרע . 
זה גם מצייר אותי באופן שהוא לא אני , כי הרי האני , שאתם רואים בבית הספר , ובמפגשים , הזאת ששמחה וצוחקת ומחבקת ותומכת ואוהבת ושאכפת לה , היא האני האמיתית . 
ואני אופטימית וגם כשאני הכי אדישה וריאליסטית אני עדיין מקווה לטוב . 
אף פעם לא מבקשת למות , תמיד מאמינה בחיים . 
לפעמים אני רוצה לעצור הכל , ולנוח , ולהפסיק . 
לפעמים אני רוצה שהעולם יעצר רגע כדי שאני אוכל לקחת נשימה עמוקה , להרגע ולהמשיך קדימה . 
וזה מה שאני עושה עכשיו , אני עוצרת , נושמת עמוק , ומסתכלת הלאה . 
ושוב אני חושבת על כמה שהייתי רוצה לאפשר לעצמי לוותר על השליטה המפגרת הזאת שלי שמונעת ממני להשבר מול אנשים ומול עצמי , שכבר ימים לא נותנת לי לבכות , לא נותנת לי לספר ולתת לאחרים לדעת מה קורה איתי . 
אבל הכל עובר , ומחר , מחר יהיה יום חדש . 
אוהבת , - הדר - 
