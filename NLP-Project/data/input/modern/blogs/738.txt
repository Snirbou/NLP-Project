כמעט לא נכנסתי הבייתה . 
שכחתי את המפתחות אצל הבייביסיטר וגיליתי את זה 5 שעות אחר כך כי התקשרתי ( למרות שבמהלך 5 השעות האלה הייתי במרחק 2 בתים מהם . 
לייק הלו ? 
מרימים טלפון כאילו ? 
) , ואמאבא לא בבית , או שאולי הם כן היו והחליטו שהיה להם די ממני ומשובל הבלאגן שאני משאירה אחרי כל פעם באדיקות , אבל למזלי צימי הלכה להביא לי את המפתחות מבית הבייביסיטר כי היא מלכה . 
מלכה ! 
אז אני בבית . 
אבל יש עוד כמה בעיות . 
אולי זאת העובדה שאין לי שום כוח לשום דבר ( גם לא לשום קונפי ) , וזה שיש לי הררי סידורים שיושבים לי על הראש ואומרים " דפנהה .. 
. 
את צריכה לעשות אותנו . 
כאילו .. 
. 
טוב , הבנת קיצור " וכן , אני מבינה , אבל אזל לי השמן בזנטים . 
אזלה אבקת החשמל . 
אין לי זין . 
( לא , אני באמת מצרה על כך . 
) ואם כבר פורענות , אז הפסקתי ( שלא בכוונה ) להתאמן ותוך כדי התחלתי להתמיד בג'אנק פוד ( לא היה שום דבר אכיל אחר ) כשאני אצל ג'וח אבל מחרתיים נגמר לו הבית הריק ואז אין לי יותר את מי להאשים ואני אלך למשרד הרישוי בשביל הדרכון הארור הזה ואני אקבע את התור הדבילי ההוא לרופאה , פשוט כי תקופת הפורענות נגמרה . 
ואז , בתקוה , כוחותי ישובו אליי ביתר שאת . 
חוץ מזה ! 
השבוע הייתי פעמיים בפארק שעשועים , גם סופרלנד וגם לונה פארק , פעם אחת עם הזאטוטים ופעם אחת עם החברות ( שלא התגברו על שלב הזאטוטיות ) . 
עם החברות היה הרבה יותר כיף כי לא היה בכלל תור ועלינו על כל מתקן ששווה משהו 3 פעמים ואכלנו ברד ופופקורן לארוחת צהרים ( ג'אנק , זוכרים ? 
) , אבל עלה בי הדחף להקיא אחרי כל מתקן . 
וזה ממש לא מתאים לי . 
אני הייתי עולה פעם על הטופספין 5 פעמים ברצף . 
עם הראש למטה . 
אחרי ארוחה . 
אני ידעתי שאני מזדקנת די מהר , אבל לא חשבתי שאני אקבל תזכורות כל הזמן . 
פעם הבאה מימדיון . 
יהיה בסדר . 
מחר דיאטה . 
היום נסעתי באוטובוס לֵמאמי , ודי מהר התיישב לידי איזה זקן אחד . 
בהתחלה זעפתי קצת ( בלב כמובן ) כי אני תאבת טריטוריה , אבל אחר כך זה נהיה בסדר . 
למען האמת זה נהיה הרבה יותר טוב מבסדר . 
( נשמע רע , אבל יש המשך ) למרות שהיה לנו די צפוף ולא נעים , הוא לא זז הרבה ולא נראה מתלונן . 
הוא נראה כאילו הוא פשוט יושב שם ומצפה ( ככל הנראה ) למעט האפשרי . 
במקרה הזה , שיביאו אותו למחוז חפצו , וחוץ מזה אין לו תלונות . 
הוא היה לבוש די יפה , והייתה לו כיפה וכובע . 
הוא היה זקן שקט . 
זקן שליו כזה . 
באיזשהו שלב כשכבר מאסתי בנסיונות לקרוא ( יותר מדי מושן סיקנס בשבילי ) ועשיתי הסבה לאמפי , התנגן לי Not going anywhere של קרן אן , והזקן החמוד דלעיל הוציא מהתיק שלו איזה ווקמן או טרנזיסטור או לא יודעת מה , עם אוזניות , וחיפש ידנית תחנות ברדיו . 
לא לשכוח , קרן אן עדיין ברקע . 
קצת אחר כך , כנראה , ניסיונות הכיול לא הצליחו , והזקן גילגל את החוט של האוזניות מסביב למכשיר , בשקט , בנועם , באלגנטיות וכנראה , כך אני פרשתי זאת , באכזבה משהו . 
קרן אן ברקע . 
את החבילה המגולגלת הכניס , באותו אופן לתיק שלו , רכס אותו , והניח עליו את הכובע שלו ( אתם יודעים , כובע כזה של סבות ) בשקט , ברוגע , במין השלמה . 
מין מכובדות שכזו . 
וקרן אן הזאת , ממשיכה לפזם לי באוזניות . 
כאילו לא עברתי מספיק . 
אולי אני משוגעת , או אולי זאת הקרן הזאת שגורמת לי להרגיש ב PMS אבל זה נגע בי . 
אני לא ידעתי מה לעשות עם עצמי . 
רציתי לבכות , רציתי לחבק אותו , רציתי להגיד לו שהוא נהדר והלוואי שכולם יהיו כמוהו , רציתי לעשות כל דבר חוץ מפשוט לשבת שם . 
אבל זה מה שעשיתי בסוף . 
מה שכן , התחלתי להעלות את התרחיש לכתב דמיוני , כמו ש(נכון ל)עכשיו אני מעלה אותו לטיוטה . 
כן , זה ללא ספק אחד הסיפורים שבשבילם שווה להחזיק בלוג . 
זה נגע בי ואני נגועה . 
שוב נשמע לא משהו , אבל זה לא מפריע לי . 
הוא קם לו בוקר אחדאדם בודד ונחמדלרחוב יצאושם היא מול הגינהליד העץ משתינההוא ראה אותה ... שחורת פרווהאוזניים שמוטותעיניים חומות חכמותהביטה בו אז במבט כואבזה נגע לו ללב . 
לקח אותה לביתונתן לה אהבתואיך שהוא שמחהוציא הוציא אותה לטיולפתאום הבחין בחתולמחטט בפחשפם דקיק , אוזניים זקופותרגליים קטנות ורזותהביט החתול במבט רעבזה נגע לו ללב . 
לכולם הוא נותן בית חם אוהבבן אדם , רגשני וגם מתחשבכשזה נוגע לו ללב . 
אבל למרות הכלבהוהחתול שמצאהוא הרגיש לבד ( גלמוד)במעבר חציה ראה גברת זקנהעם סלים בידשיער לבן , אוזניים קמוטותשיניים קטנות תותבותהביטה בו אז במבט כואבזה נגע לו ללב . 
לכולם הוא נותן בית חם אוהבבן אדם , רגשני וגם מתחשבכשזה נוגע לו ללב . 
למחרת שוב יצאהשמש לה להטהיום חמסין ממשואז בצומת דרכיםראה פקח עירייה שנראה מותששפם דקיק , שיניים צהובותהעורף מלא שערותהביט הפקח במבט נוקבוזה כל כך נגע לו ללב . 
לכולם הוא נותן בית חם אוהבבן אדם , רגשני וגם מתחשבכשזה נוגע לו ללבהוא נותן בית חם אוהבבן אדם , רגשני וגם מתחשב . 
הוא שוב יצא לרחובראה ג'ירפה ודובואמר : וואו ... עד כאן זה כבר מוגזם ( לולה - נגע לו ללב . 
) דפנה . 
( איזה כיף לחתום ככה ! 
) 22.7.08 18:02 בדיוק כשאתה חושב שזהו , סבבה לך , או להפך , לאלוהים יש את הדרכים שלו לדחוף את המציאות בפרצוף שלך , ולצחוק עליך שהיית כזה תמים . 
לפעמים נמאס לי מההמצאה הזאת , אירוניה . 
אופק . 
כמעט 4 שנים שאני סוחבת את השם הזה איתי , בהתחלה בתור הסוואה די מוצלחת ואחר כך כבר בתור עול , שלא להזכיר השתעבדות או ניצני סכיזופרניה . 
כשגיליתי שרצו לקרוא לי אופק כשרק נולדתי נורא הצטערתי שלא קראו לי כך באמת . 
הייתי בת 17 בערך , עם דרייב עצום לשבור את כל מה שמוכר לי . 
ומה היה יכול להתאים יותר מאשר שם אחר , מגניב , שאהבתי בלי שום קשר , שישווה לאישיות שלי עוד נופך עמוק - מגניבי שכזה ? 
אני אוכל להיות כל מה שבא לי , חשבתי , ואם יקראו לי אחרת אז בכלל . 
כמו דמות מספר , אני אבנה לי אישיות ואחיה אותה . 
אז התחלתי לחתום בזמנו על ציורים שציירתי בשם אופק . 
וחלק מהאנשים שהכרתי פה ובמציאות התחילו לקרוא לי אופק ( ובשלב מאוחר יותר , דופק ) . 
ופתחתי בלוג על שם אופק , שהייתה אני , ואני הייתי היא , אבל לא באמת . 
כי חשבתי , והרי לכם פיסת גאונות טיפשעשרית - שאם אני אזדהה בתור אופק , אף אחד לא ינחש שקיים שם אחר ולי תהיה פרטיות , והתחלה חדשה בתור האופק , ניו אנד אימפרובד . 
ובמבט לאחור אני חושבת שהשגתי פחות או יותר את הפרטיות ששאפתי אליה . 
לפני שבוע בערך , באוטו , כשכל המשפוחה ( ואני ביניהם ) חזרנו מירושלים , הייתה לנו שיחה על שמות . 
דיברנו על השמות של כל אחד מאיתנו והגענו למסקנה שכל אחד מהשמות שלנו מתאימים לבעליהם , למרות שאי אפשר באמת לדעת . 
אתה השם שלך , והשם שלך הוא אתה . 
אם משנים שם כאדם בוגר זה עלול ליצור בעיות . 
חשבתי על הדוגמא האישית שלי , חשבתי על זה שבעצם ציירתי לעצמי איזושהי דמות בראש , וניסיתי להדביק אותה , לעמוד בקצב שלה , לחיות לפיה . 
שזה כביכול רצוני האישי ובחירה שלי , אבל עדיין , כל פעם שהסתכלתי שמאלה על המסך הזה , לא יכולתי שלא להרגיש קצת לא נעים . 
האנטיתזה הזאת לא באמת עובדת בשבילי . 
אני לא אופק , וכדי להיות האופק הזאת , התחלתי לעבוד הפוך . 
בשלב כלשהו נמאס לי מהמאמץ הכרוך בדבר ובאמת נפטרתי מהשטות הזאת , רק כאן , נשארתי אופק , מטעמי דיסקרטיות , אבל בשלב מסויים זה נעשה חסר טעם . 
האנשים שמהם רציתי להסתיר את הבלוג כבר אינם חלק מהחיים שלי , ולכן אין סיבה שיתעניינו , שלא לדבר על זה שלי כבר לא אכפת . 
כאן הצבא עזר מאוד , בעיקר העובדה שבקושי חזרתי הבייתה . 
אז נשארתי אופק בערך כשנה , סתם , מכוח האנרציה אני מניחה . 
אני לא יודעת מה הביא אותי לשנות את זה דווקא היום , דווקא עכשיו , למה אני כותבת על זה בכלל , אבל זה סבבה לי . 
אני נפרדת משריד אחרון של מרד - גיל - התבגרותי . 
פעם כשהייתי קטנה ממש , והייתי עושה או אומרת איזה משהו שעורר התפעלות מצד המבוגרים שלידי , היו שואלים אותי " מאיפה את יודעת את זה ? 
" , ותמיד הייתי עונה " מהשם שלי " . 
לימים אמא פרשה את זה בתור מודעות עצמית בחיתוליה ( או בחיתוליי ) וחשבה שזה נורא יפה . 
האמתי , בלי לעשות שוויץ , גמני חושבת שזה די חמוד . 
אבל יותר מחמוד , יש בזה המון אמת , כי אני יודעת שהשם שלי נכון לי , ואני נכונה לו , אני הוא והוא אני . 
זה באמת היה מהשם שלי , שאין ספק בכלל , לא בלב שלי ולא בכל העולם , שהוא הוא , אני , דפנה . 
אח , הקתרזיס . 
