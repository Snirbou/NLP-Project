חלמתי שאח שלי מסיים תיכון , ואני הייתי בגיל שבו אני עכשיו ( ועדיין , איכשהו , הייתי הרבה יותר קטנה ממנו ) . 
הם העלו הצגה של פאנטום האופרה בתור הצגת סיום שכזו , אח שלי כמובן היה הפאנטום , אבל ערב לפני ההצגה הוא אמר לי שהוא לא יכול להיות שם מחר ושאני צריכה להחליף אותו . 
הוא נתן לי דף עם המילים של השירים ודי התחרפנתי לחשוב שיש לי פחות מיום ללמוד את הכל , אבל אז חשבתי שהם בעצם כנראה ישתמשו בהקלטות של אח שלי שר ואני רק אצטרך לעשות את עצמי [ בחיים האמיתיים , המחשבה הזו לא באמת מרגיעה ] . 
אחרי המופע , כשכל הקהל יצא מהאולם , המורה / מפיקה / במאית / מה - שהיא - לא - היתה רצתה לצלם את כולם , אבל לא ידעתי אם גם אני אמורה להיות חלק מהתמונה , כי מצד אחד השתתפתי בהצגה , אבל מצד שני לא הייתי חלק מהשכבה . 
אז ניסיתי ככה חצי - להכנס ולהתחבא מאחורי מישהו , אבל פתאום באו איזה שתי בנות ואמרו לי שאני לא שייכת לשם ולהסתלק , וזה היה ממש ממש מגעיל מצדן לאור העובדה שרק הרגע הצלתי את ההצגה היקרה שלהם . 
בכל מקרה , בדיוק אז גם באו אסתר ודור שרצו לצלם אותי עם הפלאפונים שלהם , אבל משום מה הם ממש ממש לא ידעו לצלם , וזה היה די חבל כי זה היה יכול לצאת ממש מגניב עם המסכה והכל . 
אבל לדור יצאה תמונה מגניבה של עצמו . 
אח"כ סתם הסתובבתי בביה"ס , נתקלתי כמה פעמים באבא שלי וכמה פעמים באח שלי , ואיכשהו הכל הסתיים בשיחה ארוכה בשירותים . 
היו שם גם איזה אחד שהשתתף בהצגה , עם אמא שלו , אח/ות שלו , ועוד שני אחים תינוקות שנראו רזים בצורה מפחידה , וקלטנו שלאמא לא אכפת מהשניים הקטנים והיא בכלל לא רצתה אותם וניסינו לשכנע אותה למסור אותם לשירותים סוציאליים . 
וגם חילקו דיסקים עם השירים מההצגה וחולצות של פאנטום האופרה , שזה רעיון לא רע בכלל . 
אם חולצה כזו באמת היתה קיימת הייתי קונה אותה . 
- - - ושני לילות לפני , חלמתי שאח שלי מת . 
פאק פאק פאק . 
זה היה האמא של חלומות הזוועה , וזה לא שזה היה בסגנון סרטי אימה , אלא שפשוט פאקינג אח שלי מת . 
לא הפסקתי לבכות לשניה במשך כל החלום , זה הרגיש כ"כ אמיתי . 
עד כדי כך שאפילו כשהתעוררתי תהיתי איך זה יכול להיות שלא באמת בכיתי מתוך שינה ( וזה כבר קרה לי כמה פעמים , שהתעוררתי עם דמעות בעיניים ) . 
עשיתי היום את המבחן בחיבור , כתבתי 2 עמודים אבל זה היה מבולגן לחלוטין . 
כל עוד אני לא נכשלת ממש ממש לא אכפת לי . 
שכחתי בבוקר לקחתי את האייפוד , ואם הייתי מאמינה בסימבוליזם הייתי אומרת שזה סימן רע , אבל אני לא . 
זה פשוט היה מבאס במיוחד כי תכננתי ללכת לספריה להחזיר את הספרים ( which are long overdue ) . 
לפני שיצאתי מהבית גם ראיתי את הפרק ( אפשר לקרוא ל 6 דק ' פרק ? 
) של Nuke שהיה אתמול , ובניגוד למה שחשבתי , הוא גם היה ממש לא רע . 
לא מספיק כדי לפצות על 3 שבועות בלי פרק נורמלי , אבל קרוב . 
והם גם כמעט הצליחו לצאת ולהנות כמו שזוג נורמלי אמור , עד שהם נתקלו בסבתא של לוק וזה נהפך לסוג של דאבל - דייט - פגישת - עסקים . 
eh well . 
נשארו לי כמעט שבועיים של חופש ואני מתכוונת לעשות מה שפאקינג יתחשק לי בלי שום נקיפות מצפון . 
לא שזה עצר בעדי עד עכשיו , כן ? 
דווקא היה אחלה חופש . 
מצחיק שאני היחידה שחושבת ככה . 
אני עושה החלטות גרועות ומטומטמות , בעיקר בשבועות האחרונים . 
אני יודעת שזה לא הדבר הנכון לעשות , ואני עושה אותו בכל זאת . 
כי יש לי סדרי עדיפויות מחורבנים , וכי יש לי כ"כ מעט כוח רצון ושליטה עצמית . 
אני עושה מה שאני רוצה במקום מה שאני צריכה . 
יותר נכון , אני נמנעת מלעשות דברים שאני צריכה לעשות , כי אני לא רוצה וכי אני מפחדת , שזה בד"כ בא ביחד . 
אין שום דרך להגיד את זה שתבטא בצורה הנכונה את חומרת המצב . 
אני יודעת שזה נשמע כאילו אני מגזימה , אבל המצב באמת באמת גרוע . 
ואני כ"כ מפחדת שאני אכשל , ואז מה יהיה איתי ? 
אין לי מושג מה יקרה . 
אבל אני לא עושה הרבה כדי לדאוג שלא יקרה כלום , כי זה לא נמצא בקטגוריה של דברים שאני רוצה לעשות . 
ואני תוהה מה כן . 
אני יודעת טוב מאוד למצוא דרכים להעסיק את עצמי בדברים שהם מהנים לפחות במידת המינימום , אבל אני לא יודעת למצוא דרכים לעשות את עצמי מאושרת . 
אני לא יודעת אם זה אפשרי בכלל . 
אני לעולם לא אהיה נטולת בעיות לחלוטין , וכל פעם כשקצת קשה אני נכנעת . 
אני מעדיפה לא לטרוח בכלל , זה לא שווה לי את זה . 
כל הרע פשוט לא שווה את מעט הטוב שיש בעולם הזה . 
אתמול נתניה אמרה שאנחנו צריכים להודות להורים שלנו כי הם נתנו לנו חיים , ורציתי להגיד משהו אבל לא הספקתי , אז אני אומרת עכשיו : מי ביקש מהם בכלל ? 
אני יודעת שזה אבסורד ודבילי ובלתי אפשרי , אבל אני לא יכולה שלא להרגיש כאילו נלקחה ממני זכות בסיסית , להחליט אם אני רוצה לחיות או לא . 
ולמרות שזה לא הגיוני , אני כנראה לעולם לא אוכל לסלוח להורים שלי על שעשו את ההחלטה הזו במקומי . 
וזו אשמתם שאני חיה , אז הם אלה שצריכים לתקן את זה . 
אבל זה לא באמת עובד ככה . 
ההחלטה של הורים להביא ילדים לעולם היא החלטה אנוכית לחלוטין . 
זה לא כי הם רוצים לתת חיים לעוד בן אדם - מה שנתניה אמרה נשמע כאילו הורים עושים לילדים שלהם טובה גדולה - אלא זה כי הם רוצים לשחק באמא ואבא , רק על אמת . 
כי הם רוצים ילדים , אבל בשביל עצמם , לא בשביל הילדים . 
כי הם רוצים , או אולי צריכים , לאהוב אותם . 
כי זה מה שמצפים מאנשים לעשות . 
גם אני רוצה ילדים , אבל יש לי הסתייגויות בדיוק מהסיבות האלה . 
אני לא רוצה שהם ישנאו אותי , ואני לא רוצה שהם יהיו אומללים . 
אני לא רוצה שהם יוולדו בעולם נוראי שכזה , ובמדינה שנמצאת במלחמה מתמדת , ולא רק עם השכנים שלה , אלא גם עם עצמה . 
מציאות איומה . 
והאמת היא , שאני גם קצת מפחדת שהם ימאסו עלי בשלב מסוים , כמו כל דבר אחר . 
הייתי רוצה לדעת אם יש דרך לתקן את המצב הזה . 
אין לי כוח ולא בא לי לעשות כלום , אבל אני גם לא רוצה להרוס את החיים שלי . 
לאכול את העוגה ולהשאיר אותה שלמה , כמה לא מציאותי מצידי . 
אין לי מושג מה לעשות . 
הלוואי ומישהו היה אומר לי . 
( תיקון טעות : הלוואי ומישהו היה עושה את זה בשבילי . 
שוב , נורא לא מציאותי . 
ונורא מטומטם . 
) אני אפילו לא מסוגלת להתמודד עם החיים של עצמי . 
איך לעזאזל אני מצפה להתמודד עם כל דבר אחר ? 
