תעזוב לי את האוזן ! 
השותף לשעבר , זה שגר איתי ועם בונבון עד לפני חודש בא לבקר . 
היו לו פה כמה דברים שהוא עדיין לא לקח וגם כמה מכתבים שהגיעו ממקומות שהוא עדיין לא החליף בהם את הכתובת . 
בזמן הקצר שגרנו יחד לא יצא לנו לראות אחד את השניה יותר מדי והמצב היה של 2 מחנות , כמעט כמו היום , בצד אחד אני ובונבון והוא בצד השני . 
אנחנו חושדים שהוא לוקה בהומופוביה קלה , אבל אין הוכחות . 
כשהוא עמד לצאת הוא בא לחבק אותי ולתת לי נשיקה בלחי , איכשהו הלשון שלו הגיעה לאוזן שלי . 
בחרתי לא להגיב ... 
.. 
. 
מוזר ... השבוע כשהיה לי קצת עצוב הלכתי לבקר את דנה . 
זה לא שהיא נמצאת באחת מתקופות השיא בחיים שלה , אבל למרות זאת כשאני רוצה כתף זמינה , היא תמיד מוכנה לתת את שלה . 
השותף שלה פתח לי את הדלת . 
הבחור עדיין לא נרגע . 
כל פעם שהוא רואה אותי הוא מחמיא לי , הפעם הוא בחר לדבר על השיער שלי " איזה יופי הוא נראה " . 
טיפש , סתם אספתי אותו ל " קוקו " , לא צריך לתת מחמאות בכח ... 
.. 
. 
הוא מרגיז אותי . 
החדר שלה נמצא ליד המטבח וכל פעם שאני נמצאת אצלה הוא מסתובב הרבה במטבח ומנסה לצותת לנו ... 
.. 
. 
אח"כ הוא גם מתחקר אותה מה קורה איתי , על מה צחקתי ואם יש לי מישהו . 
הבחור לא קולט שהוא לא מעניין אותי ? 
? 
כל כך מסובך ? 
לפני כמה ימים חלמתי על בונבון . 
אני ליטפתי אותו והוא אמר " אבל אני הומו " כדי שאני אפסיק . 
קמתי קצת מזועזעת . 
הוא שונא שנוגעים לו בגב . 
כשהוא יושב לידי בלי חולצה אני אינסטינקטיבית מדגדגת אותו . 
כל פעם שוכחת מחדש שאני לא אמורה לעשות את זה . 
אתמול הוא הראה לי תמונה של האקסית שלו . 
זו שאחריה הוא עבר למחנה השני . 
הם עדיין בקשר . 
מעניין אותי לדעת מה היא חושבת על העניין הזה . 
מנסה לחשוב איך הייתי מגיבה אם אחרי שהייתי שנתיים עם מישהו הוא היה הופך להומו ... 
.. 
. 
לא מגיעה למסקנה . 
כשאני נזכרת בתקופה שגרתי עם קרפדונת זה משמח אותי . 
התנאי מחיה שלי היום הרבה יותר טובים . 
אני מרוצה מהיחסים שלי עם השותפים שלי כיום . 
בשנתיים האחרונות גרתי ב - 2 דירות , עם 5 שותפים שונים . 
זה הרבה . 
בדירות של 3 שותפים יש תחלופה גבוהה יותר של שותפים ואני סקרנית לדעת מי מאיתנו יעזוב ראשון ולאן הוא ילך . 
השותפה שאני החלפתי והשותף שעזב לפני חודש עברו לגור עם בני זוג . 
כשנכנסתי לדירה הזו אמרתי שאני רוצה לעזוב אותה כשאני אעבור לגור עם בן זוג , או כשאני ארוויח מספיק בשביל לשכור דירה לבד , בתקווה שאופציה א' תתרחש ושזה יקרה בשנה הקרובה . 
שלי עכשיו מחפשת דירה ואני מנסה לעזור לה . 
אני זוכרת מהפעמים שאני חיפשתי דירה שזו חוויה לפעמים מרתקת ולפעמים מפוקפקת . 
במיוחד בתל אביב , כשיש ריכוז גבוה יותר של " טיפוסים " . 
אני מקווה שיהיה לה מזל והיא תמצא מהר . 
את הדירה הזו מצאתי ביום שהתחלתי וסיימתי לחפש , ברגע שנכנסתי לאמבטיה ידעתי שזה הבית החדש שלי . 
את הדירה הקודמת מצאתי אחרי למעלה מחודש של חיפושים מתישים בדירות מתפוררות , שם המטבח דיבר אלי , נתן לי הרגשה של בית . 
חשוב ללכת בעקבות הרגשות , זה לרוב מוכיח את עצמו . 
רגשות ... 
.. 
. 
איפה אתם מתחבאים ? 
