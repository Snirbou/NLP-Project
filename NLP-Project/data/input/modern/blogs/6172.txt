זהו , נגמרה הבצורת . 
( קישור תמוה . 
נסו בחלק האחרון ) עד שכבר כתבתי ביקורת מושקעת על טרויה בשאיפה לפרסמה ב - פיש - איי , כבר פורסמה אחת . 
סעמק . 
מתי יגיע תורי ? 
המבאסת מתחתנת בעוד כשבוע . 
כולנו שמחה והתרגשות , כבר קניתי נעליים ורק חסרה לי חולצה מוצלחת , או שמלה , או מה שלא יהיה . 
בכל מקרה , בכל פעם שהיא באה לעיר הגדולה כדי למדוד שמלה או לבדוק איך תהיה התסרוקת , אני נפגשת איתה , we make a day out of it , וכולם מרוצים . 
היום התעוררתי והבנתי שיש לי יום חופשי , אין לחץ , הדד ליין רחוק ואני יכולה לשוטט עם המבאסת להנאתי . 
חשוב לציין שהיא נקראת " המבאסת " על סמך העבר , וכיום היא בחורה שוחרת טוב ומלאת חיים , ממש כמו השיער שלי אחרי פנטן פרו - וי . 
בתחילת השבוע היתה לה מסיבת רווקות במועדון קריוקי אי - שם בבאר שבע הרחוקה , אני נסעתי עם קלינט , שהתעקש ללוותני כיוון שחשש שאני עייפה מידי ( ובאמת עבדתי מהבוקר ועד שעה לפני הנסיעה ) . 
הוא נפגש עם איזה חבר ואני נכנסתי למועדון הבאר - שבעי והצטרפתי לחבורה נוטפת אסטרוגן שכללה את המבאסת שתחיה , כמה חברות שלה שאני מכירה , כמה בחורות מהאזור שאני מכירה ולא ממש מחבבת , וחברה של המבאסת שהיתה פעם שותפתי לדירה , נפרדנו בריב והיא מקפידה לשנוא אותי עד היום , למרות שעברו שש שנים . 
היה כה מגניב . 
באמת . 
למרות שאיש לא זכה להנות מקולי הערב ( ולהימלט בצווחות לאחר מכן ) או מקולן של שאר הבנות . 
מדובר בקריוקי - לייב , להקה שלמה שעומדת על הבמה ומנגנת את השירים יחד עם הזייפנים , ותודו שמדובר בכבוד גדול ושמחה גדולה עוד יותר . 
מי מאיתנו לא רוצה להקה פרטית ? 
וככה , עלו להם אחד אחד זייפני באר שבע החמודים עד אימה , חלקם אכן זייפו למשעי וחלקם היו הרבה יותר מוצלחים מכל כוכבי כוכב - נולד 2 גם יחד ואפילו מכמה מהמבצעים המקוריים של השירים . 
הדבר שהקסים אותי יותר מכל היה הקלות שבה הם עלו על הבמה , איך הם נהנו , איך שהחברים שלהם צווחו כמו עדר עזים ומחאו להם כפיים , איזה שמחה היתה באוויר . 
כה מגניב . 
היום הגיעה המבאסת לעיר לצורך תסרוקת - ניסיון . 
נפגשנו במסעדה חדשה וחמודה ואכלנו אוכל טעים , אבל הדבר המסעיר ביותר , מלבד העובדה שהקינוח ( המבאסת חייבת 100 אחוז שוקולד אחרי האוכל ) נראה כמו הקקי שליהי אלון דורכת עליו בפרסומת ( אבל היה קצת יותר טעים ) , המלצרית המקסימה , בזמן שהתלבטנו עם ההזמנה , רקחה את המשפט הכי עמוק שיצא לי לשמוע : קודם כל נתחיל , אחר כך נמשיך . 
היא התכוונה , למעשה , למנוע מאיתנו מללקות בתסמונת " עיניים גדולות " , אבל המשפט היה כה סטארט - אפ שלא יכולתי להימנע מלשלוף אותו בכל הזדמנות . 
אחר כך הלכנו לקלון - סלות , שזה סלון - כלות בסטואית , נוכחנו לדעת שמדובר ביום חתונות עמוס וחזינו בכמה תאונות שיער דיי מחרידות . 
אחת הכלות נראתה ממש כאילו ארמדיל התיישב על ראשה והרכיב פאה של מירי בוהדנה ביום רע . 
כולן דורשות תוספות שיער , כולן עושות גוונים , וכולן , עד האחרונה , ממולאות בספריי בטון שמחזיק להן את כל החבילה - הגיעה עד שהן מוצאות את עצמן באמצע הלילה בבית המלון , פולות את אלפי הסיכות שתקועות בסבך ושוקלות ברצינות לגלח את הראש ולגמור עם זה . 
אני יודעת , הייתי שם . 
