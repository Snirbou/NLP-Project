הדבר הטוב היחידי שאני יכולה לומר על היום הזה , הוא שניגנתי עכשיו קצת יותר מחצי שעה , ואפילו התאמנתי קצת על דברים שהייתי אמורה להתאמן עליהם מזמן , וכך אני אולי אוכל להגיע לשיעור התופים הבא שלי עם קצת פחות מבוכה . 
חוץ מזה , היה יום עבודה אפרורי וקצת מעצבן . 
מעבר לכך , 2 אנשים הקרובים ויקרים ללבי נתקלו היום בבעיות במקום העבודה שלהם . 
שרון רוצה לפטר את נתניהו . 
הרבה עניינים שליליים הקשורים לקריירה . 
האם מרקורי בזוית עקומה מול פלוטו ? 
או שמא סתם שוק העבודה בישראל במצב חרא ? 
אפילו שר האוצר בכבודו ובעצמו לא חסין . 
ובינתיים , אני הולכת למגר את הכאבים החלשים אך המעצבנים שעוד נותרו לי בפה . 
אסור לי לצחוק . 
זה כואב ! 
המחלקה לחקירות שוטרים בודקת אם לפתוח בחקירה נגד מפכ"ל המשטרה , רב ניצב שלמה אהרונישקי , בחשד שקיבל כרטיסים למשחק הגמר של היורוליג אמש . 
בערוץ 10 צולם בליל שבת מנהל היכל נוקיה , ניר פרצלינה , כשהוא משוחח עם אהרונישקי ואומר לו : " סודרו לך ארבעה " . 
בהמשך הכתבה צולמו המפכ"ל ובנו באוהל האח " מים . 
בראיון לקול ישראל הכחיש פרצלינה את הטענות ואמר כי אהרונישקי לא קיבל כרטיסים למשחק . 
לדברי פרצלינה , " זה לא ארבעה כרטיסים וחבל על הזמן של חקירות שוטרים . 
אתם קצת נסחפים בעניין הזה . 
השיחה עם המפכ"ל היתה שיחה מקצועית , אני והמפכ"ל עובדים כבר הרבה מאוד חודשים על האירוע הזה " . פרצלינה אמר : " אני לא מבין על מה העניין בכלל . 
המפכ"ל לא קיבל ארבעה כרטיסים . 
הוא גם לא קיבל כרטיס בודד . 
המפכ"ל לא צריך לקנות כרטיס , הוא בא במסגרת העבודה שלו " . 
כשנשאל אם אהרונישקי לוקח את ילדו לעבודה אמר פרצלינה " גם אני לוקח את הילד שלי לעבודה " . 
טרם התקבלה תגובת אהרונישקי . 
- - - - - - - - זה לא ארבעה כרטיסים , מה איתכם ? 
זה ארבעה מטאטאים שפרצלינה סידר לאהרונישקי בקומבינה מיוחדת מהסופר השכונתי ( ששש , מי אמר קומבינה ? 
! ) . או שמא היה מדובר ב - 4 כדורי אקסטזי לאפטר - פרטי ? 
ושימו לב להתחכמות הלוגית הבאה : המפכ"ל לא קיבל ארבעה כרטיסים . 
הוא גם לא קיבל כרטיס בודד " - זאת אומרת שהמפכ"ל קיבל משהו בין 2 ל - 20 כרטיסים , רק לא ארבעה כרטיסים . 
חס וחלילה . 
ארבעה ? 
! 
השתגעתם ? 
ואיפה היה הילד של פרצלינה בזמן שהוא עבד נורא קשה על האירוע ביד אליהו ? 
ומעבר לכל זה , לא נראה לי שמפכ"ל משטרה צריך לשבת ולצהול במשחק כדורסל , כרטיס או לא כרטיס , קיבל או לא קיבל , בזמן שמבצע אבטחה רחב היקף מתחולל שם . 
הוא צריך להיות בחוץ ולפקח על העניינים . 
ואל תספרו לי שהוא עשה את זה מבפנים . 
לדבר בסלולרי אי אפשר היה ברעש שהיה אמש ביד - אליהו , ולנופף בבלונים צהובים זה לא תחליף להעברת הוראות . 
מבחר עובדות וסודות מאחורי הקלעים של הסרט " הארי פוטר והאסיר מאזקבאן " : ככה , 2 במאי . 
יום גורלי . 
והשמים בוכים על זה שגביע אירופה הוא צהוב . 
גשם . 
גשם על הבוקר . 
סליחה ? 
מה זה צריך להיות ? 
מילא אם זה היה בחודש יוני , אז הייתי יכולה לזמזם לי " גשם יורד בתל אביב בבוקר יוני " , או משהו בסגנון . 
מזל שהשיער שלי היה רטוב כבר , אחרת מי יודע איזו שואה היתה מתרחשת ובאה על ראשנו . 
שינה ? 
לא ממש , תודה . 
הרבה לא הצלחתי לישון . 
למה ? 
מעניין , באמת . 
אולי מפני שכל אוהדי מכבי חשבו שזה נורא מקורי לתת ב - " טה , טה , טטה , טה , טטה טה טה , טה - טה " בצופרים שלהם ולצעוק " יאללה מכבי " ברחובות . 
אבל ישנתי די טוב , לשם שינוי . 
ככה זה כשמקשקשים בטלפון בחסות החשיכה , עם מישהו שקולו דווקא כן נעים לי ( בניגוד לשידוכים מאולצים ) , ומקבלים ברכת לילה טוב מתוקה . 
אחרי זה , אין לי מה להתלונן על שינה טרופה . 
הלכתי לישון עם חיוך . 
ואפילו הנפיחות בפרצוף ירדה . 
עכשיו אני סתם נראית כמו אחת שיש לה כדור צמר גפן קטן בפה . 
קטן - קטן . 
נו , יופי . 
הפכתי למקרה צדקה . 
אבא שלי התחיל לחלק את הטלפון שלי לבנים של אנשים שהוא עובד איתם . 
הטלפון בבית מצלצל , מבקשים אותי . 
אבא שלי לא יודע מי זה . 
" שלום , האחת ? 
" . 
" כן " . 
" מדבר נ ' . אני מבין שלא הכינו אותך " . 
" הכינו אותי למה ? 
! 
" ( בטון של : " דירבלאק אתה מתחיל לעצבן אותי ואני אפילו לא יודעת מי אתה " ) . 
ואז מתגולל בקצרה הסיפור שהאבות שלנו עובדים יחד , והחליטו שאנחנו צריכים להכיר . 
אין לי שמץ של מושג במי מדובר , מעולם לא ראיתי אותו או את אבא שלו . 
פשוט נפלא . 
וכמובן , אבא שלי בכלל לא טרח ליידע אותי שאני צריכה לצפות לשיחה הזו . 
למה ? 
כי הוא שכח . 
באמת יופי . 
פעמיים יופי . 
ההוא מספר לי שהוא נוסע לכנס באילת בימים הקרובים , ושכרגע אין לו ממש זמן ( אז בשביל מה התקשרת ? 
! 
) כי הוא הולך לראות את המשחק אצל חבר , למרות שהוא לא מתעניין בכלל בספורט ( אז למה צריך לציין את זה ? 
כי אתה חושב שבחורות אוהבות גברים שלא מתעניינים בספורט ? 
) . 
התרשמותי הכללית : יש לו קול מעצבן וגבוה מדי לטעמי ( מה לעשות , אני בררנית גם בקולות . 
התרגלתי לטוב ) , הוא מתלהב נורא מעצמו והשיחה היתה קופצנית מאד לטעמי , והוא הזכיר יותר מדי פעמים כמה הוא עסוק וכמה העבודה שלו מעסיקה אותו . 
הוא אמר שהוא יתקשר מתישהו בשבוע הבא . 
שמחתי לסיים את השיחה המביכה , אבל ההוא החליט להתחיל לתחקר אותי ( חשבתי שאין לך זמן ) בשאלה המקורית " מה את עושה בחיים ? 
" . 
רציתי מאד לענות לו " עובדת בתל ברוך בזמני החופשי , רוצחת שכירה לעת מצוא וערבייה באופן כללי " , אבל אבא שלי היה בסלון והקשיב בעניין רב לכל הדבר המגוחך הזה . 
אז אמרתי למשודך שיתקשר בזמן רגוע יותר , ונדבר , ושלא צריך להכיר בצורה של שאלונים ( כי זה הדבר הכי משעמם ונוראי בעולם ) . 
תחסכו ממני את הביקורת המתחסדת של " אבא שלך בסך הכל רוצה את טובתך " . 
באמת . 
מי שיגיב תגובה כזו אני מוחקת ישר , אין לי כוח לשטויות היום . 
כששאלתי את אבי היקר מה בדיוק הוא חשב לעצמו , הוא שאל " מה , את לא יוצאת לבליינד דייטס " ? 
אמרתי לו שכן , לפעמים , אבל יש איזה תהליך היכרות הגיוני לפני כן , ונגמר העידן של בליינד - בליינד דייט . 
היום מעבירים תמונות באינטרנט לפני כן . 
ומה אמר אבא שלי : " מה , גם הוא מתעניין במחשבים " . 
כן , וזה בטח עושה אותו לחתן המושלם . 
הוא בגילי בערך , ומתעניין במחשבים . 
מה עוד יכולה אישה לבקש ? 
מה עוד ? 
הרשימה ארוכה כשם שהיא קצרה . 
פשוטה כשם שהיא מסובכת . 
אבל אם מישהו הצליח באימייל אחד , בכמה שורות , ליצור אצלי עניין וחיבה שרק התגברו עם כל דבר מאפה ( כן ) , אז גם בטלפון אפשר להדליק אותי ב - 3 דקות . 
תשאלו את היזיז לשעבר שלי . 
עכשיו רק חסר שמכבי ינצחו והערב שלי יהיה מושלם . 
מה גם שאני לא אוכל לישון עם החגיגות . 
נו , יופי . 
ולא רק מן החוף . 
מהחול והצדפים השבורים . 
הולכת , דורכת , על עקבות של יונים . 
זה הים , למרות האובך . 
זה הים , אף שצבעו אינו כחול . 
והוא קורא לך קורא , קורא בקול . 
שום דבר אחר לא ישטוף את התשוקה . 
הים קורא לך , להכנס אל בין גליו , אל מתחת לעינה הפקוחה של השמש , להתחבא , ולצאת . 
לצאת נקיה . 
