הדפיקה על הדלת העירה אותי משינה מלאת ריר . 
לאה ורצוץ גררתי עצמי אל הדלת , שם שיקשקתי במפתח מספר לא מבוטל של פעמים לפני שהצלחתי לפתוח את המנעול ולפתוח את הדלת . 
" בוקר " אמרה , תיק תחת כל יד " זוז מהדלת " " הא ? 
" ג'עג'עתי בשנינות " זוז , זוז כבר , ולך לצחצח שיניים , מסריח לך מהפה כאילו בלעת גרב " " מה , מה , מה ? 
" ניסיתי להפנים , אך היא פשוט מירפקה אותי בבטן , נכנסה לסלון , והטילה את התיקים עם הרצפה - " תגיד ברוכה הבאה " " למה ? 
" " אני עוברת לפה . 
עכשיו לך לצחצח שיניים , שים מכנסיים מעל התחתונים המצחיקות האלה , ותביא סמרטוט ומגב , מטונף פה " " אה " " סתום ת'פה , אתה תמיס לי את הפרצוף עם הריח , לך לאמבטיה " עוד אני מבלה בשפשוף הטוחנות , אני שומע מהומה מחדר השינה , מגירות נפתחות ונטרקות , והנה , אני עומד בכניסה לחדר שהיה פעם רק שלי , ועכשיו יש בו " מגירות שלי " ו " מגירות שלה " . 
לבסוף אני אוזר אומץ ואומר " מה זה ? 
" " אני עוברת לפה . 
לך לנקות את הסלון , ותביא לי גם מים , עם הרבה קרח " זה היה לפני הרבה שנים . 
הרבה . 
ממש נצח . 
האבולוציה כנראה הכתיבה שהמגירות שלי יצטמצמו במספרן , ואילו לה יהיו לא רק מגירות , אלא גם כל מיני דברים שגברים לא מבינים בהם : שידה , וסקרטר , ומתלה ותיק שלם לאיפור , ועוד אחד , ואלוהים אדירים אנא אני בא , ובכלל מאז אין לי מושג איפה כלום כי הכל " במקום " . 
במקום , מסתבר , זה לא איפה שהנחתי אותו . 
ולכל דבר יש מקום משלו - נעליים לדוגמא , חייבות להיות בארגז נעליים , למרות שאני בטוח שגם באמצע הסלון זה מקום מצוין . 
איפה החגורות שלי לכל הרוחות ? 
עכשיו , בלי מישהו לשאול , אני הולך לאיבוד . 
שני הדברים היחידים שאני מוצא הם את הנעליים ( בסלון ) ואת הבשר ( במקרר ) . 
