אמר לי ( במבטא המתאים ) הסנדלר הגרוזיני החביב עלי , שהצלקת על שפתו העליונה מביאה אותי תמיד לידי תהייה ומחשבות על קרבות מסתוריים ורומנטיים על ליבה של עלמה צעירה ( מאוד צעירה ... 
.. 
. 
) בערבות גורגיה , כפי שהם אוהבים לכנות את ארצם היפה והירוקה . 
וכוונתו הנסתרת , ויחד עם זאת הברורה לגמרי , במשפט הזה היתה " למה לך לשמור את הכסף אצלך במקום להעבירו ישר אלי , עוד לפני שתיקנתי לך את הנעליים , כמו חדשות ממש ... 
.. 
. 
" . 
ואני , ששמחתי לראות שמישהו , סוף סוף , מכיר במעלותי הטרומיות והנראות כל כך לעין , נאלצתי להשיב את פניו ריקם כי הייתי חייבת לשמור משהו לטיפ ליוסי " ידי זהב " שהפליא לקצוץ בשערי וגם דאג , כמו תמיד לספל קפה אלוהי ממכונת הקפוצ'ינו המושקעת שבמספרה , ואל לי לשכוח כמובן , את לֶב " אצבעות הפלא " ' שחופף אותי בקביעות ומשקיע דקות ארוכות במסאג' ראש עדין , אך יחד עם זאת חזק וממריץ דם . 
עטופה במחמאות כדלהלן , חפופה , רגועה , מסופרת ומעוצבת למשעי , כשאני וחברה נשארות אחרונות במספרה בחברתם של שאר הספרים , שכבר סיימו את עבודת יומם והתפנו להחמיא לנו באופן גורף על כל מה שנראה ולא נראה אצלנו הצלחתי להגיע מחוייכת ודי עליזה לסופו של יום ראשון שבתקופה האחרונה היה לו פוטנציאל די רציני לדכדוך מסויים . 
ובעצם , כל זה הרי עניין חיצוני הוא . 
חשוב לכשעצמו , אבל חיצוני . 
כי אם בתוך תוכי לא הייתי מרגישה כך , שלווה , קצת שוות נפש ובוטחת מתוך אותו שוויון נפש , כל זה לא היה מחזיק את הזמן שהיה עלי ללכת מהמספרה עד לחנייה של הרכב ... 
.. 
. 
עולם של נשים , ללא דריסת רגל לגברים . 
עולם ומלואו בזעיר אנפין . 
אהבה . 
שנאה . 
פחד . 
כאב . 
בילבול . 
תהייה . 
צחוק . 
ודמע . 
חיים . 
מוות . 
מים שמהווים את הגבול בין הטומאה לטהרה . 
מים שְמֶחיים . 
מים שכמו ממיתים תחושות חיים . 
וכיסוי האמת הבוטה והנראית כל כך לעין , באימרות חכמים ואחיזה בקרנות מזבח של " ההלכה " וה " תורה " . 
הליכה עם הזרם . 
עמידה ייחודית מול הזרם . 
ובסופו של דבר , אחוות נשים . 
עולם אחר . 
מסתורי , מסקרן , מרתק . 
עולם שלנו . 
( ההצגה " מקווה " תאטרון בית לסין ) הכל נרגע לאיטו ... 
.. 
. 
לא מיד . 
הייתי צריכה לעמוד מול המראה בחדר הכושר ולדבר עם ואל עצמי , למצוא את המילים שנוגעות במקום הנכון לי לאותו הרגע , ומצליחות לרסק את גוש האבן הגדול שהשתכן לו בחזי זה כמה וכמה ימים . 
וכמו שרביט במגע קסם . 
כך מילות הקסם . 
בלי לדעת כלל שהן אלו הנכונות להפעם , לחשתי אותן בתוכי , ובבת אחת יכולתי ממש לראות את שביבי האבק ופיסות האבן הקטנטנות שרחפו באוויר לאחר שהתרסקה והתפוגגה מתוך תוכי והשאירה אותי בתחושה קלילה כל כך ונדהמת ... 
.. 
. 
שבת שלום חברים יקרים , שלחתי את מחשבותי למקומות אחרים והחלטתי פשוט להיות ... 
.. 
. 
דברי עכשיו ילדה אני שומעת , כל העולם מקשיב למלמולך . 
דברי , מלאך שלי , אני יודעתשלא תמיד יקשיבו לקולך . 
לפעמים אני נתקעת בשיר מסויים ושומעת אותו שוב ושוב עד אין קץ או עד שאני כבר כל כך עייפה והולכת לישון . 
בתחילה שומעת את השיר המסויים סתם כך , בלי סיבה מסויימת , לרוב כי זה שיר שמצאתי אותו ברשימת ההורדות שלי ( פויה , פמה ! 
! 
) או כי פשוט האצבע שלי נחתה עליו והקליקה . 
ותמיד , תמיד אני פתאום מגלה שהוא מתאים לחלוטין למצב הרוח שנוחת עלי באותו הזמן , באותו היום . 
עכשיו , בלילה זה ה " שיר לשירה " דווקא בביצוע של מירי מסיקה . 
דברו שפתיים יחפות , דברו עיניים , כל עוד חלב נוטף מחיוכך . 
חבקי את כל פחדי בשתי ידייך , חבקי דובים גדולים מתוך שנתך . 
לא הכרתי את השיר קודם . 
כששמעתי אותו בפעם הראשונה בגלגל"צ , בנסיעה הארוכה של ערב ראש השנה , הרגשתי איך המילים שנצעקות על ידי מירי מסיקה נכתבות ישירות בליבי . 
רק לאחר זמן מה שמעתי שבעצם המילים נכתבו על ידי אבא ( יהונתן גפן ) , לביתו ( שירה ) . 
עולם חדש וטוב אני אתן לך . 
כבר במבט כחול את מגלה , כמה חשוב לראות פתאום חצי ירחקורץ צהוב צהוב מתוך האפילה . 
אבל אני , אני כל הזמן הרגשתי שאלו המילים שאני הגדולה אומרת לאני הקטנה ... 
.. 
. 
תהיי קטנה הלילה לא יגע בך . 
סיכת פרפר קשורה בשערך . 
תהיי קטנה מאומה לא יברח לך . 
אני אהיה גדולה גם בשבילך . 
ובסופו של יום , בסופו של שבוע סוער ומלא מחשבות אני מוצאת את עצמי מתכרבלת בתוך המילים , מתערסלת בהן , ובוכה ... 
.. 
. 
( * " שיר לשירה " מילים : יהונתן גפן ) לתוך הסוליטר . 
כוחותי נטשו אותי ומוחי לא יכול היה כנראה לשאת שום דבר מעמיק מעבר לשילוב קלף זה עם האחר . 
ימים שלכאורה אמורים להיות שקטים להפליא , וכך היה באמת יום האתמול . 
הדוקטור נסע לחו"ל , ביזנס וגם שילוב של פלז'ר עם המשפחה ואנחנו , הנשארים מאחור , נכנסנו לפאזה של פאנג שווי ( שינויים בעיצוב הפנימי של המשרד - קנינו מתקן ליבוש כוסות ! 
הידד ! 
! 
) ניקוי השולחן מדברים קטנים אך מעצבנים שהצטברו עליו תוך כדי פטפוט בנחת עם קפה ועוגיות ( מלוחות ! 
! 
וגם וופלות בטעם לימון ושוקולד עם פרורים ) ועוד כהנה וכהנה . 
השלווה שררה במשרדנו כל כך עד כי אתמול אחר הצהרים כבר אמרתי ששקט לי מדי וכששקט לי אני דווקא מתפזרת ופחות ממוקדת בעבודה . 
אמרתי ? 
אמרתי . 
בימינו , עם כל אפשרויות התקשורת , ניתוק הוא לא באמת ניתוק . 
וכך , בשעות הבוקר המאוחרות קיבלנו את הטלפון הראשון והטירוף התחיל . 
והמשיך במערבולת של עבודה כשכל העובדים במשרד מתגייסים לעזור , כל אחד כמיטב יכולתו אפילו אם לפעמים זה מבטא בעידוד , חיזוק או סתם עצה טובה . 
והקלחת רחשה וסערה עד לאחרי השעה ארבע , שאז הבנו שהצלחנו לעשות את מה שנראה בתחילה בלתי אפשרי והכל שב על מקומו בשלום וגם השקט שב לשרור במשרד . 
ואז יכולתי להתמוטט לתוך הסוליטר ... 
.. 
. 
עכשיו לפנינו עוד שבוע של שקט , שלווה ופנג שווי ... yeah , right ... 
.. 
. 
ושוב ברחתי היום לתוך נחמת האנדורפינים , מותחת את גבולות היכולת שלי לכמעט 140 פעימות דופק בהליכה נמרצת , לעיתים תוך כדי ריקוד ממש עם המוסיקה שברקע , על ההליכון . 
הייתי צריכה ללכת לשיעור אנגלית אבל ידעתי שאין בי את הריכוז הנדרש וחוץ מזה הקניון משרה עלי דכאון בזמן האחרון והיום , היום זה היה הדבר האחרון שהייתי זקוקה לו . 
ביום שעורי מתחיל לכסות שוב את מערומי הערטילאיים , מצאתי שעדיין ישנם מקומות פרומים וחשופים שמלאכת התפירה בהם עדיין לא נשלמה . 
מתישה את עצמי במחשבות ובשאלות שהתשובות עליהן ידועות לי עוד לפני שנשאלו בכלל . 
לפעמים אני פשוט נמאסת על עצמי ... 
.. 
. 
* * * * * * * * * * * * * * * * * * * שעה 21.00 ובלי לשאול קיבלתי כבר את התשובות כולן ... 
.. 
. 
אבל בכל זאת , חיזור . 
אני לא מדברת על הצורך שלנו , הנשים , להרגיש מחוזרות בכל רגע שבו אנחנו נושמות . 
זאת אקסיומה הנכונה כשמש בצהרי היום . 
אני שואלת האם הגברים זקוקים באופן קבוע , למעשה החיזור עצמו . 
האם הם , אתם , זקוקים לתחושת הכיבוש בכל פעם מחדש והאם היענות ונקיטת יוזמה שלנו , הנשים , אינה גורעת , עבורכם , קצת מזרימתו הטבעית של התהליך עצמו ואז אתם מאבדים עניין ? 
במילים אחרות , יכול להיות שהסבתות שלנו ( תני לו לרדוף אחריך ) צדקו ? 
ואני אשמח לתגובות . 
אנחנו זקוקות למשהו שהוא מעבר , יותר ממה שיש לנו ביום יום . 
ביום שאחרי , אנחנו באות לעולם מחדש מקולפות מעור גופנו , משאירות חלק מנשמתנו , כפיקדון בידיו של זה שקיבלנו אותו לתוכנו , ורק הבשר החשוף , רגיש למגע עד כאב , זועק את הצורך שלו , שלנו להיות עטוף , מכורבל ומוגן , עד שעורנו יצמח עליו מחדש ... 
.. 
. 
וכך , שוב , בפעם הבאה ... 
.. 
. 
זאת הפעם הראשונה שאני מרגישה כך . 
ואולי זה כך כי בעבר באתי למקום ההוא חסרה מאוד משהו ערטילאי ומוחשי כאחד , ואילו היום אני באה מלאה וברורה , ודווקא מתוך כך יכולה לשים את האצבע על המקום המדוייק של הצורך . 
( משום מה , הפוסט נכתב ברבים , אבל האמירה היא אישית , שלי בלבד ) ארבע פעמים צעקה נפשי מתוך קליפות גופי , נגעה בשמיים והתכנסה שוב לתוך עצמה ... 
.. 
. 
קפה חם , עוגיות מלוחות . 
עומדת , בוהה במבט מזוגג מתוך חלון , לקומות בניינים עטופי זגוגיות , מכוניות , שמש , אנשים , שמים כחולים , טיפה של ים וירוק של צמחיה בלב הכרך . 
פסק זמן באמצע היום , אצבע נוקשת באוזני . 
נרעדת , התעוררתי , כמו מתוך חלום ... 
.. 
. 
