מפרפר משי והיפופוטם יוצא פרפריפ . 
משי : איך נפגשים שני זרים ? 
יש לי ילדה , ויש לי אישה , ויש לי הורים . 
שניים . 
וגם אחים . 
שניים . 
ועבודה ולימודים . 
ותארים . 
שניים . 
ובעוד שנתיים כשאסיים ללמוד , יהיה עוד אחד . 
ויש לי צלקת אחת קטנה ומטפאורית . 
מפגישה אחת . 
של שני זרים . 
כל יום אני פוגש זר אחד לפחות . 
ועדיין יש לי רק צלקת אחת , קטנה ומטפאורית . 
אז כנראה שלא צריך הרבה בשביל ששני זרים יפגשו , אבל זה לא מספיק . 
לא שכחתי איך היא נראית , אבל הקווים כבר קצת מטושטשים . 
אני אזהה את הקול , אבל אני לא זוכר איך היא נשמעת . 
היום ברכבת הייתי בטוח שראיתי אותה ברציף ממול . 
אבל זו לא היתה היא . 
והרכבת המשיכה לנסוע . 
אני לא בטוח שכל אחד באמת בוחר איך לשכוח , ואיך להפוך את השריטה לצלקת . 
אז יהיה מי שמידי פעם יגע בצלקת , ויבדוק אם היא עוד כואבת , ויהיה מי שמיד ישכח שהיא קיימת , ויהיה מי שיעצור לרגע , וימשיך ללכת . 
אבל אני לא בטוח שזו בחירה . 
בדיוק כמו שאף אחד לא יכול באמת לשנות את האופי שלו . 
נמר לא יהפוך חברבורותיו וזה . 
גם אם זה לא ממש שייך לכאן . 
אז כן - אולי הייתי רוצה לכתוב סיפור אחר לעקרבה בפוסט הקודם , אבל אני העקרבה מהפוסט הקודם , בדיוק כמו שאני העקרב מהפוסט לפניו . 
ואני לא באמת יכול לשנות את זה . 
אז כן , אולי אני מתעקש לזכור . 
למה ? 
אולי כי עוד לא פתרתי את מה שהייתי צריך לפתור . 
את הסיבה ל למה בכלל שני זרים נפגשים . 
העקרבה . 
היא תמשיך לחכות , כנראה , ותחכה , ותחכה . 
ובינתיים השמש תשקע , ותזרח , ותשקע שוב . 
והיא תחכה . 
ועורה יצהיב מהשמש , ויתקמט מהגשם , והביצה לידה תגדל בחורף , ותקטן בקיץ . 
והנרקיסים יפרחו , וינבלו . 
והיא תחכה . 
מסביבה יצמחו בניינים , והנוף ישתנה , והיא ? 
היא תשב ותחכה . 
כי הזמן לא מוחק את הזיכרון . 
הוא רק מטשטש אותו . 
זו התשובה הספונטנית שלי לאנסטסיה ששאלה בתגובה לפוסט הקודם 'ומה עם העקרבה ? 
' . 
אבל זה רק אני . 
וציירתי אותה ככה . 
אשמח אם תכתבו את הזוית שלכם , פה או במייל - be my guests . 
אצלי אפשר ורצוי לשים רגליים על השולחן . 
עוגיות אני חושב שיש בארון מימין , את הבייגלה הגיע הזמן לזרוק - אז תתעלמו ממנו , הערסל תלוי בחוץ , בין שני הפיקוסים . 
את הטלוויזיה תעזבו - ממילא היא לא קולטת כלום , ועם המחשב תרגישו חופשי לשחק , רק אל תכנסו לספרייה של ה history . 
מביך , אתם יודעים : - | ואת מה שיכתב אעתיק לפה . 
אני חושב שיכול להיות מעניין . 
העקרב . 
ליד ביצה , לא קטנה ולא גדולה , עמד לו עקרב . 
עמד וחיכה . 
חיכה ועמד . 
ובצד השני חיכתה לו עקרבה . 
עקרבה ג'ינג'ית חמודה , עם חמוקיים לתפארת ופיגורה נהדרת . 
ישבה וחיכתה . 
ובינו לבינה - ביצה . 
לא קטנה ולא גדולה . 
ובביצה משתזפת הצפרדע . 
צפרדע ירקרקה . 
צפרדע קטנטנה . 
פנה העקרב אל הצפרדע : 'צפרדע חביבה - שם בגדה השניה זוגתי מחכה , אולי תסכימי להעביר אותי לצד השני של הבריכה ? 
' . 
חשבה הצפרדע שניה , וענתה 'אבל הרי אתה עקרב , עם ארס בזנב . 
ואיך אדע , שלא מיד - תעקוץ אותי בגב ? 
' . 
פקח העקרב את זוג עיניו 'הרי אם אעקוץ אותך - נטבע בודאות . 
מה ההגיון בלעשות כזו טעות ? 
ואם תושיטי לי את גבך , יבוא יום ואהיה שם בשבילך ' . 'הגיוני', אמרה הצפרדע , 'בוא, קפוץ על גבי , ונעבור לצד השני ' . דילג העקרב ועלה לה על הגב . 
ובאמצע האגם , כבר לא פה ועוד לא שם , כמו בסרט ידוע מראש , נתן העקרב לצפרדע במחוש . 
והצפרדע , בנשמת אפה האחרונה שאלה בהפתעה 'למה? ומה ההגיון בעקיצה ? 
הרי שנינו נטבע ביחד בביצה ! 
' . 'זו לא את , זה אני ' , ענה לה הברנש - 'איני יכול לנהוג בניגוד לאופיי , זה גורלי , זה בדמי ' . וכמו בסרט ידוע מראש - אני מידי פעם עוקץ . 
בעיקר את עצמי . 
ומידי פעם אני צריך להוכיח לעצמי שאני עדיין בועט . 
וחי . 
ולא הייתי פה הרבה זמן במונחי ישרא , ומעט זמן במונחי 'שאר העולם ' . כי לפעמים המילים מקבלות חשיבות משנית . 
כי לפעמים המילים לא מספיקות , והמילים לא מכסות , והמילים לא עוזרות . 
והראש במקום אחר . 
אז אני פשוט שותק לעצמי . 
אני בסדר - תודה אמיתית לכל מי ששאל וגם למי שלא . 
אבל חשבה לשאול . 
