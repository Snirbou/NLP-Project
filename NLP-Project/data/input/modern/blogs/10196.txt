צינון המזגנים הקייצי שלי . 
עוד אתמול , כאשר הלכתי להפגש עם סמדר , התחלתי להרגיש את החולי מתקרב והולך . 
והיום בעבודה הייתי כבר לגמרי על הפנים . 
איפה טמפוני Ob לתקוע אותם בנחיריים כדי קצת לסתום את הגשם מהאף ? 
לא מספיק הצינון , אחרי העבודה רציתי לתפוס אוטובוס , ובדרך עשיתי חליקה על המדרכה ונפלתי . 
לא נפצעתי או משהו , אני יודעת ליפול בלי להפגע הרבה . 
כמו חתול . 
אבל די נבהלתי מהקטע . 
וגם האוטובוס ברח . 
הנהג ראה את המתרחש ולא חיכה לי אפילו שנייה , למרות שקמתי מאד מהר . 
ובכלל , הנהגים כאלה חארות ! 
ככל שעובדים יותר בעבודה הזאת , כך נעשים גרועים יותר . 
גם אלה של המוניות . 
לפני שבועיים כמעט חזרתי מתל אביב מאוחר ובקושי הצלחתי לתפוס את האוטובוס קו 17 אחרון . 
הוא לא מגיע אליי הביתה , אבל לפחות עוצר יחסית לא רחוק - בהר הרצל . 
אז כשהלכתי מהר הרצל , מלא מוניות האטו לידי , הנהגים חיפשו את הטרף שלהם - עוד - 30 - 20 ש"ח להרוויח כחאפר , מה רע ? 
אבל נמאסו עליי . 
והאחרון מביניהם בכלל הרג אותי . 
אני הולכת לי בשקט , גם הרחוב שקט מאד , הרי השעה הייתה כמעט אחת בלילה . 
ואז מונית עוברת והנהג צופר לי ביייייייפ ! 
כזה חזק , כזה מבהיל ! 
עוצר , שואל : " לאן את צריכה ? 
" ואני אומרת לו : " לא צריכה לשום מקום , אני בבית . 
לך לעזאזל , התקף לב עשית לי , אוףףףף ! 
" בקיצור , יום נאחס כזה ... 
.. 
. 
הערב נפגשתי עם סמדר , חברה טובה שעבדה איתי ביחד בסופר עד שמצאה עבודה במקצועה . 
מאז חלפו 4 חודשים , וסוף - סוף יצא לנו להפגש . 
סמדר באה לפגישה עם עוד חברה - זהבה . 
איזה ערב נעים בילינו ! 
הלכנו לקניון מלחה . 
חרשנו שם כמה חנויות בגדים , הבנות עשו שופינג ואני התאפקתי , למרות שכמה דברים ממש נכנסו ללבי . 
אחרי זה ישבנו לאכול ב " פיצה - האט " . 
דיברנו על המון דברים והעברנו צחוקים שחבל . 
וגם נראינו מגניב : אני הלבנה ושתי אתיופיות יפות . 
שמנו לב שבנים מלווים אותנו במבטים , וזה הצחיק אותנו עוד יותר . 
בילוי , שופינג , אוכל , שיחות , צחוקים - ממש כמו בסדרה האהובה עליי " סקס והעיר הגדולה " . 
זה היה ממש גדול ! 
ואללה , אנחנו צריכות להפגש ככה יותר . 
בתמונה : אני וסמדר לפני כשנה . 
בתקופה האחרונה ( בערך כשנה ) התחלתי ממש לשנוא שירי אהבה . 
כאשר אני שומעת ברדיו את שרית חדד עם " אתה תותח " או את עמיר בניון עם " בצבא הכי חזק שבעולם אילחם למענך " , או את שלומי שבת עם " בלעדייך אני בעצם כלום " וכדומה ( ובמיוחד שירי בנות המדברים על אהבה אדירה כלפי בחור כזה או אחר ) מחלחלת לי תחושה של גועל בתוך הבטן . 
בא לי פשוט להקיא מההתרפסות הזאת של אישה בפני הגבר , מהחולשה הלא מוצדקת הזאת , מההשפלה העצמית הזאת בפני איזה זכר שעיר שכל מה שיש לו זה אולי פרצוף נאה ופין זקוף . 
כאילו , מה יש פה להשתפך , מה ? 
אני ממש לא מבינה . 
אמנם , הרתיעה הזאת איננה מתייחסת לשירי המשוררים הדגולים . 
כאשר השיר נכתב באמנות גבוהה , בפיוט מהנה , במילים החודרות אל תוך הלב , זה דבר אחר לגמרי . 
למשל , " ניגון עתיק " של אלתרמן . 
זהו שיר מדהים ! 
לא סתם הוא זכה גם לעיבוד מוסיקלי , ואריק לביא ביצע אותו בזמנו . 
או שירים קלאסיים רבים אחרים שכעת אין פשוט בכוחותיי להעלות בזכרון . 
זאת אמנות , זה יופי , זה פיוט , זו רמת - על . 
אבל שירי האהבה הפופלריים היום אינם מתקבלים אצלי על הדעת . 
אכן , אני שונאת שירי אהבה . 
בייחוד את אלה שכתבתי בעבר . 
הם נראים לי כמו נזילת רוק סתמית ומגעילה . 
בעבר הקדשתי שירים לגברים אותם אהבתי , וכעת אני מתביישת שעשיתי זאת . 
מתביישת בכך שהטלתי פנינים בפני חזירים . 
מתביישת בכך שגם אני בזמנו הייתי מהמתרפסות והחלשות , ובשל כך חשה שאט נפש כלפי עצמי . 
להקדיש שיר לגבר כלשהו נראה לי דבר מוגזם ביותר . 
מאז שהבנתי זאת , אני לא כותבת יותר שירי אהבה . 
לא מקבלת השראה בנושא זה . 
כך שאם כבר לבחור בין השירים שחיברתי אי - פעם , הכי מוצלחים לדעתי הם שירי פרידה פמיניסטיים , ציניים ומלגלגים . 
והכל בגלל סיבה די פשוטה : האהבה היום - זה פאסה . 
האהבה , כמו שאנשים מבינים אותה היום , איננה שווה את התיאורים הפיוטיים ואת המילים הגדולות והגבוהות . 
כי האהבה של היום נמצאת ברמה נמוכה ביותר . 
היום הטענה " אני אוהב את דנה " שווה בערך ל " אני אוהב דגים " . 
המניע העיקרי להיווצרות הזוגיות הוא משיכה מינית בלבד . 
טוב , משיכה מינית באשר היא - זה בכלל לא רע , הרי בלעדיה לא היינו עושים ילדים , כך שהיא חיונית מאד . 
אבל המשיכה הזאת עוד לא אומרת שזהו , מצאנו את הפרטנר שאנו באמת אוהבים ונאהב לאורך זמן ושהקשר הינו לתווך ארוך . 
כל הנ"ל עדיין לא אומר שאני כיום נייטרלית ונטולת רגשות לחלוטין . 
הרגש קיים . 
אבל ממש אין לי חשק לתארו במילים הפיוטיות והמוגזמות . 
וכל מה שיש לי לומר על הקשר הנוכחי , בו אני נמצאת , הוא : טוב , נעים , כיפי , נחמד , רגוע ושיימשך עוד . 
