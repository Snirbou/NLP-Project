אני מתיישבת מאחורי המקלדת וכמעט מצפה שמישהו יפגוש אותי בתוך המסך . 
אני לא יודעת להסביר את זה , אבל זה כאילו שאני מצפה למצוא כאן אדם שהוא לא אני . 
מישהו שיגיב אלי , כמו החתולה הלבנה שהתיישבה לי על הברכיים והחליטה שהחצאית שלי היא כדור צמר ענקי . 
היום שלי נמשך ונמשך . 
אני יכולה לאתר את עקבותיו עוד בשעת בוקר מוקדמת , כשאמא החליטה שזה יהיה נחמד מאוד להעיר אותי . 
היא הייתה משוכנעת שאני צריכה לצאת לאנשהו ב - 8:30 , מה שבפועל לא היה נכון . 
אני לעולם לא מפספת את השעה בה אני אמורה לקום . 
באיזשהו שלב נסעתי לאוניברסיטה . 
נאמר לי שהכתיבה שלי טובה , אבל בנאלית . 
פוליטקלי קורקט משהו , אך משעממת . 
ועוד נאמר שאולי אם אכתוב על שנאה אצליח באמת להביע איזשהו רגש . 
אמרתי " בסדר גמור " . 
גל שלבש סוודר שהיה טורקיז בדיוק כמו העיניים שלו , ציין שזה היה חוסר טאקט משווע . 
הוא חשב שהכתיבה שלי אירוטית . 
אני לא ידעתי שכתבתי על אירוטיקה , אבל הוא הוכיח שטעיתי . 
זה היה בשעה שישבתי בשמש , מכורבלת במעיל , מוקפת בארבעה בנים . 
לא ברור מה זאת המגמה הזאת וממש אין תגובה . 
הפיזיותרפיה טמנה בחובה יאוש . 
רגרסיה רצינית הפעם . 
אלא שזה לא יהיה מה שישבור אותי בתקופה הנפלאה הזאת . 
אני באמת פורחת . 
עד כדי כך שאני אפילו לא מתעצבנת מכל הסמסים והטלפונים . 
נו טוב , אולי רק קצת . 
ואז ברחוב עם האייס בידיים אני פוגשת ילדה בת פחות משלוש שאבא שלה שכח אותה . 
פשוט לא שם לב שהיא נעלמה . 
כמובן שקיללתי את האידיוט ושקלתי לאמץ את הבובה הקטנה . 
בערב הגיעה הדודה מברזיל ואני ברחתי , כי תמר אספה אותי . 
פגשתי את פולינה ואת נועה של סוציולוגיה . 
ראיתי כל מיני " מי ומי " . 
כמעט בכיתי , אבל הלב שלי לא קפא ולא פעם . 
זה היה הדבר הכי עצוב והכי משמח שקרה לי בזמן האחרון . 
חבל רק שלמרות שחיפשתי את הדמעות עמוק בתוכי לא מצאתי . 
והפעם לא משום שאני חסומה . 
אני מצפה ליום שלישי של הקלה או אכזבה . 
אני מחכה לחתולה לבנה נוספת שתבוא ותתיישב לי על הברכיים ותסרב לרדת . 
לשבוע שיהיה מסעיר אבל ישאיר אותי חיה . 
לאופציה של בשותף אבל לנשום ואולי גם ללהיות יותר יציבה , למרות שאני נותנת לעצמי קרדיט על שיפור . 
מעניין מאוד על מה אחלום הלילה . 
אולי אספר לכם . 
פיתאום יש לי צורך נוראי לכתוב . 
אני אעלה במדרגות אחת אחת . 
אפתח את הדלת ואכנס . 
5 דקות איחור . 
אולי עוד לא יקריאו שמות . 
אתיישב ליד אורלי , שתדביק לי נשיקה על הלחי ותחבק חיבוק . 
המתרגלת תפזול לעברי לאות שאסור גם לאחר וגם להפריע . 
יהיו לי שעתיים לבזבז . 
לשיעור אקרא מאמר וחצי מתוך ארבעה , כי לא יהיה לי זמן . 
אצביע ואעיר איזו הערה . 
המתרגלת תגיד " או ! 
זאת בדיוק הנקודה הכי חשובה במאמר " , וכולם יסתכלו עלי במבט של התפעלות . 
זה יהיה לי לסימן שמותר לנוח על זרי הדפנה לפחות ברבע השעה הקרובה . 
אז תתרקם במוחי הערה נוספת שתהיה אולי פחות חדה מקודמתה , אבל בהחלט מספקת בשביל לקבל קרדיט על השתתפות . 
בהפסקה ארד קומה . 
אתיישב ואוציא מהתיק קופסאת פלסטיק עם אוכל . 
חברי לספסל יכתרו אותי ויתבוננו בפליאה במאכל המשונה הידוע גם בשם אורז אדום . 
הם לא יבינו באיזה רוטב השתמשתי ואני מצדי אסביר שככה זה גדל בטבע . 
אומנם אתכוון לטרוף את כל מי שיפריע לי בשעת הסעודה , אבל יותר משיהיה לי נחמד לאכול בשקט , תהיה לי נעימה החברה . 
נכנס כולנו לשיעור , נבזבז שעתיים . 
אולי נצחק על המילה " הטרוסוניה " שלא קיימת , אבל תעבור מפה לאוזן כבטלפון שבור ותכתב בכל מחברות השורה השישית . 
אגרר לסוף האוניברסיטה . 
מקום שקוראים לו שניצל איילה . 
נשב ליד שולחן ארוך ונתווכח באקסטזה על נושא פילוסופי כזה או אחר . 
אסיים לאכול שעועית ירוקה ופשטידת דלעת . 
אפרד בברכת סוף שבוע נעים מכולם . 
אאחר בחמש דקות לשיעור שיבדיל בין OCP ל - PA ואשב מרותקת עד תום השיעור . 
אחת אולי תגיד שהריח שלי עולה לה באף וחברתה תבקש שארכן כך שתוכל להריח לי את הצוואר , השיער והסוודר , בכדי לוודא אם זה מגיע מהבושם , המרכך או הכביסה . 
אתפוס מונית לפיזיותרפיה . 
אעשה טיפול ואז אופניים , אשרוף בבמוצע מאה קלוריות . 
אחשוב על זה שסלרי הוא המאכל היחידי שהאכילה שלו מרזה , כי העיכול שלו שורף יותר אנרגיות מהערך התזונתי שלו . 
הפיזיותרפיסט יעשה לי טייפינג כמו שצריך . 
אחר - כך יעברו עלי שלוש שעות של שעמום . 
אז יצלצל הטלפון , הוא יבוא לאסוף אותי . 
לא אצליח להחליט אם אני רוצה קפה או הביתה או אוכל או קפה . 
ואולי אם קפה יהיה המכנה המשותף אחליט שזה בכל זאת מה שאני רוצה ואם כבר נשב בבית קפה אכרסם בהנאה בסנדוויץ עם גבינה מלוחה . 
בסוף אצלי , נתגלגל על הסדינים , אולי , והוא יגיד לי שאני יפה . 
אני מנסה לנתח את זה מכל הכיוונים . 
האם אני מרגישה אידיוטית או גאה . 
האם אני מרגישה אשמה על שאכזבתי או חזקה על שעמדתי על שלי . 
אולי עצרתי את עצמי מלהסחף אל תוך דמיונות קצת מאוחר מדי . 
יתכן שכן ויתכן גם שלא . 
אני לא יודעת . 
אני מנסה לחשוב למה ומה היה קורה אם . 
מה קורה איתי כרגע . 
ושוב למה . 
כל מיני " למאים " . 
דברים צריכים סיבה , מניע . 
אנשים צריכים מוטיבציה למה שהם עושים . 
מה היא ההנעה שלי . 
פעם הסיבות היו פשוטות , הכל התייחס לאותו הדבר בערך . 
לא תמיד בקשר הדוק או מובן , אבל בסופו של דבר שורשו של כל עניין היה זהה לזה של אחר . 
אבל היום אין יותר מניעים ברורים ומגוכחים . 
הם הפכו מורכבים יותר ולכן גם חבויים יותר . 
האם זה מפני שאני מפחדת יותר ממה שאני רוצה לחוות . 
האם אני עצלנית , לחוצה . 
עד כמה כאב הוא פרמטר . 
ולמה הכל דומה לעגלה שמדרדרת במורד ההר מהבחינה הזו . 
לא יתכן שאני עד כדי כך פסיכוסומטית , נכון . 
ואם היה זה זמן עם פחות תוכניות שצריך לבטל או לדחות , ההייתי מגיבה אחרת . 
ולמה התשובות לכל השאלות הנהדרות לא אצלי . 
מעניין לתהות . 
כניראה שבעצם זה נכון מאוד שמה שאנו יודעים על עצמינו זה לא הרבה בכלל ... 
.. 
. 
