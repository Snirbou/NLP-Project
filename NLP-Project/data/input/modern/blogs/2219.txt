כל כך הרבה שנים שלא הערכתי אותך . 
שנאתי אותך , תיעבתי אותך , חשבתי שאעזוב בהזדמנות הראשונה שתינתן לי . 
קטנה שלי , יפַה , כמה את גדולה . 
כשהייתי כלואה שם , כמה שהתגעגעתי אלייך . 
לרגעים שהייתי מסתכלת עלייך ורואה את עצמי , רואה את כל החיים שלי , בך . 
אני אוהבת אותך , המון . 
חשבתי שאברח , שאעזוב , שאמחק אותך לגמרי , ופתאום אני לא כל כך מבינה למה . 
איך שאני יכולה להסתכל לך בעיניים שעות , לרקום לך תווי פנים בחוטים של ירוק וזהב , ללכת בך , לשבת לנסות ולהבין את יופייך , אבל אני אף פעם לא מצליחה . 
אני אוהבת בך הכל . 
הייתי לוקחת ככה לבד , אוטובוס אחרי בית ספר , ונוסעת אלייך לת"א . 
איך שאת מדברת , יקירתי , אילו צלילים את מפיקה , אילו מילים את אומרת , לוחשת לי בחדרי חדרים , סודות נעימים שרק אני יודעת לשמוע . 
איך אני יכולה , אמרי לי , לעזוב אותך ? 
איך אני יכולה להשאיר אותך , כך , גלמודה כמו שאת , ולחפש לי חיים אחרים בלעדייך ? 
זה הכה בי השנה , לא מזמן , כמה שאת יקרה לי . 
בשיחה שלי עם דן , כשכעסתי על מה שהוא אמר עלייך ולא הסכמתי , כשהסתובבתי שם איתך , בת"א והסתכלנו על אנשים , שמענו אותם מדברים , את האחווה ההיא שנקלעה לה עם הזמן , " אחי , גבר " וכמה שצחקנו והיה לנו טוב . 
אני אהיה פה לנצח , יפה שלי , מדינה שלי . 
יש לי פצע בפה בגודל של רוסיה וגם צמיד ירוק של ג'וני בראבו את הולכת ויושבת ומדברת ומעשנת עם אנשים שאת לא מכירה בכלל . 
שחקי אותה , נסי להנות , תשתדלי נורא . 
" חברים שלי " תקראי להם , " מכרים יפים שלי " . 
את לא יפה , את לא מיוחדת , מבינה ? 
את לא יודעת מה הם עושים איתך . 
מבזבזים את זמנם הכל כך יקר עלייך . 
מי את בכלל ? 
את הרי לא שווה שום דבר , את כלום , עוד אחת . 
תרכלי עליהם ותצחקי מאחורי גבם כשכל אמונם טמון בנבכי נשמתך שנסדקת ומתפוררת מדקה לדקה . 
חזרי הביתה , כבר ערב . 
את לא חשובה לאף אחד , ילדה . 
תצעקי ותצרחי שנמאס לך , ודַי , כמה עוד אפשר לסבול את הצביעות הנוראית הזו שבוקעת ממך בלא מודע ומכה אותותיה בסובבים אותך ? 
את אנוכית , רוצה רק למות וזה הכל , שיזדיין העולם . 
על מה את חושבת , ילדה ? 
מי ירצה אותך ? 
תסתכלי על עצמך . 
מה את בכלל ? 
מי את ? 
למה את משקרת לעצמך ? 
סתם עוד אחת , כל כך פשוטה , כל כך רגילה , גוֹעלית . 
שורף לך . 
שורף לך בעיניים ובידיים ובבטן ובלב . 
למה את ? 
מעניין איך את יכולה לחיות עם עצמך כך . 
איך את מסתכלת במראה ומתהלכת לך כחיה - מתה ברחובות , מחפשת אחר ניקוטין זמין , אחר סם זמין , אנרגיה . 
את לבד , ילדה . 
את כל כך לבד שאין עוד אדם או יצור או חיה יותר מסכן , יותר בודד , עצוב , עזוב , ממך . 
תרחמי על עצמך , כן , תמשיכי לרחם על עצמך כמו שעשית מאז ומתמיד . 
תשנאי את עצמך , תתעבי ותחלמי בלילות איך את הורגת , איך את זורעת רוע והרס ומחביאה את כל סודותייך במערות חשוכות , מהעולם , מכולם , מעצמך . 
תשקרי , ילדה , תשקרי כל הזמן . 
תשקרי עד שלא תוכלי יותר לשאוף , לנשוף , להחדיר אויר , חמצן לריאותייך , לגופך הארור . 
תשקרי ילדה , תשקרי עד שעצמות גבך יפרצו ככנפיים , יחתכו את עורך וישברו את יציבותך ואת כבודך . 
תשקרי , ילדה , תשקרי עד שלבך לא יוכל לך . 
תשקרי עד שכל מילותיך יגמרו , תשקרי עד שנשמתך תמות , תעלם כהרף עין בענן סמיך של תקוות . 
תשקרי , ילדה , תשקרי לעצמך . 
קוקי שלי , איפה את ? 
התקשרתי ושלחתי הודעות ואת לא עונה . 
אמא שלך דואגת , מאוד . 
בובה שלי , אני מרגישה רע . 
אני חושבת שאני השפעה לא טובה עלייך . 
אני לא רוצה שיקרה לך משהו , את מבינה ? 
יפתי , רק תעני . 
רק תגידי שאת חיה . 
קוקי , אני אוהבת אותך כל כך . 
את יודעת , השיר על התוכי יוסי שלנו עכשיו . 
אני שומעת אותו ממש עכשיו . 
" .. ליבי היום ריק .. 
. 
" כמה אירוני , הא ? 
בבקשה , ילדה שלי , בבקשה אהובה , רק תגידי שאת בסדר . 
אני אוהבת אותך כל כך , אני אוהבת אותך כל כך .. 
. 
4.5 אני רק מקווה שזה לא יגמר בשלוותא . 
