בשעה 02:30 כתבתי את מילותי האחרונות והלכתי לישון . 
בזאת נחתמו 3 שנות תואר ראשון . 
אחרי החג 2 העבודות הסמינריוניות יוגשו ואני אהיה זכאית לתואר . 
הפחד מהחופש אני רוצה תואר שני . 
תוך כדי כתיבת העבודות , כשחיפשתי את דף ההוראות לכתיבת הביבליוגרפיה , נתקלתי בסיכומים של קורסים , מה שעשה לי חשק לחזור לספסל הלימודים וגרם להרגשת עצבות קלה שבשנה הקרובה אני לא לומדת . 
יש משהו מאיים בחופש המדומה הזה , חלק בגלל ההרגשה שאני לא מנצלת באופן מקסימלי את הזמן , אבל בעיקר בגלל שסיום הלימודים מהווה סממן לכך שאני בן אדם מבוגר . 
יום אחרי שנחתתי בארץ ענת התקשרה ואמרה שאנחנו חייבות לסיים את העבודה שלנו , כי המועד האחרון מתקרב . 
מיום רביעי אחר הצהרים ועד ללילה שבין ראשון לשני קראתי וסיכמתי ערימות של מאמרים . 
העובדה שהקצבתי 5 ימים לסיום שתי העבודות המריצה אותי ללמוד בצורה אינטנסיבית , אבל בו בזמן גרמה לי לזלול ערימות של ממתקים - שוקולד , ופלות , גלידות וחטיפים . 
אני לא רוצה לחשוב על כמות הקלוריות שהכנסתי לפה ובטח שלא רוצה לעלות על המשקל ולראות את הנזק שגרמתי לעצמי . 
איפה הימים שלמדתי עם צלחת ירקות ? 
איפה הזמנים שנשנשתי ערימת סושי home made תוך כדי קריאה ? 
ההורים של טל מתגרשים . 
היא מעורבת בסיפור מעל הראש , מה שמשפיע עליה בצורה מאוד קשה . 
בימים האחרונים היא מתרחקת ממני , לא מתקשרת ולא חוזרת להודעות . 
אני מניחה שזה בגלל התקופה שעוברת עליה . 
הייתי רוצה לתמוך בה ולעזור לה לעבור את הרגעים הקשים , אבל היא לא מאפשרת לי לעשות את זה ואם היא שומעת שמץ של נימת רחמים בקול שלי היא ישר מתקיפה ואומרת שהיא לא רוצה שירחמו עליה . 
מצד אחד אני לא רוצה לנדנד ולהציק לה , אבל מצד שני נמאס לי להתקשר ולקבל את ההרגשה שהיא " מסננת " אותי . 
6 ספרים חדשים מחכים לי על המדף : אחד קשור לפסיכולוגיה , השני לאנתרופולוגיה , עוד ספר של פול אוסטר , רומן הזוי על פסיכיאטר , ספר לימוד קריאה בטארוט והסיפור הקלאסי " התפסן בשדה השיפון " שעדיין לא קראתי . 
בנוסף לזה , השאלתי מיוני את הטרילוגיה הקלאסית " מלחמת הכוכבים " . 
אחרי שראיתי בקולנוע איך אנאקין סקייווקר הפך לדארת' ווידר , הופיע אצלי חשק עמוק לראות את ההמשך והסוף של מלחמת הכוכבים . 
ראיתי את הסרט הרביעי ונשארו לי עוד שניים . 
בין לבין ( או לפני הכל , תלוי במצב רוח שיהיה לי ) אני רוצה לראות את " סינדרלה " של וולט דיסני . 
ביקשתי וקיבלתי אותו כמתנת יום הולדת , כדי להעשיר את אוסף סרטי דיסני ולהשלים את סדרת שלושת הנסיכות . 
משהו מוזר היה באויר כשראיתי את חגיגות 50 שנה לאירוויזיון . 
אין לי מושג אם אלו היו סימני פסיכוטיות קלים או התרגשות עמוקה , אבל מצאתי את עצמי לבדי מול הטלויזיה מוחאת כפיים למשתתפים , רוקדת ושרה שירים נבחרים ומתרגשת עד דמעות בקטעים מסוימים . 
התירוץ הרשמי להתנהגות הוא שכתיבת העבודה העבירה אותי מדעתי באופן זמני . 
אני חובבת אירוויזיון מושבעת . 
מאז שאני זוכרת את עצמי עקבתי אחרי התחרות וישבתי מתוחה מול הטלויזיה בציפיה לראות האם וכמה " דוז פאווה " נקבל . 
הרגע שהכי חיכיתי לו בתחרות הנוכחית היתה ההופעה של סנדרה קים מבלגיה . 
אני זוכרת אותה ואת העגילים המשולשים שלה זוכה במקום הראשון עם הלהיט "J'aime la vie " . 
היא השאירה אצלי רושם כביר וייצגה את המיטב של שנות השמונים . 
אי שם ב - 1986 הייתי בת 9 והיא , שהיתה מבוגרת ממני ב - 4 שנים בלבד , הופיעה לפני מיליוני צופים . 
מאז שקרה הנס ו " יחיד סגולה " חזר לפעול , חיי השתנו ללא היכר . 
תוך 15 - 20 דקות אני מגיעה ל - 3 - 4 אורגזמות . 
מי אמר שאין ניסים בעולם ? 
? 
לא ביקרתי בחדר כושר מיום שלישי שעבר ונראה לי שלא בישלתי בערך חודשיים . 
באמצע השבוע אני אוכלת בעבודה ובסופי שבוע הולכת למסעדות או מזמינה Take away הביתה . 
זה לא טוב לי גם מבחינה כספית וגם מבחינה קלורית . 
לא יודעת מה קרה לי , פעם מאוד אהבתי לבשל ... 
.. 
. 
זה הזמן להתארגן וללכת לאכול במסעדה בפעם השניה היום ... 
.. 
. 
חג שמח ! 
כשהבנו שבמזג האויר הנוכחי לא נוכל ללכת לים ולבריכה החלטנו שנלך להתפנק בספא . 
הספא הקרוב ביותר היה בקצה של אותה עיירה שבה התאכסנו , במלון 5 כוכבים . 
הלכנו ברגל עד למרכז העיירה ומשם לקחנו כרכרה עם שני סוסים ( לאחד קראו וסקו ואת השם של השני אני לא זוכרת ) , שהובילה אותנו לאחד המלונות הכי מפוארים שראיתי אי פעם , שנראה כמו ארמון עצום . 
לשמחתנו פקידת הקבלה בספא דיברה אנגלית שוטפת והסבירה לנו על הטיפולים השונים שהם מציעים . 
בחרנו טיפול קליאופטרה , נכנסו לשחיה קצרה בבריכה מחוממת , עד שהמסג'יסטיות הגיעו והובילו אותנו לחמאם טורקי , שם נשכבנו על משטח עגול מאבן . 
הטיפול היה מעולה . 
בהתחלה הבחורה שפכה עלי מים חמים , אחר כך היא שפכה אצות במרקם של בוץ ועם החומר הזה היא עשתה לי מסאג' מדהים , מכף רגל עד ראש , מה שהצריך ממני להוריד את החלק העליון של בגד הים . 
זה היה כל כך טוב , בדיוק בחוזק הנכון - שמרגישים טוב את המסאג' , אבל הוא לא מכאיב . 
בסוף הטיפול היא ביקשה שאני אקום ואז רחצה אותי וחפפה לי את הראש . 
זה היה מביך ומהנה בו זמנית . 
כשסיימנו את " טיפול קליאופטרה " לגילי התחשק עוד מסאג' , אז שיתפתי פעולה ועשיתי מסאג' כתפיים , פנים וקרקפת , בזמן שהיא עשתה מסאג' שפותח את העין השלישית . 
זה היה מרגיע ונעים , ברקע היתה מוזיקה שקטה , שהוחלפה במוזיקה עם גוון מזרחי ופתאום היה שיר של זהבה בן . 
זה היה מצחיק והזוי - 2 בחורות אינדונזיות עושות לנו מסאג' בבולגריה לצלילי מוזיקה מזרחית - סצנה סוריאליסטית . 
התענוג עלה לי 500 ש"ח ולגילי 600 . 
למרבה האבסורד גם שם לא קיבלו כרטיסי אשראי ושוב נאלצנו לנדוד לכספומט הקרוב למשוך כסף . 
אכלנו ארוחת ערב במלון ומשם המשכנו לקזינו . 
הדולרים נעלמו לי כהרף עין במכונות ה(ביש ) מזל וכשרציתי לשחק בלאק ג'ק גילי פעלה בהתאם לתדריך שהעברתי לה בארץ ועצרה מבעדי להוציא עוד כסף . 
תוך כדי הסתכלות על אחרים משחקים בלאק ג'ק , 2 ישראליות התחילו לדבר איתנו - האחת נחמדה להפליא והשניה נשמעה כמו מורה ממורמרת שיצאה לפנסיה . 
סיפרנו להן על הספא שהיינו בו ו " המורה " אמרה " זה נורא יקר " והרצתה לנו שעבדו עלינו , הנחמדה יותר הסכימה שזה יקר , אבל מהר מאוד שינתה נושא שיחה , ניהלנו סמול טוק חביב במשך כמה דקות וחזרנו לחדר שלנו . 
בבוקר גילי לא הרגישה טוב , אז הלכתי לחדר האוכל לבד . 
על צלחת אחת העמסתי פנקייקים , על השניה ירקות וגבינה ובשלישית טוסטים של ham&amp ; cheeze שאני לא רוצה לחשוב כמה קלוריות וכולסטרול היו בהם . 
תוך כדי אכילה אני שומעת מאחורי את הקול של הישראלית הנחמדה מספרת ליושבים איתה על 2 הבחורות שהוציאו 500 ש"ח על מסאג' , מישהו שאל אותה " וזה עזר להן ? 
" והיא צחקה וענתה " לא " . 
ניסיתי לעצור את עצמי מלהסתובב ולהמשיך להקשיב לאן השיחה תתפתח . 
בכל זאת , זה נדיר לשמוע אנשים מרכלים עליך . 
אבל לא הצלחתי והסתובבתי לאחור , כדי לראות אותה המומה לשתי שניות ואז מחייכת בחיוך צבוע ואומרת " בדיוק דיברתי עליך " . 
מי שישב לידה ( כנראה בעלה ) שאל " הוצאת 500 ש"ח על מסאג' ? 
" , אז הסברתי לו שמדובר ב - 2 מסאג'ים , שאחד מהם היה בשילוב של אצות , ובנוסף בריכה מחוממת וסאונה . 
" כמה זמן היו המסאג'ים ? 
" הוא התעניין וכשעניתי שעתיים הוא אמר " אה " ואז מי שהתחילה את השיחה אמרה " אני לא מרשה לעצמי להוציא כאלה סכומים על עצמי , כל הכבוד לכן " , חייכתי אל הצבועה וחזרתי לארוחה שלי . 
אם " המורה " היתה הרכלנית זה לא היה מפתיע אותי , אבל מישהי שאתמול חשבתי שהיא שיא הנחמדות והיום גיליתי שהיא צבועה - מפתיע ... 
.. 
. 
קצת לפני הצהרים גילי התעוררה , סיפרתי לה על מקרה הרכלנית ועל זה שנתקלתי בבחור מ " הזוג המוזר " ושהוא אמר שהוא חיפש אותנו לפני יומיים ומאוד הצטער שלא מצא , כי הם רצו שנשכור איתם רכב וניסע לטייל ביחד . 
הם היו בכפרים , נכנסו לבתים של אנשים מקומיים מאוד נחמדים והצטלמו עם כל מיני תלבושות . 
הם נראים אנשים נחמדים , בסביבות גיל 30 ולפי זה שהוא הולך עם טבעת נישואין אפשר להסיק שהם נשואים . 
זה הסממן היחיד לקשר ביניהם . 
לא רואים שום חיבור אחר - הם הולכים בריחוק אחד מהשני , לא נוגעים וגם לא יוצרים יותר מדי קשר עין . 
כמו בליינדייט גרוע שממשיך שנים . 
מצד אחד הצטערתי שלא נסענו לטייל איתם , כי זה יכל להיות מעניין , אבל מצד שני גילי פיתחה סלידה לבחור מהרגע הראשון שהוא דיבר איתי , כשנחתנו והם עמדו ליידנו בתור , כך שלא נראה לי שהיא היתה מסתדרת איתם יומיים . 
התארגנו ונסענו לעיר הסמוכה , לסיים את מסע השופינג שלנו ולחפש מקום שמוכרים בו סושי , כי לגילי נמאס מהאוכל המקומי . 
כשהגענו ירד גשם , אז קנינו מטריות תואמות , שילוו אותנו במהלך היום . 
הלכנו לאזור המסעדות , שבו היתה אמורה להיות מסעדה יפנית , אבל כל מה שהיה שם זו מסעדה סינית . 
אכלתי מרק פירות ים , נודלס עם שרימפס ( בקושי סיימתי חצי מנה ) ושתיתי דיאט קולה ותה - הכל עלה 15 ש"ח . 
המשכנו להסתובב ולקנות ואחרי שמצאנו את הקניון שלהם והחנויות נסגרו , התיישבנו בבית קפה - קפוצ'ינו ועוגה ביחד עולים 9 ש"ח . 
אין כמו האוכל של מזרח אירופה ... 
.. 
. 
כשהלכנו לכיוון תחנת האוטובוס , נשמעה מוזיקה טובה ממקום שנראה כמו מועדון לילה , אז החלטנו להיכנס ולבדוק את המקום . 
התברר שזה פאב וכעבור חצי דקה , כשראינו שהגיל הממוצע של האוכלוסיה הוא 16 , יצאנו מאותו מקום . 
פתאום ראיתי שלט גדול שכתוב עליו בינגו , החלטנו להיכנס ומצאנו מקום מגניב לחלוטין , שיושבים ומשחקים בו בינגו אנשים מכל הגילאים - החל מגיל עשרים וכלה בבני שבעים . 
הייתי צריכה לדבר עם 4 אנשים עד שנמצא מי שמבין אנגלית . 
הם לא הבינו מה אנחנו עושות שם , אבל בסוף מכרו לנו כרטיסים . 
הם עובדים בצורה משוכללת - יש מסך טלויזיה שמראה את המספרים שיוצאים ומסך של המספרים מ - 1 עד 99 , שנדלקים בכל פעם שיוצא מספר , בו זמנית יש קריינית שמקריאה אות המספרים . 
כל משחק עולה 30 אגורות ונמשך בערך 2 - 3 דקות , עד שמישהו צועק " בינגו " . 
הבעיה היחידה היא שמקריאים את המספרים מאוד מהר ובבולגרית . 
בהתחלה בקושי הצלחנו לעקוב אחרי המספרים שיצאו , אחר כך מצאנו שיטה - אחת תרגמה את המספרים לעברית והשניה סימנה ולבסוף הצלחנו לעקוב אחרי המספרים , לסמן אותם ובו זמנית להבין ששום דבר לא יצא לנו מהמשחק . 
אחרי שירדנו לאכול ארוחת בוקר גילי חזרה לישון ואני נסעתי לעיירה הסמוכה , לבזבז את הכסף שנשאר לי . 
היא ישנה המון שעות ולי מספיק 7 - 8 שעות , במקרים מאוד נדירים אני צריכה יותר מזה . 
קניתי עוד חולצה ונכנסתי לחנות מכולת כדי לקנות שוקולדים למשפחה . 
לא קניתי הרבה והשארתי קצת כסף לשדה התעופה , בתקווה ששם יהיה מבחר גדול יותר של שוקולד . 
חזרתי למלון , סיימנו לארוז את הדברים האחרונים וירדנו לעשות Check out ולהצטלם קצת ליד הבריכה . 
היה טוב לפני יותר מ - 10 שנים , כשחזרתי מהנסיעה הראשונה לחו"ל , אותה ההורים שלי מימנו , הם חיכו לי בשדה התעופה , אחרי שהם לא ראו אותי קרוב לשבועיים הופעתי עם נזם באף ומבט אדיש . 
כמה דקות אחרי , כשאמא שלי התאוששה מהנזם ושאלה איך היה , עניתי " בסדר " . 
היא התעצבנה ואני לא הבנתי ממה ומה כל כך רע ב " בסדר " ... 
.. 
. 
נזכרתי בזה אתמול , כשאף אחד לא חיכה לי בשדה התעופה , כשאני מימנתי לעצמי את הנסיעה , נהניתי כמעט מכל שניה שלה וידעתי להעריך אותה הרבה יותר ממה שהערכתי את הנסיעה הראשונה . 
בחזרה למציאות אני שמחה שיש לי יומיים חופש לפני החזרה לעבודה , שאני אוכל " לנחות " לגמרי . 
נחתי וצברתי כוחות והשבוע אני צריכה לחזור לעצמי - לסיים את העבודות הסמינריוניות , כדי שאוכל לסיים את התואר , ולחזור לכושר ולאכילה נכונה ובריאה . 
החופש הבא שלי כנראה רחוק , מעניין לאן הוא יהיה ... 
.. 
. 
היה כיף . 
חמישה וחצי ימים של מנוחה , פינוקים וקניות - חופשה אמיתית . 
עוד לפני שארזתי את המזוודה חיפשתי את הדרכון ומצאתי שניים - בראשון יש ויזה לארה"ב ובשני היו חותמות רק של 2 נסיעות . 
זה עצוב לראות דרכון עם כל כך מעט חותמות , שלא ממלא את היעוד שלו ... 
.. 
. 
לא ידעתי מה לארוז אז רוקנתי חצי ארון לתוך המזוודה - בגד ים ומעיל , גופיות וסווטשרט , מבלי להיות בטוחה מה אני מעדיפה - להשתזף בבריכה או להנות מחורף . 
אני אוהבת ללכת לשוק - הססגוניות של הטיפוסים והסחורה המגוונת , במיוחד בחו"ל כשלא יודעים למה לצפות . 
ירדנו מהאוטובוס והתאכזבתי . 
" זה הכל ? 
" שאלתי את עצמי ללא מילים למראה שורה של 10 דוכנים שרובם מוכרים ירקות ופירות . 
רק כשהמשכנו ללכת גילינו שהרחוב ליד מלא בדוכנים שלא ניתן לראות איפה הם נגמרים . 
שוק ענקי , עם מלא בגדים , תיקים , נעליים וקצת דברי מאכל . 
מוצרים יפים , טובים וזולים . 
