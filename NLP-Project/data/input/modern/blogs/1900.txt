וגם היא במהלך צפיה בסרט , בעזרת אלמנטים קולנועיים וכינורות עצובים באמת . 
ישנתי שם טוב , חייכתי , למדתי הרבה ובעיקר הבנתי , אבל לא הצלחתי להתחבר ברמה של לקלוט שכל מה שקרה התרחש ממש על האבן ההיא . 
במקום שבו הלכתי . 
הייתי שם בשביל אחרים , במיוחד בשביל אחרת אחת . 
חיבקתי , הרגעתי , אִפשרתי להשעין עליי את הראש והשתדלתי שהכל יהיה בסדר . 
אבל לא נזקקתי לעזרה הזאת עבור עצמי . 
אני הייתי בסדר . 
רק ביום שבו חזרנו לארץ , כשנכנסתי למיטה בארבע בלילה , אחרי שסידרתי קצת את המזוודה וסיימתי להתעדכן בנעשה בעולם הוירטואלי , סגרתי את האורות , עצמתי את העיניים ובום . 
ראיתי את המגדל בכניסה לבירקנאו . 
פקחתי את העיניים , אך בחושך לא היה הבדל . 
עדיין ראיתי אותו . 
הדלקתי את הטלוויזיה כדי להאיר קצת את החדר ולשבור את הדממה , ובסוף העייפות גברה עליי והצלחתי להרדם . 
ביום שלישי היינו באושוויץ - בירקנאו . 
בסוף היום , אחרי הטקס שסיכם את המסע וההרגשה שזהו , נגמר , נשארתי כמעט אחרונה בשירותים . 
כשיצאנו , אני , עוד אחת וגם רכזת השכבה , השמיים בחוץ כבר החשיכו . 
הסתכלתי לשני הצדדים . 
מימין , המרחבים של בירקנאו נבלעו באפלה . 
משמאל , שומר פולני התחיל לסגור את השער וחיכה שנצא . 
אני לא חושבת שראיתי מראה מפחיד יותר בחיי . 
( השירים שלי היפים שלי לא קשורים ליום הזה . 
הם רק מרחיקים אותי ממנו . 
הבחנתי בכך כשצפיתי עכשיו ברשימת שינדלר , הבנתי - החיבור שלי הוא לאדמה ההיא שבה הכל התרחש , לשפות ההן . 
איפה הייתה העברית ? 
ומדינת ישראל ? 
ארץ ישראל ? 
בשבוע הבא הם יתאימו ויעזרו לי , לא היום ) לזכר המיליונים , האלפים , המאות , העשרות והיחידים . 
לזכר אמה ואחיה של סבתי ז"ל , שכנראה ירדו במדרגות האלה ( או בדומות להן באותו המחנה ) , אל מותם . 
יהי זכרם ברוך . 
אני יכולה להתרגל למספר הזה . 
בשנה הבאה , לעומת זאת ... 
.. 
. 
