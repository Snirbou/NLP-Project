מאז שהיא התחתנה עם קן יש להם יותר בעיות שלהם . 
למתבונן מהצד היא נראית כרגיל , עם תוספת של כמה ק"ג , אבל אותה ברבי יפה , עם שיער בלונדיני גולש , עיניים תכולות ואף סולד . 
מי שמסתכל טוב יותר רואה שהעיניים שלה כבויות , עצובות משהו . 
קן וברבי היו חודש באירופה , בענייני העבודה שלו , משם היא המשיכה לחופשה בניו יורק עם חברה שלה , ברבי 2 . 
ברבי 2 , שלמיטב זכרוני יפה יותר מברבי ( ראיתי אותה לפני למעלה מ - 3 שנים ) התגרשה אחרי נישואין קצרים לא מוצלחים ומגורים בעיר האורות . 
עכשיו היא גרה לבדה בדירה של המשפחה ( כי לפי חוק , לברביות אסור לשלם שכר דירה ) ועובדת בחברת היי טק . 
אנחנו חולקות את אותם אחיינים והשנה , בגלל שחלק מהמשפחה נסעו לחו"ל בחגים , אחי וגיסתי החליטו להזמין אליהם . 
פעם ראשונה מזה שנים שהחג היה נסבל . 
הנאה לא היתה שם , אבל לפחות לא סבלתי . 
בארועים משפחתיים אני לוקחת טרמפ עם ברבי והגולף . 
הפעם כשירדתי למטה קצת חששתי שהיא תשאל למה לא הגעתי לחתונה שלה , אבל לשמחתי השאלה הזו לא הגיעה . 
זה היה בחורף האחרון , לא היה לי חשק וגם לא מצאתי מה ללבוש אז החלטתי לוותר על הארוע . 
אני אשתדל להגיע לחתונה הבאה שלה ... 
.. 
. 
קן לא מגיע אף פעם לאירועים משפחתיים של הצד שלה , בימי הולדת של האחיינים הוא עסוק ועכשיו הוא שוב באירופה , במסגרת העבודה , כך שבחודש הקרוב היא לבד בארץ . 
היא ממורמרת על זה שהיא מחוייבת מבחינתו לבוא לכל ארוחת שישי וכל אירוע של הצד שלו , אבל כשיש משהו של הצד שלה הוא עסוק . 
יש לי הרגשה שזה לא הדבר היחיד שהיא ממורמרת בגללו . 
היא מקנאה במשפחתיות שלנו , ההורים שלה לא חוגגים חגים , אמרתי לה שמבחינתי היא יכולה לקחת את המקום שלי בליל הסדר , אני מוותרת עליו בשמחה . 
חזרתי הביתה קרוב לחצות , הבית היה ריק וחשוך . 
המצב ישאר כך לפחות עד מחר . 
בונבון נסע להורים ומר טקט אצל קרובי משפחה , אם אני לא טועה בעיר הקודש . 
מדי פעם הוא מנסה לדבר איתי , אני מהנהנת , עונה בצורה מינימלית ונעלמת חזרה לתוך החדר שלי . 
הוא משעמם אותי ואין לי סבלנות לסיפורים שלו . 
חבל שאני לא יכולה לגור רק עם בונבון ... 
.. 
. 
דנה בסיני , טל עדיין בחו"ל עם החבר וענת בניו יורק . 
עוד חברה שגרה בתל אביב אצל ההורים בצפון , אז נשארתי לבד בעיר הגדולה . 
היום היתה לי הזדמנות להשלים שעות שינה ובהמשך סוף השבוע אני מקווה לעשות משהו מעניין יותר מלחלום חלומות מוזרים ... אז השנה החדשה התחילה בצורה רגועה , לא כמו הקודמת שנפתחה בדמעות . 
רק נראה שהבדידות הולכת וגדלה משנה לשנה . 
מחכה לי השנה חתונה מרגשת . 
הוזמנתי אליה עוד לפני הצעת הנישואין , שהיה ברור שתתקבל בברכה מהצד שלה . 
אני מקווה שיהיו עוד הרבה אירועים משמחים . 
שיהיה סופ"ש נעים ! 
" הוא ממש בונבון " אמרה שלי כשהוא יצא מהחדר שלי . 
חייכתי . 
זה הכינוי שלו רק בבלוג , מצחיק שככה היא בחרה לתאר אותו . 
במציאות יש לו 3 כינויים אחרים שמתחלפים לפי המצבי רוח שלי . 
" אולי תשכנעי אותו לשכב עם אישה ? 
" הציעה דנה . 
יצאתי בנאום הגנה " הוא בחר להיות הומו , למה שאני אתערב ? 
וחוץ מזה , היתה לו חברה " . הן באו אלי לארוחת שישי . 
כמעט חצי שנה שאנחנו מדברות על זה שאנחנו צריכות לעשות ארוחה , אבל עד אתמול זה לא יצא לפועל . 
כל אחת הכינה משהו ויצאה לנו ארוחה טעימה . 
בהמשך הערב דנה הרגיזה אותי ואת שלי , עם ההתנהגות שלה . 
הייתי עוקצנית אליה לכמה דקות ואז החלטתי להפסיק , שלא יצא מזה שום דבר טוב . 
אם היא רוצה לדבר בטלפון עם חברים אחרים שלה חצי שעה , בפעם בשבוע שאני רואה אותי , שתעשה את זה . 
אני לא צריכה לשפוט התנהגות של אחרים לפי ההתנהגות שלי . 
היא מאוד השתנתה בזמן האחרון , עוברת עליה תקופה רעה והיא מכניסה את עצמה עוד יותר לבוץ , לא נותנת לאחרים לעזור לה ולא מקשיבה לדעות שלנו . 
זה מתסכל . 
אני לא טוענת שאני יודעת טוב יותר ממנה מה טוב לה , אבל מאמינה שאם מישהו מנסה לפתור בעיות בדרך שלו ולא מצליח , עזרה מחברים לא יכולה להזיק . 
לפני שנרדמתי התחילו לי מחשבות " מה אם ... 
.. 
. 
" והפעם זה היה " מה אם אני מתאהבת בבונבון ? 
" . 
אני מאוד מקוה שזה לא קורה . 
לא רוצה את הסרט הזה . 
זה הקטע המבאס בזה שיש ידיד הומו , הוא לא מסתכן בזה שהוא אולי יתאהב בי , אבל מצדי הסכנה קיימת . 
בשבוע האחרון אנחנו כל הזמן ביחד . 
ענת וטל בחו"ל ועונת מועדי ב' הסתיימה , אז יש לי הרבה זמן פנוי . 
אנחנו רואים המון סרטים , גם לו יש חיבה לסרטים מטופשים ואני מאוד מרוצה מזה , מטיילים בים , עושים שופינג ומכינים ארוחות . 
כיף לי איתו , הוא חכם , רגיש , שקט וסבלני , לא משנה כמה אני משגעת לו ת'שכל ... 
.. 
. 
ואני מרגישה חופשיה לספר לו הכל , בלי לצנזר . 
כשאנחנו יוצאים מהסופר הוא בודק את השקיות , בוחר את הכי קלה שאני אסחב ולוקח את השאר . 
למדתי לקרוא את הבעות הפנים שלו , הוא לא צריך לדבר בשביל שאני אדע מה הוא רוצה . 
אני רוצה את כל זה עם בן זוג , לא רק עם השותף ההומו שלי ... 
.. 
. 
חדשות טובות - יש תאריך לחופשה ! 
היעד עדיין לא ידוע . 
אם נמצא נופש זול בחו"ל זה יהיה מעולה . 
לא הייתי עדיין בבולגריה , הונגריה , טורקיה ויוון , אז אני אשמח . 
אם לא - זה כנראה יהיה אילת . 
סיני ירדה מהפרק בגלל ההתראות הבטחוניות . 
היום נזכרתי שביום ההולדת ה - 18 שלי ביקשתי מכולם כסף בתור מתנת יום הולדת וככה קניתי טלויזיה . 
אולי אם אני אחזור על זה שוב ואז אני אסע לחו"ל בוודאות , לא רק במקרה שיהיה מבצע של הרגע האחרון ... 
.. 
. 
בכל מקרה , משמח אותי לדעת שאני נוסעת ואם אני אעבור בדיוטי פרי זה יהיה מושלם!עדיין לא החלטתי אם ללכת לארוחת חג . 
מצד אחד , אני זוכרת שאני סובלת כל פעם ושבפסח האחרון אמרתי לעצמי שאני צריכה לזכור את הסבל ולמצוא דרך להתחמק מהארוחה המזוויעה הזו . 
הבעיה היא שהפולניה תעלב . 
אני יכולה להמציא תירוץ טוב , אבל אני מעדיפה להעליב אותה ולא לשקר לה . 
מצד שני , אולי אני סובלת כי אני באה בגישה של " אני הולכת לסבול " , אולי אני צריכה לשנות את הגישה שלי ואז הארוחה תהיה נסבלת ? 
אני צריכה לחשוב על זה . 
שנה חדשה , זה הזמן לחשבון נפש . 
אולי בפוסט הבא ... 
.. 
. 
שבת שלום ! 
