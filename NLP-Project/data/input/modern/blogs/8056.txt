זהו , אמרתי לעצמי . 
נגמר . 
נשרף לך המוח . 
התחלת לראות דברים שאינם קיימים במציאות . 
הזיות , ועוד בלי סמים ! 
כל הכבוד לך , אמרתי . 
עוד מעט יבואו האנשים הנחמדים עם החלוקים הנחמדים וישימו אותך בחדר ירוק - בהיר עם ריפוד . 
" שלום , אני רק האחת ואני רואה חייזרים באינטרנט " . 
והם עוד אומרים לי שתיכף הם באים . 
מפחיד . 
ואם בסוף יתברר שאכן מדובר בפרסומת של HOT לערוץ SPACE החדש שלהם , אני שורפת את הממיר הדיגיטלי ודוחפת אותו לתחת של בלינקוב . 
שמתי לב שלאחרונה יש לי המון שגיאות הקלדה , ואני מגלה אותן רק לאחר פרסום הפוסטים . 
לפעמים הרבה אחרי . 
ומה הגורם ? 
חוסר ריכוז או ציפורניים ארוכות ? 
שאלה קשה . 
הלכתי לעשות קפה . 
העייפות היכתה בי , אלא שלחרפתי נגמר לי ה - Jacobs ונאלצתי להשתמש בקפה המשרדי . 
לחרדתי כי רבה , הבחנתי כי על הקפה מודבקת תווית : " מיוחד למשרדים " . 
השם ירחם . 
מה מיוחד בקפה הזה ? 
מייד עלו לי בראש תמונות על מפעל סודי ואפלולי , בו מוחדרים חומרים מיוחדים לקפה המשרדי . 
סמי הזיות ? 
סמי הרגעה ? 
חומר מדכא מחשבה יצירתית ? 
הכל יכול להיות . 
מחר אני קונה Jacobs . 
קיבינימט . 
יש הבדלים מאד דקים , אך ברורים , בין קמצנות , חסכנות , נדיבות ופזרנות . 
יש אנשים שקשה מאד לזהות אצלם את ההבדלים האלה , ולפעמים נותר רק לתהות , " הוא ספר את המטבעות של הטיפ כי הוא חסכן או קמצן ? 
" . 
אני יודעת שאני נעה לפעמים על הקו שבין נדיבות לפזרנות , וזה משהו שרץ אצלנו במשפחה . 
אני מניחה שירשתי את זה בעיקר מאבא שלי , שלא מוכן לקחת דברים בחינם מהעסק של חברים שלו , ושמזמין את כל העולם לפיקניק משובח ונוטף בשר פעם בכמה שבועות , הכל על חשבונו ומהכיס שלו . 
אני מודעת לערך הכסף , ובימים קשים כמו שעברתי לאחרונה , אני לא מעיפה שקלים ברוח . 
אבל אם אני ואנשים הקרובים אלי הולכים ליאקימונו או למיט - בר , מסעדות שהמילה " זול " לא מתחברת אליהן בכלל , אז לא עושים חשבון . 
לא עושים חצי - חצי או שטויות כאלה . 
מישהו מוציא את כרטיס האשראי ומשלם . 
בפעם הבאה , יהיה זה מישהו אחר . 
אבל קמצנות ו " ספרנות " נמדדות לא רק בכסף , אלא בשלל התנהגויות והרגלים שיש לאנשים . 
הנה , למשל , בחור שעובד איתי . 
כבר יותר מפעם אחת יצא לי לומר לו את המשפט שלמדתי בעברי הרחוק - " מי שסופר חי בתסכול " . 
וכל זאת למה ? 
משום שהאיש לא מפסיק לספור , לבחון , לבדוק , לדקדק , לראות איפה הוא מרוויח ומפסיד , ובעיקר - לנסות לעשות רושם כמה שיותר טוב , על חשבונם של אחרים . 
בהתחלה חשבתי שהוא איש נחמד , עם חוש הומור קליל , עניין בספורט ושפשוט כיף לדבר איתו . 
בשבועות האחרונים , לעומת זאת , קצת קשה לי לסבול את נוכחותו בחדר ובעולם בכלל . 
הנה , למשל - היינו אמורים ללכת יחדיו ל " הארי פוטר " . 
לא קבענו משהו קונקרטי . 
אבל מה היתה השאלה הראשונה שלו כשהצעתי את העניין ? 
כמובן : " את מזמינה ? 
" . 
אז עוד חשבתי שזה בצחוק . 
אבל אתמול , מכיוון שכבר הלכתי לסרט פעמיים בלעדיו , שאלתי אותו אם הוא מתכנן ללכת . 
והתשובה ? 
" אח שלי כבר יוריד את זה מהאינטרנט " . 
חס וחלילה , שלא תבזבז איזה 30 שקל על סרט , שלא לדבר על פופקורן , השם ירחם . 
כששאלתי אותו אם קמצנות זו תכונה גנטית אצלהם , הוא ענה , בלי בושה - " בטח ! 
" . 
כשמישהו יוצא להפסקה , הוא ממש סופר לו את הדקות . 
ואם , אבוי לנשמתך , חזרת אחרי 33 דקות , במקום אחרי 30 ( וזה ממש לא משפיע על העבודה , מן הסתם ) , הוא יזכיר לך את זה כל היום , רצוי לפני הבוסים . 
והכל בהומור , כמובן . 
אם עשית טעות ( וטעויות קורות לנו מדי פעם , כי מתברר במפתיע שאנחנו בני אנוש ) , הוא יטחן לך בראש כל היום על זה . 
במקרה הטוב . 
במקרה הרע - כל השבוע , ולפעמים יותר , תלוי בחומרת הטעות . 
וכל זה למה ? 
כי הוא סופר . 
הוא לא מפסיק לספור ולבדוק , לראות איפה הוא מנצח ואיפה הוא מפסיד , אוסף נקודות זכות ( ? ) כמו נמלה מטומטמת , ולא טורח לעצור אפילו פעם אחת ולהסתכל על התמונה הגדולה . 
בכמה פעמים שהלכתי למכולת לקנות לי ארטיק , חזרתי עם חטיף שוקולד בשבילו . 
סתם ככה , בלי חשבון . 
האם זכיתי למחווה דומה ? 
מעולם לא . 
למה ? 
כי זה עולה כסף , טיפשים . 
והוא , הוא לא מבזבז כסף . 
וגם לא שום דבר אחר . 
אני פשוט לא מסוגלת להיות בקרבתם של אנשים כאלה . 
אם אני מביאה Jacobs מהבית ועושה לי קפה - אני אציע לאנשים שמסביבי . 
פעם , פעמיים , 10 פעמים . 
אבל כשאני מבינה שזה רק אני , שרק אני לא סופרת ונותנת בנדיבות , אני אפסיק - כי אני גם לא מוכנה להיות מנוצלת . 
זה תמיד מזכיר לי פעם אחת , שהלכתי למסעדה לחגיגת יומולדת של מישהי , חברה שלי דאז . 
היינו 6 איש , משהו כזה . 
אכלנו ושתינו כטוב ליבנו , ואז הגיע החשבון . 
כשיש הרבה אנשים בשולחן זה בדרך כלל יותר מסובך , ולא מחלקים ל - 6 את החשבון . 
אבל אני פשוט העפתי מבט , עשיתי חשבון גס מאד , עיגלתי למעלה עוד איזה 20 שקל , והוצאתי כרטיס אשראי . 
ואם היו אומרים לי - את צריכה לשים עוד 30 שקל , בטח לא הייתי מתעלפת . 
אבל זוג אחד מהחבורה הדהים אותי לגמרי . 
הם הוציאו מחשבון וחישבו , על האגורה , כמה הם צריכים לשלם . 
כל הבשר שאכלתי כמעט עלה לי לגרון , מהבחילה . 
דודה שלי אומרת תמיד - מזה לא בונים בית . 
ואני מאד מאמינה במשפט הזה . 
מהקטנות , מהאגורות , מה - 10 שקלים שתיתן לקבצן , מעוד 20 שקל שתשלם במסעדה ( הרי אם לא היה לך כסף , אם אתה עני מרוד , לא תצא לאכול במסעדות יוקרה ) , מה - 5 שקלים שתלווה לחבר שלך , מפחית הקולה שתקנה לו בקיוסק על חשבונך - מכל אלה לא תבנה בית , לא תשלם משכנתא ולא תהיה מיליונר . 
לך תסביר את זה לאדם שמשאיר 2 שקלים ( בדיוק ! 
) טיפ על חשבון של 20 שקל בבית קפה . 
לך תסביר , באמת . 
הקמצנים ימשיכו לספור . 
וימשיכו לחיות בתסכול . 
ואני ? 
אני אמשיך בנדיבות - פזרנות שלי , אבל רק עם אנשים שיחזירו לי באותו המטבע , אם כי על הסכום המדויק שלו לא נתחשבן . 
דברים משונים קורים בישראבלוג בימים האחרונים . 
האתר עולה באיטיות , חלונות התגובות מתנהגים לא יפה , חלון העלאת התמונות לא רוצה לתפקד , וכמות הכניסות ירדה פלאים . 
בהתחלה חשבתי שזה רק אצלי , ואולי כי אני משעממת את קוראיי ואת המחפשים הסוטים בגוגל ( מה יש , פמלה אנדרסון ערומה רק למחצה זה לא מספיק ? 
) , אבל אז נכנסתי לדף הסטטיסטיקות של האתר , וקיבלתי את זה : במשך כל השבוע אני מקטרת על כך שאני לא ישנה מספיק , ואם כן - אז שנתי טרופה ולא יציבה , ואני מתעוררת ומרגישה כאילו לא ישנתי כלל . 
והנה , מגיע לו עוד סוף שבוע שקט ורגוע , ואני ישנה . 
ישנה . 
ישנה וישנה וישנה , עד שכבר יש לי צורה של סדין מקומט . 
ישנתי אתמול והיום כמו שלא ישנתי מאז הצבא , אני חושבת , ואני מרגישה כאילו העבירו אותי במכונת כביסה וסחטו היטב . 
מנת יתר של שינה , אוכל ועשיית כלום . 
זה לא בריא . 
לא בריא בכלל . 
יחד עם זאת , זה לא ממש עושה לי חשק ללכת מחר בבוקר לעבודה . 
אולי שינה מיותרת מוציאה את החשק לפעול . 
זו גם דרך לסמם את ההמונים . 
צפייה שנייה בהארי פוטר והאסיר מאזקבאן גרמה לי לתהייה חדשה נוספת , ששכחתי מהפעם שעברה - איפה סר קאדוגן ? 
! 
המוטיב הקומי הלך לאיבוד , ולא רק זאת , ידוע שליהקו מישהו לתפקיד , אז What the fuck ? 
! 
התמכרותי הישנה למשחקי מלים ב - Yahoo חוזרת לאיטה . 
חבל שאי אפשר בעבודה . 
אני רואה שהתוצאות בכוכב נולד 2 ממשיכות להיות צפויות . 
אז מה ? 
יהיה לנו גמר סשה - הראל - משהו ? 
ושאלה לג'יימי אוליבר , השף העירום - מתלבש - משרבב - שפתיים : אתה באמת חושב שזה היה רעיון כל כך טוב לעשות תוכנית מציאות בה רואים אותך במטבח תעשייתי , עצבני , צולף ומקלל את העובדים שלך במלים גסות ? 
לישראלי המצוי טעם די משעמם וצפוי בנשים : הוא רוצה אותן רזות , בלונדיניות , עם ציצי גדול , עם מבט ריקני ועם ראש ריקני עוד יותר . 
יש לא מעט נשים בארץ ובעולם שעונות להגדרה הזו , אבל אין ספק ששתיים מהן נמצאות בראש מצעד המחפשים החרמנים באינטרנט - פמלה אנדרסון , כוכבת הבלוג בעל כורחי , ואורית פוקס , מוטציה א - גנטית כחול - לבן . 
ובכן , התחרות עזה , קשה ומלאת שפתיים משורבבות , חוטיני ורטיבות . 
ואני אומרת - הבה נשאל את העם ! 
אם כן , חברים , זה הזמן להצביע ולא להשפיע - מי עושה לכם את זה יותר ? 
אורית פוקס או פמלה אנדרסון ? 
מי יותר שווה ? 
את מי לא תשליכו מיצועכם בבושת פנים ? 
כולם מוזמנים לענות . 
גם הבנות . 
וכל התשובות נכונות . 
תוצאות המשאל יפורסמו בהמשך . 
מימין - הבתולה הזכה פמלה ; משמאל - אחותנו אורית נ.ב . 
ההשראה לפוסט מבריק ועמוק זה הגיעה מלא - אמין . 
אפשר לשלוח לו תודות בדואר . 
אנחנו אולי משמידים יצורים ומינים שלמים ללא הפסקה , אבל פעם בכמה זמן אנחנו גם מוצאים דברים חדשים , שלא הספקנו להשמיד . 
הפעם מדובר בדג חדש , ממשפחת הכרישים , שככל הנראה שרד מאז עידן הדינוזאורים . 
גודלו נע בין 30 ל - 40 ס"מ . 
יש לו עצבים חשופים ( אולי זה דג מרוקאי ) על גופו , העוזרים לו לנווט במעמקים . 
תתחדש ! 
בימים האחרונים זכיתי לזרם מטורף של התראות News מ - Google שכותרתן " אנדרה אגאסי " . 
בשל הכמות הגדולה וחוסר זמן וחשק לקרוא , מחקתי את כולן . 
וגיליתי שפספסתי ידיעה חשובה - אנדרה אגאסי , יקיר הבלוג , לא ישתתף בווימבלדון . 
יכול מאד להיות שהגיל נותן את אותותיו . 
הטענה הרשמית היא פציעה , ואנדרה הוסיף ואמר כי הוא מקווה להתראות עמנו בשנה הבאה . 
עם כל אהבתי לאיש ולשחקן , אני מציעה לו לא לשקוע בחלומות באספמיה . 
אנדרה , אולי הגיע הזמן לשקול מחדש את תוכניותיך לעתיד . 
לפרוש בשיא זה הרבה יותר מכובד מאשר לשקוע אל תוך השיכחה על ידי הפסדים בסיבוב הראשון של טורנירים גדולים . 
