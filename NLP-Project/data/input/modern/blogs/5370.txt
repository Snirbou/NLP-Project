טוב נגמר סוף שבוע די מתיש . 
מתיש מרוב שלא עשיתי כלום . 
היום אני יכולה לומר שחוץ מגיחה של שעה לריין ובישול של מנה לא הכי פשוטה לא עשיתי כלום . 
קראתי בין לבין אבל לא הרבה , אני מאבדת מהר את הריכוז . 
קראתי בספר האמת די מעניין של אהרון בק ( אבי הגישה הקוגנטיבית התנהגותית ) על דכאון . 
מאד הגיוני מה שכתוב בספר . 
הוא בעצם מיועד למטפלים , ודרכו אני רואה כמה שהמטפלים לא מתפקדים טוב . 
אם הם רק היו מיישמים את מה שכתוב בספר .. 
. 
אבל זה כנראה יותר מידי לבקש מפסיכולוג לקרוא ספרות איכותית , הם אחרי הכל , לא רגילים לקרוא ספרות איכותית כמו הסטונדטים בחוג לפילוסופיה ... 
.. 
. 
הרבה הרבה זמן בעצם כל הזמן ישבתי מול המחשב . 
על המיטה . 
זה לא עושה תחושה טובה , החוסר תזוזה , הקרינה , הישיבה הלא נוחה . 
ומצד שני אני לא מוצאת מוטיבציה מספיק גדולה לעשות ספורט , ללכת לרוץ קצת , לרכב על האופניים שעה . 
לא מוצאת סיבה מספיק טובה במיוחד ביום ראשון שהכל סגור .. 
. 
יש לי קצת תחושה שונה עם מקסי ' , פאזה חיובית .. 
. 
התקרבות . 
קראתי היום אמיילים ישנים שלנו זה היה מאד מוזר . 
בהתחלה מקסי היה מאוהב בי בצורה מאד תמימה וקיצונית . 
היה ממש חונק , למרות שאני אז עם כל הצורך שלי באהבה תפסתי את זה כנעים .. 
. 
מהר מאד התחילו האמיילים הכועסים .. 
. 
אבל הם היו עוד מנוסחים יפה . 
אני חושבת שאת האמיילים שלי בהתחלה שלחתי מהוטמייל אז לא ראיתי אותם . 
קראתי גם קטע של ריב שלנו ששמרתי כדי להראות לפסיכולוגית בזמנו . 
יכולתי במרחק הזמן לנתח את הסיטואציה יותר בכבד ראש , באובייקטיביות מסוימת . 
רציתי ( ועדיין ) טוטאליות . 
וכשלא קיבלתי את זה התפרקתי לגורמים . 
לא יכולתי לשאת את זה . 
לא יכולתי לשוחח שיחה רצינית , התפרקתי . 
ציפיתי שהוא יבין לבד את הבעיה . 
אני חושבת שלא מספיק הסברתי מה מפריע לי . 
זה היה כשהוא הלך להתמחות ואני העלתי הצעה שאסע לטיול בגרמניה . 
הוא אמר אין בעיה רעיון טוב תלכי אפילו לשלושה חודשים ( כל ההתמחות שלו ) וזה גמר אותי שלא איכפת לו שאהיה רחוקה ממנו , שאטייל , שאשן אצל בחורים זרים ( זה היה הרעיון , לטייל עם couchsurfing ) לא הסברתי לו אפילו מה הבעיה . 
נשברתי . 
נהייתי שלילית , צינית , פוגענית , תוקפנית . 
וכך בעצם עד היום .. 
. 
קראתי גם אמיילים שלי על האו סי די שלי שכתבתי לו , חשבתי איך זה לא אמור להיות ככה . 
בקושי הכרתי אותו והעמסתי עליו בעיה פסיכולוגית די חמורה , שפכתי עליו הכל ציפיתי שיהיה רגיש עד אין קץ כאשר רוב האנשים לא מכירים בבעיה כזו וזה לא חלק מהמציאות שלהם והם בטח לא מבינים בכלל מה זה . 
רמות הרגישות והפגיעות שלי היו בשמיים . 
גם היום הן גבוהות . 
אבל קצת יותר נורמליות . 
האו סי די נרגע יחסית , אם כי עדיין קיים . 
בעצם מקסי פגש בחורה והתאהב בה , הוא לא אשם על כל החיים שלי , על מה שההורים שלי עשו לי , על הקשרים הרעים הקודמים שהיו לי . 
לכאורה מקסי ' היה צריך לקבל בחורה רגילה , שמכבדת אותו בתור בן אדם , שלא זורקת עליו את כל הבעיות שלה . 
אבל לא הייתי מסוגלת . 
הייתי מפורקת בתקופה ההיא , ואולי זו הסיבה למה לא הלך לי עם בנים אולי הם הרגישו את זה , שאני מלאה מלאה מלאה בעיות . 
כמה שהייתי ( ואני ) בחורה אינטילגנטית ומושכת , אולי הם פשוט נרתעו מהתסבוך שלי ? 
לא יודעת כמה בחורים היו מקבלים אותי כך כמו מקסי ' . הייתי שבר כלי , זרקתי עליו את כל הבעיות שלי והוא היה שם תמיד ולרגע לא רצה לעזוב . 
זה עדיין מכאיב לי מאד שמקסי לא " מתמסר " אלי . 
עכשיו הוא בבית אצל ההורים שלו , מנסה להספיק כל מה שהוא לא יכול באפן רגיל , " להשלים פערים " לחוות דברים שהוא לא יכול בדרך כלל . 
ולכן הוא לא רוצה לדבר הרבה , כי לדבר איתי הוא יכול גם שיחזור . 
ואני מקבלת את זה , במובן הזה ששמעתי שהוא עייף ולא רוצה לדבר הרבה אז אמרתי לו זה בסדר , תלך לישון . 
אבל זה עדיין כואב לי נורא . 
ומהדהד לי בראש " מה שצריך להיות " " אני מתגעגע אלייך כל כך , חשבתי שפה יהיה לי טוב , אבל לא טוב לי בשום מקום בלעדייך , כואב לי הלב " זה מה שאני רוצה לשמוע פחות מזה לא יספק אותי ... 
.. 
. 
האם אני לא מציאותית ? 
כזה קשר אני רוצה ... 
.. 
. 
קשר קרוב קרוב קרוב . 
אחרת מה הטעם ? 
רוצה שותף לחיים , ולא סתם עוד חבר . 
ומה עושים עם האכזבה הזו כשהוא כן רוצה לסיים ? 
איך גורמים לאכזבה הזו להעלם ( אולי בתור הבנה ? 
) ולא להיות זרז לתסכול ולריב בפעם הבאה ? 
לתחושה שאני אוהבת אותו ורוצה אותו הרבה יותר ? 
בהתחלה הוא שלח לי כאלה אמיילים , אתם לא מאמינים . 
" אני אוהב אותך כל כך שהלב שלי כואב ... 
.. 
. 
כשאני מתנשק איתך הזמן נעצר מלכת ... 
.. 
. 
אני לא יכול לחכות להסתכל אל תוך העיניים הירוקות שלך ... 
.. 
. 
את הדבר הכי טוב שקרה לי בחיים " אני רוצה שהוא ירגיש ככה שוב . 
אני יודעת שאני יכולה . 
בשבילי מקסי ' כל כולו קסם . 
אני מעריצה אותו , את איך שהוא נראה , את הקול שלו , את מי שהוא , את הבגדים שהוא לובש . 
ואני כל כך רוצה שיעריץ גם אותי . 
כשאנחנו שוכבים הוא אף פעם לא מוריד לי את החולצה . 
זה מאד פגע בי וחשבתי שהוא לא אוהב לראות או להרגיש אותי ערומה . 
אתמול הוא אמר לי שזה פשוט סליזי יותר וזה נורא מגרה אותו . 
שברור שהוא אוהב את החזה שלי . 
יש לו דרכים משונות לומר לך שהוא נמשך ? 
דבר אחד שאני יודעת בוודאות הוא שירדתי לרמה מאד מאד נמוכה בריבים שלנו . 
הייתי מקללת אותו ולא מכבדת אותו ופשוט מאבדת שליטה . 
אני יודעת עכשיו ששום מערכת יחסים בריאה וטובה לא יכולה לצמוח כשצד אחד מתנהל ככה . 
אני סמוכה ובטוחה בזה . 
אני בן אדם שמאבד שליטה . 
זה לא קל להתמודד עם זה . 
הוא בעצמו הודה אתמול שגם הוא לא בן אדם קל ושגם לו יש מצבי רוח . 
אני גמורה מהמחשב הזה , גמורה , לפחות מחר אני צריכה ללכת לעירייה בבוקר אז יהיה לי קצת מה לעשות . 
נו איך העיצוב החדש ? 
: ) אני חושבת שהוא מגניב עם מקום לשיפוצים . 
אבל זה ממש קשה לעצב שיהיה ממש יפה . 
אתמול הייתה לי שיחה באינטרנט עם מקסי ' שנמצא כרגע בבאווריה אצל המשפחה שלו . 
אני חושבת ששילוב של זה שאני שומרת מרחק ( לא שולחת SMS או מתקשרת ) יחד עם זה שהוא נסע הביתה והוא בחופשה גרם לזה שהוא רגוע יותר . 
הצלחנו אתמול לדבר בצורה כנה ופתוחה . 
זו הייתה שיחה קשה כמובן , כי המצב ביננו קשה ולשמוע שאני גרמתי לו לסבל וייסורים בכל השנתיים ( ויותר ) שאנחנו ביחד זה לא בדיוק כיף לשמוע . 
אם נסתכל על הצד שלי אז בקטע שהוא לא מחבק אותי או מרגיע אותי שאני בוכה בזה הוא רוצה להשתנות ומרגיש שהוא יכול . 
הוא כבר אמר את זה בעבר . 
זה סימן חיובי בשבילי שלפחות הוא מוכן לשינוי פה . 
בקטע של הנשיקות והפיזיות זו הבעיה הגדולה . 
הוא טוען שהוא אוהב את זה אבל לא כל כך הרבה כמוני . 
הבעיה היא שאם זה ימשך ככה ואם הוא יהיה כל כך מעט פיזי איתי אני חושבת שרק בגלל הדבר הזה אני אפרד ממנו . 
כי זה לא משהו שאני מוכנה להשלים איתו . 
אני מוכנה גם בשביל סיכוי מאד מאד קטן לנסות שוב ולמצוא מישהו שיתאים לי יותר , כי פיזיות היא מאד מאד חשובה לי . 
אני יודעת שזה יכול להשתנות . 
אני יודעת שזה לא אבוד , אני עדיין מאמינה שזה שהוא לא פיזי זה עניין של ריחוק נפשי וחוסר פתיחות ושזה יכול להשתנות , שהוא יכול להפתח . 
אני יודעת שבלי אמונה אנשים לא הגיעו לשום מקום . 
אני לא אאמין בזה לנצח , אבל כרגע זה מה שאני מאמינה בו . 
וסביר לי לחשוב שהמערכת יחסים שלנו תשתפר גם זה ישתפר . 
אני יודעת מה חשוב לו עכשיו . 
חשוב לו מאד שאני " אוותר " לפעמים . 
ואגיד לו למשל " זה בסדר מותק זה לא כל כך חשוב וכבר מאוחר ואתה צריך ללכת לישון , אני בסדר " . 
מה שלא עשיתי אף פעם . 
אף פעם לא ויתרתי ככה על משהו שפגע בי . 
אבל אני רוצה לוותר לפעמים , זה הגיוני שאוותר לפעמים . 
זה מערכת יחסים של תן וקח ולוותר זה לתת . 
הוא טען שהוא יהיה החבר הכי מושלם בעולם אם אני אוותר לפעמים . 
הוא אמר את זה ! 
פעמיים . 
אני לא אומרת שיש לי תקווה גדולה . 
הוא דווקא מאד שמח על השיחה ואמר שהיא נתנה לו תקווה . 
אני מסכימה שהיא הייתה חיובית ודיברנו בצורה בוגרת ופתוחה . 
אבל אני יודעת כמה קשה לי " לוותר " ברגע האמת . 
למרות שעכשיו אני יכולה להגיד שזה מאד הגיוני שאוותר לפעמים , אבל ברגע האמת אני לא מצליחה להשתלט על הרגשות שלי . 
שזה רע , זה פאק שלי . 
אבל אני פשוט מכירה במציאות . 
חוץ מזה יש את האימה כל הזמן מפני החלק הפיזי . 
שזה אף פעם לא ישתנה . 
אני מפחדת מזה מאד . 
זה מאד מאיים עלי . 
כי הכל יכול להיות מושלם ביננו אבל אם הוא ימשיך לרצות להתנשק רק 3 דקות זה פשוט לא ילך ביננו . 
אני אתן לזה את הצ'אנס כי קשר חשוב לי מאד , ואני חושבת שהוא כן בן אדם ברמה . 
אני יודעת שעד שאני לא אצליח להשתלט על עצמי ולוותר לפעמים אני לא אוכל לעזוב את הקשר הזה בשקט . 
כי בעצם לא ניסיתי מהצד שלי כלום . 
לא התאמצתי ולכן אין לי מה לצפות לשינוי . 
ובנימה לגמרי אחרת . 
הייתה לי ההרגשה שאני בררנית בטירוף , כל כך בררנית שאין סיכוי שאמצא מישהו שאני ארצה אותו ויתאים לי . 
אבל אני חושבת שאני פשוט מסתובבת במקומות הלא נכונים . 
באמת . 
אני חושבת שיש את העולם של החנונים יותר , העובדים בהיי טק , הבני 26 כמעט חסרי ניסיון מיני שמתעניינים בפיזיקה . 
וזה בדיוק מה שאני מחפשת . 
אבל בדיוק . 
לקח לי זמן להגיע לזה אני חושבת , וזה התגבש רק לאחרונה אבל אני חושבת שבמאגר של אנשים כאלה יהיה לי מאד קל למצוא מישהו שאתעניין בו רומנטית . 
ה " טעות " שלי לאורך כל השנים הייתה שלא הצלחתי ממש להתחבר למאגרים האלה . 
כל חיי גם עניין אותי רק קשר רומנטי , כל קשר ידידותי שלי הפך לסקס או חברות מהר מאד . 
היו לי מעט מאד ידידים שלא שכבתי איתם . 
אני חושבת שבדיוק כך הרסתי סיכוי לקשר אמיתי . 
כי אני חושבת שהדרך הנכונה , הדרך שהייתה מתאימה לי היא להתחבר עם האנשים האלה , שיכירו לי חברים שלהם וכן הלאה . 
הקושי שלי כרגע הוא שהקיץ התחיל . 
בעבודה של המוטיבציה אין לי עבודה . 
למרות שיש לי שעות , אין עבודה בשבילי . 
אני צריכה לשלוח שוב אמייל לאחראי ולשאול אותו על זה . 
זה די מסתכל שאני צריכה לרדוף אחריהם כדי שיתנו לי עבודה . 
העבודה השניה היא מעט מאד שעות , רק 20 שעות בחודש . 
הפעם הבאה שאנחנו נפגשים זה ביום רביעי ... 
.. 
. 
כך שיוצא שכמעט ואין לי מה לעשות . 
זה בדיוק החור השחור שלי . 
אתמול הייתי באוני ' וחיפשתי בספריה ספרים כדי שיהיה לי לקרוא . 
אבל לא ידעתי מה . 
פעם הייתי מנסה לקרוא ספרות קלאסית . 
אבל נשברתי כל פעם מחדש . 
יש מעט מאד ספרים שסיימתי אותם ( ואני לא מדברת על ספרי נוער ) . 
ולכן החיפוש אחר הספר המתאים מאד קשה . 
בנוסף אני לא מעורה בתחום ולכן לא מכירה מספיק המלצות טובות . 
אם יש לכם המלצות בשבילי , מאד אשמח לשמוע . 
מה שאני אוהבת זה ספרים שיש להם משמעות " פילוסופית " ולא סתם סיפור להנאה . 
אלא ספרים עם מסר . 
ומסר שאני אוהב , לא כמו למשל המסר ש " הריפוי של שופנהאואר " מעביר ( מסר קיטשי להקיא ) . 
רציתי לקחת את הביוגרפיה של שופנהאואר אבל מישהו לקח את זה כבר לצערי . 
התחלתי לחפש שם כל מיני ספרים אבל תכלס לא היה לי יותר מידי משג איפה לחפש . 
אני חושבת שאני יכולה לחפש מהבית מה יש בדיוק באוני ' שזה מצוין . 
לקחתי בסוף ספר עב כרס על HTML הבעייה היא שהוא לא נגיש . 
הוא מאד עבה וכתוב צפוף . 
אולי אני צריכה רק להתחיל ואני אכנס לזה איכשהו . 
אני חייבת למצוא משהו לעשות היום כי אחרת אני סתם ארגיש גמורה ורע בסוף היום . 
