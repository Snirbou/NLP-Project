סוף 2006 שיחת הטלפון מגילי הגיעה בשעת צהרים של יום חמישי . 
היא בתקופה לא פשוטה ואחרי 20 דקות של שיחה אמרה שכל מה שהיא רוצה זה להשתכר . 
אמרתי לה שזה לא ממש פתרון ושאני אשמח להיפגש איתה בערב , אחרי סיום יום הלימודים . 
היא הגיעה , הכנתי לה ארוחת ערב ואחר כך יצאנו לפאב שכונתי , קצת לשתות והרבה להתעדכן . 
" אם הייתי יודעת שיש לך רגשות כלפיו הייתי אומרת לך לא להכנס לקשר איתו " היא חוותה את דעתה לגבי הקשר ביני לבין הבחור הנוכחי ואמרה שהיא לא רוצה לראות אותי נפגעת . 
" אני לא אפגע " אמרתי לה , תוך ניסיון לשכנע את עצמי וסיפרתי לה על התוכניות איתו למחרת . 
נעים מדי ביום שישי ויתרתי על הביקור הכמעט שבועי אצל ההורים והזמנתי אותו אלי לארוחת ערב . 
הוא התלהב מהרעיון , הגיע מחויך ולראשונה מאז שהקשר הלא מוגדר בינינו התחיל הביט בי בעיניים מבריקות עם מבט מאוהב . 
אכלנו , דיברנו , קצת שמענו את המוזיקה המשונה שהוא אוהב ואז הוא הוציא מהתיק שמן ועשה לי מסאג' משובח החל מכפות הרגליים ועד לראש . 
אחר כך הגיע תורי לטפל בו ואחרי שהכל נגמר הוא אמר שמעולם לא פינקו אותו ככה , שוב באותו מבט מאוהב . 
בקושי ישנו , רוב הזמן היינו צמודים זה לזה , מכורבלים וכשהיו רגעים שנפרדנו חלמתי עליו וכשהתעוררתי חזרתי להתכרבלות . 
הוא עשה תוכניות עם הילדים שלו בבוקר , אז הוא קם , יצא מהמיטה בחוסר חשק ואמר שהוא לא רוצה ללכת כי " זה נעים מדי " . 
חייכתי ואמרתי לו שאין כזה דבר ולעצמי אמרתי בלב שאני מקווה שהוא ירצה לחזור על ה " נעים מדי " לעיתים קרובות יותר ... 
.. 
. 
עוד ארוחה בקושי קמתי בצהרים ובזמן הכנת הקפה הטלפון צלצל . 
איילת תזכרה אותי לגבי הפגישה השבועית שלנו לקפה . 
בגלל שנפגשתי איתה ביום רביעי שכחתי מה " מסורת " של ימי שבת ( אחרי שעושים משהו במשך כחצי שנה הוא ראוי להיחשב סוג של מסורת ) . 
31 בדצמבר בקושי הצלחתי לקום מהמיטה וכשיצאתי מהבית אחת הפיליפיניות ( שגרה בבניין ) שאלה אותך " what happend ? 
you become so skinny " וגרמה לי לפתוח את הבוקר עם חיוך . 
הגעתי לעבודה באיחור קל , אחרי שאוטובוס אחד ברח לי מול העיניים והשני התמהמה . 
הופתעתי לגלות שהמשרד כולו קושט בבלונים וב - 9 בבוקר המנכ"ל כינס את כולם , שיבח אותנו על התקופה האחרונה , חילק פרחים לכולם בצירוף מכתב תודה והרים כוסית . 
ויתרתי על השמפניה , הבורקסים והממתקים . 
עבדתי יותר מדי קשה ואני לא מתכוונת להרוס את התוצאות . 
עבר עלי יום לא טיפוסי והייתי צריכה להפעיל קצת אסרטיביות לא נעימה , מה שאני לא נוהגת לעשות . 
כשיצאתי מהעבודה גיליתי SMS ממיקי שכתבה לי " פיטרו אותי היום ! 
לעדכונך " . 
כבר שבועיים שלא יצא לנו לדבר ובשבוע שעבר , כמו גם היום היא התעלמה ממני במסנג'ר . 
מצד אחד קראתי את ההודעה ואמרתי לעצמי שזה לא ממש מעניין אותי ואם היא רוצה לדבר היא יכולה להתקשר ולא לשלוח הודעה ולחכות שאני אתקשר אליה . 
מצד שני , רציתי להראות אמפתיה למצב אז שלחתי SMS חזרה וכצפוי , היא התעלמה ממנו . 
אני די מרוצה , אין לי כח לשחק במשחקי כבוד ו " צומי " . 
עברתי את הגיל די מזמן . 
אז מה השתנה ? 
לצערי הקשר עם בונבון נותק , אני מקווה שהוא יתחדש , כי הוא חסר לי לפעמים . 
הפתעות לא נעימות היו לי מצד שלי ומיקי . 
חשבתי לנסות לחדש את הקשר עם שלי , אבל בפעמיים שהתקשרתי אליה ( הביתה , כי לפי החוק הפולני זה לא מנומס לריב ליד אנשים אחרים ) היא לא ענתה . 
אני מניחה שיגיע הרגע שנחזור לדבר , לא ברור לגמרי מתי ואם זה משהו שיחזיק מעמד או לא . 
יש איזשהו איזון וכמו שאנשים מסוימים יצאו מחיי , אחרים נכנסו ואני יודעת שיש לי כמה חברים טובים שאוהבים אותי לא פחות משאני אוהבת אותם . 
2007 לא כמו בשנים קודמת , הפעם אני מתכוונת לישון בזמן שבו מחוגי השעון יזוזו ויסלקו את 2006 מהדרך . 
לא ביררתי לגבי מסיבות ואמרתי לנוכחי שאם הוא יחליט לא לצאת עם חברים שלו , הוא מוזמן לבוא אלי ולפתוח את השנה החדשה בהתארנבות ... 
.. 
. 
מזה שהוא לא יצר איתי קשר עד עכשיו אני מניחה שהוא הולך לאיזה מסיבה . 
אני מקווה שבשנה הקרובה מחכות לי הרבה הפתעות טובות ושאני אמצא את אותה אהבה גדולה שלה אני מחכה . 
שאני אמשיך להיות בריאה ומאושרת , מרוצה וחזקה ואצליח להגשים מטרות וחלומות ... 
.. 
. 
ישנתי אולי 3 שעות . 
השעון המעורר העיר אותנו ב - 6:30 ולרגע עברה לי בראש המחשבה להתקשר לעבודה ולהודיע שאני חולה . 
אבל הוא סיכם עם פרודתו שהילד יהיה איתו היום , אז נפרדנו משמיכת הפוך , הוא הסיע אותי לעבודה והמשיך לדרכו . 
אני מאושרת . 
גם אם זה נקודתי ויעבור עוד יום או שבוע , טוב לי עכשיו , בנקודת זמן הזאת . 
אושר הוא חמקמק ואני מקווה להינות ממנו כל זמן שאני אוכל . 
שיהיה בוקר טוב 13 שעות אחרי שהוא נכנס אלי הביתה , הוא הלך . 
נשארתי עם חיוך מטופש מרוח על הפנים ועם הרגשה נינוחה להפליא ... 
.. 
. 
ריבונו של עולם שלום , רציתי להודות לך ולדרכיך הנסתרות באופן אישי . 
מאחר ולא אהיה בביתי במועד הדלקת נר שבת , אודה לך כעת . 
כתבו , אמרו וגם שרו שיש סקס אחר , היום אני יכולה לאשר זאת ולהוסיף " שהחיינו וקיימנו והגיענו לזמן הזה ואומר גומר ( ת ) " . 
כל סוף הוא התחלה ( כנראה שהיום אני במצב רוח לקלישאות ) אתמול הוא עזב את העבודה ואז העניינים התגלגלו משיחה חצי הזויה , למייל מפתיע ולילה מדהים . 
דיברנו , שכבנו ואחר כך התכרבלנו , התלטפנו ודיברנו במשך כמה שעות . 
רק בסביבות 4 בבוקר , כשהעייפות הופיעה הלכנו לישון וכשקמנו שוב שכבנו , דיברנו והתכרבלנו , עד שהוא הלך . 
לא ברור לי לאן זה יוביל . 
הוא אמר שהיה לו מדהים , שאל לגבי התוכניות שלי להמשך סוף השבוע והשאיר אצלי דברים , ככה שניתן להסיק שזו רק ההתחלה של מה שזה לא יהיה ... 
.. 
. 
נכון שטכנית הוא עדיין נשוי ( בהליכי גירושין מתקדמים , אבל עדיין אין חותמת של הרבנות ) ונכון שרוב הסיכויים הם שלא יהיה לזה עתיד ושיש סיכוי טוב שגם אם נמשיך את הקשר בינינו , הוא יהיה במקביל עם בחורות אחרות , אבל הוא כזה יפה וכל כך עדין ונעים , הסקס איתו הוא הכי טוב שהיה לי אי פעם וההתאמה המינית בינינו מושלמת ( לפחות זה הרושם הראשוני ) , אז לא אכפת לי . 
רשמים נוספים מהשבוע החולף הצלחתי לשרוד את החג מבלי לאכול ולו גרם אחד של סופגניה . 
החלטתי שיש דברים הרבה יותר טעימים וחבל לי " לבזבז " קלוריות על משהו שלא כזה טעים לי . 
הכנתי את לביבות הבטטה המעולות של אורנה ואלה ( על מחבת טפלון , ללא טיגון ) והתענגתי עליהן במשך יומיים . 
אחרי העדרות ממושכת חזרתי לקיקבוקסינג ומאוד שמחתי כשהמדריכה ניגשה אלי באמצע השיעור והתעניינה לאן נעלמתי כל כך הרבה זמן . 
שיהיה סוף שבוע נעים ומחוייך . 
