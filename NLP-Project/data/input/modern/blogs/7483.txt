מי היה מאמין שניתן להרוס שיר יפהפה כמו " יש לי סיכוי " של אביתר בנאי . 
אבל ניתן . 
הו , ועוד איך ניתן . 
כל מה שצריך הוא זמר מזרחי גרוע ותוכנית מטופשת אחת בשם " כוכב נולד 3 " . 
ברצינות , למה להרוס שירים שהם לא מזרחיים ? 
אין מספיק שירי דיכאון מטופשים בעולם , שצריך לקחת גם שירים טובים ולהרוס ? 
( עיין ערך " זה כתוב בספרים " של משינה ) . 
חזרתי היום מהשבי הצ'צ'ני . 
טוב , אפשר גם לקרוא למקום ההוא " הבית של אורלי שגב " , שזאת חברה של ההורים שלי שהיא גם קוסמטיקאית . 
אחרי שעווה בכמה וכמה איזורים בגוף , ( אורלי תעיד שלא שחררתי אפילו צווחת כאב קטנה אחת ) אני יכולה לומר שממני לא יוציאו סודות מדינה בעינויים . 
אלא אם כן , כמובן , תהיה להם פינצטה ביד , והם יתקרבו לגבות שלי . 
אז אני אהיה מוכנה לספר כל דבר . 
היה לי ויכוח עם אמא שלי בעניין של כוכב נולד . 
היא טענה שזמר טוב צריך רק לדעת לשיר , ואני אמרתי שזמר איכותי זה אחד שכותב ומלחין את שיריו . 
הויכוח לא הוכרע לחלוטין , אבל אני אציג כאן , באופן אובייקטיבי לחלוטין , את הנימוק העיקרי של אמא שלי ואתן לכם לשפוט : " כל הזמרים הגדולים לא כותבים לעצמם את השירים : מדונה , בריטני ספירס .. 
. 
" חוץ מזה , היא גרופית של הראל סקעת . 
האם אתם הייתם לוקחים ברצינות מילה מדבריה ? 
חוץ מזה , פסח מתקרב . 
כמה דברים שעושים בפסח : 1 . 
מנקים ( לדברי אמא שלי ) 2 . 
לא אוכלים לחם או חמץ 3 . 
ליל סדר אוקיי , אז אני חושבת שאם פסח מסמל חירות ויציאה מעבדות , זה קצת מגוחך שאנחנו צריכים לסבול בו , לא ? 
ומה הקטע עם הנקיונות ? 
זה לא שפרעה בכבודו ובעצמו יבוא לאמא שלי ויגיד לה " אהה , פספסת פה נקודה .. 
. 
" וליל הסדר . 
מין ערב של עינויים . 
טוב , לפחות יש מצות . 
חג שמח ציטוט פרעה : who let the jews out ? 
! 
( אני מודה גנבתי את זה ) נ.ב אל תאמינו למה שמספרים לכם . 
זה לא משה ששחרר את בני ישראל ממצרים . 
זאת הייתי אני . 
הערה מאוחרת : אני מחרימה מעתה והלאה את כוכב נולד 3 . 
אני עדיין לא מאמינה שהאיש שהרס את השיר של אביתר בנאי עלה לשלב הבא . 
אני מבקשת בצורה נעימה , כל מי שבחר בו , קחו מספריים , גזרו לעצמכם את האוזניים ותאכלו אותן , כי במילא הן לא עובדות כל כך טוב . 
שלום . 
יש דברים שחייבים להתקיים כל פרק זמן מסוים . 
חילופי עונות , סוף עונה בגריפ , סמסטר חדש , צמיחה , התחדשות , ופוסטים חדשים בבלוג שלי . 
אתמול היה אחד הימים העמוסים בשבילי . 
נתחיל בזה שמ - 8 בבוקר ועד 9 בערב הייתי בבית הספר , להוציא שעה וחצי שהלכתי לסבתא שלי כדי לאכול . 
זה הלך ככה : 12:35 - 08:00 - לימודים ( כולל בגרות בספורט ) 14:30 - 12:35 - הפסקת צהריים ( אכילה , מנוחה ) 16:45 - 14:30 - קס"ם ( ילדים טיפשים , אנגלית ) 19:00 - 17:00 - חזרות ( מסיבת סיום , מערכונים מטופשים ) 21:00 - 19:30 - תערוכת אומנות ( תמר , כריות ) לימודים היום התחיל בצורה קודרת כשכל תלמידי סוציולוגיה בע"מ התכנסו על הספסל במסדרון ליד כיתת סוציולוגיה וחיכו באימה להגעתה של רוחמה , הדיקטטורית האכזרית ששלטה בנו ביד רמה בכל הנוגע לעבודות המחקר שלנו . 
{ כמה מילים על רוחמה : היא מורה טובה . 
היא מנחה גרועה . 
היא אדם מרושע . 
היא מפחידה אותי } רוחמה הגיעה ודרשה מכולנו להכנס לכיתה . 
ואז התחילה שעה של הטפה וגערות שממנה נמלטתי רק ברבע ל - 9 כדי ללכת לעשות את הבגרות בספורט . 
{ כמה מילים על עצמי : עצלנית . 
חסרת כישורים ספורטיביים . 
קטנת קומה . 
ככל הנראה נכשלתי בספורט } הבגרות עצמה הלכה ככה : אני בחרתי להבחן על כדורסל ( האופציות האחרות היו ארגז , כדורעף ואתלטיקה , שאף אחת מהן לא ריאלית לגביי ) . 
אני ותמר נאלצנו להתמסר במסירות חזה דרך חישוק ( חולני ככל שזה נשמע ) ואז לרוץ ולהתמסר עוד קצת . 
ואז היינו צריכות לכדרר כדור , לעשות צעד וחצי , ולנסות לקלוע לסל . 
אני לא הצלחתי לקלוע לסל . 
גם תמר לא הצליחה לקלוע לסל . 
גם ירדן לא . 
רותם כן . 
רותם אדם שפל ורשע . 
בכלל , אני לא מבינה את הרעיון של בגרות בספורט . 
אני לא מבינה בכלל למה מכריחים אותנו ללמוד ספורט . 
כלומר , מה השלב הבא ? 
שיעורי " תזונה בריאה " במהלכם יכריחו אותנו לאכול ירקות ? 
אם אני רוצה לנוון את הגוף שלי , זאת זכותי . 
אחרי זה הייתה שעה חופשית ואז שיעור אנגלית . 
היינו צריכים להתאמן על כתיבת חיבור דיעה . 
השאלה הנשאלת היא : מה כל כך קשה למצוא נושא כתיבה שיש יותר ממשפט אחד לכתוב עליו ? 
בחיי , אני חושבת שהבעיה של רוב האנשים בבגרות היא לא הבעיה להתבטא באנגלית אלא הבעיה למצוא מה לכל הרוחות אפשר לכתוב . 
אם רק הנושאים היו " הסבר מדוע אגם רודברג היא צעצוע תעשייתי וממוחזר " אני בטוחה שהייתי יכולה לכתוב חיבור איכותי . 
קס"ם תמיד חשבתי שזה משהו שקשור לאחוות החונכים , הרעיון של " לא לעשות כלום עם הילדים ולהעמיד פנים שאנחנו עובדים קשה ברגע שאחד המורים האחראיים נכנס " . 
אבל מסתבר שגם למורים עצמם לא תמיד יש כוח ללמד . 
מגי , המורה של קס"ם לאנגלית , ידועה בשנאתה לילדים ולעבודה המזופתת הזאת בפרט . 
את רוב השיעורים איתה מבלים הילדים בסיפור בדיחות קרש וברכילות , אבל הם אף פעם לא שוכחים את החוק של מגי " תמיד צריך להיות לידכם דף באנגלית כדי שאם מוטי או ענבל יכנסו תרימו אותו ותיראו מתעסקים באנגלית " . 
עם חינוך כזה , מי צריך הורים . 
הפעם מגי שלחה אותי עם 3 בנות לכיתה אחרת עם טקסטים באנגלית ברמה של כיתה ד' . 
לדוגמא : my name is bob . 
i'm 10 years old . 
i live in a small town in kenya . 
והשאלות הן ( באנגלית כמובן ) : 1 . 
בן כמה בוב ? 
2 . 
היכן הוא גר ? 
אחרי שסיימנו את הטקסטים נשארה לנו עוד כשעה לסיום אז התרתי לבנות לפטפט ולא לעשות כלום . 
חזרות מסיבת הסיום שלנו הולכת להיות נקודת השפל של כל חיינו כתלמידים . 
וחוץ מזה , אני די בטוחה שהסו - קולד במאית שלנו , שלומית , שונאת אותי . 
ברצינות , אני בסך הכל הערתי לעדי שאם הוא משחק ילד שנשרפה לו היד מסיגריה , הוא לא יכול לחייך . 
והיא צעקה עלי ואמרה לי שזה לא ענייני ואני לא אתערב . 
מישהו צריך לקחת אותה רגע לצד , לתת לה סטירה ולהסביר לה שכאן זה לא " הבימה " . 
תערוכת אומנות חברות מציגות : תמר , רותם , עדי , עדי , אביטל , עוד עדי , ועוד כמה אנשים . 
אנשים מוכרים שנצפו : לירן , אלכס , לואיס , שקד , כמה וכמה איילים ועומר . 
כמו כל שנה , התמלא אשכול הפיס בעבודות אומנות יפות יותר ופחות של מגמת אומנות . 
החלטתי לא לספר על העבודות , כי זה יהיה מטופש . 
אז אני פשוט אסיים כאן . 
אולי בעצם אני אוסיף רק שבעבודה של תמר היו כריות , בשל רותם תמונות , בשל עדי לוי צמיגים ובשל סמפסון מנורות . 
הפעילו את הדמיון שלכם . 
חזרתי הביתה עייפה נורא וישר הלכתי לישון . 
היום לא הלכתי לבית ספר כי מגיע לי יום חופש . 
בוקר טוב לטלי ועכשיו היא תלך לחפש משהו טעים לנשנש . 
נ.ב לתמר יש אתר עם תמונות . 
זה האתר : www.tamarshay.pic.co.il 
