הקיץ עדיין לא חיזק את אחיזתו . 
ישבנו , קבוצת הבנות , לפיקניק בצד האחר של הרי ירושלים , זה שמעל הסָטָף וצופה על עין כרם , ועננים שחורים כיסו פתאום את השמיים , כמו מסרבים להכנע לעובדה שאוטוטו הם פָאסֶה לגמרי ורוח די חזקה התחילה לנשוב בין עצי האורן שמתחתם ישבנו ופתחנו לנו שולחן פיקניק עמוס לתפארת . 
הרוזנת דה סגיר . 
סופי השובבה וחבריה . 
ז'ול וורן . 
מסביב לעולם בשמונים יום . 
עשרים אלף מיל מתחת לפני הים . 
מסביב לעולם בכדור פורח . 
ואחרים . 
החמישיה הסודית . 
גו'רג' הקולית . 
ובני הדודים . 
והאי קירין באיזשהו מקום עלום באנגליה . 
השמיניה הסודית . 
אניד בלייטון . 
והיה גם דנידין . 
וגברת פשקוביצי . 
וספרי אליפות הכדורגל עם השמות כמו : בעט אלון , בעט ! 
והכיתה המעופפת ופצפונת ואנטון וגם אמיל והבלשים וכולם נסעו לאיים הרחוקים בשלושים וחמישה במאי עם אריך קסטנר . 
" הארץ שלנו " . 
כרכים ישנים עוד מלפני שנולדתי . 
וחסמבה . 
חסמבה . 
חסמבה . 
ועוד ועוד ועוד . 
ואחר כך באו " בנות בחברה " , אבל זה כבר סיפור אחר לגמרי ... 
.. 
. 
אהבה למסעות בעולם , הרפתקאות , היסטוריה ואנשים שהחלה אז , כשהייתי קטנה ובלעתי את ספרים עוד באוטובוס בדרך מהספרייה הביתה וממשיכה עד היום . 
( והוא העלה לי בבת אחת את הזכרונות והגעגוע . 
מישהו ראה מאז ספר של הרוזנת דה סגיר ? 
) התמונה הראשונה שאני זוכרת היא את סבתא שלי . 
עומדת פתאום באמצע הכיתה , סוף ההפסקה , הילדים עדיין מתרוצצים בין הכסאות והמורה מנסה להשקיט אותנו כדי להתחיל בשיעור . 
כך לפחות חשבתי . 
וסבתא שלי עמדה שם , גבוהה מאוד ( בעיני ילדה בת שבע וחצי ) ומשקפי שמש מרובעות גדולות מכסות עלי עיניה ( אחחח , רטרו אהובי ! 
) . 
ופתאום המורה קוראת לי ואומרת : פמה , סבתא באה לקחת אותך הביתה . 
ואז התברר לי שיש מלחמה . 
5.6.67 בעצם , אם להיות מדוייקת יותר , התמונה הראשונה באמת היא זאת של בוקר מוקדם אחד , בתקופה שאחר כך למדתי שקראו לה " ההמתנה " אבא שלי יושב במדים בכורסא שבסלון ואני , עדיין בפיג'מה , מתרפקת עליו . 
דקות של פרידה לפני שהלך למילואים . 
ונשארנו אמא , אחותי , ואני . 
וסבתא . 
וסבתא באה לקחת אותי הביתה כדי שניסע , כולנו , לבית החולים בו אמא שלי עבדה ושם היתה צריכה להשאר כל הזמן שהיה נחוץ להשאר בו . 
היא , וכל עובדי בית החולים . 
והמשפחות שלהם . 
שיכנו אותו בבית הספר לאחיות שזה עתה הסתיימה בנייתו אבל עדיין לא אוכלס בתלמידות ובעצם שלחו אותנו , את הילדים , לעשות מה שאנחנו רוצים , רק שלא נפריע למלחמה להתנהל כמו שהיתה עד עכשיו . 
די מוצלחת , אפשר לומר . 
וזה היה כיף אדיר . 
קייטנה עוד לפני הקיץ והחופש הגדול . 
כשכל פינות החמד , העצמם והדשאים של בית החולים לפנינו ובעצם אף אחד לא ממש שם אלינו לב , למעט כמה מרפאות בעיסוק שניסו להעסיק אותנו קצת ואחר כך גם הן שלחו אותו לאן שרצינו ללכת . 
ואני זוכרת המון משחקי מחבואים , ותופסת , וביקורים במחלקה של אמא או הצצה בה מהדשא והכי הכי אני זוכרת את אחרי הצהריים של כל יום , לאחר שעות העבודה , כשכל בית החולים היה יורד לדשא הגדול שבמרכז ומהמטבח היו מביאים קנקנים של קפה , תה ושתייה קרה וכולם היו יושבים שם ומפטפים וכך שמענו פה ושם על מה שקורה מסביב , כי בסופו של דבר היינו , הילדים , בבועה נוצצת וכיפית ביותר . 
מין משפחה לזמן קצוב . 
( ושם היה גם השיא של שהשהייה הבלתי צפויה ההיא בבית החולים , שרק מפאת כבודו של החולה וחשיפת יתר של המקום , לא אספר עליו . 
) ורק אחותי וסבתא שלי אכלו אותה כי בדיוק שם ועכשיו היא חלתה באבעבועות רוח ושתיהן בילו את כל היום בחדר . 
ואז , ערב אחד , מוקדם מכפי שרציתי , מכפי שאולי כל הילדים שהיו שם רצו , אמרו לנו שהכל נגמר וחוזרים הביתה . 
אה כן , וגם , ניצחנו . 
ונגמר . 
עד לפעם הבאה , שש שנים אחרי . 
ושם , שם כבר לא היה כיף כל כך גדול ... 
.. 
. 
מלחמת ששת הימים . 
40 שנה . 
( מישהו שם לב לתאריך היום ? 
05.06.07 . 
יום נהדר לחתונות ולידות , לא כן ? 
( אני יודעת שיש כאן סתירה מסויימת , מה לעשות ? 
sue me ! 
) מה יאמר לי אלוהים בכניסה לגן עדן ( מחכים לך למטה ... 
.. 
. 
) , ובעיקר , מה הקללה האהובה עלי ( מניאקבןזונהכושלאמאשלךשתשרףבאששלאלףגהינומים ) ובגלל שחטפתי בלק אאוט ולא זכרתי כלום ממה שאני אוהבת / שונאת לא עניתי על השאלון ועל הנושא החם . 
חבל ... 
.. 
. 
שבת שלום חברים יקרים , לא כל כך פיוטית אבל קורעת מצחוק , חה , חה , חה , ... 
.. 
. 
( הידד לצמח בר שהיא הכניסה ה 110,000 שלי . 
סתם נחמד היה לי לראות ) 
