בקרוב יתחיל הפרק השני בסידרה של דנה מודנה . 
אני פריקית של דנה . 
הייתי הולכת לבקש ממנה חברות תיכף ומיד . 
יש לה את ההומור המדויק שעובד עלי . 
בפרק הראשון היה ממש LOL מצד היושבים בספה . 
אין לי מה לכתוב בעצם . 
אני סתם . 
עייפה רצח . 
פעם קראתי , או שמעתי , או הזיתי על ניסוי שנעשה בשבויי מלחמה , לאזוכרת איפה . 
פשוט לא נתנו להם לישון הרבה מאוד זמן . 
מה קרה בסוף ? 
הם השתגעו . 
מכירים את הרגעים האלו שמעבר לעייפות ? 
הכל פשוט הופך הזוי , לעוס , הביל . 
הפלופ מתגלגל לו לאיטו במעלה העורף . 
או - יה . 
יש איזה בחור במערכת , איש חביב , מוכשר ונאה למדי . 
בכל פעם שאני חולפת על פניו הוא מתפעל ממני בקול באוזני האדם הנתון שנמצא לידו באותו הרגע . 
מצד אחד , זה מביך אותי עד עפר . 
מצד שני , זה עושה לי דיי נעים . 
לא יודעת מה יותר . 
קלינט חושב שליהי אלון " לא משהו " . 
קלינט חושב שדנה מודן נראית טוב . 
קלינט חושב שדנה מודן נראית הרבה יותר טוב מליהי אלון . 
( לא , זו לא שאלה בפסיכומטרי ) ככה הוא ואני גאה בו . 
אני חייבת ליידע אותה בנושא באיזו שהיא דרך . 
בכל זאת , לא כל יום מישהו חושב שאת נראית יותר טוב מדוגמנייה ידועה פלוס מינוס . 
יומחמישי , אני אצל השרינקית . 
מתבכיינת כרגיל שחסר לי מגע וקשר עם אנשים . 
שכל הקטע של לעבוד לבד בבית לא עושה לי טוב , שלא טוב לי , לא מוצלח לי , קשה לי ורע לי אכלו לי שתו לי וגו ' . היא שואלת - מה יעשה לך טוב ? 
אני מתפתלת . 
אומרת - לממש את עצמי , להיות ב - היא אומרת : תגידי ספציפית . 
אל תתחמקי . 
לעבוד עם אנשים סביבי . 
להרוויח יותר כסף . 
לכתוב . 
אני רוצה סדנת כתיבה . 
כן , היא אומרת . 
כבר הרבה זמן אני שומעת על הסדנה הזו שאת רוצה ללכת אליה . 
מה נהיה עם זה ? 
אני אומרת שאין כסף , היא אומרת שזו לא הסיבה האמיתית . 
אחרי עוד כמה התפתלויות אני מודה שיש לי מחסום יצירתי , יש לי חומרים ישנים שאני פוחדת שלא יהיו טובים מספיק , לכן לא שלחתי אותם . 
ועכשיו כבר מאוחר . 
בבית אריאלה אין מקום . 
כל הסדנאות הטובות נסגרו . 
אני יושבת בבית ומחפשת סדנה . 
יש לי מתנת יומולדת לנצל , אבא אמא וסבתא מחכים לשמוע על מה אפשר לבזבז להם סכום סביר . 
אני מוצאת סדנה עם סופרת ידועה . 
אני מתקשרת . 
יש מקום . 
עדיין יש מקום . 
צ'לחי סיפור קצר , נודיע לך עד יום רביעי . 
חומרים ישנים . 
אני מוצאת אחד שנראה לי סביר . 
עורכת , מתקנת פה ושם . 
אח ! 
אילו קלישאות כתבתי . 
רגע לפני אני עוד מתלבטת . 
זה לא מספיק טוב . 
היא תזרוק את זה בפרצופי . 
היא תצחק עלי . 
שלחתי . 
הנזק נעשה . 
_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ נוסעים דרומה , לבלות זמן עם אחותי והאיש שלה ששבו מחו"ל . 
הגזרים יוצאים לשחק כדורסל , אחותי גוררת אותי לחדר . 
כתבתי לך ברכה , היא אומרת , ויש כאן את כל המתנות שלך . 
אני קוראת , מתרגשת . 
היא אומרת לי שנורא התגעגעה אלי , שחסרתי לה כל כך . 
שחיכתה למיילים שלי , שהצחיקו אותה וריגשו אותה ועזרו לה ברגעים הקשים . 
שבכל פעם שקנתה לעצמה משהו יפה , קנתה לי גם , כי חשבה עלי . 
שתמיד תהתה מה הייתי אומרת על דבר כזה או אחר . 
שהיא מקווה שנחזור לבלות הרבה זמן כמו פעם . 
אני מתרגשת , קצת דולפת . 
כל כך התגעגעתי אליה , פחדתי שתחזור אחרת , שנתרחק . 
_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ הקלינט ואני נוסעים חזרה הביתה . 
מדברים . 
הוא מספר עם השיחה שלו עם אמא שלו , שמנסה לבדוק מה קורה עם אחיו וחברתו . 
הוא אמר לה שנראה לו שהם רציניים , שיש דברים שיודעים כבר בהתחלה . 
למשל , הוא מספר לי , אמרתי לה שאני כבר בהתחלה ידעתי שאני רוצה להיות איתך לתמיד . 
ידעתי שזה מה שאני רוצה וזהו . 
אני אומר לך תמיד שאני אוהב אותך - הוא מנסה להסתכל עלי ועל הכביש באותו הזמן - אבל אני רוצה שתדעי עד כמה . 
ואני חשבתי - כל כך הרבה אהבה יש לי בחיים . 
כשחושבים על זה , כל הדברים האחרים פשוט מתגמדים . 
והיום חלמתי שאנחנו נפרדים ושיש לי מפרצת במוח . 
לא הייתי יודעת מה זה מפרצת במוח אם לא הייתי רואה " סיקס פיט " ולא הייתי מתאהבת בנייט ומזדהה איתו כל כך . 
לא רגילה להיות מאושרת . 
משהו תמיד חייב לבעוט אותי חזרה . 
היום התחלתי לשמוע קולות מהכיוון של האמבטיה . 
זה נשמע כאילו הביוב מחרחר , הניאגרה דולפת או שהם מדברים אחד עם השני . 
תהיתי לעצמי אם באמת כדאי לי לגשת לשם ולהילחם ברעים עם הפומפה , או שאולי העובדה שאני עובדת מהבית ונמצאת רוב היום עם עצמי - פרט לכל מיני שיחות טלפון מעיקות עם העורכת , המפיקה , מרואיינים , משרדי יחסי ציבור וכל מיני - מתחילה לגרד לי את הטפטים של המוח מבפנים . 
לפני כמה דקות החלטתי לקום ולעשות מעשה . 
האמת , ממש עכשיו אני מנסה לארגן לעצמי ממ"ן , שזה בשפת האוניברסיטה הפתוחה , להלן האו"פ - מטלת מנחה . 
מטלת מנחה הינה דבר מעיק שזמן הכנתו לוקח שבוע בערך . 
אני הקצבתי לעצמי יום וחצי , אז אני מנסה לקרוא ספר שלם בשעתיים . 
וכל דבר הוא תירוץ להפסיק . 
הקיצור ! 
אחרי כמה חרחורים שכאלו , קמתי והלכתי בהיסוס לעבר הקול , שנדם לפתע . 
נעמדתי בחיבור בין השירותים לאמבטיה , אולי אתפוס איזה בדל שיחה . 
פתאום ! 
שמעתי את הקול שגרם לנשמתי לפרוח לרגע עד התקרה , והבנתי : זו השכנה העקומה תולה כביסה ! 
מכירים את זה בבתים משותפים ? 
יש חבל כזה מעפן על גלגלת וצריך לסובב אותו ? 
וזה עושה רעש איום ונורא של חלודה ? 
אז ככה . 
אז חזרתי לעבוד מהבית , אחרי שבמערכת הבינו שאין לי מקום ואין לי זמן לעשות הכל במו עצמי . 
מצד אחד זה מוי כיף . 
אני קמה לא מוקדם מידי , בוהה קצת בד"ר פיל , בודקת מיילים , מגרבצת קלות ומתחילה לעבוד . 
מצד שני , דיי מאוס עלי להיות עם עצמי . 
כאילו , יש חברים וכל זה , אבל אני זקוקה לרחש אנושי מסויים שיפרני במהלך העבודה , לאנשים שיצחיקו אותי , להפסקות סיגרייה . 
היום הלכתי מספיק מוקדם לאימון , ונשבעתי בדרך שאם עוד פעם אני נדפקת עם המקומות מאחורה אני מרביצה למישהי . 
ודווקא היה שיעור חצי ריק , והמדריכה ניג'סה לי קשות ( איך קוראים לך ? 
אם יש לך שאלות אני פה . 
באיזה שיעור את ? 
תזיזי עוד אחורה את הרגל . 
את מסתדרת ? 
) ולא מתחה אותנו כמו שצריך בסוף , אז כנראה שמחר שוב אדדה לי בגניחות כאב מפה לשם . 
הכל בשביל התקווה שבסוף התחת שלי יהיה באמצע הגב , הרגליים שלי יהפכו לזוג קיסמים ואני אהיה אנג'לינה ג'ולי . 
טוף , אנשי הרנסנס בפירנצה קוראים לי . 
