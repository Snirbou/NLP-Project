לפני שבועיים , נחשפתי למחזה שלא נותן לי מנוח . 
הייתי אצל מכרה , באתי לשתות קפה . 
בעלה , טיפוס מוכר כאנטיפט מגעיל , מסתובב באי נחת , אני מתעלמת , ממשיכה את הקפה , וכך גם המכרה שלי . 
הבן המקסים שלו לידינו עומד בנעימות ונינוחות . 
האבא מסתובב באי שקט , ניגש לבן , במבט של רצח בעיניים . 
נראה כאילו יש לו חשבון כלשהו עם הבן , משהו שמשהו שבא לרגע , לא יודע . 
הוא ניגש לבן באיטיות ארסית , שם את כף ידו הגסה על פניו של הבן , מכסה את פניו , ומוביל אותו מהסלון אל החדר , הבן כשה מובל ... הולך ללא אומר ודברים עם האבא . 
אחרי מספר דקות הוא חוזר , עגמומי . 
מה היה שם בחדר השני אין לי מושג . 
מה הוא עשה לו ? 
מה הוא אמר לו אינני יודעת , הילד חזר עגמומי והשתדל לשדר עסקים כרגיל . 
המכרה שלי , הבהירה שהאבא פשוט עצבני בגלל הבת , ואמש הייתה מריבה גדולה בבית ולכן יש עקבות . 
אתמול הייתה מהומת אלוהים בבית . 
היום זה כלום , זה רק עקבות . 
האבא הזה היה בסידרת מפגשים שאמורים היו לתקן את דרכו האלימה והברוטלית כלפי בני משפחתו . 
זה לא עשה כלום . 
הייתי שם . 
שתיתי קפה ועמדתי מינגד , לא פציתי פה .... ואני כל כך נסערת . 
כל כך לא יודעת איך מתקנים . 
איך לא שוברים את הכלים . 
איך עוזרים לנער ולאחיו לחיות חיים של ילדים רגילים . 
ילדים שאבא בשבילם זה חיבוק ונשיקה והקפצה לחוג . 
וזה שמתעקש שתצחצח שינים כדי שתהנה מהם עוד 50 שנה . 
