פחד מהלא מודע , והלא נודע , ופחד ממי שאתה וממי שהיית יכול להיות פחד מהעתיד , ופחד שרודף מהעבר אך בסופו של דבר , מי הוא אותו פחד שאנו נותנים לו לשלוט בחיינו ? 
שיר ללא רחש ללא צליל וללא קול . 
שט בין הגלים אל מצולות האפלה ; פער וריק שאין בידינו את היכולת לעכל מציאות אשלייתית ולכל אחד רצון אשר נקשר באחר אחרת אין " אנחנו " ואין " כלל " אם אהיה אני , לא ידעו אותי כי גם אני מרובת חשכות וכל חשכה מכילה ריק . 
עוצמת עיניים , הדמיון מתעורר : אני יושבת בפינה , נורה מעליי , מאירה את בדידותי . 
עוצמת עיניים , תמונה נוספת : אני יושבת בפינה , נורה קטנה מעל קבוצה מחייכת , הרחק ממני ואני לבדי נרתעת , נגעלת . 
קאט . 
עוצמת עיניים : חיוך קטן תופס את מקומו , ואני מאיירת באויר . 
דמות נוספת נמצאת לצדי ושנינו על רכס צוקים , מול הים והשקיעה . 
הבדידות נשארת איתי , אבל לא נורא כל כך ואני , מה אוכל להסיק ? 
כל שבוע הוא אתגר . 
מהרגע שאני מאמצת את עצמי לקום מהמיטה , וכבר אז הגוף כבד והרגליים בקושי סוחבות , ועד לרגע סגירת מעגל , כשאני נכנסת למיטה בנשימות כבדות , עוצמת עיניים בתקווה להירדם תוך פחות משעה . 
חושבת על היום המתיש שעבר עליי , ובעצם , אין לו שום סיבה מוצדקת להיראות כך , כי מה כבר היה ? 
קמתי , עליתי למשמרת , סידרתי כמה דברים במוצב , התארגנתי , וחזרתי לישון . 
הפעילות היותר כבדה מסתכמת בלהחליף אוטובוסים עם מרחקי הליכה קצרים , בדרך לבסיס ובחזרה הבייתה . 
אבל הגוף שלי בוחר שלא לעמוד גם בזה . 
מאז אותה תקרית , כבר לא תהיה לי ברירה . 
החיים שלי דורשים שינוי . 
באימון שהיה בשבוע שעבר לא נתבקשנו לעשות את הבלתי אפשרי , אולם השרירים נסחטו עד למקסימום . 
בשל מבחנים שעברתי באותו שבוע , קיבלתי אישור להגיע ביום השלישי לאימון . 
פגשתי את השומרת , שהייתה מהפלוגה שלי , בכניסה למגורים . 
כל השאר היו במסלול אופניים . 
פשטתי את חולצת ה א' והתיישבתי לשוחח איתה . 
בשתיקות הקצרות המשכתי לעלעל בספר שקניתי יום לפני כן , המדע העליז מאת ניטשה . 
כעבור 40 דקות או שעה , חזרו הבנות ואיתן שאר חברותיי מהפלוגה . 
ארוחת צהריים , הפסקה של שעה , ואז נפגשים באחד האולמות , לאימון שימוש בסכין . 
התלהבתי שהגעתי בדיוק בזמן הנכון . 
החברים שלי כבר יודעים שיש לי חיבה מיוחדת לדברים חדים . 
על ארוחת הצהרים ויתרתי , כהרגלי , במקומה אכלתי איזה וופל . 
התרכזנו באולם שנקבע . 
שעונים ושאר תכשיטים בצד , כיסים מרוקנים . 
הוא פתח בהסבר קצר , ומיד התחלנו לרוץ מסביב לאולם , ואחר כך ספידים . 
ריצות קצרות מקיר לקיר , כמה שיותר מהר . 
תמיד אהבתי את הריצות האלה והייתי משקיעה בהן במיוחד . 
פתאום שמתי לב שאני , חברה שלי ועוד מישהי מהקבוצה ( שמנתה כ - 25 בנות ) הובלנו . 
השקעתי יותר , רציתי לשמור על המקום הראשון , רק שלא הקשבתי לאותות המצוקה שהגוף שידר לי . 
ואז הגיעה הנחיתה . 
נתתי לגוף לצנוח מחוסר כוחות . 
לא יכולתי לנשום , והראש הסתובב במהירות מסחררת . 
רעדתי כאילו מחלת הפרקינסון קוננה בי . 
הרגעתי אותם שהכל בסדר , ולאחר שהתברר לקצינה שלא הייתי בארוחת הצהריים , עלתה השערה שכנראה זו הסיבה . 
חברה ליוותה אותי לשקם , וגם את החובש שלחו לשם . 
מאז התחיל משטר אוכל צמוד , בעיקר של החובש ( שגם היה מהפלוגה שלי ומכיר אותי קצת יותר ) . 
הרגשתי רע , כי למרות כל המאמצים שלהם לשדל אותי לאכול , הגוף כבר הורגל לאכול ארוחה נורמלית ( יחסית ) פעם או פעמיים בשבוע , ובמשך שאר היום בעיקר נשנושים . 
כל דבר שהכנסתי לפה הרגשתי שאני הולכת להקיא . 
התפשרתי על מנוחה קלה , בתקווה שאתעורר עם כוחות מחודשים . 
אך מהרגע שנכנסתי למיטה , לא יכולתי לצאת עד הערב שלמחרת . 
אפילו גרירת איברים הייתה פעולה כבדה . 
למחרת בצהרים קיבלתי טלפון מהסמלת , שנשמעה די מודאגת . 
אחרי שיחה קצרה אמרה שכנראה היא והמ"פ ( בעלת אופי קר במיוחד ) תגענה הערב בכדי לדבר איתי . 
החובש קצת הפחיד אותן , כנראה , עם התכנון שלו לתת לי עירוי . 
הוא תפקד במסירות מרובה , כשבא פעם בשעה לבדוק מה שלומי , ובכל פעם הביא דברים אחרים שאולי יעוררו את תאבוני . 
בערב דיברנו . 
הסברתי לו שזו תקופה של חודשים , ולא מהיום , רק שלא חשבתי שזה יגיע לכזה מצב . 
הוא סיפר לי על מישהי עם סיפור כמו שלי , שלבסוף אושפזה חודשיים בבלינסון , ואני עשויה למצוא את עצמי שם אם לא אטפל בעצמי . 
הכרחתי את עצמי לאכול לפחות דברים קטנים . 
כעבור כמה שעות התחלתי להתאושש וכבר יכולתי לקום מהמיטה . 
בימים שלאחר מכן עדיין הגוף שלי היה חלש ובקושי תפקד . 
לפני שלושה ימים שוב הגעתי למצב שבקושי יכולתי לזוז . 
בלית ברירה שקלתי לבטל את הפגישה עם הקב"ן רק כדי לא לקחת עוד אוטובוס . 
הוא לא רצה לוותר והציע לאסוף אותי ממקום מוצאי . 
אני מאוד מעריכה את ההשקעה שלו ואת מה שהוא מוכן לעשות בשבילי . 
כואב לי שאנחנו לא מתקדמים לאחרונה , אני מרגישה מאכזבת , ומצד שני אני משקיעה בדיוק אותם מאמצים . 
הסמלת , שהיא גם חברה שלי , התקשרה אליי באותו ערב . 
קיבלתי ממנה חדשות טובות ורעות . 
כבר ציינתי שהמ"פ היא אדם קר ותכליתי . 
בשנה האחרונה היא העיפה 16 אנשים מהפלוגה בגלל כל מני שטויות . 
היא בוחרת אחד אחד , את האנשים שהיא רוצה שיהיו בפלוגה שלה . 
לפי החלטה שלה , נאמר לי שאם לא אקח את עצמי בידיים , יאלצו להוציא אותי מהגדוד . 
ועדיין , למרות הכל , אני לא מוכנה לוותר על קורס מ " כים . 
עשיתי כמה שיחות והבהרתי למה כל כך חשוב לי . 
החל מיום שני אני מתחילה תקופת התנסות . 
מעכשיו , אני מפקדת לכל דבר . 
( בנוסף ל - 3 מפקדות [ שתיים בכל צוות ] ) . 
