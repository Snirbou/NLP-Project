מתוך " אני אסתום פה פיות " , ראיון בידיעות אחרונות עם רוני סופרסטאר : " סליחה ? 
קיילי מינוג עושה את זה , גם בריטני ספירס וג'סטין טימברלייק . 
לא כל האמנים כותבים בעצמם . 
אני קונה בהרבה מאוד כסף את השירים שלי . 
" ( תגובה על ההאשמה שהיא מסחרית .. 
. 
) " פתחתי את הרדיו כשמכבי ת"א לקחה את הפיינל פור ו " סופרסטאר " כבר היה חזק בעניינים . 
מישהי חיברה המנון למכבי על הלחן הזה - ואז שמו ברדיו את השיר באנגלית . 
באנ - גל - ית . 
אמרתי לעצמי , מה עובר עליכם ? 
" ( לייק דה ? 
) " הקליפים שלי מאוד מושקעים , עם תוכן שיווקי . 
" ( צדק המראיין כשענה : " זו בדיוק הבעיה . 
" ) " את כל אלה שעבדו קשה . 
מירי מסיקה , שירי מימון " ( רוני בתגובה לשאלה איזה אמנים ישראלים היא מעריכה . 
) " ילדה בת 12 לא חלמה להיות כמו הפיקיות . 
היא רצתה להיות רוני . 
אני מחשיבה את עצמי כדוגמה לבנות שמסתכלות עלי " ( האם מגיע רגע של מודעות עצמית עמוקה ? 
) .. " אחרי הקליפ של " סופרסטאר " הרבה בנות הלכו עם הקוקו בצד , וככה היה גם עם הראסטות בקליפ של " סוד " . 
( או שלא . 
) " אני לא אעשה משהו שארגיש איתו לא נעים . 
אני לא אצטלם בעירום או עם תחתונים וחזייה " ( האם רוני מסתכלת בקליפים שלה לפעמים , או לחלופין מפנימה את העובדה שביקיני מורכב מתחתונים וחזייה ? 
.. ) " היא ( שרית חדד ) הוציאה בובה בדמות שלה . 
בי לא משחקים . 
אני לא בובה . 
אני נותנת למעריצים שלי אפשרות להרגיש זמרת . 
יש מיקרופון , שטיח מנגן . 
" לסיכום , רוני רוצה שנעריך אותה כי היא הוציאה הרבה כסף על השירים שלה , היא מחנכת את הדור שלנו לנהוג בדרך ארץ ( וללכת עם קוקו בצד ) ותורמת להתפתחות הרגשית של הבנות בישראל בכך שהיא מעניקה להן שטיח מנגן . 
תודה רוני , מה היינו עושות בלעדייך . 
הרי כולנו רוצות להיות רוני . 
מה , לא ? 
.. 
. 
הפוסט הזה הוא לא ממש פוסט , הוא יותר מכתב , שמופנה לדודתי היקרה חיה אשר באמריקה הרחוקה עד מאוד . 
Dear Haya , אני מאחלת לך המון המון מזל טוב ליום הולדתך בשמי ובשם שאר המשפחה .. 
. 
רציתי לכתוב לך מייל אבל משום מה נעלמה לי הכתובת שלך .. 
. 
אז בכל מקרה , המון בריאות , אושר ועושר , והלוואי שתוכלי לבוא לפה בפסח למרות הבוסית המרושעת שלך שלא רוצה לתת לך חופש ( תגידי לה שאם היא לא תתן יהיה לה עסק איתי ! 
) באהבה , Tali and the Other Petels אם הייתי צריכה הוכחה לזה שהחיים שלי הזויים , אז הנה . 
לפני שעתיים בערך יצאתי לחצר כדי לבדוק אם אמא שלי כבר חזרה הביתה ויושבת שם במקרה . 
היא לא הייתה בחצר , אך לעומת זאת היו בה מספר חברים של אבא שלי וכולם התקהלו סביב אחד העצים שבגינה . 
בדיוק כשהסתכלתי לכיוון שהם הסתכלו , ראיתי חלק מהעץ נופל על אבא שלי ואת אבא שלי נופל לרצפה . 
אדם אחר אולי היה רץ וממהר לראות מה קרה , אך אני פשוט עמדתי והסתכלתי , אולי כי לא קלטתי עדיין מה אני רואה . 
תוך שניה אבא שלי נעמד שוב על הרגליים , חבריו התקהלו סביבו ושאלו אם הוא בסדר , והוא הנהן ואמר שוב ושוב " לא ראיתי את זה קורה , לא ראיתי את זה קורה " . 
הכל קשור לזה שהוא החליט לכרות את הענפים של העץ כי הוא כל הזמן משיר עלים בחורף ומלכלך את החצר . 
הנה מוסר השכל ילדים : עלים זה לא לכלוך . 
נסו לכרות ענפים של עץ והוא יתן לכם נגחה בראש . 
בכל מקרה , אחרי שראיתי שאבא שלי בסדר חזרתי הביתה ושכחתי מהעניין . 
כשאמא שלי חזרה אבא שלי נכנס גם הביתה ודיברנו על זה , והוא אמר דברים כמו " ראיתי את הסוף מול העיניים " . 
היה לו חתך על האוזן ועל הזרוע והוא היה מכוסה שבבי עץ ובכללי נראה כמו גיבור מלחמה . 
אח שלי הוציא מיד את ערכת העזרה הראשונה שהוא שומר עוד מימי השירות הצבאי העליזים שלו וחיטא את פצעיו של אבי . 
בינתיים אמא שלי סידרה לי גבות . 
היא אמרה : " רועי מטפל באבא כאילו הוא חזר מהקרב . 
" אמרתי לה : " טוב , זה אמנם פצע קטן , אבל אם לא מחטאים זה יכול לעשות זיהום " . 
היא אמרה : " ואז מה ? 
תנשור לו האוזן ? 
" ושתינו צחקקנו , כי היינו בהתקף פסיכוטי של טרלול מוחלט שקורה לי ולה לפעמים . 
ואז היא אמרה : " תארי לך שאת מתחתנת , ואני ואבא באים לחתונה וכולם מסתכלים עלינו ואומרים : איזה מין הורים אלה , היא עם כוויה ענקית על היד ( היא שפכה על עצמה שעווה רותחת - ט.פ ) והוא בלי אוזן ! 
! 
" צחקקנו שוב ללא שליטה והיא שאלה : " איך בכלל זה קרה ? 
הוא חתך את הענף שהוא ישב עליו ? 
" וזה נשמע לי כל כך מצחיק כשדמיינתי את זה שכמעט נחנקתי . 
אבא שלי שמע אותנו ושאל על מה אנחנו צוחקות . 
זה רק גרם לנו לצחוק חזק יותר . 
זה נשמע ממש רע , אני יודעת . 
אבל בסך הכל לא נגרם שום נזק , ומה הטעם בחיים אם אי אפשר לצחוק על דברים כאלה ? 
.. 
. 
וכדי להצדיק את עצמי לחלוטין אני אציין שעם האוזן המדממת והפצע ביד עדיין אבא שלי הרגיש בריא מספיק כדי להזכיר לי שהבטחתי לצרוב לו דיסק עם שירים של פול אנקה , דמיס רוסוס וניל סדקה . 
אני לא מכירה אף לא שיר אחד של האנשים האלו , אבל מצד שני , אתמול צרבתי לאמא שלי דיסק עם שירים של שלומי סרנגה , אורן חן , מירי מסיקה ושושנה דמארי . 
אז אני לא יודעת כבר מה יותר גרוע . 
בברכת , " אל תכרתו עצים . 
זה מזיק לבריאות " , שלכם , גריני . 
