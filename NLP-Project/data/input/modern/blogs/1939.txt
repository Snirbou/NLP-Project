" אם מתחשק לך לפעמים לפתוח לרגע את דלת הקסמים ... 
.. 
. 
" אה , רגע , זה לא קשור . 
תמר העבירה לי את שרביט הקסמים , ולכן , הנה שלושה דברים שלא ידעתם עליי : 1 . 
כשהייתי קטנה פחדתי מהכל , כמעט . 
הרבה מאוד דברים שאין לי מושג מה היה יכול להפחיד אותי בהם . 
לדוגמא , סצינה מתוך הסרט " הוק " , זו שבה המגדל עם התנין מתמוטט , הייתה הסיוט שלי בכל לילה במשך כמה שנים . 
אל תשאלו אותי איך . 
2 . 
אני לא שותה משקאות מוגזים - קולה , ספרייט , פאנטה , סודה , תותית [ P : ] , מה שאתם רוצים . 
שתיתי פעם אחת קולה , בטעות , וזה לא יחזור על עצמו שנית . 
אף פעם , אם זה תלוי בי . 
3 . 
יום העצמאות הוא החג האהוב עליי . 
יש בו משהו מיוחד , שונה מכל חגי - הארוחות - המשפחתיות האחרים . 
תמיד זכור לי הרגע בפארק ארבע העונות בהוד השרון , שבו כולם עוצרים ומסתכלים על הזיקוקים . 
ואז אני הולכת ברחוב , רואה את כל הערסים\פקאצות\הכנס - קבוצה - סטראוטיפית - כאן נלחמים אחד בשני , ואנשים נלחמים על מחיר של צעצוע מהבהב שלא עושה שום דבר . 
ככה אני אוהבת את עמישראל . 
( : אני מעבירה את השרביט ל : ~ ברית ~ נעה ~ תמר [ לא זו שהעבירה לי את השרביט ] . 
אתן צריכות לכתוב שלושה דברים שלא ידענו עליכן , ולהעביר לשלושה אנשים נוספים . 
שנת שלווה ו - Serenity לכולם ! 
^ ^ מתחשק לי לקנות את הדיסק של הסמית'ס , בעיקר כי בהרבה מקומות הזכירו את השם שלהם ביחד עם איזה רחוב לונדוני ואפרפר , וזה בדיוק מה שאני צריכה עכשיו . 
לא שאני חושבת שהם יכולים להביא לי את החורף , הוא יגיע לבד ואני מוכנה לחכות , אבל משהו במעט השירים שלהם ששמעתי גרם לי לרצות לשמוע עוד . 
כל הדברים שאני כותבת בזמן האחרון , וגם לא רק בזמן האחרון , לא מצליחים להתעלות על כמה שורות . 
אני מניחה שהסיבה העיקרית לכך היא שאני תמיד חושבת עליהם כשאני רחוקה מהמחשב , ועד שאני מגיעה לכתוב אותם , הם נקיים לגמרי - מכל העטיפות והתוספות שכביכול לא חייבות להיות שם , אבל הן בעצם מהות הכתיבה . 
זאת תמיד הייתה הבעיה שלי , הצורך הזה בתימצות מקסימלי . 
אז נכון , אני לא חייבת לכתוב במחשב , אבל גיליתי שהרבה יותר קשה לכתוב על דף נייר . 
הלחיצה על המקשים במקלדת , יש בה משהו הרבה פחות ... 
.. 
. 
אישי , אני חושבת , מכתיבה פיזית של כל אות ואות , על קוויה ועיגוליה . 
ובצורה דומה , כתיבה בעיפרון קשה יותר מכתיבה בעט . 
קשה יותר כשמרגישים יותר . 
אולי טוב לי הלבד הזה בזמן האחרון , ואולי אשתגע אם הוא לא ייגמר בקרוב . 
או שאני לבד כמו שתמיד הייתי , ופשוט בזמן האחרון , כל השאר ביחד ? 
אני רוצה לנשום שוב את הים בלילה . 
העובדה שדברים נהרסו לא אומרת שדברים חדשים לא יכולים להיבנות , לא ? 
אבל אני לא רוצה דברים חדשים , וגם לגבי הדברים הישנים , לא ברור לי . 
אולי יש לי איזה דימוי בראש , משהו שכבר מזמן נגמר ובכלל לא היה , ואני רואה רק אותו עם הריח של המלח והחושך . 
