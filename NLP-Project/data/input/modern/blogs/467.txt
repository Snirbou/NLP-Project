את יכולה להיראות פתטית כשתהיי תלויה על חוטי דיג ברוח השוקדת בליל חג . 
מפקירה את חושייך ואת רגשותייך בצבעים של הרוח , בלחישות שלה . 
כשכתבתי לך : " שלפעמים החברות לא מורגשת , אבל היא כמו הרוח , גם אם את לא מרגישה אותה , היא תמיד שם " התכוונתי לכל מילה . 
אז נפלתי לבאר של מסקנות שהעבר לא משאיר הווה ולא מייצר עתיד . 
שאני תלויה כמו שהייתי תלויה אז , כשחיפשתי את מקום הביטחון היציב שלי . 
שחיפשתי בסיס , שחיפשתי קרקע תחת רגליי . 
שוב אני נוגעת בכלום , שוב אני מלטפת את ההכל , כשאני מבינה שביטחון זוהי סתם מילה ויציבות היא רק שינוי מתמיד . 
אז למה הייתי חייבת להעלות את הנושא ש .. :"מעניין איך ניראה כשניהיה גדולות , כשנשב בבוקר יום שבת עם איזה קפה או תה במרפסת שלי בבית ? 
" . 
למה הייתי חייבת ? 
למה . 
אני יודעת שכל מה שאני נראה לך מקובע , ושכל מי שאני נראית לך ילדותית , אבל זו מי שאני . 
זו אני . 
" בנית לך בית וחצבת אותו בנצח , אני מכיר אותך מדאם לא מאתמול , הכל נכון מאוד אבל בעצם ... יש לך חוזה עם מנהל קרקס גדול " הגשר הישן , רמי קלנשטיין . 
" אני נשאר פה , לא החלפתי כתובת ... 
.. 
. 
כשתחפשי מקלט ממה שאת אוהבת , אני אהיה כאן על הגשר הראשון " . 
הלוואי שהייתי לומדת לא ליפול למלכודות , לא להתכסות ברגש . 
כשאמרתי לך ש:"ככה אני , גם אם זה נראה לך מוזר , אני מחפשת את החברות הקרובות שלי . 
אז יש חברות לפה ולשם ולמסיבות ולאירועים ויש חברות לכל דבר , אבל בחג אני מחפשת שיבינו אותי " רציתי להוסיף שאני באמת מחפשת הבנה , אני מחפשת הקשבה . 
שאני אדע שלדברים שאני אומרת תהיה איזושהי השפעה . 
ככה אני . 
לפעמים הטוטאליות שלי מוליכה אותי לרגשות שסחבו אותי אתמול ושנסחבות איתי עד היום , עד עכשיו . 
התחושות האלה שבעצם אין לי אתכן כלום . 
שאתן לא שייכות אליי . 
שלעולם לא הייתן . 
אתן בכלל לא מכירות אותי . 
לא נראה לי שמעולם הכרתן . 
מעולם לא ידעתן . 
כואב לי שנדמה שאכפת לכן , אבל לא אכפת לכן בכלל . 
לתרץ שאנחנו בעלות מצבי רוח זה התירוץ הכי יפה , אבל כשפקחתי את עניי שמתי לב שיש שם רק רוע . 
רק שנאה . 
שום תחושה מוכרת שהייתה לי מהחג הזה אי פעם . 
בחיים לא חוויתי דבר כזה . 
חייתי את כל התחושות האלו במצבים שונים לגמרי , כשהייתי במקומות אחרים מבחינת ההתפתחות שלי . 
איכשהו לא חשבתי ששוב אשבר כמו ילדה קטנה , ואמצא את עצמי מזיעה ברחוב שומם ב 4 לפנות בוקר , מלאת שנאה . 
סוחבת משקל מיד ליד , מנשימה לדמעה , ומתפללת שייקרה נס ושאני כבר אגיע הביתה . 
ראיתי את כל זה ולא רציתי להיות שייכת . 
לא הרגשתי שייכת . 
אתן הלכתן . 
אני נשארתי שם . 
עם מוסיקת JAZZ ששמרה את הדמעות שלי בפנים , אבל ברגע שהחלטתי שהגיע הזמן הייתי כמו פצצה מתקתקת . 
תמימות זה דבר יפה , זה תמיד יפה .. 
. 
אבל יש לי הרגשה שכל פעם אני נופלת למלכודת שלה , כשחשבתי שכבר סיימתי להתמודד עמה . 
יושב לי גוש בגרון , שהתיישב לי על הלב . 
אני לא מסוגלת להמשיך ככה . 
זו לא אני . 
אני לא חושבת שזה מגיע לי . 
זה החג שאני הכי אוהבת . 
והוא נהפך לסיוט . 
לעצבים שרק חיכו להתפרץ . 
אף אחת מכן לא רצתה להיות שם באמת . 
אף אחת . 
הרגשתי שאף אחת לא הייתה מספיק שלמה עם עצמה כדי להודות שזה פתטאי . 
שזו לא מהות החג . 
אז חשבתי להרים כוס תפוזים , תפוחים , אפילו קולה , ולהגיד בקול חרישי שאני גאה בנו , שהגענו לחג הזה אחרי שנה לא קלה כשבהתחלה הסתכלתי על ל"ג בעומר וחשבתי שהוא יגיע עוד אלפי ימים , פתאום אנחנו חוגגות אותו . 
רציתי להגיד , נזכרתי בזה , אבל זה כבר היה מאוחר מידי . 
זו פשוט לא אני כשאני אתכן , אלו פשוט לא אתן כשאתן איתי . 
אז מה כל זה שווה ? 
כל מה שאני יודעת בחיים האלה למדתי מחברות . 
חברות עם ההורים , חברות עם המשפחה . 
המסירות לחברות , הנאמנות לחברות , הטוטאליות שלי אליה . 
קשה לי לכתוב גם כמה סבלתי ממנה . 
כמה היה קשה להכיל את הקושי שבה , את המורכבות שבה . 
אבל ידעתי תמיד אחרי שכשתסתיים התקופה , תגדל חני אחרת . 
אחרי הרבה דמעות . 
" מוסיקה " כתבתי במחברת , חיכיתי שתמציאי לזה אסוציאציה משלך , אבל את חשבת וחשבת ולא הגעת לשום מסקנה . 
" הכל " אמרתי , ואז אמרתי שזה בעצם : " כלום " . 
" אז מה זו מוסיקה בשבילי ? 
" חשבת לעצמך , ואני ידעתי שזו הרוח , אלו היצרים וזו האנושיות . 
זה בעצם גם הכל וגם הכלום ביחד . 
חבל שלא שאלתי אותך מה זו חברות . 
מצחיק שכשרמי קלנשטיין אומר לאישה הזאת שהוא לא החליף כתובת , ושהוא תמיד יהיה על הגשר הראשון , אני חושבת על כמה כתובות כבר החלפתי , ואיך הבטחתי שתמיד אחכה על הגשר הראשון עדיין לא בשביל גבר , אבל תמיד בשביל החברות . 
ואיכשהו היא לא הופיעה , או שקרה לה משהו בדרך , או שהיא התעכבה . 
אולי אני לא הופעתי , אולי קרה לי משהו בדרך , אולי התעכבתי . 
בסופו של דבר לא נפגשנו . 
אבל יש את השיר שלו , שמלא בתקווה שתחזור . 
ויש את השיר שלי , שמלא תקווה שהחברות תחזור . 
אני לא יכולה לקבל שינויים . 
אני לא מצליחה . 
בהומור זה לא הולך . 
כל דבר חודר לי עמוק ללב ופשוט מתמקם שם , עד שמשהו אחר ייכנס לשם . 
אני לא מסוגלת 'סתם' להיות חברה , אני לא מכירה את המילה הזאת . 
אני לא יודעת איך לגשת , איך לדבר , מאיפה להתחיל , איך להמשיך , מה להוסיף כדי לדבר אתכן , כדי ליצור משהו . 
אין לנו כלום . 
ומה זה בעצם כלום ? 
אני לא יכולה לתאר איך הרגליים שלי כאבו כשסחבתי את השולחן ואת הכיסאות מכל צד של כף המאזניים . 
כל פעם עצרתי . 
סחבתי את הכיסאות עד רבע הדרך . 
חזרתי חזרה . 
סחבתי את השולחן עד לכיסאות . 
ושוב , הכיסאות ואחריהן השולחן , המבט הזועם שלי בעניים ב - 4 בבוקר שבחיים לא נראה מאיים לי יותר מהיום בבוקר , פשוט הראה לי שבסוף נשארתי שם רק אני , ברוב השומם ההוא , מריחה את הריח שלי , הזיעה נוטפת בעורפי , הנשימות שלי משמיעות מוסיקה והלב בוכה לצליליי . 
הרוח השמיעה את אותותיה , בלי תזוזה , בלי אפילו צליל , היא צרחה , בכתה , אפילו שמחה . 
כשהסתכלתי לשמיים ראיתי את הכוכב וניסיתי לזהות את הצורה שלו , אבל כל מה שראיתי זה חיוך של ילדה . 
אני מדמיינת את הרגע שנשב סביב המדורה , שבעות ומותשות , ושום דבר בעולם לא יוכל לפעול נגדנו , כי ניהיה בלתי מנוצחות . אני מדמיינת שאני מבקשת מכולן שקט , למזוג כוסות ולהרים אותן באוויר ואז אני אומרת כמה מילים שלי , שאני מקווה שישנו משהו בכולנו . 
" למה את כל הזמן צריכה להשתנות ? 
" טל שאלה בהקשר של שינוי שדיברנו בינינו - כמה השתננו בשנים האחרונות , ואיך השלוש השנים האחרונות יכולות לשנות הרבה דברים . 
" אלמוג ענתה לה במקומי ש .. "היא יודעת שהשינוי יגיע בשלב כלשהו " .. 
. 
אז רציתי להוסיף שלפעמים צריך לדעת לכוון את התנועה בכיוון שהיא נוסעת , ולא לבחור ללכת הפוך . 
[ לדברי לני רביץ בספר 'בנימה אופטימית זו' .. שאני קוראת כל שנה כבר בערך 3 שנים וכל פעם מסיקה מסקנות שונות לגמרי ] . 
עכשיו אני לבד בבית , אחותי בטיול שנתי , אבא ואמא בעבודה . 
באיזה שהוא שלב אני אצטרך להתלבש ולמקם את עצמי בבית ספר , למרות הל"ג בעומר שנערך היום בערב . 
אמנם מדורה גדולה לא תיהיה לנו , כי הצלחנו לאסוף קרשים רק פעם אחת - אבל מדורה תיהיה - וזה הכי חשוב . 
בזמן האחרון שמעת דיבורים מכל מיני בנות שהן עושות ל"ג בעומר עם בנים והם אלה שאוספים את הקרשים . 
האמת שהייתי קצת בשוק . 
הרי כל הל"ג בעומר היא אסיפת הקרשים . 
למה אתן הופכות את עצמכן למפונקות ומחכות שמישהו יעשה בשבילכן את העבודה השחורה ? 
אני הבטחתי לעצמי שכל שנה בל"ג בעומר , אני אוספת קרשים , אני הולכת לקנות אוכל ואני אקטיבית . 
ל"ג בעומר זה חג שהוא פשוט קרוב לליבי , שכל שנה אני מרגישה שהוא מקרב את כל החברות שלי ביחד ומאחד אותנו בערב אחד שבכל פעם מחדש גורם לנו להשתוקק למהות שלו , ולהווי שלו . 
אני באמת שלמה עם עצמי עכשיו , כשאני יודעת שעשיתי כל מה שאני יכולה כדי שהל"ג בעומר הזה יצליח . 
בנות תירצו שזו תקופת מבחנים , שאין זמן , שהן עסוקות , אבל היום בערב .. 
. 
אני חושבת שבזמן שכן הלכנו לאסוף קרשים - זה היה באמת שווה את זה . 
אני לא אתייחס לזה שחברה כל כך טובה שלי לא עושה איתנו , רק בגלל שכבר שמעתי את הסיפור שלה . 
אבל אני יודעת שהיא תיהיה חסרה יותר משאני אוכל להכיל , בגלל שזה החג שלנו , וזה לא יהיה כך השנה . 
הכתיבה כבר לא זורמת לי ושום דבר לא מתחבר , ויש לי תנודות ברגש לכאן או לכאן ושום דבר לא תופס ביטחון באדמה , אבל מצד שני .. 
. 
כבר שכתוב בספר של לני רביץ - ביטחון ויציבות זה בעצם כלום , כי החיים הם בשינוי מתמיד שלפעמים תלוי בנו ולפעמים בכלל לא , ואני צריכה לדעת להסתגל בדרך של הומור וצחוק . 
קשה לי להאמין של"ג בעומר הגיע , ושביום שני אני כבר בחו"ל . 
קשה לי להאמין איך הזמן עובר כל כך מהר בלי שאשים לב בכלל .. 
. 
ואיך מדיבורים על ל"ג בעומר בתחילת השנה , בעצם הגעתי לל"ג בעומר . 
וההודעה ההיא שכיוונתי ל - 9 בבוקר , שאומרת שהיום ל"ג בעומר של 2008 רק הפכה אותי למאושרת ברגע שהבנתי שזה באמת היום הזה . 
חג שממיייחיחחחחחח אני מרגישה שאני קופאת מתחת ללחץ , שאין לי כוח לסחוב את הרגליים במורד הרחוב . 
אני מרגישה שהרסו לי את הל"ג בעומר עוד לפני שהתחיל , בפנטיות המעצבנת הזאת ובאדישות שמאיימת להרוג את כולנו . 
שכחתי את עצמי . 
שכחתי לכתוב על יד אליהו מול גלבוע\עפולה , על הרגעים הקטנים , על תחושת הסיפוק . 
שכחתי לאגור כוח ושכחתי שמילה אחת משנה את כל התמונה . 
שכחתי איך באנו עם עמית מהכדורסל , וקניתי חולצה של מכבי . 
איך הילדים הוציאו לנו את התנוך מהמקום , ואיך היו שם עניים שהיו מרגשות ומסקרנות ובבת אחת לא די מעניינות . 
את תחושת הכוח , את העובדה שאני הכי חזקה בעולם שם , הכי בטוחה בעצמי . 
הדימוי העצמי מקרין עצמו על הדימוי הגופני ואני מרגישה עילאית . 
לצאת עם אמא , רון , עמית ואיתי ליד אליהו זו חוויה חד פעמית הגדושה במילים טובות , בצחוקים ובחיוכים . 
מה גם שמכבי לא נמצאית בתקופה טובה , והייתי שם כדי לתמוך ולעודד בכל גרוני . 
כאילו שלא מספיקים הלילות ללא שינה , והשינונים הבלתי פוסקים . 
שכבתי במיטה ודמיינתי את מחברת היסטוריה , עברתי שורה שורה , אז למחרת לשבת בכיתה ולקוות שניעלם כולנו למקום טוב יותר , להסתכל על דף הבחינה , לשכוח מהכל , להיזכר בהכל ואחר כך בחוץ .. 
. 
להבין ששכחתי כמה מילים חשובות שהיו יכולות לשנות לגמרי את הציון . 
4 שאלות בבוחן , שמתוכן הייתי צריכה לבחור 2 . 
2 שאלות ! 
! 
11 כשאני למדתי 8 עמודים משני הצדדים . 
המבחן בביולוגיה הלך הכי רע שיכל לצאת . 
אני מרגישה כל כך פחות מכל מי שיושב\ת במגמה הזאת . 
אני מתאמנת 4 ימים לפני הבחינה , שיננתי לי , ביררתי שאני מבינה את החומר טוב טוב ואז הגיע יום הבחינה . 
ישבתי שם , מול הדף הריק והבנתי שלמדתי לחינם ולא התמקדתי בדברים הנכונים . 
רציתי להוציא למורה את הראש ולא לכתוב איך הגמל מסתגל לסביבה יבשה , רציתי לצאת ולברוח משם . 
אחר כך מחוץ לכיתה , עוד שמעתי על אנשים שהלך להם טוב יותר או פחות , אבל יותר טוב ממני - זה בטוח . 
אני לא יכולה לברוח מהתחושות שמלוות אותי לכל מקום . 
פתאום איבדתי את האמון בעצמי . 
ממתי אני חוששת מהיסטוריה ? 
מחצית קודמת היו לי ציונים כמו 93 ו - 94 , ועכשיו אני עומדת על 70 ו - 68 . 
בא לי לבכות שזה לא מגיע לי , אבל אני לא יודעת אם זה ישנה את התוצאה שכבר ניתנה לי . 
אני לא רוצה לשמוע שתעבדי , כי אני עובדת . 
אני חוזרת , אני משקיעה . 
מה לעשות שלפעמים כשאני אומרת שלא הולך לי , ושאת אומרת שהולך לך .. 
. 
אני מקבלת 68 ואת 100 ? 
זה כאילו שנקרעות לי הכנפיים תחת הלחץ , ולאט לאט אני מתכנסת בעצמי לתנוחת עובר . 
אני יודעת שאני יכולה לעבור את התקופות האלה , אני יודעת שיש בי את הכוחות האלה . 
הכוחות להישאר ביום שבת בבית ריק , כשכולם יצאו לבלות , להסתכל על דפי הסיכומים ולהחליט שאני עושה את זה . 
אני מרגישה חולה , בלויה ועצובה . 
ומתווספת לתחושות האלה התחושה המצערת מכל - והיא שהרסו לי את ל"ג בעומר באדישות הזאת . 
חברה שלי הרסה לי את ל"ג בעומר בגלל שהיא אמרה שתעשה איתנו , אחרי שהיא לא נמצאת בכיתה שלי , כל היום נמצאת עם חברה אחת , ואז כשיש לנו הזדמנות לחגוג את ל"ג בעומר שאנחנו כל כך אוהבות , את מתרצת שהאווירה הלוחצת לא ממש מתחבבת עלייך , ושתלכי לעשות מדורה עם בנות שמעולם לא עשית איתן מדורה לפני . 
תעמידי פנים , אין לי שום בעיה . 
בעצם , יש לי הרבה בעיות . 
אני מרגישה נבגדת . 
אבל את זה לא תשמעי ממני , לא כל עוד את שם ואני פה . 
אני מפחדת לשכוח מה שהייתי . 
אני מפחדת לשכוח מאיפה שאבתי את הכוחות שלי שאז לא נזקקתי להרבה כדי לאסוף כוחות מחודשים . 
" כן , חני .. 
. 
את זוכרת שסיפרת לי כשהיית ילדה שלפעמים את מרגישה צורך לחייך כי זו חני וחני תמיד מחייכת ? 
" אבא שלי סיפר לי בארוחת בוקר ביום שבת על מה שסיפרתי לו כשהייתי ילדה , ופתאום חלפו לי כל המחשבות בראש וכל התחושות צצו להן ועלו על השולחן . 
שרטו והזכירו שפעם באמת פחדתי לחשוף שאני עצובה כי פחדתי שלא יכירו אותי יותר כחני . 
האם זה תקף גם עכשיו ? 
