מה שנחמד , שלמרות כל השכלולים הטכנולוגיים ואתרי הענק שמשתלטים על האינטרנט , עדיין יש דברים כאלה , סתם ב - HTML פשוט , שמצחיקים וחמודים כאחד . 
רק אני מוצאת את העריכה ב " הארץ " מטרידה - משהו ? 
ושלא תבינו אותי לא נכון , אני באמת אוהבת יענים ... 
.. 
. 
וואו , לא ייאמן . 
סמאשנובה הפסידה בסיבוב הראשון בווימבלדון . 
פשששששששששששששש . 
יש לי הצעת ייעול - אולי תעברי לייצג מדינה אחרת ? 
עשית לנו מספיק בושות . 
קראתי את הכתבה הזו בוואלה , ושאלתי את עצמי - מה עוד צריך לקרות , כמה כשלונות מחפירים צריכים להתרחש ? 
לאיזה מצב נואש רוצה שרת החינוך להביא את מערכת החינוך ? 
כמה עוד נזק את רוצה לעשות , לימור ? 
בחברה עסקית שמראה תוצאות עלובות , כמו שמראה מערכת החינוך , מי שלוקח על עצמו אחריות זה המנכ"ל והמנהלים האחרים . 
כבר שנים שהאישה הזו עושה נזקים , בושות ומשקרת בלי למצמץ , ולא עולה על דעתו של ראש הממשלה ( למשל ) או איזה עותר לבג"ץ שהגיע הזמן לבעוט את לבנת החוצה ? 
די , לכי הביתה . 
עשית מספיק . 
קיבלת " נכשל " בחינוך , ניהול , ארגון ואידאולוגיה . 
לפטר את לבנת ! 
וכפתור לכל המעוניין : טורניר הטניס שנחשב ליוקרתי מכולם מתחיל מחר , אבל אין סיכוי שבעולם שאני אצליח לראות יותר ממשחק אחד או שניים . 
מה גם , ששוב , בצורה מעוותת לחלוטין , יורוספורט לא משדרים את הטורניר , ומי שרוצה לראות את המשחקים על הדשא ( " דשא זה לפרות " - שחקן הטניס האגדי מנואל סנטנה בשנות ה - 60 ' , והיום הענק הרוסי מאראט סאפין ) יצטרך , כרגיל , לסבול את הפרשנות הבלתי נסבלת של אגדת השדרנים - יורם שמרון , יימח שמו . 
ווימבלדון הוא גם טורניר שבו המשחקים מופסקים כל חמש דקות , בגלל גשם , חושך , נאד של המלכה או שילוב של שניים או יותר מהגורמים הללו . 
הפייבוריט הוא כמובן פדרר , אבל יכול להיות שאנדי רודיק ייתן לו פייט . 
סאפין אולי שונא דשא , אבל יש לו תקופה טובה עכשיו על המגרשים האלה , לכן הוא יכול להפתיע . 
מדברים על אנצ'יץ ' כאופציה , וכמובן שהבריטים מחכים בכליון עיניים שהנמן יפסיק לעשות להם בושות , אבל הלוזר לא צפוי לחולל דרמה מיוחדת . 
גם יואיט בתמונה , אם כי לא שמענו ממנו איזה זמן , ולכן אי אפשר לדעת מה הוא יעשה , חולה הנפש הקטן . 
כן , ואין אגאסי . 
עוד סיבה לא להצביע ביבי . 
בנשים מדברים על שאראפובה וסרינה , אבל יש גם הנין וקלייסטרס . 
וזה בערך מעניין לי את הטוסיק . 
מבחינת ישראלים : אוקון ( 152 בעולם ) , ישחק בסיבוב הראשון נגד הצרפתי מונפיס ( 82 בעולם ) . 
פאר ( כבר 62 בעולם ) תשחק מול טו האמריקאית , שמדורגת 153 בעולם . 
סמאשנובה ככל הנראה תחטוף בראש מליחובצבה ( מה יהיה עם השמות האלה ? 
! ) , כך שאין מה לדאוג שמא נופתע . 
רם וארליך מדורגים 15 בטורניר , ואולי יביאו לנו קצת כבוד . 
ובכן , בברכת Cheers בריטית , נוכל רק לקוות לטוב . 
היום , בפעם הראשונה בחיי , ניגנתי בתופים ביחד עם הרכב . 
אמנם לא היה מדובר בפילהרמונית , אלא " רק " בגיטרה ובגיטרה בס , אבל בכל זאת זו היתה הפעם הראשונה , הייתי בלחץ רציני מהעניין ופחדתי מאד לפשל . 
אבל כמו בהרבה מקרים - הציפייה למשהו היא הרבה פעמים הרבה יותר גרועה מהדבר עצמו . 
ולא רק שלא היה גרוע , אלא היה ממש נחמד ונעים , ונראה לי שעשיתי את העבודה די טוב . 
או תוף . 
בכל מקרה , אין עוד יותר מדי זמן עד ההופעה , ואני מקווה לחדד את יכולותיי ככל האפשר לקראתה . 
* * * חזרה אחרת היתה בשיחה שהפכה לשיחות , שהיא קבועה ולא משתנה אצלנו כבר שנתיים . 
חוזרים , חוזרים , מסתובבים , מסתובבים . 
בעצם , מה אני מאשימה את עצמי - זה אתה שנמצא בלופ שאתה ממאן לשבור אותו . 
חוזר , חוזר , כואב , מתעצבן ולא עושה כלום כדי לתקן את המצב . 
יאללה קדימה . 
הגיע הזמן . 
אל תחזור . 
* * * המשפט שאני אומרת הכי הרבה בזמן האחרון הוא " על הזין שלי " , בווריאציות שונות . 
זה לא אומר שלא אכפת לי מכלום , כי אכפת לי מהרבה דברים . 
אבל כששמתי לב לזה , הבנתי שבאמת ובתמים למדתי להפריד בין מה שחשוב באמת לבין השטויות . 
ושלא באמת אכפת לי מה אחרים חושבים עלי , שזה היה תמיד נכון . 
3 מלים שאומרות הכל . 
* * * טיקים מזדמנים בעפעפיים זו תופעה מעצבנת . 
* * * עוד לא קניתי מאוורר . 
תקלה חמורה וחם פה נורא . 
לא נורא , אומרים שלהזיע שורף קלוריות . 
ככל הנראה , כשכתוב על קרטון חלב שהתאריך האחרון לשיווק הוא 20 ביוני , לא מדובר על מדע מדויק . 
ככה סתם , כאילו כלום , התחשק לי לקחת שלוק מהקרטון במקרר . 
מטעמי חשד עוד ריחרחתי את הפייה וריח חשוד עלה באפי . 
" אבל כתוב 20.6 " , אמרתי לעצמי בקול נוזף . 
" מספיק עם הקונספירציות " . 
ושתיתי . 
שתיתם פעם חלב חמוץ ? 
מדובר בגועל נפש של ממש , טעם פיגולים שאין לו תקדים , זוועת אלוהים בהתהוות . 
למזלי , לא בלעתי . 
ירקתי את התערובת המבחילה היישר לכיור ומיהרתי לשטוף את הפה במים . 
באמת , יצא לי לבלוע כמה דברים מגעילים בחיים שלי , אבל זה היה אחד המנצחים הגדולים . 
מסקנות : * יש לסמוך על חוש הריח . 
* לא להאמין לכל מה שכתוב . 
* חלב תנובה כנראה מתקלקל יותר מהר ממה שמקובל לחשוב . 
* מצד שני , יכול בהחלט להיות שהסירחון שוב השאיר את המקרר פתוח מתישהו . 
אני צריכה לשים יותר לב . 
