שני פוסטים ראשונים משרשור בפורום של Steel Beasts : Jeffrey : hello , who can give me pictures or links to some video images of US ( or any other country ) tanks or armored vehicles being destroyed by any weapon Thanks , Jeffrey NEpi : ? 
how this is called ? 
tank snuff טוב . 
אתמול פקדתי את פסטיבל האקסטרים שהתקיים ליד כפר ויתקין . 
אז מה היה ? 
בקווים כלליים - פאנקיסטים / רוסים / שיכורים / קטנים , תבחרו כל שילוב שנוח לכם לעין - מכות מאבטחים VS אותם פנקיסטים נ"ל , למאבטחים שלום . 
- הרבה מאד להקות , גרועות מינוס לרוב , למעט להקת פאנק אלמונית שנתנה את הנשמה , להקת בלאק מטאל לפנים וההד ליינרס , תושבי גרמניה הרחוקה , Das Ich , ועליהם בהמשך . 
- כמעט כל המאפיה הרחובותית הייתה שם ( אריאל , יונתן , ועוד כמה לא מוכרים לי בשמם ) . 
כמו כן הרבה פרצופים מוכרים מהסצנה . 
וענבל הייתה שם . 
על זה בהמשך . 
אולי . 
כנ"ל גם מור , ידידת האיסיקיו , שבסוף לא ניגשתי אליה להציג את עצמי . 
לקראת סוף הערב חברתי לאלכסנדר הידוע בפורום הטכניון בתור " אלכסנדר " ולחבר שלו הנגד בחיל הים , שהתגלו כאנשים חביבים במיוחד , עם חוש הומור תואם את שלי ושאפילו תרמו לי בירה , קבנוס ומלפפון חמוץ . 
כמו כן הכרתי את לאוניד , גיטריסט של להקת דאת' נחמדה שאת ( שוב ) שמם לא זכרתי . 
בסיסט הלהקה ( אם אני לא טועה ) ניגש אלי לפני כן כשראה את תיק הגדוד שלי והציג את עצמו כאיש 188 . 
תגובתי לכך הייתה ה"לא נורא " התקני שלי . 
אני חייב להפסיק עם זה . 
- המאבטחים , כרגיל , ג'לובים רוסיים , ואחד מהם הפגין יכולות זכרון מדהימות כאשר זיהה אותי בתור אחד מבאי ההופעה של סיילם בחיפה ( ! sic ) . 
המאבטחים בכניסה בחרו להשתעשע בשרשראות הרבות שאורחי הפסטיבל נאלצו להשאיר בחוץ , ונראו לכל העולם כקופי אדם שמצאו להם שימוש נוסף לסלעים הגדולים והחדים האלה שמוצאים ליד הנחל . 
- ארגון הפסטיבל היה מתחת לכל ביקורת , אנשים התחילו להכנס בסביבות 6 , בניגוד ל - 2 כמובטח , אבל , משום מה לא הייתי מופתע במיוחד . 
ועכשיו , בפירוט רכשתי שני דיסקים , Fasade של Lacrimosa . 
אני יכול רק לחזור על הכרזת המוכר כשלקחתי את הדיסק " אה , הנה מישהו קונה איכות " . 
ואכן , איכות נטו . 
Mutter של Rammstein . 
דיסק שהוא שם דבר , מצבור להיטים ענקי וגורם לנקיפות מצפון רבות על שמיעה של העותק הצרוב אשר ברשותי . 
But never more . 
מיה התגלתה כבן אדם נחמד , שקט למדי , בעלת הצורך שגם אני שותף לו , לסווג אנשים לפי מראה חיצוני ( ציטוט " הנה , זה מטאליסט " ) . 
יריית הפתיחה נורתה בעודי מגיח מאחוריה מדלת חנות הפרחים ובהצהרה שחנויות הפרחים לא פושטות את הרגל בגלל שאנשים קונים פרחים . 
קניתי לה ורד אדום - קהה , לטעמי אולי הפרח הכי יפה שיש . 
לאחר מכן נסיעת אוטובוס למחלף כפר - ויטקין ( קניתי את שני הכרטיסים , מיה לא מצמצה , 1:0 לה ) , הליכה ברגל ארוכה עד למקום האירוע , בדיחות על פריקים , צבים ומארגני הפסטיבל . 
ישבנו בקצה הפרדס עם עשרות ילדים קטנים . 
שקלתי להציע לה להכנס עמוק לתוך הפרדס ולעסוק בקצת שס"ק , אך בסוף נמנעתי . 
: סמיילי מהורהר : בסופו של דבר מיה לא נתנה לי אפשרות לא לשתף איתה פעולה במשחק . 
בהכרזת כאב ראש וחוסר כוח לילדים בני 16 היא זנחה אותי לאנחות ולבדידות . 
וזה כל מה שאתייחס אליו . 
הפלישה הגוטית החלה לפנות 2 , לקראת הופעת Das Ich , מסמר הערב . 
כוח הפלישה כלל כמעט את כל הפרצופים המוכרים , שלרובם אין שמות , ואחת שיש לה שם . 
ענבל . 
היא נראתה יפה כמו תמיד , קרה ובלתי נגישה . 
לא ניגשתי . 
כמובן שהכל בראש שלי . 
ועדיין . 
גם המלווה הנצחי שלה היה שם . 
שונא אותו , בלי סיבה , ושנאה תהומית כל כך . 
בחורה גוטית חמודה עם שרוכים ורודים במחוך התעקשה להתקרב אלי עד מאד כששאלה אותי משהו לגבי הלהקה המופיעה . 
נהנתי . 
לראשונה ראיתי גוטית רוסים זכרים קטנים . 
הם נראו כחיים את הסטראוטיפ של הזכר הגוטי ויקטוריאני , עד כדי וכולל חולצת משוררים לבנה . 
חה חה . 
שיהיו לי בריאים . 
בדמיוני אני רואה אותם קוראים שירי ביירון בבתי קברות בשעת חצות . 
האני כפי שהצלחתי בגרמנית הקלוקלת שלי לתרגם את שם הלהקה , נתנו הופעה . 
רגע . 
הופעה . 
חיבתי ללהקות שיודעות לתת הופעה ידועה . 
ואפילו שניגנו EBM די שיגרתי ולא מרגש במיוחד , גם אני כאחד האדם מחאתי כפיים והתדנדתי בקצב , בעודי צופה בשדון האדום שהלהקה כנראה אוהבת לקרוא לו הסולן . 
הוא היה מרהיב . 
הפנים שלו הביאו את עובדת היותו יציר הגהנום והוא עשה עבודה הרבה יותר טובה בלמשוך את עיני הקהל מאשר שתי הבחורות הלא קשורות שמשום מה נשכרו ( ? ) כרקדניות הרקע . 
גם הקלידן בעל קרני השיער האדומות היה חביב . 
לפני ההופעה שמעתי אותו מצהיר ( ובצדק ) שהגרמנים צריכים לזכור את השואה כדי שהדבר לא ישוב . 
בהופעה עצמה חברי הלהקה חזרו על מחוייבותם ללחימה נגד גזענות מכל סוג שהוא . 
חמודים . 
ישראבלוג משפיע מתחיל להשפיע עלי . 
במהלך כל הערב המחשבות שלי לקחו צורה של כפתורי בלוג . 
גם אני מכור לחד תחמוצת המימן גם אני אמות במלחמה הקרובה . 
ועוד רבים אחרים שאני לא מצליח להיזכר בהם כרגע . 
את כולם תזכו לראות בקרוב מעל שולי הבלוג . 
עד כאן , בברכת פגז ראשון מטרה , Bloody 
