הגיע חודש חדש . 
אני בקושי זוכרת מה קרה בחודש הקודם [ הייתה לו התחלה מדהימה , יום הולדת וחופש פסח , אבל כחודש הוא היה מפוזר ולא - אחיד . 
] למרות שאני לא אוהבת את פסח בדר"כ , הצלחתי להנות מהחופש הזה . 
הוא התחלק למספר חלקים : ~ טיול חו"ס . 
ארבעה ימים , ציוד על הגב , לרמת הגולן . 
לימד אותי קצת על עצמי , והיה מהנה ביותר . 
הדבר הטוב ביותר בו היה החברה - חו"סניקים , חלקם מקבוצה אחרת שהצטרפה אלינו , וחלקם חברי הטובים מביה"ס . 
חוץ מזה , היו גם הנופים הנהדרים , ההליכה המהנה והתחושה שהנה , אני לא רק נשארת בבית ויושבת מול המחשב כל היום ; אני גם עושה דברים כאלה , שמרבית האנשים לא עושים . 
~ נסיעה לקיבוץ של סבתי . 
שהייה של שלושה ימים עם בני הדודים - What ' s gonna be wrong with that ? 
לשמחתי , הניתוק מהמחשב גם עזר לי להתקדם עם הקריאה : סיימתי את " פרא " וקראתי יותר מחצי מ " אומן השיר " [ שהספקתי לסיים בינתיים . 
] באחד הימים יצאתי להליכה קצרה בקיבוץ , והופתעתי לגלות עד כמה אני לא מכירה אותו . 
חבל לי שכבר כמעט ולא נשאר ממנו כלום . 
~ כנס " עולמות 2005 " . 
גולת הכותרת של החופש . 
איך אוכל לתאר ? 
היה נפלא , נפלא , נפלא . 
שלושה ימים מלאים בבאפי , ספרים והמוןהמון אנשים טובים . 
הייתי בהרבה מאוד הרצאות , הקרנות פרקים והפקות מקור מעניינות ומצחיקות - עד - דמעות [ " ... עד שיום אחד אמרתי לו 'סב"ט, תעשה לי ילד' - והוא עשה ! 
" XD ] , ופגשתי כל כך הרבה חברים וסתם אנשים ואנשות נחמדים . 
באחד הבקרים , בדרך לכנס , נסעתי באוטובוס , ושמעתי אנשים מדברים על סרט כלשהו , שבמקרה ראיתי כמה ימים קודם לכן . 
רציתי לבוא אליהם ולומר להם מה דעתי על הסרט , אבל אז נזכרתי שזה לא " עולמות " אלא 'העולם הרגיל ' , וכאן אין גיקים חביבים שאפשר להתפרץ להם לשיחות [ : אני מתגעגעת [ " אייקון " בסוכות ? 
איך אפשר לחכות ? 
] . 
~ ~ ~ ובלי קשר - החלטתי שהגיע הזמן להרפות . 
התקופה ההיא , הטובה והקסומה , הסתיימה כבר לפני מספר חודשים , ואין טעם לנסות להאחז בה . 
אם אני רוצה ואם לא , הקיץ הגיע , והעולם משתנה . 
אני חושבת שעליי לקחת את שני הדיסקים ההם , שמסמלים לי כל כך הרבה , לשמור אותם בפינה של המוח שבה שמורים היטב כל הזכרונות מאותה התקופה , ולא לשמוע אותם יותר [ לפחות עד החורף הבא . 
] אני מפחדת שהשמיעה שלי אותם הופכת למשהו חיצוני מדי , ולא באה מהלב , כפי שהיא הייתה בהתחלה . 
כמובן שאשמע שוב את השיר ההוא , החשוב והאהוב ביותר , עוד פעם אחת . 
ביום הזיכרון , לזכרו . 
~ ~ ~ היה טוב , ויהיה טוב , אני מקווה . 
רוח של סיום מנשבת לה לאחרונה . 
איילת . 
