כמו בטטריס , יש וימים נפרטים לקוביות שמסתדרות יפה אחת ליד השניה , לשורות שנמוגות בעדנה מחממת לב , והימים נצמדים אחד לשני , ושבועות מצטרפים וככה , אבל בדיוק ככה , זה צריך להיות , אני יודע . 
האוטו מגיב בנהמה צייתנית , השיר שאני הכי שומע לאחרונה מנגן ברדיו מהשניה שאני פותח אותו , המקפיא מפוצץ בבשר מכל הסוגים , ארבעה סטייקים מפשירים להם מעדנות במקרר , המזגן מלחש חימום בדירה החדשה , הפוך כבד במידה מדויקת , ושבת בבוקר מעירה אותי בקרן שמש לעיניים , עם אימון שמכאיב בדיוק במידה . 
היריבים ברד אלרט נושרים זה אחר זה , הבאגים בעבודה מחכים לי ר ' , ארוחת הצהריים שנזמין היום תורכב מכמה חתיכות חזה עוף ברוטב חריף , ואחר כך , התחרדנות מצודקת במרפסת האדירה של המשרד , בוהה ברכבות עוברות לי תחת המעקה . 
בזוית העין ניצוצות , פוליגונים , מסתדרים לכדי אובייקטים מוחשיים , על סף הפריצה . 
נאמר לי הבוקר שאני ניאו של אנשים . 
שלא כמו הליצן מהמטריקס , אני לא רואה שורות קוד , אני רואה רגשות . 
נאמר " ואתה , אדיוט , תשתמש בזה לטובה , זה לא חוכמה לפרוט לאנשים במקום הכואב , תתחיל ללטף " . 
כאילו , לעשות אותי מפויס ? 
אדיוטיזם חמוד שכזה . 
" יפה לך קנאה " , אני אומר , " אם רק היית רואה את זה כמוני . 
" במקום , ללכת עם חולצה , במקום , איזו הצהרת אופנה , שימי עלי את המדבקה ועם המגהץ , תקבעי , ככה , אפשר להסתיר סימנים של צפורניים . 
כשאת חורטת בעט ציפורן על גבי מלים כאלה , אין לי ברירה אלא להצטמרר . 
