תכף ליל הסדר . 
אבל לא בזה יעסוק הפוסט . 
לנושא הזה נקדיש פוסט משל עצמו , או שאולי לא . 
אני חושב שאת הפוסט הזה אקדיש לעידכון במאורעות השבוע ומשהו שחלפו . 
אז מה היה ? 
קודם כל , רכשתי לעצמי כרטיס להופעה של עידן רייכל . 
חשבתי שנהייה קצת ( מי שמוכר בסיפור , יודע למה התכוונתי בקצת ) ומסיבות אלו ואחרות הפכנו להיות חמישה . 
4 ממדעי המחשב . 
1 מגיאופיזיקה ( אנוכי ) . 
ערב לפני המופע הסתבר שאני תקוע בתל אביב , בלי יכולת לחזור . 
והייתי די אובד עצות . 
החלטתי שיום חמישי , שהוא ערב המופע אין לי ברירה אלא למכור את הכרטיס . 
מבחינתי זו הייתה פעולת ייאוש . 
וכך היה באמת , נסעתי לאוניברסיטה כשאני נחוש למכור את הכרטיס . 
אפילו טרחתי ותליתי מודעה ( שאיש לא הגיב עליה ) " מעוניין למכור כרטיס למופע של עידן רייכל הערב " . 
בסוף , אחרי שעה הגיעה סוג של ישועה . 
אני אשן אצל מישהו מהמעונות , עתודאי , שהולך למופע ומסכים לארח אותי . 
ומכיוון שרציתי ברמה העקרונית ללכת למופע - הסכמתי . 
לשם שינוי , דברים זרמו . 
המופע היה מדהים . 
הוא עלה בהרבה על הציפיות שלי . 
במישור אחר , הגעתי לתובנות מסויימות . 
הרייכל הזה הצליח להרקיד אולם שלם , שחצי ממנו היו תיירים מצרפת ואמריקה ( בעיקר אמריקה ) על הרגליים . 
פשוט מדהים . 
מה גם שהמופע היה איכותי . 
בכל מקרה , נפרדנו מ - 3 עתודאים ונשארנו 2 . 
אני והמארח שלי . 
הוחלט , שנמצא את הדרך לנמל - מהמעונות בתל אביב . 
מה שלא נראתה משימה קשה במיוחד . 
השעה הייתה 0:00 והיינו עייפים למחצה , ממוסטלים מה'היי' של המופע(אם אפשר לקרוא לזה ככה ) . 
המטרה הייתה בכלל , למצוא מקום נחמד שאפשר לשבת בו , לשתות משהו . 
בדרך לא דרך שכללה הליכה לכיוון עזריאלי ואז מעבר לכיוון פניה אלוהים יודע לאן . 
עד שהגענו לרחוב ירמיהו פינת ישעיהו שנראה כמו רחוב שמצלמים בו סרט ערבי . 
שם כבר ביקשנו הכוונות והסתבר שהיינו בכיוון הנכון . 
הגענו לנמל . 
היה כבר לקראת 1:00 . 
הנמל זה מקום די גדול . 
מצאנו בסוף איזה משהו , הזמנו לשתות בירה . 
גם אכלנו איזה משהו קטן כדי שיהיה כוח לדרך הארוכה חזרה . 
הו אז ... 
.. 
. 
בעקבות שיחה שניהלנו , המארח שלי נזכר בפרט מאוד חשוב - " אחרי 0:00 לא מכניסים למעונות אורחים ... " ואז מגיע השלב של הלחץ והפאניקה . 
של " מה עושים " . 
הוא בחור חכם . 
החלטנו שנעבוד על השומר . 
השותף האמיתי שלו לדירה חזר לביתו . 
הוא לימד אותי ת' ת.ז . 
של הבחור ( ואני עד עכשיו זוכר ) . 
לימד אותי את הכתובת שלו . 
בקיצור הכל היה מושלם . 
כל מה שהיה צריך לעשות - זה להגיד לשומר הנחמד : ששכחתי את התעודות עלי , והדרך למנוחה ולנחלה בכיס . 
אז או שאני לא כזה שחקן טוב . 
או שהשומר עושה עבודה טובה מידי . 
או שאולי השומר סתם מנייאק . 
אבל לא נכנסתי . 
על כל מה שהיה לי להגיד היה לו מה להגיד . 
ובסוף , אחרי כמה דקות של ויכוח עצבני , פרשתי לי . 
הבנתי שהלילה אני לא אשן . 
השומר הזה היה מתוחכם . 
היו לו כל מיני שיטות , וזה גורם לי לתהות אם אפילו כדי להיות שומר בקמפוס , האדם זקוק לתואר ? 
בכל מקרה , בייאוש , הלכנו אל בית הקפה הסמוך שם חיכו לנו כורסאות חמימות ומוזיקת אייטיז שהתאימה לשעה זו של חילופי בוקר - לילה . 
דיברנו קצת ואז נרדמתי . 
ואז קמתי והוא נרדם . 
הוא טוען שהיה לו קשה לישון . 
הוא הרגיש לא בסדר . 
ואני באמת ניסיתי להרגיע - המצב הזה היה צפוי עוד ממקודם . 
אז באמת אפשר לשים את הראש על הספה ולישון . 
זו שעה מעניינת 4:00 . 
מצד אחד הכל מכין את עצמו אל היום שמגיע , אבל פה ושם עוד מוצאים שרידים מהיום שהיה , או הלילה שהיה . 
מכל מה שנחגג בלילה . 
אחרי איזה שעתיים של המתנה , שהיו כמו השעתיים האחרונות של הצום ביום כיפור . 
אתה כבר רוצה שייגמר . 
הלכנו לרכבת . 
ואז עם כל המזל שהיה לי באותו הלילה , הסתבר שהרכבת סגורה . 
מזל שעבר שם אוטובוס . 
טוב , נפרדתי מהמארח שלי . 
באיזה 5:00 ומשהו , היו על האוטובוס כמה חיילים מנומנמים . 
עלה גם עוד עתודאי שלומד איתי את הגיאופיזיקה . 
והם הלכו לדרכם . 
מת מעייפות מצאתי את הדרך לאוטובוס של קונקס . 
תחנה מרכזית לקראת 6:00 . 
כנראה שנרדמתי בנסיעה או שסתם היא עברה מהר . 
אבא סיים משמרת לילה בדיוק , אז הוא אסף אותי ישר הביתה . 
כל העולם התעורר - אני הלכתי לישון . 
היום המשיך ברסיטל , שהיה מאוד מאוד מוצלח . 
אבי אתה בחור מאוד מוכשר והרבה זמן לא נהנתי ככה ממוזיקה קלאסית . 
ואחרי הרסיטל הוא המשיך בהשלמת שעות שינה . 
השבוע האחרון היה בסימן היציאה לחופשת הפסח . 
הכל היה בדריכות . 
וחוץ מזה , גם היה בסימן קבלת המחשבים הניידים בשל היותנו פריפריה ועתודאים . 
וכך היה באמת . 
את המחשבים זכינו לקבל ב - יום ראשון במה שהיה אמור להיות טקס . 
אבל היה יותר כמו חתימה על מסמך . 
סה"כ מדובר ברכוש צבאי איכותי . 
אני שמח שנכנסתי לפרוייקט הזה . 
קיבלנו גם תיקים , אבל רק אני מתלהב מזה . 
כרגע המחשב , העונה לשם HIRO , שימושי ביותר , מעבר לזה שהוא מריח כמו מחשב חדש , ואין על ריח של מחשב חדש , הוא גם תומך במצלמה ומיקרופון ומאפשר לי כבר כמה ימים שיחות איכות עם אנשים בסקייפ . 
ומי שירצה להוסיף אותי מוזמן - oziris_ra זה השם משתמש . 
ופתאום , שביתה ברביעי . 
מה שאומר , כן , חופש פסח שהתארך לו ביום אחד . 
אושר שמחה וגיל . 
יום חמישי , לקחתי את בני דודים שלי לצבי הנינג'ה . 
היא תכף בת 9 , הוא בן 5 . 
וגם ענבר באה עם המשפחה שלה . 
אני מניח שהילדים נהנו . 
היה לי קצת עצוב לגלות ששרדר לא מופיע בסרט . 
( או בשפת הסרט ה - שרדר ) . 
ואפריל אוניל הפכה לסוג של בובת בראטץ . 
ראש גדול וגוף אנורקטי . 
אבל ממש . 
כמו כן , האחרונה גם מתמחה בתרבויות עתיקות דרום אמריקה וכדי לעשות את זה יותר טוב היא אפילו מתלבשת כמו בסרט ההוא , נו , " kill bill " . 
אחר כך לקחנו את כולם למשחקי וידיאו ( אחרי ארוחה ) . 
היה נחמד . 
מאז לא עשיתי הרבה . 
אבל בהתייחסות לכותרת - ניקיתי . 
החדר שלי כשר לפסח . 
כמובן שזה בהגזמה טובה . 
ניקיתי , שטפתי , קירצפתי , שאבתי , וכל אסונות הטבע שמגיעים עלינו בתקופה זו של השנה . 
יש שידור חוזר בראש השנה ובחלק מחגי ישראל . 
ועכשיו , כשהכל כתוב , והכל נקי יכול סטודנט עסוק שכמוני לפרוש לענייני . 
או שלא . 
תבלו יפה בחופש ילדים ! 
איזה סרט חזק . 
כבר הרבה זמן שלא ראיתי אחד כזה . 
משהו עמוק שמאוד מאוד מחובר למציאות שאתה בא ממנה . 
אם נרצה להשוות לבבל , שהוא סרט חזק בפני עצמו , הרי שלבופור אפשר להתחבר הרבה יותר אל מול מציאות ישראלית - טרגית . 
העלילה לא ממש מורכבת . 
היא מספרת על החיים . 
החיים בתוך המבצר הזה על כל המשתמע מכך . 
הוא מראה לנו את החיים בצל המוות , ששום דבר לא ודאי , שום דבר לא בטוח . 
אם שולחים אותך לשמירה , לא בטוח שתחזור משמה . 
ואם זאת הוא מלא אופטימיות , מלא פטריוטיזם . 
הוא לא מבקש להציג את הנופלים כגיבורים , יחד עם זאת הוא גם לא פלצני ושמאלני , אלא הוא מאוד אובייקטיבי ומראה תמונה אמיתית , כפי שהייתה המציאות של אז , שנת 2000 . 
ומעבר לניתוח , הוא בא אלי ממקום נורא אישי . 
יש לי פרופיל 82 . 
עד הקיץ האחרון לא ידעתי בעצם לאן אני אשובץ בצבא , הסבירות הגבוהה הייתה כמובן להיות חייל קרבי . 
הסרט הזה מתאר מה זה אומר חייל קרבי . 
וזה מפחיד . 
הרגעים האלה של האימה , בין פיצוץ לפיצוץ . 
רגע אחד שהחייל חי ורגע אחר שמת . 
וזה קר ושיטתי . 
יש עוד היבט , הם מראים לך מה שווים חיי אדם במלחמה . 
מצד שני מראים לך את הקשרים בין החיילים - שהם בעצם כמו אחים . 
ועדיין הסבל , המגורים הלא נוחים , סכנת המוות , החיים רחוק מהבית , לראות את החברים שלך מתים . 
כבר בדקות הראשונות של הסרט , הבנתי כמה פריבלגיה יש לי בעצם שאני באוניברסיטה ולא שם . 
לא נלחם . 
לא נהרג . 
מפחיד אותי לחשוב מה היה קורא אילו ... 
.. 
. 
ואיך זה להיות בלי החופש שלך , איך זה להיות בלי יכולת המחשבה העצמית שלך , או לחילופין לחשוב מה קורה כאשר אתה מחליט החלטה שתשפיע על חיים של אחרים . 
זה נותן פרופורציות אחרות . 
אני שמח שראיתי את הסרט הזה . 
אני ממליץ לכולם לראות אותו . 
ובנוסף לכל אני מתכנן להשיג את הספר . 
יום פאי 14 במרץ מצוין במחלקות למתמטיקה באוניברסיטאות ברחבי העולם כ " יום פאי " , זאת כנגזרת מהקירוב בן שלוש הספרות לערך פאי , 3.14 . 
החג נחגג בדרך כלל בשעה 1:59 אחר הצהריים ( 3.14159 ) . חג זה , שאינו חג מוכר או רשמי , נחגג בדרכים שונות לאורך השנים . 
קבוצות של אנשים , בדרך כלל ממועדוני פאי , מקדישים מחשבה לאופן בו פאי מילא תפקיד בחייהם ומדמיינים עולם ללא פאי , אוכלים מאפה פאי , בדרך כלל משחקים בפינייטה ( pi&ntilde;ata ) , ואף שותים אולי פינה קולדה . 
בחג נשמעות ברכות כגון " בקירוב טוב " ו " שתזכה לספרה הבאה " . 
בחג נוהגים אף לקיים תחרויות שינון ספרותיו של פאי , מדליקים 3.14 נרות ( בקירוב טוב ) ועוד . 
ביום פאי של שנת 2004 קבע דניאל טאמט שיא אירופי בדקלום פאי , כאשר דקלם אותו עד הספרה ה - 22,514 שלו . 
בישראל , יום זה ( 14 במרץ ) , שהוא יום הולדתו של אלברט איינשטיין , מוגדר כיום המדע . 
ביום המדע מקדישים מערכת החינוך ומוסדות ממשלתיים תשומת לב מיוחדת לנושא המדע בכלל ולקידום המדע בארץ בפרט . 
בכנסת ובבית הנשיא נערכים דיונים הנוגעים לקידום המדע בישראל . 
ביום זה אף מוכרזים זוכי תחרות מדענים צעירים . 
אחת ל ־ 19 שנה חל התאריך 14.3 בי"ד באדר ( פורים ) . 
יום פאי זה אינו יום פאי רגיל בישראל אלא יום פאי ברוח פורים ( או פורים ברוח יום פאי ) . 
כמו כן יש הנוהגים לציין את יום הפאי העברי בתאריך י"ד בכסלו , שהוא היום הארבעה - עשר לחודש השלישי בלוח העברי ( לפי מניין החודשים מחודש תשרי ) . 
יום קירוב פאי הוא 22 ביולי . 
תאריך זה נכתב בצורה 22/7 , שהוא גם יצוג של קירוב פשוט לערך של פאי . 
כי גם אני מעתיק מויקיפדיה ! 
חוץ מזה , 3.141592653589793238462643383279 וחוץ מזה , היום מציינים שנה להיווסדו של בקלוואה ולהבאתו אל עולמנו הפלישתי - שהידי ורווי האסונות . 
בואו נציין גם את זה ! 
( קפטן ספוק ... ) התנך הרישמי ( העותק המקורי אצלי בבית ! 
) ( כי גם אני עקרת בית חמודה ) ( כי לא רק אוזה היא כפפה ... 
.. 
. 
) 
