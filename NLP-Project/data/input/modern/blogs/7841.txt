סקס והעיר הגדולה . 
ככל שעוברים הפרקים כך גוברת התשוקה להמשיך לצפות . 
אולי בשביל נחמה , אולי בשביל שעשוע , אבל יותר מכל בשביל להבין בנים , להבין שאת לא היחידה , ולהבין עד כמה הם לא מובנים עוד יותר מאיתנו . 
ארבע בנות : מירנדה , סמנתה , שארלוט , וקארי . 
כל אחת שונה מהשנייה , לכאורה חברות קצת לא מציאותית , אבל מבוססת על הכבוד שהן נותנות אחת לשניה . 
לכל אחת חופש דעה , ולכל אחת ניתנת הזכות לצאת צודקת . 
וכולנו מתיימרות להיות רק אחת מהן , קארי . 
לכאורה מאוזנת ביחס לכולן , לא שמרנית ולא סקסמניאקית . 
העובדה היא שכולנו מתחברות אליה בצורה הכי גדולה , לא בגלל שהיא מייצגת נקודת פשרה בין הבנות , אלא כי היא כמעט ולא דמות , לדעתי . 
היא פאראנויות ומחשבות . 
כל המחשבות שעוברות אצל כולנו ברגעים המכריעים שלנו במערכות יחסים , מאוד מזכירים את הקול של קארי כשהיא כותבת במחשב הנייד את הטור השבועי שלה . 
בסוף כל פרק , אנחנו מרגישות כאילו נגולה עוד אבן מליבנו כשאנחנו מעודדות את עצמנו במסר קצר וקולע , מפיה של קארי כמובן . 
אני באופן אישי מסכימה שם כמעט עם הכל , חוץ מהאופן בו הן חיות , אבל זה כבר משהו אחר . 
בעצם , כל התהיות האלה , האם אנחנו מגזימות ? 
שופטות יותר מדי ? 
רגילות מדי ? 
מיושנות ? 
משעממות ? 
מוזרות , מטורפות , פריאריות , מאוהבות ללא תקנה , וחסרות כל כוח , כל אלה , נענות בשלילה . 
אך תמיד ישנו פאן חיובי , שיצדיק את האופן שבו אנחנו מתנהגות , ושאנחנו צודקות גם אם אנחנו לא מודעות לכך ומטילות ספק בהתנהגות שלנו . 
בעצם , אולי זה מה שבאה התכנית להעביר , להיות בטוחות בעצמנו ובמעשים שלנו . 
אנחנו פועלות על אינסטינקטים שגם לנו הם לפעמים לא מובנים , והתכנית הזו רק באה להסביר עד כמה הם נכונים ושפויים . 
וסהכ , להיות רווקה זה לא בושה , בעיקר במנהטן . 
אני פוחדת מכלבים . 
תמיד פחדתי . 
בין אם זה כשהייתי קטנה והם היו מסתובבים על חוף הים , ועד היום כשאני צריכה לצעוד לסוף הרחוב בשביל להגיע לעבודה שלי , אני קוראת לאבא ללוות אותי כשאני רואה כלב שחור וגדול תועה ברחוב . 
לא אני , לא אימא , ולא אבא זוכרים ארוע טראומתי כלשהו , אירוע שגרם לי להבין שכלבים זה הדבר הכי מפחיד שיכול לקרות , הם עלולים להזיק לך , ולנשוך אותך , וצריך להתרחק מהם עד כמה שאפשר . 
אז כן , נשכה אותי כלבה בהריון כשהייתי בת 10 , אבל זה היה כבר הרבה אחרי שהכל התחיל , ויותר מכך , רק אימת את חששותי . 
לסבא וסבתא מצד אבא היה כלב בבית , והיינו מבקרים אצלם כל שבוע , אז היתה לי חשיפה לכלבים , כלומר , זוהי לא הבעיה , ועדיין פחדתי מהם , כאילו הם האויב היחידי שלי . 
אז מה בעצם קרה ? 
יום שישי שעבר , כל המשפחה המצומצת יושבת ביחד בסלון , שיחות היסטוריות למיניהן . 
אמא מספרת . 
מאז ומתמיד היא פחדה מכלבים , כמוני , ולא ידעה מאיפה זה התחיל . 
היא סיפרה לסבא שתמיד כשהיתה מחזיקה לאימה את היד והן היו הולכות ברחוב , כשהיה עובר כלב , נובח או מתרוצץ היא היתה קופצת . 
אז סבתא העבירה לאימא את הפחד . 
ומאז , הבינה אימא שכלבים זה רע , או סתם מציק לפחות . 
אז מאיפה הגיע הפחד אליי ? 
כנראה שאימא , באיזושהיא צורה ואופן כשהייתי קטנה , הדגישה את הפחד הזה בצעירותי , וככה גם אני קיבלתי אותו , ומאז כלב , זהו כבר לא חברו הטוב ביותר של האדם . 
אבל מי העביר לסבתא את הפחד ? 
את הידיעה שכל כלב רק רוצה ברעתה ? 
אני אגיד לכם . 
סבתא , לא ניצולת שואה , אבל סבתא שמעה וראתה דברים . 
היא חייה בפחד תקופות ארוכות , היא ידעה מה עושים להם שם , ואיך . 
היא פחדה שזה ירדוף גם אותה ויגיע אליה , אני בטוחה . 
היא גם תמיד סיימה את כל האוכל מהצלחת , רק למקרה שמחר לא יהיה לה מזל . 
הנאצים , היו משתמשים בכלבים בשביל להשתלט על היהודים במחנות , לגרום להם ללכת בדרך הנכונה , ישר לתאי המוות . 
כמו צאן לטבח . 
אז משם , מגיע הפחד . 
אז אני חייה את השואה , בצורה קטנטנה , וכמעט חסרת משמעות בהשוואה למה שבאמת התרחש שם , אבל זה מעיד על רמת ההרס שהם הצליחו להשיג , עד לאן הוא מחלחל ומגיע למקומות הרחוקים והקטנים ביותר . 
60 שנה אחרי שהכל התרחש עומדת ילדה ברחוב , ורואה כלב שחור וגדול . 
היא לא יודעת למה , אבל הוא האויב הכי גדול שלה . 
