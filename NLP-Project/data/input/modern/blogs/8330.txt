הבדידות הזאת רוצחת אותי , מכרסמת את כל איברי הפנימיים . 
ולחשוב שהיה יכול להיות אחרת , והאמנם , לכולנו יש דפקות . 
אם אני הייתי איתו במקומה , הייתי קופצת על ההצעה בעליזות יתרה ומבלה איתו את הלילה . 
אבל לא היא , היא צריכה זמן , מרגישה שזה לא בסדר , לא במקום , מוקדם מדי , ומה עם ההורים שנמצאים באותו הבית , אוי , רק לא זה . 
כן , אנחנו הפכים . 
היא לוקחת את הזמן , עוצרת את עצמה מלהיסחף , ואני נסחפת כל עוד נפשי בי , חסרת סבלנות - להיות , לעשות , להרגיש , להביע , להשיג . 
כל אחת מונעת מטראומות העבר שמיוחסות לה ולא ייחודיות כלל , כי לכולנו יש דפקות . 
היא נפגעה ואני נפגעתי , והיא עצורה וגם אני , אך כל אחת מתבטאת בדרכה שלה . 
היא לא סומכת על איש וגם אני , אך בעוד שהיא לא נותנת לאף אדם הזדמנות להוכיח נאמנות , אני סוחטת את המיץ שלו עד שהוא מואס בי ואז כביכול מוכיחה לעצמי שהנה שוב גיליתי שאין על מי לסמוך . 
מפקידה עצמי בידי הקורבן המזדמן והלא מיומן , והוא נבהל ונס כל עוד נפשו בו . 
ואני מתאכזבת כל פעם מחדש אבל יודעת שצפיתי זאת מראש . 
לא מסוגלת להיות לבד , כשאין מי שיחזיק אותי , יתמוך , בעודי נשענת עליו כאילו הוא המזור לכל צרותיי , דבר שכל פעם מחדש מתגלה כמופרך ושוב , צפוי מראש . 
והיא , כבר מורגלת לבדידות , זוהי דרך חיים בשבילה , לפתע לא מבינה מה המשמעות של להיות יחדיו , לחלוק , לאהוב . 
תני לי טיפה מזה עכשיו , רק טיפה , ואהיה מאושרת . 
אבל ככל הנראה לא , תמיד ארצה עוד עד שכבר לא יהיה מה . 
אז אני כותבת , כי זה מה שאני עושה כשאני בודדה . 
מחפשת את מי שיבין , מחפשת לחלוק , ולא מתנחמת בזה . 
לא בטוחה למה אני כותבת , הצורך פשוט שם וקשה להתעלם ממנו . 
כותבת למישהו שלא קיים בחיי , מישהו דמיוני , מישהו שיבין . 
ואם אגלה אותו , ארצה אותו , אוהב אותו , אחנוק אותו ואהרוג כל סיכוי למשהו יפה שיכול היה להיות בינינו . 
לכולנו יש דפקות , אבל אני לא מצליחה לחיות עם שלי . 
ההלקאה העצמית הזאת חוצה גבולות עד שהגעתי למצב שאני פשוט מפחדת , מהכל . 
מפחדת לנסות להיות , לעשות , להרגיש , להביע , להשיג . 
מפחדת להיות אני , לא יודעת איך לפעול , כמו תינוקת , נתונה לחסדי העולם , זקוקה לחינוך מאפס . 
ידעתי שהימים האופטימיים לא ימשכו לאורך זמן ... 
.. 
. 
לפחות הסיגריות שלי עוד איתי , כשם שהן תמיד היו . 
ואנשים אומרים לי להפסיק לעשן ... 
.. 
. 
באותם רגעים הרגשתי טוב , מתנשקת בלהט עם אחד ממכרי בעוד תולעי האלכוהול שוחות לשנינו בדם . 
והיתה מוזיקה מחרישת אוזניים מסביב , ואצלי שקט . 
שקט נעים , ממכר , סוחף . 
והרגשתי בבית ולא רציתי לעזוב . 
וידעתי שעוד כמה שעות אתעורר ואחזור לאותה מציאות קרה , מוכרת , מאכזבת . 
וצדקתי . 
ולמרות האופטמיות החדשה שהחלה לחלחל לבית חזי בימים האחרונים , הנני שוב ניצבת באותה נקודה ורק מייחלת לשינה אין סופית . 
והמחוייבות הזו להסביר עצמי לאלו שלא יבינו , והידיעה שלעולם לא אוכל להשתטות סתם כך כי נחמד , כי אפשר וכי אין בכך נזק ממשי , אבל לא , זה פשוט לא נראה טוב לקהל . 
אנצור הכל לעצמי כיוון שאין זה עניינו של אף אחד אחר , למרות נסיונות השכנוע האיכפתיים . 
לא סומכת . 
כל זיוני השכל הללו רק עושים לי כאב ראש . 
היה מה שהיה ונגמר , ואין לכך נגיעה לאף אחד מלבדנו , שני המעורבים הבלעדיים . 
למה בני אדם ניזונים מרכילות כאילו זהו סם החיים ? 
ולמה כל זה גורם לניכור שאני מרגישה . 
ולמה זה משפיע עלי , גורם לי לאבד את האחיזה וליפול לתיהום שלי שוב עד שהצלחתי לטפס לנקודה שבה כבר ראיתי את האור שבחוץ קורץ אלי , קורא לי אליו . 
ולמה האשמה על דברים שאין סיבה . 
כי היה טוב והיה יפה וכאן תם ונשלם הרומן . 
ואם היינו מחוברים למציאות לא היה קורה דבר , אבל יש עת להינות וזו היתה היא ברוב הדרה אזי ניצלנו אותה בגאון . 
תנו לי לשמוח ברגעים קטנים , כיוון שבכל השאר עצבות . 
תנו לי להתגבר על הפחד ולזרום אל הלא נודע עם כוס בירה ביד וחיוך דבילי על הפרצוף . 
תנו לי להרגיש טוב עם עצמי שאני בסך הכל בת אדם שרוצה להיות טיפה משוחררת מהמעצורים והמגבלות , לחיות את החיים ולא לחשוב יותר מדי , לרצות לעצמי ולא לחשוב עליכם , ולאהוב מכל הלב את ההרגשה שלא אכפת לי מה יהיה מחר . 
תסתמו . 
שיקרתי לעצמי ולכם . 
לא במודע או שבחצי מודע . 
אפילו לקרוא את זה הספר שכה מעניין אותי אני לא מסוגלת ברציפות . 
ואיזו אופטימיות איזו ? 
הצינון עבר ברובו אך עדיין נשאר בחלקו , וכל שלי נותר לעשות הוא להשתעל שיעול יבש בניסיון נואש ולא יוצלח להוציא את זו הליחה הגועלית הרובצת בגרוני . 
האם אכן יבוא יום ואלמד ? 
האם כלל כדאי ? 
