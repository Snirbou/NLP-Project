סך הכל בת 17 , ילדה טובה מבית טוב שבקושי עברה משהו . 
התמימות , היא אותה תמימות של ילדה קטנה שרואה רק את הטוב והשמח בעולם . 
החיוך על התמידי על הפנים והלחיים הורודות אומרות הכל - הכל מושלם בעולמה . 
כל היום היא רוקדת בלט בבגד גוף מיניאטורי ונעלי בלט ורודות , ובין שיעור לשיעור שרה היא במסדרונות בית הספר תוך כדי דילוגים . 
ככה אוהבים אותה כל הקרובים אלייה , לא רוצים שהיא תתבגר לעולם ותאבד את התמימות ושמחת החיים של הילדות . 
כל זאת נמשך עד אותו יום בו צצה בחייה האהבה הראשונה . 
האהבה סחפה אותה , נתנה לה להרגיש שאין מאושרת ממנה בכל העולם כולו . 
אותו אחד דאג להזכיר לה כל יום עד כמה היא מיוחדת עבורו וכמה הוא אוהב אותה , אבל ביחד עם זאת הבין שהיא ילדה קטנה בגוף של בת 17 . 
עם הזמן הוא לימד אותה גם על הצדדים הפחות טובים בעולם , על כך שלא הכל מושלם ושיש אנשים שסובלים מידי יום . 
הכל התגבר עוד יותר ביום גיוסו לצבא . 
היא ראתה את האדם שהיה מקור אושרה , שבור מטירטורים ושמירות . 
היא ראתה את ידיו החמות והאוהבות מחוררות ממחטים , ואת שיערו הרך הופך לשיער קצוץ ודוקרני . 
היא ראתה אותו עומד במחסום בלילה הקפוא ואת עיניו אדומות מעייפות . 
המציאות נגלתה לנגד עינייה והאדם שכל כך אהבה היה פתאום הדוגמה לכך . 
מידי פעם בכתה היא בלילות בגלל געגועים או ריבים . 
הסובבים אותה לא הבינו מה קרה לה , רצו כל כך שהיא תשאר לנצח אותה ילדה קטנה ומאושרת , אך זה לא קרה . 
שניהם נשארו נאמנים אחד לשני , למרות שהיו וויכוחים ודמעות . 
הם ידעו שיש להם אחד את השנייה , זה לצד זו בכל אשר יקרה . 
היא איבדה את התמימות הילדותית , אבל האהבה שבערה בתוכה רק גרמה לה להיות יותר אופטימית ... 
.. 
. 
לעתיד טוב יותר . 
