בכל זאת יש לי צורך בלכתוב את מה שקורה לי ואת מה שאני מרגישה . 
יש דברים שזה נותן לי כמו לארגן את הכל בראש . 
אני מרגישה בסדר , כך שזה לא יהיה ממש נורא : ) אז ככה , בגדול אני לוקחת את הקורס פסיכומטרי באוניברסיטה ( אין קשר למבחן בארץ ) שכולל 2 חלקים : קורס באוניברסיטה פלוס תרגול והחלק השני של המבחן יהיה קורס שכבר היה ולכן אני אלמד מתוך סקריפטים , כלומר חמר מסוכם ומודפס . 
בגדול הקורס אינו קל ומתאגר בהחלט , ומצד שני אני מבינה די הרבה ומסתדרת בכלל לא רע , שזה מפתיע אותי לטובה . 
אני משתדלת ללמוד יותר , ועכשיו שיש רק חודש לפני המבחן אני מרגישה את הלחץ ובהחלט לומדת כל יום כמעט . 
אני לומדת די הרבה עם דריה וטניה , שאלה שתי הבחורות שהכרתי מהלימודים . 
אני לא רוצה להרחיב עליהן כעת יותר מידי אבל בגדול הן בחורות ובחורות די טיפוסיות כך שאני לא מרגישה הכי נוח בחברתן , אני מתוחה ומרגישה שאני צריכה להעמיד פנים של מישהו אחר קצת . 
זו הייתה תמיד הבעיה שלי עם בחורות . 
מצד שני אני גם יכולה לראות שהן אחלה בתור בני אדם , שתיהן בריאות בנפשן , עם בטחון עצמי וראייה בריאה על החיים . 
מה שדי זר לי . 
זה משפיע עלי לטובה , בעיקר דריה אבל על זה כתבתי פוסט קודם . 
חוץ מזה אני משתתפת בקורס יוגה שזה ממש אחלה . 
אני חושבת שזה מאד חשוב לעסוק במשהו ששונה מן הלימודים , משהו יותר פיזי , יותר רוחני גם ויוגה בדיוק משלבת את השניים . 
אני גם רוצה בקיץ להשתתף בקורס נוסף מעבר ליוגה ( הקורסים דרך האוניברסיטה ממש זולים ) , בקיץ אחרי המבחן כלומר באוגוסט . 
אני מקווה שיש להם מבחר נאה של קורסים לקיץ אם בכלל . 
האמת שרציתי כדורגל . 
גרמניה משוגעת על כדורגל וזה הדביק אותי , וגם מקסי משוגע על כדורגל וכך אוכל לשחק איתו . 
מעבר לזה תמיד הייתי בקטע של משחקי בנים כבר בתור ילדה הייתי משחקת כדורגל עם הבנים . 
יוגה זה יפה , אבל אני מרגישה שאני צריכה משהו יותר אקטיבי בנוסף , כדי לחזק את הסיבולת או מה שזה לא יהיה : ) בקשר לדירה , אני לא ממש מרוצה . 
אני לא אוהבת את השותפה שלי וממש לא את חבר שלה שבא לפה לא מעט . 
אני לא מתה על השותף למרות שהוא בסדר . 
הדירה עצמה והחדר עצמו מצויניים . 
אבל זה מאד מפריע שגרה פה היא שאני לא אוהבת אותה . 
היא גם מאד מלוכלכת ויש לה שער ארוך שאני מוצאת בכל מקום . 
לפני כמה ימים איכשהו יצרה איתי קשר זו מהדירה הקודמת שמאד רציתי , ומסתבר שמתפנה אצלהם חדר באוגוסט . 
אני הולכת ביום חמישי הזה לראות את הדירה והחדר , זה ממש קרוב לפה . 
ואולי אעבור לשם באוגוסט . 
נכון שזה לא נוח לעבור שוב דירה , זה כל מיני סידורים בירוקרטים מגעילים אבל זה אחרי המבחן , וזה שווה את זה אם אמצא דירה יותר שווה , תכלס זה סידורים שעושים תוך יום יומיים מרוכזים . 
במיוחד שהדירה באמת קרובה לפה וטניה ודריה כבר אמרו לי שיעזרו לי במעבר . 
בדירה הזו נאלצתי לקנות הרבה דברים ( מה שלא ידעתי מראש ) השותף עזב והרבה היה שייך לו והיינו צריכים לקנות את זה , מה שממש עיצבן אותי . 
אולי זה מקובל אבל לא לקחתי את זה בחשבון . 
כלומר שראיתי את הדירה היא לא אמרה לי שאצטרך לקנות את המטבח , והמקרר וכד' . 
הייתי לוקחת את זה בחשבון . 
אני מקווה שכל הכסף יחזור אלי אם אעבור דירה . 
זאת אומרת למשל קניתי ארון פה ואני מקווה שמי שיכנס לפה ירצה לקנות את הארון ושלא אצטרך להעביר אותו כי אני בכלל לא יודעת אם אפשר לפרק אותו ואיך ... 
.. 
. 
סיפור . 
זה לא שיש מי שיעזור לי . 
מקסי לא ממש מבין בדברים האלה , ודירק שעזר לי אז כבר לא גר פה יותר ( חזר לליפציג ) . 
הדברים לא השתנו בצורה משמעותית , אני עדיין בעליות וירידות של מצב הרוח בעיקר בתלות ביחסים שלי עם מקסי ' שהם מתוחים . 
עכשיו אנחנו בתקופת רגיעה , אבל כל דבר יכול לשחרר את השד מהארון . 
אני שמה לב שגם שהיחסים שלי עם מקסי רגועים וטובים , אני לא מרגישה בטוב . 
אני לחוצה כל הזמן במידה זו או אחרת , ומרגישה אשמה . 
כנראה תוצאה של ביקורתיות עצמית גבוהה מידי ( זה לא חדש , אני רק מציינת את זה כי זה מאד מפריע לי ) . 
יש איזה מישהי שלומדת איתנו שהיא מזכירה לי את עצמי קצת כי היא לחוצה כזו ומסוגרת בתוך עצמה . 
רואים שהיא מרוכזת בלהצליח בלימודים ולא כל כך בצד החברתי ( היא כל הזמן לבד ) וחשבתי מה הייתי מציעה לה . 
וכן , יוגה זה אחד מן הדברים שאני חושבת שיכול לעזור לאנשים כמונו להרגע . 
יוגה בדיוק מכוונת לזה , לרגיעה נפשית . 
וגם הייתי מציעה לה לעשות יותר ספורט שזה מה שאני מציעה לעצמי , וכמו שאמרתי רוצה לשחק כדורגל בקיץ , ומשתדלת לסוע עם האופניים יותר , למרות שקשה לי . 
כי אני גם לא אוכלת מספיק ... 
.. 
. 
חוץ מזה תמיד הייתי מרחפת , ואני חושבת אולי זה לא " מי שאני " אולי זה קשור לתזונה . 
אולי חסר לי משהו . 
אני מזלזלת בכדורי ה - B12 , ושמעתי שבדיקה לגילוי B 12 היא לא אמינה כי יש B 12 שהוא אנלוגי והוא מופיע בבדיקה כ - B12 . 
ואולי חסר לי משהו אחר שאני לא יודעת . 
למרות שבבדיקה הכל יצא בסדר , אני לא חושבת שבדיקת דם מהרופא היא ממש מקצועית . 
המזג אוויר פה נפלא , חם פה יש שמש והריין מנצנץ . 
חבל שמקסי לא יכול לבוא לפה בקרוב בגלל כל מיני עיסוקים . 
אני יכולה להבין אותו גם שהוא מתבאס לסוע שעתיים לפה אחרי שבוע עמוס בעבודה ( בגלל זה הוא מעדיף שאבוא אליו ) . 
הא , ועבודה . 
מצאתי עבודה בתור עוזרת מחקר בניסויי של פסיכולוגיה חברתית . 
זה לא הרבה שעות , 30 שעות בחודש , אבל זה אחלה עבודה ואחלה ניסיון ואני מאד שמחה . 
וגם קצת לחוצה , אבל נראה לי שזה טבעי להיות לחוץ לפני עבודה חדשה . 
חוץ מזה אני מקווה שאמצא לקיץ עוד עבודה . 
אסור לי להיות כל כך חסרת מעש , זה לא בריא לי . 
ואני בעד טורקיה ביום רביעי : ) דריה היא בחורה בת 26 שלומדת איתי . 
דריה היא מושלמת . 
נו , בערך . 
אני לא מכירה אותה מספיק כדי להגיד , ואני יודעת משהו שפוגם ב " מושלמות " שלה . 
היא עושה את אותו המסלול שלי בערך , משלימה קורס דיאגנוסטיקה כדי להתחיל עם המאסטר . 
דריה היא רוסיה אבל בחיים לא הייתם מנחשים היא בגרמניה מגיל 12 בערך והיא לא נראית או מתנהגת כמו רוסיה . 
היא בחורה מאד מושכת , לא מישהי שאתה עוצר את נשימך כשאתה רואה אותה , אבל היא מאד מטופחת , מתלבשת מוקפד , מתאפרת , וכל זה הופך בחורה יפה ורגילה לקצת יותר יפה . 
דריה היא מאד מאד מנומסת , עד שהיא נראית לך כאילו היא נפלה מעולם אחר . 
היא בן אדם טוב ונראה נאיבי , היא מאמינה שמה שקורה זה לטובה והיא צוחקת מן הלב , היא צוחקת בקלות וחברותית לכולם . 
היא נותנת לך את התחושה שמה שאתה אומר חשוב לה . 
היא מכירה המון אנשים ומתחברת בקלות . 
היא רואה באנשים את הטוב . 
בהתחלה לא כל כך אהבתי אותה , כי יש לה גינונים כאלה אריסטוקרטים אבל לאט שלמדתי להכיר אותה קצת יותר ראיתי שהיא פשוט בן אדם טוב . 
פשוט לא ציפיתי למצוא בן אדם טוב מאחורי גינונים אריסטוקרטיים ופרצוף יפה פלוס גוף יפה לא פחות . 
דריה שברה את הציפיות שלי , היא באמת בן אדם טוב , ובשל כך היא משפיעה עלי לטובה . 
יש לה חבר מקסים ארבע שנים . 
אבל היא לא בטוחה שזה זה . 
הוא אחלה בן אדם והיא אוהבת אותו והכל , אבל אין את ההתרגשות של פעם . 
היא עברה לקונסטנץ מן הצפון וכך הם נפגשים רק פעם בשלושה שבועות . 
בקונסטנץ היא הכירה את החיים של הרווקה הצעירה המשוחררת ונמשכה לזה . 
היא מצאה בחור שנמשכה אליו מאד והתנשקה איתו . 
פה החיים המושלמים שלה התנפצו בעיני . 
קשה לי להבין איך היא הורסת כך את החיים שלה . 
היא לא מתכוונת לספר לחבר שלה כלום , ואומרת לנו שהוא חשוב לה . 
נראה לי שהם ימשיכו להיות ביחד ובעצם שום דבר לא ישתנה , אבל אני שואלת את עצמי מה האהבה הזו שווה אם אי אפשר לסמוך אחד על השני שדבר כזה לא יקרה ? 
הסתובבתי איתה היום והיא הראתה לי עולם שונה , עולם ללא דכאון . 
היינו בעיר ואחר כך אפינו עוגה לטניה שיש לה יומולדת היום ומחר מסיבה . 
היא מסתדרת מצוין עם הבנות בדירה שלה והם מסתובבות המון ביחד , היא מכירה כבר הרבה אנשים מהאוניברסיטה וכל הזמן עושה משהו אחר . 
הדירה שלהם מצוחצחת ויש שם פשוט אווירה נעימה . 
אני לא יודעת אם לי היה מתאים להיות כל כך חברותית , אולי זה באופי שלי לא להיות בקשר עם המון אנשים . 
אבל בוודאי שלא באופי שלי להיות לבד , ובוודאי שגם אני זקוקה לחברים ולהסתדר טוב יותר עם השותפים שלי . 
דריה מדהימה אותי , כל פעם שאני פוגשת בן אדם שמתפקד טוב , בן אדם שרואה את החיים בצורה חיובית , אני מתפעלת וכמעט מעריצה אותו , כך גם עם טניה . 
אני שמחה מאד שפגשתי את שתיהן בגלל ששתיהן אנשים מאד חיוביים ואני יכולה ללמוד מהן המון והן יכולות להשפיע עלי לטובה . 
אני מתקשה להעביר את הקשר הזה מקשר של ללמוד ביחד לקשר של חברות , אבל אני משתדלת בקטן . 
כשדריה אמרה לי היום שהיא אוהבת לטייל ליד הריין אמרתי לה שתקרא לי פעם הבאה שהיא הולכת והיא אמרה בשמחה . 
דברים כאלה קטנים שאני מנסה להראות להן שאני רוצה קצת יותר . 
אבל בקטן . 
אני לא צריכה תרופות ולא צריכה פסיכולוג . 
אני צריכה חברות כמו טניה ודריה . 
