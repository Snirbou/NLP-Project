קיבלתי החלטה לחזור למעגל הבליינד דייט . 
נמצא מקום שדרכו יהיה לי קל יותר לסנן את האנשים . 
כבר היו כמה שרצו להיפגש , אבל אני לא ממהרת לשום מקום . 
כדי להקטין את סיכויי האכזבה מהבליינד דייט אני מעדיפה להשקיע יותר זמן בסינון דרך שיחה , בתקווה שהפעם זה יעבוד . 
טל הכירה את החבר המקסים שלה דרך צ'אט , שלי הכירה את הבחור שהיא יוצאת איתו דרך אתר היכרויות , מה שנותן לי תקווה שיש שם עוד בחורים נחמדים ואולי עם קצת סבלנות והרבה מזל אני אצליח למצוא לי אחד כזה . 
צלחת , 2 קעריות , 2 כוסות , קופסא וסיר עם שאריות של אורז קר . 
זה מה שיש מסביבי . 
אין לי חשק לנקות והכיור מלא בכלים מלוכלכים של בונבון . 
הוא תמיד משאיר כלים . 
בהתחלה הייתי שוטפת אותם , ביחד עם שלי ואח"כ הפסקתי . 
אני לא מנקה אחרי אף אחד . 
היום הגעתי לרמת עצלנות חדשה , אכלתי אורז קר מהסיר . 
לא היה לי כח לא לחמם אותו וגם לא להעביר לצלחת . 
אני אמרתי שאני אנקה אחרי התור של בונבון , כי אני ניקיתי לפני מר טקט . 
בונבון מאוד לא אוהב לנקות , אז זה נדחה , עד שהשבוע החלטנו לקחת מנקה . 
שנינו תכננו להשאיר את הלכלוך כמו שהוא עד שהיא תבוא , אבל מר טקט הפתיע אותנו . 
יש לציין לזכותו של מר טקט שהוא נקי . 
מאז שהוא גר איתנו הוא ניקה את הבית פעמיים , בלי לומר אף מילה על זה . 
קפה , הפעם בלי עוגה ליד . 
ה " ממש רזית " של דנה גרם לי לחשוב פעמיים עד כמה אני רוצה עוגה . 
המכנסיים שלא לבשתי כבר שנתיים עולות עלי , לוחצות , אבל עוד שבועיים - שלושה של מאמצים ואני אוכל ללבוש אותן . 
אני מאוד מרוצה . 
הבדיקות דם אישרו את מה שחשבתי . 
רוב ההשמנה שלי היתה כתוצאה מבעיה בריאותית ובאמת הכדורים נטרלו את אותה בעיה , ככה רואים גם בתוצאות בדיקת הדם וגם על המשקל ובבגדים שאני לובשת . 
מחר יש לי תור לרופא מומחה . 
אני יכולה לנחש מה הוא יגיד וזה מפחיד אותי . 
מתחילה לחשוב על היום הולדת שלי . 
27 - מפחיד . 
מנסה לעשות חשבון נפש , לראות מה השתנה בשנה האחרונה . 
אולי אם אני אעשה את זה לפני יום ההולדת אני פחות אתבעס באותו יום . 
אולי הפעם אני אחגוג , אולי הפעם אני אכין מראש רשימת מתנות - מה אני רוצה מאחרים ומה אני נותנת לעצמי . 
מעניין אם אני אצליח להגיע למשקל שהבטחתי לעצמי , או שאני " רק " אתקרב אליו . 
איזה הפתעה תהיה לי עד אז ? 
אולי הפעם זה יהיה משהו משמח ? 
שיהיה שבוע הכי טוב שיש ! 
" אם הוא היה מציע לי נישואין הייתי מסכימה " . 
" אני ידעתי את זה ! 
עוד לפני שידעת שאת רוצה אותו אמרתי לדנה שזה יגמר בחתונה " . 
הוא מהאנשים הנדירים האלה , יש לה מזל שהיא פגשה אותו ואני שמחה בשביל שניהם . 
עוד אין דיבורים על חתונה , אבל ברור לי שזה רק עניין של זמן . 
זה מפחיד אותי . 
אני יודעת שגם כשטל תתחתן היא לא תעלם והחברות שלנו תמשיך להתקיים , אבל זה יהיה אחרת . 
בזמן האחרון אני מרגישה יותר בודדה . 
תקופה שכזו . 
כל השנה אני רצה בין העבודה ללימודים ועכשיו התפנה לי חלק מהזמן , אבל רוב החברות שלי סיימו מזמן את הלימודים , אז אין להן יותר זמן . 
חלקן עם בני זוג ואני מוצאת את עצמי בבית יותר מדי פעמים , חושבת מי יכולה להיות פנויה עכשיו ולא מוצאת . 
ענת רצתה שאני אצטרף אליה לנסיעה לסיני . 
זה היה רעיון טוב אם היה עוד מישהו שיצטרף אלינו . 
אין לי חשק להיות גלגל חמישי , איתה ועם חבר שלה . 
שניהם מקסימים , אבל די ברור שאני לא אגיש נוח . 
בהתחלה חשבתי שזה כמה ילדות ישראליות שראו יותר מדי טלנובלות . 
אח"כ כשהקשבתי טוב יותר , שמעתי את המבטא והבנתי שהן לא יכולות להיות ישראליות . 
כמה דקות אחרי נתקלתי בכמה צרפתים ואז הבנתי שיש תיירים בתל אביב . 
כמה נחמד ! 
אני ממש שמחה שענף התיירות מתחיל להתאושש מנזקי האינתיפדה האחרונה . 
אם אני לא יכולה ( כלכלית ) לנסוע לחו"ל , אז שתושבי חו"ל יבואו אלי ! 
זה יופי של פתרון.יש לי המון דברים לעשות , אבל נמאס לי מזה שהם נעשים לבד . 
מציירת , קוראת , לומדת רוסית . 
בוחרת פעילויות שעושים לבד , שאין תלות באף אחד כדי לעשות אותן . 
אני אוהבת את העצמאות שלי , אבל נראה לי שבלי להרגיש חציתי את הקו הדק המפריד בין עצמאות לבדידות וקצת קשה לי למצוא את הדרך חזרה.כל מה שנותר לי לי לבקש זה טיפת מזל . 
דסוידניה ! 
יאחצ'ו פרוסקי פנימיישט ( או משהו כזה ) . 
החלטתי שעד תחילת הלימודים אני לומדת רוסית . 
יש 25 שיעורים , ספר לימוד , קלטות אודיו ווידאו . 
אם אני אתמיד בלימודים תהיה לי שפה רביעית . 
אחרי זה יבוא התור של צרפתית . 
זה שימושי לדעת רוסית במדינה שבה שישית מהתושבים דוברים את השפה . 
ככה אני אוכל לדעת מה מרכלים מסביבי ויותר חשוב - יהיה לי יתרון בשוק העבודה . 
שפה זה נכס . 
" אני מצטער , קניתי לך פרחים " . 
אני מסתכלת על מר טקט ולא יודעת איך להגיב ... השעה : 05:30 המקום : המיטה שלי נוכחים : אני , 2 כריות , שמיכה אחת , טלפון וסלולרי . 
פותחת את העיניים , מסתכלת על הסלולרי ולא מבינה מי לעזאזל מתקשר אלי בשעה כל כך מוקדמת . 
שיחה לא מזוהה . 
עונה , חצי ישנה " הלו " " מצטער שאני מעיר אותך , אבל יצאתי מהבית ושכחתי את המפתח , את יכולה לפתוח לי ? 
" " לא פותחת . 
אל תחזור לפה יותר יא @ # @ # " עברה לי מחשבה בראש , אבל במקום עניתי " כן " וניגשתי לדלת . 
לא נרדמתי חזרה . 
שעה שהסתובבתי מהצד לבטן , לגב וכלום , נאדה , גורנישט . 
לא נחמד להתחיל ככה את היום . 
" אם כל יום תקנה לי פרחים , אז אתה יכול להמשיך להעיר אותי ב - 5 בבוקר " אני אומרת עם חצי חיוך . 
מרגיז אותי שאני לא יכולה כבר לכעוס עליו על ההשכמה בשעה שגם התרנגולים ישנים בה ... יום נחמד בעבודה . 
היא מתפלאת כמה אני סרקסטית ואיך זה שעד היום היא לא הכירה את הצד הזה בי . 
זאת צורת החשיבה שלי , רק לא תמיד אני מבטאת אותה . 
קל לי יותר להיות שנונה בכתב , כשיש לי עוד כמה שניות לנסח את המחשבות שלי . 
אולי אני צריכה למצוא דרך לשפר את כושר הביטוי שלי בעל פה , שלא יהיו לי רק ימים כאלה , אלא שזה יהפוך למצב הרגיל.כל זמן שאני בבית , מרותקת לטלויזיה . 
אני לא יודעת מה יותר מעניין - התחרויות עצמן או ההערות " החכמות " של השדרנים שחושבים שהם צריכים לדבר בלי סוף , כל זמן השידור . 
" והמתחרה האיטלקיה רוכבת על מיס פרארי , זה סוס ... 
.. 
. 
או סוסה , אי אפשר לדעת " ( הממ ... 
.. 
. 
מעניין מה זה ... 
.. 
. 
) " הרומניות האלה יכולות ללמד את האמריקאיות מאיזה עץ בונים גיטרה " ( נאמר על זכיית הרומניות בקרב - רב ) . לא מאמינה שעוד שבוע מגיע לסיומו . 
הייתי עסוקה ברובו , אז לא הרגשתי איך הזמן נוזל לי מהידיים ... 
.. 
. 
