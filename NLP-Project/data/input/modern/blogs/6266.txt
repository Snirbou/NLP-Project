" יש לי את הכוס הכחולה ערבבתי בה מים , חצי אלכוהול " ( בעיקר בגלל המנגינה , שמשמחת אותי ומתאימה עכשיו . 
) ... זה מתסכל אותי ממש שאני לא יכולה להביע במילים את מה שאני רוצה להגיד . 
אפילו לא בדיבור . 
( שהוא באופן אובייקטיבי פשוט יותר , שכן הוא מאפשר שימוש בהבעות פנים , תנועות ידיים , וקולות קטועים ומוזרים ) . 
כמובן שמרגע שהבהרנו את העניין הזה אני עומדת לגבב על הדף הבא מילים מיותרות ושטותיות עד אין קץ . 
... אוייסטר ( פאק , כבר היה לי פוסט על אוייסטר פעם . 
מעניין אם זה היה בבלוג הזה . 
נידמה לי שלא ) . 
גאונות . 
המסך עומד להפתח , האולם מחשיך והדלת נסגרת . 
אני רועדת כולי מהתרגשות ומסתכלת לכל הכיוונים בעצבנות . 
אייר יושבת לפני . 
אייר יפה כמו בובה וזה באמת מגניב . 
אופיר שואל אותי את מי אני מחפשת , אבל אני בעיקר מחפשת שהמופע יתחיל . 
פעם שלישית , וזה לא עושה את זה מרגש פחות . 
אולי אפילו יותר , מפני שהפעם אני יודעת בדיוק למה לצפות . 
על הבמה יש ניר ויש נגה עם הרגל ליד הראש . 
יש צפרדעים / כלבים קטנות ( שוב נגה . 
ושי ) . 
יש בלרינה עם כיסא שדבוק לה לתחת בצורה כלשהי . 
לנגה יש פויינט מטריף והיא רוקדת עם ניר טנגו . 
יש דנה , היא עפה . 
היא אומרת שהיא מפזרת שם הרבה אבק . 
לא רואים את זה מהקהל . 
לשי יש שפתיים מוזרות ( כמעט כמו של דנה ) . 
אופיר אומר שהיא יפה ( שי . 
אבל גם דנה ) . 
הוא גם אומר שהן שמנמנות כל הרקדניות האלו . 
אני לא מבינה על מה הוא מדבר , הן פצפוניות ורזות כחוט . 
כשפותחים את המטריות אני רוצה לבכות , כי אני יודעת שהסוף מתקרב ( לפני שניה היה כתוב כאן " מתקרבת . 
מחקתי את זה , זאת טעות ) , אבל לא מצליחה למחוק את החיוך של האושר , שמתרחב מעצמו בדואט האחרון - שהוא פשוט שלמות ויזואלית וגם מרגש כל - כך . 
אני מזהה את התנועתיות של דנה . 
זה מצחיק איך פעם היא הייתה ג'אזית ואז הפכה להיות מודרנית . 
כמובן שעכשיו היא כבר לא כזו או כזו כלל . 
היא לא שם . 
עכשיו היא בתאטרון , בסמסמים , ומעבר לצליל החיוג בטלפון ( שלה , כי אני לא מתקשרת ביוזמתי ) . 
היא בחיבוקים ובדמעות . 
והאף שלה מצחיק נורא וחמוד . 
ולמה תמיד רואים לה את הפטמות ? 
... 1 2 3 ( רגע , אני סופרת . 
) ... ספות מרוקאיות הורסות לי את הגב . 
לא מעניין אותי שמייבאים אותן הישר ממרוקו . 
מצד שני הפנתר השחור ( עופר אומר בגירה ) חמוד . 
אלעד מעמיד לי אותו על הברכיים . 
אני מושכת לתמר את החצאית ( שלא יראו לה את התחתונים ) . 
גליה פותחת לי קשרים בחולצה ואני נאלצת לקשור אותה בפרפר על הראש . 
אני משתדלת ממש לא להכנס למצב פסיכוטי , לא מתחשק לי להבהיל או לפדח את אופיר והחברים שלו , שנמצאים " מחוץ לתחום " . 
גם כך אני מרגישה כאילו שתית המון אלכוהול ( כשבמציאות זה היה רק אייס קפה , ומעט מהמים המינרלים של תמר ) . 
חם כמו בסאונה . 
המאוורר ניראה עתיק בערך כמו הטלפון משנות העשרים . 
הוא מלא בחלודה , והוא מוצב מעלינו לקישוט בלבד . 
עופר נשען על השקעים בקיר , הם נופלים על הספה . 
אני אומרת לו שישתדל לא להתחשמל , אז הוא עושה סימן של מי שעומד ללקק אותם . 
אני שואלת את עצמי אם הוא לקח סמים , האישונים שלו מוזרים . 
הוא מודה שהוא שתה אלכוהול . 
אני נעמדת ומתיישבת על הריצפה ועל הספה ונשכבת , ולא נוח לי . 
אני מתלוננת . 
לא מתחילה לרקוד כי כואבת לי הברך . 
וגם כי אני יודעת שזה אכן יהפוך אותי לפסיכית לגמרי . 
... השיחה עם דנה עושה לי חשק לחזור . 
אבל באמת . 
לא שיש לי הרבה מה לעשות עם זה ולאט לאט , כמובן . 
השיחה עם דנה לא עושה לי חשק לראות אותה שוב , אבל מצד שני גם לא חוסר חשק או אנטי . 
אני שמחה . 
היא חמודה , ואני אוהבת חיבוקים אמיתיים וחזקים , הם באים לי בטוב . 
חוץ מזה אני גם מרחמת עליה , ונשבעת לעצמי שאני לא כועסת עליה יותר בשביל אנשים אחרים . 
איתי היא בסדר , ולא מעניין אותי שאני יודעת שבעצם היא ממש דפוקה . 
... אני משתדלת להשתיק את הקולות . 
נעים לי עם זה ( אל תשאלו , אפילו אני לא שואלת ) . 
יש משהו בזה שהמנקה בטעות נכנס לשירותים כשאני שם , שעושה אותי לחוצה . 
מיד אחרי שאני נכנסת אני נועלת את הדלת לכל מקרה . 
הקול הבוקע מן הרדיו והרעש המטודי של שואב האבק מחרפנים אותי . 
אני מנסה לנשום ממש עמוק במקום להתעצבן . 
זה עולה יפה עד שהדלת נפתחת והוא עומד מולי ומתנצל . 
בסדר , בסדר גמור , רק תסגור את הדלת לאלף עזאזל . 
אבל הוא לא עוזב אותי וממשיך להתנצל . 
מתחשק לי לזרוק עליו משהו . 
בסוף הוא משתלט על עצמו והולך . 
אני לא מבינה מה לא בסדר עם המנעול . 
בעוד אני מנסה לפענח את החידה הסלולרי מצלצל . 
בימים האחרנים אני מפספסת שיחות טלפון על ימין ועל שמאל . 
אני לא מסוגלת לרוץ לענות , ואני נאלצת להחזיר שיחות לאנשים . 
חלק מהשיחות מוצלחות יותר וחלקן פחות . 
בכל אופן הן פותחות בפני דרכים לחוויות מעניינות . 
למשל , כשאני מחליפה את הטרנינג לג'ינס הדלת של הבית נטרקת והיא נעלמת לי מתחת לאף . 
אני אפילו לא תוהה אם היא כועסת או לא , אני לא מתכוונת להתמודד עם זה יותר . 
אני פותחת את הדלת לשליח של ראש השנה בשמלה . 
אין לי תחתונים או חזיה ואני נוטפת מים . 
השמלה בהירה , אני מקווה שלא רואים לי את הפטמות , למרות שלמעשה זה כל - כך נוח שלא אכפת לי . 
אני נותנת לו טיפ של חמישה שקלים . 
אין לי יותר כסף מזה . 
עציץ גדול ויפה עם פרחים אדומים מאחותי . 
בדיוק כמו השניים שעומדים לנו ליד אדן החלון . 
אחד מהם היא שלחה בפסח ואת האחר בראש השנה שעבר . 
כעת אני לא יכולה להמנע מהמחשבה שעל פני השיש שלנו יחליקו עכברים קטנים עם התקף חרדה . 
אני גם לא מפסיקה לדמיין איך היה ניראה הבית לולא הפרחים , התמונות והאבנים . 
עכשיו גם נידמה לאנשים שאנחנו בדרך לעבור לבית חדש . 
אם זה נכון , אותי שכחו לידע . 
אני לא יודעת , אני בתקופה כיפית . 
גם אם מעט הזויה . 
אני מוצאת את עצמי מאשימה האשמות רבות מדי ובתקיפות רבה מכפי שהייתי רוצה לעשות . 
זה לא שחלילה איני מאמינה בדברי , או שהייתי לוקחת אותם בחזרה , אבל נמאס לי שמצבים דוחקים אותי לפינות שמוציאות ממני תקיפות . 
הייתי מעדיפה להיות נקיה מבקורת ולא להדביק לאנשים כל מיני מניעים לא טהורים . 
אני ממש אוהבת ליחס לאנשים תכונות חיובית ולהיות פתוחה כלפיהם ומקבלת . 
לעומת זאת להיות עצבנית עליהם זאת אופציה הרבה פחות טובה . 
רוב הציפיות שלי לגבי תגובות של אנשים והדרך שבה יתנהלו החיים שלהם , נוטות להתגשם . 
הבעיה היא שכשאני צופה להם רעות , או משהו שהוא פחות מגדולות ונצורות , אני כועסת על עצמי אחר - כך , כי אולי אם לא הייתי חושבת שזה מה שיקרה , זאת לא הייתה הופכת ל " נבואה שמגשימה את עצמה " . 
זאת כמובן חשיבה אגוצנטרית עד מאוד , אבל אני מניחה שזה בלתי נמנע . 
אנשים הם מטבעם אגוצנטרים , הם משוכנעים שכל הכוכבים ביקום צריכים לסבוב סביבים . 
אפילו שזאת שטות גמורה . 
אז עכשיו אני חושבת שאייל רוצה לזיין אותי . 
זאת אומרת , אך ורק לזיין אותי . 
המחשבה הזאת מתגבשת כשלכבוד החג הוא מסמס לי שבסוכות יש לו שבוע שקט להפגש איתי . 
הוא מקווה שזה עדיין רלוונטי , כי הוא ממש ישמח שנפגש . 
אני מבינה שהוא חושב שאני יושבת ומחכה לו בבית . 
אין לי מושג מאיפה הוא מביא את זה . 
אני לא במיוחד רוצה אותו , אבל מצד שני שוב מתחשק לי סקס , אז אני לא עושה רעשים של מגעילה או שלילית במיוחד . 
זאת אומרת , הייתי באמת רוצה להאמין שהוא רוצה לראות אותי כי הוא מתגעגע אלי או כי אכפת לו ממני , אבל זה לא הרושם שנוצר . 
הרושם שנוצר הוא שאין לו שום חשק לראות אותי אלא אם כן אני כשירה לפוצי מוצי . 
זה פשוט מזל שאני לא רגישה , אחרת עוד הייתי מתחרפנת ממנו . 
ככה אני סתם לא מבינה את כל התנודות בהתנהגות שלו . 
אני גם מנסה לפרש את כל האנשים ששנה לא דיברו איתי , אבל לסמסים של החג עונים " אני מתגעגע ומת לראות אותך " . 
אז מה ? 
כולם ממש מנסים לצאת חמודים , הא ? 
אין שום צורך , בסך הכל רציתי לאחל שנה טובה , כי זה מה שאני מאחלת לכל עם ישראל , לא באמת רציתי להפגש אתכם . 
תודה . 
אני מניחה שזה מצריך הסבר קצר באשר למניעים שלי . 
בכל זאת , שלחתי עשרות סמסים , שום רשימת תפוצה . 
גם לאנשים שלא ממש מעניינים אותי . 
זה לקח יום שלם - עשיתי את זה בנגלות ובודדים וחלק מהאנשים הקדימו אותי ( מקווה שלא שכחתי אף אחד חשוב ) . 
פשוט חשבתי שראש השנה זה זמן מצויין להיות מחובר לפלאפון באינפוזיה . 
ונו כן , אוורית חג פתאומית תקפה אותי והחלטתי להיות ממש נחמדה ( הארה פאומית - אולי זה מה שקרה גם למי שאמר שהוא רוצה לראות אותי , למרות שהוא בעצם לא ) . 
ודנה . 
לדנה אני אפילו לא אטרח להכנס , כי זה נהיה משעמם מדי וכולם בכל מקרה מדברים עליה כל הזמן . 
אני רק אקווה שאני טועה לגביה . 
כי מעל הכל אני אוהבת אותה . 
היא מותק , באמת , אבל היא יוצאת כל - כך בסדר שזה לא בסדר . 
הלוואי וכל המצב הזה יפסק ( אמן ) . 
שתהיה זו תחילתה של שנה נפלאה . 
שנה של התקדמות , הגשמה ואושר ( ובריאות . 
כי בריאות זה נורא נורא חשוב ! 
) . 
שתהיה מוצלחת מקודמתה . 
