עשיתי היום עם אבא שלי ת"א - יהוד ( ובחזרה , כמובן ) . 
זה בהחלט לא היה בתכנון . 
28 קילומטרים שרובם היו מהנים , ובחלקם האחר הייתי על סף דמעות . 
הרגליים שלי כואבות בטירוף , כמו גם התחת , אבל אני אחרי אמבטיה טובה וכיף לי נכון לעכשיו . 
נראה לי שהערכתי את עצמי יתר על המידה ; כשאמא שלי הסתכלה עלי בעיניים תמהות אחרי שאמרתי לה " למה לא ? 
" הייתי בטוחה שהיא סתם מגזימה . 
לפני 24 שעות 14 ק"מ נראה כמו כלום . 
אבל היי , אני בבית , ואפילו הצלחתי לא להתעלף . 
ובאמת , היה חם נורא , והיתה רוח והיו תנאים גרועים למדי לרכיבה בשביל אחת שלא נגעה באופניים כבר שנה שלמה [ עדיין יש רוח , עוד יותר חזקה מאז , וזה נורא מעצבן השריקות האלו , ובכלל , אני שונאת רוח ] . 
כשחושבים על זה , הרכיבה הזו היתה קצת מיותרת , כי בעצם מה שחשבתי שיהיה לא היה , ככה שיוצא שה 28 ק"מ האלו היו פחות או יותר בשביל לחסל אותי סופית . 
אבל במבט לאחור זה לא כ"כ נורא . 
היה טוב , וטוב שהיה . 
ההורים שלי כמעט - מאשרים לי לסוע בסוכות לג'נה . 
בקושי אפילו הצלחתי לשאול את אמא שלי , ישבתי לידה במשך דקות ארוכות , וכל כמה זמן התחלתי " אמא ... 
.. 
. 
" אבל לא יכולתי להמשיך . 
בסופו של דבר שאלתי אותה , וכבר הכנתי את עצמי נפשית שתסרב בתוקף , כי הרי לירושלים - עם עוד שתי בנות - היא בקושי הרשתה לי לסוע , וחצור הרבה יותר רחוקה . 
למרות שירושלים היא בסטטוס שונה לגמרי . 
חלק קוראים לזה מקל , חלק שרביט , אני אישית מעדיפה לא לקרוא לזה בכלל . 
ובכן , אני אמורה לגלות פה 3 עובדות שלא ידעתם עלי . 
לקח לי כל היום לחשוב מה כבר אפשר לכתוב פה . 
ובדיוק כשלחצתי על ה " עריכה " בחלון הבלוג שכחתי הכל . 
צפוי . 
נו טוב . 
1 . 
יש לי משיכה לא ברורה לשיער של אנשים . 
כמעט כל שיער , חוץ משערות של אנשים ממש מכוערים , ואני באמת מתנצלת על השטחיות המובהקת , אבל שיער זה נושא רגיש אצלי וכשהוא צומח על קרקפתו של אדם מכוער זה מעורר בי סלידה עזה . 
בכל אופן , אין הרבה כאלו , רוב בני האדם לא מכוערים עד כדי כך . 
כשאני רואה שיער יפה , ובעצם - כמעט כל שיער , אני פשוט חייבת לגעת בו , למולל אותו באצבעות שלי . 
חייבת . 
ולרוב אני לא נמצאת ליד אנשים שנוח לי סתם להושיט יד ולגעת להם בשיער אז אני נוגעת בשלי . 
פחות או יותר כמו סקס ( ולאסוציאציה הזו הגעתי רק עכשיו , מפתיע ) . 
זה גם מטריד מאוד את רוב האנשים , אותי דווקא לא , אני שונאת שנוגעים בי אבל אני מאוד אוהבת שמשחקים לי בשיער . 
אני אוהבת את הכאילו - צביטות הקטנות האלה שמרגישים מהכוח של המשיכה בשיער . 
כל אחד והסטיות שלו . 
2 . 
כשהייתי קטנה היו 2 דברים שלא יכולתי לעבור את היום בלעדיהם : אגודל וזרת . 
כן . 
עד כיתה א' בערך מצצתי אצבע , דבר נורמלי לחלוטין אצל ילדים , רק שרובם נגמלים מזה בשלב הרבה יותר מוקדם . 
אין לי מושג מה הביא אותי בכלל לגמילה הכה מיוחלת מצד הוריי - ובעצם כל מבוגר שהכיר אותי ( אפילו המורה שלי בכיתה א ' , תמיד כשהייתה רואה אותי עם האצבע בפה היתה אומרת לי להוציא אותה ) - אבל זה קרה . 
ואני לא אהבתי את זה . 
בד"כ , כאשר מצצתי אצבע , וזה היה פחות או יותר בכל שעות היממה , את שלוש האצבעות שבאות אחרי האגודל הנחתי לתמיכה בצד הראש , על הרקה , איפה שיש את הדבר הזה שאין לי מושג איך קוראים לו של המשקפיים , ואת הזרת העברתי על הגבה באותו צד ( ימין ) בכיוון גדילת השיערות . 
זה היה נעים . 
אבל השיא היה , ללא ספק , הזרת . 
וזה נמשך הרבה אחרי כיתה א ' . בכל לילה הייתי קוראת לאמא שלי שתשכיב אותי לישון , הייתי נשכבת על המיטה והיא היתה מכסה אותי ואז מתיישבת על ידי . 
הייתי לוקחת את היד שלה ופשוט מתחילה למשש את הזרת , הייתי עושה את זה במשך כמה דקות עד שהיא החליטה שהספיק לה , ואם זה לא היה קורה הייתי יכולה להמשיך לעד . 
זה היה הדבר שהרדים אותי . 
אח"כ הייתי אומרת לה לקרוא לאבא שלי - לאותו טקס - ואחריו לאחי . 
היתה תקופה שגם דוד שלי גר אצלנו , אז גם לו הייתי מבקשת שיקראו , ואם היה בן משפחה אחר בבית ( בת דודה שלי , למשל ) - גם לו . 
אבל הזרת של אמא שלי היתה הכי חשובה , ואם היה ערב שבו היא לא היתה בבית זה היה נורא . 
הייתי בוכה שאני רוצה את אמא , והייתי עושה הצגות , ומה לא , וגם אם אבא שלי היה יושב לידי שעות עם הזרת שלו ביד שלי ומנסה להרגיע אותי זה לא עזר , וברוב הלילות האלו באמת היה לי קשה להרדם והיו לי סיוטים . 
עוד פטיש קטנטן שהגעתי למסקנה שיתאים לפה - תנוך אוזן . 
אם מעולם לא ניסיתם למשש אחד כזה , כדאי שתנסו , עכשיו ומיד , זה הדבר הכי רך ונעים עלי אדמות . 
גם את זה אהבתי למשש , הבעיה היא שהיו לי עגילים , אז לא יכולתי . 
אבל הרבה פעמים כשישבתי ליד אח שלי במכונית , והוא הסתכל לכיוון השני , לא הצלחתי להתאפק ופשוט שלחתי יד ותפסתי את התנוך שלו , עד שהוא היה מפסיק אותי . 
מה שהיה קורה די מהר , לצערי , אח שלי הוא בדיוק מסוג האנשים שלא אוהב שהאחיות הקטנות שלו מנשקות אותו , או מחבקות אותו , או נוגעות בו , או כל אינטראקציה חברתית אחרת המעידה על חיבה . 
הו , וואו . 
זה יצא נורא ארוך . 
אולי תותרו לי על השלישי ? 
3 . 
כשהייתי בגן , טרום חובה , נהגתי לעשות דברים מטופשים . 
אבל ממש מטופשים . 
מטופשים הרבה יותר מכל מעשה מטופש שילדים נורמלים נוהגים לעשות . 
יום אחד , אני וחברתי היקרה דאז נכנסנו לשירותים . 
לא זוכרת איך זה התגלגל , אבל אני זוכרת שפתחנו כל אחת ברז , מילאנו את פינו מים וירקנו על הרצפה . 
למה ? 
לא ברור . 
anyway , נכנסה מישהי ושאלה אותנו מה אנחנו עושות . 
בלי הרבה מחשבה על העניין טענו שאנחנו עושות פיפי על הרצפה . 
הגאונה מיד הפשילה מכנסיה ועשתה על אמת מה שאנחנו עשינו מתוך משחק אידיוטי ולא יותר . 
אחריה נכנס עוד מישהו , בן , ועשה אותו דבר . 
אני חושבת שפה הסתיימה השרשרת , אבל אח"כ נכנסו שני מישהוים יחפים . 
לא נחמד . 
האמת היא , שהזכרון הזה חזק מאוד , אבל כמו הרבה דברים אחרים אני לא לגמרי בטוחה שהוא נכון . 
כי זה קצת לא נשמע הגיוני , אבל בכל זאת , גם קשה להאמין שהמוח שלי ימציא דבר כזה , כי זה לא פתאום צץ לי , אני חושבת על זה בהרבה מאוד הזדמנויות , וכבר הרבה שנים שלפעמים זה פתאום קופץ לי לראש . 
אבל זה היה רק פתיח לסיפור האמיתי , שהוא באמת קובץ של מעשים מטופשים להחריד שעשיתי בגן ההוא , אבל הבטחתי לעצמי שאני אקח את זה איתי לקבר . 
זה יותר מדי מביך , למרות שזה משהו שעשיתי לפני עידנים , והייתי בסך הכל בת 4 - 5 , ו .. טוב , ילדים עושים שטויות שכאלו . 
ובכל זאת , אני רק אגיד , שמה שעשיתי היה דומה מאוד למה שהילדים המאוד חכמים האלו עשו , ואולי אפילו יותר גרוע , והרבה יותר חשוף לקהל הרחב , ואם תאמצו טיפ - טיפונת את תאי המוח שלכם - לא הרבה , מבטיחה - תוכלו להבין מה אני וחברה אחרת שלי עשינו , די בקביעות . 
יה , איזו משקיענית אני . 
and the oscar goes to : - קלרה . 
- אסתר . 
- סהר . 
קפצו לי . 
לא אכפת לי אפילו אם לא יראו את זה , אני את שלי עשיתי . 
כמה שאני צריכה מנעול לחדר שלי . 
וטלויזיה עם הוט . 
ואח"כ מצידי אני יכולה להתפגר . 
היום , בשיעור החופשי שלי , ישבתי עם מישהי בחצר . 
עברה שם מנהלת החט"ב , עשתה פרצוף חביב וחייכה אלינו , וגם שאלה " מה שלומך ? 
" או משהו כזה . 
לתומי חשבתי שהיא דיברה אל זאתי שישבה לידי , אבל כשהיא התקרבה אלינו והתחילה לפטפט בעליזות ולשאול שאלות הבנתי שהיא מדברת אלי . 
היא ידעה מי אני , היא ידעה שאני חדשה ושבאתי משבח , ויכול להיות שהיא אפילו ידעה מה השם שלי . 
וזה היה מאוד מוזר ותמוה , כי עד יום ראשון בכלל לא ידעתי מי היא ואיך היא נראית , ולא המשכתי עם אי - הידיעה הזאת עד היום רק מכיוון שביום ראשון היא נכנסה לחדר צילום בגלל שהמורה קראה לה אחרי שמישהו אמר לה שהיא מתעללת בתלמידים שלה . 
