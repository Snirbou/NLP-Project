אילו היה מותר לי לא לקום בבוקר , לא הייתי קמה . 
מה שלא יגידו , ארבע שעות שינה לא מספיקות בכלל . 
כשהייתי בעבודה , רונן התקשר אליי ל " סלקום " כדי להודות על ההפתעה - בלון ההליום שהבאתי מהטיול בגבעתיים . 
גם אמא אמרה לי בבוקר , עוד לפני שיצאתי מהבית : " איזה שרק נפלא " . 
אני מצדי שלחתי לפרקליט SMS עם מילות תודה על קניית הבלון , אשר שימח משפחה שלמה . 
אבל התברר שהחתולה שלנו פוחדת ממנו . 
אבל כשבאתי הביתה , זה לא נראה כך . 
כן , שלי נראתה קצת חוששת מהבלון הגדול הזה , אבל מסוקרנת הרבה יותר . 
ואני כל היום רציתי לישון , ברצף . 
גם עכשיו רוצה . 
ואללה , בא לי לעזוב הכל , לקחת את הפרקליט ולהתחפף כמה ימים לאיזה מקום שקט ורגוע . 
שלא יהיו טלפונים , עבודה , חדשות , משפחה - כלום . 
רק שקט , שלווה , כיף ואנחנו . 
ושתהיה אפשרות לישון המון . 
אפשר גם לבד . 
בלימודי הבר היה מבחן אמצע . 
זה מעין בוחן בלי ציונים , שנועד לבדוק כמה אנחנו יודעים . 
הסתבר שאני על הפנים ולא זוכרת כמעט שום דבר . 
ואללה , עליי לשבת יותר על השיעורים ולשנן את המושגים . 
הדבר שבו הייתי פרפקט הוא התנהגות בבר , סידור משקאות , מזיגה מדויקת וכאלה - דברים טכניים . 
אז אצטרך להשקיע יותר בתיאוריה . 
קניתי היום שני מכנסי טרנינג לחורף - ללבוש בבית . 
מבצע מטורף : 2 ב - 50 ש"ח . 
אז הלכתי על זה . 
הם יפים וחמים . 
קניתי כי אלה שיש לי , הם כבר מאד מאד ישנים ומשופשפים , אפילו חורים יש בהם . 
אפרופו נושא השופינג , התייעצתי עם רונן לגבי תיק בית ספר וקלמר שראיתי בחנות " קרביץ " . 
הוא אמר שציור של ארתור על המכסה של התיק - זה בסדר גמור ושלא אהסס ללכת על זה . 
וגם הקלמר עם תמונת סוניק - זה מעולה . 
אז הבטחתי לו שאם לא ייצא לנו לבוא לחנות ביחד , אז אקנה את הדברים האלה לבד . 
קיצר , יום ארוך , ואני עייפה ממנו לאללה , וכעת אין כוח לכלום . 
יום נפלא עם סיום נפלא לא פחות . 
כך ברצוני לסכם את היום המאושר הזה שהיה לי . 
היום היה יום חופשי שלי מהעבודה , וניצלתי אותו כדי לבלות עם הפרקליט ולהביא לו סוף - סוף את מתנת יום ההולדת שהכנתי עוד קודם . 
נפגשנו ליד משרדו , אחר כך נכנסנו לאוטו , והפרקליט החל לנהוג ללא מטרה בסביבה הקרובה של תל אביב . 
אמר לי : תעצרי אותי איפה שתבחרי . 
ואני , מנין לי לדעת איפה יש מקומות בילוי בעיר שאינני מכירה ? 
תחילה נכנסנו לרמת גן , אחרי זה המשכנו לבני ברק . 
הפרקליט הסתלבט עליי המון . 
הרי הוא יודע שאני לא נוהגת להכנס למקומות דתיים , ובטח שלא בג'ינסים הצמודים שלי וגופייה ( למה להרגיז אנשים שלא אוהבים דברים כאלה ? 
) . 
מבני ברק נסענו שוב לרמת גן , רק מהצד השני ואחר כך - לגבעתיים . 
שם הבחנתי ברחוב שינקין ( כן-כן , שינקין בגבעתיים . 
מוזר , אבל עובדה ) . 
והפרקליט נזכר שבקצה הרחוב הזה יש בית קפה שנקרא " ויולה " , והוא מאד נחשב בעיר . 
החלטנו שהולכים לשם . 
בית הקפה אכן היה על רמה . 
מאד אהבתי גם את הארוחה שאכלתי , וגם את האווירה . 
מן הרמקולים בקעו שירי " ביטלס " הרגועים והיפים . 
הפרקליט אכל פיצה מאד מפתה בעיניי . 
אפילו קצת הצטערתי שלא הזמנתי אחת כזאת גם כן . 
לקינוח הזמנתי עוגת " טריקולד " העשויה משלושה סוגי שוקולד : מריר , חלב ולבן , וגם קפה הפוך . 
את הקפה שתיתי לבד , אבל את העוגה חילקתי עם הפרקליט . 
זה היה מעולה לסיים כך את הארוחה . 
בזמן שאכלנו , הבחנתי במשהו שמשך את תשומת לבי . 
היה זה בלון הליום מתנופף ברוח . 
הבלון הזה , יחד עם עוד כמה נוספים , בצבץ מתוך חנות מכולת קטנה בצד השני של הרחוב . 
הבלון המדובר היה ירוק , וצבעו מאד מסוים - צבע שרק . 
אחרי שסיימנו את הארוחה , הלכנו הפרקליט ואני לחנות הזאת כדי לראות את הבלון . 
אכן , לא טעיתי . 
זה היה פרצוף ענק על שרק , אפילו עם האוזניים הבולטות שלו . 
מיד נדלקתי על הרעיון לקנות אותו לרונן . 
הסתבר שפרצוף שרק מהתצוגה הוא היחידי שנשאר . 
כל הבלונים האחרים אמנם היו יפים לא פחות , אבל שרק היה אחרון . 
קנינו כמובן . 
הפרקליט לא הפסיק להתפעל מהדחפים שלי לקנות לרונן מתנות ככה סתם , ללא סיבה מיוחדת , כמו יום הולדת או חגים , ומזה שאני יודעת בוודאות מה הבן שלי אוהב . 
אמר שהוריו לא כל - כך ידעו דברים כאלה כשהיה ילד בן 9 . 
טוב , אז היו זמנים אחרים , אין מה לעשות . 
כל הדרך למכוניתו של הפרקליט מבטי האנשים , ובעיקר ילדים , ליוו אותי . 
בכל זאת , לא כל יום רואים בלון כזה בולט , ועוד בידיים של אישה בוגרת , לא של ילדה . 
גם בדרכי חזרה לירושלים מאוחר בערב ( לאחר מספר שעות של אינטימיות מופלאה בביתו של הפרקליט ) התבלטתי הם הבלון הזה . 
היו אפילו אנשים ששאלו אותי היכן קניתי את הבלון ומי המאושר שעומד לקבל אותו . 
למרות הגודל המופרך של הבלון , הצלחתי להביאו הביתה בשלום . 
השעה הייתה כבר אחרי חצות , ורונן כמובן ישן . 
לכן יראה את ההפתעה רק בבוקר כשיתעורר , ובטוח יהיה מאושר . 
אז מה , ילדון ? 
חלפה עוד שנה . 
היום , בדיוק היום אתה בן 38 . 
נכון שאין זה כבר גיל נעורים , אבל עדיין יש בך מעין תמימות מופלאה כזאת שמעניקה לך מראה ילדותי משהו . 
אתה חייכן , צוחק המון ומתלהב מכל מיני דברים . 
אפילו שנות עבודתך כעורך דין לא הצליחו להסיר את הכנות והיושר מהחיוך והמבט שלך . 
שלא לדבר על כך שיש מספר דברים בחיים , אותם למדת איתי וממני , דברים שידעתי כבר מזמן ושמחתי להעניק לך את הידע עליהם . 
לכן , גם מהבחינה הזאת אתה עוד ילד . 
הילד המתוק שלי . 
אז מה אאחל לך היום ? 
מלבד בריאות , אושר וחיים ארוכים ההכרחיים והסטנדרטיים כמובן . 
- הצלחה . 
המון הצלחה . 
יש לך שאיפות ומטרות בחיים , ואני אשמח ביותר אם תשיג אותן . 
- שתמצא את עצמך , את מקומך . 
שתדע מה אתה רוצה מהחיים מלבד ההתקדמות בעבודה . 
- אם יש לך חלום כלשהו ( ואתה , למרות הרצינות המופגנת , לפעמים נראה לי כטיפוס די חולמני ) , אני רוצה שתמצא את דרך להגשים אותו . 
ואתה אכן תגשים , אני בוטחת בך . 
- שתבין דבר אחד לגבי אהבה . 
אינך צריך לחפש אותה בכוח . 
כי במהותך , ביסודך אתה בן אדם מאד מאד אוהב , כל - כך חם ואנושי שאין הרבה כמוך . 
מרוב שאתה מלא באהבה , אתה מעניק אותה לכל מי שרק אפשר ומפזר אותה לכל עבר , ולא מותיר לך כלום ממנה לצרכיך האישיים . 
לכן , אשמח מאד אם תתן גם לעצמך משהו . 
- והדבר הכי חשב : היה אתה ואל תשתנה לי . 
אף פעם . 
אחרת לא תהיה הבחור המקסים אותו הכרתי לפני כשנתים . 
וזה יהיה חבל . 
אז שיהיה לך ום הולדת שמח , יפה ומהנה ביותר . 
