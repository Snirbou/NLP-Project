התעוררתי על הצד שנמצא משמאל לצד שמאל . 
חלום מוזר פקד אותי . 
כהקדמה , היה חם מאוד בלילה . 
לילות חמים הם מתכון בטוח לחלומות טרופים , בזמן שאני מתגוללת מצד לצד ונאבקת בשמיכות , בקלינט ובאיש החול שמתעקש להרדים אותי לפרקים קצרים וטרופים . 
משהו כמו האוסבורנ'ס, הסתנן חלום זוועה . 
ובחלום , אמי היקרה הולכת לעולמה . 
לרגע היא נמצאת שם , וקיימת הידיעה שהיא בקרוב לא תהיה , ואז היא כבר לא . 
אני וסושי ממררות בבכי . 
מצטערות על כל הדברים הנוראים שאי פעם אמרנו לה , נזכרות בכל הפעמים בהן התנהגנו אליה לא יפה . 
היקיצה לא לוותה בנחמה שהינה , חלום . 
משהו מהעצב הסתנן גם למציאות של הבוקר . 
ייבבתי קצת במיטתי , קלינט התעורר ולא הבחין . 
אמרתי לו , חלמתי שאמשלי מתה . 
הוא חיבק ואמר שהכל בסדר , ומייד התפנה לפעילות הבוקר החביבה עליו , הווה אומר גרופינג מאסיבי של איבריי האינטימיים משהו , שהבוקר מטבע הדברים לא היו מעוניינים כלל וכלל . 
הבהרתי את עמדותינו הבלתי מעוניינות , הקלינט שומע ומסכים אך ממשיך לחפון . 
אני כועסת בשקט . 
מעתיקה את מקומי למרפסת . 
מאוחר יותר , אחרי הקפה אני מדליקה את הרדיו , מנתרת כה וכה בחדווה ומציעה לטייל . 
הקלינט מתקיף שנית . 
הפעם הוא מקבל כאפה שרצתה להיות בצחוק אבל התכוונה מאוד ברצינות . 
הגוף לא רוצה , ומתנגד . 
הפעם אני כועסת לא בשקט . 
מה בסך הכל רציתי ? 
שיקשיבו לי ויחבקו אותי , ואם לא - שיעזבו אותי לנפשי . 
ודווקא הוא טיפוס מאוד מקשיב ומחבק , רק לא היום . 
ודווקא היום צריך . 
לא רוצה שימששו אותי כשאני מבואסת , מה פה לא ברור ? 
אז עכשיו פיצוץ . 
אמר שהוא מצטער , בכעס . 
בנימה של אבל - כבר - אמרתי - לך - נו . 
ואני לא רוצה לריב , אני אומרת , רק רוצה שיקשיבו לי . 
הוא כועס . 
אני נוטשת את המערכה בייאוש . 
אני פה והוא שם . 
רק רוצה לבכות קצת , לעשן סיגריה , להמשיך את ההרהור במשמעות החלום . 
אולי זה סוג של וויק - אפ - קול . 
אני צריכה לשים אליה לב . 
לא לנפנף אותה בקוצר רוח כמו תמיד . 
ויש גם פוסט פורים , רק שכרגע עדלוידע מיי אס . 
