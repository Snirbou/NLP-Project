עוד שנה חלפה . 
כולם עושים סיכומי שנה . 
אפילו גלי הענק החליטו על גראנד - פינאלה משלהם בדרום מזרח אסיה , אז מי אני , הקטנה , שאוכל להתעלם מהטרנד הסוחף הזה ? 
הבה נסכמה לנו , פן ירבו הפוסטים ויכלו את כולנו . 
כן . 
ובכן , מה אני יכולה להגיד על שנת 2004 ? 
קודם כל , זה נחמד שהיא נגמרה . 
ככה , שיהיה משהו חדש רשום על הצ'קים . 
2005 זה כבר ממש אמצע עשור . 
ובעצם עוד מספר חסר משמעות . 
וכיצד ביליתי את השנה ? 
בואו נראה : חודש ינואר התאפיין בתסכולים אמנותיים , כאשר התוודיתי קבל עם ועדה שאיני יכולה לצייר אפילו קו ישר . 
החודש הזה גם ציין את תחילת מסע ההתנתקות ועקירת השיניים מהפה שלי , ואני כרגיל , מתחכמת בנושא . 
קצת עצבים בנושא מעליות הביאו למניפסט ארוך ועוקצני על האנשים שמלווים אותנו בדרך למעלה . 
למדתי קצת על אכזריותו של הטבע . 
ותהיתי על צמד שייתכן כי הופרד בלידתו . 
באופן קצת נבואי , ככל הנראה , תהיתי על המשמעות האמיתית מאחורי מודעות הדרושים . 
כי קצת אחרי זה - הצטרפתי למעגל המובטלים . 
הפוסט שמשך הכי הרבה תגובות ב - 2004 נכתב בחודש הזה , והוא עסק בבלוגים מפוברקים . 
חודש פברואר נפתח בשמחה וזיקוקים , לרגל חגיגות ה - 100,000 של הבלוג . 
לאחר מכן החלטתי שאולי אני לא כל כך אוהבת חומרי נפץ רעשניים , בפוסט מעוצבן במיוחד המוקיע את חג הפורים . 
במחאה על הרעש , ירדתי לאילת , אבל הרעש החליט ללוות אותי עד לשם , בדמות רעש אדמה , דווקא . 
בקול נרגש ( שלא שמעתם , כי זה בלוג ) , ביטאתי מילות פרידה לשיני הבינה שלי . 
לאות מחאה , גם חשבתי בכלל לעזוב את הארץ ולעבור לאנגליה . 
אולי זה עוד יקרה , אין לדעת . 
והוטרדתי מאד מהעופות משונים של מל גיבסון . 
בחודש מרץ התרגזתי מאד מבזבוז אוכל . 
במיוחד לאור העובדה שלא יכולתי לאכול הרבה ... 
.. 
. 
כן ... 
.. 
. 
בגלל , שוב , שיני הבינה . 
כמובן שהיקום החליט להעניש אותי על כל חטאי , וכאילו עקירת השיניים לא הספיקה , נאלצתי לכלות את זמני בבילוי מרגש בבית חלומותי בגבעת ברנר . 
פוסט מאד פופולרי , שמשך הרבה אש , עסק בהלכות המין של החרדים - סקסי זה לא , בכל מקרה . 
נזכרתי בצמרמורות פחד מן העבר . 
ותוך חודשיים של בטלה בבית , הצלחתי לצאת ממעגל האבטלה ! 
צה"ל הוריד נכה בכיסא גלגלים עם קול משונה וזקן . 
וחג הפסח התרגש עלינו לטובה ( טובה ? 
איזו טובה ? 
! ) . פוסט אוהד במיוחד הקדשתי לתוכנית טלוויזיה שמצאה חן בעיני ( מאורע נדיר ) , ושכוכבה היה י.א . 
קרסוצקי . 
באפריל היה לי סכסוך קל עם ראפר אמריקאי מפורסם . 
ובהמשך למדיניות ההבלגה , צה"ל הוריד גם את רנטיסי , שיהיה ליאסין עם מי לשחק בגהינום . 
ובהתאם - התחלתי אף אני במדיניות עונש המוות . 
טלטלה קלה עברה על כוחותינו , אבל התגברנו . 
נפרדתי בדמעות שליש משן הבינה האחרונה . 
וחגגתי שנה לבלוג , הישג מרשים לכל הדעות . 
בחודש מאי עסקנו קצת במחשבים , וכל אחד היה יכול לנסות ולפענח איזו מערכת הפעלה הוא . 
נאלצתי לנסוע במונית והיה לי מה להגיד על זה . 
נתתי 10 סיבות למה טניס יותר טוב מכדורגל . 
והזדעזעתי לראות חיילים על הברכיים . 
חשפתי עבור קוראי הנאמנים פרטים מרגשים וסנסציוניים מהספר השביעי בסדרת הארי פוטר . 
נתקלתי בדבר הכי מצחיק שראיתי באינטרנט ב - 2004 . 
והזלתי ריר על בראד פיט . 
בחודש יוני התלבטתי בין חזייה לטכנולוגיה . 
ומצאתי את חזיות הגאולה . 
לא נהניתי בטעם העיר , אבל הפכתי צמד דבילים לסמי - סלבריטאים בניו - יורק טיימס . 
בלוגרי ישראבלוג פצחו במאבק סוער נגד הסרגל המכוער של נענע . 
וגם ניצחנו . 
לפחות חלקית . 
העם נאלץ להכריע - פמלה אנדרסון , יקירת הבלוג , או אורית פוקס ? 
דיברתי על הקמצן , ולא של מולייר . 
חוויתי נשיקה אגרסיבית . 
למדתי מה זה דומבה . 
וחגגתי בטרם עת את מותו של עידו קינן - לא - אמין . 
בחודש יולי החלטתי שלא להצטרף לחגיגות הליקוקים לפדרר ( טניס , טוב ? 
! 
טניס ! 
) . 
חוויתי רעידת אדמה נוספת , הפעם בתל אביב . 
וביליתי בתהיות על נושאים קוסמיים כמו גורל . 
התעצבנתי ביחד עם כולם כשחתכו לאינטרנט . 
פתחתי את הבלוג האולימפי " על הטריבונה באתונה " . 
ודגמתי מחית ג'וקים . 
במדינה בה רוצחים שופטים , אמרתי , עוד ירצחו ראשי ממשלה . 
או להיפך . 
קניתי PS 2 בפרץ בזבוז פראי . 
חשבתי שפגשתי את הגבר המושלם . 
והו , כמה שטעיתי . 
בלי קשר אליו , גם נהייתי חולה . 
אבל איכשהו הצלחתי לציין , בקטנה , את חגיגות ה - 200,000 בבלוג . 
חודש אוגוסט הביא עלינו לטובה את מחלת הטמטום של אבא שלי . 
וגם את טקס הפתיחה של האולימפיאדה . 
לגולן ציפל , לעומת זאת ( זוכרים אותו בכלל ? 
) , היה קשה . 
מאד קשה . 
גאווה גדולה אחזה בי כשזאבי הביא ארד וכמובן , כשגל פרידמן הביא זהב באתונה . 
את חודש ספטמבר פתחתי בביצוע טעויות . 
אבל אחר כך הרווחתי חצי שקל . 
שלם ! 
היה לי גם מה להגיד על אפסיות העיתונות בכל מה שנוגע לאולימפיאדת הנכים . 
וגם ... 
.. 
. 
אההה ... 
.. 
. 
מה זה היה ? 
שכחתי ! 
באוקטובר זכיתי לחיזוק נוסף לסיבות למה אני לא נוסעת לסיני . 
ובמעבר חד - פינקתי את קוראי המקסימים וחובבי השדיים בספיישל ציצי גדול . 
ואם כבר גדול - אז עד הסוף . 
חידשתי קשר ישן , מה שעוד אולי יתברר כטעות , דווקא . 
ותהיתי מה זה חופש בכלל . 
בנובמבר אותר הפוסט המיליון בישראבלוג והתגלה כאכזבה זועקת . 
חנכתי מיטה חדשה בסקס פרוע . 
וגם חגגתי יום הולדת ! 
שיחזרתי מעשי גבורה מעברי הלא - רחוק . 
ובזירת הגועל - דיסקסנו פירסינג ושערות קטנות . 
ועוד בשערות ( אבל לא מגעילות , רק מוזרות ) : האיש הכי מצחיק בטלוויזיה ( ליאור שליין . 
ברור ) . 
בחודש דצמבר , שעוד שנייה נגמר ואיתו כל השנה , חגגתי 3 שבועות בלי טלוויזיה וראיתי כי טוב . 
וגם שבועיים בלי קאונטר בישראבלוג , זה לא הולך ברגל . 
טענתי למעשים מגונים בישראבלוג . 
וארזתי הכל בפוסט ללא מלים , דבר מאד נדיר מבחינתי , בהתייחסות לדברים של הזמן האחרון . 
נתראה ב - 2005 . 
בקבוקי בירה על השולחן בסלון . 
צלוחיות עם שאריות בייגלה . 
מאפרות מלאות . 
עשן סיגריות באוויר . 
רעמי צחוק מתגלגלים . 
פיתות , חומוס ובורקסים . 
טלוויזיה ברקע , שקטה . 
סיפורים ורכילות עד השעות הקטנות של הלילה . 
ככה צריכה להיראות דירת רווקים . 
למי שלא שם לב , המונה חזר . 
ועכשיו נשאלת השאלה , כמה זמן ייקח ל - 2 חוליגנים חדשים לתחמן אותו בשנית ? 
טוב , זה לא סתם חתול . 
זו חתולה שקוראים לה ניקי , והיא החתולה המשובטת הראשונה בעולם - באופן מסחרי . 
הבעלים שילמו 50,000 דולר עבור התענוג , משום שלא יכלו לשאת את צער הפרידה מהחתולה המקורית . 
האמת , גם אני הייתי שמחה לחתול במתנה . 
בינתיים , נראה לי שאאלץ להסתפק בידידות קרובה עם חתולי האשפתות ( השמנים ! 
) שליד הבניין שלי . 
כמה בני זוג יש לאישה אחת ? 
נעלי טניס שנרכשו ב - 100 שקל בלבד . 
ועושות את העבודה . 
מי אמר שמה שטוב חייב להיות יקר ? 
מסתבר שהן גם מצוינות לנגינה על התופים . 
ממש עסקת חבילה . 
