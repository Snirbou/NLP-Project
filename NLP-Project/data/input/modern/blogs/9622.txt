ואז , out of the blue , היא הרימה את החולצה וחשפה את החזיה . 
ואני מיד לאחריה . 
ורק הנסיכה מבקינגהם , אפעס , התמהמה במקצת , והרימה גם היא לאחר קריאת זרוז מצידנו . 
בלי להצטנע , שלי הכי שווה ... 
.. 
. 
זה היה בשיאו של הסיבוב השני במשחק באולינג סוער ( שדווקא אני , הטירונית בין השלוש , הצלחתי להוריד 2 סטרייקים ! 
! 
) בו הטלנו את הכדורים , פגענו , החטאנו , זחלנו , צרחנו , התאכזבנו , קיללנו ( כמו פועלים בשוק , כל אחת עם אוצר המילים הפרטי שלה ) , קיפצנו , ונהננו מזרימת האדרנלין בגוף שהלכה וגברה ככל שהמשחק התלהט לו . 
וכך שבתוך ההשתוללות ופריקת העול הכמעט מוחלטת שחשנו , הרמת החולצות התקבלה בטבעיות די גמורה ... 
.. 
. 
אפשר כמובן להאשים את קוקטייל הבוקר המענג שמגישים בגיליס ( מימוזה לי , קיר רויאל לשאר הגברות שאחת מהן , שהצטרפה לארוחת הבוקר , עברה בקלילות מהעולם הווירטואלי לממשי ) , ואפשר להאשים את רוח השטות שנפלה עלינו מתוך שחרור מוחלט , בעצם אי היותם של אף אחד מהאנשים הקושרים אותנו לחיינו הרגילים , וכמו ילדים קטנים שיוצאים פתאום לחופש הגדול , כך הרשאנו לעצמנו להתפרע ולהשתחרר . 
ובסוף היום הארוך והמהנה גיליתי ש נווה צדק היא פנינה קרובה שסוף סוף יהיה לי את הזמן לאבד את עצמי ברחובותיה . 
המוכרות של " סיגל דקל " צריכות שבוע חופש לאחר הביקור שלנו בחנות . 
בפעם הראשונה בחיי יש לי בגד ( ז'קט מנצחים ) של מעצבת נחשבת ( סיגל דקל ) שבמחיר סוף עונה היא יכולה להפוך למשהו בר אפשרות גם עבור אנשים פשוטים כמוני . 
חיבור בין אנשים הוא משהו פילאי וקסום ללא שום אפשרות להסביר או להגדיר אותו . 
אפשר להגיע לפגישה במצב רוח עגמומי ונמוך להפליא , ולהתרומם ממנו רק מעצם השהייה עם אנשים שקירבתם מחבקת ועוטפת . 
ולאחר שנים , אני יכולה שוב , להיות חלק ממשולש נשי ולהינות ללא חשש שחוטים המחברים שתיים מהצלעות במשולש דוחות אותי ממנו . 
ורק בגלל המסקנה האחרונה , יום האתמול היה הרבה יותר מעוד יום מענג עבורי ימים שלמים היינו רק שנינו והיה שם קשר מיוחד . 
תינוק נוח להפליא ( חברות שלי טוענות עד היום שאני הבנתי מה משמעותו של גידול תינוק רק לאחר הלידה של א . 
הצעיר ) שהפך לילד מקסים , חברותי , חכם , בוגר . 
היה תענוג לדבר איתו . 
להיות איתו . 
הוא גדל והפך לנער מופנם , דורש מעצמו ושואף לשלמות , אחראי , אינטליגנטי , מוקף חברים . 
ציוניו בבית הספר היו כל מה שאפשר היה לחלום עליו . 
ובד בבד , החלה התרחקות . 
שהיתה טבעית ככל שהתבגר ואולי לקח לי זמן להבין ולראות עד כמה היא הלכה וגדלה . 
לאורך השנים ידעתי תמיד שערוצי התקשורת ביננו , פתוחים וגם קיבלתי אישור וחיזוק לכך , שבכל פעם שמשהו הטריד אותו , בכל פעם שרצה להתייעץ פנה ( פונה ) אלינו , אלי מיד . 
וגם במצבי חרום ( כמו ביום חמישי בערב למשל ) , נזעק מיד ותפקד באופן המלא והתומך ביותר . 
וזה מה שהחזיק אותי כשראיתי שמצד שני , ישנה סוג של התנתקות . 
של גסות רוח . 
של בקורת בלתי פוסקת על כל מה שלא נראה לא טוב אצלנו , ויש הרבה . 
של אגוצנטריות מוחלטת , כזאת שלא רואה אף אחד מ 10 ס"מ . 
של חוסר אפשרות לתקשר ברמה הבסיסית ביותר . 
כזאת שמשאירה אותי , כמו עכשיו , כשהלך לעוד שבוע לצבא לאחר דין ודברים לא נעים ביננו , כועסת , עצובה , בוכה . 
ועם תחושת כישלון חזקה ביותר . 
למה זה נוגע בך כל כך , שאלה אותי אתמול חברה . 
כי אני מרגישה סוג של בגידה , אמרתי לה . 
של נטישה . 
אני יודעת שאני צריכה לעשות משהו . 
שוב . 
אני יודעת שאני אולי צריכה לדבר איתו , כמו שאמר לי בשיחת הטלפון , שהוא היה רוצה שאני אעשה משהו כדי לפייס . 
אבל כרגע אני לא יכולה . 
אני כועסת עליו יותר מדי . 
אני כועסת עלי יותר מדי . 
הוא הבן יקיר לי . 
יום ראשון . 
אפור . 
* * * * * * * * * * * * * * * * * * * * 8.54 התקשרתי אליו . 
קבענו לדבר ביום שישי , כשיחזור מהצבא . 
צבע תכלת . 
צפרדעים ירוקות . 
ארנבונים לבנים . 
וברווזים צהובי פלומה . 
זה הצבע והציורים על הווילונות המפרידים בין המיטות במיון ילדים בבית החולים . 
לרופאים מוצמד דובון פרווה קטן קרוב לקצה הסטטוסקופ , במקום בו נמצאת דיסקית המתכת המקפיאה לעיתים את הדם בקרירותה , עת היא מוצמדת ללב הפועם של הפציינט הקטן . 
א . 
הצעיר לא הצליח בשום פנים ואופן להבין , מדוע שלחו אותו למיון הילדים וההסבר שעד גיל 18 הוא נחשב ילד , לא סיפק אותו . 
בשלב הזה הוא כבר חזר לעצמו . 
פחות משעה לפני כן , הוא התקשר אל אבא שלו , יושב על הרצפה בלי יכולת לקום , במרומי המדרגות וממרר בבכי שבא ממקום עמוק כל כך , שאולי אפילו הוא לא ידע שהוא קיים בתוכו . 
ממקומות שונים נזעקנו אליו , כל חלקי המשפחה , כולל ג . 
הבכור שהגיע הביתה לשבת בלתי מתוכננת , וכל הדרך עד שהם הגיעו הביתה , הם מדברים איתו בטלפון כדי לא להשאירו לבד . 
בעיקר בגלל דברים שהיו בעבר , לאחר דקות ארוכות נוספות שבהן לא הצליח להרגע ולא ידע להסביר את התחושות המשונות שהיו בו , החלטנו לנסוע לחדר מיון . 
ושם פגשנו את הצבעים , והדובונים , ואת הסגל הסבלני והמחייך , ואת הילדים הקטנים שבוכים בגלל הכאב , הזרות והפחד . 
ושם גם התברר שכנראה זה היה סוג של התקף חרדה , שתמיד אפשר למצוא לו סיבות מעכשיו ומאתמול , ועצם הידיעה שזה עובר , שכל השאר הוא בריא ומתפקד מרגיעה ומנחמת . 
ורק אצלי , עוד זמן מה , הפה היה יבש מעודף האדרנלין בדם , שאוסף את הכוחות ונותן את היכולת להיות ממוקד וקר מחשבה בדיוק בזמנים כאלה . 
ובדרך חזרה , כשכבר לא הרשה לי אפילו לגעת בו בחיבוק , ידעתי שהוא התאושש ... 
.. 
. 
* * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * ואלמלא החוויה הזאת , שעדיין נמצאת בתוכי , הייתי כותבת היום על הים הסוער שראינו מחלון המסעדה בארוחת הבוקר , חולות הים והדיונות המתערבלים ברוח ונודדים למקומות אחרים , ועל הנחליאלי שניסה לעמוד בגבורה מול הרוח הגדולה שאיימה להעיף אותו ככדור נוצה קטן . 
וכל זה , סיר הגולאש שמבעבע לו על הכיריים ( אני בעצמי בישלתי ! 
) והעננים השחורים / אפורים שבשמים משלימים את תמונת החורף המופלאה שנפרסת למול העיניים . 
שבת שלום חברים יקרים , שבת של חום וקירבה מציצה מבעד לענן שחור / אפור שעדיין קרוע בחלקו ולא מכסה את השמיים כולם . 
השמש משחקת איתי במחבואים , ואומרת לי שלפעמים הכל גלוי ופתוח , ולעיתים חלקו , נסתר ... 
.. 
. 
ישבנו לדבר על החיים . 
על מה שקורה לנו בימים אלו ואחרים , במנותק ממה שמחבר אותנו , שחיבר אותנו מלכתחילה . 
אנחנו מכירות כמעט שלוש שנים . 
רק שלוש שנים וכאילו חיים מלאים . 
שם היה הטריגר הראשוני שהיא , כמנחה , אחראית לו במידה לא קטנה . 
כשבאתי לשם הייתי מישהי מסויימת . 
חודש לאחר סיום הקורס כאילו משהו נפרץ בי והקליפות הוסרו אחת אחר השניה , במהירות כל כך גדולה שלעיתים אי אפשר היה לראות אפילו את שלבי הביניים . 
היא לוותה אותי , די צמוד , בשלבים הראשונים ההם , כשעולמי הפנימי והחיצוני הזדעזע עלי ונאחזתי בכל מי שיכולתי כדי לקבל תחושה של מציאות בתוך הסערה . 
עם הזמן , נצרכתי לה פחות , אבל היה לי חשוב לספר לה , לעדכן אותה בעובר עלי , לשמוע את נקודות המבט והראיה שלה את הדברים , שתמיד באו מתוך רצון להבין ובלי לשפוט . 
והימים עוברים וכל אחד חי את חייו וסערה גדולה באה עליה , שזיעזעה גם אותנו , הסובבים אותה , והמחשבה שאולי היא תבחר ללכת הביאה לפחד גדול פן נשמת המקום תמות עם לכתה ואז אנא אנו באים ... 
.. 
. 
אבל היום , לאחר שיחה ארוכה ומענגת אמרתי לה : אני מאוד אצטער ואכאב אם תלכי מכאן . 
אבל היום אני יכולה להבין ולשמוח בשבילך עם ההחלטה שלך . 
ולקבל אותה בשלווה . 
ויצאתי משם מלאה עד כדי ריחוף ... 
.. 
. 
ובמשרד שמתי את הדיסק של אמה שאפלן . 
יש בי את התכונה העיקשת הזאת , סוג של שריטה ( אין דרך אחרת לכנות אותה ) המתעלמת באופן קבוע , מהעובדה שבתיקי שוכנת לבטח מטריה ( אדומה ! 
! 
) המוכנה להפתח בכל עת שתדרש , ולמרות זאת אני מעדיפה לרוץ למחסה הקרוב ואפילו הוא במרחק דקת ריצה ארוכה ( שבגשם שוטף היא נידמת כבלתי נגמרת ) ולהגיע אליו רטובה , נוטפת וצוחקת בלי הפסקה ... 
.. 
. 
כמין הצהרת כוונת האומרת לעיתים שטובה לי הידיעה ואין לי צורך במימוש המעשי שלה ... 
.. 
. 
מצד שני , יש לגשם תכונה מעצבנת , להתאפק כל עוד אני נמצאת בתוך מחסה כלשהו , בית , מכונית , ולשבור עלי ענן ולהמטיר בבת אחת את זלעפותיו ברגע שהוא רואה אותי מתארגנת לצאת החוצה . 
מצד שלישי , קצת פארנויה מחדדת את החושים ... 
.. 
. 
שוב תקופה של מתח פנימי עצור , שבו אני מוצאת את עצמי מחפשת לי דברים שיוציאו אותי מעצמי לאורך כל היום כולו , ונבהלת כשפתאום יש לי זמן פנוי ואני נדרשת לעמוד מול עצמי ולהקשיב ... 
.. 
. 
ויחד עם זאת , ישנו גם החלק השלו בתוכי , הרגוע , היודע את דרך התנהלותם של הדברים ומסתכל עלי , מתפתלת בתוכם , במין חצי חיוך מבין ... 
.. 
. 
לימדי להינות מהשונֵה ( וגם לאהוב אותו ) , אמרה לי חברה לפני ימים . 
זה ה my new year resolution שהחלטתי עליה היום . 
באיחור של חודש , אבל מי סופר ... 
.. 
. 
אמרו לי שהשקדיות כבר פורחות במלוא הלובן הוורוד שלהן וגם שדות כלניות אדומות פרושים לעיתים עד סוף האופק , אבל היום האפור שולט בחוץ , לאחר ימים שניתנה לנו התחושה והתזכורת לאיך נראה האביב , איך מרגיש הקיץ . 
פברואר מרגיש אצלי סוף החורף . 
הימים כבר מתארכים להם , נותנים את התחושה שהיום אינו מסתיים בחמש אחר הצהריים ויש עוד כל כך הרבה דברים לעשות עד ההתכנסות לתוך הבית , לתוך המנוחה של הלילה . 
ויחד עם זאת , ימי הסערה ממשיכים , מערכת סוערת אחת אחר השניה , נותנת לנו את הימים האחרונים של ההתכרבלות הפנימית עם חום חיצוני של מזגן או תנור זה או אחר , מאכלי חורף עשירים והקשבה לטיפות הגשם הדופקות על החלון או הגג . 
היום היה אמור להיות עבורי תחילת דרך חדשה , יום של החלפת דיסקט בראש , אבל זה נדחה לעוד שבועיים , וכמו באמונה שלי בכוחו של העיתוי ובזמנם של הדברים להגיע , כך גם קיבלתי את זה הפעם . 
ובנתיים , זהו רק יום של חופש משלב עצלות נינוחה של ארוחת בוקר ארוכה עם פעילות עמוסה ותזזיתית משהו , כמו שאני אוהבת . 
חודש חדש חברים יקרים , עם קרני שמש שמפציעות בין העננים השחורים ... 
.. 
. 
