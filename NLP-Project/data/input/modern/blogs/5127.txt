הזמן כאילו נוזל לי בין האצבעות , בין העומס בעבודה לשעת הרבות ( והמהנות ) שאני מעבירה עם הבחור , כמעט ולא נשאר זמן פנוי . 
מערכות יחסים ביום הבכי הגדול , כששאלתי אותו לגבי אותו משפט מעליב הוא טען ששמעתי רק חלק ומה שהוא אמר היה " אולי לא מתאים לך להיות בקשר זוגי עם פרוד + 2 " . 
מאחר ורק שנינו נכחנו באותה שיחה לא ידוע מה הוא בדיוק אמר , אבל הרגיע אותי לדעת שהוא לא חושב ככה . 
יש תהליכים מסויימים שאנחנו עומדים לעבור והוא יודע למה לצפות , בגלל שהוא " היה שם " בעבר ... 
.. 
. 
אני לא יודעת אם זה שלא עברתי מערכת יחסים ארוכה תגרום לאותם תהליכים להיות קלים או קשים יותר וסקרנית לדעת איך אגיב כשנריב . 
אני מתייחסת למערכת יחסים איתו כאל האחרונה שתהיה לי ולא מצליחה לדמיין עתיד בלעדיו . 
מעניין אם הוא באמת יישאר איתי לאורך שנים ... 
.. 
. 
משפחה " הוא יותר צעיר מדפנה ? 
" סבתא שלי שאלה את אמא שלי , שענתה שהבחור מבוגר ממני בכמה שנים ולא ידעה לומר את המספר המדויק . 
אני יודעת שהוא נראה צעיר מגילו , אבל חשבתי שהוא נראה בגילי ולא צעיר ממני . 
מוזר לי שהוא מבוגר ממני ב - 4 שנים , אני מרגישה הרבה יותר בוגרת ממנו . 
נדמה שסבא וסבתא שלי פתחו לו מועדון מעריצים , בני דודים שלי אמרו שהוא " מקסים " ו " חמוד " ומעניין אותי מה יהיה להם לומר כשהם ידעו את התמונה המלאה לגבי מצבו המשפחתי ... 
.. 
. 
בת דודה שלו אמרה שאני ממש חמודה ושנראה לה שאני אזרוק אותו ... 
.. 
. 
לא מובן לי מאיפה הגיע לה הרעיון הזה ולמה היא היתה צריכה לומר לו אותו . 
השהות איתו הפכה אותי לטיפוס משפחתי יותר , לא לגמרי מובן לי איך זה קרה . 
מגורים הליכי הגירושין שלו מתקדמים ואני מעריכה ומקווה שתוך שבועות ספורים הוא יהיה גרוש רשמית . 
יש 3 אפשרויות לגבי המקום שבו נגור ואני סקרנית לדעת מה יקרה ואיך זה יהיה לגור איתו . 
האפשרות הראשונה היא שעם סיום החוזה הוא ייכנס לדירה שלי במקום השותפים , אופציה לא זולה מבחינה כספית , אבל מאוד נוחה בשבילי וטובה למקרה שדברים לא יסתדרו . 
האפשרות השניה היא דירה אחרת בתל אביב או ברמת גן , כשהיתרונות הם שזה מקום חדש של שנינו והעלות יכולה להיות נמוכה יותר מזו שבדירה הנוכחית שלי . 
האפשרות השלישית היא לעזוב את המרכז ולעבור לגור במושב , בבית ששייך להורים שלו ועומד ריק . 
היתרון הוא שזה חינם , החסרון זה המרחק מהמרכז . 
אני אצטרך להחזיק רכב אם זה מה שיקרה . 
סקס הוא קרא ונעלב מזה שכתבתי מגוחך על ה " עושים אהבה " ... 
.. 
. 
אמרתי לו שזו היתה הפעם הראשונה ששמעתי מישהו קורא לפעולה הזו איתי ככה ושזה נשמע לי כמו משהו שאומרים בסרט הוליוודי ... 
.. 
. 
רק השבוע נזכרתי שיש לכנסיית השכל שיר עם אותו ביטוי וכשהם שרים זה נשמע הגיוני לחלוטין . 
בין הפוסטים שנפלו לידיו , היה אחד עם הדעות שלי לגבי ביסקסואליות , מה שגרם לו להעלות שוב את נושא השלישיה ואחרי נדנודים רבים מצידו , אמרתי שביום השנה שלנו אני מסכימה לשלישיה . 
לא יודעת אם אני מחכה שאותו יום יגיע או חוששת ממנו , בכל מקרה מדובר על עוד 8 חודשים , כך שיש הרבה זמן ... 
.. 
. 
זלילה לא יודעת מה גורם לי לאותו חוסר שקט שמוביל לכך שאני מאפשרת לעצמי לאכול מה שאני רוצה . 
3 שבועות של אכילה לא מבוקרת עלו לי בהשמנה של פחות מקילו , לא נעים לא נורא . 
הבעיה היא שאני לא מצליחה לחזור לתלם ולהפסיק לזלול ממתקים . 
מקוה שמחר אני אצליח ... 
.. 
. 
בוכה וישנה ובין לבין עושה שיחות טלפון . 
רוצה כבר שהדמעות הארורות יפסיקו לרדת ושהמחנק בגרון יעבור . 
" אולי את לא מתאימה לזוגיות וצריכה להיות לבד ? 
" אני חושבת שזה הדבר הכי נבזי ומעליב שאפשר לומר , במיוחד כשזה בא מבן הזוג שלי בארבעת החודשים האחרונים . 
אני עושה את המקסימום , משתדלת להיות הכי מתחשבת והכי תומכת והכי מבינה , מתרוצצת יומיים אחרי הילדים שלו כדי להקל עליו ובסופו של דבר זה מה שהוא אומר . 
לא מספיק שהוא קרא את אותם ניירות שהשארתי , הוא גם חיפש ומצא את הבלוג וקרא מה שכתבתי . 
חילל כל פינת פרטיות ואחר כך בא אלי בטענות שאני לא מושלמת , שאמרתי שאני בחורה רגועה ופתאום אני כן מתעצבנת . 
זכותי המלאה להתעצבן כשלא מכבדים את הפרטיות שלי וכשלא מכבדים את הרצונות שלי ואם זוגיות זה אומר שמתחשבים רק בצד אחד ושופטים את השני כי הוא בסדר 95 % מהזמן ולא כל הזמן , אז אולי לא מתאים לי להיות בזוגיות מסוג זה . 
לא ידוע מצד אחד חושבת שאולי זו תחילת הסוף ומצד שני אומרת לעצמי שאולי זה משבר שנעבור . 
הוא אמר לי שאולי גדול עלי מערכת היחסים בינינו , במיוחד לאור העובדה שזו מערכת היחסים הארוכה הראשונה שלי . 
אמרתי לו שמבחינתי הייתי רוצה לעבוד על הדברים ויש מצבים שלא נתקלתי בהם , לא כמוהו אני לא רגילה להיות אחראית על 2 ילדים והוא לא יכול לצפות שאני אתנהג בצורה מסוימת , במבלי לומר לי איך לפעול במקרים מסוימים . 
מצד אחד הוא " צריך " ו " רגיל " להיות בתוך מערכות יחסים ומצד שני לא נראה לי שהוא לגמרי שלם עם מערכת היחסים שלנו ונראה לי שהציפיות שלו ממני מוגזמות והוא מצפה ממני להיות מושלמת . 
" מה שלא הורג אותי , מחשל אותי " לא רוצה להיות עם מישהו שלא מעריך אותי . 
אני מקווה שזה לא מה שקורה , אבל אם אכן זה המצב , העתיד שלנו לא ביחד . 
גם אם זה הסוף , אני אתמודד עם הפרדה ממנו ואסיק מסקנות לזוגיות הבאה שלי . 
תוך כדי שינה שמעתי רשרוש של ניירות . 
בהתחלה התעלמתי , אבל אחרי כמה דקות נזכרתי מה נמצא באותו אזור שממנו נבע הרשרוש , קמתי ומצאתי אותו עם ערימת הניירות ביד . 
" באיזה רשות אתה קורא את זה ? 
" קראתי לעברו בפליאה מהולה בכעס , בעיקר על עצמי . 
ראיות כשהוא הלך לשירותים לקחתי שקית גדולה וקרעתי את ערימת הניירות לגזרים . 
לפני חודשיים - שלושה הדפסתי את כל דפי הבלוג , כדי לקרוא את העבר ולעשות סיכום יומולדת 5 לבלוג . 
הטעות היתה שלא השמדתי את הניירות או החבאתי אותן אחרי שסיימתי לקרוא הכל . 
אני לא רגילה שיש מישהו שנמצא איתי רוב הזמן ולכן לא נוהגת להחביא דברים . 
הוא תוך כדי שיחת טלפון חיפש דף לכתוב עליו וכך הגיע לאותה ערימה . 
מה שלא בסדר ( אבל מובן לחלוטין ) הוא שהבחור לא הפסיק לקרוא כשהוא ראה מה נמצא שם , אלא המשיך . 
אין לי מושג כמה הוא בדיוק קרא , אבל זה מאוד הביך אותי . 
הוא ידע שאני כותבת , אבל לא היה לו מושג שזה נעשה בבלוג והיה מופתע לגלות שחייו פרוסים לעיני כל . 
הסברתי לו שהבלוג נקרא על ידי אנשים שלא מכירים אותי ושאין בו פרטים מזהים עליו והצעתי להוריד את כל מה שכתוב , שיהיה לעיני בלבד . 
התמודדות אני מוצאת את עצמי נתקלת בהרבה סיטואציות חדשות לאחרונה . 
הבנתי שאני צריכה להפסיק את החשיבה האוטומטית שברגע שמשהו לא מסתדר זה אומר שהקשר בינינו מסתיים . 
אני לא רגילה לקשרים ארוכי טווח ולא רגילה להתמודד עם בעיות שעולות . 
כל אחד מאיתנו רגיל לדפוסי התנהגות מסוימים ובא עם ציפיות מסויימות מהשני וייקח זמן עד שנלמד להכיר אחד את השני בצורה טובה יותר . 
אני צריכה לזכור רגע לפני שאני מתעצבנת שיכול להיות שהוא רואה את אותה סיטואציה בצורה שונה ולבדוק איתו מה עובר לו בראש לפני שאני מחליטה להגיב בצורה זו או אחרת . 
קושי לא אומר שצריך לוותר ואני צריכה להפנים שעם הרבה רצון טוב , נצליח לפתור את אותן סיטואציות בהן ניתקל . 
אהבה " את לא יודעת שאני אוהב אותך ? 
" הוא שואל ואני עונה שגם אם אני יודעת , זה משהו שאני רוצה לשמוע ממנו , לפחות פעם אחת . 
הוא מחבק אותי ולוחש לי באוזן " דפנה לוי , אני אוהב אותך " , מה שגורם לי לחייך ... 
.. 
. 
אחרי שהוא שאל אותי על מה כתבתי בפוסט האחרון ואחרי התשובה שלי שהסתיימה ב " וגם רשמתי שעדיין לא אמרת לי שאתה אוהב אותי " הוא החליף נושא וחזר לנושא הרגשות כמה דקות אחרי , אמר ששנים הוא לא היה כל כך מאוהב ואמר לי את אותן מילים שרציתי לשמוע . 
קפיצה לעתיד אחרי יומיים אינטנסיביים עם הילדים , עצרתי לחשוב על החלק שלהם בשיקולים שלי על עתיד הקשר . 
מצד אחד , אני רואה איזה אבא מקסים הוא ומגלה איך אני מתנהגת במצבים שצפויים לי בעוד כמה שנים , כשיהיה לי ילד שלי . 
מצד שני , יש הרבה קשיים בגידול ילדים ואני לא יודעת עד כמה אני מוכנה לעבור את זה עם ילדים לא שלי . 
הילדים מצידם מרעיפים עלי אהבה רוב הזמן . 
הילד קרא לי " אמא " כמה פעמים ביומיים האלה וכל פעם תיקן את עצמו והילדה הודיעה לו שהיא רוצה להחליף את אמא שלה בי . 
ברור לי שכרגע אני יותר פופולרית מאמא שלהם , אני מצטרפת אליהם לימי כיף וחסרת סמכות חינוכית , מה שמצייר אותי באור מאוד חיובי בעיניהם . 
ליל הסדר עבר בהצלחה . 
הבחור השתלב יפה במשפחה שלי . 
עופית אמרה שהוא נראה צעיר מגילו , מאוד חמוד , רזה מדי ונראה יותר מדי ילד טוב . 
סבא שלי אמר " הוא נראה ממש מותק , אני שמח בשבילך " . 
לדעתי בפעם הבאה שאני אבקר אותו ואת סבתא שלי הוא יציק לי עם השאלה " מה עם חתונה ? 
" אני אשמח לגלות שאני טועה . 
אולי סוד ההצלחה של הערב הוא בזה שהיה ערב קצר . 
בדרך כלל בגלל שאני באה לבד ותלויה באחרים שיחזירו אותי , זה לוקח כ - 5 שעות , אבל הפעם בגלל שהגעתי איתו , היינו קצת יותר משעתיים והלכנו . 
אני מקווה שיותר לא אלך לבדי לארוחות חג ... 
.. 
. 
שניים זה תמיד ביחד למעט כמה שעות בנפרד , מיום ראשון אחר הצהרים ועד היום אחר הצהרים היינו רוב הזמן ביחד . 
טוב לי איתו , במיוחד כשזה רק שנינו ואני מקווה לראות אותו שוב בקרוב . 
