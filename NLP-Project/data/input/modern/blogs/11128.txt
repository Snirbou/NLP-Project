אני מאוד אוהבת לקרוא את צפריר רינת מ " הארץ " . 
הוא כותב על אחד הנושאים הכי מוזנחים בישראל - איכות הסביבה - ועושה את זה בכשרון רב ובהרבה אכפתיות . 
כחובבת מדבר וחולות , התעצבתי מאוד לקרוא את המאמר שלו , " פרידה ממדבר יהודה " , שהוא דוגמה קלאסית לאיך התעשייה הבטחונית השמנה והטיפשה , ומשרד הביטחון המטומטם והמושחת , עושים מה שהם רוצים . 
מה אפשר לעשות בעניין הזה , עוד נראה . 
בינתיים , לכו לקרוא . 
אין כמו החלפת לינקים על הבוקר . 
סופרמן יצא סופרמן . 
אני יצאתי Green Lantern ( רק אללה יודע מה זה ) . 
ואתם ? 
איזה גיבור על אתם ? 
התגלה לי היום , כנראה באיחור של כמה שנים , האתר שמחליף את 441 המיתולוגי , שאותו סגרה בזק בעוונותיה . 
גם לאתר הזה קוראים 441 , באופן מקורי , והוא לא ממש מעודכן בצעקה האחרונה . 
מצד שני , גם זה משהו . 
שימושי ? 
לא יודעת . 
כמה אנשים מתקשרים היום מקו בזק ? 
ואם הם רוצים להטריד , הם בטח יודעים לעשות * 43 , לא ? 
על כל פנים - נסו ותיהנו . 
המספר שלי גם מופיע שם . 
סרטון הזוי לחלוטין , של למעלה מ - 8 דקות , של כל וריאציות ה " חיסול " במורטאל קומבאט . 
ולחשוב שפעם הדבר הזה היה להיט היסטרי . 
מה יגידו על WoW עוד 25 שנה ? 
מאבדת התיקים , הלא היא מ ', מצאה אותי אתמול בטלפון . 
יותר נכון , בעלה התקשר והשאיר לי הודעה בזמן שקיבלתי מחיאות כפיים לאחר שהענקתי מעט מהידע שלי לאנשים זרים . 
התקשרתי חזרה , ובורכתי בשלל ברכות . 
הם ( מ' ובעלה ) היו אמורים ללכת למשטרה מייד לאחר מכן , ואני מניחה שזה מה שהם עשו . 
אחרי חיטוט די אינטנסיבי בתיק האינטימי של מ ', החלטתי שיש גם גבול לכמה שאני רוצה לדעת . 
על כל פנים , מ' התעקשה לקחת את הכתובת שלי כדי לשלוח לי משהו . 
רק אלוהים יודע מה זה , אני מקווה שהיא לא השתגעה מספיק לשלוח לי כסף , או משהו כזה . 
אחרי הכל , מצאנית כמוני יודעת לקחת אחריות על התפקיד שלה בחיים . 
* * * יש עוד סוף , והוא פחות טוב , והוא מסתמן כסופי ואחרון ונוסף בשרשרת של סופים בזמן האחרון . 
אמרתי שלום לסופרמן . 
הוא לא אמר בחזרה . 
אני מניחה שלזה קוראים סוף . 
האמת , בלי שאף אחד ישמע , לדעתי אפילו התחלה לא היתה שם , ממילא . 
* * * ויש גם עוד טוב - התחלתי לנגן רוק שאפל ולחזור לאימונים מסודרים בתופים - ואני אפילו נהנית . 
* * * הטוב הבא יהיה כסף . 
הרבה . 
איך ? 
עובדים על זה . 
אם יילך , אני לוקחת את אבא שלי לטיול החלומי שלנו בארה"ב . 
ואחר כך - המבול . 
* * * המבול כבר עכשיו . 
גם הברד . 
ואין טניס . 
מה יש ? 
! 
קצת מים ונשברים ? 
אז מה אם יש שלוליות על המגרש ? 
אז מה אם קר כמו בכוס של פולנייה ! 
? 
! ? ! זה תירוץ לאכול מלאווח עכשיו ? 
! 
אני מניחה שכן . 
לילה טוב . 
ברגעים אלה ממש הבלוג מתקדם לעבר הכניסה ה - 500 אלף שלו . 
אני מניחה שעד שיעלה הפוסט ועד שייכנסו כמה אנשים , הקאונטר כבר יגיע לקו החצי מיליון . 
זה לקח בסך הכל שלוש שנים ומחצה , ועוד עודף . 
אחרי ה - 200 אלף כבר הפסקתי לעשות חגיגות . 
הייתי הבלוג הראשון בישרא שהגיע ל - 100 אלף , אבל תהילת עולם חולפת עם הזמן . 
עכשיו אני לא בברנז'ה , אני לא כותבת 10 פוסטים בכל יום ( היו ימים , בחיי ) , ואני לא מאוד מוטרדת מכמות הכניסות והתגובות . 
אחזור על עצמי בצורה משעממת וחסרת מעוף - הבלוג שלי הוא בשבילי . 
אז מה יש לי להגיד לכבוד המאורע המרגש ? 
קודם כל , קר ! 
! 
! 
וחוץ מזה , חצי מיליון פראיירים הקליקו ונכנסו לבית המשוגעים הקטן והווירטואלי שלי . 
הישג מרשים לכל הדיעות . 
רובם עדיין מחפשים ציצים וציצי ופמלה אנדרסון , וכל מיני שילובים שונים . 
חלקם המרשים מנויים ( 150 פסיכים לא טועים ? 
) וחלקם התחילו להגיע בזמן האחרון מכל מיני אגרגטורים של RSS וכאלה , שצומחים פה כמו אתרי אינטרנט בתקופת הבועה . 
אני אוהבת לכתוב , ולמרות מכשולים לא קטנים בדרך , וכמה אנשים שחושבים שאכפת לי מה הם חושבים עליי ( מה המצב , זבל ? 
) , נשארתי במקומי . 
נכון שאני מפוזרת על פני הבלוגוספירה העולמית בכל מיני צורות ( אל תרוצו לחפש , לא תמצאו ) , אבל " בטחון בתנועה " הוא עדיין הבלוג המרכזי והגדול שלי , בו אני נהנית לרכז את שלל השטויות והקשקושים שעולים לי בראש ובמנועי החיפוש באינטרנט . 
עוד אציין שקר מאוד ושיש מצב שקפאו לי הפטמות . 
אני אבדוק אחר כך . 
אז , שוב , תודה גדולה לכל הנכנסים , הקוראים , המגיבים , המנויים והמטיילים האקראיים . 
מי יודע , אולי נתראה גם בחגיגות המיליון ? 
לא רק באינטרנט אני מוצאת דברים כל הזמן . 
משום מה , יש לי הנטייה למצוא דברים ברחוב . 
לרוב מדובר בכסף ( מטבעות קטנים , עוד לא מצאתי את הסטיפה של המיליונים שאיבד רוזנשטיין או משהו ) , אבל לפעמים אני מוצאת חפצים של אנשים . 
ככה כבר מצאתי ארנק לא מזמן , שהוחזר אחר כבוד לבעליו ששמט אותו באמצע מגרש חניה , וככה מצאתי תיק גדול ושחור היום . 
תיק שחור וגדול שעומד על המדרכה , קרוב לשפת הכביש . 
עמדתי והסתכלתי עליו . 
זה היה ליד מגרשי הטניס . 
מקום די לא סביר לחפץ חשוד , אלא אם כן מישהו רוצה להרוס את הגדר המכוערת של המקום . 
בהתחלה חשבתי ללכת ולא לעשות עם זה כלום , אבל כמו מטומטמת אמיתית בסוף ניגשתי לתיק . 
דחפתי אותו קצת עם הרקטה ( שיטה ידועה של חבלנים , ככה זה בטח לא יתפוצץ ) ובסוף החלטתי להיות באמת סתומה ופתחתי אותו . 
התיק היה של אם צעירה - מלא בחפצי תינוקות , קרמים , תרופות וארנק . 
וגם מצלמה דיגיטילית של קנון , לא הכי חדשה שבעולם . 
אבל אבוי , אמנם היה מדובר בישראלית , אבל כזו שגרה דווקא בניו יורק . 
כל כרטיסי האשראי , כל התעודות המזהות , כל כרטיסי הביקור - הכל של מקומות ואנשים בחו"ל . 
התקשרתי לישראכרט , שבאדיבות מופלאה הפנו אותי למוקד חו"ל . 
שם ענתה לי אמריקאית מטומטמת ורשמית , שהורתה לי להשאיר את התיק בתחנת המשטרה הקרובה לביתי - " אנחנו כבר נטפל בזה מכאן " , הודיעה לי האמריקקית באדישות . 
מאחר שבמקרה ידוע לי שלמשטרת ישראל יש עוד כמה דברים יותר חשובים לעשות מאשר למצוא את הגברת מ' שלה היה שייך התיק , החלטתי לנסות בכל זאת לאתר אותה בעצמי . 
מצאתי כמה טלפונים ישראלים משורבטים על כרטיסי ביקור , אבל אף אחד מהם לא עזר לי . 
התקשרתי לטלפון שלה בבית ( היה כרטיס תורם איברים של בעלה בארנק , משום מה ) , השארתי הודעה בתא הקולי . 
ניסיתי עוד טלפון משורבט , והוא חזר אליי אחרי כמה דקות - ישראלי אחר בניו יורק , שכנראה היא מכירה את אשתו . 
אבל אשתו לא היתה זמינה ולא הצלחתי לחלץ מהם נייד של מ' פה בארץ . 
חפירות ונבירות נוספות רק הביאו אותי למסקנה שלגברת הזו אמנם יש תינוק טרי , אבל גם לא מעט בעיות פיזיות ופסיכולוגיות . 
אחרי שניסיתי כל טלפון אפשרי , התייאשתי והלכתי לתחנת המשטרה , שבאמת לא נורא רחוקה מביתי , לפחות באוטו . 
שם חיכיתי בסבלנות עד ששוטרת אדיבה וקצת - אדישה תרוקן את התיק מתכולתו , תעשה רשימה של הפריטים בפנים , תספור את הכסף שהיה בארנק ( 170 שקל ועוד כמה דולרים ) , תמלא טופס יפה ותיתן לי אותו , תוך אמירה שאם תוך 4 חודשים לא ימצאו את מ ', אוכל לקבל את התיק . 
וואו , איזה כיף לי . 
לא התרשמתי מחריצות היתר של השוטרת , והתקשרתי , בדרך הביתה , שוב לביתה של מ' בניו יורק , ודיווחתי לה שהתיק שלה בידיה האמונות של משטרת ישראל . 
עדיין אין סוף טוב לסיפור הזה . 
את מ' אולי תמצא המשטרה , ואולי לא . 
מצחיק כמה קל היה לי לאתר את ההוא שאיבד את הארנק ( המוקדנית בחברת האשראי התקשרה אליו בשנייה ונתנה לו את הטלפון שלי , תוך שהיא מבטלת לו בחריצות את הכרטיס ) , וכמה מסובך לאתר מישהי שלא ממש גרה פה , ותעודת הזיהוי הנורמלית היחידה שלה היא רישיון הנהיגה שלה מניו יורק . 
דווקא הישראלים במקרים האלה מראים קצת יותר אכפתיות מהגורמים הרשמיים האמריקאים . 
ניסיתי לחשוב מה היה קורה אילו מישהו היה מוצא את הארנק שלי - אם היה קל למצוא אותי . 
פחחחח , קלי קלות . 
רישיון נהיגה , תעודת זהות , כרטיסי ביקור ( שלי ) ושל הרופא נשים שלי , מייל מודפס ישן מסופרמן ( מזכרת סנטימנטלית מטופשת ) , כרטיס אשראי על שמי ועוד אחד של אבא שלי , ותעודת תורם דם . 
גם מרשם לגלולות . 
כסף ? 
לא מאמינה במזומן - בשבילי , כמה שיותר אלקטרוני . 
אם מישהו ימצא את הארנק שלי , הכי הרבה שהוא יוכל לחגוג זה בלקבוע תור לגינקולוג שלי ולהזמין מקום ב - Black Steer או ביאקימונו . 
ההשכלה המוזיקלית שלי אף פעם לא היתה מסודרת . 
זה התחיל מתקליטים שמצאתי בבית ההורים . 
שילוב מוזר של Queen , ג'ניס ג'ופלין , ג'ימי סאמרוויל ומוזיקה קלאסית . 
אחר כך באו שנות ה - 80 המפחידות ואיתן זוועות כמו " מודרן טוקינג " ( כן , היו לי תקליטים שלהם ! 
בסדר ? 
? ! ) וכל הפופ נוסח מייקל ג'קסון וחבורתו . 
היה גם נוער שוליים בתחילת שנות ה - 90 , קצת משינה , נירוונה ( כי כולם שמעו , ורק אחר כך כי זה מצא חן בעיני ) וטראש דאנס שיותר טוב שלא נדבר עליו . 
בין לבין השתחלו מוזיקה קלטית וקולות של לוויתנים - קצת ניו אייג' לגיוון . 
אז עוד לא קראו לזה ניו אייג' . 
והיו כמובן גם סיימון וגרפונקל , אבל זה סיפור ארוך . 
חיפשתי את עצמי במבוך המוזיקלי והרבה זמן לא מצאתי . 
הייתי תקועה בפופ של שנות ה - 80 הרבה זמן ולא הצלחתי לצאת משם . 
הגעתי למסקנה המתבקשת שהטעם המוזיקלי שלי הוא אקלקטי , שאין לי " זרם " מועדף ושאני מוכנה לשמוע כל דבר פעם אחת לפחות . 
התגאיתי בזה שאני יודעת מי אלה ה " קוקטו טווינס " ( אחלה מוזיקה ) , ושאני אוהבת דראם אנד בייס וג'אנגל . 
ואז הגיעו שיעורי התופים וגיליתי מחדש את הרוק בגירסתו הכבדה - יחסית . 
זה , בתוספת להיפ - הופ החזק שהתגלה במלוא עוצמתו בסוף ה - 90 ' תחילת 2000 , התחילו לייצב קו מוזיקלי מוגדר יותר שנע בין Blackalicious , דרך Rage Against the Machine ו - Deep Purple בשביל הנוסטלגיה ועד מוצארט , שמעולם לא עזב אותי . 
שכחתי מהאלקטרוניקה לגמרי . 
בחודש האחרון גיליתי אותה מחדש . 
רק את חלקה , כמובן . 
טראנס אני לא מסוגלת לשמוע בכל מקרה , רוב סגנונות הדאנס לא מפילים אותי , אבל ג'אנגל טוב במקצבים מוטרפים , ודראם אנד בייס חזק ורוטט - הצליחו לתפוס אותי מחדש . 
התחלתי לנווט בין גולדי , אמון טובין , LTJ Bukem וגם Aphrodite וכל מיני רנדומליים אחרים שהטרקים שלהם היו מוצלחים בעיניי . 
משהו מאוד מרגיע ומורכב יש בה , באלקטרונית . 
לא כמו הרוק , שהרבה פעמים מחייב מחויבות רגשית , ומכריח אותך להקשיב למילים . 
דווקא אני , שחיה על טקסטים ומילים , נהנית הרבה יותר לאחרונה מהטרקים נטולי המלל , שלעתים חוזרים על התבניות שלהם שוב ושוב , נותנים מכות בס קצובות ותופים מתגלגלים בלי חשבון ולאוזן הבלתי מיומנת נשמעים קצת אותו דבר . 
אז הנה עכשיו יש Adam F ברקע , שגורם לי לחשוד שהבס לא מספיק חזק ברמקולים שלי . 
חזרתי קצת לאלקטרוניקה . 
אולי הפעם ללמוד אותה בצורה קצת יותר מעמיקה . 
אולי זה משהו רגעי ומחר נחזור לזרועות ההיפ - הופ . 
מה שבטוח , מוצארט תמיד יישאר בסביבה . 
ההייפ של הארי פוטר דועך לאחרונה . 
זו כנראה הסיבה שג'יי קיי רולינג מספרת שהיא חולמת שהיא הארי פוטר בלילות , וגם הסיבה שהיא משחררת את שמו של הספר האחרון בסידרה ( אני לא מאמינה שאני אומרת את זה , אבל תודה לאל ! 
) . 
אם כן , הספר השביעי בסדרת הארי פוטר ייקרא Harry Potter and the Deathly Hallows . 
הלכה חזק על האפלה , עוד פעם . 
כמה מפתיע . 
רק להזכיר - שתי דמויות עיקריות עומדות למות בספר הזה , שרולינג עוד לא גמרה לכתוב . 
אני בעד להרוג את כולם בשואה אטומית ולהשאיר רק את האגריד . 
עדכון 23:01 : ביקשו ממני לתרגם את שם הספר . 
אז בדקתי בזריזות ומתברר ש - Hallows זה שם מסורתי לחג כל הקדושים ( Halloween ) , או לסמיין ( Samhain ) , תחילת השנה של המכשפות . 
כרמית ! 
רוצה לעזור לנו כאן ? 
