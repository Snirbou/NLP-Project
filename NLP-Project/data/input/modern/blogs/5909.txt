ביום שבת שעבר עשיתי 5 שמירות , 10 שעות בסך הכל . 
כמובן שיום שבת אמור להיות מיועד לשינה , במיוחד לחיילים השואפים להיות מקצוענים בתחום מסוים ועוברים לשם כך קורס קשה , וכמובן שאבטחת בסיסי צה"ל העורפיים ראוי שתתבצע , תמיד וללא יוצא מן הכלל , על ידי מאבטחים שזה מקצועם הקבוע - אבל לצה"ל לא כל כך אכפת ממה שכל כך מובן . 
אז שמרתי . 
אבל תחת להיות עבד שבוז , נהגתי כאדון לגורלי . 
מיקומי היה במגדל , למעלה למעלה . 
אחרי כמה דקות הוצאתי פנקס ועט מהכיס הקטן של המכנסיים , ומה שקרה הלאה היה מדהים : מתחת ידיי יצא חיבור שאני רוצה להתחיל לכתוב כבר שנתיים : primer על מתכות יקרות כמטבע . 
פתחתי במשפט " האדם חי בעולם המציאות " - היה ברור לי שזה חייב להיות המשפט הראשון - שטחתי את הבסיס הקונספטואלי ( חפצים גשמיים דרושים לקיום החיים ולהגעה לאושר , ונדרשת פעולה הקרויה " עבודה " כדי להוציא חפצים גשמיים מידי הטבע ולהעבירם לידי אדם ) , ועברתי לתיאור שלושת השלבים ההיסטוריים בכלכלת האדם : הליקוט , החקלאות הסובסיסטנטית וההתמחות . 
המשכתי והזכרתי שסחר החליפין הוא הדרך ההגיונית וההוגנת היחידה שקיימת , ועברתי לתיאור שש הסיבות הקלאסיות לכך שמתכות יקרות משמשות ככסף . 
שם , בערך , השמירות הסתיימו . 
למחרת אותו יום , היה מסדר בערב לכל הגדוד שלי . 
האדון ניצב מול כמה מאות חניכים , ואמר בשקט ארסי " ערב טוב " . 
מה שקרה אז העביר בי חלחלה : כל מי שצעק לו תשובה , אמר " ערב טוב , הרס"ר " . 
עמדתי שם , כשכלב הפיטבול נובח על מאות אנשים , ולא האמנתי למשמע אוזניי . 
הסמל הראשון הצעיר , מקצץ החיילים הגס , הזה , הוא הרס"ר החדש של הגדוד . 
מזל טוב . 
אבל השבוע , הבנתי שמדובר באדם שהינו אולי יותר אובייקטיבי ממני . 
העניין איתו , שהוא כמעט 100 % ריאליסטי ו - 0 % רומנטיציסטי , בניגוד אליי , הרומנטיקן הרבה יותר מריאליסט . 
האופן בו אני יכול להועיל לעצמי בנידון - והתחלתי לעשות זאת השבוע - הוא להשתמש בו בתור מראה . 
כשאני לא עובד הרבה או טוב במיוחד , במטלות המוטלות על כל החיילים , הוא טורח להזכיר לי זאת , כביקורת על דעותיי , תוך טענה שאני לא מגשים אותן במציאות . 
אז הנה אני פועל בעניין : במסדר שהיה ביום רביעי עבדתי כמו שד על ניקוי החדר , וגם את כל שאר התורנויות שהיו לי לעשות מילאתי בנאמנות וללא כל נסיון להתעצל . 
למכונית הנוכחית שלנו יש 105 כוחות סוס . 
לחדשה יש ... 
.. 
. 
105 כוחות סוס . 
אבל היא הולכת להיות טובה , יש לה טיפטרוניק ופיצ'רים כיפיים דומים . 
אני אוהב לנהוג כמו שאני אוהב את החיים , וכתבי הרכב טוענים שהמכונית הזו מהנה לנהיגה יותר מרוב המשפחתיות . 
הולך להיות לי כל כך קשה להיפרד מהמכונית הנוכחית . 
אני עברתי בה כל כך הרבה דברים . 
בשנת 2004 , השנה העצומה ההיא , קרו בתוך המכונית הזו רבים מהאירועים שהיום אני זוכר בהתרגשות , נסיעות ליליות , חלקן קצרות חלקן ארוכות , לערים אחרות , לקניון , לפארק , לבתים של אנשים , חלקן עם אנשים שאולי לא אפגוש יותר לעולם . 
וכל כך הרבה נסעתי בה , אשכרה למדתי לנהוג טוב - איתה . 
עצוב להיפרד מסוס העבודה הנאמן הזה . 
אבל מה הפתרון לעצב הזה ? 
מאוד פשוט : לדאוג לכך , שאני אעבור חוויות אדירות ומרגשות גם ב - 2005 ו - 2006 ו - 2007 . 
