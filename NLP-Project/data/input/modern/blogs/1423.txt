מי זאת אהבה אשר רק לעתים מופיעה ברוב אדרתה ? 
שני קוים מעוקלים המתארים דמויות אדם . 
האחד שונק את נשמתו אל מחוץ לגופו . 
האהבה פילחה את רוחו . 
וזו נותרה תמימה . 
האחת חולה מכובד אהבתה שלא התממשה . 
אך זו , שותקת מהצד . 
הוא יושב ממתין לה על ספסל ברחוב . 
מצפה לרגע שתעבור ההיא עם השיער האדמוני . 
רק בשביל שיוכל לראות את זיו פניה , שהחלו לדעוך בזכרונו . 
דמותו כבר מזמן התשטשה בזכרונה . 
וזו , מלטפת בחמלה את פציעותיו הרגשיות , ולא עושה מאומה בכדי לשחררו מן הכאב . 
היא הסטרית , כי בקרוב כבר לא תוכל ללדת ופניה של זו ריקות מלהשיב . 
אהבה ואלוהים יושבים על ענן ומשוחחים בינם . 
אלוהים מצביע על דמויות אדם אקראיות , ואהבה פוסחת על חלקם לפי חשקיה . 
אני מעבירה מבט על החלון . 
התמונה חשוכה , הערב ירד . 
איך יכולתי לפספס יום שלם , ועוד בשינה . 
אני שונאת לישון . 
לא , מאז שאני בצבא אני אוהבת לישון , אני רק לא אוהבת לבזבז כך את כל היום . 
אבל זה הולך להשתנות . 
ממש בקרוב . 
אני מרגישה שאני בשלבי דעיכה . 
כל דבר שעשוי לשבש את המצב רוח , אכן משפיע עליו לרעה . 
אז אני נזכרת שכבר הגיעה השעה . 
אני נוטלת טבליה אחת . 
כעבור זמן מה אני מתמלאת באנרגיות . 
החושך בחוץ הופך לידידותי , ההרגשה מתעצמת . 
יש לי הכח לקחת את עצמי בידיים , והעיקר לעשות ולא לשבת במקום . 
אבל זה נורמלי לחלוטין . 
אנחנו בעידן החדש . 
תמיד כשאני מבולבלת , אני נוטה לכתוב באופן אסוציאטיבי . 
ואז הדברים נשארים לא ברורים גם לי . 
פעם הייתי מתעדת את הימים הטובים שהיו עוברים עליי . 
ואז נוהגת לקרוא אותם אחרי הרבה מאוד זמן , ומתגעגעת . 
למעשה , יש לי בעיה קשה עם העבר . 
תמיד יהיה לי למה להתגעגע . 
זה לא שבהווה אני לא יכולה למצוא דברים טובים , אבל יש משהו בתמונות שבזכרון שמצריכות אותי להיות שם ולחזור על אותו תהליך . 
הדברים נצפים לאחור כמו בעת צפיה בסרט . 
והדמות הראשית מעוררת בי קנאה . 
פעם הייתי אני הדמות הראשית של אותה סצנה מהעבר שלי . 
היום הדמות הראשית היא רק הזכרון שלי . 
כאילו אני רק כאן ועכשיו ומעבר לזה לא קיימת . 
זה גם כנראה קשור לשאיפות שהתפספסו . 
אולי אם ההווה היה מסודר לי , זה היה גורם לי להסתכל על הווה באותה חשיבות שאני מייחסת לעבר . 
אולי 
