בני סלע מיבש לי את הנענע . 
כי היא מחוץ לחלון , והחלונות סגורים עכשיו כי עוד שניה הוא יקפוץ לנו דרכם לדירה בעיניים אדומות ומבט צמא דם . 
אז אנחנו ניסגרים בבית , מדחיקים את כל מה שמחוץ לדירה , כולל הנענע התמימה שלא פגעה באיש . 
אני יודעת שהוא עשה כמה דברים יותר חמורים בחייו , אבל רק שתדעו שלי - הוא מייבש את הנענע . 
חשבתי שכולכם תשמחו לראות את זה : היועצת המשפטית של הכנסת נגד חוק ההסדרים עו"ד נורית אלשטיין ממליצה להשאיר במסגרת החוק רק 4 מתוך 84 תיקוני החקיקה שהאוצר מבקש להעביר בהליך חפוז עד 31 בדצמבר , בנימוק שרק הם דרושים לביצוע התקציב צבי לביא ( מ - Ynet ) http://www.ynet.co.il/articles/0,7340,L-3326963,00.html פורסם : 12.11.06 , 09:16 היועצת המשפטית של הכנסת , עו"ד נורית אלשטיין , פועלת ל " הרוג " את הצעת חוק ההסדרים להשגת יעדי תקציב 2007 . 
אלשטיין ממליצה להשאיר במסגרת החוק רק 4 מתוך 84 תיקוני החקיקה שהאוצר מבקש להעביר בהליך חפוז עד 31 בדצמבר , בנימוק שרק הם דרושים לביצוע התקציב . 
את יתר 80 התיקונים , בעיקר את הגזירות החברתיות והשינויים המבניים , היא ממליצה לפצל לטיפול נפרד במסלול החקיקה הרגיל , בראשם את הקפאת קצבאות הביטוח הלאומי , שאין לה רוב בכנסת . 
אלשטיין קובעת כי זהו הליך החקיקה הראוי לפי תקנון הכנסת . 
היא אף מנמקת מדוע הטיפול בכל תיקון שהיא ממליצה לפצל איננו קשור ישירות לביצוע תקציב 2007 , ולכן אין מקום לאלץ את הכנסת לטפל בו לפי לוח הזמנים של האוצר . 
אבל לגבי 31 תיקונים מתוך ה - 80 , היא משאירה לראשי הוועדות המטפלות את ההחלטה אם להגביל את זמן החקיקה לפי שיקול דעתם , כפשרה עם כוונת האוצר לאשר את החוק יחד עם התקציב . 
להשאיר התיקונים ההכרחיים התיקונים שהיא ממליצה להשאיר בחוק ולהעביר עד סוף 2006 הם אלה שבלעדיהם אין תוקף לתקציב : שיעור הגידול של מסגרת ההוצאה הכוללת שיעלה מ - 1 % ל - 1.7 % , ואת התוספות החד - פעמיות למימון ההתנתקות והוצאות הלחימה בצפון עד 1.6 % , וכן את הקפאת סל הקליטה ב - 2007 . 
מהפך נוסף המאיים לטרפד את כוונות האוצר בחוק ההסדרים : אלשטיין ממליצה כי 32 מסעיפי החוק יטופלו בוועדת העבודה , הרווחה והבריאות , לעומת 28 בוועדת הכספים . 
13 סעיפים יעברו לוועדת הכלכלה , 6 לוועדת חוקה חוק ומשפט , ו - 5 תיקונים יתחלקו בין ועדות הפנים , החינוך והקליטה . 
גם בחלוקה זו מסתמכת היועצת המשפטית על תקנון הכנסת שקבע את תחומי הטיפול של כל ועדה . 
האוצר עקף את התקנון כל השנים בלחציו לרכז את החקיקה בוועדת הכספים . 
בשנתיים האחרונות הוא הסכים רק על פיצול קומץ מהחוק בין הוועדות . 
העברת עיקר החקיקה החברתית שבמחלוקת לוועדת העבודה והרווחה תהיה לכאורה נוחה לממשלה כשיו"ר ועדת הכספים ח"כ יעקב ליצמן יושב באופוזיציה , גם אם יו"ר ועדת העבודה ח"כ משה שרוני מהגמלאים מאיים שלא יעשה לממשלה חיים קלים בקטע החקיקה החברתית . 
המלצות היועצת המשפטית הוגשו בסוף השבוע שעבר לוועדת הכנסת שהיא הגוף המוסמך להחליט על צורת הטיפול בכל חוק . 
המלה האחרונה היא אמנם של הוועדה , אבל נראה שאלשטיין פעלה ברוח היו"ר ח"כ רוחמה אברהם ( קדימה ) , בעקבות יום העיון נגד חוק ההסדרים במתכונתו הנוכחית שערכה אברהם לפני כשבועיים . 
אברהם כבר הודיעה שם שתעשה " דיאטה " להצעת האוצר , ותפצל את הטיפול בו בין הוועדות . 
בינתיים אברהם משתדלת שלא להפוך את הוועדה לזירת עימות חזיתי עם האוצר סביב המלצות היועצת המשפטית . 
היא מעדיפה להגיע אתו מראש להסכמה על נפח החוק ודרך הטיפול בו . 
נראה שהסכמה כזאת טרם הושגה כי החוק לא נכלל השבוע בסדר יומה של ועדת הכנסת . 
יתכן שהדיון בו יידחה לשבוע הבא , לאחר שובו של שר האוצר מארה"ב . 
אולי כבר עייפתם מחיי הנפש שלי שנהנים מעומק של פיתה ( ואני מודדת בפיתות שוכבות - לא עומדות ! 
) , אבל רק למיקרה שלא : אחרי שהטרחתי אתכם בסוגים שונים ומשונים של דגים , התקדמתי לאנשים . 
זה מוזר שיש לי זמן לגדל אנשים וירטואלים , ואין לי זמן לאילו האמיתיים . 
בכול אופן האנשים שלי חמודים להפליא ( שני הסוגים שלהם - גם הסוג שעושה לי מקום ושומר אותי גם כשאני מסתכלת עליו במבט עייף והולכת לגדל אנשים וירטואלים - אבל נתמקד רגע בקבוצה השנייה ) , יש להם התפרצויות ספונטניות של ריקודים כל פעם שמצליח להם משהו טוב , והם התקדמו מלא מאז שפגשתי אותם . 
בהחלה הם היו סתם רועבים להם בשלווה אבל לימדתי אותם לאסוף דומדמניות ואחר כך לגדל גזר ולפת . 
רק בתחום הרבייה אין לי הצלחה מרשימה , אני מנסה לשדך אותם אבל הם רק מתחילים לברוח בהיסטריה והמשחק מודיע לי שהם נבוכים ( לפחות מישהו מנהל כאן חיי נפש מורכבים ) . 
הערב ארעה פריצת דרך כשהמדענית הראשי שלי והקרח שמפנה סלעים , עשו תינוק קטן ותכול עיניים . 
הייתה לי כזאת דקה של נחת - כמעט ויתרתי ליתוש הקטן שנחת לי על מסך המחשב ( אבל בסוף לא ) . 
ואם כבר בעניין הולדות : סטודנטית בהריון ניגשה אלי להגיד שהיא לא תוכל לעשות משהו כי אחרי העשרים וחמישי לנובמבר אולי היא תיוולד . 
וחשבתי על השגיאה הזאת , וכמה היא יפה , ואיך אתה קצת נולד כשאתה מוליד משהו . 
ניראה לי שזה נכון בכול כך הרבה מובנים , אבל הפעם אני אקח את זה לכיוון מזל טוב לגורת ברווזים אחת , ולהורים שלה . 
