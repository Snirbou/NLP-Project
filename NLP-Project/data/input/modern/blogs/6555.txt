נסעתי בדרך מהירה לאבן יהודה . 
לא למדתי משהו חדש . 
תמיר אמר שהשתפרתי בנושא של ניצול הזדמנויות בכביש . 
אני חושבת שזה יותר קשור לעבודה שהשיעור הזה לא היה על הבוקר , אלא הוא היה בצהריים , וככה אני פחות עייפה . 
לא קבעתי איתו לשיעור הבא , כי הוא אומר שנשאר לו ללמד אותי עוד נושא אחד קטנטן וסיימתי , וחבל שאני אבזבז כסף על סתם שיעור . 
אז אחרי שאני אעשה תיאוריה , אני אקבע אצלו שיעור . 
מזכר לעצמי - לא שילמתי לו על השיעור הזה . 
היום , אחרי שיעור מתימטיקה מייגע וארוך , הלכתי עם תמי ועדי [ שעזבה לפני כי הבית שלה קרוב יותר ] , ולפתע מצאנו חתול קטן מילל בן חודש . 
החתול נראה נורא . 
רזה שכל עצמותיו כבר בלטו , צואה יוצאת לו מפי הטבעת , עם כמה שיפשופים על הראש . 
לא יכולתי להשאר אדישה למראה , וחיפשתי בסביבה את אמו . 
כשלא ראיתי אותה , לקחתי את הג'קט שהיה לי בתיק , [ לאחר התלבטות כיוון שהצואה שלו תהרוס לי את הג'קט אבל בסוך החלטתי - שעדין להרוס את הג'קט מאשר את חייו של החתול ] ועטפתי אותו , שיתחמם , ליטפתי אותו קצת , והחלטתי לקרוא לו מוקי והמשכתי ללכת לכיוון הבית . 
כשהחזקתי אותו , כל כמה דקות בדקתי שהכל בסדר אצלו , כי הוא בכלל לא זז . 
כשקצת הזזתי אותו , הוא התחיל לילל , וככה ידעתי שהוא עדיין בחיים . 
[ פחדתי שכל רגע הוא ימות בזרועותי ] . 
כשאמא פתחה לי את הדלת , היא מיד באה ועזרה לי . 
הבאנו אותו לחדר שלה , נתנו לו אוכל , ואמא נקתה אותו קצת עם מגבונים לחים . 
אז הסתבר לי שהוא לא " הוא " , אלא " היא " . 
כנראה מה שבילבל אותי היה , שהאזור היה ממש נפוח , וגם הצואה שהיתה חצי בחוץ לא תרמה לבילבול שלי , כי זה דיי דומה . 
האכלנו אותה , באוכל משמין של חתולים , ואז אמא שמה לב , שהלסת הימינית קצת נפוחה . 
כשאמא שהמשיכה להשגיח , אני הלכתי להתקלח . 
כשיצאתי , אמא שמה אותה בחדר שלי , מכיוון שלחדר שלי , לבנה [ החתולת בית שלי ] לא נכנסת , וכך היא לא תוכל לתקוף את מוקי . 
בערך ברבע לארבע , אמא ואני נסענו לוטרינר . 
היה לי כל כך קשה להיות שם . 
נכנסנו ראשונות . 
הוטרינר בדק , הוציא לה את הצואה שיצאה לה בזמן הבדיקה , באמצעות לחיצה על האזור . 
אמר שהיא מיובשת מידי . 
שצריך לתת לה אינפוזיה . 
אז הוא גילח את האזור , זה היה כבר השלב שפחדתי להסתכל . 
לעומת זאת , אמא שלי היתה אמיצה , והסתכלה על הכל . 
הוא לא היה יכול למצוא וריד , אז הוא עשה לה עירוי תת עורי . 
היא יללה , מכאב , וזזה . 
זה גרם לכך שהוטרינר איבד את האזור , ונאלץ להכניס שוב את המחט . 
היא שוב יללה . 
הפעם חזק יותר . 
וזה היה ממש קשה . 
בשלב מסויים היא נסתה להתנגד , נסתה לנשוך את אמא שלי ואת הוטרינר , אבל היא היתה חלשה מידי . 
בקשר ללסת הנפוחה - הוטרינר אמא שהוא לא יכול להיות בטוח , בגלל שקשה לו לראות בגלל הזיהום שנוצר . 
אבל הוא אמר שהוא מקווה שזה רק החלמה עקומה של לסת שנשברה בעבר , מאשר שן שבורה . 
מוקי נשארה אצל הוטרינר להשגחה . 
הוא אמר גם , שהוא יקח אותה הביתה ויטפל בה . 
והוא גם אמר , שכיוון שהיא מיובשת , יכול להיות שהכבד שלה נפגם כתוצאה מכך , או חלילה - שהיא תמות בגלל זה . 
אם היא תצליח לשרוד את הלילה , רוב הסיכויים שהיא תצליח להמשיך לחיות . 
אחרת ... 
.. 
. 
חבל שלא ראיתי אותה מוקדם יותר . 
היו יכולים להיות לה יותר סיכויים לשרוד . 
בינתים , אני מחזיקה אצבעות . 
עדכון : היא לא שרדה . 
