הנה , כמובן , כל כך פשוט ( איך לא חשבתי על זה קודם ) : לא להצטרך להן בכלל . 
פשוט לא להיות זקוק להן ; לא רק שלא לעשות שום פעולה הקשורה לצורך בהן , אלא גם לא לחשוב על לבצע פעולה הקשורה לחיפוש ביניהן . 
להתרוקן מהצורך הזה , הכפייתי למעשה . 
ואז החיים נהיים בבת אחת כל כך הרבה יותר טובים , גם נטולי דאגות וגם נטולי פעולות הקשורות לאותן דאגות ( שנעלמו ) . 
ואז החיים עולים מדרגה ; מה שנקרא - משתדרגים . 
מתנקים באיזו מידה . 
אך הדבר הוא כה פשוט רק לכאורה . 
כי הדבר הוא מנוגד לגמרי לעובדות ביוכימיות ואבולוציוניות בסיסיות ביותר ; כי הדבר הוא מנוגד לעובדות פסיכולוגיות העומדות ברקע הקיום ; כי הדבר הוא פשוט לא מה שאני באמת רוצה . 
היום בלילה היתה לי חוויה רוחנית . 
תשכחו מכל ענייני הניו אייג' למיניהם ; אין הם קשורים כלל וכלל למילה " רוח " בהקשר זה . 
זו היתה חוויה רוחנית פרקטית . 
כן , רוחנית - מעשית ! 
אין זה אוקסימורון כלל ועיקר . 
על כל פנים , השעה היתה בערך 2:00 . 
השתרעתי וקראתי את הספר , את אבן הפינה , את יצירת המופת על אודות העולם האנושי , " כמעיין המתגבר " . 
ובין השורות , מתוך המילים התפרץ והיכה בי הכל - ויותר מכך . 
אני עצמי , והדמיון הכביר להווארד רורק . 
החברה המערבית של היום , ודמיונה המזוויע לחברה הניו יורקית של 1925 . 
אצטט . 
" כן " , השיב רורק . 
וכאשר אני , אסף , ב - 26 ליולי שנת 2004 בישראל , קראתי את המילים הנפלאות הללו , הבנתי : איין ראנד כתבה על כל אדם המוכן לחרף הרבה , למען האידיאלים שהוא מאמין שהם האמת , והם הצדק . 
היא כתבה על האדם שלעולם לא ינטוש את דרך האמת ; שלעולם לא יכנע . 
היא כתבה על האדם שאף לא אחד תומך בו ; שאינו מכיר ולו אדם יחיד המאמין בדרכו ובדעותיו המוזרות , הנון קונפורמיסטיות , שבנוסף על הכל הן גם מסובכות וקשות להבנה ולכאורה בעלות סתירות עצמיות ; שאף אחת לא תחבק אותו ותלחש לאוזנו : " אני מאמינה לך . 
אני בצד שלך ותמיד אישאר לצדך " כמו באיזה סרט הוליוודי נפוץ ובזוי ; אך אמונתו בצדקת עצמו קיימת , ונובעת ממקור בלתי מובן , בלתי מוחשי , בלתי ניתן לצפיה בעיניים , ועם זאת - קיומו ברור לחלוטין לאותו אדם . 
מקור ושמו " האמת " . 
פשוט עד כדי כך . 
ועוד : " זו היא תשובתנו , הווארד . 
זו היא התשובה הניתנת לך ולי . 
עיתון זה . 
עצם קיומו ועצם היותו נפוץ ומקובל , כלום יכול אתה להילחם נגד זה ? 
כלום יש בפיך מילים , שישמעו ויובנו על ידי כגון זה ? 
לא היו צריכים לשלוח אלינו את המכתב . 
היה עליהם לשלוח אלינו גליון אחד של ה " דגל " של ווינאנד . 
היה זה הרבה יותר פשוט וברור . 
כלום יודע אתה , שבעוד שנים מספר יהיה אותו ממזר בל - יתואר , גייל ווינאנד , השליט בעולם ? 
עולם יפה יהיה זה . 
ויתכן , כי הצדק איתו " . 
היש קטע המתאר טוב מזה את מצב חברתנו ותרבותנו היומיומית ? 
בישראל , באמריקה , באירופה . 
הבורות היא השליטה ; הרדידות מוכרת יותר עיתונים ( ולא רק עיתונים - גם טלוויזיה , ושאר צורות תקשורת ) . 
הכתיבה על משהו - הרי היא מיותרת , אם מערכת העיתון מוכרת מספר גדול יותר של עותקים בכתיבה על כלום . 
וכל אותם אנשים , כל האנשים שהם מיעוט בחברה , שהמשהו ממלא תפקיד רב בחייהם , כיצד ידברו , אילו מילים ימצאו שיגיעו אל הרוב - אלו שהכלום הוא תמצית קיומם על פני האדמה ? 
אבל לא , אבל הצדק לא עם הרוב הזה . 
אם כי , אולי הרוב צריך להיות איגנורנטי , כדי שהמיעוט לא יהיה כזה . 
צריך שיתקיים השחור , כדי שיתקיים הלבן , הלא כן ? 
ובנוסף : הוא שכח את בניינו הראשון , את פחדיו וספקותיו בשעת לידתו ; למד שהדבר פשוט עד למאוד . 
לקוחותיו היו מוכנים לקבל כל דבר , כל עוד הגיש להם חזית בעלת רושם , כניסה מלכותית וטרקלין מפואר , שבו יכלו להפתיע את אורחיהם . 
שיטה זו השביעה את רצון הכל : לקיטינג לא אכפת היה , כל עוד התרשמו לקוחותיו ; ללקוחותיו לא אכפת היה , כל עוד התרשמו אורחיהם ; והאורחים בכלל לא שמו לב לשום דבר . 
כמה מציאותי , פוקח עיניים , הוא המשפט האחרון . 
ברור שהם לא שמו לב לשום דבר ; כי הם חונכו על ידי עיתונים כמו " הדגל " - הם חונכו על ידי עיתונים כמו " מעריב " ו " ידיעות " - הם חונכו על ידי ערוץ 2 , הם חונכו על ידי מערכת החינוך הממלכתית הכל כך ריקנית , הם חונכו על ידי הוריהם שהיו בורים לפניהם ; הם חונכו לכלום , לואקום מוחלט , החלטי , דיקטטורי ומבחיל . 
חוויית הקריאה הזו של הספר הזה בעת הזו , העלתה בי את כל הזכרונות מ - 3 שנות היותי בצד של המשהו . 
היא שיגרה במעלה עמוד השדרה שלי מסר שאין לו תחליף . 
מסר של חוזק , מסר שאומר : " יודעים שאתה קיים , אסף " . 
למרות שהיום אין יודעים , אבל איין ראנד ידעה . 
ונזכרתי . 
נזכרתי כיצד בחורף של 2002 - 2003 גם כן פיעם בלבי צדק אינסופי . 
היתי אז ... 
.. 
. 
לא היתי עדיין ליברטריאן ממש , כי אם דווקא התרכזתי באמונה המוניטרית , האמונה הכל כך גדולה בצדקת המטאליזם . 
האמונה שמטבעות צריכים להיות שווים משהו , ולא כלום , כי אחרת המערכת המוניטרית כולה פגומה מיסוד - יסודה . 
ומכיוון שכסף פיאט שווה לכלום - הוא רק חתיכות נייר צבעוני , או רישומים על דיסקים קשיחים של מחשבי בנקים - הרי שאין לו זכות להיות משולם בתמורה לזיעת אפם של בני אנוש , מכיוון שהיא משהו , וזה בלתי חוקי , בלתי מוסרי בעליל , לתת כלום בתמורה למשהו . 
אידיאלים שהאסתטיקה נטלה בהם חלק ? 
ללא שום שמץ של ספק ; האסתטיקה - הסימטריה הדריכה אותי , ותדריך אותי , ולעולם לא אוותר עליה בתמורה ל - 100 % פרקטיציזם ותו לא ! 
זהו לא עניין של רומנטיקה גרידא ; זה הוא גם עניין של אמונה עמוקה שחייב להיות איזשהו אידיאל מאחורי הפרקטיקה , עמוד שדרה קדוש וצודק , כדי שהפרקטיקה לא תתמוטט לה עם כל משב מרוחות ההיסטוריה . 
ובנוסף אני נזכר כעת באותו שיעור תנ"כ , בכיתה י"א . 
כשלמדנו חלק מפרק כ' בספר ירמיהו : ז פיתיתני יהוה ואפת , חזקתני ותוכל ; הייתי לשחוק כל - היום , כולו לועג לי . 
ח כי - מדי אדבר אזעק , חמס ושוד אקרא : כי - היה דבר - יהוה לי לחרפה ולקלס , כל - היום . 
ט ואמרתי לא - אזכרנו , ולא - אדבר עוד בשמו , והיה בליבי כאש בוערת , עצור בעצמותיי ; ונלאיתי כלכל , ולא אוכל . 
י כי שמעתי דיבת רבים , מגור מסביב , הגידו ונגידנו , כול אנוש שלומי שומרי צלעי ; אוליי יפותה ונוכלה לו , ונקחה נקמתנו ממנו . 
יא ויהוה אותי כגיבור עריץ , על - כן רודפיי ייכשלו ולא יוכלו ; בושו מאוד כי - לא השכילו , כלימת עולם לא תישכח . 
יב ויהוה צבאות בוחן צדיק , רואה כליות ולב ; אראה נקמתך מהם , כי אליך גיליתי את - ריבי . 
ואיך התרגשתי באותו השיעור ( שלקח מקום , דרך אגב , בתחילת שנת 2003 ) - וגם , כמובן , זמן רב אחריו - כשהבנתי את הקורלציה בין הפסוקים הללו לבין תחושותיהם וקורותיהם של אנשים החיים בעולם הזה , כיום , המאה ה - 21 ! 
יש אנשים שרוצים בטובת האנושות , אך האנושות לא מבינה אותם , והם לא מסוגלים לגרום לאנושות שתבינם , ולכן הם סובלים , לכן בזים להם , מלגלגים כלפיהם , ו/או פשוט לא מקשיבים להם , ולא רוצים להקשיב להם , נוהגים בזלזול מופגן כלפי נסיונם להגיד משהו . 
אך הם עדיין אוהבים את בני האדם ועדיין רוצים בטובת האנושות . 
נון קונפורמיסטים ככל שיהיו , גם הם עצמם עדיין חלק מהאנושות , כמובן . 
ובשל כל הדברים הללו , הם ימשיכו לסבול - אם הם מאזוכיסטים של ממש , מה טוב - הם ימשיכו ללכת בכיוון הנכון : נגד הזרם . 
הבעיה היחידה ( או שמא אולי המזל הענק ? 
) היא , שלא קיים אלוהים . 
ומכיוון שלא קיים אלוהים , אין מי שיאבטח את הצלחתו בחיים של כל אחד בעל צדק פנימי כביר ; הוא יצטרך להילחם , ולהילחם , ולהילחם , ולהילחם , למען הצלחת דעותיו , למען טובת האנושות , בשעה שהאנושות עצמה לא יודעת מהי הדרך אל טובתה מרוב טביעה בים הבורות והבערות ; בשעה שהאנושות עצמה תומכת רק בהליכה בדרך אל השעבוד ; ואם המאבק האינסופי שלו יכשל מכל סיבה שהיא , הוא יפול לתהומות השכחה , עם סבלו העצמי , שסבל מאז שהבין שהוא בצד הנון קונפורמיסטי , וחייו יסתיימו ללא הכרה וללא שינוי העולם האנושי . 
אך הנסיון עצמו הוא המקנה כוח ונותן כבוד . 
ועכשיו ה - שאלה שחייבת להישאל אחרי כל חוויה רוחנית - איך היא תשפיע על מעשיי , לא רק על מחשבותיי ? 
* אני מבטיח שהבלוג הזה יהיה ברור יותר . 
אני אכתוב מעכשיו דברים כמו : " אני מאמין שהמטבע צריך להיות מגובה בכסף ובזהב , כי ... 
.. 
. 
" או " אני מאמין שממשלות צריכות להיות קטנות ובלתי מתערבות , כי ... 
.. 
. 
" ואז לפרט בדיוק מדוע ולמה אלו הן דעותיי . 
* וכמובן : לעולם לא לוותר . 
לסיום : " הבלתי נורמלי , המתיחות . 
כשאני בחברתך – זה תמיד כאילו עמדתי בפני בחירה . 
בינך – ובין שאר העולם . 
איני רוצה בבחירה מסוג זה . 
איני רוצה להיות יוצא דופן . 
אני רוצה להשתייך . 
בעולם זה כה רבים הם הדברים הפשוטים והנעימים . 
לא הכל מלחמה וויתור . 
אבל איתך זה הכל " . 
אז בואו ואני אגיד לכם מה . 
גיבורי הסרט " חיים בהקיץ " - שכולם , דרך אגב , העתקים מצוירים ומדובבים של בני אדם אמיתיים ( וטוב שכך , זה כמובן מגדיל את עוצמת הסרט ) - מה הם רוצים ? 
נצחון הרומנטיקה והרומנטיציזם . 
השתחררות מכבלי החברה . 
אחווה בין בני האדם בעולם . 
שלום עולמי . 
הקטנת הניכור השורר בעולם המודרני . 
הבנה יותר טובה של היקום והנצח . 
בכל הדברים הללו , מהראשון ועד האחרון שבהם , תומך אני עד הקצה . 
הבעיה - יוצרי הסרט גם הם , כמה ( למרבה הצער ) צפוי מאליו , פרוטקציוניסטים . 
אבל זה לא צריך להיות ככה ! 
הרי זה כל כך ברור , הגיוני ו ... 
.. 
. 
הנה כי כן , כל התנועה המחרידה הזו שצוברת תאוצה והפכה , בעשרים שנות קיומה , כבר ל - common wisdom בקרב רוב בני האדם " הפשוטים " בעולם המערבי - והרי אפילו ממשלת ישראל היא בצד הפרוטקציוניסטי , אם כי למזלנו יש כרגע שר אוצר שמוציא אותנו מחלק ממנו ( אבל רק מחלק ) - תנועת הפרוטקציוניזם העולמי היא אינוולידית , כי הוא תומכת ברעיונות שמנוגדים לחלוטין לכל הדברים שהיא רוצה לכאורה שיתקיימו , ולפיכך סך כל רעיונותיה בשורה התחתונה הם אפס מאופס . 
כןיאפ , אפילו על גבול המהר מאוד . 
כאילו רק אתמול עוד היינו באותן שתי מסיבות שנערכו בפורים ברציפות , יום שישי ויום שבת שלאחריו ... 
.. 
. 
היה אז טוב . 
ואז מרץ - אפריל - מאי רבי החתחתים . 
ואז יוני הנפלא . 
ואז יולי החם , הדביק , המאוס אך הלא מאוד גרוע . 
ומה צופים לנו אוגוסט וספטמבר ? 
כיצד נרגיש באופן כללי באוקטובר ? 
אילו דברים חדשים נלמד בנובמבר ( שהוא , דרך אגב , אחד החודשים היותר אהובים עליי , פשוט חודש חמוד ) ? 
האם יעבור דצמבר - חודש הגיוס - ללא בעיות בלתי צפויות מיוחדות כלשהן ? 
well well well , מה שבטוח - עקרון אי הודאות ימשיך לפעול את פעולתו הברוכה . 
ביום שישי , ה - 16.7.2004 , הבנתי כיצד הגה הכיוון ( rudder ) במטוסים עובד , בזכות הסבריו של ידידי הטייס , שהדגים לי אותם על Cessna 172 של ממש שעמדה ברמפת החניה של נמל התעופה שקודו LLPQ . 
