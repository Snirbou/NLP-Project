לאחר מספר שיעורים רב מידי שכבר הפסקתי לספור , עם תחושת יאוש מסויימת כשאני מתקרבת בצעדי ענק למועד הגיוס שלי ולאחר הפסקות רבות ודפוקות שנכפו עליי נוכח הבגרויות וההופעות אני שמחה להכריז ש ... 
.. 
. 
: יש לי רשיון נהיגה כן כן , אתמול עברתי טסט ואין מאושרת ממני ! 
אז מה שלכולם יש כבר רישיון משהו כמו שנה - שנתיים ? 
אז מה שאני אוכל לנהוג לבד רק עוד שלושה חודשים ? 
יותר טוב מאוחר מאף פעם ! 
והאמת , זה לא כל כך מאוחר . 
העיקר שאני נוהגת טוב ובוגרת מספיק בשביל לקבל על עצמי את האחריות הזאת . 
וגם מעולה שלא נסחבתי עם זה הלאה ועברתי טסט עכשיו . 
כמה טוב עוד שבוע אני טסה להולנד - ארץ הגבינות , קבקבי העץ , תחנות הרוח והסמים החוקיים ( לא שזה יתקרב אליי ! 
אני חנונית ועוד עם המשפחה ) . 
יהיה כיף , אני רואה כבר עכשיו כמה חוויות אני עומדת לצבור . 
נהיה באתרים שאני קבעתי נוכח העובדה שהטיול הזה נועד עבורי לפני הגיוס . 
אין לי סבלנות , אני רוצה שזה כבר יגיע . 
בין היתר כמובן שנעבור גם בדיוטי פרי כמו כל ישראלי מצוי . 
אני אקנה סטוקים של שוקולד טובלרון , איך לא , ואולי אפילו כדורי מוצרט . 
יהיה מעולה ! 
חדשות טובות יש לי בזמן האחרון . 
באמת הגיע הזמן אחרי קיץ כזה מגעיל . 
רק שימשיכו להיות לי דברים טובים לכתוב עליהם והחיוך שמרוח לי עכשיו על הפנים לא יעלם בחוץ יש פועלי - זבל שצועקים כבר שעה בערבית , אותם פועלים שצועקים לי דברים בלתי מובנים עם חיוך חרמני כשאני עוברת לידם ברחוב . 
פעם למדתי ערבית ופיתחתי חברויות בקלנסוואה . 
עכשיו זה צורם לאוזן . 
כבר התרגלתי לרעש המסוקים שטסים כאן למעלה . 
רק מידי פעם אני מביטה לשמיים כדי אכן לוודא שהם מסוקי צה"ל ושיש להם קשר למערכה . 
אם ככה נסבול את הרעש בשקט , אין פה מה להתלונן . 
הדברונת באה אליי בסופ"ש . 
פתאום הרגשתי שוב כמו פעם - לצחוק איתה , לרכל על ההיא וההוא , לשבת בקופי בין עם משקאות גדולים מלאים קצפת מתוקה , בקושי להזכיר את המילה צבא , להיות ילדות שוב . 
רק הבוקר חזרנו למציאות : בהיתי בה מתארגנת , לובשת את המדים , אוספת את השיער בגומייה שחורה , נועלת את הנעלי - לוחמים שלה ומעמיסה על גבה את התיק הענק הזה . 
כבר יצא לה לספר לי שאת השירות הסדיר היא תעשה כנראה בגבול רצועת עזה . 
זה מקום לילדות ? 
ילדות עם נשק , אבל עדיין ילדות ... 
.. 
. 
אהוד אמר שאם הדבר הזה שקורה עכשיו יוכרז סופית כמלחמה , ינתנו לכל החיילים תגים צבעוניים כאלו , כמו במלחמות הקודמות . 
גם לחיילים שלא השתתפו בצורה פעילה , כמוהו . 
קבענו להפגש בתחילת ספטמבר כשהוא יצא הבייתה . 
אני לא יודעת אם זה באמת יקרה אבל אופטימיות אף פעם לא מזיקה . 
אבא אומר שהפסדנו ואין טעם לומר אחרת . 
זה די סותר את כל הערכים שגדלתי עליהם - צה"ל אף פעם לא מפסיד . 
הוא צבא של נצחונות , של הישגים , של מעטים מול רבים , ה " טוב " מול ה " רעים " . 
כל מה שלמדתי , כל מה שאמרו בימי הזיכרון והעצמאות , שיעורי ההיסטוריה , המולדת , האזרחות , הספרות , הכל הציג את צה"ל כצבא חזק ובלתי מנוצח , כזה שמייצג עם חזק ובלתי מנוצח . 
צבא שתמיד רציתי להיות בשורותיו . 
אז איך אבא אומר דבר כזה ? 
שהפסדנו ? 
ולמה אני מאמינה לו ובאמת חושבת שהוא צודק ? 
שהפסדנו , שהכל לחינם , שלא השגנו כלום . 
אני מבולבלת . 
הפחד משתלט עליי מכל הכיוונים ואני כבר לא יודעת מה לחשוב , למי לדאוג . 
אימא אומרת שהבילבול הזה הוא חלק מהחיים שלנו כאן . 
" אין לנו ארץ אחרת " , ככה אימא אמרה . 
הכל אבסורד ! 
פועלים ערבים למטה , מסוקים צבאיים למעלה , ילדות מקבלות נשק ונשלחות לגבולות , תגים צבעוניים מייצגים מלחמות עקובות מדם , צבא בלתי מנוצח מפסיד ואין לנו ארץ אחרת . 
מוזר ועם זאת מובן . 
מוזר כי כלום לא הגיוני ומובן כי זה מה שבונה אותנו , האי הגיון הזה אף אחד לא ירגיש ... 
.. 
. 
לאף אחד לא יהיה חסר ... 
.. 
. 
אם אני פשוט אעלם . 
תמשיכו בשלכם , אני מבטיחה לכם יחס שווה כשיהיה לי בשבילכם סופ"ש אחד לשבועיים . 
ולא , אני כבר הפסקתי להבין אתכם , נמאס לי להיות המבינה ולא המובנת . 
בטוח יש אי שם מישהו שאני שווה עבורו קצת יותר ממה שאני עבור כל אחד מאלו שסביבי . 
קצת יותר מדמות רקע סתמית 
