יפה שלי , אני אוהבת אותך כי אתה מקסים , אתה בן אדם טוב , אתה סבלני להפליא , חכם ואינטיליגנט , מתחשב ועדין , מנומס ולא לוקח שום דבר כברור מאליו , כנה עם עצמך ועם אחרים , גם כשזה לא קל . 
ובוודאי יש עוד עשרות סיבות לכך שאני אוהבת ומעריכה אותך כל כך . 
כואב לי לראות אותך סובל , מתחבט עם עצמך ורק אחרי הרבה היסוסים בא לבקש עזרה - אוזן וכתף . 
חבל לי שאתה בודד , חבל לי שאתה לא רואה כמה שאתה מדהים , איזה פרח נדיר אתה . 
אני יודעת איך זה לגדול בתור ילד סנדוויץ וחלק מהדברים שסיפרת עליהם היו נכתבים גם באוטוביוגרפיה שלי , אם היא היתה נכתבת . 
חבל לי לראות אותך שוקע בעבר , כי אני יודעת איך זה מרגיש - השחזור הזה של הפגיעה וההשפלה , של ההרגשה שאתה נחות לעומת אחרים , שאתה לא מספיק טוב . 
אני שמחה שבאת אלי וביקשת שאני אקשיב , שאתה מאפשר לי לנסות לעזור לך . 
האהבה שלי אליך קיבלה תפנית משונה , הרצון למימוש פיזי נעלם ועכשיו יש מעין רגש אמהי - רצון לטפל בך . 
מוצאת את עצמי מנשקת אותך בעדינות על הלחי , מכסה אותך , מאחלת איחולי שינה ערבה וסוגרת את האור והדלת , בתקווה שתרדם הפעם . 
אני שמחה שאתה ישן עכשיו , פחדתי שאני אבוא הביתה ואמצא אותך מסתובב שוב טרוד ולא מסוגל לישון . 
תישן מתוק שלי ואל תדאג , הכל יסתדר מעצמו , התקופה הזו בחיים תעבור ותבוא תקופה טובה יותר . 
לילה טוב אני שמחה שבין הריצות המטורפות בין העבודה ללימודים אני מספיקה לחייך . 
אין לי זמן . 
אני ישנה מינימום שעות , קוראת תוך כדי נסיעה באוטובוס , אבל יחד עם העומס הזה מצליחה להנות . 
החזרה ללימודים לא היתה קלה . 
היום הראשון ללימודים היה מוזר ועמוס במיוחד . 
אני חושבת שאף פעם לא שאלתי ונשאלתי כל כך הרבה פעמים " מה העניינים / שלומך " בפרק זמן כל כך קצר . 
כמעט כל מי שהתחתנה בשנה שעברה הופיעה השנה עם בטן תפוחה , כולן צעירות יותר ממני . 
זה היה מחזה מעניין . 
בטח הן יגיעו עם התינוקות שלהן לסמסטר ב' ... מהלימודים המשכתי לעבודה ומשם הגעתי הביתה מותשת , ישנתי מינימום שעות ( פחות משעות מטכ"ל ) ושוב חזרתי ללימודים . 
ככה החיים שלי עומדים להראות בשנה הקרובה - מרוץ בין הלימודים לעבודה וביקורים חטופים בבית , בעיקר למטרת שינה . 
זה מה שקורה כשלומדים 4 ימים בשבוע ועובדים 5 ימים ... 
.. 
. 
יש לי קורס שאני לומדת עם 15 אנשים ויש קורס שאני לומדת יחד עם 200 אנשים , כל אחד באווירה שונה לחלוטין . 
רוב הקורסים מאוד מעניינים , יש לי תחושה שהשנה אני עומדת להרחיב את הידע שלי בצורה משמעותית , הרבה יותר מבשנים הקודמות . 
מתוך 10 קורסים יש רק אחד שקצת משעמם אותי , או לפחות השיעור הראשון שלו היה משעמם . 
יש סיבה טובה להיות מרוצה . 
החלטתי סופית שאני רוצה לעשות תואר שני וגם מצאתי תחום שמדבר אלי . 
הוא מעניין והעבודה בו מאוד מכניסה . 
חשבתי שאני לא אוכל להתקבל אליו , בגלל תנאי הקבלה הגבוהים , אבל השבוע שמעתי על מישהי שיש לה ציונים נמוכים יותר משלי שהתקבלה . 
אני מתכננת לנסות להתקבל לשנת הלימודים הבאה ואפילו מוכנה לוותר על הקרנבל למען הלימודים . 
ליתר דיוק , לדחות את הקרנבל . 
להיות אקדמאית עם תואר שני יכול להיות מתנת יומולדת לא רעה לגיל 30 ... כל השבוע הרגשתי שאני לא מספיקה לעשות שום דבר . 
כשהיה לי ערב יחסית פנוי השבוע נאלצתי להחזיר טלפונים למי שהשאיר לי הודעות ביומיים לפני . 
לקח לי כמעט 3 שעות לחזור לחברות , משפחה , ולסגור כמה עניינים בפרוייקט שעשיתי בקיץ . 
שוב מצאתי את עצמי הולכת לישון מאוחר , במקום להשלים שעות שינה כמו שתכננתי . 
יש לי כמות היסטרית של חומר לימוד וקריאה . 
אני צריכה לחפש חומר לסמינריונים , לצלם סיליבוסים , להתחיל לסכם חומר למבחן הראשון שצפוי בעוד חודש , לקרוא מאמרים וספרים ולהכין מטלות שבועיות לשני קורסים מתוקשבים שלקחתי . 
נראה לי לא הגיוני שיש לי ריכוז כזה של קורסים " כבדים " בשנה אחת , חבל שחלק מהם לא היה בשנה שעברה . 
יש לי " דד ליין " לאיזה פרוייקט שהתנדבתי לעשות בעבודה ואין לי מושג מתי אני אתפנה לעשות אותו . 
אני אוהבת שהחיים שלי מלאים ויש לי המון מה לעשות , אבל חבל שזה הכל בנושאי עבודה - לימודים ואני לא משאירה לי מספיק זמן לחיי חברה . 
השבוע כשעברתי ליד הדירה של טל אינסטינקטיבית הרמתי את הראש והבטתי לכיוון החלון . 
הוילונות שלה היו תלויים באותה צורה , האור דלק , אבל מישהו אחר גר שם . 
השותף לשעבר שלה ראה אותי מהחלון והתחיל לדבר איתי כשהוא עומד למעלה ואני ברחוב . 
זה היה מוזר . 
היא קצת חסרה לי , לא ראיתי אותה מתחילת השבוע . 
אנחנו מדברות בטלפון כל יום ותכננו מסיבת פיג'מה בסוף שבוע הבא . 
אני מקווה שתדירות השיחות / מפגשים שלנו לא תרד . 
let ' s talk about sex baby אין לי מושג איך השיחה בינינו התגלגלה לזה , אבל היה מאוד מעניין לשמוע את דיעותיו וחוויותיו של בונבון . 
שנינו נמשכים לאותו סוג של טיפוס והיו דברים שהוא אמר שתאמו לדברים שאני חושבת ולא ציפיתי לשמוע אותם ממנו . 
זו היתה שיחה פתוחה כזו , סיפרתי לו כל מיני דברים אינטימיים , אבל עדיין כשהוא זרק לאויר את המילה " ויברטור " עצרתי את עצמי ולא סיפרתי לו על יחיד סגולה 2 ... 
.. 
. 
כנראה שגם לפתיחות יש גבולות , למרות שברור לי שהגישה שלו לעניין חיובית . 
אני לא מאינה שסוף השבוע הגיע , הזמן עבר לי מהר , מצד שני כשאני חושבת איפה הייתי לפני שבוע אני לא מאמינה שזה רק שבוע , נראה לי רחוק יותר . 
איזה כיף שמחר אפשר לישון עד שעה מאוחרת ! 
! 
שיהיה סופ"ש מקסים ! 
! 
מתעוררת אחרי 4 שעות שינה , הרגל מגרדת לי אחרי שיתוש חצוף החליט לעקוץ אותה . 
מה זה ? 
היתושים לא יודעים שעכשיו אוקטובר , סתיו והעונה שלהם נגמרה ? 
למה הם עוקצים דווקא אותי ? 
היו שנים שאף יתוש לא התקרב אלי ... 
.. 
. 
יש גור חתולים שמיילל למטה מהבוקר . 
מצד אחד אני מרחמת עליו , מצד שני עולות לי בראש מחשבות על דרכים יצירתיות לגרום לו להפסיק ליילל , לתמיד.מה זה החום המגעיל הזה ? 
למה מזג האויר לא יכול להיות כמו באירופה ? 
שבוע נהניתי מטמפ ' של 10 - 15 מעלות ביום ו - 0 - 5 בלילה . 
אני אוהבת קור וחורף , לא מתאים לי החמסין הזה . 
אמצע אוקטובר , אחרי שבוע שנהניתי להסתובב עם סוודר ומעיל אני נאלצת להסתובב עם גופיות . 
מתי יבוא לכאן החורף ? 
יללת החתול והחום הם רק תוספת לסיבה האמיתית לנדודי השינה . 
לפני השינה חשבתי שוב על זה שאני לבד ועד מתי זה ימשך . 
נוספה לי מחשבה על האפשרות שכך זה יהיה לעד . 
אתמול בבוקר התעוררתי ב - 7 , התקשרה אלי חברה שעברה לארה"ב לפני חצי שנה ועכשיו מתחילה להרגיש את הבדידות . 
אני , שלא נוהגת להבטיח , הבטחתי לה שתהיה לה עוד מערכת יחסים , שזו שהסתיימה לפני כשנה לא האחרונה שלה . 
לפני הנסיעה האחרונה , כשנפגשתי עם מיטל היא אמרה לי שהיא מרגישה שהאהבה מתקרבת אלי ושאני עומדת לפגוש את " הבנאדם " . 
זה מוזר כי גם לי היתה את אותה הרגשה , שהשנה זה עומד לקרות . 
אותה הרגשה היתה לי גם במהלך אותו שבוע בחו"ל , כשיצא לי לדבר עם שלי על הנושא . 
היא מאוד מודאגת מזה שעברו כמה שנים מאז מערכת היחסים האחרונה שלה " וגם זה לא היה מערכת יחסים אמיתית כי הוא גר בדרום ונפגשנו רק בסופי שבוע " , היא העידה בעצבות . 
אני לא יודעת איך זה לחיות בזוג , קצת פתטי להודות אבל הדבר הכי קרוב לזה הוא מערכת היחסים שלי עם בונבון . 
יצא לי לחשוב עליו בחו"ל . 
באחת מהנסיעות שלי ברכבת . 
דמיינתי אותי נכנסת הביתה , הוא מחכה לי , מועך אותי עם אחד החיבוקים שלו ומצמיד אותי לקיר , מנשק אותי סופסוף . 
כשהגעתי הביתה חיכה לי שלט בכתב היד המזעזע שלו " ברוכה הבאה הביתה " , זה חימם לי את הלב . 
בערב , כשחזרתי מההורים הוא היה כאן , חיבק אותי כמה דקות ואמר שהוא התגעגע . 
אחר כך הוא אמר שהוא הולך למסיבה . 
מסיבה = בחור + סקס . 
משוואה פשוטה שעובדת אצלו תמיד . 
הפעם זה היה " רק " בחור והוא רוצה משהו רציני , כי זה מישהו שהוא רוצה כבר הרבה זמן . 
לצערי אני יודעת איך זה לרצות מישהו הרבה זמן , אבל לא יודעת איך זה מסתדר בסופו של דבר , כי כנראה יש דברים שצריכים רק לפנטז עליהם והם לא מתגשמים . 
או שאולי זה ככה רק אצלי ... 
.. 
. 
אני מרגישה פתטית במיוחד כשאני רואה אותו מחטט באף וזה לא מגעיל אותי . 
זה גורם לי להבין שבגלל שאני אוהבת אותו שום דבר שהוא יעשה לא יגעיל אותי . 
זה עצוב ומשמח בו זמנית . 
מצד אחד , אני שמחה שהגעתי ליכולת הזו , מצד שני - למה זה הגיע איתו ? 
למה אני בוחרת להשקיע כל כך הרבה מרץ על משימה בלתי אפשרית . 
" לא משנה מה היה בעבר , אם אני מעניינת אותך בוא נחיה את ההווה ועם הזמן תשמע על העבר שלי " אני מדמה לפני השינה שיחה פוטנציאלית עם בן זוג עתידי כלשהו . 
שלשום , כשדיברתי עם עופית שהתלוננה על התנהגות של מישהי בעבודה החדשה שלה אמרתי לה שלכל דבר יש סיבה ובוודאי יש מקור כלשהו לאותה התנהגות . 
זה הוביל אותי למחשבה שאני מתרצת כבר שנים את מצבי העגום בתחום הזוגי בארוע שהתרחש לפני כמעט 7 שנים . 
לפני שנתיים הבנתי סופית מה קרה שם . 
ברגע שהבנתי הייתי אמורה להשתחרר מזה , אבל זה לא קרה . 
האבסורד הוא שלאותו בחור אין מושג עד כמה הוא השפיע לי על החיים . 
במבט לאחור , כשהמחשבה שלי הפכה להיות נקיה מרגש , לא מובן לי על מה היתה כל המהומה , למה זה הפך אצלי לאפוקליפסה . 
אני חוזרת לעבודה בבוקר אחרי שבוע חופש וצריכה להיות במיטבי , אני צריכה להעביר הדרכה , שהודיעו לי עליה רק שלשום . 
בדרך כלל אני עושה את זה בכיף , אבל נכון לעכשיו אין לי חשק . 
לא רוצה להגיע לעבודה עם עיניים נפוחות מחוסר שינה , אבל כנראה שזה מה שעומד לקרות . 
השבוע אני אחזור ללימודים וללו"ז המטורף של עבודה - לימודים שיגביל אותי עוד יותר מבחינת חיי החברה הלוקים בחסר שלי . 
ברור לי שאני לא אוכל להמשיך לעבוד שעות מטורפות כמו שעבדתי בחודשים האחרונים , מה שיגרום למשכורת שלי לרדת בצורה משמעותית . 
ובמחשבה " אופטימית " זו אני אנסה לחזור לישון , בתקווה שהיתוש הסורר מצא לו קורבן אחר ... 
.. 
. 
שיהיה שבוע טוב ! 
