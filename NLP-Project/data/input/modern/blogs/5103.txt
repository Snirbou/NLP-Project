אדבר איתך כשאתה חיוור מצער , מתחפר בשתיקתך תן לי לדבר אליך וללכת בין צלליך להיות איתך לא אשאל אותך מדוע , לא אחריד את בדידותך זהירה , כמו מהססת , באותות חיבה וחסד אדבר איתך . 
יש בי כח , יש בי כח , אל תחוס עלי אל תפריע לקוצים שלך לשרוט את רגלי . 
כשאתה עייף עד מוות , לא נרדם בחשכה בשעה שסיוטיך מרדפים חלומותיך אשאר איתך על ידך אני נודדת , בין שנתך ליקיצתך המילים שלי שבירות הן וכפות ידי קטנות הן אך הן לצידך . 
כשאראה , או כשתאמר לי , חרש , חרישי כי מתיך מתקבצים , גם אני ארכין ראשי . 
אושר - סוג של פיקציה ? 
לפעמים אני נהיית כל כך עצובה שזה מפחיד אותי . 
לשמחתי זה קורה לעתים רחוקות ועובר די מהר , במיוחד כשאני אומרת לעצמי שמה שגורם לי לעצב הוא זמני ו/או סובייקטיבי . 
מוזר שאותם הדברים שגורמים לאושר יכולים באותה הקלות לגרום לעצב ואם שהיה עם מישהו עושה טוב , המרחק ממנו עושים בדיוק את ההיפך . 
אם היו נותנים לי לבחור בין 10 מיליון דולר לגבר חלומותיי , הייתי בוחרת בשני ללא היסוס . 
הבית הכי מפואר , עם בריכה , ג'קוזי וצוות של משרתים לא שווה כלום אם הוא ריק . 
כל הכסף שבעולם לא יכול לקנות חיבוק אמיתי וכרבול של לילה שלם . 
כל כך חסר לי מישהו לאהוב , מישהו שיגרום לי להרגיש נחוצה , שיגרום לי להשתוקק לרגע שהוא נכנס הביתה ושאני אדע שהוא נמצא שם בשבילי , לא משנה מה יקרה . 
אם רק הייתי יכולה להחזיר את הגלגל לאחור וללכת לישון הלילה חבוקה בזרועותיו של ת' , רק לעוד לילה אחד ... 
.. 
. 
לכמה שעות של אושר . 
כאן גרים בכיף דפנה לוי ותומס סטיבנס בדרך לעוד דירה להשכיר , השתעשעתי במחשבה מה ארשום על דלת הכניסה . 
מאחר ואני מתכוונת לגור לבד , עם החתול העתידי שאאמץ תומס , החלטתי שמן הראוי שהשם שלו יופיע על תיבת הדואר ועל הדלת . 
עדיף שגורמים עויינים לא ידעו ממבט אחד על תיבת הדואר או על דלת הכניסה שאני בגפי . 
הרהרתי אם לתת לכבוד החתול את שם המשפחה שלי , אבל מהר מאוד הבנתי שלמרות שאני מחשיבה את עצמי כנמרה , אנחנו לא באמת מאותה המשפחה ולכן הוא זכאי לשם משפחה משלו . 
תומס קאט נשמע לי לא מספיק מתוחכם , אז שיחקתי באסוציאציות ומצאתי לו שם מוצלח . 
עכשיו אני צריכה למצוא לנו דירה ואח"כ למצוא אותו . 
חפירות והתקף חרדה אני שונאת לעשות בדיקות דם . 
הורידים שלי די בלתי נראים , כך שרק לאחר עבודת בלשות מאומצת האחות בקופת חולים מצליחה למצוא אותם . 
אתמול כשהלכתי , רועדת כהרגלי , לעשות בדיקת דם היא לא הצליחה למצוא את הוריד וברגע שהיא התחילה לחפור במה שנחשד כוריד , לא הצלחתי לנשום . 
הדקירה השניה הוכתרה בהצלחה , אבל אני כבר הרגשתי שלא חסר הרבה כדי שאאבד את ההכרה ובנוסף לקוצר הנשימה הופיע גל חום פנימי והרגשתי שאני מחווירה . 
האחות , שראתה אותי כבר במצבים יותר גרועים , נהייתה מודאגת ורצתה שאשכב לנוח , אבל סירבתי לשתף פעולה וכעבור 2 - 3 דקות וכוס מים חזרתי לעצמי . 
די נבהלתי מהתגובה שלי , אבל גררתי את עצמי לעבודה ואיכשהו שרדתי את המשך היום . 
היום הגעתי לא רגועה לעבודה . 
לא יודעת למה , אבל הייתי חסרת סבלנות והרגשתי שהקירות סוגרים עלי ואני לא מסוגלת להיות שם . 
באמצע היום הכרזתי שאני לוקחת חצי יום חופש והולכת לים . 
היה מי שהסתכל על זה בעין עקומה , אבל זו לא הבעיה שלי ... 
.. 
. 
נכנסתי הביתה כדי להחליף בגדים ואז הרגשתי עייפות והחלטתי לנמנם . 
אחרי למעלה מ - 3 שעות שינה קמתי רעננה והבנתי שהגוף שלי ביקש מנוחה ושחבל שלא נתתי לו אותה יום קודם , אבל טוב שידעתי להקשיב לעצמי ולנוח לפני שהמצב החמיר . 
איזון ומזל לפעמים כשאני יוצאת מאיזון , אני נזכרת להעריך את החיים שלי . 
עכשיו אני צריכה מזל ומה שלא הסתדר יסתדר ... 
.. 
. 
למרות שאני מחוברת למיסטיקה , אני מחשיבה את עצמי כבחורה רציונלית המחפשת הגיון במעשי הסובבים אותי ולרוב גם מצליחה למצוא אותו . 
מדי פעם שקורים דברים שאני לא מצליחה להסביר אני אומרת לעצמי שזה קורה לטובה וגם אם אני לא רואה את ההגיון מאחורי זה , סביר להניח שהוא קיים . 
גברים לפעמים אני מתוסכלת מזה שהחשיבה שלהם במקרים רבים שונה משלי . 
אחרי שאמרתי לג'יפה - מן מה אני רוצה ונעניתי בצורה חיובית , מצד אחד שמחתי ומצד שני הייתי סקפטית שזה אכן יקרה . 
שוב הוא החליט להעלם והפעם פשוט נתתי לו ללכת , בלי לברר או לשאול שאלות . 
לא מובן לי למה הוא אמר משהו אחד ואחר כך התנהג בצורה אחרת , במקום לומר בצורה פשוטה את האמת , אבל כנראה שהכנות שנראית לי מאוד פשוטה , לא נתפסת ככה אצלו , לפחות לא במקרה הזה . 
דירות יש משהו משעשע בחיפוש דירה . 
אחרי מחשבה נוספת החלטתי לחפש גם בתל אביב וגם מחוצה לה . 
יש כל מיני תופעות שונות ומשונות שלא הייתי מודעת אליהן . 
לא מובן מי מוציא 4000 ש"ח על שכירת דירת 2 חדרים בתל אביב , אבל כנראה שיש מי שעושה את זה , אחרת לא היה מבחר גדול של דירות במחיר הזה ... 
.. 
. 
היום נדהמתי כשהלכתי לראות דירת 2 חדרים ברמת גן בקומה ראשונה על עמודים ומצאתי דירת חדר עם מחיצה באמצע , מטבח שמשמש גם כסלון וחדר אמבטיה ושירותים בגודל של 2 חדרי שירותים " סטנדרטים " . 
יותר הופתעתי לגלות שהעמודים נעלמו והדירה נמצאת על הקרקע ... 
.. 
. 
קולולו באמצע יום הכיף המקסים שהעברתי עם גילי היא סיפרה לי שהיא הולכת עם אמא שלה לחגוג מימונה . 
הצעתי להצטרף כבת משפחה לאותו יום וההצעה עברה בקריאה ראשונה והיא הוסיפה שבשמחה היתה מאמצת אותי כאחות באופן קבוע . 
היה טעים ומהנה . 
אכלנו מופלטות והצטלמנו עם תלבושות מסורתיות . 
זה עשה לי חשק למצוא בן זוג מרוקאי , כדי לחגוג את החג האהוב עלי תמיד ... 
.. 
. 
פילוסופיית אכילה אחרי ששמעתי הרצאה בנושא אכילה , החלטתי לנסות את הדרך שהוצעה ולשנות את צורת האכילה שלי . 
לפי אותה גישה , אין צורך לעשות דיאטה ואין טעם להגביל את המאכלים שאוכלים , אלא צריך לחזור לאכול כמו בתקופת הילדות המוקדמת - רק כשרעבים . 
בלי נשנושים ובלי שעות מסודרות , בלי תפריט מוגדר ובלי ספירת קלוריות . 
2 - 3 ארוחות ביום , כשרק אוכלים בהם , מה שרוצים , מבלי לעשות פעולות נוספות במקביל , עד שמרגישים שובע . 
אני מאוד אוהבת את הרעיון ונותנת לעצמי שבועיים לנסות את השיטה ולראות מה יהיו התוצאות . 
חשיבה חיובית אני בריאה , מוקפת במשפחה וחברים שאוהבים אותי , יש לי פרנסה , יש לי יכולת ללמוד כל יום דברים חדשים ואני אופטימית ברוב הזמן . 
דברים טובים עומדים לקרות . 
" אל תאשים את האל על כך שברא את הנמר , הודה לו על שלא נתן לו כנפיים " אומר פתגם הודי ואני חושבת שאכן נסתרות הן דרכי הכח העליון ושלפעמים כדאי להמשיך את הדרך מכח האינרציה ולתת לזמן לעשות את שלו ולגלות מה מצפה לי . 
פיוז יושבת עם גילי וחברה שלה בים , שותות ומדברות מול השקיעה . 
" נכנסתי היום לאתר של " יד 2 " לחפש חתול " אני אומרת ואותה חברה ישר מסיטה את השיחה ומתחילה לברבר על חברה שלה שהחליטה לקחת כלב . 
אני שונאת שמתפרצים לי לדברים ועוד יותר מתרגזת כשלא נותנים לי להתבטא ולסיים משפט . 
כשמדובר בחברות שלי , היחידה שהיה לה את המנהג המגונה הזה קיבלה מספיק הרצאות כדי לדעת שזה " מקפיץ לי את הפיוז " ולהפסיק להתנהג ככה . 
אבל במקרים בהם אין לי קשרי חברות , אני לא מרגישה בנוח להעיר וגם לא ממש יודעת איך לעשות את זה . 
אין הרבה דברים שמרגיזים אותי . 
במקום הראשון זה הערות על אוכל ו/או הפרעות בזמן אכילה . 
אני שונאת ש " נכנסים לי לצלחת " , או שואלים " זהו , הפסקת עם הדיאטה ? 
" ולאחרונה מצאתי את עצמי עונה למישהי שבאופן שיטתי מעירה לסביבה שלה על מה וכמה הם אוכלים שאם אני זוללת , אני משמינה ולא היא , אז שתפסיק להתעניין במה אני אוכלת . 
גם במקרה הזה , אני צריכה למצוא דרך להגיב . 
עניין של דימוי עצמי ? 
" דרך אגב אמרתי ל - ר' שתבוא איתנו " אמרה גילי והתפלאה מהתגובה הזועפת שלי . 
קבענו ללכת ביחד ליום כיף במקום שבו מסתובבים עם בגדי ים . 
אני , שלפני כחצי שנה קניתי בגד ים אחרי שנים שלא הייתי מוכנה להיכנס לאחד , עדיין מרגישה לא בנוח להסתובב איתו . 
נוח לי עם עירום במצבים אינטימיים , אבל כשיש קהל של יותר מאדם אחד משהו אצלי משתנה . 
אמרתי לגילי שאני מוותרת על הנסיעה ושתלך עם החברה השניה , מה שגרם לה לצאת במסע שכנועים , שלא ממש צלח . 
היא לא הצליחה להבין למה אני מתביישת מחברה שלה ולא מקבוצת אנשים זרים ולי לא היה הסבר הגיוני . 
נראה לי שזה שילוב של חוסר רצון להסתובב חצי יום בשלישיה וחוסר נוחות מזה שאני אהיה עם 2 בחורות שרזות ממני בצורה משמעותית ( אם זה היה תלוי בי - אף בחורה בסוף שנות העשרים לחייה לא היתה לובשת בגדים במידה 36 ) . 
אחרי רבע שעה של שיחה שלא הלכה לשום מקום , היא נכנעה ואמרה שתגיד לאותה חברה שהיא לא יכולה להצטרף אלינו . 
הרגשתי קצת חוסר נעימות , אבל עדיף רבע שעה מחצי יום של הרגשה לא טובה ... 
.. 
. 
רגשות ? 
אחרי סופשבוע של סינונים ונפנופים , החלטתי שמתחשק לי לפגוש את ג'יפה - מן . 
כששמעתי את הצלצול של האינטרקום , מצאתי את עצמי עומדת ומסתכלת מהעינית של הדלת , כמו שהייתי עושה ש - ת' היה מגיע ולמרבה ההפתעה הפעם הייתי נרגשת . 
אחרי שהיתה לנו שיחה שבה אמרתי לו שהוא טוען שהוא בגובה אחר מהמציאות ויותר נמוך ממני , הוא אמר שהוא גבוה ממני בכמה סנטימטרים ושאני מדברת שטויות . 
התערבנו וברגע שהוא נכנס לדירה הוא נעמד איתי מול המראה ואכן הוכיח שהוא קצת יותר גבוה ממני , כשהוא מתמתח ... 
.. 
. 
מסתבר שהיציבה שלי יותר טובה משלו , כך שנראה שהוא יותר נמוך ממני , אבל הוא לא . 
לא יודעת למה , אבל לא הצלחתי להרדם כל הלילה . 
ניסיתי להרדם מכורבלת וניסיתי להרדם בצד השני של המיטה , אבל שום דבר לא עזר . 
היה לי קשה להרדם גם בפעמים הקודמות שישנתי איתו , אבל תמיד הצלחתי לישון קצת - לפחות שעתיים - שלוש . 
הפריע לי פעם ראשונה שמישהו נמצא אצלי בדירה ולא אומר מילה על הציורים שלי . 
בפעמים קודמות שהוא ישן אצלי , חשבתי שהוא לא ראה אותם ולכן לא הגיב . 
הפעם ראיתי שהוא ראה והציק לי שלא היתה שום תגובה . 
אם זה לא מספיק , החצוף הודיע לי שמפריע לו שאני מלטפת אותו תוך כדי שינה ו " כשישנים רק ישנים " . 
אמרתי לו שאני אוהבת להתכרבל ולהתלטף גם כשאני ישנה , אבל אם זה מפריע לו אשתדל להפסיק . 
פסח עוד מעט נגמר . 
באופן מפתיע , הסדר עבר בשלום ואפילו היה לי נחמד . 
יצא לי להסתובב הרבה השבוע ולמצות את חצי החופשה של חול המועד ואפילו התחלתי לראות דירות . 
בינתיים מה שראיתי לא היה לטעמי , אבל אני אמשיך לחפש ולהתפלל שאמצא " מציאה " . 
מקוה שיהיה לי נחמד ביום כיף מחר ושאצליח להשתזף בצורה יפה . 
