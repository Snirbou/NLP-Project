היה מדהים לגמרי , באמת שלא יכולתי לבקש משהו יותר טוב מזה . 
אז נכון שהרגשתי קצת כמו קוף , ונכון שבסופו של דבר ראינו ג'קאס 2 בפעם המיליון בערך , ונכון שכמה פשוט הלכו לצד והתבודדו והיה לי קצת רע , אבל באמת שבתכלס היה לי טוב . 
ואני לא יכולה לבקש יותר . 
אני אוהבת את האנשים מסביבי , פשוט לא מרגישה ראויה מספיק בשביל לקבל כאלה חברים . 
הלוואי שכל יום היה לי טוב ככה , באמת שהכל לפתע נשכח ונעלם ולא חשבתי על זה כמעט בכלל , והבטן כבר כאבה מרוב צחוק ולא מרוב ( או חוסר ) אוכל , והייתי עם האנשים שאני הכי אוהבת בעולם , וכל ה " סליחה , לא היה לי זמן לקנות מתנה " פתאום לא היה חשוב לי בכלל , כי למי אכפת משטויות כאלו ? 
העיקר שאתם פה איתי ואני יכולה לשבת ולצחוק ולדבר ולאהוב אתכם בדיוק כמו שאני אני ואתם אתם . 
ואפילו לא לרגע היו לי את כל החששות האלו שלא יבואו , כמו שתמיד יש ותמיד הן מנוטרלות אחרי 10 דקות , ומה שהכי פחדתי זה שהכל לא יהיה טוב מספיק , ולא רציתי הרבה אוכל ולא רציתי הרבה אנשים ובסופו של דבר יצא באמת ממש טוב . 
וטוב לי , וכמה שהיה לי רע בשבוע האחרון , וכל הבכי והקללות האנמיות האלו שיצאו בלי קול , פתאום כל זה נראה חסר משמעות . 
כי מי אני בלעדיכם ? 
איך העזתי בכלל לחשוב על זה וזה ככה וככה ? 
לא היה אכפת לי מכלום לרגע , ורק רציתי לנקות את הראש ולהיות עם החברים שלי . 
וזה בדיוק מה שעשיתי ביומולדת 15 שלי . 
והלוואי שזה יהיה ככה מעתה ואילך . 
שבי ורקמי לך מגבעת מוזהבת . 
חבשי אותה וצאי לחוצות העיר , טיילי בין ההמון , לבשי הבעת פנים מחויכת , העמידי פני מאושרת . 
לבשי בגדים רחבים , לבשי שקי תפוחי אדמה מחוספסים לגופך , בלעי אבנים וחצץ . 
שקרי ושקרי ושקרי עד שלא תוכלי יותר להמציא תירוצים . 
עורך השקוף יתבהר עוד יותר לנוכח השמש המכה . 
נוטפת זיעה זחלי חזרה לכוכך , שכבי על הגב ודמייני עולם יפה . 
דמייני אותך עטורה בדי משי דקים , עונדת ענק יפהפה מפנינים זהובות , רקדי , ילדה , רקדי עד שנשמתך תשתחרר ממועקותיה , רקדי , ילדה , רקדי , את בסך הכל שק עצמות מרחף בשיכרון חושים מערפל . 
יום שישי יומולדת i do miss this 
