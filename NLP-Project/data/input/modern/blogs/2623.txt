נBIG 5 ספורט אין רצועת חזה T 61 של POLAR והם מפנים לREI , כמו גם קייט - סרפ , אין להם כזה , אולי לREI , המוכרים בחנות BIG 5 ספורט הם שמנים , והם לא אוהבים לעשות ספורט , אבל מאוד לראות . 
טוני אומר שלראות חשפניות זה כמו לצפות בספורט , והוא יותר הסוג המשתתף , מעלה אבל שואל אותו אם גולף זה ספורט , וטוני עונה שגולף זה ספורט כמעט כמו צלילה , כמעט כמו שח אני אומר , ושניהם לא מדברים אלי , אלה זה לזה [ לא הספורט , אלא טוני ומעלה אבק ] בתשע קבענו בלובי במלון בתשע היינו כבר במכונית ישובים ונוסעים לסונומה , נסענו דרך גולדן גייט ברידג' וה GPS לא השתתף בבחירת הדרך , רק רטט על לוח השעונים בברוגז , חכה חכה , רמז לי , אתה עוד תתחנן ללחישה שלי " יו הב ארייבד " . 
שעתיים אחרי , אולי קצת יותר , אולי קצת פחות כבר ישבנו על צלע גבעה משקיפים על הגפנים , איזהשהוא יין מתוך כמו מוסקט מקורר על השולחן עם שני באגטים , גבינה כחולה , ברי , עגבניות פרוסות דק וצ'יפס תאילנדי ושתינו כל אחד שתי כוסות , נושמים את האויר . 
טוני ניגש לבחורה מהגלריה שכמעט ומוכרת לו ליתוגרפיה של פאבלו פיקאסו , זה השקעה טובה היא מסבירה , וב 2000 דולר זה שלו על המקום פלוס טקס ועמלה , שזה 16 אחוז , אולי אולי 150 דולר , ומעלה אבק מחשב שזה יותר מ 300 אבל טוני בכל זאת חושב על זה , ולא על המאתיס , הרודן והשגאל שתלויים בצד , אמרתי לטוני שBuyer ' s Remourse הוא יוכל לקבל אחר כך , לא עכשיו ישר אחרי שתי כוסות יין , אז הסכמנו שהוא יחשוב על זה שזו דרך יפה לומר עזבי את זה סיסטר . 
אנחנו ממשיכים ליקב אחר , שם אני מרגיש כאילו צמחה לי גבה על הלשון לאחר ארבע טעימות שונות , אני לא אוהב יין אדום , ככה כאילו קלקלו את התירוש , אבל האחרון שהוא מתוק יותר ממוסקט , קוראים לו פינו בלאנק מבציר מאוחר , עושה לי את זה ואני קונה בקבוק קטן בשלושים דולר , עשה ארוחת ערב לאור נרות על הגג החדש , לא בגינה , כי שם זה סטנדרטי , ונשתמש בו . 
משם אנחנו ממשיכים ליקב בנזינגר , כי מי שקונה יין בראשון מקבל טעימות בבנזינגר , ואימיליו הסומליה שהוא חתיכת חרא מתנשא , לא רוצה לתת לי חמש טעימות רצופות של מוסקט כי זה הורס את הטעם , לטוני הוא מוכר בקבוק ליטר וחצי RESERVE בהנחה של שמונים דולר , וכשאנו מגיעים הביתה אנחנו מגלים שהמדבקה של ה RESERVE מתקלפת , אבל בין לבין כבר טעמנו אולי 15 סוגים של יין , ואנחנו צריכים לאכול צהריים , אז אנחנו יושבים במסעדת קנווד על הכביש ומרימים כוס בירה , מיד שחיפושית פונה לימין ואיזה GMC SUV נכנס בה בכל הכח ומעיף אותה מהכביש . 
אנחנו יושבים עוד חמש שניות בערך ואז מבינים שהאמריקאים לא יעשו דבר . 
מעלה אבק וטוני ניגשים ל SUV ואני לחיפושית שעשתה דיאטה ובדיאטה הזו הצטצמה בישבן לרוחב מטר , השילה מעצמה את השמשות ודפקה את הראש של הנהג ככה שאני לא בטוח אם זה רק זעזוע מוח מה שיש לו אלא אולי גם סדר בגולגולת . 
המלצרית נפעמת מזה שהוא יצא מן האוטו לבד , לא מבינה מה אדרנלין , וטוני ומכחה אבק מוציאים מהאוטו השני עוד זקנה ושני ילדים שנראים מזועזעים קלות , לאמא כנראה שבר ברגל , ואני מביא מהמסעדה פיצ'ר של מים עם קרח . 
האמריקאים כל הזמן הזה צועקים לנו להתרחק מהמכוניות , כי בסרטים הן מתפוצצות , ואני לא מצליח לכבות את המנוע של החיפושית , וגם טוני שפותח את המנוע לא מצליח לנתק אותו - כנראה נתפס הסטארטר . 
תוך 10 דקות מגיע אמבולנס ומכבי אש , ואנחנו חוזרים לשולחן , הבירה עוד קרה והאמריקאים האלה עוד עומדים ליד הגדר מסתכלים על הארוע בעניין ושולחים אמפתיה טלפתית לא פרקטית . 
בדרך חזרה אני מצליח להגיע למלון בסאניוייל עם מיכל ריק , עולה להתארגן ומסתדר על ארוחת ערב בשבי'ז, שזה סטנדרטי , מצאתי את המנה שמתאימה לי מבחינת הגודל , ומדובר בקסדיה של עוף , פעם קראתי לקסדיה קוואזאלידה , כי ככה כותבים אתזה ומעלה אבק צחק עלי , זה לא היה מצחיק , אבל למדתי הרבה . 
וזהו . 
בערב אני צריך לפגושגוש את הקבוצה שלי , אני מקווה שהם נוחתים עוד כמה שעות , לאפס אותם קצת ולהתכונן ליומיים של פגישות אמריקאיות מלוקקות לדבעי , אני פה עם חליפה והכל - תהיה זו בושה לא להשתפשף על האמריקאיות המהוקצעת שלי " הייתי בסונומה אתמול " " הו , הייתי ביקב [ [ פלצנות כלשהי ] ] ? 
" המלון , אותו מלון , והחדר הזה , אני יכול להשבע שכבר הייתי בחדר הספציפי הזה לפחות פעם אחת קודם . 
אוטוטו אני מתקדם ל VIP זהב פה במלון , מה שאומר שבמקום בוטנים ומים מינרלים לחדר בטח אקבל פחית קולה , האח . 
בודדים עליך שמשון פה כשאני נוהג על ה 101 מנמל התעופה של סאן פרנסיסקו , וגם השופינג שאני מרביץ לא ממלא את זה . 
את ערב אתמול בילינו , אני ומעלה אבק , בברביקיו אצל חבר בסנטה קרוז , פחות מקילומטר מהים , עמדנו בתנוחות גבריות למשעי במוסך שלו בוהים בקורבט שנת 63 שהוא משפץ עכשיו , כולה אדומה ומשומנת וואקס , כמו תיירת צרפתיה , וגם כנראה רוטטת כמוה , למרות שהבאסים שלה היו גבריים יותר . 
היום אנחנו נוסעים לסונומה , או לנאפה וואלי , לאן שיתחשק , לטעום יינות וגבינות עשירות , ובאופן כללי להגיע למצב גרוגי עוד לפניהצהריים , ואחרי הצהריים למלא את רשימת הקניות המנדטריות , אלוהים אני שונא לקניות חזיות , אבל אוהב לקנות תרופות , הלילה שילבתי בין בונדרומין לבין כמה וכמה מלטונין ואכן ישנתי שמונה שעות כמו תינוק שעיר ושמן . 
בטיסה סיימתי את " ביתו של שומר הזכרונות " או משהו כזה , וניסיתי להמשיך את יואל הופמן ושוב הוא היה הרבה מדי אחרי ארבעה עמודים , מזל שהמיטות בביזנס רחבות ואפשר לישון , אז גם ראיתי את " מר ברוקס " ו " זרה מושלמת " ובהיתי בארבעת המופלאים ונרדמתי . 
לפחות יש לי שלושה ימים בבית בכיפור לפני הפעם הבאה . 
