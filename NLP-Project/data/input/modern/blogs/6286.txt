הלב פעם , הטלטל , בכל כובד משקלו צנח - כאב , איים להתפוצץ . 
הסכר נפרץ , הדמעות בזרמים חמים - מלוחים נשטפו . 
טפטפו על הלחיים , כמו מפלים גדושים היו - מלאי אבקת קסמים מכושפת . 
הרעד , הצמרמורת המשכרת . 
סחוטה , מרחפת . 
ואין מה שישווה לתחושה , הקלה אמיתית - התפרקות . 
התרגשות . 
יש מי שדואג , יש מי שאוהב . 
ויש אותי . 
" לפעמים את יודעתרק הבכי מזמן לזמןבא מתוך געגוע ישןכמו נוצה נלקחת עם הרוח " אבא קנה לי חולצה צהובה עם צווארון קטן לבן וז'קט ג'ינס עם תפרים וכיסים מעוטרים צהוב . 
הוא קנה לי גם חצי סריג בבז' שיושב לי בדיוק על הציצים ויש לו שני פרחים - אחד ירוק , אחד ורוד - שתפורים עליו . 
הוא רצה לקנות לי חצאית וחולצה שהיה צריך למשכן את הבית שלנו , פחות או יותר , בשביל לקנות אותם , אבל התעקשתי בתוקף שאני פשוט לא רוצה את זה . 
זה מכוער וזה ישב לי בארון כמו כל שאר הדברים שאבא שלי החליט במשך הזמן שצריך לקנות משום שהמחיר שלהם נורא יפה . 
וכשאבא המשיך להציק הסברתי לו שזה של זקנות , אז אם הוא רוצה שיגרור את אימא ויקנה לה את זה . 
מלאכית שכמותי . 
בימים האחרונים הספקתי לעשות כל מיני דברים כמו למשל לברר מה שמו של הבלונדיני המפורסם , להחליט שאני רוצה להרשם לאוניברסיטה הפתוחה ורוצה גם ללכת לאודישן של ריקוד שאני בכלל לא יכולה לעשות , לברר שקורס כתיבה יוצרת נפתח רק באוקטובר , פרטים נוספים ביולי , תודה . 
הספקתי לאכול בסטייקיה ( ? ) , לעזור בכוריאוגרפיה , ללכת לשני שיעורי ספרדית , לפיזיותרפיה , לבקר בקניון , לראות את גליה פעמיים . 
הספקתי לקבוע לעצמי תור אחרון לפיזיותרפיה ever ( חה ) - מחר . 
הספקתי להתבשל עם המחשבה שאני באמת לא מתגייסת ושאני לא טסה לחו"ל , כי בן - דוד שלי , טוב ... 
.. 
. 
לא מסוגל לארח כרגע . 
משפצים את הדירה שנמצאת בסמוך אליו , ומלבד האבק שעושה דרכו לכל חור אפשרי והרעש הבלתי פוסק , התמונות מהקירות פשוט נופלות עליו , כי בניו - יורק בונים הכל מגבס . 
הספקתי לאכול ארוחת ערב עם דודים שלי מארה"ב , להפנים ששירן לא מתקשרת אלי ושאני לא עומדת לראות אותה השבוע . 
לשתות הרבה יותר מדי אייס - קפה . 
עשיתי שיעור מודרני , שיעור פילאטיס ושיעור ג'אז ( וחצי ) . 
התוודעתי לכך שכשמפסיקים ללמוד בבית ספר אין יותר משמעות לחגים , אפילו לא לפורים , כי אין לאן להתחפש . 
החלטתי איזה הופעות נמצאות על האג'נדה שלי בזמן הקרוב . 
ו ... 
.. 
. 
הו כן , קרה מה שהייתי בטוחה שלא יקרה גם אם השמיים יפלו בטעות . 
נהיה לי נוח עם דנה . 
פשוט ככה . 
אני מסוגלת לדבר איתה בחופשיות , לשבת לידה , לשחק לה עם השיער , להריח אותה , ושום דבר מהפעולות האלה לא גורם לי לרצות לעשות לה דברים מגונים או לחילופין לתלוש לעצמי את העור ( אה , למרות שכשהיא מרימה את החולצה אני עדיין מוצאת את עצמי מזילה ריר , אבל זאת לא אשמתי אם היא החליטה להיות כוסית ) . 
זה ממש מצחיק , אבל מהרגע שהיא הפכה למותק שרוקדת מקסים ואני אוהבת נורא , ולא לאהובתי הטראגית , אני מסוגלת להיות קרובה אליה כמו שרציתי תמיד . 
מה חבל שפיתאום זה משנה הרבה פחות . 
זאת אומרת , זה נחמד , אבל אין פה עניין של שכרון חושים אלוהי או תחושת אופוריה חלומית ורטובה של גן - עדן . 
הדבר היחידי שנותר לי לעשות הוא למצוא אנשים שאני יכולה לבלות איתם , goddamnit , כי זה משגע אותי שיש לי כל - כך הרבה תוכניות , וכל - כך מעט אינטרקציה חברתית כלולה בהן . 
ואני צריכה אינטרקציה חברתית . 
אפילו אם כל מי שאני מכירה ואוהבת לא אוהב אותי בחזרה , דבר שמשתמע מהעובדה שלא עונים לי לסמסים יותר , או פשוט מבריזים . 
אה , ואני מקווה שבפורים הבא יהיה לי למי להכין משלוח מנות , ולאן להתחפש . 
זה קצת עצוב בלי זה . 
הרי פורים זה החג הכי נפלא שקיים ... 
.. 
. 
החתולה הכי יפה בעולם מתיישבת לי על הברכיים ולא מוכנה לזוז . 
היא לבנה - אפרפרה כזאת עם חברבורות , ויש לה עיניים במין צבע טורקיז מיימי . 
אנחנו מלטפות אותה וקולטות שאנחנו בולעות שערות לבנות שמתעופפות לנו לתוך הפה כשאנחנו מנסות לדבר . 
אבל זה לא אכפת לנו כי היא יפה נורא . 
היא שייכת לבית קפה החתולה היפה הזאת . 
דנה אומרת שהחתולה מנשירה ממש כמוהה , צ'וצ'ו קטנה . 
אני אומרת שהחתולה הזאת פשוט מהממת , הכי יפה בעולם . 
ושתינו אומרות ביחד שתהיה לנו חתולה יום אחד , ברגע שתהיה לנו דירה משלנו וצוחקות קצת . 
אימא שלה לא רוצה חתולה בבית , וגם לא ההורים שלי . 
" יש לנו שטיחים " אני מסבירה לדנה . 
ודנה אומרת " אה כן , חתולים הורסים שטיחים " . 
" כן " אני אומרת . 
" ומה עם כלבים ? 
" אני שואלת אותה , כי דנה היא אחת כזאת שאוהבת הכל - כלבים , חתולים , תינוקות , וגם עושה רושם שאין לה דברים רעים להגיד המין האנושי . 
כמעט . 
היא עונה שהיא גם מתה על כלבים , אבל היא רוצה חתול . 
היא מעדיפה שתהיה לה " חתולה " . 
היא שואלת אם יש לי חיות , אני עונה שארנב . 
היא אומרת שגם לה היה ארנב כשהיא הייתה קטנה . 
אני אומרת " גם לי היה ארנב כשהייתי קטנה , הוא פשוט גדל יחד איתי , את מבינה , אז יש לי ארנב בינתיים " . 
היא אומרת " מגניב , אף פעם לא פגשתי אדם מבוגר שגידל ארנב , זה מן קטע של ילדים , לא ? 
" . 
למרות שכולן מסכימות שארנב זה מתאים לי , כי זה שקט וזה רך , לא מרעיש במיוחד או מלכלך . 
כניראה ארנב זה מתאים לי נורא , כן . 
ואני מסבירה לדנה שבעצם ממש לא מזמן הייתי ילדה , והיא אומרת שבעצם נכון , עד ממש לא מזמן הייתי ילדה , אבל פיתאום נהייתי מבוגרת . 
וזה מעניין איך עשיתי סוויץ ' כזה ואני כבר לא ממש ילדה יותר . 
למרות שאפשר להגיד שהיא בעצמה עדיין קצת ילדה שמסרבת לגדול . 
אז היא שואלת איך ניראה הארנב שלי , ואני מספרת שהוא חום - ג'ינג'י עם אוזניים שמוטות כמו של כלב , ושבגלל זה קוראים לו פאפי . 
והיא אומרת שזה נורא מתוק ושואלת אם הוא ידידותי , ואני עונה שכן , שהוא מלקק לי את הידיים ותמיד קופץ למי שמתקרב אליו . 
הוא ארנב טוב מאוד , אני אומרת . 
והיא אומרת " איזה צ'וצ'ו " , ושואלת אם יש לי תמונות שלו , ואני אומרת שכן , אולי אני אראה לה . 
והיא אומרת יופי . 
ואני שואלת אם לה יש תמונות של עצמה , אולי היא תראה לי , כי היא לא מצטלמת אף פעם , ולא יצא לי לראות אותה בתמונות . 
והיא אומרת שיכול להיות , היא תראה לי משהו שלה מריקוד , נורא יפה , היא אומרת . 
ווירדו כזה , לא מבינים מאיזה כיוון להסתכל . 
ואולי גם תמונה שלא רואים את הפנים , כי היא קסומה כזאת , ואני אומרת שמה זה שווה בלי הפנים ? 
והיא אומרת שבטח שזה שווה , ואם אני רוצה או לא , כי היא לא חייבת להביא . 
אז אני אומרת שבטח שאני רוצה , ובסדר שתביא משהו , שניראה . 
פיתאום החתולה קופצת על דנה , ולא מוכנה לזוז ממנה . 
ואני שמה לב שלדנה ולחתולה יש אותו צבע עיניים , והצבע העיניים של שתיהן נראה כמו החולצה הירקרקה שדנה לובשת . 
אנחנו מלטפות אותה והיא מגרגרת , אז דנה מגרגרת חזרה , והיא מייללת , אז דנה מייללת חזרה , והחתולה מתעצבנת ומתחילה לנשוך אותנו . 
אז כולן נבהלות ומבינות שהגיע הזמן לזוז . 
דנה מתרוממת והחתולה מזנקת לריצפה . 
אנחנו מנערות את המכנסיים שלנו מכל השיערות הלבנות , ומחטטות בפה להוציא גושי פרווה שחונקים אותנו . 
אני אומרת לה " החולצה מתאימה לך נורא לעיניים , את מדהימה איתה " זה עושה לה מן צבע מוזר כזה . 
היא מסמיקה קצת ואומרת לי תודה רבה , ואני אומרת " באמת " והיא מסמיקה עוד קצת . 
ואז היא אומרת לי מתוקה ומושכת אותי אליה לנשיקה וחיבוק . 
ואני אומרת לה " טוב , אז אולי ניתראה מחר ואולי לא " , והיא אומרת " כן , אולי ואולי לא , ואם לא ניתראה מחר ניתראה כבר מתישהו בקרוב " . 
ואני אומרת " כן , בקרוב " . 
וכולנו מפריחות נשיקות . 
כולן הולכות לכיוון השני ואני ממשיכה ללכת עם שירן שמחבקת אותי וקוראת לי מהממת , ואומרת שזהו - השבוע אנחנו בטוח נפגשות . 
ואני משביעה אותה , אומרת שאם השבוע לא , אז אני כבר באמת אתעצבן , למרות שאני לא יכולה להתעצבן עליה , היא כל - כך מתוקה . 
אבודה ומתוקה שפשוט אי אפשר לכעוס . 
אחרי שאנחנו נפרדות אני ממשיכה לי מקפצת וצוחקת כל הדרך הביתה , מריצה חוויות . 
חושבת לעצמי שלפעמים חלומות גם מתגשמים . 
חושבת לעצמי שלא הייתי יכולה לדמיין את הסיטואציה הזאת יותר טוב מאיך שהיא הייתה . 
