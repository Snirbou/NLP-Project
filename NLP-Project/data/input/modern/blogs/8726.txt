לפני כחצי שעה , התעוררתי מתוך חלום , כשאני בוכה בכי מעומק הקרביים . 
חלמתי : שאני נמצאת במקום שדומה למבנה ציבורי , כמו האגף האחורי של גן ילדים . 
קירות נקיים מכל רמז שזה גן , היה כנראה מפגש , הייתה שם חברה בת גילי , שנרדמה , וכל המשפחה , הבעל והילדים שלה , חיכתה באוטו בסבלנות ואהבה שתתעורר , במבנה , ליד שולחן נמוך , יושבת ילדה , יחידה , כבת 5 , בעלת עור שחום , עיניים שחורות , שיער מתולתל על הכתפיים , ואני שואלת אותה : איך קוראים לך ? 
הילדה עונה לי ששמה רמזיה . 
ואז , אני רוצה לספר לילדה שגם לגננת הראשונה שלי קראו רמזיה . 
ואני לא מסוגלת להגיד מילה . 
תוקף אותי בכי , בכי שמשמעותו : הייתה גננת מדהימה , שעשתה בשבילנו עולם ומלואו ואנחנו חייבים לה אהבת עולם על מה שעשתה . 
ולא הייתי מסוגלת להגיד מילה והתעוררתי כשביטני כואבת . 
נכון , הייתה לי גננת רמזיה , היא הייתה שחומה ורזה , סיפרו לי שהייתה גננת טובה . 
אני דווקא זוכרת שהיא הענישה אותי בריכוז בגן , והייתי במחסן החשוך בעונש . 
ואני זוכרת שבגן שלה סבלתי נורא מאפלייה . 
הייתי , אחותי התאומה ואני בגן , , ותמיד הזמינו את אחותי התאומה לרקוד , ואני נשארתי לשבת ירוקה מקינאה . 
וכשהגננת רמזיה הייתה חולה , העוזרת בחרה את אחותי לנסוע לבקר את הגננת ואותי לא . 
ושוב הייתי ירוקה מקינאה ולא יכולתי להגיד דבר . 
אני בקושי זוכרת דמות , ופתאום החלום המוזר הזה . 
אתמול , נקלעתי למבנה , שמקושט מקסים , ומשמש כצהרון לילדי גן .... אולי יש קשר להופעת החלום הזה . 
אתמול ישבתי לתומי במתנ " ס , הבן היה בחוג לפיתוח קול , אוחזת ספר אנגלית , שאמור לספר לי על אדם מופלא , מן מסטיקן שעזר להרבה אנשים והיו לו יכולות מופלאות , והספר אמור ללמד אותי את סודותיו . 
כך שגם לי יהיו יכולות מופלאות . 
עוד אני יושבת עם משקפיים ומסתייעת בתירגומון , אני שומעת ויכוח בין עובדת נקיון , שאני מעריכה , לבין שרת המתנ"ס בדימוס . 
השרת עישן סיגריה , ואת זה הרחתי היטב . 
היא אמרה לו באסרטיביות שכאן לא מעשנים . 
הוא ענה לה בכעס , ואפילו זרק קללה . 
אני , האדם החינוכי , אמרתי לו שהגברת ממש צודקת . 
ומן הראוי שהיה עונה לה בנימוס . 
מרגע זה הלכה שעת הקריאה שלי . 
והאיש התיישב ליד והחל לספר : אני הייתי האיש שקיבל את האישה הזו לעבודה במתנ"ס כעובדת ניקיון . 
היה לה מאוד קשה בהתחלה והיא לא ידעה כלום . 
נשארתי עד השעות הקטנות של הלילה וניקיתי ופיניתי שקים של אשפה , שטפתי את המתנ"ס במקומה עם צינור מים של מכבי אש . 
סייעתי לה בכל דרך אפשרית . 
היא הייתה אומרת בראש שפוף תודה , תודה . 
ועכשיו , הגברת הזו , מתנהגת אלי כאילו הייתי זר . 
לא מרשה לי לשים שקית מסכנה בארון , " ומה יש בשקית ? 
סיגריות ותרופות " . 
משם הפליג לספר לי על נפלאות עבודתו במתנ"ס ואיך שהעריכו את מסירותו . 
ושלומית שימרון המנהלת האגדית , כיבדה אותו והוא העריץ אותה והיה עפר לרגליה , וניבא לה שיום אחד יפרשו במתנ"ס שטיח אדום לכבודה . 
היא לא הבינה על מה הוא מדבר . 
ואז , כעבור שנים של עבודה במסירות וכשרון פנומנלי , לקראת פרישתה , עשו לה תוכנית " חיים שכאלה " היא העלתה אותו לבמה . 
העלתה על נס את מסירותו לעבודה וגילתה לכולם שהוא ניבא שיום אחד יפרשו בפניה שטיח אדום . 
והשטיח זה הערב הזה . 
אח"כ סיפר שהיה במוקד העשיה השמירתית , בעל המפתחות , כשהיגיעו למתנ"ס ראשי ממשלות כמו יצחק שמיר .... ואיך כולם התפעלו מהזריזות שלו , היעילות . 
והיום הוא הולך למוסד ציבורי , ומתנדב שם בניקיון וצביעה . 
וכל מה שהוא רוצה וצריך זה להתנדב ושיתנו לו הערכה . 
לשבת בפינה ולשתות קפה וסיגריה בין לבין . 
התפעלתי מהראייה שלו את עצמו . 
הוא פשוט היה מאושר מהתרומה שלו בתחום התחזוקה והנקיון . 
הרגיש משמעותי ומאוד חשוב . 
פעם הדפסתי קורות חיים של מחלקת תה בעירייה . 
גם שם עלה שהיא מאוד אהבה את העבודה שלה . 
והייתה מאושרת שאנשים אהבו את התה ואת העוגיות שהכינה לכולם . 
ואפילו גולדה מאיר בביקורה ציינה לשבח את מחלקת התה . 
היום כולם מחפשים משמעות ועושר ואושר בהי טק ובעסקים . 
ולפעמים האושר והסיפוק והמשמעות יכולים להיות בשוליים של המשרות . 
