חשק למתוק . 
גלידה , שוקולד , משהו . 
חברה מהעבודה סיפרה לי שכדי לשמור על תקציב מאוזן היא עושה קניה חודשית גדולה של כל המצרכים ומדי שבוע קונה רק לחם ומוצרי חלב . 
אם משהו אחר נגמר קודם - היא לא הולכת לקנות ומסתדרת בלעדיו . 
זה חכם והחלטתי לאמץ את השיטה , רק בצורה שבועית . 
להגביל את קניית מוצרי המזון ל - 200 ש"ח בשבוע . 
יעל וגילי התפעלו מהשינוי שחל בטל . 
" לא זכרתי שהיא כזאת נחמדה " אמרה גילי . 
" היא ממש נראית מאושרת " הוסיפה יעל . 
הסברתי להן שככה היא ולפעמים כשלא מכירים אותה מספיק , היא יכולה לעשות רושם לא טוב . 
בשבועיים האחרונים בונבון ישן אצל החבר . 
הוא יוצא עם מישהו שמבוגר ממנו כמעט בעשור ומעדיף להיות אצלו , כי הוא גר לבד , ללא שותפים . 
גם מר טקט יוצא עם מישהי . 
ראיתי אותה לראשונה לפני 3 שבועות , הוא הכיר בינינו והם הסתגרו בחדר שלו , כשהאורות כבויים והתאורה היחידה הגיעה מנרות . 
אתמול רבע שעה אחרי שהם הסתגרו בחדר שלו , כשהייתי בדרך החוצה נשמעו אנחות שלא משתמעות לשני פנים ... 
.. 
. 
את השקט הזה , כאילו שאני גרה לבד . 
אבל חסרה לי נוכחות של אנשים נוספים . 
גם אם לא להיות איתם באותו חדר , לפחות להרגיש שאני לא לבד . 
אם היתה לי דירה משלי יסביר להניח שהייתי מגדלת חתול בשם תומס . 
הוא היה אפור מנומר עם אופי של כלבלב - בא להתכרבל איתי בכל פעם שאני קוראת לו , יושב עלי ומגרגר , מרים את הצוואר שאני אדגדג אותו . 
שוב מתלבטת אם ללכת לארוחה המשפחתית או לא . 
זוכרת שאני סובלת כל פעם ואומרת לעצמי לא ללכת , אבל בכל זאת מקווה שאולי הפעם זה יהיה אחרת . 
אני יכולה לגרום לארוחה הזאת להראות אחרת , אם אני קצת ארצה וקצת אתכנן את הצעדים שלי מראש . 
אבל לא עשיתי את זה עד עכשיו , אז למה שהפעם זה יהיה אחרת ? 
עד כמה חשיבה חיובית יכולה לשנות מציאות נתונה , אם לא נשכח שהמציאות אינה אובייקטיבית ? 
חוסר שקט . 
יש לי כל כך הרבה דברים לעשות ואין לי חשק . 
אבא שלי מחליף את ברכת ה " שלום " המסורתית ואחר כך סבא וסבתא שלי חוזרים על אותו משפט , רק עם שינויים קלים בניסוח . 
בימים כתיקונם אני מהלכת על נעליים שטוחות , שואפת לגובה המכובד 1.70 . 
הבוקר לא מצאתי את הסנדלים השטוחות שלי , אז הלכתי עם אלה עם העקבים , שגורמות לי להיתמר לגובה של 1.75 . 
בכל פעם שהם רואים אותי עם עקבים , המחמאות לא מפסיקות להגיע ... 
.. 
. 
לא הייתי אני . 
לא הייתי עובדת במה שאני עובדת , גם לא לומדת וסביר להניח שבגילי המתקדם הייתי עקרת בית שמטפחת 3 ילדים מחונכים להפליא . 
לפעמים אני לא מבינה איך זה שכשאני עם חברות אני יכולה לדבר בלי סוף וכשאני נמצאת עם המשפחה אני הופכת לדג . 
מרגישה שאין לי על מה לדבר איתם . 
" כן , הכל בסדר בעבודה והלימודים עוד מעט מסתיימים " וזהו . 
במשפט אני מוסיפה שענת ויוני עוברים לגור ביחד וכאן נגמרים נושאי השיחה . 
אם היתה לי מכונית הייתי מגיעה לביקור של שעה והולכת . 
מדברת 10 דקות , מקשיבה להם בשאר הזמן וסוגרת עניין . 
אצל האנדוקרינולוג כבר הייתי , מרופא המשפחה אני מתחמקת , כי ברור לי מה יש לו לומר על בדיקות הדם האחרונות שעשיתי ולא בא לי לשמוע את אותם דברים . 
רופא העור הוא הבא בתור ואחריו נסיים עם המשימה הקשה ביותר - רופא שיניים . 
אני צריכה הרבה הכנות נפשיות לפני שאני מתיישבת על הכסא שלו ... 
.. 
. 
היום ביקרתי אצל הגיניקולוג . 
כשהיינו במשרד שלו הוא הטיף לי שזה לא בסדר שלא באתי לביקורת כבר שנתיים . 
בחדר הבדיקות , על הכסא המזעזע שלו , הוא אמר שהכל תקין וצבט לי את הלחי עם היד ללא הכפפה . 
איש מצחיק . 
גילי ויעל , טל ויובל . 
בימים כתיקונם לא הייתי מפגישה את גילי ויעל עם טל . 
היא טוענת שגילי קצת פרחה ויעל לא חכמה . 
בגלל שבן זוגה ( היקר , שממתן את רמת העוקצנות שלה ) מגיע איתה , אני הולכת בראש שקט ולא עם הרגשה שאני מובילה את הצאן לטבח ... 
.. 
. 
עכשיו רק נותרה שאלת השאלות - מה ללבוש ? 
מלכת הכיתה מ ג' 2 יושבת בפאב עם הלא מקובלת מו ' 1 עברו מאז 15 שנה ואם נבקש מאחד מיושבי הבאר לשייך אותן לקטגוריות האלה , לא בטוח שהוא יצליח . 
בשלב מסוים של השיחה כשדיברנו על פסיכולוגיה ואמרתי שבמשך תקופה ארוכה הייתי בטוחה שאני לא חברותית , גילי ענתה שאני יותר חברותית ממנה , רגע אבסורדי . 
4.5 שעות של שיחה , שהתחלקה בין 2 פאבים ומכונית אחת , נקטעו רק בגלל שאני צריכה לקום לפני 7 בבוקר ליום ארוך של לימודים ועבודה . 
רק היום הבנתי עד כמה השיחות הארוכות עם טל חסרות לי . 
יש הרבה דמיון בין הדינמיקה עם גילי לבין זו שיש לי עם טל . 
הדמיון היחיד ביניהן הוא ששתיהן ירוקות עיניים , חייכניות , מזל דלי . 
כל קשר נוסף בין שתיהן מקרי בהחלט . 
אני רוצה להשתחרר מצורת החשיבה של " מה זה אומר עלי " . 
היום חשבתי על כל מיני שאלות שאנשים שואלים ועל המסקנות שמתקבלות מאותן תשובות . 
אם הייתי יכולה לבחור בין 3 בחורים בני 28 - לאחד לא היתה מערכת יחסים משמעותית מעולם , השני סיים לפני חודשיים מערכת יחסים של 3 שנים ולשלישי היתה חברה שנתיים בזמן הצבא ומאז קשרים קצרים . 
בהנחה ששאר הנתונים שלהם זהים , במי הייתי בוחרת ? 
ולמה הייתי מסיקה מסקנות לפי הפרט הזה ? 
כשאני עושה השלכה לגבי איך אחרים רואים אותי , אני מבינה שהמצב לא טוב , לרגע שוקלת אם לשקר בפעם הבאה שישאלו אותי על הנושא ומיד פוסלת את הרעיון . 
