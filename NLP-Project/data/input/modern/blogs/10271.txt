הו כן , איזו כותרת מושכת ! 
יום יבוא ואני אחליט מה אני מעדיפה : ימים ששום דבר מיוחד לא קורה בהם ואני נהנית להתבטל בהם כשהדבר היחיד שמטריד אותי הוא ייסורי המצפון על כך שאני לא באמת לומדת כשיש לי אחלה הזדמנות , או ימים עמוסים שקורים בהם המון דברים , קטנים וגדולים , ורוב היום עובר או בלעשות אותם , או בלחשוב מה אני עושה מתי כדי להספיק הכל . 
אז היומיים האחרונים שייכים לחלוטין לקטגוריה השנייה ( כשהיום , ללא ספק שייך לראשונה ) . 
ביום רביעי [ 2.1.08 ] , חוץ מליסוע באיזה 9 אוטובוסים שונים במקרה הטוב , הספקתי לבקר ב - 4 חלקים שונים לגמרי של העיר בניסיון נואש לתמרן בין תרגול מרוכבות על הבוקר , ניסיון קניית כרטיסים להופעה של מטרופולין , ביקור בבית המרקחת , ניסיון נואש למצוא את הבית של המורה למת' שעובדת עם אימא שלי ( הניסיון הנואש כלל טיפוס עוד יותר נואש במעלה הדר , היישר לעבר השכונות הממש דוסיות של האיזור , ועוד ניסיון נואש להיחלץ מהן בדרך כלשהי ) , שבזכות מבט חטוף לכיוון שדווקא לא התכוונתי ללכת בו , קיצר לי לא מעט את הדרך . 
משם , למרכז הכרמל ( איפה שבאמת גם יכולתי לקנות את הכרטיסים ) , ובחזרה לגהנום , בידיעה מוחלטת שאני מפסידה הרצאת השלמה במד"ח [ יה , ח"ח לעצמי ] , הרצאות והבייתה אי שם בערב . 
הערב עוד הצליח להתבזבז על ההנאה מבית לבד ( מי אמר שיום הורים זה לא כיף ? 
עובדה שיוצאים מזה דברים חביבים כמו בית לבד לכמה זמן . 
. ) , לבין ניסיון לקלוט מה ילדים לומדים כיום ל - 3 יחידות של בגרות במתמ ' . ( למה ? 
כובע . 
) זה אולי לקח כמה שורות , אבל תאמינו לי שזה בזבז לי יום שלם , כשכל פעם הייתי צריכה לאלתר לגבי לאן ללכת עכשיו , כי התזמונים היו ממש לא משהו . 
יום חמישי [ 3.1.08 ] היה מבולגן גם הוא , אבל בסופו של דבר , הוא היה די נחמד . 
הפעם כן זכרתי להגיע להרצאת מד"ח [ טוב , זו לא בעיה כשזו באמת הרצאה שקבועה במערכת . 
. ] , הגעתי די מהר הביתה , רטובה מהגשם , כי איך אפשר שלא , קצת רפרוף על ספר של בני גורן , ומשם ללכת לעזור למישהי שלומדת את אותן 3 יח ' , תמורת שכר שהוא הרבה מתחת למינימום אם נכנסים לכל עניין ה " שיעורים פרטיים " , אבל שיהיה , זה משהו , וזה עדיף מהכלום שאני עושה רוב היום גם ככה . 
ומשם הבייתה , מקלחת מהירה , ניסיון להחליט מה ללבוש , שהתברר בעתיד ככקצת כושל . 
סיבוב בקניון , סינגל פוסטר וסט - ליסט חתומים , סטימצקי אוכל טעים ( פיצה מגולגלת ופיצה הפוכה זה דבר טעים , אינדיד ) , ואי שם ב 9 וחצי נסיעה למרכז הכרמל . 
מטרופולין הופיעו ב Beat והיה ממש שווה . 
היה יכול להיות הרבה יותר מהנה עבורי אם קודם כל , לא הייתי נמצאת במגפיים עם עקב גבוה ( לעולם , אבל לעולם לא ללכת במגפיים להופעות בעמידה , לעולם ! 
) ובנוסף לכך אולי היו גם עוד כמה חברים או משהו .. 
. 
אבל אם לא להתרכז רק בעצמי לרגע אחד ( אבל רק לרגע אחד ) הייתה הופעה ממש טובה . 
^ ^ [ מי משיג לי את הדיסק החדש שלהם ? 
] בבית , העובדה שכבר 2 בלילה לא מנעה מאימא להכין מעין קוקטייל טעים למדי שהכיל : מיץ אפרסקים , וודקה , ליקר תפוזים , מיץ תפוחים וקרם דה - קסיס ( שזה מעין שם פלצני ורשמי ל " ליקר דומדמניות " ) . 
ויצא ממש טעים ! 
כשניסיתי להכין דברים בסגנון יצא לי אמנם בסדר , אבל לא עד כדי כך ! 
אז ייאי , יש לי לפחות מתכון קטן למשהו שיוצא ממש טוב , בתנאים ביתיים לחלוטין ( ו"תנאים ביתיים " אומר אלכוהול שיש בבית ) . 
דברים קטנים וחביבים שקרו אתמול : - שיחה קצרה עם קוויקי הביאה לכך שאכן אני לא נשארת לבד בהופעה של היהודים בחמישי הבא . 
- ביררתי ב " גלובוס " ( בית הקולנוע ) , ואכן ניתן לקבל זיכוי על כרטיסים שלא השתמשנו בהם . 
או אולי כאלה שהשתמשנו , אבל במקרה , וממש במקרה , גם אחרי שדחפתי לו את שני הכרטיסים מתחת לאף , הסדרן לא תלש מהם את חלק הביקורת , מה שאומר שיש לי זוג כרטיסים שלפחות על אחד מהם ניתן יהיה לקבל כרטיס חדש ( השני בסימן שאלה כי הוא במילא לא עלה לי כלום .. 
. 
) . 
- אימא זרקה לאויר עניין שהיא אולי עוד תתחרט עליו , אם כי בינתיים זה לא קרה והיא רק הדגישה שברגע שאני אברר מחירים זה ייצא לפועל . 
היא החליטה שסוף סוף מגיעה לי מצלמה דיגיטלית . 
חיטטתי היום קצת , אבל אני אשמח לעצות ודעות בנושא , בין אם מניסיון עם איזושהי מצלמה שיש לכם , או סתם משהו שאתם יודעים . 
אני די נעולה בינתיים על Canon IS 3 או 5 ( הדברים היותר חשובים לי זה זום של מעל x , 10 חברה שמלכתחילה התעסקה עם מצלמות ועדשות ( כלומר , אני יכולה להאמין לכם כשתגידו לי שיש לכם אחלה מצלמה של sony למשל , אבל אני פשוט לא אקנה אותה ) , מאקרו טוב וככל הנראה גם מסך מפרקי כמו שיש בקאנון , פשוט כי הגעתי למסקנה שזה די יעיל , ובאמת מגן על המסך .. 
. 
) . 
אז כאמור , עצות , דעות ומחשבות בעניין יתקבלו בברכה . 
שיהיה סוף שבוע מצוין ! 
5.1.08 , 14:53 , עריכה : שמישהו יסביר לי : א . 
למה אנשים מגיעים אליי מחיפוש " המורה לאזרחות הביא עוגה " , כלומר פחות למה מגיעים אליי מזה , אלא למה מישהו בכלל מחפש מורים לאזרחות שהביאו עוגה ? 
ולמה מגיעים אליי מחיפוש של " דוח כימיה " למרות שמעולם לא הכנתי אחד ? 
וקצת יותר מטריד זה למה מחפשים רפרנסים לכימיה בתוך ישראבלוג ? 
oO ב . 
מה זה לכל הרוחות המקום הזה - http : / / www.blinklist.com/WhatAWha/ibblog / ( אלוהים יודע למה ואיך הגיעו אליי גם משם .. 
. 
) למה אני מופיעה ברשימות שם , ויותר גרוע , למה אני מתוייגת כעתודאית בת ? ! 19 מה שכן , יפה לי להיות מתחת לבימבה וקוויקי , זה עוד די מגניב שכזה . 
יום שבו בילית יותר זמן בתוך אוטובוסים מאשר זמן בתוך כיתות לימוד , הוא יום שמשהו בו כנראה לא בסדר . 
( זה היה יכול להיות הפוך , אם דברים היו מסתדרים לפי התכנון , אבל למה שזה באמת יהיה ככה ? 
) אה , ומסקנה מ ס' 2 : לשכוח שיש לך הרצאת השלמה בקורס שאת גם ככה לא מבינה בו הרבה , ולהבטיח לאימא שלך ליסוע לקנות משהו במקום , זה לא דבר חכם . 
נ.ב . 
נכון שבכלל לא שמתם לב שכבר חודשים שאין לי ממש מה לכתוב ? 
