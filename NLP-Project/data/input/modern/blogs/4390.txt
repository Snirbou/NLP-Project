זהו נינטשתי , אף אחד לא קורא את הבלוג שלי יותר . 
עצוב כל כך .. 
. 
טעמו המר והמוכר של הכישלון . 
נו מה אפשר לעשות אז היום היה יום ארוך מלא חרדות , יש לי דד ליין לתסריט למחר , אם הם יאהבו אותו אז יש לי עבודה מובטחת לשנה הקרובה עם משכורת מעולה . 
אם לא אז אני נשאר באותו מצב מחורבן , אז אתם ( אתם = המיסכן שנכנס לפה בטעות וקרא את הכותרת ) בטח שואלים את עצמכם איך אתה מתמודד עם המצב ? 
בטח כתבת כל השבוע דרפטים ודרפטים , כותב ומוחק ... 
.. 
. 
אבל לא ! 
אני דחיתי הכל ( כמובן ) להיום , ועכשיו אני יושב מול 3 אופציות עלובות כל כך שאני מתבייש להגיש אותן , במקום להתמוטט אני פשוט יושב לי פה בבלוג הנעים המוכר והבודד , וכותב לי . 
סתם זה לא נכון אני פשוט מתמוטט , אתמול חברה שלי לשעבר ( כפרה עליה מתוקה כזו ) התקשרה לעזור לי והעלתה כל מיני רעיונות לתסריטים , אבל אני במקום להיות אסיר תודה ולשתוק ראיתי בזה איזה שהוא נסיון להשוויץ , להשתלט , להיות יותר טובה ממני ... 
.. 
. 
לא יודע מה לעזאזל עבר לי בראש , אז פשוט קטלתי את הרעיונות שלה באכזריות וציניות ... 
.. 
. 
היא היתה פשוט בהלם . 
היום כשהתקשרתי להתנצל היא היתה קרה ומנוכרת , כמו שמגיע לי . 
אולי באמת הגיע הזמן לנתק איתה את הקשר , אני רק פוגע בשנינו . 
בעיקר בה או בי לא יודע . 
חוץ מזה יצאו לי פצעים על השפתיים , נראה לי שזה הרפס .... 
... 
.. 
. 
יומיים לפני החתונה של אחותי , איזה מזעזע זה יהיה לעמוד בקבלת פנים או בכלל להיות שם עם שפתיים מנופחות וכל פעם להגיד , לא אני לא יכול להתנשק יש לי הרפס , לא לא הייתי אצל זונה , הא הא איזה צחוק . 
העורכת של הסרט שלי התפטרה אתמול , אחרי שהיא מורחת אותי 9 חודשים . 
9 חודשים ! ! ! היתי יכול לתת את הסרט הזה לעורכת אחרת , לערוך אותו , למכור אותו ולעשות שלושה סרטים חדשים , אבל אני כמו מטומטם מחכה שהיא תתפנה מהתחייבויות קודמות ... 
.. 
. 
כאילו מה חשבתי שיקרה ? 
אז עכשיו אני צריך למצא עורכת חדשה , כנראה שמצאתי כבר אבל זה סיפור מהתחת ! 
נו מה אפשר לעשות יצא אחלה סרט בסוף אני בטוח ( זה סרט דקומנטרי מעולה וכולכם עוד תשמעו עליו ( כולכם זה אותו אחד שטעה באתר ובטח לא הגיע עד לפה אז מה זה משנה בכלל ) ) . 
טוב זהו , אני הולך לכתוב , למרות שבבירור אני פשוט צריך למצא מקצוע אחר אני לא מספיק טוב , לא מספיק אמין , אין לי מספיק דמיון , אני לא יודע לקבל ביקורת ובא לי למות ! 
החתן לכלה שם טבעת , שיר כלכך מפגר וכלכך מונוטוני אבל אחותי מתחתנת ואתמול השיר הזה רץ איזה שעתיים בחינה , היה מצחיק בטירוף פשוט מצחיק , אף אחד אצלנו במשפחה לא ממש יודע מה זה חינה , ולמה זה קורה לעזאזל אבל עשינו כי זה באמת אירוע מצחיק כזה , דודה אחת ( מנישואין ) שיודעת את כללי הטכס מנהלת אותו ביד רמה , עם אילתורים רבים . 
ואילו שאר המשפחה מקדישה את עצמה לשתיה מרובה ועשיית בושות בפומבי ( משפחת החתן האשכנזיה עד מאד בהתה בנו בזעזוע וחרטה וכשהכלה השתכרה והתחילה לנאום לכל מי שהקשיב שהיא מאד אוהבת את החתן החלו לחשב חישובים לגבי עלויות ביטול החתונה ) אחרי החינה הייתי שיכור ומאושר , בדרכי למסיבת סיום של אישתי לעתיד ( היא עוד לא יודעת אבל אני החלטי ) . 
אבל בדרך למסיבה עשיתי טעות , טעות קריטית , אולי אני צריך להקדים ולהבהיר שכל פעם שיש סיכוי לקדם את מערכת היחסים הלא קיימת ביני ובין העתידית שלי קורה משהו מופרך לחלוטין , על סף הביזאר . 
אני לא אלאה בדוגמאות , פשוט הסיפור של אתמול . 
בדרך למסיבת הסיום עצרתי בבית קפה ששחר ה - Xית עובדת בו לשלום קצר ובירה חינם , כשניכנסתי שחר עמדה ליד הטלפון בפאניקה בעיצומה של שיחה , היא סימנה לי להקשיב , התברר שהיא מדברת עם נהג מונית בן מיעוטים שמחזיק ברשותו את מכשיר הטלפון הסלולרי החדש של שחר . 
לטענתו נוסע שברח בלי לשלם השאיר את המכשיר כעירבון והוא מוכן להחזיר אותו תמורת אותו סכום שהנוסע לא שילם . 
ברור עד פה ? 
אני אבהיר . 
מישהו גנב לשחר את מכשיר הטלפון מהבאר דקות ספורות לפני שהגעתי , הוא נסע במונית , צבר חוב של 150 שקל , אמר לנהג : " מייד אשוב , שמור את מכשיר הטלפון הזה כעירבון " , ולא שב . 
לפי ההגיון המעוות של נהג המונית שחר צריכה לשלם לו את 150 השקלים אם היא רוצה לקבל את הטלפון החדש והלא מבוטח שלה . 
לקחתי ממנה את הטלפון וניסיתי להכניס הגיון בראשו של הנהג , שוחחנו ארוכות , שמו איברהים , והוא " לא בן אדם רע , אבל מאיפה אני יקבל 150 שקל ? " בירור קצר באורנג' הבהיר לנו שמכשיר חדש יעלה פי 4 מהסכום שאיברהים המנייק דורש . 
אחרי 5 ניתוקים מצידו של איברהים שלא מוכן לשום משא ומתן נשברנו וסיכמתי איתו שניפגש בעוד כ 10 דקות בחזית הפאב . 
מייד אחרי שניתקתי את השיחה התקשרתי אל מוקד 100 , הטלפנית הטיפשה אמרה לי לתת לו את הכסף ואז לדווח למשטרה . 
אני אגיד את זה שוב - שלם לו את הכסף ? ! ? ! אחרי שהתעצבנתי ממש וצרחתי עליה שהוא ע ר ב י והוא יכול לרצוח אותנו עכשיו בגלל ה - 150 שקל האלה ! 
גם אז לשלוח לך דוח אחר כך ? 
היא אמרה שהיא תנסה לפתור את זה איך שהו . 
ניתוק . 
2 דקות מאוחר יותר הטלפון שלי מצלצל שלום מדבר בלש XX יש שני בלשים סמויים בדרך אליכם , בחור ובחורה , הם יתחזו אליכם ויבצעו את ההחלפה . 
נתתי תאור כללי של איך שאנחנו ניראים והבלש בטלפון הבטיח שתוך 3 דקות תגיע עזרה יוצאים החוצה 30 שניות מונית עוצרת 10 מטר לפנינו , הנהג מנופף בידו , שיט הוא הגיע מהר מידי .. 
. 
מבט לכל הכיוונים מראה שאנחנו לבד , שום שוטר בסביבה ! 
בצעדים נימרצים מגיעים למונית , בתוכה יושב איברהים , בחור ערבי , כבן 40 - 50 דווקא נראה מאד חביב , פתחתי את הדלת והתישבתי לידו כדי שהוא לא יוכל להתחרט ולברוח והתחלנו למשוך זמן , שיחה למצפון שלו לא עזרה , הוא לא מוכן לתת את הטלפון ללא תמורה כספית , הוא בן אדם טוב , יש לו ילדים , הוא צריך כסף , מה איכפת לו ששחר סטודנטית ענייה שגרה במעונות ? 
הוא רוצה כסף ! 
5 דקות ארוכות . 
בחור ובחורה עוברים את הכביש מולנו , אני בטוח שאלה הסמויים שלנו ומנסה ליצור מגע עין , המגע נוצר אני מסמן להם עם העינים כמו בסרט מרגלים מובחר . 
הם מגיבים בפליאה , ואפילו קצת עוינות ( בעיקר הגבר ) . 
הם לא היו הבלשים . 
3 דקות נוספות מכונית לבנה נעצרת לפנינו וממנה יוצאים שני גברים . 
אני אומר לנהג ( אני עדיין מרחם עליו קצת ) זאת ההזדמנות האחרונה שלך לצאת מזה , תן לי את הטלפון וסע , הוא מסרב , " אני רוצה כסף " . 
השוטרים מגיעים ומציגים את עמם כבוסים של שחר מהבאר שבאו לעזור , תנו לו את הכסף ויאלה . 
כך שוטר אאין עלי כסף ולכן שוטר א מוציא מהכיס 50 שקל , שחר מוסיפה 20 ואת ה 70 אני נותן לנהג המטומטם שלוקח את הכסף משוטרים ! 
מה הוא טיפש ? 
הוא חשב שהוא יקבל את הכסף ויסע ? 
איברהים הטיפש לוקח את ה 70 שקל , ומושיט לי את הטלפון , תוך מילמול משהו על משטרה , באותו הרגע צצים עוד שני שוטרים על אזרחי , שולפים תגים , אזיקים ואת איברהים מהרכב , ועוצרים אותו את הלילה העברנו בתחנת המשטרה בנתינת עדות , כמובן שהעתידית שלי התקשרה במהלך הלילה , שיכורה ונילהבת , איפה אתה ? 
מה יכולתי להגיד לה ? 
שהגורל מונע ממני להגיע ? 
שוב ? 
שעה 00:00 אני נימצא בתוך קומפלקס די גדול וריק .. 
. 
לבד ... 
.. 
. 
זה מבנה של ערוץ שידור , אין פה כבר אף אחד , כולם הלכו הביתה והשאירו אותי לבד , לגמרי לבד , זה מוזר . 
אני שומע כל הזמן קולות כאלה , פיצפוצים קטנים , כאילו יש פה מישהו אבל אין פה אף אחד , אם יתפסו אותי גולש זה יכול להיות לא נעים , אבל מי יבוא לפה עכשיו ? 
אחותי שתחיה מתחתנת בשבוע הבא . 
זה מאד מרגש . 
הבעיה היא שהיא אחותי הקטנה , היא צעירה ממני ב 5 שנים , מה שיהפוך את כל החתונה הזו למעמסה גדולה עלי , אני בן 28 ( כמעט ) ואין לי אפילו חברה ! 
ההורים שלי התיאשו כבר , לי זה לא ממש מזיז , לא ממש .... 
... 
.. 
. 
טוב לי לבד , אבל אני מתבעס מזה שטוב לי לבד , אני רוצה להיות חלק ממשהו . 
אני עובד תמיד לבד , אין לי חברה , אפילו בצבא הייתי חובש ... 
.. 
. 
אני אף פעם לא חלק מקבוצה , תמיד לבד כזה , לא שאין לי חברים יש לי , אבל גם איתם אני מרגיש לבד . 
אני חושב שזוגיות זה .. זה כשאתה מכניס מישהו לבדידות שלך " יותר קל להיות בודדים ביחד " נדמה לי שזה מה שארקדי דוכן שר ( אם כבר לבד אז שיהיה בתנועה .. 
. 
לא ממש קשור בעצם ) אז אני מניח שאני קצת מקנא .. 
. 
אתמול חברה טובה שלי התקשרה בלילה וסיפרה לי שאחותה , שהיתה אמורה להסיע בשבילה איזה שולחן שמיועד להיות בתערוכה חשובה , הבריזה לה . 
היא היתה כלכך מסכנה וחמודה שנורא רציתי לעזור לה אז השגתי טנדר ובשעה אחת בלילה נסענו להביא את השולחן . 
וזה היה מאד נחמד כי היא היתה כל כך אסירת תודה . 
והרגשתי טוב . 
זה כיף לעזור למישהו סתם כך , כשזה ממש משנה לו . 
כמובן שזה לא לגמרי סתם כך , זה שאני מאוהב בבחורה הזו כבר יותר משנה אבל כל הדייטים שיצאתי איתה הסתיימו בפיאסקואים בקנה מידה היסטורי תרם למוטיווציה שלי . 
היא כלכך יפה , וחמודה , ומבולבלת , היא נראת כזו בן אדם חזק וחכם ומושלם כלפי חוץ אבל לאט לאט אני מכיר בה צד כל כך מבולבל ורגיש , חבל שהיא לא שמה עלי ... 
.. 
. 
פעם אמרתי לה בשיחת טלפון מבולבלת שאני מרגיש משהו כלפיה , היא אמרה שזה לא הדדי וזהו , אני פשוט חושב שהיא לא מודעת לזה שיש משהו מדהים בנינו . 
ואי היה רעש , אני ממש מפחד . 
בטוח יש פה עוד מישהו , ויתפסו אותי איזה פחד . 
בכל מיקרה אתמול הייתי בבלוגה אתמול אמרתי לעצמי שהיום ( ולא משנה מה יקרה ! 
) היום אני אכתוב בלוג אופטימי , שמח ... 
.. 
. 
בחיים שבחוץ אני בן אדם מאד משעשע ומצחיק ומשום מה הבלוג שלי יוצא כל כך בכייני ומדכא , אני קורא אותו אחורנית וממש מרחם עלי , גם התגובות שקיבלתי ( מנגה ויוני כפרה עליכם ) , אני ממש עלוב שמרחם על עצמו . 
אז היום החלטתי שיהיה לי הבלוג הכי אופטימי מצחיק ושנון שהיה אי פעם . 
אבל לא לקחתי בחשבון את סוג היום שיקדים אותו .... 
... 
.. 
. 
יום מזעזע שהסתיים ב 22:00 בלילה באוניברסיטת תל אביב עם 2.60ש"ח בכיס וכספומט מהבהב בעליצות " אינך יכול למשוך כסף ימטומטם ותגיד תודה שאני לא בולע לך את הכרטיס " או משהו פוגע בסגנון . 
אני מעדיף לשכוח את הרגע הזה .... 
... 
.. 
. 
טלפון לשותפה הבהיר שהיא כבר איבדה את שני כרטיסי האשראי לטובת הכספומט העצבני ואין לה מספיק בשביל להלוות לי למונית . 
בסוף הסתדרתי , ברור , אבל .. זה איזה שהוא שפל מסויים . 
והבלוג שלי לא יוצא מצחיק ! 
משהו מצחיק ... שמעון פרס הוא ראש מפלגת העבודה . 
שוב ... 
.. 
. 
זה מצחיק . 
לא ? 
אני יוצא עכשיו למסיבה , אני אעשן המון לפני ואז אני לא אצטרך לקנות אלכוהול , הנה אני מתחיל לחסוך ! 
לילה טוב 
