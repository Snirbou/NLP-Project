זה שאני בעצם כל כך צריכה לאהוב מישהו אחר , ולאהוב ולהרגיש קרבה , ואמון , וביטחון בבן אדם אחר . 
ומצד שני , אני לא נותנת לעצמי להרגיש דברים כאלה כלפי אף אחד . 
אני ממש לא נפתחת לבני אדם , ממש לא מתקרבת אליהם , הכי להפך שיכול להיות . 
אני מתרחקת כמה שאפשר , למרות שמה שאני רוצה זה כן קרבה מסויימת . 
למשל , אני אוהבת לפגוע לפני שפוגעים בי . 
אני מרגישה שברגע שאני פוגעת במישהי שמתחילה להתקרב אליי , אני מוכיחה לה שאני טובה יותר וחזקה יותר ממנה ושלא תנסה בכלל לחשוב שהיא ואני שוות והיא יכולה להגיד לי מה שהיא רוצה , ולפגוע בי . 
אני נהנת לשחק באנשים . 
לשחק , ולפגוע , ולשכוח שהם בני אדם , ולהתנהג בדיוק כמו שאני הכי מפחדת שיתנהגו אליי . 
נרדמתי היום בזמן שקראתי את הפייט קלאב שלי , והתעוררתי אחרי שעה וחצי עם הספר לצידי . 
זה עוד לא קרה לי . 
אני חושבת שהגוף שלי צעק הצילו , את עייפה נורא . 
או , הצילו , חוסר ברזל זה כאן . 
או , שפשוט העדפתי לברוח . 
אני לא שולטת בדברים האלה . 
סוף סוף יש לנו שולחן וכיסאות במרפסת ואין דבר יותר נעים מלשבת שם , בתקופה הזו , בשש בערך , כשהשמש מתחילה לשקוע והרוח באה ואין יותר מדי חום . 
היום עשיתי שם שיעורים . 
התמונות שרואים מקומה גבוהה כמו שלוש עשרה הן לא אותן התמונות מלמטה . 
הייתי רוצה לדמיין לי איך לכל האנשים שנראים כמו נקודות מלמטה יש חוטים שמושכים אותם ולי יש את האופציה לשלוט בהם . 
כשהייתי קטנה , אני זוכרת , האמנתי שכמו שאני משחקת בבובות שלי ככה יש אנשים מאוד גדולים , ענקים ממש , שמושכים בחוטים ומשחקים בי ובשאר האנשים שאני מכירה . 
שאני רק בובה . 
באמת האמנתי בזה , אבל כשחשבתי על זה וניסיתי לפתח תיאוריה אמיתית , די כאב לי הראש מלחשוב על זה . 
המוח האנושי שלי לא מסוגל להבין איך זה שאין משהו ששולט עלינו , אני חושבת . 
קצת יותר טוב היום , אחרי היום הנורא ההוא אתמול . 
זה יקח זמן , אולי אפילו המון זמן , אבל כשזה קורה אסור לי לעשות את הדבר המטופש הזה שוב . 
זה כזה , דבר ראשון בתוך ההיסטריה , מתוך הרגל מוחלט , זה לקחת את הסכין הזה ולחתוך אותי . 
וזה כ - כ - ה שטויות . 
כל הזמן שצריך ללכת עם המון צמידים בשביל להסתיר את זה , והסימנים שנשארים אחר כך , זה בכלל לא שווה שום דבר . 
תזכרי את זה . 
מתחשק לי שיהיה חורף . 
