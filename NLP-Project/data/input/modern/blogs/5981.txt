איין ראנד - מי היה מאמין שאני עצמי עדיין לא קראתי אף לא אחת מיצירות המופת , האמת והצדק של איין ראנד ? 
בביקורי הבא בספריה אני אדאג לתקן את המצב הזה . 
" כמעיין המתגבר " תהיה התחלה טובה , חושבני . 
damn , אני באמת ליברטריאן גאה . 
טוב לדעת שאני לא לבד בהתנגדותי לגל הפרוטקציוניזם - קיינסיאניזם הגואה על פני כדור הארץ והופך לאט לאט ( או מהר מהר ) ל - common wisdom ול - mainstream . 
היום קראתי כמה הודעות באיזה פורום , שנכתבו על ידי אדם שאני סופר - מעריך , שאני כבר כתבתי עליו כאן בעבר , וגיליתי שגם הוא קפיטליסט שלא מתבייש ברצונו להרוויח כסף ולא לשתפו עם עצלנים . 
החירות והאינדיבידואליזם יגברו על כל צר , בסופו של דבר . 
אני עוד מעט אלך לי לבצע את בחינת הבגרות שלי באזרחות . 
בשיעורי אזרחות אנו לומדים על הרבה מאוד אידיאלים : זכויות האדם , הגבלת הרשויות , חופש הביטוי , מהי דמוקרטיה . 
כמה מהם מתגשמים במציאות , בעולמנו כיום ? 
רובם , אבל לא בשלמות . 
תמצית החירות , הדמוקרטיה וזכויות האדם היא : זכותו של כל אדם לעשות מה שבא לו , בכל רגע נתון , כל עוד הוא לא עובר על החוק או פוגע באדם אחר . 
זהו זה , זאת הפואנטה , זה הדבר שלמענו נשבעתי בשנתיים האחרונות לפעול ואפעל למענו כל חיי . 
זוכרני שלפני כשנה וחצי קראתי את ספרו של ג'ון קנת גלבריית , " חברת השפע " . 
בתחילת הספר הוא כותב שתמיד ה - common wisdom הוא זה שמכובד ואהוב על ידי החברה כמעט בכללותה . 
תמיד מעניקים כבוד ויוקרה למעצבי הדעות שתומכים ב - common wisdom . 
אבל מה ? 
ברוב הפעמים , הם פשוט לא צודקים . 
דהיינו , החברה כמעט בכללותה , טועה . 
אני גאה להיות בצד שמנוגד ל - common wisdom . 
אני גאה ותמיד אהיה , בתמיכתי בדברים שקשה מאוד למצוא תומכים בהם כיום , כגון מטאליזם מוניטרי , עודף תקציבי , ממשלות קטנות ובלתי מתערבות וכיו"ב . 
אגב גלבריית - הוא אמנם קיינסיאניסט , וזה רע , אבל את יצירת המופת שלו " כסף : מאין הוא בא , לאן הוא הולך " לעולם לא אשכח , איך קראתי וחזרתי והפכתי בה וקראתי בה שוב ויצאתי למסעות ברחבי ההיסטוריה המוניטרית של העולם הזה בין דפיו של אותו ספר מופלא . 
כוחו של היחיד הוא רב ועצום כל כך . 
החופש ינצח ויהי מה . 
www.israblog.co.il/blogread.asp?blog = 19475 & amp;blogcode=294196 היש אדם מדהים יותר ממנו ? 
לא , אין . 
שלמה פרל הוא האיש הכי מדהים שפגשתי בחיי . 
שלחתי לו מכתב לפני כחודשיים - מכתב פשוט , לא משהו מפואר , פשוט הודיתי לו על כמה שהוא העצים את החוויה שלי במסע לפולין , שנערך באוקטובר 2003 . 
גם ציינתי לאילו מבין הדברים הרבים והמרתקים שהוא סיפר לנו , התלמידים , במהלך המסע - אני עצמי התחברתי ביותר . 
בין השאר - וזו היתה ממש רק נקודה אחת קטנה - סיפרתי לו שזה מאוד מעניין שהוא , כשעוד היה חבר בארגון הנוער הגרמני , השתתף בשנה האחרונה למלחמה ביצור הטילים V - 1 , שהוא טיל השיוט הראשון , ו - V - 2 , הטיל הבליסטי הראשון ; שכן נושאים כגון אלו מעניינים אותי מאוד . 
היום קיבלתי ממנו את התשובה . 
ומה , חוץ ממכתב מדהים בו הוא כתב לי כמה שחשוב לשמור על החירות ולפעול למען אידיאלים ( הו , כמה שאני איתו בקטע הזה ! 
! 
! 
) , הכילה החבילה ( כן , הוא שלח ממש חבילה , לא רק מכתב שטוח ) ? 
היא הכילה גם קלטת וידאו . 
קלטת וידאו הכוללת סרט תיעודי על אודות הטילים V - 1 ו - V - 2 , טיל השיוט והטיל הבליסטי הראשונים , ופריסתם בפנמונדה אשר בצפון גרמניה . 
קלטת וידאו שהוא עצמו קנה לעצמו בביקורו בגרמניה לפני כמה שנים . 
והוא החליט להעניק לי אותה במתנה . 
איש מדהים במידה שמעבר למילים . 
" היתה זו אהבה ממבט ראשון ... 
.. 
. 
כמו בסיפורים ... 
.. 
. 
" 7.6.2004 - לעולם לא אשכח . 
נורמנדי ממוקמת בצפון מערב צרפת , על שפת התעלה האנגלית המפרידה בין צרפת לבריטניה הגדולה . 
לפני 60 שנים , ב - 6 ליוני 1944 , המקום ראה את המבצע האמפיבי הגדול ביותר בהיסטוריה : נחיתתם של כוחות בעלות הברית על חופי צרפת במטרה להשיג דריסת רגל באירופה , לשחרר את השטחים שנכבשו על ידי הגרמנים ולהתחיל בתנועה לכיוון גרמניה גופא . 
נחיתה בנורמנדי לא היתה מבצע קל , והיו דרושים המפקדים המוכשרים ביותר - אייזנהאוור האמריקני ומונטגומרי הבריטי - כדי להצליח בה . 
במהלך ארבע השנים הראשונות לאכלוס צרפת , הנאצים בנו את " החומה האטלנטית " - מכלול עצום של תותחים , ביצורים , עמדות שמירה ופטרולים , שמטרתו היתה לבלום ולהביס כל נסיון פלישה מצד בעלות הברית . 
נוסף על כך , הכוחות הגרמניים בצרפת היו ענקיים במספרם - מאות אלפי חיילי קרקע , וזאת בנוסף לאלפי מטוסי הלופטוואפה שחנו בצרפת , והיו מוכנים לסייע לכוחות הקרקע בהדיפת כל מתקפה . 
ואולם , אחת מנקודות המזל של בעלות הברית , היתה שהגרמנים שיערו - והכינו את תוכניותיהם לבלימת המתקפה על סמך כך - שצבאות הברית יבחרו להיכנס לצרפת בקאלה , שהיא נקודה קרובה לאנגליה , מה שיתן להם טיול קצר של 20 מיילים . 
במקום זאת , כוחות בעלות הברית בחרו בנקודה אחרת לגמרי לשם ביצוע הנחיתות : נורמנדי , מקום מולו התעלה האנגלית רחבה בהרבה מאשר מול קאלה . 
המבצע הסבוך הזה דרש כמה כלי תחבורה מיוחדים ומעניינים , כגון : צינורות להעברת דלק מתחת לפני המים ; נמלים צפים ; ברגות בעלות התנעה עצמית ( אסדות ממונעות ) ; ספינות נחיתת טנקים ; ונחתות צפות . 
כל המכלול הזה הצליח להעביר ולתספק , עד תום היום הראשון למבצע , 132,714 חיילים . 
הם הביסו את ההתנגדות הגרמנית , התחילו להתקדם לעומק צרפת , ומשם ההמשך היה אמנם קשה , וכלל מספר כשלונות , אך היה רצוף בעיקר בהצלחות . 
החל מנורמנדי , החלה ההתקדמות , שהמשיכה את רוח דנקרק ומידוויי והובילה להבסתו של המשטר האפל ביותר שהיה אי עם בימי האדם . 
נשאלת השאלה - מה אנו צריכים ללמוד כיום משלושת האירועים שהתרחשו ביוני בשלוש שנים שונות ( דנקרק , מידוויי , נורמנדי ) ? 
כלום יש להם משמעות גם לימינו ? 
ואני אומר : כן . 
שומה עלינו ללמוד מהם מהי הקרבה למען האמת עצמה ; מהי מלחמה ומסירות עד קץ לשם החירות הכנה ; מהו משטר אפל ממש , מה תוצאות מעשיו , וכמה צריך להיאבק ולעולם לא לוותר כדי שייעשה לגביו הצדק . 
