משומשת הזרוקה על רצפות הרחוב ממנה העשן עוד מתעקל מעלה ונע לצדדים והיא חמה , היא עוד דולקת , זורמת בנהר של לכלוך במורד הרחוב ונבעטת בין זוגות רגלים שדוחקים לפינות המדרכה , לפתחי ביוב צרים . 
בגשם סוער מתגלגלת אל תחת עיתון קרוע או ספסל פנוי , בוערת באיבה בלהט מוסתר . 
חתולי רחוב נכווים , תינוקות רכים תוהים , והיא עוד משחררת , ענן צנום של חום שמאיר עלטה מאופפת , אל החלל . 
בהיותו חשוך היא מאבקת ניצוצות של תאורה , ובהיותו מואר היא מפלסת נתיב של דלקה במדרכה . 
שעות וימים היא מרחפת תוך גחינה ליד תחנות אוטובוס בשלג , בין טיפות ארטיק שנוזלות בחום הקיץ על הקרקע . 
מתחמקת מעוד מטאטא של מנקה הכביש , משתחלת בין חורים בשקיות אשפה . 
מדי פעם נדבקת לגלגל אופניים ומסתובבת שוב ושוב , רוכבת על סיבוב החיים , כואבת , אובדת , אבל לא מפסיקה לבעור . 
כמו המסע שלה , היא לא נגמרת לעולם . 
וכמו סיגריה עקשנית , אל תיתני לאף אחד לכבות אותך . 
הכל רק מעצים את ההיעדרות שלך , כשהזמן חולף אתה נהיה רחוק יותר אבל נחוץ יותר ואף אחד לא מספיק טוב , כמוך . 
