דנה'לה, טיפשה קטנה . 
בתקופה הזו אני יכולה להסתכל אחורה ולשמוח על הבלגאן הקטן ההוא שהיה שאז נראה לי כמו סוף העולם . 
בכיתי כאילו אני עומדת למות , כאילו כל הסיכויים לאושר התפוגגו ונעלמו . 
הייתי בטוחה שהיא תשנא אותי ותתעלם ממני , הייתי בטוחה שאבדו כל סיכויי להתקרב אליה , לדבר איתה , לקבל ממנה חיבוק אמיתי . 
אך ראו , איזה פלא , כל חששותיי נתבדו ואני מוצאת את עצמי קרובה אליה יותר מתמיד . 
לא מזמן קבלתי ממנה חיבוק אמיתי וגם כשלא יש חיבוקים קטנים ותשומת לב בשיעור ומחוצה לו . 
יש שיחות קטנות בלייב וקצת יותר גדולות באינטרנט . 
אפילו החלפת כמה סמסים היתה ושיחת טלפון נעימה . 
והחלק הטוב ביותר של הסיפור הוא שאני הרבה יותר חכמה . 
יודעת להתמוגג מהמתיקות שבה ומהקסם שהיא , אבל גם יודעת מתי להיות בבקרה על המתרחש , יודעת מתי מתוך נאיביות היא עושה דברים מטומטמים . 
אני נכנסת לשיחה המועדת לפורענות ונזהרת , שיישאר בגבולות של מה שמותר . 
כשלומדים אותה יודעים איך בעדינות להוציא ממנה אמיתות קטנות . 
איך לשאול את השאלות כך שייראו הגיוניות ויזכו לתשובה . 
אני חושבת שאני באמת שמחה על המצב איתה עכשיו . 
לפעמים זה מבלבל כי תשומת הלב שלה לא תמיד זהה וגם הדברים שהיא משדרת עלולים להשתנות קצת באקראיות . 
לפעמים אני חושבת שבאמת עשיתי צעד קטן קדימה , ולפעמים אני חוששת שדבר לא השתנה ושבעצם אני דורכת במקום . 
בפועל אני חושבת שכן יש איזשהו תהליך של התקדמות , של התקרבות . 
קשה להגיד שאני מתקרבת אליה , כי אני חושבת שמדויק יותר יהיה להגיד שהיא זו שמתקרבת , אבל התחושה הכללית היא שהמרחק בינינו מצטמצם לאיטו . 
והרגשות שלי ? 
הם חוזרים לעצמם . 
אני לא בטוחה מה הסיבות לכך , אני רק יודעת שזה לא מוצא חן בעיניי במיוחד . 
אני מניחה שזה יעבור כשאני עצמי אתחזק ואמצא את נקודות האחיזה בתוכי . 
או אם יימצא אדם חדש להעביר אליו חלק מהרגשות האלה , כמו שקרה עם גילי לא מזמן . 
אבל יהיה בסדר , כן . 
( לא יודעת מה פתאום אני חושבת שיהיה בסדר , אבל למה סתם לשאול שאלות מיותרות ? 
) 
