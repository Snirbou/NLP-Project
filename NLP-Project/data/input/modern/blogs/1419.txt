לא צעד לאחור , כי לעבר אין חזרה . 
מכל נקודה בה אנו נמצאים , אפשר לרדת , או לעלות . 
מה זה אומר ? 
כל אחד יגדיר לעצמו . 
אזהרה : אולי כדאי לכם לדלג על הפוסט הזה , כי למעשה הוא ריק מתוכן . 
אני מאוד עסוקה בעצמי רוב הזמן הפנוי שלי . 
אני עוד לא יודעת להעריך כמה זה מפריע לי , אבל זה נראה לי נחוץ . 
הכל בנוי מעליות וירידות . 
ירידה בריכוז , ירידה במצב רוח , ירידה במידת העניין ובמספר תחומי העניין . 
וכן עליות באותם נושאים , או בנושאים אחרים . 
ייתכן שאצטרך להקריב מעצמי בכדי לאתר את החדרים החשוכים בתוכי ולהתמודד איתם , ואולי מוטב שיישארו בקצה , מודחקים הצידה , והתעלמות תהיה הדרך הבטוחה . 
ייתכן שההתעסקות וחשיפת היצרים תוביל לשחרור ומרוצה קדימה , ואולי , זוהי תהיה התעכבות ותמנע התפתחות מצדי . 
הכל תחת בחירה נשלטת . 
אני שואלת את עצמי , למה לשתף אנשים זרים בהגיגים כאלה , יש דברים בהרבה יותר מעניינים שאוכל לפרסם כאן . 
זה בכלל אבסורד , לפרסם יומן אישי , ועוד בצורה כל כך המונית . 
הערך של כל יומן כזה יורד ברגע שיש עוד רבים כמותו ( ורק התוכן הוא זה שמבדיל ) . 
ומצד שני , אם זה באמת היה מפריע לי , לא הייתי כאן . 
הבעיה מתחילה כאשר המוח שעובד , לא מפסיק לעבוד ברגע הנכון . 
בדומה לגריסת עדויות שיום אחד יועד להם שימוש , ואז הם אינם . 
אנשים הולכים ובאים . 
האם יש בזה צורך מלכתחילה ? 
אנחנו מתבגרים . 
ההורים מזדקנים . 
אבני דרך שהיו בילדותנו , מאבדים את ערכיותם בשפת ההמונים , ומקבלים משמעות גוברת בתוכנו . 
ככה הם הזכרונות , צוברים הרגשת כבדות של געגוע . 
אולי זה עוד לא הזמן להפסיק עם הכדורים . 
הנה עוד יום חולף לו מהחופש הבלתי מוגבל שלי , ולאט לאט אני מעכלת את העובדה שלחוט הקצר שהחזקתי את עצמי עד עכשיו , אין שום משמעות . 
כל כך הרבה תכנונים , אבל כל מה שאני צריכה זה רק את הרשימה , ומה שיבוא קודם - יבוא בברכה . 
אז ככה זה , הרשימות זרוקות באיזה פינה בחדר , והרצון מסתכרן עם החובה , ויוצר משימות מאחת לאחרת , בלי שום תכנון מקדים . 
החופש באויר . 
אני לא לוקחת את הדברים ברצינות גבוהה מדי . 
כנראה שזה משום שאני מרגישה בשלב ביניים . 
אני עוד לא מבוגרת לגמרי , רק בתחילת הדרך . 
זה הזמן שלי לסטות ולשגות ולחוות ולעשות מה שמתחשק לי . 
ואולי הגישה החדשה הזאת התפתחה אצלי תוך כדי ההבנה , שאם אני לא עושה משהו שאני נהנית ממנו או שגורם להנאה בדרך עקיפה , אין בו טעם . 
מה שאין בו הנאה ( מבחינתי ) רק מוסיף לחוסר ערך של החיים . 
אפילו עוד לא החלטתי אם אני אדם רציני או לא . 
מצחיק לדעת שאדם מתנהג עם כל אחד באופן שונה . 
לרוב אנשים לא מציגים את כל החזיתות שלהם בפני אותו אדם . 
הם מתאימים את עצמם לאנשים שהם פוגשים . 
לפי הרושם שהיו רוצים ליצור ( בחירה אקטיבית ) , או שנהפכים לדמות שרחוקה מהם בזמן שגרה , ייתכן עקב ביישנות ( בחירה פאסיבית ) , או שמתחשק להם להיות דמות שבחרו במודע סתם כדי לגוון לעצמם ( אקטיבית ) , או שהופכים לדמויות מסתוריות , בעקבות משחק ממושך של כוחניות ( אקטיבית או פאסיבית , תלוי ) . 
או שהופכים לאנשים רציניים כדי להטמע בסביבה ( פאסיבית ) . 
ויש עוד הרבה סגנונות של שינוי צורה , אבל זה מתחיל לעייף גם אותי . 
ממש מונולוג כתבתי פה . 
השיחות שלי עם עצמי יכולות להפתיע אותי לפעמים . 
ודבר אחרון לסיום , לפני שאני נרדמת על המקלדת , חבר'ה, תלמדו עזרה ראשונה בסיסית , זה יכול להצליח חיים . 
חוץ מזה שזה כיף ( אפילו שלא לומדים לפתוח ורידים ) . 
שבוע טוב . 
