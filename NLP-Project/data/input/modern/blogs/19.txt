קיבלתי את הדיסק 'פגישה לאין קץ - יוסי בנאי מגיש נתן אלתרמן ' . הקול החם והמנגינה שברקע עושים טוב למילים שלא מתיישנות . 
שִמרי נפשך , כוחך שִמרי , שִמרי נפשך / שִמרי חייך , בּינתך , שִמרי חייך / מִקיר נופל , מִגג נדלק , מִצל חשך / מאבן קלע , מִסכין , מִצפורניים . 
שִמרי נפשך מִן השורף , מִן החותך / מִן הסמוך כמו עפר וכמו שמיים / מִן הדומם , מִן המחכה והמושך / והממית כמֵי - באר ואש כיריים . 
נפשך שִמרי ובינתך , שער ראשך / עורך שִמרי , שִמרי נפשך , שִמרי חייך . 
הגברתי את הבסים במערכת , ועכשיו הוא מהדהד בין הקירות ויוצא החוצה אל הגינה . 
אתמול נשברתי , ויצאתי אל הגינה , עם הסולם והמסור . 
לבשתי את המכנסיים הישנות והחולצה הקרועה . 
גזמתי את הפיקוסים , ויישרתי אותם כמו במסדר . 
ישרים ישרים . 
כמו גפרורים . 
פעם , לפני באמת הרבה שנים , הייתי כורת עצים , ( חוטב ? 
) . 
אפרופו מקלות , הנה משהו שלא ידעתם . 
כורת עצים אמיתי כזה . 
עם סולמות , וחבלים , ומסורים חשמליים . 
ועגלה גדולה שאף פעם לא התמלאה . 
וקפה שחור בכל הפסקה . 
ומדורה קטנה . 
ואבק . 
ונסורת . 
והיינו מטפסים על העצים הכי גבוהים , ועובדים בפרדסים היבשים , ובגינות מטופחות . 
הכי אהבתי את הסתיו . 
לא חם ועוד לא קר . 
והעצים כבר לא יבשים , ועוד לא רטובים . 
תראי אמא , גם אני יודע פוטושופ : ( התמונה הקודמת היתה חשופה לי מידי . 
הרבה יותר מידי . 
הרבה הרבה . 
יותר מידי ) . 
קיבלתי מקל . 
זו פעם ראשונה שגם הצלחתי לתפוס אותו לפני שהוא פוגע לי בראש . 
הלגה , המינקת שלי עד גיל 12 אמרה לי תמיד שככה ילדים . 
שהם מקנאים בי . 
מקנאים באופניים המבריקות שלי , ( שאבא קנה לי ) . 
מקנאים בסוס נדנדה שלי , ( שגם אבא קנה ) . 
מקנאים בכדור החדש שלי , ( שגם , נו ) . 
כנראה שהם כל כך קנאו , שהם גם היו ממציאים עלי שירים . 
אבל אני לא כעסתי . 
נתתי להם לשחק עם הכדור שלי . 
והם בתמורה לא הרביצו לי באותו היום . 
אחר כך לקחתי את הכדור מהשדה הישן , איפה שהיו הרבה קוצים ומסמרים . 
ככה גם למדתי לבד לתקן פנצ'רים . 
נתתי להם גם לרכב על הסוס נדנדה שלי . 
כשבינתיים ישבתי בצד ושמרתי . 
לא יודע על מה . 
אבל הם ביקשו שאשמור . 
אחרת הם יזרקו לי מקל בראש . 
אחר כך הרכבתי את החלקים שהתפרקו מהסוס נדנדה . 
גם באופניים שלי נתתי להם לרכב . 
וגם נתתי להם להעיף את העפיפון שלי . 
ולצייר בטושים שלי . 
ולשחק בג'ולות ( שלי ) . 
היינו החברים הכי טובים בעולם . 
ככה הם אמרו לי . 
ורק לפעמים , כששיעמם להם , אז רק אז הם שרו עלי שירים , וצחקו על השביל בצד שלי . 
כל בוקר הלגה היתה מסרקת לי אותו לצד ימין , ושמה לי ג'ל . 
ואת החולצה היא הכניסה עמוק במכנסיים , וסגרה לי למעלה , עד הכפתור האחרון . 
שלא אתקרר , חס וחלילה . 
היום אני עובד במס הכנסה . 
אני פקיד זוטר . 
עוד יש לי שביל בצד , אבל לפעמים אני פותח כפתור אחד בחולצה . 
כי המזגן לא תמיד פועל . 
לפעמים אני פוגש את הילדים מפעם . 
הם כבר לא זורקים עלי מקלות . 
והם פונים אלי בשקט . 
'מר היפ . 
' הם קוראים לי . 
ומסתכלים דרך אשנב הזכוכית הצר . 
ואני שואל אם זה התור שלהם עכשיו . 
אבל זה בכלל לא מה שרציתי לספר . 
אמרו לי שיש כזה משחק היום . 
שנותנים לי מקל , ואם אני תופס - אז אני צריך לספר שלושה דברים שלא ידעתם עלי . 
ואין לי מושג מה לספר , כי את הכל אתם כבר יודעים . 
כמעט . 
לפעמים אני יכול להיות בלתי צפוי ומסוכן : אני לוחץ פעמיים על הכפתור של המספרים . 
זה שקובע של מי התור עכשיו . 
מצחיק לראות את כולם מתבלבלים ורצים עם הפתק שלהם . 
אני גם ספונטני : יש בקרים שאני מחליט , ככה פתאום , ללבוש גרב אחת שחורה כהה , וגרב אחת שחורה בהירה . 
וזה כבר שני דברים שלא ידעתם עלי . 
עכשיו , אני חושב , אתם יודעים עלי כבר הכל . 
כשהייתי ילד , לפני שנתיים שלוש בערך , הייתי תולעת ספרים . 
יותר נכון חוברות . 
קראתי הרבה חוברות . 
בעיקר באנגלית . 
עוד לפני אפילו שממש הבנתי אנגלית . 
וכשסיימתי לקרוא , החבאתי אותן במקומות הכי סודיים שיש . 
רק זה חסר לי - שאמא שלי תמצא את ה Playboy וה Penthouse שהשד זוכר מאיפה השגתי אותן . 
אז חלק מהן החבאתי בלול תרנגולות של סבא שלי , שמה מאחורה מתחת לארגזי עץ . 
חלק החבאתי מאחורי בלוני הגז , איפה שהיו קורי עכביש כ א ל ה גדולים , שרק אני העזתי להתקרב אליהם . 
אחת נעלתי בקופסא שאבא שלי הביא לי . 
נו , כי היה שם מקום רק לאחת . 
ואחת שמתי מתחת למזרון של אח שלי . 
שאם כבר מוצאים - שיחשבו שזה שלו . 
כשהייתי ילד , לא היו מיליון ערוצים בטלוויזיה , ויעל בר זהר לא פיתתה בפרסומות . 
בעצם , כשהייתי ילד , יעל בר זהר עוד לא נולדה . 
בעצם עוד בכלל לא היו פרסומות בטלוויזיה . 
אבל היתה פרסומת אחת בקולנוע , של בחורה ערומה , שכתבה על הקיר באמבטיה 'אני אוהבת אותך צבי גוטשטיין ' . אין לי מושג למה היתה הפרסומת הזו . 
אבל היה לה חזה כזה מהאגדות . 
מהאגדות שקראתי בחוברות , זותומרת . 
וכולם חייכו . 
גם המבוגרים . 
כשהייתי ילד נסענו לטיולים של הנוער העובד והלומד כדי להיות עם הבנות בלילה . 
ואולי להצליח להציץ להן דרך האוהל . 
בגלל זה לא הלכנו לצופים . 
כי אצלהם זה היה בנים לחוד ובנות לחוד . 
ואנחנו לא פראיירים אנחנו . 
והיום , היום , אדושם ישמור , בכל בלוג TV מזורגג אפשר לראות הכל . 
הכל כולל הכל . 
( אני חושב שאני צריך קוצב לב חדש ) . 
לא פלא שהילדים של היום בקושי יודעים לקרוא . 
( אין לי מושג מה קרה פה עם כל העדכונים . 
בטח לא קראתי את כל הוראות ההפעלה . 
צ'טער ) . 
הקוראת נמש מתבקשת לא להאמין לכלום . 
