אורך 9 ס"מ , משקל - בערך 100 גרם . 
כמו שקית שקדי מרק קטנה . 
וגם כרומוזום Y . 
הוא הדבר הכי יפה שראיתי . 
לפני כמה ימים רבצתי במיטה ושיחקתי במשחק החביב עלי : מה הייתי עושה אם היו מודיעים לי שזכיתי ב . 
כשקלינט ואני צפינו ברצל"ד דיסקסנו בינינו איך היינו אוכלים את כל שאר המתחרים בלי מלח . 
אני רואה את עצמי כבחורה עם ביצים גדולות , ואם הצלחתי להירפא מעצמי אין שומדבר שאני לא יכולה לעשות , וקלינט הוא איש מערות שמוכן לאכול ג'וקים ומעיים של תולעת בשביל " 20 שקל ובורקס " , כהגדרתו . 
היינו מנצחים בהפרש בלתי אפשרי , אבל אז היתה נשארת בעיית מס ההכנסה . 
הבני זונות מייד היו מנכסים מאיתנו 25 אחוז מהדירה השווה שזכינו בה , טענתי נמרצות באוזניי קלינט . 
הוא טען שאין שום בעיה לקחת משכנתא על 250,000 שקל , שזה משהו כמו 56,000 דולר . 
אני טענתי שיש גם מס על הרהיטים ומוצרי החשמל והשד יודע מה . 
כך טענו כה וכה בלהט , ובסוף החלטנו שבינתיים לא נשתתף . 
אולי בשנה הבאה . 
מפה לשם , לפני כמה ימים שיחקתי את המשחק הנ"ל לבדי , ותהיתי מה היה קורה לו הייתי זוכה במיליון ש"ח . 
לא הרבה , אינני בחורה גרידית . 
מיליון ש"ח וזהו . 
ובכן , מייד מנכים 25,000 ש"ח , ואז צריך להחזיר הלוואה שלקחנו מאמא של קלינט ומאחותו , ולכסות את המינוס , ולקנות לקלינט אוטו חדש כי הוא חייב להחליף את הטרנטה למען השם ומפה לשם נגמר הכסף ! 
ומה ? 
גמני רוצה אוטו ! 
ולנסוע לחו"ל ! 
ולמה לא לקנות כבר בית , אם אנחנו מדברים . 
וכסף לבגדים צריך ? 
- בטח שצריך ! 
וטלוויזיה חדשה לפחות 34 אינץ ' ! ומדיח כלים , כי נמאס כבר לתקלט עד הבוקר ! 
אנד דה ליסט גואוז און אנד און . 
טוף , חשבתי לעצמי . 
הרי במילא אף פעם לא יהיה לי מספיק כסף לקנות את כל מה שאני רוצה . 
אפילו אם יפילו עלי כמה מיליונים , זה לא יזיק , אבל זה אף פעם לא יהיה מספיק . 
אז מה זה משנה כמה חסר לי עכשיו ? 
ומיד הרגשתי חכמה מאוד . 
וגם רוחנית , כאילו מכרתי איזה פרארי . 
השכנוע העצמי הזה , זה סטארט אפ לא נורמלי . 
