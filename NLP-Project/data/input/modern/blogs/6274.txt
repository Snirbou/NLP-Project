אמביוולנטיות , יש לי רומן ארוך טווח איתה . 
כאן צריך לבוא הסבר , מן הסתם . 
הוא לא עומד לבוא , אין טעם . 
אני מדברת על דברים עמוקים שאני יודעת להרגיש אבל לא להסביר . 
כלומר , באופן עקרוני אני אוהבת לדבר הרבה שטויות על נושאים חשובים . 
זה משום נושאים חשובים לא מטרידים אותי במיוחד . 
רק המחשבה על כך שהם לא מטרידים מטרידה אותי . 
ואפילו זה לא ממש . 
מכיוון שאני לגמרי כותבת פרוזה בימים אלו אני לא כותבת בלוג . 
זה שינוי מרענן . 
הפרוזה שלי איומה . 
זאת אומרת , היא נהדרת . 
אני יודעת לכתוב נהדר , אבל העלילה אידיוטית ומיותרת . 
למעשה זה שבכלל יש התחלה , אמצע וסוף זה נס . 
כלומר , בעצם אין התחלה , אמצע וסוף . 
אני חושבת שיש ואימא שלי מצידה טוענת שאין . 
היא קראה את זה והודיעה שאני לא טורחת לכתוב אותם בסיפור , בהנחה שהם בכלל קיימים . 
אני מסבירה לה שהם קיימים , פשוט במוח שלי . 
היא אומרת שזה מאוד מעורפל . 
אני הולכת ומשנה את הסיפור . 
אני אוהבת אותו , הוא כתוב קולח נורא והקטעים ציוריים . 
אני שונאת אותו , הוא ממש גרוע . 
כמו מותחן פסיכולוגי אמריקאי , והוא מוציא אותי פסיכית לחלוטין ( מה שאני לא ) . 
אני הולכת לכתוב אחד חדש . 
למרות שאני גאה בעצמי על הנוכחי . 
שהוא בעצם קומץ של שטויות . 
כן , אמיבוולנטיות , דרך קלאסית להסביר את זה מבלי להצטרך להסביר את זה באמת . 
חוץ מזה אני טסה למונדיאל ואתם לא . 
זאת אומרת , אני לא ממש טסה ל - מונדיאל , אבל אני אהיה שם . 
זה קורה ממש בעוד כמה שעות . 
אני מודעת לזה ועם זאת אני פשוט לא מאמינה שזה קורה . 
אין לי תחושה מאוד ברורה לגבי הטיסה הזאת . 
העובדה שהדחקתי אותה וקבעתי תוכניות לכל השבוע הקרוב , שנאלצתי לבטל בסופו של דבר , בטח אומרת משהו . 
מצד שני אני חושבת שזה עניין חיובי ( אני באמת מפריזה בשימוש שאני עושה במילה הזאת בזמן האחרון ) . 
נו כן , אני עומדת לשתוק . 
עכשיו . 
היו שלום ! 
באותה תקופה הייתי מצקצקת בכפכפי גומי וגופיה קטנה רטובה מזיעה . 
זאת הייתה מן תחושה של עצמאות מטריפה וחופש . 
תחושה של שלכת מדומה שהתערבבה עם ניחוחת של ים קרוב במיוחד , כשבערך אז התחלתי להבין שניתן לפקוד אותו באופן ספונטני . 
בריזה קרירה ליטפה את גבי והשמש צרבה את עיני . 
בראשי התנגן איזה שיר קליל ומיד פעם הייתי מקרבת את פרקי הידיים לאף , שואפת עמוק אדי " Green Tea " . 
זאת הייתה תקופה כל - כך מוצלחת ותמימה שכל מה שקרה אחריה לחלוטין נבצר מבינתי . 
לא איך המנות הקטנות והבריאות של צוהריים מוקדמים וזהובים הפכו ללילות כחולים וקרים אפופי עשן . 
איך הכל הפך לעוד מפלצת אובססיה עצומת מימדים שאיימה לעכל הכל ובעיקר אותי . 
איך שטות הפכה לחיים , לאהבה , למקלט , לבריחה , לשיגעון ומאוחר יותר גם לחברה . 
איך הילדה עם הצמה הארוכה הפכה לאיזשהו סוג של בחורה שמופיעה בעיקר בפלטפורמות או עקבים . 
איך הטייץ היו לג'ינס ושיער טבעי חלק באופן פלאי הפך גלי . 
אף פעם לא התכוונתי לפול כל כך עמוק או להגיע כל - כך רחוק . 
לא התכוונתי להרוס את עצמי כמו שידעתי לעשות כל - כך טוב בכל מקום אחר בו דרכה כף רגלי גם שם . 
חשבתי שאהיה מחוסנת ומנותקת בתוך הבועה החלומית של הבידוד שלי . 
רק שאז הגיעה מחט ענקית ותכולת עיניים שניפצה את השלווה . 
שלוש שנים , אגמים של דמעות ושקיות רוטטות מלאות בהדי צחוק מאוחר יותר , אני חוזרת לתוך בועה אחרת . 
היא לא רק שלי , מורכבת מכל הבועות האחרות שהתנפצו והתאחדו לטיפה ענקית שמשקפת את כל צבעי הקשת . 
אולי מפוכחת קצת יותר , אולי עוד פנטזיה מתמשכת של רוגע . 
הזמן , כמו זמן יגיד . 
חוץ מזה נתקלתי אתמול בשני דברים מעניינים במיוחד : האחד היה שלט על מחסום שהוצב לפני מדרגות נעות כאלה או אחרות שנכתב בו " הדרגנוע בתקלה " . 
זה היה מעניין . 
תהיתי מי כתב את זה , ואיך זה יכול להיות שהוא הכיר את המילה דרגנוע , אבל לא ידע שרצוי להשתמש בסמיכות הזו בעיקר בשביל לציין שהוא בתיקון . 
השני היה כשענת ניסתה להגיד שהיא המציאה תנועה ואמרה " מה המצאתי , איזה invent הבאתי שמה , אתן לא מבינות , זה היה פשוט ענק " . 
כולנו מביטות זו בזו ולא מבינות עד ששירן אומרת " ובתרגום חופשי 'איזה invention ' ? כן כפרה , מה אנגלית יש לך , עם הברקות כאלה ממש עדיף לשתוק " . 
המחשבה שלי בקשר לעניין הזה היא 'שיט, זה לא מצחיק במיוחד כשכותבים את זה בבלוג' ... 
.. 
. 
כשגזזתי את השיער שלי עד כדי מחצית מאורכו אף אחד לא שם לב , גם לא מי שידע שאני מסתפרת . 
לפני שבוע בדיוק הסתפרתי שוב . 
השארתי את אותו האורך מאחור ורק דרגתי מלפנים . 
כעת עוד לפני שאומרים לי שלום אומרים לי " איזה יפה לך , תתחדשי " . 
התספורת הזאת גורמת לי להרגיש בוגרת יותר , מסתורית יותר ומתוחכמת . 
זה מצויין , כי הקורולציה בין כל זה לבין התחושות הכלליות שלי לגבי העולם בימים אלו מדהימה . 
היום , בעודי רוכנת מעל הכיור ומצחצת שניים ( 8 בבוקר וזה עתה התגלגלתי כבול עץ ממיטתי ) אימא שלי נכנסת לאמבטיה . 
אני מרגישה שהיא משחקת לי בשיער ( שרק סופר ) . 
לפתע אני שומעת רעשים מוזרים של " כחחח ... 
.. 
. 
כחחח ... 
.. 
. 
" . 
מספריים ? 
אני מהרהרת בפליאה . 
ובכן , כן ! 
אימא יקרה מכל גוזרת לי את השיער ! 
היא אומרת לי שיש לי קצוות כמו זנב של ראקון וזה מפריע לה נורא , אז היא גוזרת . 
" רק קצת אבל " היא מרגיעה . 
אני שואלת אותה אם היא משוגעת או מה ? 
היא אומרת לי , שלא פשוט זה מיותר וממש מפריע בעיניים , אז היא חייבת לגזור בזה הרגע . 
אני אומרת לה שתזהר , לא הרבה . 
בסוף היא מראה לי שהורידה קווצת שיער בגודל של כף היד שלי . 
נו כן , זאת אימא שלי ללא ספק , מיסס אימפולסיבית . 
שירן מסתכלת עלי במבט מוזר ומפוחד . 
היא שואלת " לק שחור ? 
" . 
אני אומרת לה " כן " . 
היא אומרת " איזה לוק ! 
את נראית כמו ... 
.. 
. 
כמו .. 
. 
כמו ... 
.. 
. 
" . 
אני חושבת לעצמי 'מכשפה?', היא משלימה " כמו דוגמנית , פשוט מהממת " . 
אני מתמוססת ואומרת לה תודה . 
היום היה מן המשך ישיר של התופעה הזאת . 
יצאתי מוחמאת עד בלי סוף אם כי עם ניחוח של חוסר מיצוי מסויים . 
מן " בוסטינג " כזה של אנרגיה מבלי ממש לתת לגוף את הויטמנים הנכונים , מבלי להכנס מספיק לעומק . 
אחר - כך סמסים ותוכניות שאין לי מושג מאיפה הגיעו ולאן הם הולכים . 
זה היה לגלות שאני כל - כך רחוקה ממי שהייתי לפני זמן כה מועט . 
דנה אומרת " זאת תכונה מצויינת לא להיות לחוצה " , ואני חושבת שלפעמים אני לא לחוצה גם כשאני רוצה או יודעת שצריך . 
אני מרגישה אדישה אבל גם הרבה יותר אמפטית . 
אני מרגישה רכה ודואגת , אך עם זאת מרוחקת אלפי שנות אור . 
מצד אחד זה מעניין אותי , אבל מצד שני לא ממש איכפת לי . 
אפילו המניעים השתנו לי כל - כך שאני לא בטוחה על איזה דלק אני פועלת . 
למעשה אני מרגישה שהחיים הם תפוז כתום שרק קורא לי כל היום לנגוס בו . 
יש לי חשק עז לתפוס אותו בשתי הידיים ולנעוץ בו שיניים . 
להרגיש את העסיס זולג לי לתוך הגרון בגלים מתוקים ומשפריץ לכל עבר . 
רוצה שינזל על הידיים מיץ דביק . 
זה פשוט מאוד , יש לי דחף מדהים לחיות ולמצות את החיים עד תום ... 
.. 
. 
