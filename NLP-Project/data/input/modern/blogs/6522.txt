היום חלמתי . 
בחלום , צירפו אותי למעיין " צבא " כיוון שהיתה לי איזו יכולת מיוחדת שלרבים אין . 
אני לא זוכרת בדיוק איך הם צירפו אותי , אך האימונים נערכו בחצר של סבתא שלי מצד אבא . 
אלה היו אימוניים קרביים עם עוד אחת בעלת אותה היכולת כמו שלי . 
מאוחר יותר הצטרפו עוד כמה אנשים עם אותה היכולת . 
בשלב מסויים בחלום , התחלתי לפקפק במטרות של האימונים הללו . 
אני זוכרת ששאלתי ללא הרף את אלה ששמו אותי באימונים מה המטרה של האימונים האלו , למה אני נלחמת , אך לא משנה כמה נדנדתי כדי למצוא את התשובה , אף אחד לא ענה לי . 
חמדנות . 
היום אבא נסע לברזיל . 
לפני הנסיעה , הוא שאל אותי אם אמא מצאה כבר מצא דירה והאם אני יודעת שהיא קנתה אופניים . 
לא היה לי מושג מה לענות לו . 
מצד אחד הוא שואל אותי שאלות שאני יודעת את תשובותיהן , אך מצד שני , אם היא לא אמרה לו , יש לכך סיבה , ואולי היא לא רוצה שאני אספר לו ? 
אני תוהה האם אני איי פעם ארגיש בנוח ליד שניהם שוב . 
.. לאחר שאבא נסע אמא הלכה ולקחה את האוטו שאבא שם מול הבית של סבתא . 
בריב שהיה להם בטלפון אמא צעקה על אבא שכל עוד הוא סירב לתת לה את הגט האוטו שייך גם לה , ויש לה זכות לנסוע בו . 
הדבר גרם לי לחשוב על כמה חמדנית היא . 
אילו אבא היה עדיין פה , היא לא הייתה מעיזה לקחת את האוטו . 
ואז חשבתי - אילו אני לא הייתי פה , האם היו מתנפלים לי על הדברים גם ? 
אני מניחה שכן . 
לאחרונה אני מרגישה כל מיני תחושות של חמדנות מסביבי . 
ובכלל , יש יותר מידיי מקרים בזמן האחרון שגורמים לי לפקפק ולהתרחק מאמא . 
למשל היום לי לקחה לי את הפלאפון שלי ללא רשותי . 
היא לקחה אותו מהחדר שלי כשהייתי חצי - ישנה ועל כן לא הגבתי . 
לאחר מכן , כשקמתי היא באה אלי וביקשה ממני רשות לקחת את הפלאפון שלי למשך יומיים , כי היא צריכה פלאפון עד שהיא תקח את שלה לתיקון . 
אז ציינתי בפניה את העובדה שהיא כבר לקחה אותו ולא שאלה אותי , ושהיא יכולה לקחת אותו ולא להחזיר לי אותו . 
היא פירשה את התגובה שלי , ואמרה שאם אני נעלבת מזה אז היא בכלל לא תיקח לי את הפלאפון . 
אמרה ויצאה מן החדר בכדי להחזיר את הפלאפון , אך אני כבר נעלתי את הדלת . 
.. אילו לא הייתי קיימת , לאף אחד לא היו בעיות . 
החפצים שלי היו שלהם , ואף אחד לא היה צריך להרגיש לא בנוח כשמביאים אורחים לבית בגלל הנוכחות הלא מורגשת שלי . 
" לעיתים נדמה לי כי נועדתי לבלות את שארית חיי בצפייה והתבוננות בחייהם של אנשים אחרים , בין אם אמיתיים או בדויים . 
לא נועדתי לחיות בין אנשים , לא נועדתי לחיות בחברה , לא נועדתי להיות נאהבת ואוהבת , כי איני אדם . 
אין לי גוף ואין לי נשמה . 
אין לי תכלית או שאיפה להגשים שתקדם אותי בחיים , אני אפילו לא יודעת מה אני מתכוונת ללמוד באוניברסיטה , מקצוע בו אעבוד בעתיד . 
אני מבינה את הצורך של הזן האנושי - להתרבות ולהוליד ילדים על מנת להמשך ולשרוד , אך מסיבה מסויימת לאנשים בהם אני מתבוננת יש סיבה אחרת לחייהם . 
סיבה מוצדקת יותר , סיבה טובה יותר . 
לי אין סיבה . 
אינני אנושית . 
אני מחלה . 
יש לשמור אותי בבידוד על מנת שלא אדביק את החיים . 
אני מוטציה של החיים האמתיים , ואני בוכה , על כך שבוודאי אף אחד לא ישמע את הקול שלי , שנשמע לי כשאני מקריאה את המילים הללו בראשי . 
הרוח הנושבת עליי וקצב ההליכה האיטי של זקני הרחובות מזמינים אותי . 
אני יושבת כרגע על אדן החלון כהרגלי , מתבוננת בעולם החיים שמזמין אותי להיות איתו , להרגיש את הרוח בעורפי למשך כמה שניות מועטות , עד שהמחלה נעלמת . 
אני לא בדיכאון , שלא תחשבי אני עתידית שלי , זה פשוט משהו שחשבתי עליו כבר זמן רב . 
לעולם לא אוכל להיות כמוהם . 
עשב בר לעולם לא יכול להיות ורד . 
אני רק מקווה שהגנן יבוא כבר ויעקור את כל העשבים השוטים . 
" הראש שלי כואב . 
פתאום תקף אותי חשק לראות את הדברים בצורה קצת אחרת . 
לראשונה ניסיתי שיטה שלמדתי מאחד הסרטים , והתפלאתי כמה הידים שלי חלשות . 
נשארתי הפוכה כמה שיכולתי , וניסיתי לעמוד , אבל כל מה שהצלחתי היה להקל על הראש לכמה שניות ספורות . 
אומנם הביצוע שלי קצת לא מושלם , אך השיטה עבדה . 
אני מקווה שאוכל להתמיד בה מהיום והלאה , ולשפר אותה . 
.. אני קצת מפחדת להודות בזה , אך ככל הנראה אני אצטרך עזרה בכדי להשלים את השיטה , על מנת להשלים אותה מהר ככל האפשר . 
כתמים שחורים . 
בפעם האחרונה שישבתי על החלון לא יכולתי לראות כלום מלבד תמונה חשוכה . 
בעבר זה היה קורה בפחות תדירות . 
הייתי מנסה ללכת , ופתאום כתמים שחורים היו מופיעים לאט לאט , מהמסגרת אל המרכז , עד שכל מה שראיתי היה שחור . 
הייתי עוצרת , מחכה דקה , עד שהתמונה היתה חוזרת . 
היום אני פשוט הולכת בחשכה . 
התרגלתי למצב הלא - נורמלי הזה . 
.. ולעיתים , אני רואה זבובים שקופים מעופפים . 
בהתחלה זה היה קורה רק אחרי איזה תרגיל בספורט , כמו גילגול , שאחריו הראש שלי היה מסוחרר ופתאום , כשנעמדתי נוכחתי לדעת שאני מוקפת בזבובים קטנטנים מעופפים שרק אני רואה . 
עכשיו אני רואה זבובים שקופים גם כשאני מתקלחת . 
.. נדמה לי שאני מתעוורת לאט לאט . 
פעם ראיתי בטלויזיה סרט על אישה שהתעוורה , ואחד הסימנים הראשונים לעיוורונה היה רגישות יתר לאור . 
לי כבר חודשים שהאור מפריע . 
חצי הכוס המלאה . 
לא מזמן עצרתי והתבוננתי בכוס מלאה במים . 
המים השקטים סתם עמדו בתוך הכוס ללא תנועת גלים . 
אילו הייתי משאירה את הכוס כמו שהיא למשך מספר ימים קובץ גדול של חיידקים , תאים ואולי גם חרקים היו מגלים שהכוס הקטנה שלי טובה למחייה . 
אך אילו המים היו זורמים , סביר להניח שכמות החיים הייתה קטנה בהרבה . 
ממחשבה זו , הסקתי שהכי קל לחיות כשהכל רגוע ועומד , ומיד חיפשתי איפה אני משתלבת בכל התמונה הזו . 
.. כתוצאה של הידחפות הטיפה השמנה למרכז המעגל טיפות טיפות דוחפות אחת את השניה על מנת ליצור לעצמן מקום מחייה . 
ואיפה אני ? 
