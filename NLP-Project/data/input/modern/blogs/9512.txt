יהיו כבר 22 שנים מאז הפעם האחרונה שאמרתי , אבא וכבר עברו 14 שנים מהפעם האחרונה שאמרתי , אמא . 
געגועים . 
הרגשתי היום לאחר לילה ללא מזגן , לאחר לילות שבהם המזגן מתפקד על תקן מאוורר חלש ולאחר שאני מבלה את רוב השבוע האחרון במרדף אחרי האיש שסמכתי עליו בחצי שנה האחרונה בכל הקשור לתחזוקת הבית שלי ובשבועיים האחרונים הפך להיות אמין וזמין כאהוד אולמרט למול חוקריו . 
את כל משאבי הנפש שלי , את כל שלמדתי והפנמתי בשנים האחרונות על עיתויים של הדברים , על קבלה בשלווה ועל כך שאין טעם להתרגז ולכעוס ניסיתי להעלות היום תוך כדי שאני ממליצה על ספר זה או אחר ומתקתקת מחירים ומזל שהמחשב הוא שאחראי על הכל אחרת כולם היו מגלים שכל קשר בין מבצעי שבוע ( חודש ) הספר לבין מה ששלמו , הוא מקרי לחלוטין . 
בסוף , לאחר מרדף ארוך של ג . 
הבןזוג שהסתיים בשטיפת זועמת שלו על האקזמפלר שאמור לתקן את המזגן ( ותאמינו לי , צריך לעבוד קשה מאוד כדי להביא את ג . 
הבןזוג לידי זעם ) , הגיע הבחור ועכשיו הוא עמל על הפיניש בתיקון המזגן . 
מין יום כזה שקל מאוד לפול לתוך המהמורה והתחושה שהכל רע ושום דבר לא יצלח בו אבל החלטתי שלא ולאחר ששחררתי אותו , את איש התחזוקה שלי ( לשעבר ) בליבי אפילו מזגן שלא יעבוד בפול ווליום לא יצליח להעכיר את רוחי עלי . 
וחוץ מזה , המרפסת פורחת ונראית פשוט נהדר ועוד מעט , עוד מעט תגיע גם הפיוטיות שלפני השבת ... 
.. 
. 
שבת שלום חברים יקרים , עם נשימה עמוקה ופרופורציות על הדברים ... 
.. 
. 
* * * * * * * * * * * * * * * * * * * * * * * * * * * * * * * * * * * * * עדכון 17:00 סאגת המזגן הסתיימה בטוב . 
ובא לציון גואל . 
וגם חיוך . 
אפרפרה מקפידה לכסות את תחילת היום ולתת לנו עוד זמן להתרגל לקיומו , עד שמישהו כמו מנסה להזיז את שולי השמיכה ואור השמש שוטף הכל והשמיכה נעלמת עד ליום הבא ... 
.. 
. 
שבת שלום חברים יקרים , עם שמיכות קלילות של ערפל שמתפוגג לתוך האור ... 
.. 
. 
פעם , לפני שנים , היה לי קשה איתו.עם הזמן . 
היה לי קשה . 
נקודה . 
היום הוא פשוט כאן . 
פשוט.כך . 
לפעמים , בעיקר כשפתאום אני צריכה להזדרז ולקום ולעשות משהו או ללכת לאנשהו אני עוצרת וכמו מורידה על עצמי מין מסך שקוף שחוצץ ביני ובין העולם נושמת לאט לאט ומרגישה אותו כמעט קיים ... 
.. 
. 
משהו שעלה בהמשך לתגובה אצלו . 
שבת שלום חברים יקרים , עם זמנים שחולפים ביעף או כאלה שמתנהלים לאיטם ... 
.. 
. 
לא מדוייק אבל כמעט . 
קטפתי במו ידי . 
עמדתי על סולם גבוהה , קפסא על הסולם ואני שולחת ידיים ארוכות ארוכות למעלה וקוטפת אותם אחד אחד תוך כדי שאני מזכירה לעצמי שלבוא ולקטוף דובדבנים עם חולצה לבנה הוא דבר בלתי הגיוני בעליל . 
אבל בסופו של דבר הצבע האדום נשאר בקערה וכך הוא נראה : חג שמח חברים יקרים , עם לבן , אדום וכל צבע שמעלה חיוך על פניכם ... 
.. 
. 
לפעמים אני נכנסת ל state of mind של כעס וקיטורים כלפי מקום העבודה שלי . 
לא העבודה , אלא מקום העבודה . 
ולא החנות עצמה שהיא כמו יחידה , כמו עולם בפני עצמו , אלא כלפי אלה מלמעלה , שיושבים להם במשרדי ההנהלה ומשם מורידים הוראות למטה ואחר כך יושבים לנו על הזנב כדי לראות שהתמלאו כרצונם . 
ונורא קל להשאב ל state of mind הזה שעולה אצלי ביתר שאת דווקא בשבוע / חודש הספר , כשהחנות מלאה מבצעים לרוב , כחול אשר על שפת הים ואני הולכת בתוך תוכי עם התחושה של ( עכשיו באה מילה קשה ) הזנייה . 
הורדת כל התחום הזה , שנקרא מכירת ספרים והפיכתו לסוג של שוק שבו מוכרים כל דבר ולא כל כך משנה אם הוא קשור לספרים עצמם ומילות המפתח החשובות הן : מכירה ויעד מכירה ואין בילתם . 
אני לא תמימה . 
ברור לי שמדובר בעסקים ועסקים צריכים להרוויח , השאלה היא באיזה מחיר , וכאן , כאן אין מחיר מבצע , כי בסופו של דבר , את המחיר משלמים כולנו . 
במלואו . 
ועכשיו , אחרי שהוצאתי את עצמי מתוך ה state of mind המקטר הזה , אנשום נשימה עמוקה , אלך להכניס את החלה לתנור ולהתבשם מריחה ולזכור שכל עוד אני עושה כמיטב יכולתי לגרום לאנשים הנאה , כל השאר לא באמת חשוב , עבורי . 
שבת שלום חברים יקרים , עם מילים ופסקאות ומה שהן מחברות ... 
.. 
. 
