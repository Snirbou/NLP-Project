אני כדור קטן על השטיח האדום , לבד עם " I Love You " , בלי אף אחד שיראה מכה כחולה על הירך או נקודת חן . 
מפשקת שפתיים מתנגדות ומחליקה אצבע עמוק - עמוק - עמוק . 
אני לבד על השטיח ו - who loves me ? 
אז אני מרחיקה אותן אחת מהשניה לאט ומטפסת הכי רחוק שאני מצליחה להגיע . 
דמעה זולגת על הלחי ואני מחפשת על איזה מתגים צריך ללחוץ . 
חזק או חלש אני מחבקת את עצמי אחרי . 
מסיטה את הראש וכל - כך עייפה רק מהמחשבה על מחר ועל הטלפונים וכל הבחורים שאני לא רוצה , ועל אלה שאני חולמת עליהם בלילות . 
לפעמים זה כל - כך כואב . 
( אתה זוכר איך פעם , כשרק נפגשנו , הדבקתי אותך בשפעת כי לקחת לי לק מהגלידה ? 
אתה זוכר איך אמרת לי בפעם הראשונה שיותר מושלם מזה אין ? 
) משרפרף הברים אני משקיפה על החורבה ועל השער עם האנשים הכחולים . 
האורות בחדר המדרגות מאירים את הפרחים המצויירים על החלונות בצבעי זכוכית . 
אני בוודאי לא מתחמקת משום נושא , שהלוא מבוכה איננה הצד החזק שלי . 
מבעד לשרוולים מקופלים עורי מצטמרר , והעדשות 18 שעות בעיניים , גורמות לנורות חג מולד שמקיפות אדניות של גרניום לרצד . 
אני מאפרת ירוק אל תוך גבו של צב ( או צפרדע ? 
) ומנסה קצת מהג'ין אנד יוניק שהם מגישים לי ( באדיבות יאיר המתולתל שמערבב לבד ) . 
אנחנו בתוך הרעידות והקפיצות שלנו , עם הבאסים שעושים שפעימות הלב שלנו יהיו כמו סוסים שלא מפסיקים לדהור . 
אני יושבת על מיטה גדולה ומרופדת בפעם השניה באותו היום , אומרת שבבעלי המלאכה יש רק נעליים ויין מסחרי בכוסות פלסטיק . 
אני אומרת לבן של הסופרת שגם אני רוצה לכתוב , והוא אומר שרומן הוא מילה גדולה לבחורה קטנה ושממילא הכל כותבים זבל , אבל שיהיה לי בהצלחה . 
ולמרות שיש לו עיניים כחולות ושיער שטני הוא לא מדליק אותי בכלל . 
אני שמה ידיים על העיניים , מנתקת כפות רגליים מהריצפה ומסתובבת על הכיסא . 
לוקחת את השיר אל תוך הריאות , אך זה חומק אל הלב והסחרחורת קודחת לי ברקות . 
בנעלי פלסטיק , בריצפה רטובה . 
בתוך כוס קטנה מברשת שיניים אדומה עם סימני ליפסטיק של בחורה . 
ואני , בשיער נפוח , פס בלונדיני טבעי מסורק לצד , שפתיים מאודמות . 
גוררת למיטה ריח של ארבע לפנות בוקר שנספג בנקבוביות ומסירה איפור ירוק שנח על עיניים כבדות . 
מנציחה בפוג'י , בחושך , בעזרת הפלאש . 
לובשת את החולצה האפורה להתכרבל ולהבלע בה , כשמכה ניחוח של תפוחים , או אולי ( פרי אחר ) ענבים . 
יש לי שמפו משלי ואמבטיה לבנה שאני ממלאה בה מים רותחים . 
שיער רטוב ויום אפור וחמים ללכת בו לבושה סחבות . 
ללוש שכמותי כנגד אובר - בול כחול ומעט מרוקן מדי . 
לגרוב גרבי ברך ולקבל טלפון שמספר לי על טלפון אחר . 
אני אוכלת מרק אפונה , אני אוכלת אבוקדו . 
אני טועמת מעט מעט , בזהירות . 
אני אוטמת בזכוכיות בורות שיאה היה להם להאטם במלט . 
קווים ישרים ניצבים כמו עינים שקופות , כמו מלכודות עכברים . 
אני רואה את שמעבר , אך לא יכולה לגעת . 
הן נידונו לעמוד לעולם בזגוגית עבה , מפני שידי עדינות מדי ואיני רוצה להשרט . 
