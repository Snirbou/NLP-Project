סטואי : אתה יודע מה גורם לי אושר ? 
קלינט : מה ? 
סטואי : אוכל שלא עושה לי בחילות . 
היום עבדתי שמונה שעות , ואז אכלתי טוסט עם קלינט באיזה ביתקפה . 
אחוריזה יצאנו לחלק פלאיירים איזה שעה וחצי , יען כי חייבים לשווק את העסק החדש , ותוך כדי הצטבר לי פיפי נוראי וכמעט השתנתי באיזו גינה . 
עבודה קשה יש לדוורים , מה אומר לכם . 
במיוחד בשכונה בה חילקנו , שם כל אחד מתהדר בכלב איימתני עם דציבלים שיכולים לפרק קיר בטון . 
נשמתי פרחה לפחות 385 פעם , לא כולל הפעמים בהם זיהיתי את התפלץ מרחוק וקראתי לקלינט להתמודד עם תיבת הדואר בעצמו . 
היה פורה ומפרה . 
אחוריזה שבנו לביתינו ומצאנו את החתולה בוהה בייאוש בארגזים ומנסה לשווא להנדס לעצמה בראש את הסביבה הטבעית שלה . 
ברביעי בבוקר , בעזרת השם והמובילים שדיר - באלק לא יגיעו בזמן , אנחנו נעבור דירה וניפטר מרעש האוטובוסים , מהפיח , מצחנת מרק העוף של השכנה מלמטה ומנפיחות הביוב היומיות , מהקומה שלישית בלי מעלית וממקבץ השכנים המופרעים שכמותם ניתן למצוא רק במחלקה הסגורה באברבנאל . 
ובא לציון גואל . 
בכל מקרה , פצחנו באריזת המטבח . 
קלינט פרש בשיא לטובת קרלסברג ומכבי ת"א / בית"ר י - ם ואני המשכתי כאילו בטריית דורסל תקועה במעמקי ישבני ( באמת היה קצת לא נוח היום ) ולא הפסקתי עד שהכל נראה ארוז ומשביע רצון , אחר הלכתי לכבס ביד את חולצתי החדשה , קיפלתי את הכביסה היבשה וכנראה הייתי ממשיכה עד הבוקר או עד שהיו מגיעים האנשים עם החלוקים הלבנים , אלמלא נזכרתי שאני בהריון ומה אני מתאמצת , שילכו כולם להזדיין . 
אי לכך בהתאם לזאת קלוח התקלחתי והנני כאן ( כמו ציפורים וגו') , ומיד אלך לישון , ושייגמר כבר היום הזה . 
משום מה תקוע לי בראש החדש של שירי מימון . 
כל היום , " הוא לא הורג אותך , הוא מחשל אותך " , כל הכבוד לבחורה , אני תמיד הייתי בעד לקבל השראה מהקירות בשירותים צבאיים . 
ולמה לצעוק ? 
זה לא נעים לי . 
אנא שירי , צאי לי מבין האונות . 
