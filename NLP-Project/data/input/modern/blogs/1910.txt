תודה לברית ולתמר על שהעבירו לי . 
: ) אז , שישה דברים שאני אוהבת : א . 
גשם ( ! ) . להתבונן בו , להריח אותו , לרוץ , לברוח , לצחוק , להתרגש . 
לטייל ברחובות מלאים בשלוליות , ולחוש את האווירה המיוחדת הזאת . 
ב . 
מוזיקה . 
בעיקר ישראלית ובעיקר להאזין ולקרוא על . 
ג . 
תל אביב . 
תל אביב הצבעונית , הגדולה , המגוונת , המזוהמת , המזניחה , הרועשת , הליבראלית , המרכזית , הבית . 
ד . 
לצחוק . 
לכן אני דואגת לעשות את זה כמה שיותר , או לפחות להקיף את עצמי באנשים שאני יכולה לסמוך עליהם שיצחיקו אותי . 
ה . 
תחושה של ביחד . 
להרגיש אני עם חברים שנוח לי במחיצתם . 
ו . 
אירועים עולמיים כאלה , ובאופן ספציפי - מונדיאל ואולימפיאדה . 
אני רחוקה שנות אור מלהיות אדם ספורטיבי , אבל יש משהו בתחרויות הללו שתופס אותי בכל פעם מחדש . 
כל כך כיף להתמכר להן . 
מועבר לכל מי שמתחשק לו לכתוב . 
לכתוב במחברת בכל לילה , לפני השינה , שלושה דברים טובים שקרו לי באותו יום . 
אוך אוך אוך . 
נשבעת שמתחשק לי למחוק את הקוקיז כדי שהכתובת לא תופיע בשורת הכתובות בפדפן , לחסום את כולם במסנג'ר , לא לחזור לשם לעולם אפילו שהבטחתי . 
ובכלל הם לא עשו כלום , רק הבינו אותי לא נכון וגם לזה הוסיפו בהצלחה . 
ואולי כן הבינו ואני לא הבנתי את ה'כואב' שלהם , אולי הכאב הוא על שעזבתי ולא על המילים שאמרתי , ואז אני צריכה להרגיש ממש טוב . 
ואולי התכוונתי להכל כמו שכתבתי , יותר גרוע בעצם , ומלכתחילה ידעתי שאין לנו שפה משותפת ושאני נמצאת בעולם אחר ולכן עזבתי . 
ואת , אמא , מה אני אמורה לומר לך . 
שבאופן כללי את צודקת אבל הבעיה היא בחינוך ? 
איך אני יכולה לבקר את החינוך שלי . 
אני יכולה , כמובן שאני יכולה , זה פשוט שהמוח אומר שאפשר לעשות דברים כמו שצריך ויכול להיות קשר שטוב לשני הצדדים וכל הבעיה פה היא בי , והיא פסיכולוגית , אבל במבחן השטח זה לא עובד . 
ככה יצא אמא , זה מה שגדלתי להיות . 
כל השנים קיבלת את ההצלחות והמילים הטובות ושום בעיות שהן , אף פעם בחיים , ממש ילדה שכל אמא הייתה רוצה . 
... אבל קשר אין , והילדה בחיים לא תדבר איתך על משהו מעבר לתוכניות טלוויזיה וכאלה , כי בכל פעם ששיחות רק מתקרבות לתחומים עמוקים יותר , רציניים יותר , משהו שמנסה להניח את קצה קצות האצבעות בתוך הלבד שלה שהיא כל כך התרגלה אליו - היא לא יכולה , פשוט לא יכולה . 
... כתבתי עוד , אבל במחשבה שנייה החלטתי שזה מספיק . 
גם ככה אני לא אוהבת את עצמי שכאן . 
- עריכה 22:44 : היי , מי היה מאמין שכתיבה כמעט - לא - מצונזרת יכולה לשחרר ככה . 
הכל טוב , הכל טוב . 
