כמעט הרסתי לעצמי היום את כל מה שהצלחתי לבנות בשמונה ימים של שינוי אמיתי . 
בעצם לא כמעט , כי די הרסתי , ואני מניחה שלשנות הרגלים לא יהיה כזה חלק כמו שחשבתי . 
מותר ליפול לפעמים , נכון ? 
נכון . 
אני מנסה לשכנע את עצמי . 
אז שוב אני נועה ואני אדישה , ומגעילה כשמתחשק לי , ולא באמת אכפת לי , ואני יושבת בבית ורואה טלוויזיה עד שאני ארקב . 
אני כל כך רוצה שיעבור לי מזה . 
אני יודעת לזהות את העניין הזה רק כשמתחשק לי לחתוך את עצמי או לעשן , ואז כבר מאוחר מדי . 
עם כמה שזה נשמע מטופש , לא אכפת לי . 
היום לא אכפת לי מכלום וזה מותר , נכון ? 
בטח , בטח . 
אני מנסה לשכנע את עצמי . 
לפחות יש לי דעה שלילית על מייקל לואיס , אני קוראת פייט קלאב ואני שותה תה כל ערב , מה שהופך אותי כמובן לבן אדם תרבותי . 
פוזה , איזה יופי , לפחות יש לי פוזה . 
אי אפשר לגרש את כל הריקנות כשאין את מי לאהוב , פשוט אי אפשר . 
אני לפחות לא מסוגלת . 
זה חלק ממני , ככה זה , וזה יותר ממתסכל לדעת שזה לא יקרה . 
זה פשוט לא הולך לקרות , ואני לא רואה את עצמי מגיע למצב שאני מוצאת מישהו , מישהי , קוף , שאני אוהבת ולגמרי בסדר איתו עד כדי כך . 
זה כאילו הכי קשה להשיג את מה שאנחנו הכי רוצים . 
מוזר איך שלפני כמה שנים לא רחוקות מדי , הייתי כזו סקס - פרובוקטיביות - אינטרנט , כזו 'אני מוכנה להיות השרמוטה של העולם אם יבקשו ממני ' , ועכשיו אני בכלל לא רוצה סקס . 
לא רוצה כלל , אף פעם , לא רוצה קרבה ומגע . 
מוזר איך שרציתי את זה כל כך , ולרגעים היה לי את זה , ועכשיו אני לא רוצה את זה יותר . 
מצטערת בפני כל השני בני אדם וחצי שדברתי איתם היום והייתי בנאדם איום ונורא , אם בכלל זה משנה משהו . 
אני משעממת עד כדי כך ? 
לצנזר זה מגניב . 
Begin to Hope . 
אני בת חמש עשרה וזה הזמן לקחת אחריות על החיים שלי . 
אי אפשר להתגלגל יותר בין הסלעים ולבכות מכל מכה . 
איזו טיפשות איומה זו . 
אסור לי להביא את עצמי למצב כזה שאני מרגישה רע , ואני יודעת מה הם הדברים שמביאים אותי למצב כזה , אז זה לא כזו בעיה למנוע אותם . 
עושה לי טוב להיות עם אחרים , בחוץ , ולצחוק . 
זה נותן הרגשה שלא חייבת להיות סיבה כזו גדולה בשביל לחיות , אלא פשוט בשביל רגעים כאלה . 
בשביל רגעים שאתה יושב וצוחק עד שכואבת הבטן . 
בשביל רגעים שאתה אוכל משהו ממש טעים . 
בשביל רגעים שאומרים לך שאוהבים אותך . 
שאתה מרגיש נאהב . 
בשביל הרגעים האלה שאני קונה סיכות לשיער , או מביאים לי דברים מפימו , או שרשראות , או סתם דברים . 
ללבוש צעיף סגול עם פסים דקים של כסף ולהגיד לעצמי שאני נראית יפה . 
לקום בבוקר ולהתאים חולצה למכנסיים לשרשרת לסיכה , לנעליים , להכל . 
לקום בבוקר , בכלל . 
פשוט להיות . 
אם אני כבר כאן , ואני כבר חיה , עדיף להעביר את זה בכיף . 
זה כמו לבוא למקום מסוים ולשבת בצד עד שזה יגמר ואז לעוף משם , זה חסר טעם . 
אם כבר באת אז תנסה להנות , זה לא שחיים נמשכים לנצח . 
