מלחמת העולם השנייה זאת שריטה אצלי . 
שריטה שהחלה בגיל צעיר מאוד , בשנות העשרה המוקדמות שלי . 
זה התחיל כמובן דרך התעניינות בשואה והמשיך בהתעניינות עמוקה מאוד בכל מה שקשור למלחמת העולם השנייה , החל משורשי הנציונל סוציאליזם , בניית הרייך השלישי והמלחמה עצמה כולל מהלכי קרבות . 
ואחד המופלאים בהם הוא פלישת בעלות הברית לאירופה ברביעי ליוני 1944 . 
כשקראתי את הספר " היום הארוך ביותר " כחלק מכל מה שהיה בספריה שקשור לנושא הזה , האפשרות ללכת ולבקר במקומות בהם התרחשו הארועים היתה רחוקה מאוד ובלתי מציאותית אפילו , עבורי . 
עברו השנים , טיילתי כבר פה ושם , והשנה החלטנו יחד עם פאריס , ללכת לבקר את שדות הנחיתה והקרבות של הפלישה , בנורמנדי . 
לחוף האוקיאנוס האטלנטי . 
וכחלק מההכנה , אני חוזרת וקוראת ספרים שקשורים לנושא , שמספרים בעיקר , כמו תמיד , על מקומו של האדם , בתוך התהליך והארוע המכונן הזה שבמידה מסויימת , לא היה כמותו מעולם בהסטוריה האנושית וכנראה , בגלל התקדמות טכנולוגית גדולה , גם לא יהיה . 
ובסופו של דבר , כמו תמיד בהסטוריה , אלו הם האנשים . 
ובקליפ הזה שליווה את הסרט " היום הארוך ביותר " התמונות הן מאותו היום . 
אותנטי . 
והעיניים של האנשים מספרות את הסיפור . 
ואני , אני הולכת לנסות ולגעת בו הפעם באופן הכי ממשי שאפשר ממרחק של 44 שנים . 
http://www.youtube.com/v/juBKNpNXMJw&amp;hl=en&amp;fs ואחר כך , אחרי נורמנדי , ניקח את פאריס ... 
.. 
. 
להת' חברים יקרים , אני אחזור אחרי שיתחילו הלימודים ... 
.. 
. 
* ( ואצלנו היום הארוך שהחל מהיום בבוקר ויסתיים רק מחר לאחר טיסת לילה לפאריס ) . 
אני כל כך אנגלופילית עד כי חברי כבר צוחקים ממני . 
זה לא רק לונדון , שהיא סוג של בית בתחושה , אלא כל מה ששייך למכלול שנקרא , אנגליה . 
לפני 10 שנים הייתי בפאריז בפעם הראשונה . 
במפתיע , אני לא זוכרת כמעט כלום . 
רק מין סוג של עייפות , רצון ללכת משם , והשוואה בלתי פוסקת עם היריבה מעבר לתעלה . 
הייתי אז אדם שונה , הייתי אז בסטייט אוף מיינד שונה בתכלית . 
מאז עברו הרבה מים בסיין ולפני כמה שנים קניתי דיסק ובו היה השיר הזה : http://www.youtube.com/v/8GXAU4XFKk4&amp;hl משהו במוסיקה ובמילים ( אין פריסאי יותר מקתרין דנב ... 
.. 
. 
) פתאום העלו דמעות בעיני ואז , ידעתי שנפתחה הדרך בפני לאהוב את היריבה המרה , פאריס , בלי לפגוע כהוא זה באנגלופיליות שבי . 
אני נוסעת לפאריס השנה וממקום אחר לגמרי , כאילו לא הייתי שם מעולם רוצה לראות ולספוג כמה שיותר . 
אבל לפני פאריס עוד יהיה היום הארוך ביותר ... 
.. 
. 
( ובלי העזרה של צמח לא הייתם זוכים לשמוע קצה קצהו של שיר מקסים זה ) . 
* * * * * * * * * * * * * * * * * * * * * * * * * * * * * * * * ועוד טעימות פאריסיות אפשר לשמוע כאן : [ http : / / www.youtube.com/v/kXVnjm-jrXc&amp;hl = וכאן : [ http://www.youtube.com/v/iJuW2GKlZLQ&amp;hl תהנו . 
עוד שלושה ימים . 
לנסיעה לחו"ל בשבוע הבא , הלכנו לטייל , תלמה ואני ברחובה הראשי של ק"ק בני ברק , רח ' רבי עקיבא . 
הסיבה העיקרית היתה לקנות אוכל מזרח ארופאי דהיינו , גפילטע פיש וקיגל , אבל בואו נודה על האמת , רצינו פשוט להסתכל ( בבחינת , : סנובית , לפני חו"ל בבני ברק היית ? 
על בתי האוכל ( אין לי דרך אחרת לקרוא לזה ) שכולם כמובן כשרים למהדרין מין המהדרין , ובעיקר שולטים שם דוכני הפלאפל , על האוכל שאכלנו ( מזרח ארופאי למהדרין מין המהדרין , וגם טעים ) על הבתים והתוספות החוקיות/לא שיש בהם , על הצפיפות ברחוב ככל שהשעה התאחרה לה , על קופסאות הצדקה שיש בכל תחנת אוטובוס , על הגיל הצעיר של האמהות שילדיהם נשרכים אחריהן , על הילדות הצעירות ששומרות על אחיהן ועוד ועוד ועוד . 
בקיצור , התנהגנו כמו תיירות מובהקות למהדרין ( שמתם לב כמה פעמים כתבתי , מהדרין ? 
) . המקומיים לעומת זאת , היו דווקא מאוד נחמדים והתייחסו אלינו בסובלנות שבאה כנראה מהרגל ומתוך תחושה של עליונות בסיסית שיש להם , עלינו , החילוניים , ובעצם זה מה שלעיתים עושה את הביקור למוצלח יותר . 
כך החלטנו , לאחר שחזרנו עייפות ושבעות וגפילטע פיש וקיגל ירושלמי בידנו , לחזור לשם והפעם בשעות הערב של יום חמישי כשהעיר כולה , כך הובטח לנו , נשפכת לרחוב הראשי והשמחה גדולה ורבה עד בלי די . 
שבת שלום חברים יקרים , מהדרין או גלאט או אפילו עם סטייק לבנבן ושמנמן ... 
.. 
. 
בין ג . 
הבןזוג וביני לקראת הנסיעה לחו"ל הוגנת : הוא אחראי על החלק הצבאי / היסטורי ( 3 ימים ) ואני אחראית על כל השאר - טבע ונוף , אטרקציות , מקומות וכ ו' ( 13 ימים ) . 
וכן , יש חלק צבאי / היסטורי בטיול שלנו והרי ברור לגמרי שאני לא באמת משאירה אותו רק לג . 
הבןזוג ולכן בשבועות האחרונים אני בעצם נמצאת כאן רק בגופי כי ברוחי אני נמצאת רחוק מכאן וריח האוקיאנוס מתחזק בדמיוני . 
וכך יכולתי שוב לראות עד כמה אני אוהבת הסטוריה , כי היסטוריה היא סיפור על אנשים ואנשים הם הם עולם ומלואו . 
שבוע ל D day וההתרגשות בי גואה . 
* ( פרומו נוסף ועדיין לא מעצבן כמו My name is Anna ... 
.. 
. 
) כך הרגשתי כשהסתובבתי מעדנות בעדן טבע מרקט " , המקדש לכל מה שאורגני ובריא ורק עושה טוב לנו בפרט ולסביבה , בכלל . 
ולמה הרגשתי כך ? 
כי על כל דבר כמעט אמרתי : אה , זה יקר מדי , אה זה לא שווה , אה , בשביל מה אני צריכה את זה ? 
אה , בשביל מה בכלל צריכים את זה . 
קמצנית ( עלי באופן אישי ) ואגואיסטית ( לסביבה באופן כללי ) . 
וחוץ מזה , בתוך כל הבריאות ששפעה שם מסביב הרגשתי פשוט רע , או כמו שגמאמא אומרת : יותר מדי בריאות עושה אותי חולה . 
אבי געזועט ושבוע טוב ... 
.. 
. 
אבל רק 16.08 . 
הייתי חייבת . 
באמת שהייתי חייבת . 
עכשיו אפשר להמשיך הלאה ... 
.. 
. 
את ההתחלה של טקס הפתיחה פספסתי כי ישנם אנשים שהאולימפיאדה אינה בראש מענייהם ( באמת ? 
יש כאלה ? 
) והם דווקא רוצים איזה ספר טוב אבל אחותי דאגה להתקשר ולומר שאכן , הסינים קיימו את הבטחתם והם הגדולים מכולם . 
עכשיו הם שרים אופרה . 
סינית . 
זה נשמע קצת כמו צרצורי צרצרים אבל מצד שני , יש כאלה שכך בדיוק מרגישים כלפי האופרה המערבית אז מי אני בכלל שאשפוט . 
וזיקוקי די נור . 
המונים . 
לא פלא , הרי הם שהמציאו והביאו את זיקוקי הדי נור לעולם . 
ומעבר לכל זה , אני מסתכלת ונהנית כי אני מסוגלת להינות ממופע גדול מהחיים כל כך ויחד עם זאת להזכר בספר המרתק שאני קוראת עכשיו ( " שמי הוא מספר ארבע " ) ולראות איך מדינה יכולה לשלוט על חייה אזרחיה בצורה כל כך מוחלטת עד כמעט החלטה מתי הנושמים ומתי , לא . 
כי זאת סין , הצד הזה והצד האחר שלה . 
ההסטוריה הרחוקה המפוארת וההסטוריה הקרובה יותר שקרעה את אנשיה לגזרים . 
והיופי , היופי מפעים וחורך ומדהים . 
אולמפיאדה מוצלחת ושבת נהדרת חברים יקרים ... 
.. 
. 
בסוף השבוע התחלתי להריח אותו . 
את האטלנטי . 
האוקיאנוס . 
אין לי מושג איך הוא מריח אבל מתוך הקריאה הרגשתי את הריח עולה באפי . 
עוד שבועיים וחצי . 
המשך יבוא . 
פרומו , אמרתי . 
* אבל תודו שזה פחות מעצבן מ My name is Anna ... 
.. 
. 
בסופו של הדבר הצלחנו . 
כמעט . 
אחרי שנתתי לו חצי כדור שהיה אמור להפיל אותו לשינה עמוקה ( לא ) . 
ואחרי שהאסיסטנטית של הווטרינרית באה להזריק כדי שהוא לא יזכר בריח ( והוא זכר ) . 
וגם הרעבתי אותו כדי שיאכל את הכדור ויהיה רגוע ( בערך ) . 
אחרי כל זה , עוד היינו צריכים לשים עליו מגבת כדי להרגיע קצת ( לא נרגע ) ואיכשהו , באופן מופלא לגמרי , הצליחה קרן הווטרינרית להזריק לו שלושת רבעי אמפולה של חיסון ןבזה בא לציון ולכתם וגם לי גואל , עד לשנה הבאה . 
לפחות . 
וג'ויה , שקיבלה את המנה שלה עוד ביום שלישי אבל מאוד לא אהבה את העניין טסה למעלה ברגע שקלטה את קרן הווטרינרית וגם שם , היא טיפסה על המקום הגבוה ביותר שהגיעה אליו בבחינת : עכשיו נראה אתכם תופסים אותי , הא ! 
! 
! 
ואחרי שהרוחות נרגעו וכתם סוף סוף הצליח להרדם עם חומר ההרדמה שזרם בגופו בדיוק אז , החליטה ג'ויה שזה הזמן למשחק ושעשוע מרענן וקפצה עליו קפיצת ראש עד ששניהם נרגעו וחזרו לישון וחוזר חלילה ... 
.. 
. 
חתולים . 
שבת שלום חברים יקרים , חתולים , כלבים , אוגרים ואפילו איגואנה אם אתם רוצים ... 
.. 
. 
