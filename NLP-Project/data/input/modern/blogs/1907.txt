הם בסימן ספונטניות . 
ושלווה . 
וחורף , כי איך אפשר בלי ? 
נתחיל מחופש חנוכה שהיה נהדר בכל קנה מידה אפשרי . 
... ולא נרחיב עליו מעבר לכך . 
אתמול לא למדתי , ושוב , ספונטניות . 
עליתי על אוטובוס . 
בדרך הרגשתי שלא ממש אכלתי מאז הבוקר ( כלומר שתיים עשרה וחצי בצהריים ) , ולכן , סתם ככה , קניתי לי שתי לחמניות במאפיה בכיכר רבין . 
אחת מקמח מלא בשביל הבריאות והשובע , ואחת מתוקה בשביל הכיף . 
עליתי על 47 . 
הייתי לבד במטרה לביחד , ובמיוחד הרגשתי ( הרגשתי ) כשרצתי הלוך ושוב בצומת רעננה . 
בגשם , בחושך , לתחנת אוטובוס אחת כדי לעצור ולחשוב מה עושים מכאן . 
עוד קיוויתי שהתכנון המקורי יצא לפועל , ולכן לא עליתי על 921 שהגיע אלא המשכתי לרוץ , ניסיתי לעקוף קטע כביש מוצף ובכל זאת התמלאתי מים , ועצרתי בתחנה שאחרי . 
רק להסדיר את הנשימה . 
ולהתייבש . 
ולחשוב לאן להמשיך . 
חיכיתי - רעדתי שם מקור במשך רבע שעה , עד שהחלטתי לוותר , רצתי בגשם ועליתי על 641 המחומם . 
אצל בני הדודים שיחקתי עם החתולה , עם שילובי בגדים ועם הדודה והבתדודה . 
לפני כמה דקות חזרתי עם " ניצוצות " באוזניים ושחור ופתור ( שלא פתרתי מאז אוגוסט ) ביד , לבושה בצעיף , כובע , כפפות , הכל . 
את המטריה החזקתי קרוב לראש ושום דבר לא נרטב . 
את קטע הדרך האחרון הלכתי בלי תחושה באף איזור בגוף , אבל המשכתי ללכת עד הסוף . 
בדיוק כשהנחתי את המטריה , לחצתי על מתג האור והוצאתי את המפתח , התחילו הגיטרות של Here Comes The Sun . 
אני בבית . 
סוזאן תקחך למעונה מול הנחל דוגיות חולפות תשמע שם ולצידה תלון עם ליל ותדע : חצי טרופה היא אך לכן לשהות שם באת בסך הכל אני מבולבלת . 
הייתי רוצה לדעת כמה דברים . 
ושיקרה משהו בתחום ההוא , שאני לא מדברת עליו . 
אני אוהבת לנסוע בשני האוטובוסים שנסעתי בהם היום . 
אני אוהבת שעל שניהם אני עולה כשהם ריקים יחסית , שהדרכים בהן הם עוברים יפות כאלה , את תחנת האמצע בכיכר רבין . 
במיוחד אני אוהבת לנסוע בהם בלילה . 
בראשון יש אווירה של השרון ובשני של תל אביב , ואם המוזיקה טובה אז בכלל . 
הפתיחה של Here Comes The Sun תתאים לי בדיוק עכשיו . 
הייתי יוצאת לטייל , הולכת , יש יופי בחוץ ומוזיקה בפנים . 
למה ויתרתי על הכל ? 
אני רוצה לקפוא מקור על האדמה המדברית . 
יכולתי להיות שם עכשיו , יכולתי , ואני מתגעגעת לרגשות שכבר מזמן לא הרגשתי . 
לשיחות שלוקחות אותי למקומות אחרים . 
לפחות יש לי את חנוכה החורפי והחמים שמעורר כל משפחתיות שהיא , בין אם היא בקשר דם ובין אם בקשרי חברות . 
מבחינתי לטפטף נרות עד כלות השעווה . 
