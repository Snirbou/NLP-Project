כבר יומיים שאני סובלת מעודף מחשבות וזה מתחיל להטריד אותי . 
דמוגרפיה יש ימים שאני מסתכלת על ילדים ומחכה לרגע שיהיה לי תינוק , יש רגעים שאני בספק אם זה יקרה אי פעם . 
לאחרונה עשיתי הסכם עם בונבון , שאם אני אגיע לגיל 35 נטולת ילדים , הוא יתרום מזרעו . 
זה לא שאני רוצה להיות אם חד הורית ועד לא מזמן זה היה משהו שלא הייתי מוכנה לבחון , אבל פתאום אני לא רוצה לחסום אפשרויות . 
בת דודה שלי ילדה השבוע בפעם השניה . 
היא בגיל שלי , מה שגורם לי לעשות השוואות בין השלבים השונים שאנחנו נמצאות בחיים , החל מהמצב הכלכלי - היא עם דירה ורכב משלה , בלי חובות ומשכנתא ואני מתגלגלת מחודש לחודש עם החובות , נוסעת בתחבורה ציבורית ואפילו לא מסוגלת לשכור דירה לבד , דרך המצב המשפחתי - אני עוברת מדייט כושל אחד לשני , כשהיא נשואה ( כנראה באושר ) ואמא לשניים ונסיים בקריירה - מה שלי אין ולה יש . 
זה כאילו שכל החיים שלה מסודרים ומוגדרים ושלי - בלאגן אחד גדול שלא ידוע איך הוא יסתדר . 
הייתי שמחה לקבל קצת וודאות בחיים - לפחות בחלק מהתחומים . 
החלטות בזמנים כאלה , אני מרגישה שאני צריכה לעשות סדר בחיים , ומה הדרך הטובה ביותר לעשות סדר אם לא באמצעות קבלת החלטות ? 
לעזוב או לא לעזוב ? 
משהו שקרה השבוע גרם לי להתלבט יותר . 
אם עד עכשיו הייתי בטוחה בכך שזה לא המקום שלי ואין לי שום רצון להמשיך לעבוד בו , עכשיו יש לי לבטים . 
באמצע יום העבודה קיבלתי שיחת טלפון מבחורה שרצתה לשלוח קורות חיים לתפקיד שלי . 
כששאלתי אותה איפה היא ראתה מודעה , היא נתנה לי שם של אחד מהלוחות האינטרנטים לחיפוש עבודה וכשנכנסתי לשם ראיתי שאכן מחפשים לי מחליפה . 
האינסטיקט הראשוני שלי היה לנקום . 
אם רוצים לפטר אותי - שיפטרו , לא אכפת לי לחתום אבטלה , אבל למה ככה ? 
למה אף אחד לא אומר לי שמחפשים לי מחליפה ? 
ממש התעצבנתי וחשבתי שאולי הכי טוב שאני " אדפוק " את המערכת חזרה , אודיע שאני עוזבת תוך 6 ימים , בהתאם לחוק וככה הם ישארו בלי מישהי שתעשה את התפקיד שלי . 
2 שניות אחרי שהרעיון הזה עלה הוא גם ירד , כשהבנתי שככה אני לא אקבל דמי אבטלה וגם זה יכול לגרום להעמקת החובות , עד שאני אמצא עבודה אחרת . 
לפני שהלכתי לעשות צעקות אצל פסיכו - בוס , החלטתי לשאול מישהי שעובדת איתי אם יש לה מושג מהסיפור הזה . 
להפתעתי , הסתבר שהיא " המוח " מאחורי הסיפור ושהיא החליטה לפרסם ( לטענתה , על דעת עצמה ) מודעה כדי שיהיה מאגר מועמדות , במקרה שאני אחליט לעזוב . 
היא הבינה שאני בחיפושי עבודה ובמקום לבוא ולברר את הנושא או ליידע אותי שהיא עושה כזה מאגר ( בהנחה שהסיפור שלה נכון ) היא עשתה את הדבר הכי מטומטם שאפשר - פרסמה מודעה ולא טרחה להסתיר את שם החברה . 
בעד ונגד אולי כדי להגיע להחלטה , אני צריכה לעשות רשימת " בעד ונגד " . 
בעד להישאר : התרגלתי למקום העבודה , בעוד חצי שנה אני אקבל משכורת 13 , העבודה מאוד נוחה לי , אם אני אסע לטיול לא יהיו לי התלבטויות אם לעזוב את המקום או לא , כי אני לא רואה בו עתיד . 
נגד : פסיכו - בוס , התחום לא מעניין אותי , אין לאן להתקדם , ואולי אם אני אעבוד במקום אחר תהיה לי הרגשת סיפוק ואני לא אחפש לאן לברוח . 
שורה תחתונה : נראה לי שאני אמשיך לחפש " על אש קטנה " ואעזוב רק בשביל תפקיד עם שכר גבוה יותר או עם אפשרויות קידום ופיתוח קריירה . 
תוכניות לפעמים אני חושבת שאין טעם לתכנן לטווח ארוך , כי החיים כל כך דינאמיים ומשתנים כל הזמן . 
אם לפני שנתיים חשבתי שבזמן הזה אני אהיה בדרום אמריקה , נכון להיום דרום אמריקה נראית לי רחוקה מתמיד . 
מצד אחד , אני רוצה לכבוש את העולם , לחוות חוויות ולהתנסות בכל מני דברים , מצד שני אני מחפשת את החלום הבורגני והחיים הפשוטים . 
אני לא רוצה להתעורר בגיל 30 , אחרי חזרה מטיול של כמה חודשים , בבית של ההורים כי בדיוק חזרתי מטיול ושוב אין לי כסף , דירה ועבודה . 
למרות , שמה זה משנה אם אני אתחיל " לבנות " את החיים שלי בגיל 28 או 30 ? 
אולי אני צריכה לשבור עד הסוף את התבניות של " בחורה בגיל 30 אמורה לעשות X ולהיות Y " ? 
הרי אני לא מאמינה שיש " נכון " ו"לא נכון " באופן מוחלט . 
מחר יום חדש ואני מודעת לכך שלא משנה כמה אני אתלבט ואתחבט , לחיים יש תוכניות משל עצמם , מה שלא תמיד מסתדר עם התוכניות שלי . 
אולי הכי טוב זה לחשוב שיש איזשהי " תוכנית גדולה " שתתגלה בהמשך הדרך , כשאני שוב אבין שהכל קרה לטובה ושאם לא הייתי עוברת באותה הדרך , הייתי פחות X ממה שאני ... 
.. 
. 
השבוע נפתח בגילוי מרעיש כשהתברר שהבוס שלי יכול להיות הומני ואפילו להראות סימני אמפטיה . 
התופעה המוזרה הזו היתה תגובה לכך שבפעם השלישית בשנת 2006 ( וזאת למרות שעברו רק 15 יום מתחילתה ) נאלצתי לבקר בקופת חולים . 
אם היו אומרים לי שעד סוף היום כמות הביקורים תעלה ל - 4 לא הייתי מאמינה שזה אפשרי . 
סיפורים מהוריד עכשיו כשאני בפיג'מה , מול המחשב , בו זמנית אוכלת ומקלידה , נשאר רק סימן כחול כואב על היד שמזכיר את מה שקרה . 
בבוקר יום ראשון , כששכחתי שהיו לי בעיות בריאות , הלב דאג להזכיר לי ואחרי פרק זמן קצר כשראיתי שהדופק לא נרגע מעצמו , לקחתי את החפצים שלי ונסעתי הישר לקופת חולים , כדי לקבל תרופה לוריד שתחזיר את הלב לפעילות סדירה . 
כשאני במאוזן בחדר אחות , מחכה שהחומר שקיבלתי ישפיע , אני שומעת מישהו בחוץ מתלונן בקולי קולות שזה לא בסדר שהרופא מתעכב ובשביל מה קובעים תורים אם לא מכבדים את זה . 
האחות הסבירה לו שלפעמים יש מקרי חירום , אבל הוא לא נרגע . 
ברגע שיצאתי למסדרון , לחכות שהרופא יתן לי הפניה לקרדיולוג , הבחור קפץ ממקומו ונעמד בהפגנתיות ליד הדלת של הרופא , תוך כדי שליחת מבט עוין כלפי , כאילו אומר " את לא תיכנסי לפני , לא משנה באיזה מצב את " . 
לחץ בפעם הראשונה שזה קרה לי הייתי לחוצה בגלל המצב הכלכלי והחתימה על החוזה לדירה . 
הפעם , אחרי שזה קרה , ניסיתי לנתח מה היה שם ומה יכל לגרום לגוף שלי להגיב ככה . 
המסקנה היתה שהמצב הכלכלי היה הטריגר שגרם ללחץ , מה שכנראה גרם לדופק שלי לקפוץ . 
הקרדיולוג שהלכתי אליו ישר אמר לי לעשות צינתור ורק אחרי ששאלתי אותו על אלטרנטיבות אחרות ו " חלבתי " ממנו מידע , גיליתי שיש כדור שאפשר לקחת בזמן שהדופק קופץ , שיש בו את אותו חומר שנותנים לוריד ולא חייבים לרוץ לשולחן הניתוחים או להרעיל את הגוף 3 פעמים ביום עם כדורים . 
הקץ להטרדת הורידים ! 
עבודה חדשה ? 
תוך כדי הליכה מהקרדיולוג הביתה פספסתי שיחת טלפון מהמקום שהתראיינתי אליו ביום חמישי . 
מי שראיינה אותי השאירה הודעה קצרה וחביבה שאני אחזור אליה . 
כשהתקשרתי היא כבר לא ענתה והשאירה אותי סקרנית ללילה שלם . 
מצד אחד , חשבתי שאם הייתי ביום חמישי בראיון והיא התקשרה ביום ראשון , זה סימן שהעבודה שלי , אבל מצד שני הייתי מודעת לכך שעדיין יש סיכוי שהתשובה שלילית . 
כל מה שנותר לעשות היה לחכות ולראות מה מחכה לי למחרת - ניסוח מכתב התפטרות או אכזבה ? 
ענייני בחורים הבחור שדיברתי איתו ביום שישי נעלם . 
בגלל שהרושם שהוא השאיר לא היה מדהים , החלטתי לתת לו להעלם , מבלי לבדוק למה או לנסות לשנות את המצב . 
שוב נכנסתי לאתר הכרויות , שוב דיברתי עם בחור , ראיתי תמונה , הוא נראה לטעמי , קצת דיברנו וקבענו להיפגש . 
כבר בטלפון משהו בדיבור שלו הפריע לי , אבל אמרתי לעצמי " אל תפסלי , תני לו הזדמנות " . 
הוא קיבל את ההזדמנות בדיוק ביום שלא היה לי כח להשקיע בכלום . 
לא להתלבש , לא להתאפר , לא לסדר את השיער - נאדה . 
אז הודעתי לו שיבוא אלי , מצדי עם טרנינג , כי קר וגשום ולא בא לי לזוז מטר מהבית . 
אם זה נראה כמו ברווז ומגעגע כמו ברווז מה זה ? 
לא יודעת . 
לא קיבלתי את העבודה שרציתי וגם התברר שהבחור ממש לא מה שרציתי . 
עם העבודה זה נגמר תוך דקת שיחה , עם הבחור זה נמשך למעלה משעה . 
ניסיתי רק להסתכל עליו ולסנן את מה שהוא אומר . 
אם היו עושים לו דיבוב , הוא היה מתקבל לטלנובלה . 
לפי הפנג - שווי אני צריכה לעשות כמה שינויים דחופים בסביבת המגורים שלי . 
קיבלתי יעוץ ויש רשימה של דברים שצריך להזיז / לצבוע / לקנות ולשנות . 
אין לי מושג עד כמה זה ישפיע , אבל לא אכפת לי לנסות , כי בכל מקרה זה לא יכול להזיק . 
למה לכל דבר יש לפחות שני צדדים ? 
אם בבוקר חשבתי שאני לא יודעת אם אני רוצה לפגוש אותו עוד פעם או לא , בשעות הצהרים זה היה ברור יותר ובערב ההחלטה נפלה . 
לא מושכת דברים שלא מתאימים לי . 
למראה חיצוני אפשר להתרגל , אבל להתנהגות - ממש לא . 
לפעמים אני מצטערת שדברים לא יכולים להיות פשוטים יותר , בלי כל ההתלבטויות , בלי עיכובים בדרך למה שאני רוצה - שהכל יסתדר בבת אחת . 
מה שמנחם אותי זה שכמו שהכל נהרס תוך שניות ואני מתעוררת מהאשליה שהנה אני בריאה ו/או פוגשת מישהו מתאים ו/או מוצאת מקום עבודה חדש , באותה מידה דברים יכולים להסתדר תוך יום או דקה ( או כל יחידת זמן אחרת , לצורך העניין ) . 
אולי זה גם יקרה בלי דרמות ובלי טלנובלות , אלא בצורה פשוטה וטבעית . 
אולי ... 
.. 
. 
הזמן חולף , עובר , שלכת בשדרה , עלים עפים ברוח עוד מעט קרה דמותך שנעלמה בקצה הרחוב הצר אצלי שמורה לנצח כאוצר יקר " איזה ריקוד " של אילנית ברקע ואני נתקפת בפרץ נוסטלגיה . 
סופשבוע רגוע שלי צרבה לי דיסק עם שירים ישראלים ישנים ויפים , שחלקם גורמים לצביטה בלב , חלקם מעודדים אותי לשיר ו/או לרקוד ומקצתם מעלים בקצה העין דמעה או שתיים . 
ארוחת הערב היתה משובחת , הן מהבחינה הקולינרית והן מבחינת הנוכחות . 
היינו אצל חברה של שלי שקנתה דירת 2 חדרים במתחם באזל , בגיל 27 . 
כל אחד עם המזל שלו - יש אנשים שנאבקים בחובות ויש כאלה שקונים דירות ... 
.. 
. 
חזרתי הביתה ונכנסתי לאחד מאתרי ההכרויות , כדי לראות אם מישהו מעניין פנה אלי ואז התחלתי לדבר עם מישהו . 
כעבור כמה דקות עברנו לשיחה טלפונית ודיברנו במשך שעתיים . 
אני לא יודעת למה אבל משהו בו גרם לי להיפתח ולספר דברים שאני לא נוהגת לספר לאנשים זרים , אפילו קטעים נבחרים מהטיפול הפסיכולוגי שעברתי עלו . 
והוא מצדו זרק משפטים כמו " אני מקווה כשניפגש יתגלה שאת אהבת חיי " או " הלוואי שהיינו עכשיו ביחד על חוף ים באוסטרליה , שוכבים על הגב ומנהלים את השיחה הזאת " . 
אני סקפטית . 
לוי ? 
מה המצב ? 
לרגע לא הבנתי מי זאת . 
לא זיהיתי את המספר וגם לא את הקול מהצד השני של הקו . 
וחוצמזה , מי קורא לי בשם המשפחה ? 
? 
כעבור 20 שניות היא אמרה " זאת כץ " ובזאת התעלומה נפתרה . 
זאת בחורה שעבדתי איתה במקום העבודה הקודם ולא ראיתי ו/או דיברתי איתה כמה חודשים . 
חמודה , היא התקשרה כדי להזמין אותי למסיבת פרידה שהיא עושה ממקום העבודה . 
כשהגעתי לאותה עבודה היו עוד 2 " דפנות " אז קראו לי בשם המלא . 
שתיהן עזבו ונותרתי הדפנה היחידה , אבל מי שהכיר אותי מתחילת דרכי שם המשיך לקרוא לי בשם המלא . 
כץ ועוד כמה אנשים קיצרו את זה רק לשם המשפחה ועד שהיא לא התקשרה אלי היום , לא שמתי לב עד כמה זה מוזר שקוראים לי בשם המשפחה . 
אני מאוד שמחה שהיום בערב אני הולכת לפגוש כל מיני אנשים שאני אוהבת ולא ראיתי המון זמן . 
היתרון הכי גדול של העבודה ההיא היתה שהייתי מוקפת בחבר ' ה צעירים , חלקם מאוד משעשעים . 
יש רגעים מאותה עבודה שאני לא אשכח , כל מיני משפטים שהפכו לקאלט , שרק מהמחשבה עליהם אני פורצת בצחוק . 
המצב הכלכלי בכי רע בלית ברירה , נאלצתי לקחת הלוואה מההורים שלי , תוך כדי התחייבות לפקוח עיניים ולהפסיק להוציא כסף מבלי להתחשב במה יש או אין לי בחשבון הבנק . 
קיבלתי 2 החלטות שאמורות לעזור לי במבצע " הקץ לחובות " . 
הראשונה - לא ללכת עם כרטיס אשראי עלי והשניה - לעבוד על תקציב שבועי . 
לשים סכום כסף בארנק בכל יום ראשון ולדעת שאין לי יותר מזה ואני צריכה לעשות סדר עדיפויות - להחליט אם אני רוצה לקנות חולצה או לשבת במסעדה וכו ' . בנוסף , אני חייבת לתקצב מחדש את צריכת האוכל - להפסיק להזמין אוכל הביתה ולהכין לבד . 
לפי החישובים שלי , אם אני אעמוד בהחלטות שקיבלתי , עוד 8 חודשים אני אהיה בלי מינוס ובלי חובות להורים שלי , ובסוף השנה אני אסיים לשלם את ההלוואה שלקחתי ואהיה נטולת חובות לחלוטין . 
בשבוע הקרוב מחכה לי דייט , חזרה לחדר כושר , תשובה לגבי ראיון העבודה ולימוד איך לחיות עם תקציב , בלי כרטיס אשראי . 
בנוסף , אני מקווה לסיים את ספר הלימוד של קריאה בטארוט ולהתחיל להתאמן בפתיחת קלפים וקריאת העתיד . 
שיהיה שבוע טוב ! 
