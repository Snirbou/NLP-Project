את יודעת , רק לפני כמה ימים גיליתי שהקלידן של Radiohead נשוי לישראלית . 
ושלילדים שלו קוראים תמיר ועומרי . 
ושהוא הכיר אותה בהופעה , ברוקסן . 
קראתי כמה כתבות סנטימנטליות על הרוקסן , שנכתבו על ידי אנשים שהיו שם . 
קראתי וכל כך הזדהיתי . 
למרות שלא היתי שם . 
כי אני משער שלדור שלנו יש את הרוקסן שלו . 
ואנחנו נזכור אותו , את המקום שעליו מדובר , עד יומנו האחרון . 
כי יש לנו זכרונות משם על פני תקופה של כמה שנים . 
כי הזכרונות שיש לנו משם לא ניתנים לשחזור , כי הענקנו אותם זה לזה בתום לב . 
היתי יכול להרהיב ולהגיד שלא אכפת לי יותר מכל הנשים שיצאו מהבסיס ההוא , ושאני איבדתי . 
אבל שנינו יודעים שעל מה שלא אכפת ממנו , לא כותבים קטע בבלוג . 
אני מכיר כמה בלוגרים , ובכלל , שאצלהם הכל מחליק במורד הגרון . 
גם המועקה . 
והם משיגים , ומשיגים , ומשיגים , הכל ותמיד . 
עדיין לא השלמתי עם כך שמי שאני באמת , הוא לא אחד מהם . 
אני יכול להיות אינטליגנטי , אפילו שפוי , לפעול מתוך bona fide , לנסות בתמימות להציל את העולם , כמו שאני באמת . 
אבל רק את , למשל , היית יכולה להגיד לי אם יש לכל זה קשר לזכרונות ברי - הענקה . 
היתי מספר לך על חלום מסוים שחלמתי , כמה חודשים אחרי הירוט הראשון . 
החלום כלל בניין בן עשרות קומות , והופיעו בו רק שני בני אדם . 
אבל אין טעם לספר עליו , לא כאן , במדיום הזה , ולא בכלל . 
כי החלום ההוא קיבל מענה , אכזרי ככל שהיה . 
זה מעניין : כשאתה כותב בלוג במשך חמש שנים , חצי מהקטעים שלך הם בעצם תשובות שאתה מחפש לקטעים קודמים שכתבת , שנים רבות לפני כן , ושלמעשה נותרו פתוחים , נושאים זעקתם לשמיים וחסרי מענה . 
והנה , דווקא לחלום ההוא נתקבלה תשובה . 
זה באמת עובד : השמעתי את השיר , וקיבלתי בתגובה חתיכת come back to me the while . 
קיץ הוא העונה השנואה ביותר על שנינו . 
העונה שלנו . 
בית המשפט העליון של ארצות הברית קבע היום , בתיק מחוז קולומביה נ . 
הלר , כי התיקון השני לחוקה מבטיח לבני אדם יחידים את הזכות להחזיק ולשאת כלי נשק . 
קצת קשה לתאר עד כמה ההחלטה הזו צודקת וחשובה , ביחוד על רקע ההיסטוריה הארוכה של אחזקת נשק להגנה עצמית – והנסיונות הממשלתיים , ברחבי העולם כולו , דור אחרי דור , להגביל את הזכות לעשות כן . 
ארצות הברית , בל נטעה , היא עדיין ארץ קולקטיוויסטית , אך ההחלטה הזו מותירה אותה קצת יותר בגדר המקום האחרון שעוד נשאר על פני האדמה . 
מי יודע , אולי עכשיו יתחילו להתייחס שם לאובייקטים – בתור מה שהם : חומר דומם בלבד , ולסובייקטים – בתור מה שהם : בני אדם תבוניים , המסוגלים להבדיל בין טוב לרע ולפעול בהתאם . 
שכבנו על המיטה הקצרה שלה , בינות לגזירים ממגזיני מטאל . 
היא שאלה אותי מה אני הולך ללמוד . 
היא , שלומדת עיצוב מולטימדיה במכללה מוכרת - למחצה . 
עניתי לה . 
היא שיחקה את כל התפקיד , מההתחלה ועד הסוף . 
התפקיד החברתי הרצוי , המצוי . 
זה המציין את המיליון בתחתית האוקיינוס שהם התחלה טובה וגו ' . וכששאלה " למה דווקא ? 
" , מה יכולתי לענות לה ? 
שאני מתכוון לנסות - איכשהו , אני אפילו לא יודע עדיין בדיוק כיצד - להציל את העולם מציפורני הסובייקטיוויזם ? 
שמי שנותר אדיש לאחר שקורא את " במערב אין כל חדש " , מחזיק בתכונות אופי מסוימות , שאני לא אוחז בהן ? 
שאני חייב את זה לכמה אנשים שכוכבם דרך לפני מאתיים שלושים ושתיים שנים , חייב להחזיק את הלפיד בוער , ולו רק עבורם ? 
שאתה לא יכול לקרוא מחצית מהפסיקה העולמית כיום מבלי לאחוז בבטנך בחשש ? 
שאני מתקשה לשמוע שיר של נוער הצלילים מבלי להכיר בכך שבסדר , בגיטרה כבר לא אדע לצייר כך לעולם , אך המתיני , יש עוד דבר אחד , אחרון , שיכול להיעשות בכל זאת ! 
שיתכן ויש ממש באפשרות שסבא שלי , שחי דרך שתי מלחמות עולם , ישרוד כדי לראות את נכדו הבכור ניצב לפני הטריבונל הגבוה ביותר בארץ נתונה ? 
לא אמרתי לה דבר מכל אלו . 
כאשר מלים מסוימות שוכנות כליל מחוץ לתחום ההשגה של בן אנוש מסוים , הרי ציטוטן באוזניו כמוהו כשיחה בטלה על אודות אינסופיותו של היקום , מעבר לגלקסיות , מעבר לקואזרים , מעבר לכל החורים השחורים ופיתולי המרחב - זמן , היכן ששוכן האופק התקשורתי . 
כמוהו כשיחה באוזניו על האפשרות שבעוד כחמש - מאות אלף שנים , תגיע האנושות לדרגת התפתחות כזו , שתאפשר לה לבנות מאיץ חלקיקים שהיקפו ככל מערכת השמש , ולשחזר בו את המפץ הגדול בקנה מידה מלא . 
אחד לאחד . 
איני זוכר איזו תשובה קצרה ופשטנית עניתי לה , אזכור רק את ההקלה שחשתי ביודעי שלא אפגוש אותה שוב אי פעם . 
" לכתוב על כתיבה זו נגזרת ממעלה ראשונה או שניה ? 
" לוכד המשפטים נותר בלסת שמוטה . 
הוא היה מסתובב ברחובות , מבטיח לכל נער ונערה שהסתובבו עם מצלמה שילכוד את המשפטים שהתנודדו במוחם , נאבקים על הישרדות ובדרך כלל מפסידים . 
על השירות היה גובה תשלום , כמובן . 
אלא שהתשלום לעולם לא היה באחת משתי דרכים : כסף וסקס . 
הוא ידע שכסף וסקס הם שני הדברים האמיתיים היחידים שקיימים בעולם , ואם היה גובה בצורתם , הוא היה משנה לעד את הקטע הנכתב . 
הוא ניסה , אם כן , להתגבר על עקרון אי הודאות של הייזנברג , ולכן היה גובה בכל מיני דרכים אחרות . 
הוא היה נותן לילדות אימו עם ניקון גדולה להשאיר אותו ברקע של הפריים , ולבלוגרים עירוניים עסוקים בני עשרים ותשע להותיר קישור אליו בצדי הבלוג . 
אבל הגמול האמיתי שלו היה המשפטים שלעולם לא שכח . 
היה לו זכרון אינסופי ובידיו הופקדו המשפטים האמיתיים , האיכותיים . 
אלו שאחד מעלה בראשו תוך כדי ריצה מהירה אל האוטובוס . 
אלו שצפים ונעלמים באותה מהירות תוך התזת הבושם לפני הפגישה עם אהבת חייך . 
אלו שהגשם יוצר בינואר , על רציף הרכבת בתל אביב , כשהיא יודעת שהוא לא יתקשר יותר . 
לעולם . 
הסולן לא הבחין כיצד נקטע חוט החמצן היוצא מן האורגן במהלך ריקוד פוגו מסוים הם כבר לא מסתפקים בהריגת עמודי מיקרופונים הגשתי את ידי בתנועה זריזה וחיברתי את החוט למכשיר הנגינה לאורגן הקאסיו הלבן חזרה אל הפדאלים ואל המעגלים הנוצצים שבסופם מגבר עטוי שחורים . 
ידי הימנית היתה הגבול המפריד : קאסיוקור או גריינדקור ? 
בידי לבחור . 
אני , בורר הז'אנרים המוזיקליים . 
