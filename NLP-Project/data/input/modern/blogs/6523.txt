היום קמתי לצלילי קולה של אימי . 
היא דיברה עם אחותי בחדר הסמוך והודיעה לה שבשלוש יגיעו מתווכים לדירה , ועל כן יש לה רבע שעה להתכונן לכך . 
למשמע דברים אלה , בחרתי להסתתר מתחת לשמיכה ולעשות את עצמי ישנה , לפחות עד שהמתווכים ילכו . 
בזמן שזזתי מתנוחת שינתי בכדי לסדר את השמיכה כך שתסתיר אותי , חדרה למוחי ההכרה שהחדר שלי מבולגן . 
אומרים שכשהחיים מבולגנים כך גם החדר . 
המחשבה הזו גררה מחשבה נוספת על כך שאין לי מושג מה אני עושה בחיים שלי . 
הדבר הבא שאני זוכרת היה משמע קולות עמעומים ; צעקתו של המתווך דרך חלון חדרי לשותף שלו שחיכה לו למטה ואת אימי מציינת לו שלא לצעוק , כי ישנים . 
לעיתים אני מרגישה כל כך מגוכחת על כך שאני עושה את כל הדברים שאני עושה . 
מדוע אני מתחבאת מכל אדם הבא הבייתה ? 
מדוע אני לא מספיקה להתלונן על כך שאני 'לא', במקום לנסות ולהיות 'כן'. באחת בצהריים נשכבתי לישון . 
במהלך היום תקפה אותי חולשה שסימנה לי שהיום לא אוכל להפעיל את שרירי מפאת העובדה שהם חלשים מידי . 
כיוון שלא נותר לי דבר לעשות החלטתי שאנסה להעלם למספר שעות . 
בעודי שוכבת על מיטתי מכוסה בשמיכת המעבר הורודה בעלת ציורי הפרחים החומים הרגשתי רוח קרירה הבאה מכיוון חלוני . 
הצצתי לעברו ומזווית ראייתי יכולתי לראות עננים לבנים שוחים בתוך השמיים הכחולים . 
לפתע מחשבות החלו להציף את ראשי . 
מחשבות על רוח קיצית חמימה שבעבר נגעה בי לעומת הרוח הסתיוית הקרירה שצימררה את ראשי נטול השמיכה . 
מחשבות על כך שאיני אמיצה מספיק בשביל להיות כמו כל אחד אחר , ועל כך שאיני יודעת בדיוק מה אני עושה . 
לפני שהייתי מודעת לכך , הייתי בעולם החלומות . 
חלמתי על קירות גדולים שנמצאים בחדר שלי המהווים בסיס לשיפוציי הבית . 
חלמתי על שלושה גברים שונים המדברים איתי , ואפילו חלמתי על הצבע הכחול של הצהריים . 
כשהתעוררתי , גיליתי לבנה אחת קטנה מרחפת על פני שמיים השחורים . 
היום שוב חלף בלעדי . 
