פתאום רָגַש השקט . 
והנוצה הקלילה שכמו ריחפה בתוכי זה ימים ארוכים שינתה פניה והפכה לנהר שוצף , שעשוי לבלוע אותי לתוך מערבולת הקצף הלבנה . 
ורק אני , חותרת בהתמדה בתוך סירת הקאנו המאיימת להתהפך , ויודעת שיש בכוחי להגיע לחוף מבטחים ... 
.. 
. 
אחרי יותר משנה שלא הלכתי שם , היה בי הצורך לצאת להליכה בחוץ . 
לצאת מתוך הבועה הממוזגת והרועשת מהמוסיקה הקיצבית של חדר הכושר וללכת באותו המסלול שבו הייתי הולכת כמעט כל יום במשך שנתיים כמעט . 
קרובה למראות , לריחות , לקולות ובעצם קרובה לעצמי ... 
.. 
. 
ומעניין שהצורך הזה עלה בדיוק היום , ובעצם היה מפליא אותי אם לא היה עולה ... 
.. 
. 
ולמרות שהחֶברה הנעימה שהיתה אמורה להצטרף אלי הבריזה לי ( , טוב נו , הרי אני לא באמת כועסת ) , נשאו אותי רגלי לתוך אותו המסלול כאילו יש להן חיים משלהן , והשעה כבר שעת סוף אחר הצהריים , כשהשבת מתחילה לצאת ואני עוד מספיקה לראות את צבע הארגמן והזהב של השמיים במערב . 
ועם המגע של החוץ בא המגע עם הפנים שבתוכי . 
ועלו המחשבות , כמו אז , בימים של שמש , בימים של חושך , בימים של גשם , שהייתי הולכת ומנסה , תוך כאב חורך ודמעות זולגות , לפרוט אותן לפיסות פיסות ולהרכיב אותן בסדר כלשהו שיתן לי הבנה ואולי גם מנוחה לנפש . 
משהו שהיה שם , באוויר , זרק אותי לפתע שלוש שנים אחורנית , עם בלבול וחוסר ידיעה וחששות קדמוניים שבא מתוכם . 
והייתי צריכה לתפוס את עצמי וכמעט ממש לנער אותי מבפנים כדי להזכיר שמה שהיה בי אז איננו עוד , ובמקומו ישנה הידיעה שיש בי כוח להחליט ולבחור מה ואיך בכל נקודת זמן ומקום בחיי . 
וחלק ממני רָגָע , וחלק עדיין לא ... 
.. 
. 
אבוא אליך עד אין סוף . 
מתוך מפתח ירכי , נגיעות בטני , חלקת שערי . 
עד אין סוף אבוא אליך , עד אין סוף ... 
.. 
. 
שבת שלום חברים יקרים . 
אין לי מושג קלוש מי כתב את זה , כי לרגע אחד צרוף , זאת לא הייתי אני ... 
.. 
. 
מחשבות מתערבלות בתוכי . 
מערבבות עבר עם הווה ואולי עתיד , והתרגשות של שהייה עם אנשים שהאנרגיות ביננו זורמות . 
בסופו של יום , בשבוע שהגיע לסופו עם עליות תלולות וגלישות לנחיתה , קלה הרבה יותר ממה שחשבתי שתהייה ועם מקום שהתפנה לו מהתרגשות אחת ומוכן להתרגשות חדשה . 
אחרת . 
( פוסט מבולבל במקצת שמשקף במדוייק תחושות בו נכתב ) עלה מתוך שקית הנייר החומה שבתוך שקית הניילון הלבנה ואפף אותי לפתע , בבת אחת . 
העוצמה שלו היתה כל כך חזקה שכמעט נרתעתי , פיזית לאחור , ואחר כך רכנתי קדימה כדי לשאוף את הריח כולו לתוכי . 
רציתי להיות דיילת אוויר ב"אל על " . 
זה לא כל כך מופרך כמו שזה נשמע בשמיעה ( בקריאה ) ראשונה , כי גם הם רצו אותי , עד לשלב מסויים . 
זה התחיל ממש במקרה . 
חברה סיפרה לי על כך ששמעה שאל על מחפשת דיילות/ים גם מגיל 40 + ומשהו בתוכי ניצת . 
לא שתמיד רציתי להיות דיילת . 
ממש לא . 
מעבר לשלב בו כנראה כל בחורה צעירה חושבת / חולמת על זה ולרוב גם לא עושה דבר . 
גם לי היה השלב הזה , לפני שנים , שכנראה לקח כ 10 דקות תמימות בחיי ומתוך הידיעה הברורה שהיתה בי , אז , שאין בי מספיק יופי וכל דבר אחר שיגרום להם לחשוב ולהעיף עלי מבט נוסף , שמתי את זה בצד יחד עם מחשבות וחלומות נוספים שלא התממשו , והמשכתי בחיי . 
עליתי למשרד כשאני כבר מכרסמת את קצה הבאגט השרוף במקצה והקשה כל כך עד שפצע את החניכיים ואת החיך כשאני לועסת אותו ושוברת ומפצחת את הקרום הקשה שעליו . 
כמה ימים לאחר אותה השיחה ראיתי מודעה של אל על בעיתון . 
השארתי פרטים . 
קיבלתי שאלון די מפורט למלא . 
מילאתי . 
שלחתי . 
אמרתי לעצמי : מקסימום יזרקו אותו לפח , אני הפעם לא וויתרתי . 
המשכתי לכרסם את הבאגט , נוגסת בחוזקה ומתעלמת מהכאב החד שבפי בגלל הקרום הקשה והטעים כל כך שפוצע אותו . 
תוך כדי אכילה , אני מתחילה לקלף את הדגנים שעל הבאגט . 
את זרעי השיפון . 
החיטה . 
גרעיני החמניה . 
גרעיני הדלעת . 
מכניסה אותם לתוך פי וטועמת את הטעם המיוחד שיש לגרעינים הללו לאחר אפיה בתנור , את הריח שמשתלב עם ריח הלחם הטרי . 
זה היה סוג של נסיון בשבילי . 
ללכת עם משהו שאני רוצה , שאני חושבת לפחות שאני רוצה ולא לפסול אותו על הצד . 
ללכת מתוך ידיעה שיש לי , יש בי הרבה מה לתת ולהיות מוכנה לעמוד במבחן עבור זה . 
וכך החל תהליך של מספר חודשים שבמהלכו הייתי במבדקים , את חלקם עברתי בהצלחה גדולה את החלקם האחר , אותו חלק הקשור לדיבור באנגלית , בפחות . 
אבל קיבלתי הזדמנות שניה ואני הזדמנויות שניות לא מפספסת , וכך התחלתי קורס באנגלית . 
ותוך כדי , גם היה גם התקף הלב של ג . 
שהביא אותי לשבועיים בעיר זרה ולהתמודדות שלי ושלנו עם המחלה וההחלמה שלו . 
והעבודה החדשה . 
והשקט שהתחיל לצמוח בתוכי . 
האיזון . 
והחלום ... 
.. 
. 
רציתי לאכול את הבאגט שלי מול המחשב , להיות קצת עם עצמי , להכנס לישרא לקרוא ואולי גם לכתוב , אבל הבנות קראו לי לאכול איתן ולא רציתי להתעקש על הלבד שלי ובאתי . 
וישבנו לנו , משוחחות על דא ועל הא , ואני ממשיכה לכרסם את החלק ההוא שהקצבתי לי מתוך מקל הלחם הארוך והפריך עד תומו . 
מתענגת על הריח , על הטעם . 
על הכאב . 
והחלום בתוכי הולך ומתגבר ככל שהזמן עובר , ככל שאני מקדישה לו מתוך עצמי . 
עם ידיעה חזקה וברורה מאוד שאני רוצה את זה , על הקושי של העבודה עצמה ומתוך הידיעה שיש בעבודה הזאת דברים אחרים שמתאימים לי מאוד בתקופה הזאת של חיי . 
העבודה עם אנשים שונים ומגוונים . 
הנסיעות . 
המקומות שאגיע אליהם בחו"ל . 
האהבה שלי לדברים הללו . 
חוסר השיגרה לכאורה והגמישות הנדרשת ממי שעובד בעבודה הזאת . 
העובדה שזה הדבר הרחוק ביותר מכל מה שעשיתי אי פעם בימי חיי . 
מכל מה שהיה מצופה ממני אי פעם בימי חיי ... 
.. 
. 
ועברתי את הראיון באנגלית ואז הגיעו הסימולציות . 
הרגשתי שם הכי טוב שאפשר . 
הכי אני . 
במקסימום האפשרי . 
בנינוחות . 
וכשיצאתי משם ידעתי שאין דבר אחד שהייתי עושה אחרת כי מבחינתי הם קיבלו את פמה במלואה . 
אבל הם החליטו שלא . 
וכשסיימתי לאכול אמרתי להן , בלי שום קשר לכאורה שלפעמים טוב לאכול את הלחם בלי שום דבר מסביב . 
רק להרגיש את הטעם והריח נטו שלו . 
לחוות אותו עד הסוף . 
עם העונג . 
עם הבולמוס . 
עם הכאב . 
וגם את החלום ... 
.. 
. 
( אני מרגישה הרבה יותר טוב ממה שתארתי לעצמי שארגיש . 
מין עצבות שקטה שהיא בעצם סוג של נחיתה לאחר תקופה של עוצמות רגשיות גבוהות מאוד . 
אין בי אכזבה חורכת בכאב וצביטה בכל פעם שאני רואה מטוס ממריא או נוחת . 
כאילו הבנתי שהיה לחלום הזה תפקיד בחיי והוא הסתיים בדיוק בזמן ובמקום הנכונים לו . 
ולי . 
מודה ומחבקת כל אחת ואחד שכתב , דיבר , חשב , החזיק אצבעות , חיזק , עודד ותמך בי , כאן שם ובכל מקום ... 
.. 
. 
) אומרת , ביובשנות מסויימת הסיומת במכתב בו מודיעים לי שהתשובה היא שלילית . 
לא כי אני לא טובה כמובן , אלא כי נמצאו מועמדים מתאימים יותר , כפי שנכתב באמצע המכתב בן שלוש השורות הקצרות . 
ופתאום , באה עלי הקלה גדולה , והחלום שהייתי בו , שבמידה מסויימת חייתי אותו , בדמיוני , באינטנסיביות בחודשים האחרונים , התפוגג בבת אחת , כמו בועת סבון שקופה וצבעונית , איבד מזוהרו ונעלם ... 
.. 
. 
( תודה על כל התמיכה , העידוד והחיזוק גם כשלא ידעתם על מה ולמה . 
אני עוד אכתוב על זה . 
כשאתעורר מהההלם ... 
.. 
. 
) בדבר אחד בשבועיים האחרונים מביאים גם להתמקדות בתוך עצמי כשהפוקוס הוא כל כך עמוק בתוכי ולמה שקשור אלי , שאני כמו שוכחת לעיתים שישנו עולם ואנשים וחברים אחרים מסביבי . 
ידעתי את זה בתוכי , אבל הייתי צריכה כנראה מילים שיאמרו לי דווקא מהמקום שבא מאהבה , כדי שאתנער ואתעורר מתנומת " היפיפיה הנרדמת " שבה שקעתי בימים הללו . 
אני מאוד עייפה . 
עייפות שבאה משעות רבות של המתנה ומתח . 
עייפות שמביאה לידי פירצי בכי כמו תינוק שבוכה כי זאת הדרך היחידה להרפות את השרירים המכווצים בדריכות לקבלת משהו שמחכים לו כל כך . 
זה חזק ממני . 
המתח שבא מתוך הציפיה , מתוך הרצון החזק והמתחזק להתקבל , להגיע ולהיות שם . 
זה נמצא שם למרות כל המחשבות החיוביות ושברי התמונות שממשיכות להשרטט בראשי כמו סרט שרץ קדימה ואחורה , לעיתים באיטיות ולעיתים בפאסט פרוורד מטורף . 
ועם כל זאת , זה לא מפריע לי לתפקד ולעשות את העבודה הנוכחית שלי באופן הכי מרוכז כאילו אין בראשי דבר אחר מאשר הדברים שאני צריכה לעשות כדי שהעבודה במקום בו אני נמצאת כרגע , תתבצע באופן הטוב והיעיל ביותר . 
ואני שם , , כל כולי , באופן המלא ביותר והכל הכי נורמלי והכי רגוע , לכאורה . 
אבל סוג של מסיכה אני עוטה על עצמי בשעות שאני איתם , ורק המבט שנזרק כל הזמן לכיוון הטלפון המושתק והאדרנלין שמייבש את הפה וגורם לבחילה בתוכי אומרים שבעצם בפנים ישנה סערה מאוד גדולה . 
ועדיין אין שום תשובה ... 
.. 
. 
שאחז בי כשהתקדמתי לקראת תיבת הדואר שלי ( זאת של מכתבים שעשויים מנייר , לא הווירטואלית ) וההקלה שחשתי לאחר שלא מצאתי שם שום מכתב האומר " עברת/לא עברת " והמנטרה שמאז אני לוחשת לתוכי : הכל עוד פתוח פמה , הכל עוד פתוח , הם סימני המתח ההולך וגדל בתוכי מיום רביעי אחר הצהריים . 
זה התחיל בקטן . 
כמו פרפר בתוך הבטן שלעיתים מרפרף בעדינות בכנפיו ולעיתים בחוזקה כל כך גדולה שפתאום אני מרגישה אותה מתהפכת בתוכי . 
ושיברי תמונות . 
של המקום ההוא , אליו אני רוצה להגיע , של הוראות לזמן אותי לראיון הסופי , של הטלפון שאני אמורה לקבל , ואני כבר שומעת את המזכירה בצד השני מתאמת איתי את זמן ומקום הפגישה . 
את הפגישה עצמה . 
הכניסה הבוטחת שלי . 
החיוך . 
היד המוגשת ללחיצה עדינה אך גם נמרצת ובטוחה . 
והסמס ששולחת אחר כך לכל העולם ואישתו . 
והפוסט שיכתב מתוך ההתרגשות העצומה כל כך שכמעט מטיסה אותי , תרתי משמע לגבהים . 
שיברי תמונות ... 
.. 
. 
מישהי שעשיתי איתה דמיון מודרך לפני מספר חודשים אמרה לי : דמייני . 
דמייני את הדברים אותם את רוצה , יש לזה כוח חזק מאוד . 
ואני בכלל לא צריכה להתאמץ כדי לדמיין אותם . 
הם עולים בתוכי לאורך כל היום כולו , בין חלק זה או אחר לעבודה הנוכחית שלי , בין השיחות עם החברים לעבודה והחברים בכלל , ביני לבין עצמי . 
ועם שיברי התמונות ורסיסי הדמיון עולה גם המתח והרעד הזה בתוכי עד כדי מחנק כמעט . 
עד כדי רעידה וברכיים פקות כשעמדתי למול תיבת הדואר . 
ועדיין . 
עדיין הכל פתוח פמה . 
עדיין הכל פתוח ... 
.. 
. 
החובה שנקבעה בחוק לנהגים חדשים להיות מלווים ע"י נהגים וותיקים הביאה את ג . 
הבכור ואותי למקומות רחוקים . 
לאו דווקא פיזית , אלא בתוך היחד שלנו , שנעלם לו בשנים האחרונות עם ההתבגרות והגדילה שלו וההתכנסות לתוך עצמו . 
והדקות הללו , שנצברו לשעות , הפכו להיות מענגות ממש . 
שעות הבוקר של שבת , יש בהן משהו כל כך אחר ושונה משעות הבוקר של ימים אחרים . 
זאת לא רק הרגיעה והאיטיות שבהן אפשר לעשות את הדברים , זה הריח והאור השונים שיש בחוץ . 
ואנחנו נוסעים , לא רחוק מדי ויושבים לכוס קפה ונפתחת שיחה במקום אחד והולכת לה למקומות וכיוונים אחרים לגמרי ... 
.. 
. 
