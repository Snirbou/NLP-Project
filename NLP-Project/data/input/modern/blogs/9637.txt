לא אני , זה בטוח ( ) . בוקר של ערב החג האחרון ( תודה לאל ) ובמערב , מעל הים , שמים אפורים , כמעט שחורים מעננים וריח רענן של גשם באוויר . 
טיפות זעירות שיורדות בזמן הנסיעה למשרד ( ומשאירות סימנים חומים על המכונית שכבר שכחה מה הוא צבעה המקורי ) , ואנפה לבנה שראיתי בכיכר נותנות את הטאצ' האחרון בתפאורה להצגה שגם היא בעצם סוג של פרומו לפני סערת החורף ... 
.. 
. 
ואני מסתכלת על כל זאת בעיניים מצומצמות ובוחנות ויודעת שכל הנסיונות שלי להתעלם מהנעשה מול עיני הם לשווא והגיע הזמן להפנים את העובדה שהקיץ פשוט חלף ... 
.. 
. 
ולנסות גם להינות מכך ... 
.. 
. 
היום החג האחרון . 
וטוב שכך . 
לא בגלל שלא היה לי טוב , להפך . 
זאת היתה תקופת החגים הראשונה מזה שנתיים שיכולתי להינות , ונהנתי בה באופן השלם והמלא ביותר , בלי להיות חצויה , בלי לרצות להיות עם מישהו אחר , בלי לחכות לסיומם כדי להיות עם אותו אחר , בלי להתגעגע עד לכאב , בלי להרגיש שאני מגיעה לקו הגמר שלהם חסרת אוויר ונשימה כמו הרץ האחרון במרתון באולימפיאדה . 
ובכל זאת . 
אלו האנרגיות שלי שלא מסתדרות כבר עם שבועות שבנויים מיומיים עבודה או כל פעילות כזאת או אחרת ואחר כך שלושה ימי חופש . 
אני לא יכולה להכיל בתוכי כל כך הרבה חופש , מנוחה , רגיעה ובטלה . 
אני הופכת לחסרת מנוחה / עצבנית כשאין לי את האפשרויות היומיומיות להוציא את האנרגיות שבתוכי . 
וזה לא אותו חוסר מנוחה שהיה בי בשנתיים האחרונות , שבא ממקום שבו היה חסר בי " משהו " ורצתי ריצה ארוכה וחסרת נשימה כדי להשיג את אותו ה " משהו " , ממקום שבו למעשה לא יכולתי להיות אני עם עצמי כי עד כמה שרציתי להיות לבד , מהלבד הזה , פחדתי לפעמים עד כדי מחנק ... 
.. 
. 
זה המבנה הבסיסי הנוכחי שבי . 
שהוא למעשה תמיד היה כך , רק שהאנרגיות שהיו בי בעבר , הופנו למקום אחר , לשרידות היומיומית , וכך הם מילאו את הצרכים שלי אז . 
והיום אני צריכה לנתב ולהוציא אותן אחרת , באינטנסיביות חזקה יותר ולאורך זמן ארוך ומוסדר יותר כשהחגים והחופשים שצצים לי פה ושם כפטריות אחר הגשם , עוצרים בי ומשאירים בתוכי תחושה מתסכלת משהו , כמו אצן שריצתו הופסקה מטרים ספורים לפני סיומה וכל האדרנלין עדיין זורם ושועט בעורקיו ... ( איזה דימויים נפלו עלי הבוקר ... 
.. 
. 
) . 
וזה מחזיר אותי לסתיו . 
לעננים , לאפור שבחוץ , לריח , לגשם שיורד פה ושם הבוקר . 
לתחושות של סיום והתחלה ... 
.. 
. 
למחזוריות . 
למהותו של החג היום ... 
.. 
. 
חג שמח חברים יקרים , עם העצב על סיום הקיץ והשמחה על רעננות הסתיו ... 
.. 
. 
ושלום חנוך היה מצויין . 
זו רק אני שלא התחברתי לשירים , למוסיקה ולשום דבר שהיה על הבמה או על הרחבה שמולה ... 
.. 
. 
כמו משפטו האלמותי של ג'ורג' בסיינפלד : " זאת אני לא הוא ... 
.. 
. 
" . 
ובעצם , כך זה תמיד ... 
.. 
. 
הם עמדו בקדמת הבמה , עם אותם השטיקים שעוברים איתם בשלושים + השנים שהם נמצאים במוסיקה הישראלית . 
כל אחד מהם אמן יוצר ומשפיע בסדר גודל זה או אחר וביחד , במשך יותר משעתיים רצופות , הם פשוט הרימו את התיקרה באולם . 
חלקי להקת כוורת / דודה / גזוז : דני סנדרסון , גידי גוב , אלון אולארצי ' ק , אפרים שמיר והליידי שבחבורה עם קול מלא וחזק , מזי כהן . 
ומעליהם , על במה מוגבהת מעט , עמד הדור הצעיר ( קלידן , מתופף ונגנית כלי הקשה ) , שחלקו אולי אפילו לא נולד כשהם מתו ( כמו שאמר גידי גוב , בהומור האופייני הדקיק והציני משהו , האופייני לו ) והסתכלו עליהם , על הנפילים המשתוללים על הבמה בחיוך סלחני משהו ... 
.. 
. 
וכך היה גם באולם . 
שילוב מעניין של אנשים שזוכרים אותם מההתחלה , עוד בלהקת הנח"ל המיתולוגית , שלא נדבר על כוורת שמזמן עברה את שלב המיתולוגיה ויושבת לה למעלה על האולימפוס , וצעירים , עד צעירים מאוד ( כמו אותה היילדה בת 4 - 5 מהשורה הראשונה , שהדהימה אפילו אותם עם ידיעה מושלמת של מילות השירים , עלתה לבמה ושרה בבטחון גמור את " תה עושה סחרחורת " ) שמכירים את כל השירים שלהם בעל פה כאילו הם שומעים אותם יום יום ברדיו ... 
.. 
. 
הם נהנו שם על הבמה . 
אפשר היה לראות את זה בכל דקה , אפשר היה להרגיש את זה ... 
.. 
. 
אינטימיות חברית קרובה של אנשים שמכירים אחד את השני כבר עשרות שנים ולמרות זאת , עדיין , אוהבים לעמוד ביחד על הבמה לנגן , לצחוק , להעביר קטעים ( הירידות של דני סנדרסון וגידי גוב על רמת גן הביאו לפרצי צחוק היסטריים באולם ) , לעשות את אותם השטיקים שוב ושוב ולצחוק מהם כאילו זאת הפעם הראשונה . 
ולשיר . 
והיו שם כל השירים . 
שלהם כקבוצה מלהקת כוורת , דודה , גזוז , שלהם בנפרד , כדני סנדרסון , גידי גוב , אלון אולארצ'יק , אפרים שמיר וגם מזי כהן ( " עכשיו את יודעת " ) ושוב ראיתי עד כמה חיבור נכון של מילים , מנגינה ואנשים יכול להרים את התקרה ואת הקהל גם יחד ... 
.. 
. 
אני אפילו לא יכולה לומר שהם החזירו אותי אחורה , לשנות הנעורים שלי , כי אז , בשנות הנעורים שלי לא אהבתי אותם . 
אם לדייק , אפילו לא סבלתי אותם . 
לא את כוורת , ובוודאי שלא את דודה וגזוז . 
מילות השירים עשו לי פריחה והמנגינות הביאו לי את הסעיף . 
משהו בי אז , לא יכול היה להתחבר אליהם . 
ואתמול , עם העייפות הגדולה שנפלה עלי בסוף היום האינטנסיבי שעבר עלי ( כולל פגישה עם חברות בין העבודה להופעה ) והיכולת לנמנם בתחילת ההופעה יחד עם המוסיקה הסוחפת ולאגור כוחות מחדש , הם מצאו אותי עומדת על הרגליים , יחד עם כל הקהל באולם , רוקדת ושרה : " היי יו - יה אני שואל היי יו - יה אתם עונים היי יו - יה האם זה פייר ? 
היי יו - יה אתם לא יודעים " . 
הם לא רצו ללכת ואנחנו לא רצינו שילכו . 
רצינו להשאר שם , עם המוסיקה הסוחפת , האנרגיות הזורמות , עם החיוך על הפנים ( אלון אולארצי ' ק לא הפסיק לחייך במשך כל ההופעה כולה ) והגוף שלא מפסיק להתנועע ... 
.. 
. 
והעונג . 
העונג הצרוף ... 
.. 
. 
עכשיו אני מחכה להופעה של שלום חנוך . 
מחר ... 
.. 
. 
כשראיתי אותן עומדות בדממה , איבדתי את שרידי יכולת ההתאפקות שלי ... 
.. 
. 
תמימות למראה , עיצוב נקי ומוקפד , עם נגיעת טעם נוספת , מסודרות בשורות בתוך הקופסא הירוקה עם הלוגו בצבע זהב ... 
.. 
. 
ובתחילה דווקא שמרתי על איפוק ... 
.. 
. 
כשהציעו לי לבחור מתוך ההיצע ביקשתי שתיים ( רק ! 
) , וקיבלתי . 
הנחתי אותן על השולחן מולי , נתונות בתוך עטרת נייר חומה , והחלטתי לחכות איתן לקינוח של אחרות הצהריים . 
אבל האופן בו הן עמדו , חשופות ופתוחות לרווחה על הדלפק שממוקם אסטרטגית באמצע המשרד העלה בי פרץ תשוקות וכוחות קדמוניים שפשוט לא הקשיבו לשום מילה של הגיון צרוף ורצו רק להרגיש את הטעם השוקולדי המתמוסס בפה . 
וכך מצאתי את ידי נשלחת ולוקחת אחד ומיד לפה . 
אחחחח ... 
.. 
. 
ועוד אחד . 
אלוהים ... 
.. 
. 
מסופקת לרגע , את השלישי בחנתי בעיניים חודרות ואני רק זוכרת שהוא היה בצורת לב . 
את הרביעי אני בכלל לא זוכרת שלקחתי ... 
.. 
. 
אני לא יכולה לתת תאור מפורט של הטעם ומה היה בפנים אני רק זוכרת שוקולד . 
שוקולד . 
שוקולד . 
פרלינים של שוקולד מ " Harrods " בלונדון ... 
.. 
. 
ואני בכלל אדם של מלוחים ... 
.. 
. 
( ועדיין נשארו לי אותם השניים לקינוח ... 
.. 
. 
) שבוע מתוק חברים יקרים , שבוע של איבודי שליטה ושחיתויות קטנות ומענגות ... 
.. 
. 
בסופו של דבר , ובגלל שהיא כל כך רצתה להגן עליה היא עשתה בדיוק כמוה ... 
.. 
. 
לאחר מלחמה סיזיפית של להחזיק את הראש מעל המים ולשמור על מראית עין לפחות של חיים נורמליים , בבלבול שבין אהבה ומין כשהיא כל כך צמאה למגע וטועה לחשוב שכל מגע הוא אהבה , לאחר שהיא מבינה שלא משנה מה תעשה הסביבה תסתכל עליה ועל אימה בדרך מסויימת מאוד , היא מחליטה , מתוך חוסר אונים נואש ומתריס שאם כך , אז עד הסוף ... 
.. 
. 
" אל תבכי , אני אהיה בסדר , אני אראה אותך בבוקר " אמרה לה רותי , האמא שלה שבעצם היא הבת שלה והיא האמא שלה , וכך שוב ושוב בהיפוך תפקידים שאף אחת מהן לא מצליחה כמובן לקיים באופן מלא ומוצלח . 
וכשהיא עומדת שם , מרוחה באיפור מוגזם שמתחיל להמרח על פניה , על גופה שמלה חדשה וסנדלים גבוהי עקב , שקנתה בכסף הראשון שהרוויחה כשהחליטה שאם אי אפשר להילחם אז עדיף להצטרף , ודמעות זולגות מעינייה בדממה שהיא צופה באמא שלה מתמרחת בצבעי המלחמה לקראת היציאה לקרב היומיומי שבו היא מפסידה בכל פעם מחדש , היא בוכה הפעם לא על אמא שלה , היא בוכה , הפעם , על עצמה ... 
.. 
. 
" אור " . 
סרט קשה . 
סרט שנשאר . 
סרט שמספר על עולם ואנשים שקיימים לצידנו . 
אנחנו רק לא תמיד רואים אותם ... 
.. 
. 
( והביקורת המלאה תהייה כמובן אצל הפסיכופת ) אני מורידה מעצמי כל אחריות בעניין . 
זאת היא שאשמה בכל , וגם אמרתי לה את זה . 
היא אשמה בעובדה שעל רגלי נעולות כרגע נעלי שפיץ בצבע אדום / בורדו . 
נעליים שמבחינתי , הגיזרה שלהם היא גיזרת הפרחה האולטימטיבית ... 
.. 
. 
תגידי , שאלתי אותה לאחר שיצאנו מהחנות כשאני עדיין לא מאמינה שאני נועלת את הדבר הזה , תגידי אני לא נראית כמו פרחה ? 
מותק את , אפילו אם תתאמצי , לא תוכלי להראות פרחה , ענתה ואני חייכתי באישור ... 
.. 
. 
רגע , בעצם למה לא ... 
.. 
. 
? 
( נו , שום דבר לא יספק אותי ... 
.. 
. 
) . 
ימים של המתנה , של חוסר מעש רציני , של בין החגים . 
ימים של ישיבה עצלה בבית קפה , על פוקצ'ה גבינה חמה ומותכת ורוקט , קפה חזק וטוב , על קרואסון חמאה שיצא בזה הרגע מהחנות ועוד כוס קפה , הפעם לשם שינוי ללא קפאין כי כבר הרגשתי את עודף הקפאין מפמפם לי בעורקים וכמעט מטיס אותי לשמיים ... 
.. 
. 
ימים של בטלה לֶאָה מצד אחד , ופעילות רבה מצד שני , תחושות של זרימה ושל שייט איטי ... 
.. 
. 
ימים של המתנה לפני החורף ... 
.. 
. 
ימים של ציפיה ... 
.. 
. 
ימים של ידיעה ... 
.. 
. 
שבת שלום חברים יקרים , שבת של שמיים כחולים ושמש מחממת , אבל הריח , הריח הוא של הסתיו ... 
.. 
. 
