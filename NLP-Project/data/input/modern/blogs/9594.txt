אני חלק מהמקום ההוא שמהווה סוג של מקלט לשיברי מילים , משפטים . 
לאותיות שעפות באוויר הלילה , ומתחברות לכלל תהייה פנימית , כאב גדול או סתם צורך שלא יכול לבוא לידי מימוש . 
כבר שלוש שנים , וכאילו כך מאז ומתמיד , וכל פעם היא כמו הפעם הראשונה ... 
.. 
. 
( מאותם הפוסטים שזאת הבהירות המקסימלית בה הם יכולים להכתב ) . 
לא אכלתי היום ארוחת בוקר . 
כדי להבין את גודל משמעות המשפט הזה יש לקרוא אותו בשנית : לא אכלתי היום ארוחת בוקר . 
זה לא קורה . 
נקודה . 
אין מצב שאני אצא מהבית ללא ארוחת הבוקר , אין מצב שאני אתפקד ללא ארוחת בוקר . 
לא משהו מסובך ויצירתי , אבל נחוץ לגמרי להתחיל איתו את היום . 
כוס קפה כמובן , שבלעדיה אין לי מושג אפילו איך קוראים לי , וקערת יוגורט עם דגנים או גרנולה ודבש . 
האמת , כבר אתמול ראיתי שהיוגורט נגמר אבל משמעותה של ידיעה כה חשובה וקריטית זאת עבורי , משום מה , נגוזה ממוחי וכך ניצבתי היום בבוקר מול המקרר הפתוח וחסר היוגורט כשההבנה הולכת ומתגבשת בתוכי , שבפעם הראשונה מזה שנים רבות מאוד , אני הולכת לעבודה כשבבטני מקסימום כוס קפה קר . 
לא נורא , ניחמתי את עצמי , זאת הזדמנות לאכול מהסנדביצ'ים הכה מעוררי תאבון של לירון איש הסנדביצ'ים וה " מיצטרי " שבא לבקר אותנו בעקביות מעוררת הערצה ( ) בכל בוקר בבוקרו . 
ואכן , כך היה . 
והסנדביץ ( להלן : הסנביץ ' , כפי שכתוב על הסנדביצים העטופים במכולת שממול ) היה טרי וטעים להפליא , וטרפתי אותו בלי להותיר פירור . 
אבל משהו השתבש . 
בלי לדעת מה ולמה בדיוק , פתאום הרגשתי הפוכה . 
כאילו לקחו אותי וכמו בגד , הפכו אותי פנים / החוצה ונשארתי חשופה ורגישה לכל נשיפה ונשימה . 
ושום דבר משיגרת היום יום לא היה כביום רגיל . 
איטית ושקטה מכרגיל עושה את הדברים שאני מעיפה כמו רוח סערה ביום רגיל , מרגישה את הדקות נוזלות בתוכי כאילו הפכתי לשעון חול אחד גדול . 
הפוכה . 
אפילו כותבת פוסט באמצע היום . 
פמה שנשבעת שלא תצא שוב מהבית ללא ארוחת הבוקר המזינה שלה ... 
.. 
. 
תיאר א . 
הצעיר במדוייק את תחושתו הגופנית שתאמה להפליא את קול הנכאים בו הפציר בי לבוא ולקחת אותו הביתה מאהובת נעוריו הנוכחית ( שנה וחצי היום . 
הם חוגגים את זה . 
וברצינות ) . 
וכמו תמיד , כשהוא נלוש ע"י החיידק המסתורי שתקפו עולה בו כמובן משהו רך שנותן לי לגעת בו , בגוף וגם בנפש , כאילו אותו הילד הקטן שתמיד היה מוכן להתערסל בזרועותי , צץ מתוך עורו של בן הנעורים המחוספס בימים כהרגלם . 
ומתוך השיחה הקלילה שניהלנו בדקות הלא ארוכות עד לבית עלתה העובדה המשמחת שטוב לו בבית הספר התיכון אליו הגיע עד כדי כך שהודה בפני שהוא אוהב ללכת לבית הספר ( ! ! ! ) ואולי אפילו ילך מחר , למרות שלפי מגע ידי במצחו הלוהט והרטוב מזיעה קרה לחילופין הוא לא יזוז כנראה מהבית . 
ואחר כך עלה הצורך להודיע לחבר שתכנן לבוא אליו בשעה הזאת של הלילה שלא יבוא , אבל א . 
שהודה בפני שאינו מסוגל להוות את הסיבה לביטול ( דהיינו , בגלל שאינו מרגיש בטוב ) , האשים והעליל עלי את הסיבה האמיתית ( " וואלה , מצטער אחי אבל אמא שלי מה זה מתקרצצת עלי , חבל על הזמן " ) לביטול הביקור המתוכנן . 
אבל למה אתה הופך אותי לכלבה בסיפור הזה , שאלתי בתמהון . 
אמא , אל תקחי את זה קשה , אבל את תמיד כלבה , ענה בחיוך ... 
.. 
. 
ומשום מה , ובאופן מוזר להפליא , מצאתי בזה מחמאה ... 
.. 
. 
לָמה אני עדיין נכספת לדברים שכנראה תם זמנם להיות , אם ( בחלקם ) היה שם משהו אי פעם ... 
.. 
. 
? 
לְמה אני נכספת באותו עולם שבראתי לי בדמיוני , לזמן שהיה בעצם קצוב מתכתחילה , לאוסף כמיהות ותשוקות שהיו כנראה רק בנשמתי ... 
.. 
. 
? 
הייתי צריכה להכנס הביתה , לתוך עולמם של בני עשרה שהיו יומיים ללא הורים כדי להשיל מעלי בבת אחת את שלוות והנאת סוף השבוע בבועת בית המלון הכה אקסקלוסיבי ויוקרתי שבו בילינו את היומיים האחרונים . 
וזה מצטרף למועקה שתמיד עולה בי עם סיומה של כל חופשה כשאני צריכה למצוא בתוכי את הכוחות לצאת מתוך המציאות הלא מציאותית שחופשה מכניסה אותך לתוכה שבה השאלות הקשות מסתכמות ב : מתי נלך לאכול , מה נאכל , מה נעשה אחרי האוכל . 
אני מוצאת את קו התפר הזה שבין סיום החופשה לחזרה לחיים קשה לעיתים מנשוא . 
אבל אני סתם מקטרת , כי היה טוב . 
היה אפילו טוב מאוד . 
בפעם הראשונה אולי בשלושת השנים האחרונות יצאתי לחופשה ויכולתי ליהנות ממנה במלואה . 
על כל כולה . 
לחוות ולמצות כל שעה , דקה ושניה בלי להיות חצויה . 
בלי להרגיש חנוקה . 
בלי לרצות להיות במקום אחר . 
עם מישהו אחר . 
וזה , מבחינתי , סוג של מתנה שנתתי לעצמי אפילו בלי להיות מודעת לכך . 
אכלנו ( מצויין ) . 
הלכנו הרבה ( על הטיילת עד ליפו ובחזרה , עד לחוף גורדון ובחזרה ) . 
טיילנו וראינו מופעי רחוב מקסימים . 
ישנו טוב . 
קראנו ( ספרים ואת כל העיתונים עד המילה האחרונה , כולל מדורי הרכילות של מקומוני העיר הגדולה . 
הידעתם ? 
סנדרה רינגלר נישאה לשף המאמי הכה מאמאם ומקסים שגב משה וקיבלה ממנו טעבעת עם לבבות יהלוים , הידעתם ? 
מאיה בוסקילה צילמה את הקליפ החדש שלה בוילה של בר " יש לי רק הבעה אחת על הפרצוף " רפאלי , הידעתם ? 
בעצם לא , לא ידעתם וגם לא יקרה שום דבר אם לא תדעו ... 
.. 
. 
) . 
נשרפנו בברכה ( כן , הבאתי קרם שיזוף , כן , שכחתי אותו בחדר למעלה והתעצלתי לעלות שוב , כן , אני יודעת מה הסכנות הנשקפות לי , וכן , זה קורה לי - לשבת חשופה לשמש - בערך פעמיים בשנה אז נשאר בחיים כנראה ) . 
רווינו את הנוף האורבני של תל אביב - יפו מצד אחד ואת הים הכחול מצד שני עד לבחילה כמעט . 
והיינו שלווים ורגועים ... 
.. 
. 
עד שפסענו לתוך הבית , והמציאות האמיתית שלנו טפחה על פנינו ... 
.. 
. 
שבוע טוב חברים יקרים , נחתי את עצמי לדעת , עכשיו אני צריכה להתרגל לחיי מחדש ... 
.. 
. 
( בנתיים , החתולים שמחים לבואנו ועכשיו נשאר לתת לבית צורה חדשה ונורמלית עד כמה שאפשר ) . שבה אני מרגישה שדווקא מתוך הרבה דברים לכתוב עליהם , אני לא מצליחה להוציא דבר . 
כמו בעין הסערה . 
שהיא שקטה עד כי הדממה צורחת באוזניים ואילו מסביב מהומת אלוהים . 
ובתוך המהומה הדמומה הזאת , אני מתחילה משפט ומפסיקה אותו . 
ואחד נוסף . 
ושוב . 
ומנסה בשלישית ומרגישה כאילו המשפט חסר טעם , סוג של פארווה שמשאיר יובש בפה ותשוקה לחוש טעמים מוגדרים . 
וככל שאני מנסה יותר , זה כאילו בורח ממני . 
בורח לי . 
ואז אני מבינה שלא . 
הפעם לא . 
ומרפה . 
אבל לא באמת , כי בסופו של דבר כתבתי את זה . 
מהפחד . 
באמת מהפחד . 
שאם אפסיק , זה יעלם לגמרי ... 
.. 
. 
שבת שלום מוקדמת היום חברים יקרים . 
שלושה ימים בבועת בית מלון , סיום הכי מתאים לימים סעורים ... 
.. 
. 
" ... ואחרי ששילמה לבחור בדלפק על השיחה וכשכבר כמעט עמדה בדלת , הסתובבה וחזרה אל הטלפון , ורגע עמדה ובהתה כתוהה מה היא עושה פה ... ואצבעותיה כבר חייגו מעצמן את הספרות שהיא הכירה את המוסיקה שמפיקים הלחצנים שלהן בכל טלפון שאי פעם עמדה לידו , והוא הרים את השפופרת מיד ... וכאילו חיכה לה ליד הטלפון בכל השנים האלה . 
קולו המהיר אפילו כשמעירים אותו , " הלו " נמוך , חודר . 
והיא התאבנה ... ואחר כך פלט שוב " הלו " , שונה לגמרי , כמעט מובס , והיא ניתקה מיד , ורק אז תפסה מה עשתה . 
עמדה בברכיים פקות ולא ידעה מה עכשיו ולאן תוליך את עצמה ... ואז בשתי ידיה אחזה בשפופרת , ובכל כוחה הידקה אל פיה את האפרכסת המסריחה מרוק של זרים , ומבעד לזה ולצפצוף הקו הֵעֵרתה לו בלי אף מילה את תוכה , בבת אחת ובלי יכולת לעצור גילענה את עצמה לתוכו וצעקה ובכתה וצחקה והבטיחה והתחננה , והסבירה למה כן ולמה לא ולמה מוכרחים ואי אפשר ואין חיים בלעדי וקרועים תמיד באותו המקום ומקללים את הרגע וקמים לתחייה ועוד ובלי סוף ... " ( דוד גרוסמן , " בָגוף אני מבינה " - הסיפור : איטרוף ) . 
התמודדות ראשונה שלי עם דוד גרוסמן והכתיבה שלו בספרהרכבת הנוכחי שלי שבלי לדעת לקחתי אותו לדרכי היומיומית וגיליתי בו , בדרך מסויימת , את חיי , את חיי בשלוש השנים האחרונות . 
והקטע הזה , קראתי אותו הבוקר , כשהרכבת יצאה מהתחנה מעירי שלי , ונסעה לה מזרחה דרך הגבעות הנמוכות בשיפולי השדות שלרגע קצר בלבד נותנות תחושה של מקום אחר לגמרי . 
ובכיתי . 
אני מגיעה להחלטות שבוקעות בתוכי מתוך התנסות , מתוך הבנה של הלב . 
ואני יכולה גם לפורר אותן לרוח בכל רגע , בכל דקה , בכל נשימה ונשיפה . 
אני יכולה ... 
.. 
. 
מתוך אותה הבנה שמתגבשת בתוכי כשאני מבינה שישנם דברים שאין בכוחי לעשות איתם דבר . 
זה אותו מנגנון פנימי , חבוי , שפעולתו מפליאה אותי בכל פעם מחדש , עם היכולת שלו לתת לי לחוש את הדברים במלוא עוצמתם , אם בהנאה או בכאב מדובר , ולעצור , שניה לפני שזה כואב יותר מדי , לפני שזה מגיע למקום של חוסר תכלית וחוסר תוחלת , שממנו היציאה חזרה למציאות קשה , ולעיתים בלתי אפשרית ממש . 
ואותו מנגנון כמו מחדיר בי את ההכרה לעורקים , מזרים אותה בוורידי יחד עם בועיות החמצן שקושרות את הדם , מגיעה לנישמתי ומביאה בי שלווה ... 
.. 
. 
מפתה . 
לוהטת . 
בוהקת . 
אדומה . 
לוחשת . 
מחממת . 
מרגיעה . 
מהפנטת . 
משכיחה מאיתנו שאם מתקרבים אליה יותר מדי היא גם שורפת . 
מכאיבה . 
חורכת . 
לפעמים מספיקה כוויה אחת כדי להפסיק . 
לתמיד . 
לפעמים , שוכחים . 
מסתכלים על הגלד הוורדרד המכסה את הכוויה , וחושבים שלמדנו את המרחק הבטוח ממנו אפשר להתקרב , לחוש ולא להשרף , ומנסים בשנית . 
אבל הכוויה השניה נצרבת מבפנים , ואותה , כבר לא שוכחים . 
וכל אש היא נכונה ומתאימה למקום ולזמן היאה לה , ואין אש אחת דומה לשניה ... 
.. 
. 
פמה שלמדה את השיעור שלה היום ולא מתכוונת להבריז מבית הספר בזמן הקרוב ... 
.. 
. 
מי הקרח של מראית הדה ז'אוו מילאו בבת אחת את עורקי , מטלטלים אותי ברעד מזמן עבר , מביאים אותי לידי הכרה שישנם דברים שאולי כדאי להניחם להוותר בשלוותם בעבר ... 
.. 
. 
אני מתאפקת בכל כוחי לא לשנן בתוכי את המנטרה : טפשה . 
מטומטמת . 
עיוורת . 
בנתיים זה די מצליח ... 
.. 
. 
קצת ... 
.. 
. 
