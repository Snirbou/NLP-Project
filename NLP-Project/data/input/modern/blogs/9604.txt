רק מתוך שפתי החשוקות אני מרגישה פתאום את המתח שנמצא בי כנראה לאורך הזמן . 
בלי שאשים לב אני נוהגת להדק בחוזקה , בזמן מתח או חוסר מנוחה , את לסתותי ורק לאחר זמן מה כשבעצם הכאב הוא זה שמעיר את תשומת ליבי לעובדה , אני הופכת להיות מודעת לכך . 
ולכאורה אין סיבה למתח הפנימי . 
יום של סידורים וגם ארוחת צהריים יחד . 
ג . 
ואני . 
אנחנו מבלים לא מעט יחד עכשיו . 
כמין המשך לימים של וורשה , שם היינו יחד שעות רבות ביום . 
אמנם בתוך הבועה של בית החולים , אבל היתה מין תחושה של נינוחות בישיבה הארוכה והיומיומית הזאת . 
והיחד הזה ממשיך גם כאן , כשאנחנו מנסים למצוא את השיגרה שהיתה לנו ולארגן אותה בתוך סדר חיינו החדש . 
ובבסיס ישנה גם הנינוחות . 
עד שפתאום זה מרגיש לי יותר מדי . 
ואז עולה תחושת המחנק , ויחד איתה , בלי להיות מודעת לכך לגמרי , גם הלסתות החשוקות ושרירי הפה הכואבים . 
לפני כשנה הגעתי למסקנה שאני יכולה להשאר כאן כי יש לי את החופש , הלבד שלי בתוך הזוגיות , ואני באה והולכת איתו כרצוני ולפי צרכי . 
לפעמים אני מרגישה כאילו היכולת הזאת נלקחה ממני עכשיו . 
לא שנאמר משהו . 
להפך . 
אבל בתוכי אני מרגישה לעיתים כאילו כבלים בלתי נראים זורמים בתוך דמי ... 
.. 
. 
" זה היום הגרוע ביותר בשנה " , אמרה בכעס המלצרית , שבפניה היה משהו קשה וגס למראה . 
חוף ים במרכז הארץ . 
ביום האחרון ללימודים . 
מוצף בתלמידים סעורי הורמונים ובשלבים אלו או אחרים של עם / בלי חלקי בגד ים . 
הכל תסס שם בהמולה של שחרור מעול הלימודים וציפיה לימים ארוכים של בטלה מתוקה כאן או בכל מקום אחר . 
המוסיקה רעמה בקולי קולות , השיחות קלחו בצעקות שניסו להתגבר עליה . 
הרעש היה מחריש אוזניים . 
ויחד עם זאת נהניתי מכל רגע כשאני בעצם חווה לראשונה בחיי , חוויה שכנערה היתה רחוקה ממני מרחק אלפי שנות אור ... 
.. 
. 
היתה שם תחושה שהכל פתוח לפניהם . 
הכל פרוס . 
וכל מה שנדרש הוא רק להושיט את היד ולקחת ... 
.. 
. 
חוזרת מחדר כושר , עוברת במסלול דרך הפארק שליד הבית . 
מוצאת עצמי נוגעת מלמעלה בצמחים שממלאים אותו . 
ברכות של צמחי המים שליד המפל . 
בהיביסקוס . 
בלָנטָנָה . 
ובשאר הצמחים שאין לי מושג מהו שמם הבוטאני והנפוץ . 
נוגעת בהם , חשה את המרקם המחוספס לעיתים , המלטף לפעמים . 
את קצות העלים דוקרים את כף ידי שכאילו מלטפת מלמעלה , כמו מחפשת להחזיר לעצמי לעיתים תחושה של מציאות . 
ארבעה שבועות בדיוק אחרי ... 
.. 
. 
אני רוצה לכתוב פוסט שמתרוצץ בראשי עוד מאתמול בערב . 
אני צריכה להתקלח לאחר שיעור פילאטיס ולהכניס ( סוף סוף לאחר דחייה של שבועות ) את הפנדה למוסך ( משהו קטן שקשור לווינקרים והאורות שנכבים בכל פעם שאני מאותת ימינה או שמאלה ) . 
אני צריכה לעשות משימה מסויימת ( מביכה בפשטותה ) בסדנא שאני משתתפת בה . 
אני צריכה לעשות דברים בבית שכבר 4 חודשים אני מבטיחה לעצמי להתלבש עליהם סוף סוף . 
אני צריכה לחזור ולחפש עבודה במרץ . 
אני צריכה להזיז את עצמי מכאן ! 
! 
אני כזאת דחיינית של דברים שפשוט בא לי לצרוח לפעמים . 
ובכל פעם שאני מוצאת את עצמי עומדת שוב מול הדחיינות שלי , הכעס והמועקה שצומחים בי מתוכה ומחוסר האונים שלי לקום לעשות מעשה מתערבלים בתוכי עד כדי מחנק . 
וכדי לנסות ולטפל בבעיה קניתי ( לפני שבועות רבים ) ספר שאמור להסביר את הסיבות לדחיינות ומבטיח להראות את הדרך להתמודד ולצאת ממנה(כך כתוב על הכריכה ) . 
אבל את קריאתו דחיתי לעת עתה ... 
.. 
. 
( וזאת היתה חשיפה של חלק אפל נוסף בפמה ... 
.. 
. 
) במסגרת היכולת שלי לומר לעצמי ולעולם כולו " אני רוצה " . 
וכך , כשאני תופסת שתי ציפורים במכה אחת ( כוס קפה יומי בארקפה החביב עלי , מצד אחד , וחידוד המוח הכה דרוש לי , מצד שני ) מצאתי לי את התחום הלימודי בוא ארכז את מעייני בשנה הקרובה . 
נתחיל באנגלית , ומשם הכל פתוח ... 
.. 
. 
מדהים אותי עד כמה אני יכולה להיות , לעצמי , ברורה וממוקדת מטרה כשאני מוצאת אחת שכל כך קרובה לליבי וכאילו נכתב עליה שמי . 
שבת שלום חברים יקרים , עוד אכתוב פוסטים באנגלית בנון שלאנטיות של קוסם המפריח יונים ( סתם , סתם , אפשר להרגע ) עוד כשעמדתי בצד , בזמן ששיעור המדרגה הרצחני היה לקראת סיומו , הרגשתי שאין בי כוח . 
לא בגלל עייפות פיזית שבאה מתוך מאמץ ועבודה קשה לאורך זמן ואולי גם מעט שינה בלילה , אלא ממקום של עייפות נפשית . 
כאילו הכוח אוזל מתוכי בלחץ דם נמוך . 
שלושה שבועות וחצי אחרי הפעם האחרונה בשיעור עיצוב / פילאטיס והרגשתי שאולי הגיע הזמן לחזור . 
למכון עצמו חזרתי עוד בשבוע שעבר , להליכות מתונות יחסית על ההליכון . 
הרגשתי שאין לי כוח וריכוז להקשיב ולבצע את ההוראות של המדריכות , והצורך שלי להקשיב לקולות הפנימיים שלי , בתוך מוסיקה סוערת ואופרת סבון מיקרית או תוכנית אחרת חסרת פשר או משמעות , מולה אני נוהגת ללכת . 
עברו עוד כמה ימים והרגשתי שהגיע הזמן לחזור גם לחלק הזה של העבודה על גופי , החלק שדורש ממני יותר . 
וכך עמדתי בצד , מחכה ששיעור המדרגה יגמר ושיעור העיצוב שלנו יחל , מעבירה את איכשהו שלב האירובי ואז משקולות הידיים . 
ואין לי כוח . 
כאילו לא עשיתי מעולם את התרגילים הללו . 
כאילו לא הגעתי לשלב מתקדם יחסית , בהשוואה לכושר הכללי שלי , בהשוואה למה שהייתי . 
כאילו לא היה מעולם . 
תשארי רק לחלק הזה , עודדתי את עצמי , ותעשי רק כמה שתוכלי . 
ונשארתי . 
ואחר כך רק לחלק של הירכיים הפנימיות . 
והחיצוניות . 
והבטן . 
רק מה וכמה שאת יכולה , הזכרתי לעצמי . 
ונשארתי את כל השעה כולה . 
קצת כואבת ומרגישה שרירים שכבר מזמן לא הרגשתי אותם , ואת האנדורפינים זורמים בדם ואת ההרגשה הטובה שאחרי אימון טוב . 
עם הידיעה , שבכל פעם מחדש , אולי לא יהיה לי כוח בהתחלה , אבל אני אעשה רק מה וכמה שאני יכולה . 
ואמשיך . 
ואם זה לא סוג של פוסט אופטימי , אז אני לא יודעת מהו ... 
.. 
. 
כל מה שרציתי היה להכנס למיטה , לכסות את ראשי בשמיכה ולהשאר שם מעתה ועד עולם . 
והייתי מאוד קרובה לכך , אלמלא חוסר הנחרצות שהיה בי ועד שכמעט התקשרתי לבת דודה שלי שבאה לתל אביב מהדרום הרחוק , ראיתי שכבר צהריים , היא בטח כבר בדרך ולא היה נעים לי להבריז לה . 
ילדה טובה רומניה שכמוני . 
וכך מצאתי את עצמי , לאחר בוקר של סידורים אדמיניסטרטיביים ודומיהם בתל השומר , נזרקת בבת אחת לבילוי סטייל שנות השמונים המתוקות , בדיזנגוף סנטר , ורק היה חסר שנשב בקפה " שלי " ונזמין עוגת " היער השחור " גבוהה ועתירת קצפת ודובדבנים , כדי שאני ארגיש רטרו פאר אקסלנס . 
כמעט ביטלתי , אמרתי לה כשנפגשנו בסופו של דבר בשעה הנקובה , אני לא חֶברה כל כך טובה היום , והחנקתי דמעות שפרצו ממני בערך בכל פעם שנשמתי נשימה לא עמוקה במיוחד . 
אבל היא חיבקה בשתיקה והלכנו לשבת על סלט וקפה מצויין ב " קפנטו " ומצאנו את עצמנו יושבות שם כמעט שעתיים שלמות של שיחה על מה שקרה לג . 
על ההשלכות , על וורשה ובכלל . 
ובלי שארגיש בכלל , לאט לאט הכבדות הזאת , המועקה שהיתה בי מהבוקר הלכה והתפוגגה , הלכה ונעלמה . 
כך שכשהלכנו לראות את התערוכה כבר הייתי במצב הרבה יותר טוב . 
אני מאלה שצריכים להבין בברור מה אנחנו רואים למול עיננו לכן היה לי לעיתים קשה עם המופשטות שבמוצגים שהיו שם . 
נוסף על כך , הנושא " לינה משותפת " רחוק ממני כרחוק מזרח ממערב , בניגוד לבת דודתי , שחיה את כל חייה עד גיוסה בתוך סיטואציה הזאת . 
אבל אהבתי מאוד את המחשבה היצירתית ואת הדרך שהאמנים הביאו אותה לידי מימוש ( התמונות מהבלוג של " עיניים בגב " ) היה מעניין להסתכל ולשמוע את ההסברים , מתוך נקודת המבט שלה ( הלא כועסת ולא כואבת בניגוד ליוצאי קיבוץ אחרים ) על ילדה קטנה שלעולם לא מרגישה את החיבוק של אמאבא מעבר לשעות המותרות . 
וכשבדקתי בתוכי , בסופו של יום , לאחר הליכה ארוכה ארוכה ( עם עקבים ! 
! 
) בעליות ומורדות העיר מודיעין ( ואל תשאלו , באמת אל תשאלו ... 
.. 
. 
) מצאתי שלא נשאר שם דבר וחצי דבר מהאבן ששכנה שם בבוקר . 
מסקנה ? 
שמיכה אולי בפעם הבאה ... 
.. 
. 
מה יש בחודשי סוף האביב ותחילת הקיץ שלקח ממני , דווקא אז , את האוהבים ואהובים עלי ? 
מה יש בשני החודשים הללו , שדווקא בהם אני צריכה להתמודד ולעבור מיום אחד של זכרון על אובדן ליום אחד . 
כמין שרשרת של חוליות המחוברות בינהן , אני זוכרת את יום האתמול על אמא שלי היום על סבתא שלי ובעוד שבועיים , על אבא שלי . 
כאילו הם ידעו שאם כבר נגזר עלי לשאת את אובדנם , הרי שהעלאת זיכרונם ( מעבר לעובדה שהם נמצאים בי כל הזמן ) יהיה קל לי יותר בימי האביב והקיץ הזהובים והחמים מאשר ימי החורף האפורים והסוערים ... 
.. 
. 
11 שנים ליום מותה של אמא שלי , פעם שלישית שאני כותבת על זה כאן ועדיין לא יכולה לכתוב עליה מעבר לדברים שקשורים במותה . 
על הכעס שהיה בי כלפיה . 
על הדברים הקשים שנושאת בי ממנה . 
אולי כי אני כבר לא כועסת . 
אולי כי אני מפוייסת ... 
.. 
. 
של שבתות וצהרי חגים , שכאילו כל האנשים כולם , התחפרו להם בנקיקים שלהם , ונשארתי לבד בעולם ... 
.. 
. 
