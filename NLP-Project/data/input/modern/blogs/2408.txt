לא יכולתי לעדכן מהסיבה הפשוטה שהמחשב שלי קרס והייתי צריכה לחכות כמה ימים עד שיסדרו לי אותו . 
את הקטע הזה כתבתי בתאריך 23.8.05 בדרך לתחנה המרכזית . 
אז הנה עם כמה חידושים אני מניחה . 
אני כותבת את זה תוך כדי נסיעה לתחנה המרכזית , כל כך רציתי ללכת לשם , אני הולכת לחפש דבר מה אשר אבד לי . 
אני מהרהרת על העתיד לבוא , ומתעלמת מהכאב המייסר את ליבי האומלל שעות ארוכות ומתמשכות . 
כל שעה עוברת כמו שנה , אך עדיין משהו בתוכי מקווה שהזמן יעבור לאט יותר . 
אינני יודעת מה בדיוק , או שמא אני יודעת ופשוט בוחרת להתעלם . 
לפני כמה ימים רבתי עם ידיד טוב שלי , ידיד אשר רוצה רק בטובתי . 
אך אני הטיפשה , העדפתי לצעוק עליו . 
עשיתי את עצמי מקשיבה , או לפחות כך חשבתי , אך כל מילה אמיתית שלו נכנסה עמוק עמוק לתוך ראשי וגרמה לי להרהר על דברים שאני מזה שבועות מנסה לברוח מהם . 
אני מניחה שזה מה שגרם לי להתפרצות , העובדה שהוא צדק , הרי זה לא חדש שאינני יודעת להתמודד עם האמת ובוחרת להתעלם ממנה במקום . 
איך יכולתי לצעוק עליו ? 
אינני מבינה , הוא הרי הכל בשבילי , הוא חשוב לי כל כך . 
הוא הסיבה שאני שוקעת כרגע בעצב רב . 
גם ייסורי המצפון שלי מסרבים לוותר לי . 
הוא תמיד אומר שייסורי מצפון תוקפים רק אנשים טובים , אך אנשים טובים לא נגררים למעשים רעים מלכתחילה , הלא כך ? 
! 
ובמקרה שהם נגררים הם לפחות יודעים איך להתנצל . 
וגם את זה אני לא יודעת לעשות , אני לא יודעת מה להגיד לו . 
אני כנראה מצטיירת בפני האנשים שקוראים את זה ואינם מכירים אותי , כבן אדם לא טוב . 
אבל אינני כזאת . 
אינני בן אדם רע , אך לפעמיים אני לא מבינה למה אני חייבת להיות כמו שאני ! 
אני לא שונאת את עצמי , לפני זמן רב הפסקתי לשנוא את עצמי , השלמתי עם מי שאני . 
אך עדיין . 
. יש בי חלקים שפשוט אינני מצליחה להבין . 
אני לא מאמינה שזה חוסר תבונה , או חוסר ידע , אני לא בטוחה מה זה ואני לא בטוחה שיש אנשים משכילים ממני שיוכלו לומר לי . 
אני בטוחה שיש גדולים ממני שעדיין לא הגיעו להשלמה עצמית ולמודעות עצמית כמו שלי יש , זה חלק מהתבגרות אני מניחה , התבגרות נפשית , ולצערי יש אנשים בני 40 ו 50 שעוד לא הגיעו אלייה , אך אני מאמינה שכל אדם מגיעה אלייה בזמנו . 
חלקכם עלולים לחשוב שאני מן רברבנית , אני חושבת שזה משתמע מדבריי , אך אינני , אני אמיתית זה הכל . 
לפעמיים זה כל כך רע שאני הולכת לישון בוכה בלילות ומהרהרת מדוע חיי כאלה ? 
מדוע אני כזו ? 
, אך לפעמיים זה טוב , זה עוזר לאנשים שאני אוהבת ושאוהבים אותי להבין ולראות מה עובר עלי . 
תכונה רעה נוספת אצלי היא שאני חושבת שאני יודעת מה אנשים חושבים עלי , וזה פוגע בי פעמים רבות בצורה איומה . 
אז הנה , אני מניחה שיש חלק בהשלמה עצמית שעוד לא הגעתי אליו , מדוע אני חושבת שאני יודעת הכל ? 
, שאני טובה מאחרים ומאחרים פחות . 
אני מקווה שאבין את זה ועוד דברים ביום מן הימים . 
אך לבנתיים , אני מנסה שלא לחשוב על זה , אני מנסה שלא לחשוב על המון דברים , כי זה מה שאני טובה בו , לברוח . 
אינני אומרת זאת בשמחת אלא בצער רב אשר בא ממעמקי ליבי . 
כשאפסיק לברוח אודיע לכם , באמת שכן . 
אך לבנתיים אל תחפשו אותי זה יהיה לשווא מהסיבה הפשוטה שגם אני .. 
. 
לא מוצאת את עצמי כרגע . 
עד פה זה הקטע שכתבתי בתאריך ה 23.8.05 . 
למי שמעוניין לדעת אני וידיד שלי השלמנו , ביקשתי סליחה , מסתבר שאני יודעת איך , מצאתי דרך להביע את כל רגשותיי בצורה הכי אמיתית שאני יכולה , כתבתי לו מכתב . 
כנראה שאני טובה בלכתוב את אשר על ליבי . 
עדיין לא מצאתי את האושר שאני מייחלת לו , אך אני מאמינה שלבסוף גם אני אמצא , מישהי קרובה אלי נתנה לי תקווה . 
אני מקווה שגם היא תמצא את האושר שלה , למרות שאני בטוחה שהיא כבר מצאה , הרי היא לא הייתה יכולה לומר לי את הדברים הללו אם לא הייתה מוצאת אותו . 
היא יודעת מה זה להיות מאושר , אני מניחה שגם אני יודעת עמוק בליבי אך עדיין לא מצאתי את הדרך להגיע לשם , אך אני עוד אמצא ! 
אינני מתייאשת ! 
תודה לך חברה . 
ותודה לכל אלה שפה תמיד איתי , לכל אלה הנקראים חברים , תודה לכם על הכל , כי תודה היא המעט שמגיע לכם ואני מאחלת לכולכם למצוא את האושר ! 
לילה טוב . 
אני יושבת לי בחדרי , אותו חדר אשר את רוב שעות יומי בזבזתי בו , יושבת ומהרהרת . 
אחי בצבא , עם כל מה שקורה עכשיו זה כל כך מעציב אותי , החיילים המסכנים , האנשים המסכנים , כולם כל כך מסכנים , אני לא מבינה מדוע זה צריך להיות ככה , פשוט לא מבינה , ישנם חיילים שישארו בטראומה לכל החיים ואני לא מגזימה . 
הרי הם לא אשמים שהם צריכים לפנות , הם בסה"כ ממלאים פקודות של המדינה . 
אני לא רוצה להכנס לדעה פוליטית כי אין לי . 
אבל אחי בצבא , אני דואגת לו כל כך , אני מרגישה שאני לא מדברת איתו מספיק , אני ואחי החברים הכי טובים ואם דבר קטן יקרה לו אני אעשה הכל כדי שיהיה לו טוב . 
אני מקווה שיהיה לו טוב , מאוד מקווה . 
וגם לכל שאר החיילים והמפונים , אנחנו נעבור את זה . 
סוף החופש קרב והדבר ממלא את ליבי ספקות , אינני יודעת מה יקרה השנה , אינני יודעת עם מי אהיה באותה הכיתה , וזה מעציב אותי כל כך , מעציב אותי מפני שהייתי כבר בשתי כיתות בשלוש שנים שעברו עלי בחטיבה . 
את כיתה ז' ו ח' העברתי עם חברה טובה של אנשים משכילים עד מאוד , לעומת זאת את כיתה ט' העברתי עם אנשים מופרעים , שהיו עסוקים בלנסות להצחיק כל הזמן במקום לרכוש ידע בנושאים מגוונים , מה שאני באתי לעשות , ואני מאמינה שהיו עוד כמה אנשים כמוני . 
אז נכון שלפעמיים גם אני כמו כל תלמיד אחר רציתי שקט מהלימודים , אך שנה שעברה , לא למדתי כלל , ואני אומרת זאת באכזבה רבה , מפני שאני לא מרגישה ששנה שעברה תרמה לי , אפילו לא במקצת . 
אני מודה שצחקתי עם אותם ילדים או יותר נכון על אותם ילדים , כי הם נראו כל כך סתמיים בעיני , אך לא צחוק של בדיחה טובה , צחוק עצוב על שיש אנשים כאלה בעולם ושאני צריכה לשהות איתם מחצית מיומי , ולא למטרה טובה . 
אני לא אומרת אפילו לא לרגע שאני הייתי תלית שכולה תכלת , אני מודה שהיו פעמיים שנגררתי וזה אפילו משפיע עלי כיום , על העתיד שלי , אך הייתי טובה מהם , זה לא משהו שאני מתנחמת בו , אך בכל זאת , הייתי טובה מהם . 
אני הכרתי שתי חברות שונות אחת מהשנייה , החברה של כיתה ז' ו ח' והחברה של כיתה ט ' . אני מקווה מאוד שאהיה עם החברה של ז' וח ' , אם לא איתם אז לפחות עם אנשים כמותם , או אנשים שדומים להם , למרות שאני לא חושבת שיש הרבה כאלה , במיוחד לא בשכבה שלי , אך אני לא מפסיקה אף לא לרגע לקוות , כי זה הדבר היחיד שנותר לי . 
אני חייבת להודות שהעצבות והפחד השוררים בי מכבידים ומעפילים על הלב . 
כי יש עוד משהו , " תמיד חייב להיות עוד משהו " משפט שידיד טוב שלי תמיד אומר , במקרה הזה זה נכון . 
אני יודעת משהו על שנה הבאה , משהו שאני מסרבת להאמין בו , אבל הוא יקרה . 
אני הולכת להפגע , להפגע נפשית בדיוק כמו שקרה בסוף שנה שעברה , עם כל השמות גנאי שהדביקו לי . 
אני לא אגיד שאין לי חברים שתומכים בי , כיוון שיש לי המון וכולם פה בשבילי . 
אך זה בכל זאת פוגע , אנשים אומרים : " תתעלמי ! 
, תעזבי אותם ! 
, הם לא שווים אותך בכלל ! 
" . 
כן , אני יודעת זה מה שהייתי עושה אך זו לא משימה קלה , וכל אדם שהיה במקומי בשלב כל שהוא בחיים יכול להעיד על כך . 
אני יכולה להגיד לכם בלב שלם למה זה קרה בסוף שנה שעברה , כיוון שבסוף שנה שעברה אנשים ראו מי אני באמת . 
חלק אהבו את זה מאוד , כי הם ידעו שאני ככה תמיד , הם חיכו לרגע שאצא מעיגול השקר הגדול ששרר סביבי . 
אך חלק צעקו וקיללו כי אני שונה וכי הם לא ציפו לכך . 
שונה , אני לא יודעת להגדיר שונה , אני מצטערת שאני לא שומעת מוזיקה כמו כולם או מתלבשת כמו כולם או מדביקה סטריוטיפים כמו כולם , אני מצטערת שאני יודעת לכתוב להלחין ולנגן , למרות שאין לי על מה להצטער אני מצטערת . 
שיתפתי אותכם בספקות הגדולות שלי לקראת שנה הבאה , העלייה לתיכון , אני יודעת שבכל אחד ממכם יש כמה . 
אני מאחלת לכולכם שנה טובה ומלאה באושר , ומאחלת את זה מכל הלב וגם לאוייבים שלי , כי ברגע שהם יהיו מאושרים הם יפסיקו לנסות לגרום סבל לאנשים אחרים , כך לפחות אני מאמינה . 
צהריים טובים לכולכם . 
אני יודעת שלא עידכנתי בחג האהבה שהתקיים אתמול אבל כמו להרבה דברים גם לזה יש סיבה . 
לא עידכנתי אתמול מהסיבה הפשוטה שחג האהבה הוא לא חג בשבילי . 
לא נותרה בי אהבה , נתתי את כולה , אך לשם מה אני עדיין לא יודעת . 
אני תמיד יכולה להתנחם בזה שלא מרצוני החופשי נתתי אותה , זה פשוט קרה , הרי אנחנו לא בוחרים למי לתת את הלב שלנו , אם יכולנו לבחור , כנראה שהיו הרבה פחות אכזבות , והרבה פחות לבבות שבורים . 
אתם יודעים מה הכי כואב ? 
, שהלב שלי , זה שמפיח חיים בגופי , זה שבזכותו אני קיימת , לא אצלי , אני נתתי אותו במתנה , לא ביום הולדת כלשהי , לא בחג האהבה , נתתי את הלב שלי הרבה לפני ולא ממש ביקשתי אותו חזרה . 
למרות שהייתי צריכה להתעקש על כך ! 
פשוט לא מצאתי את המילים ויש לי עשר שנות השכלה , ולא מצאתי את המילים ולמדתי הבעה ולא מצאתי את המילים . 
אני לא מאשימה את ההורים , את המורים , או את משרד החינוך בזה שלא מצאתי את המילים או אפילו בזה שלא הזהירו אותי מדבר כזה , הרי הם מזהירים כל הזמן וכל כך הרבה ממחלות , מסמים ומתאונות דרכים , אך מה עם האהבה ? 
האם זו לא המחלה הכי מסוכנת שאדם יכול לחלות בה ? 
, האם זו לא יכולה להיות תאונה אחת גדולה ? 
או שאולי סם שמערפיל חושים ? 
אותו אדם הרי נותן את הלב שלו , אותו איבר בגוף שבזכותו הוא קיים , לבן אנוש , כזה אחד שיכול לעשות טעויות ולמרות שהוא יודע או שיש לו הרגשה שהולך לקרות משהו רע , הוא לא יודע איך לבקש אותו חזרה , גם כשהכל נגמר , או במקרה שזה לא מסתדר , כמו במקרה שלי . 
אותו אדם אשר חולה במחלה זו , במחלת האהבה , יכול להרגיש כל כך טוב אך עם זאת כל כך רע . 
יכול להרגיש שכל עולמו הוא גן עדן אחד גדול , אך עם זאת להרגיש שעולמו חרב עליו . 
יכול להרגיש נאהב ושכל כך אכפת לאותו בן אדם אשר מחזיק בליבו ממנו , שבחיים לא יתן לו ליפול וישמור עליו מכל רע . 
אך כשאותו בן אדם פשוט מפיל אותו והלב נשבר לרסיסים קטנים , ואפילו אם לא עשה זאת בכוונה , כי הרי טעויות קורות ואפשר להבין אם הן קורות לבן אנוש , אחד כזה שנולד כדי לטעות , אך בכל זאת לא נשאר מהלב כלום . 
מה אתה עושה אז ? 
, כאב זה לא יתואר במילים , רק מי שחש אותו יכול להעיד שלפעמיים הוא גם הורג אנשים , או משאיר אותם עם טראומה לכל החיים , למרות שיש אנשים שיוצאים מזה גם בסדר . 
תגידו לי אתם , כרגע לא תיארתי איזשהו סם , איזשהי מחלה , או איזשהי תאונה ? 
, הרי יש להן את אותן תסמינים , ואת אותן פגיעות , לפעמיים יותר גרועות , ולפעמיים פחות . 
כל מה שאני מנסה להגיד זה שנכון שהאהבה יכולה להיות טובה , אך באותה מידה ואף יותר יכולה להיות רעה . 
וכמה שהיא גורמת לתחושה עילית היא יכולה לגרום לתחושה כל כך רעה ומעיקה . 
אז נכון שאף אחד לא מצא תרופה לאהבה , אבל אני גם יודעת שאף אחד לא באמת חיפש . 
כי הרי כולכם יודעים שהאהבה היא רגש , ואני לא מדברת על להריח ולראות , ואני לא מדברת על להרגיש כאב , כי הרי ריח אפשר לנטרל , בשביל לראות אפשר לשים משקפיים , או לעבור ניתוחים ובשביל כאבים יש מרופיום או כדורים . 
אבל בשביל רגש כמו אהבה , מי הבן אדם שמוכן לקחת את האחריות לטפל בלב ? 
אז , גם אם הכל יעבור , גם אם הרגש שלי יחלוף , מה שלא יקרה כל כך מהר . 
האם תשאר בי אהבה , אהבה ששווה למות בשבילה ? 
או שאצליח למצוא את התרופה , יותר נכון שאצליח למצוא דרך לאזור את האומץ כדי להתחיל לחפש אותה . 
אז שלא תבינו אותי לא נכון , אני מאחלת חג אהבה שמח , ושנה של אהבה , לכל אלה שיש להם אותה , ומאחלת מכל הלב שתהיו מאושרים , ואם הוא היה אצלי יכולתם לשאול אותו . 
לילה טוב לכולכם . 
