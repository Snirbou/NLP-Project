קניידלאך , פרפהלאך , בבהלאך ורוגלאך , קוגלאך , קרפלאך , הלזלאך ומלוואח , ( מהבייביסיטר ) . 
חג של ארבעה ימים - אוי ווֶי . 
מחר דיאטה . 
בעירק אומרים : עד אלמסלמון באלקבור , עד אלמסחיון באלזהור , ועד אליהוד באלקדור . 
שבעברית זה אומר : המוסלמים חוגגים עם קברים , הנוצרים חוגגים עם זֵרים , והיהודים חוגגים עם סירים . 
השנה יום כיפור נופל בשישבת . 
אני חושב שזו ההוכחה שאין אלוהים . 
מצד שני , היה כבר מי שבדק - שנה הבאה כל החגים באמצע השבוע , כולל כיפור , סוכות ראשון וסוכות שני וגם ראש השנה - יש למה לחכות : - ) שנה טובה , וגמר חתימה טובה , וצום קל , היפ . 
חצות , פחות או יותר . 
יושב מול המסך , יודע מה רוצה לכתוב , וכבר שירטטתי בראש שלוש גרסאות , ואף אחת מהן לא תיכתב . 
אולי אערבב בינהן , אולי אכתוב חדשה מהניילונים , זה ממש לא משנה כל זמן שהשורה התחתונה תהיה שם באמצע . 
שלושה סופים , כל אחד שונה מהאחרים : 2070 , היום , סוף ראשון - מודעה ראשית בניו יורק טיימס - " אבי ההיפ . 
נונוגיום , היפ . 
, הלך לעולמו , והוא בן 100 בדיוק " ; 2070 , היום , סוף שני - מודעה קטנה בעמוד האחורי במקומון של הכפר - " היפ . 
הלך לעולמו , והוא בן 100 בדיוק " ; 2070 , היום , סוף שלישי - מודעה קטנה , על נייר לבן מקומט , עפה ברוח סתווית - " היפ . 
הלך לעולמו , והוא בן 100 בדיוק " . 
שלושה סופים , שלוש דרכים . 
2070 , יום אתמול - היפ . 
נמצא מוטל בחממת המלפפונים הנמצאת בקצה הצפוני של אחוזתו , עם חיוך על פניו ; 2070 , יום אתמול - היפ . 
נמצא מוטל בערוגת המלפפונים הנמצאת בחצר ביתו , עם חיוך על פניו . 
בכיסו היתה תמונה של ההיפ.ית בגיל שנה ; 2070 , יום אתמול - היפ . 
נמצא מוטל ליד שיח מלפפוני פרא שגדל ליד ביתו . 
על פניו חיוך , ובידו תמונה של ההיפ.ית בגיל שנה , מחייכת אל המצלמה . 
שלוש דרכים שונות , סוף דומה . 
2019 , החמישי בספטמבר , צהריים - היום בערב יסתיים פיתוח ההיפ . 
נונוגיום . 
חשיבותו כמקור אנרגיה חלופית תתגלה שנים מאוחר יותר . 
2019 , החמישי בספטמבר , צהריים - שום ארועים מיוחדים לא נרשמו ביום זה . 
השמש זרחה וגם שקעה . 
2019 , החמישי בספטמבר , צהריים - המועצה לאנרגיה חלופית החליטה לסגור את הברז . 
המעבדה נסגרת . 
הגלגל מסתובב לו . 
2004 , החמישי בספטמבר , בוקר - דופק על הדלת . 
נכנס לחדר . 
מניח את מכתב ההתפטרות . 
אני חוזר לאוניברסיטה . 
לשם אני שייך . 
2004 , החמישי בספטמבר , בוקר - קפה של בוקר , ישיבה , מצגת , החלטות , מפילים פרויקט , מרימים אחר . 
קפה של צהריים . 
ישיבה , ניתוח תוצאות , הפרויקט של הבוקר נופל . 
קפה של אחרי צהריים , שניים סוכר . 
שיחת ועידה . 
קפה של אמצע . 
פינת עישון . 
אני בכלל לא מעשן . 
אבל החברה שם נחמדה . 
קפה מהמכונה . 
צריך לעוף לישיבה . 
כולם באים , כל אחד משמיע קול - אסרטיוויות אה - לה הייטק . 
טלפון הביתה . 
שומע את הילדה ברקע . 
קפה של אחרי , קפה של לפני . 
יושב מול המחשב , קם , מסתובב , מסכם , שולח , קם , מתמתח . 
נוסע הביתה , הילדה כבר ישנה . 
מחר אני לוקח אותה מהגן . 
מחר אנחנו ביחד . 
2004 , החמישי בספטמבר , בוקר - דופק על הדלת . 
נכנס לחדר . 
מניח את מכתב ההתפטרות . 
אני חוזר לאוניברסיטה . 
לשם אני שייך . 
שלוש התחלות . 
שתיים דומות , אחת שונה . 
שתי הדומות נגמרות במקומות כל כך שונים . 
כולן נגמרות עם חיוך . 
ההחלטות צריכות להתקבל עכשיו . 
לא בעוד שנה . 
הגלגל מתחיל להסתובב . 
, Two roads diverged in a yellow wood , and sorry I could not travel both ... , Two rodads diverged in a wood , and I , I took the one less traveled by . and that has made all the difference ( Robert Frost , The Road not Taken ) ותודה לניקי שעשתה לי הכרות עם השיר . 
