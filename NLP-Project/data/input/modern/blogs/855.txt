הרגשתי שכל שניה שעוברת היא בזבוז ושכל דבר הוא טעות . 
רדפתי אחריו בכל הבית והמשכתי לשאול " אבא , מה אני אעשה ? 
מה אני אעשה ? 
" לא משנה כמה ננסה להכניס משמעות לחיים שלנו , תמיד נהיה מכונה שנועדה לשרת מטרה כלשהי שכולם מנסים לפענח .. 
. 
אני בעצמי לא ידעתי למה התכוונתי .. 
. 
פשוט שאלתי , ציפיתי שהוא יביא לי תשובה מספקת שתסיר ממני את ההרגשה שהכל חסר תקנה . 
הוא לקח את הקלפים שערבב לקראת המשחק ואמר " פשוט תשחקי " ואז נפל האסימון . 
חיים או הצגה , אני פשוט אשחק את המשחק של כולכם .. 
. 
- אני לא יודעת איך מתחילים לכתוב על זה או למה רק עכשיו העזתי לאחוז את העט מול דף נייר , אבל כנראה שעדיין לא הבנתי מה קורה , כנראה שעדיין לא הבנתי מה זה אומר כשלאבא שלך יש סרטן , וצריך להפרד מהכל בשביל לא להפרד ממנו , לקטוע את התהליך ההרסני של הזנת האגו שלך ולדרוך על הגאווה באופן מוחלט . 
להפסיק , להפסיק הכל .. 
. 
לפני שיפסיקו לך . 
זה קורה הרי לכל כך הרבה משפחות , אבל מסטטיסטיקות לאבא הבריא והמוצק שלי חשבתי שיש מרחק עצום . 
יושב עלי כל כך הרבה , אני לא מבינה איך הגוף שלי יכול להחזיק את עצמי . 
תמיד ידעתי שזה יקרה למישהו . 
תמיד ידעתי , שאם יקרה משהו , זה יקרה לו . 
תמיד חששתי לכולם , אבל עמוק בפנים הכי פחדתי על אבא . 
אני כזאת פסימית , אבל לא כי התחשק לי , התחושות שלי כמעט תמיד מוכיחות את עצמן והפעם הרגשתי שזו אשמתי , שהפסימיות שלי לא באה בגלל שידעתי שזה יקרה , אלא שזה קרה בגלל הפסימיות שלי . 
כאילו שזימנתי את זה .. 
. 
" משהו אוכל את אבא " .. 
. 
אבל כמובן אין מי שיאמין . 
לא רציתי לדעת .. 
. 
אין כמו להדחיק . 
אני לא אשכח את היום שחזרתי מהים ובאתי להכנס הביתה . 
מבעד לדלת שמעתי רחרוח של נזלת מאמא , ולא לקח לי הרבה זמן להבין שיחשכו עיני כשהיא תפתח לי את הדלת . 
נכנסתי , היא הייתה אדומה וכבר היה לי ברור .. 
. 
אמרתי " מה .. 
. 
זהו . 
. ? " ובשיא הדרמה היא אמרה את זה . 
היה מיותר לשאול .. 
. 
לא רציתי להתקל בו , כדי לא להסתכל לו בעיניים , לא הייתי מסוגלת , העיקר לקבור את עצמי איפשהו יחד עם הצרה . 
אבל אהבה גוברת על גאווה והוא צץ פתאום מהמסדרון , נושא הבעת פנים בלתי מוגדרת . 
חיבקתי אותו , ואז הוא עשה מה שלא ראיתי אותו עושה בחיים . 
מי היה מאמין , אבא שלי ויתר על האגו .. 
. 
זהו , לא יכולה לפרוק . 
שתקתי . 
- הלכתי איתו עד הסוף , עד שהדלת של חדר הניתוחים נסגרה בפני , עד שהוא נעלם לי .. 
. 
הצחקנו אותו עם האחיות בדרך כדי שיהיה גם קצת מתוק , למרות הטעם של הבית חולים . 
היה לי כל כך קשה לעזוב אותו ככה , לראות את אבא שלי נמצא במרכז הסצנה המוכרת של חולה שמפונה לחדר ניתוחים , שותק .. 
. 
צוחק על המוות . 
הוא שכב שם , לא היה לי מושג מה עשו לו . 
בזמן שצוות שלם התעסק עם המזיק הארור , אני ישבתי לי על הדשא של ביה"ח אחרי שדילגתי מספסל לספסל , אחי נמנם מאחורי וברקע המים זרמו בשקט מהמזרקה . 
אני רוצה שהוא יצא שלם . 
אני לא מסוגלת לדמיין את אבא שלי ככה . 
את האבא שלי ? 
אבו שלי , הדובי , דדי קול הנגר המהולל , הגיבור הכל יכול .. 
. 
? 
איך משהו יכול להחליש נפש חזקה ולהשכיב אותה על מיטת חולים ? 
צילקו לי את הלחי עם סטירה מצלצלת .. 
. 
אף פעם לא ראיתי אותו ככה , וזה נראה לי אפילו לא הגיוני שזה מה שיקרה לאחת הדמויות הכי יציבות בסיפור שלי . 
אבל הוא גיבור שלא אטיל ספק לרגע , הוא עבר הרבה וזה פיס אוף קייק בשבילו .. 
. 
- בהתחלה נצפו סיבוכים והמצב היה ממש לא טוב אבל כל החששות הוסרו והוא יצא שלם עם כל החלקים במקום . 
אני לא יכולה לעכל את המצב עכשיו שנראה שהכל הולך להיות טוב אם עדין לא עיכלתי את המצב כשהוא היה חמור . 
אני כמה שלבים מאחורה , תקועה בתקופה שלפני חודשיים כשרק גילינו על המחלה . 
אני מקווה שזה היה רק מבחן שעברנו בהצלחה ושזה באמת נגמר . 
" el fracaso no es una posibilidad " הלכתי לראות אותו ראשונה , ופתאום חייכתי , אחרי תקופה שרק שתקתי . 
כשנכנסתי הוא חייך בהקלה ואמר שחשב עלי כל הניתוח . 
וכששאלתי מה שלומו הוא ענה בלי להסס " זהו , חוזרים לעבודה " איזה אבא יש לי .. 
. 
אני כל כך שמחה שהחזירו לי אותו , שהוא היה שם בשביל להסתכל לי עמוק בעיניים ולהחזיק לי את היד עם חיוך . 
כל כך רציתי להתנפל עליו , יד לא הספיקה לי , רציתי שהוא יחזיק אותה כל כך חזק עד שיתרסקו לי העצמות , שאני אדע שהוא בטוח שם לידי . 
הוא אמר לי דברים כל כך יפים , כאילו לא יצאו מהפה של אבא שלי , לא הכרתי אותו . 
שום דבר לא יכול לשחזר את האור שנצנץ מהעיניים שלי באותו רגע ואת הצפת המחשבות שמטביעה אותי כל פעם שאני נזכרת בו . 
החזירו לי את האבא שהכרתי כשהייתי קטנה . 
לא יודעת מה להרגיש . 
- האגו של כולנו נרמס ומהתקופה הזאת כולנו יצאנו חדשים . 
במיוחד אני ואבא , הוא התרכך ואני התפכחתי . 
הוא השתנה בצורה לא נקלטת , כנראה בניתוח בזמן שהחיוך שלי חלף על פניו הוא עבר איזו חוויה בלתי מוסברת שהפכה אותו 180 מעלות . 
איך זה קרה ? 
פעם הוא היה קשוח וקר והאגו שלו הלך מלפניו , ועכשיו , אפשר ללטף בלי להרגיש קוצים בחזרה . 
אני כל כך מלאת הערצה על זה , ועל כל מה שהוא עשה ועבר , הוא כבר בטח עייף מהחיים ואני רק עכשיו מתחילה להכיר אותו , להבין מה יש לי בידיים ומה עמד מאחורי כל הכעסים האלה שמילאו אותו והעבר שסחב איתו . 
" אני אוהב את אמא , ואת כולם אבל איתך זה אחרת , משהו מיסטי .. 
. 
בניתוח זה היה כמו בסרט , הפנים שלך חלפו מולי וכל הזמן רק ראיתי אותך מחייכת מולי . 
הגאווה שלי היא לא האגו אלא המשפחה שלי . 
" אני אהיה הפרי העסיסי ביותר שהנבת , אני אביא לך נחת . 
