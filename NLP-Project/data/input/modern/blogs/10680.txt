זה באמת מעצבן שסופי השבוע מתאפיינים בעיקר בבדידות ובדיכאון עד כדי כך שאתה רוצה שהם יגמרו ( הא ! 
) . 
מילא . 
אז היה היום הגמר הזה . 
אנחנו מקום 9 מתוך 16 בינתיים , מה שדי מרשים בהתחשב בכך שזו הפעם הראשונה שלנו , ושהפרטנר שלי משוגע לחלוטין . 
טוב , צריך להודות שגם היה לו מזל . 
אתמול מכרתי יד אחת שעלתה לנו במפגש שלם , ולא ישנתי הלילה במחשבות על זה . 
זו סתם הלקאה עצמית , כי איך שלא אחשוב על זה עשיתי טעות , וכבר לא יכולתי לתקנה . 
אבל אתם יודעים . 
נה ( : האמת שכשאני משחזר , עדיין הזוי לי שמהרגע בו דיברנו בטלפון ואמרת " לא טוב לי " ועד עכשיו עברו שלושה שבועות ויום , בערך , והכל השתנה מהר כל כך . 
( מוזר גם לחשוב שלא ראיתי אותך שלושה שבועות ) כאילו באותו משפט סיימת את הכל , נגמר וש - לום . 
אני צריך לישון . 
This could be your lucky day in hell . 
האמת , שלא כל כך רע לי כמו שאני מצטייר . 
הבעיה היא שאני לא מצליח לבטא את עצמי כמו שצריך , ואז אני שומע איזה שיר ומחליט לשים שורה ממנו . 
אני די אופטימי באופן כללי , בדרכי המיוחדת . 
אני בטוח שעד היום הולדת שלי אהיה מאושר . 
באמת . 
ויש עד אז עוד שלושה חודשים . 
ואין לי סבלנות לחכות , ומצד שני אני לא בטוח בכלל . 
" זה הרגע לאהוב , זה הרגע , זה הזמן כשמסביבך הכל פורח " . 
התזמון אתמול ברדיו די שעשע אותי . 
אני גם מאוד מרוצה ששלחתי סמס , יש לציין , ותוצאותיו אינן משנות כלל . 
פשוט לעשות את מה שמרגיש לך נכון באותו רגע , בין אם טוב הוא ובין אם לאו , זה משפר את מצב רוחך פלאים . 
מ 16 היום עד 18 מחר , יש לי בערך 13 שעות של ברידג' . 
זה מטורף לחלוטין . 
בהתחשב בכך שאני די בטוח הולך להישחט , זה די מוזר לזרוק ככה סוף שבוע . 
( נו טוב , על מי אני עובד , אני בגמר אליפות הארץ לצעירים , זה מגניב לגמרי ( : ) " אם שעה כזו עוברת היא שנית אינה חוזרת " . 
כן אה . 
אני באמת לא מיוסר כמו שאני נשמע . 
( וגם לא כמו שאני נראה , כנראה ) . 
אה , ואח שלי מתגייס ביום ראשון . 
וזה ממש מוזר . 
