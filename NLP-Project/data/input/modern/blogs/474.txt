אני כבר לא יודעת איך לעשות את המעבר הזה , בין החיים לבין הדף הזה . 
לשנות את עצמי , להפוך את כל התחושות למילים , למצוא את ההתחלה ולחבר לה אמצע וסוף ולהיות הכי כנה עם ההתפצלות הזאת . 
וקשה , וזה מתסכל כל כך לא לכתוב בערך 10 ימים כי זה לא קרה הרבה זמן [ אם בכלל .. 
. 
] . 
ביום שלישי היה לנו משחק בבאר שבע . 
הפסדנו בו 23 - 56 והיה משחק אחד הנוראים ששיחקנו מזה תקופה ארוכה מאוד . 
מצד אחד אנחנו מתחילות למצוא את עצמנו ומהצד השני אנחנו מאבדות את כל התעוזה שלנו . 
פתאום הרגשתי איך זה לאבד חלק מעצמי ולתת לבלאגן להשתלט עליי . 
זה היה מפחיד . 
וכשיאיר קרא לי ואמר לי שהוא רוצה להכניס אותי אבל אני צריכה להתחיל להתאפס על עצמי ולא למסור את הכדור לקבוצה השניה ידעתי שיש פה בעיה . 
איבוד עשתונות כזה לא קרה לי אף פעם או לפחות מול אנשים , מול הקבוצה . 
אז ניסיתי להתאפס כמה שיכולתי , חטפתי מכות ושום דבר כבר לא יכל לשנות את ההפרש . 
אפשר להגיד שהנסיעה עד לבאר שבע הייתה יכולה להיות מבוזבזת לגמרי אבל אני דווקא לא ראיתי אותה ככה בחלק השני בחזרה הביתה . 
מה שנקרא - צריך להתאפס על עצמי מהר מאוד , ולא לאבד את הראש . 
וגם לא את הלב . 
אני ממשיכה בקריאת הספר 'צילה של הרוח ' ונהנת ממשב רוח השטות שהספר מכניס בי , נשאבת אל תוך מעללותיה של ברצלונה , בסיפור האמת הלא ידועה , אחרי הסיפורים המרתקים והמטאפורות הכובשות . 
ואין דבר יותר טוב מלנסוע בדרכים , לחלוף על פני נוף של טבע שאין טבעי ממנו ולקרוא את הספר הזה . 
ואני חושבת שהשם שלו באמת אומר את הכל . 
שכחתי כבר איך זה לכתוב , ואיך זה לשכוח . 
ומי זאת חני , ואיך יוצאים מהברוך שנכנסתי אליו שהוא לא חמור כל כך . 
איך להילחם ואיך לדעת להתגמש , לדעת להתגנב , להסתכל מהצד , לצחוק ולרקוד . 
לדעת שאת הלב שלי אי אפשר לשבור , שזה דבר שבלתי ניתן לעצור אותו . 
בא לי ללכת אחרי כל האמונות שלי בלי שום מעצורים , לתת למעצורים להעניק לי דחיפה קדימה ולהרגיש איך עליתי על הגל של החיים . 
אני רוצה להביא צחוק ושמחה , להפיץ אותה לכל עבר , להרגיש את זה בעצמות שלי .. 
. 
שאני עושה את הדברים מהמקום הנכון , שאני לא מאבדת את התקווה ולא מאבדת את הכוח . 
פתאום להרגיש חזקה יותר ממה שאני זו תחושה קשה מאוד , אבל אני נאלצת להתמודד איתה . 
מפחיד שאנשים מתחילים לקחת אותי ברצינות יתרה , כמישהי בוגרת ואני נאלצת להפוך לכזאת , בלית ברירה . 
זה חלק ממני הרוח צחוק , העובדה שאני לא מפחדת לצחוק על עצמי , פתאום להיחשב כמישהי יותר גדולה , כמישהי יותר בוגרת זה מפחיד . 
הציפיות פה הן לא כל כך משמעותיות , אבל אני מרגישה כל שינוי קל שחג באוויר , ואני מרגישה את זה בא לקראתי . 
בנוגע למחויבות האישית - סיימתי אותה ! 
בתקופה טובה ומוצלחת סיימתי 45 שעות לקהילה , עם 2 בנות מדהימות שלקח זמן שהן הפכו להיות חלק ממני ועם אמא פשוט נהדרת . 
כמובן שעם שותפה מעולה ועם מצב רוח טוב ועייפות הובלנו את כל התחושות האלה בדרך הנכונה , עם הרבה מוטיבציה ורצון עז לתרום כל מה שיש לנו , גם אם זה לא היה הזמן המתאים . 
נרתמתי למשימה בצורה הכי גבוה שיכולתי , ואפילו קיבלתי תחתונים ודובי בסיום . 
אני ממשיכה להיסחף אל עולמות אחרים , לגלות דברים חדשים , להישאב לדברים חדשים , להרגיש את הרוח , לשאוב את החוכמה , לנשק את הקור . 
כן , והחום שוב נדחף לעניינים לא שלו והטלויזיה והפריקת מתח האלה לא עושים לי טוב , אבל יום שבת היום . 
והוא התחיל ב - 10 , נמשך עם משפחה בצל הטבע , עם המצלמה ביד וזה מרגיש הכי טבעי שיש . 
שיהיה שבוע נפלא נפלא , מחר טיפול פנים ועוד יום חדש . 
אוהבת , ומתגעגעת . 
אני מתנגנת ממנגינה למנגינה , מאבדת את עצמי ושבה לאחוז בעצמי בכל הכוח , להישאב לעולם יפה מכל , ולמצוא את עצמי בוהה בעננים בסוף יום לימודים ושואלת 'כמה גדול כל זה ' , ו'כמה קטנה אני ' . פתאום הפרופרוציות צובעות את חיי , והכל פה לא נראה גרוע כל כך , אפילו לא . 
לגלות את העוצמה ברגע הקטן הזה , שפרצת לך מחייך וישבת לך מחוץ ושמת לב לכל מיני סימנים שלא בטוח שהיית שמה לב אליהם , ומצחקקת בשקט בשקט וגאה שאת יכולה לשבת לפעמים גם במקום ההפוך . 
לשבת מהספסל ולראות את הקבוצה שלי מנצחת 89 - 3 על חולון ויצו בלעדיי , הן רצות בלעדיי ושומעות את המוסיקה שלהן על המגרש בלעדיי . 
לשבת מאחורי דלפק המזכירות במשחק של קט - סל ילדים , ליד מישהו עם קול צרוד שהיה מתוק כזה ופשוט להרגיש שייכת לעצמי , שכל מילה שיוצאת לי מהפה היא המילה שאני רוצה להוציא מהפה - מין אישור כזה קיבלתי , רק שאיני רוצה להפוך אותו לרשמי . 
דווקא הלא רשמיות שלו היא זאת שמעניינת אותי , התחושה הפנימית הזאת שהשלמתי שזאת מי שאני , ושתצטרכו לקבל , או לא . 
איבדתי אתכן וחזרתי אליכן וכרגע אני איתכן וגם לא , ואתן לבד ואני לבד וכל אחת בלבד שלה , ולפעמים גם זאת דרך לדעת שאחריי הכל תמיד תיהיה שם את היד שתעזור לך ותדע לשאול אותך ברגע שאת כמעט עומדת לקפוץ מהצוק - מה קרה , ואת אחרי כל השפיכות דמים ברור שתתפרקי לה בידיים . 
קניתי MP 4 ואין דבר מתוק מזה , ועכשיו לכל התוהים והתוהות הייתי אמורה להיות במגרש , וסוף כל סוף להתאמן אחרי שלא התאמנתי 6 ימים , ואין קשה מזה - שתדעו . 
הייתי אמורה להתאמן ולרוץ , והקוקו לא הרגיש יותר נכון מעכשיו , אבל הגשם תפס אותי לא מוכנה ונאלצתי להתפנק במקלחת שניקתה ממני את הכל . 
ועכשיו במקום להתכונן ללשון בא לי פשוט לשבת ולמרוח את הלק הסגול כי מצאתי סוף סוף את הגוון שרציתי , ולצייר לי עיגולים בשמיים ואולי לשבת מול החלון ולהקשיב לחיים ששרים לי בחוץ . 
אלו הרגעים שאני הכי אוהבת . 
שמי אני , ומאיפה באתי לא משנים הרבה .. 
. 
האמת היא שמשנה . 
ונפרוס כולנו את הכנפיים שלנו , כי הזמן פה קצר והיופי הוא בכל מקום . 
סיימתי לקרוא את 'אם יש גן עדן ' של רון לשם ונפעמתי מכל מילה וגם עם ההפתעה המרגשת בסוף , נשארתי עם טעם טוב בפה ועם טעם מר . 
כל ההקרבה הזאת , כל הקושי הזה שנראה לפתע לא חשוב כבש אותי , רציתי להרגיש איך זה , פחדתי להרגיש איך זה , אבל 'הפחד משתק ' והם ניצחו את הפחד . 
מתחשק לי לנצח פה הכל , פשוט לדרוך על הדשא ולהרגיש מחוברת לכל החיות שמסתתרת לי מעבר לעין , לגעת בקירות ולדעת שאנשים יצרו את כל זה - את כל זה . 
ללטף את החתולה שלי ולבהות בה בשעת היופי שלה , מתלקקת לה ולשים לב לפרטים הכי קטנים . 
אז אסתובב ואבקש מעצמי בשקט לצלם את הרגע , שלעולם לא אשכח . 
אבל גם הרגע נעלם , ולא יהיה עוד כמוהו . 
שוב פעם לשמוע שהזמן הוא יחסי והרגע הוא זמני , ושהכל פה זה בלאגן אחד כלום וכולנו לא יודעים ויודעות מימיננו ומשמאלנו ונאבדים\נאבדות כל הזמן בצעדים שלנו .. 
. 
זה מאכזב , אבל זה גם מצחיק . 
ואפילו מתוק . 
מכבי הפסידה את הגביע , ומיד לאחר מכן ידעתי שזה כבר לא מה שחשוב , יהיו עוד גביעים , יהיו עוד נצחונות . 
כל כך התאכזבתי מהדרך , כל כך התאכזבתי שאיבדנו את זה בשאננות שלנו , בפחדנות שלנו , ואולי גם ביהירות . 
היהירות יכולה לקחת לנו את כל מה שבנינו , ומכבי פשוט נתנה להפועל לקחת לה את כל ה - 22 הפרש . 
אז ניצחון בגביע כבר לא יהיה , אבל אני מחכה בקוצר רוח לרגעים האלה שכולנו נרגיש שהם השתפרו , ולרגעים האלה שנבהה בטלויזיה כשחיוך שטותי דבוק על הפרצוף ולפתע נתעורר מההלם ונראה כמה מתוקים ומתוקות כולנו . 
הקור חודר לי לעצמות , פשוט חודר .. 
. 
ומרחתי קרם גוף שמריח לי כמו גן עדן וקר לי עם החולצה הקצרה והמכנס הקצר , אבל טוב לי . 
אני רוצה לצלם ואני רוצה להרגיש עוצמתית ולהחביא את העולם בכיס הקטן של המכנסיים החדשות שקניתי , רוצה להחביא את המצלמה ולתעד כל רגע עד שהיד כבר לא תרגיש את הכאב אלא רק את הצביטה הנעימה בלב . 
כבר לא להרגיש שייכת למקום , אלא להרגיש שייכת לעצמי . 
בא לי לצעוק שכולנו נלך אחר חלומותינו , אבל זה יהיה כמעט לא הגיוני [ למרות שאני לא רוצה לערב את ההיגיון בזה ] בנימה הכלל - עולמית הזאת , אבל רק בקטן - שיהיה חודש פברואר מתוק וקסום - כי חשבתי רק על עצמי ולא איחלתי את זה לאף אחד\אחת פה . 
לנשום , להרגיש , לדעת שאהבה באמת תנצח - להסתכל בכל פינה ולחפש את החיוך של האנשים הזרים , לראות למה ומדוע ולא סתם לשפוט בני ובנות אדם , לדעת להקשיב , לדעת לאהוב , לדעת לסלוח . 
מחבקת חיבוק כזה גדול . 
המערכת השתגעה ולא הוסיפה את הפוסט הזה כמעודכן . 
למטה 
