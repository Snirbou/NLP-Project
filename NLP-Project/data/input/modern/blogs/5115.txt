יש רגעים שהגעגועים פתאום מכים בי ואני לרגע עוצרת ועונה לעצמי לשאלה " למה לא ? 
" אתה לא יודע כמה שאתה חסר לי , כמה שאני עדיין אוהבת וחושבת עליך , עלינו ועל מה שהיה בינינו . 
4 גברים התחילו איתי בשבוע שעבר והיו עוד כמה שהגניבו מבטים , אבל ככל הנראה בגלל חוסר שיתוף פעולה , לא עשו שום צעד . 
אצלי בראש יש רק מישהו אחד ואף אחד אחר לא מעורר עניין . 
אני רוצה אותך פה , איתי , לידי , בתוכי , תופס את היד ונרדם עליה , מכריח אותי להיות צמודה אליך כל הלילה . 
לא הייתי מכורה למגע לפני שנכנסת לי לחיים ואני לא מאמינה שאמצא עוד מישהו כמוך . 
ואתה בכלל במיטה של מישהי אחרת , אולי אני מתגנבת לך למחשבות ואולי לא , יכול להיות שעדיין נשאר לך איזה רגש , אבל לא כמוני אתה יודע לעשות את ההפרדה בין צורך פיזי לרגשות . 
עבר חודש וחצי ואני לא מבינה למה אני לא מצליחה להשתחרר ממך , לסגור את הפרק ולפתוח חדש , עם סוף אופטימי יותר . 
מקוה שטוב לך , מאמינה שגם לי יהיה באחד מהימים טוב וחלק בי שמח שהאהבה שלי היא לא האהבה שלך ושאתה לא סובל כמוני . 
לילה טוב אהוב שלי , חלומות נעימים . 
יש שבועות כאלה , עמוסים בארועים , שעוברים במהירות מפתיעה ונראה שבין תחילת השבוע לסופו עברו רק יומיים . 
2 מסעדות , ארוע פתיחה של מקום חדש , 3 בתי קפה ו - 2 פאבים זה הספק מכובד ל - 5 ימים . 
3 גברים שהתעניינו , 2 שמעו " לא " מוחץ , אחד מהם עדיין חושב שיש סיכוי ולשלישי סירבתי בעדינות ואני מקוה שהוא הבין שאני לא מעוניינת . 
ערב משעשע קבעתי עם חברה שנצא עם חברים שלה לפאב שכונתי , אבל רק כשבאו לאסוף אותי אמרו לי שיש שינוי בתוכניות ושיוצאים למקום אחר . 
בגלל שזה המקום שאליו ת' יוצא בסופי שבוע ניסיתי לשכנע אותם לשנות מקום , אבל הייתי בדעת מיעוט . 
הרצתי תסריטים מה יקרה כשאפגוש אותו , איך אגיב . 
לא ברור עד כמה אני יכולה לצפות את התגובות שלי . 
באותו בוקר הוא סיפר לי שהוא יצא עם מישהי פעמיים והרגשתי כאלה כאבים , שזה עשה לי רע וגרם לי להבין שהרגשות שלי אליו עדיין לא שכחו . 
בערב הוא עדכן אותי שהוא לא יוצא איתה יותר , כך שידעתי שיש סיכוי טוב שהוא יהיה באותו פאב . 
סלקטורים , שיכולים להיות לפעמים מעצבנים , הפעם גרמו לי לחייך . 
התחלנו את הערב 8 אנשים והמקום היה מלא , כך שלא נתנו לנו להיכנס . 
ישבנו במקום ליד והיה חביב למדי עד שאחד הבחורים , שהראה סימני עניין בשבועות האחרונים , החליט להיות ישיר יותר . 
ניסיתי להיות עדינה , אבל זה לא עבד , אז נאלצתי לומר לו שאני לא נמשכת אליו , אז לא יכול לקרות שום דבר בינינו . 
" אני יכול ללכת לחדר כושר " הוא אמר ועניתי שזה ממש לא העניין ואני דווקא אוהבת צ'אבים . 
הוא ניסה להבין למה אני לא נמשכת אליו ואמרתי לו שזה עניין של כימיה , או ליתר דיוק חוסר כימיה ואין לזה הסבר ... 
.. 
. 
למרות כל זה הוא אמר שזה לא יכול להיות והוא יודע שאני כן נמשכת אליו . 
ויתרתי על נאום קצר בגנות ההכחשה . 
הערב נמשך בעוד פאב , עוד כמה בחורים הצטרפו והפכנו ל - 10 , מתוכם היינו רק 3 בנות . 
אני אוהבת לקבל תשומת לב ואחד מהבחורים " החדשים " התחיל לכרכר סביבי וגרם לי להתגלגל מצחוק . 
אני חושבת שהוא הבחור הכי מצחיק שיצא לי להכיר אי פעם . 
לא זוכרת מתי צחקתי ככה בפעם האחרונה . 
כל זמן שהיינו במקום חשוך , ההשפעה של האלכוהול והצחוקים גרמו לי לחשוב שאולי יש לו סיכוי . 
רקדנו והשתוללנו ובגלל שהוא בין היתר מדריך סלסה , הוא יודע לזוז לגמרי לא רע ולהיצמד מבלי שזה יהיה סליזי . 
אני אוהבת בחורים שיודעים לא לחצות גבולות . 
המשכנו לבית קפה , גיליתי שיש לי כפות רגליים סקסיות , קיבלתי הזמנה למסאג' בכפות רגליים והוא שאל מתי הוא יראה אותי שוב . 
אמרתי שבמסיבה של רננה . 
בליינות מחכה לי היום עוד מסיבה . 
אני מקווה שאולי יהיה מישהו שיגרום לי להתעניין בו . 
אולי אני צריכה להכיר מישהו חדש , כדי להפסיק לחשוב על ת' . 
הוא עדיין מופיע לי בחלומות ומדי פעם לפני השינה , כשאני מחבקת את הכרית אני נזכרת בו ומתגעגעת . 
רננה וגילי אמרו שאני צריכה להיות עם מישהו אחר , כדי שהמחשבות עליו ייפסקו . 
אבל אני לא רוצה סתם קטע , אלא משהו משמעותי , מה שיותר קשה למצוא . 
בינתיים אני אמשיך לבלות ולהנות מהתקופה ... 
.. 
. 
