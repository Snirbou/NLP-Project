הייתי רוצה לחיות בישראל של שנות החמישים . 
במסגרת לימודיי קוראת עכשיו את " מיכאל שלי " מאת עמוס עוז , ומקודם קראתי ספר של א.ב . 
יהושע " שלושה ימים וילד " . 
על הדרך מדמיינת לעצמי את ירושלים הישנה והטובה . 
ואת תל - אביב הצעירה . 
אז הכל היה שונה לטובה , כך נדמה לי . 
אין גורדי שחקים . 
אין פלא - פונים . 
אין היי - טק . 
אין אינטרנט . 
אין זרמים אינסופיים של מכוניות רבות . 
אין פקקים בכבישים . 
ואין תאונות דרכים קטלניות . 
אין את השיגעון של תעמולת הבחירות בטלוויזיה . 
ספק שיש טלוויזיות בכלל . 
ואם כן - יש רק ערוץ אחד בלבד . 
ולמרות שכמעט בכלל אין מדיה , האנשים מתורבתים הרבה יותר . 
יותר קוראים ספרים . 
יותר הולכים להצגות תיאטרון ( הרי " הבימה " כבר היה ) . 
משום - מה אני מרגישה שאווירת שנות ה - 50 בארץ הייתה מתאימה לי . 
אז החיים היו רגועים הרבה יותר . 
שקט . 
זהו דבר מאד חשוב עבורי . 
לא מתה על יותר מדי אקשן . 
כזאת אני old - fasion . 
שלכם , אולי אני נשמעת כמו מפלצת , אולי כמו בת - זונה מנוולת . 
אולי מגיע לי גזר דין מוות בשל המחשבות אשר עולות לי בראש . 
אבל אין מה לעשות - הן קיימות . 
באחד הפוסטים הקודמים כתבתי שחלמתי חלום על הודו . 
ליתר דיוק , על התנתקות מוחלטת מהבית ל - 15 שנה . 
ההסבר היחידי שאני רואה לחלום הזה , הוא שכל - כך נשבר לי מבעלי האלים , הכפייתי ולא אהוב ( שהיה לי אז ) שהייתי מוכנה לזנוח את הילד בן השנתיים ולברוח לכל מקום , העיקר להיפטר מנוכחותו של בעלי . 
כמובן , לא עשיתי כך בפועל . 
אבל הרצון לברוח ולהתנתק מהעולם עדיין קיים . 
הבן שלי כבר גדול יחסית , כמעט בן 8 . 
את בעלי חיפפתי מחיי לפני 4 שנים . 
כדי לחסוך על בייביסיטר , הזמנתי את אמא שלי לגור אצלנו , למרות שהרעיון הזה שיגע אותי . 
הרי בזמן שאני בעבודה , אין מי שישגיח על הילד . 
כך שעשיתי זאת בשבילו בלבד . 
לו הייתי לבד , בלי הילד , לא היה מופיע לי שום צורך בנוכחותה של אמא . 
אנ'לא תינוקת ולא נכה שצריכה טיפול צמוד . 
הרי בזמנו התחתנתי וברחתי ארצה רק כדי לא לחיות איתה באותו בית , כי נמאס לי , כי רציתי עצמאות וחופש . 
לבד הייתי עובדת כמה שבא לי ולומדת בשקט . 
המשכורת שלי הייתה מספיקה גם לתשלומי דירה , וגם לשכר לימוד . 
אבל משום שיש לי משפחה לפרנס , משכורתי נראית קטנה בטירוף , וגם את עבודתי ואת תפקידי איני אוהבת כלל . 
את לימודיי הגבוהים התחלתי רק לאחרונה . 
עדיין אין לי שום ידע מקצועי שבעזרתו הייתי יכולה להתקדם לעבודה רווחית יותר . 
אמנם , יש לזה סיכויים טובים בשלב מאוחר יותר . 
וכמובן , אשמח לממש אותם מוקדם ככל האפשר . 
לכאורה , אצלי הכל בסדר במשפחה . 
ישנו שיתוף פעולה . 
אני ממשכורתי משלמת את שכר הדירה ואת שכר הלימוד שלי , וגם אוכל לחצי - חודש . 
מקצבת הביטוח הלאומי שאמא מקבלת , אנו משלמים בד"כ חשבובות ואוכל גם . 
בסך הכל סבבה . 
אבל אמא שלי מדי פעם אשכרה מוציאה אותי מדעתי . 
צודקים אלה שאומרים , שילדים בוגרים חייבים לגור לחוד מההורים . 
אחרת נהייה בלגם שלם . 
אז הבלגן הזה אצלנו אכן קיים . 
אמא שלי , אין לה כל - כך מה לעשות בחיים , במיוחד כשהילד בבית - ספר . 
משעמם לה כאילו . 
לכן את כל השיעמום הזה והכעסים הסתמיים היא פורקת עליי . 
היום בכלל הגזימה לגמרי . 
פתאום היא טוענת שהיא לא רואה בעיניים את המשכורת שלי ! 
כאילו מה , לא מספיק שאני מוציאה על הדירה הון תועפות ? 
שאני כל חודש שמה בצד כסף ללימודים ? 
שכל פעם שצריך אוכל , אני קונה ומביאה אותו ? 
שאף פעם לא חסר לנו מזון במקרר ? 
והחיים בארץ הם יקרים למדי , אפילו היא אומרת כך . 
אז מה היא רוצה ממני , קיבינימאט ? 
אז בסדר , אין בעיה , אביא לה מכל משכורת 500 ש"ח במזומן , אשים לה על השולחן ושתדחוף את הכסף הזה איפה שהיא רוצה ! 
אבל אם הלימודים שלי יידפקו בגלל השטויות שלה ... 
.. 
. 
אנ'לא אחראית על התגובה העתידית בכלל ! 
אז הנה , הגעתי , בעצם , לתחילת הפוסט . 
דהיינו , מהי המחשבה שבגללה אני כועסת על עצמי ושונאת את עצמי , וחושבת את עצמי למניאקית . 
זה לגבי משפחתי . 
אמא אמרה היום שברגע שהבן שלי לא יזדקק לה יותר , היא תעזוב את הארץ , תשוב לגור במקום ממנו באה . 
ומצדי - שתיסע לה לעזאזל . 
ואני איאלץ לשלוח את הילד ללמוד בפנימייה , כי לבדי לא אוכל לתת לו את כל מה שהוא צריך . 
הרי אם לא אעבוד , אז מהיכן תבוא הפרנסה ? 
אין לי על מי לסמוך בעולם הזה , מלבד עצמי . 
כך שבין כה וכה לא אהיה נוכחת בבית . 
אז במצב כזה , כנראה , עדיף כבר שבני ילמד בפנימייה במקום להסתובב ברחובות ומי - יודע - לאן להדרדר . 
מצד שני , אני מה - זה לא רוצה להרחיקו מהבית וממני . 
ומצד שלישי , אינני רוצה ואינני יכולה לוותר על הלימודים . 
אם להסתכל כמה צעדים קדימה , לעתיד , אפשר לומר אפילו שאני צודקת . 
הלא ילדים גדלים , עם הזמן הם לא זקוקים להורים בכלל . 
כך גם הבן שלי . 
הוא יגדל . 
ואני , אם לא אלמד ולא אתקדם , אישאר תקועה בעבודה מעאפנה , עם משכורת על הפנים , וללא השכלה , וחיי יהיו שווים לתחת ! 
בפרקי אבות כתוב משהו כמו " אם אין אני לי , מי לי ? 
ואם לא עכשיו , אז מתי ? 
" אז זהו , זה נכון . 
אם לא אדאג לעצמי ולהתקדמותי בחיים , אף אחד אחר לא יעשה זאת . 
החלטתי ללמוד ולהשיג השכלה גבוהה , ואני אשיג אותה . 
אחרי הכל , גם לילד שלי זה יועיל ויגרום לו להתגאות שאמא שלו עיתונאית או עורכת דין ( או שניהם ביחד ) ולא איזו קופאית עלובה בסופר . 
ושכל העולם יישק לי בתחת , אני את שלי אשיג בכל מחיר . 
שלשום הייתי אצל הפרקליט עד מאוחר . 
לירושלים חזרתי בערך ב - 12 וחצי . 
לכן לא התפנקתי בעניין התחבורה וקפצתי אל תוך האוטובוס הראשון שהזדמן - קו 17 . 
אמנם , הוא לא מגיע אל ביתי , עוצר בהר הרצל , לא ממש רחוק מהבית - בערך רבע - שעה של הליכה מהירה . 
בתחנה הבאה לאוטובוס נכנס בחור ישיבה כבן 17 - 18 . 
גם הוא נסע עד הר הרצל . 
הנחתי שהוא צריך לבית וגן - שכונה דתית הסמוכה לשכונתי . 
אז נוסעים . 
אין באוטובוס אף אחד מלבדנו . 
ירדנו בהר הרצל , בתחילת כביש עין - כרם . 
התחלתי לעלות לכיוון הכביש הראשי , ממנו מגיעים אליי הביתה . 
הדוס הלך קצת לפניי , אבל משום - מה כל שנייה סובב אליי את פרצופו וזרק מבטים עוינים . 
הרגשה באמת לא נעימה . 
במיוחד אם לקחת בחשבון שהשעה אחת בלילה בערך . 
חציתי את כביש עין - כרם - עברתי לצד השני . 
גם הדוס עבר ולא חדל מלהסתכל עליי כל שנייה . 
מוזר . 
לא הייתי לבושה חשוף או משהו : ג'ינס , ז'קט שרוול ארוך וסנדלים - רגיל וצנוע למדי . 
קיבלתי תחושה של רדיפה , אפילו שהישיבותניק הלך כל הזמן לפניי . 
לבית וגן הוא לא המשיך . 
נזכרתי שבפנייה שאני צריכה לפנות , יש רחוב צדדי קטן שלא מוביל לשום מקום . 
ושם ממוקמת ישיבה גדולה , כמו פנימייה . 
ככל הנראה , הבחור הזה משם . 
התחלתי לחשוב משהו כמו : " או שאני פרנואידית , או שהוא באמת רודף אחריי " . 
החלטתי לבדוק את העניין . 
בדיקה א ' . כבר הגענו אל הכביש הראשי - רחוב קרית היובל , שזה המשך של שדרות הרצל . 
יש שם תחנת אוטובוס עם שלט פרסום גדול . 
עברתי אותה , אבל חזרתי כדי לראות את תמונת הפרסומת שעל השלט . 
גם הדוס חזר והציץ מה אני עושה . 
ואותו מבט מוזר . 
לא הרגשתי פאניקה , אבל היה בי בהחלט חשש בריא . 
הוא אשכרה רודף אותי ! 
! 
! 
בדיקה ב '. החלטתי להגדיל את המרחק ביני לבין הדוס . 
עזבתי אותו שם בתחנה ורצתי במיטב מהירותי ברח ' קרית היובל . 
רצתי , כנראה , חצי דקה , עד שקצת התעייפתי ונשימתי החלה להשתבש . 
אבל לא עצרתי והמשכתי ללכת בקצב מהיר . 
פתאום שומעת - הדפוק הזה רץ גם הוא אחריי . 
השיג , עבר אותי ו ... 
.. 
. 
חסם לי את המעבר ! 
אני כבר הייתי מבועתת מספיק , וגם עצבנית עד מאד . 
לכן פלטתי עבורו בטון קשה , זועם ותוקפני : " מה ? 
? ? ! ! ! " לפתע הוא נרתע הצידה , כאילו נתתי לו מכה ( והייתי מה - זה קרובה לזה ! 
) ומילמל : " זה כלום " . 
ואני המשכתי ללכת באותה המהירות . 
בלי לעצור , הוצאתי מהתיק את הנייד , החזקתי אותו בידי והתחלתי לנסח מה אגיד לשפופרת במידה והמפגר הזה ימשיך את המרדף . 
משהו כמו : " אבא , אני פה ברחוב למעלה . 
עשה לי טובה , צא לפגוש אותי . 
קח גם את האקדח ואת תג השוטר לכל מקרה ... 
.. 
. 
" מרוב פחד שמא ילך אחרי עד ביתי ( ולמה אני צריכה את זה ? 
) , אפילו לא פניתי אל הרחוב הנכון לי והמשכתי ישר , למרות שזה האריך את דרכי הביתה . 
תודה לאל , הדוס נעלם . 
כנראה , פנה לישיבה הזאת שלו . 
כך שלא הזדקקתי לטריק עם הטלפון . 
הגעתי הביתה בשלום . 
זה היה מקרה משונה ביותר . 
כעת נדמה לי שבחור הישיבה הזה לא תכנן לעשון לי שום דבר . 
אבל בטוח היה פסיכוטי משהו , מעורער בנפשו . 
ייתכן שבעצמו פחד ללכת בחושך הלילי , לכן " נצמד " אליי . 
אבל פחדיי היו אמיתיים ומוחשיים בהחלט . 
