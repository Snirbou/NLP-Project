הממ . 
מוזר , אבל אין הרבה מה לכתוב עכשיו , כשחזרתי וזה . 
כמובן שבמהלך הטיול היו רגעים שממש התחשק לי לכתוב ( בעיקר שירה , באופן מפתיע , מסתבר שגולה ומחסור באמצעי כתיבה ( דפים זה לא נחשב ) , יוצרים השראה ) . 
עוד לא הפנמתי שסיימתי את התיכון , שחברים שלי מתגייסים , שאני הולך ללמוד באוניברסיטה . 
בטיול הזה הבנתי עד כמה . 
הבנתי עוד כמה דברים , אך לא מתחשק לי לפרט . 
גם מאיטליה שנה שעברה חזרתי ב 31 ביולי . 
מדהים לחשוב כמה השתנה מאז . 
כשפתחתי את הדלת הצדדית של הכניסה לבניין , ונזכרתי ששנה שעברה עלינו עם אבא , ושרון היה בבית והוא קנה לנו דברים , ואז נסענו לסבא לבית חולים . 
קשה להאמין שזה היה לפני שנה ( קשה להאמין שזה היה אי פעם ) . 
כשאתה תופס מציאות בצורה מסויימת אתה כל כך מתרגל אליה , עד שקשה לך להאמין שדברים יכולים להתנהל אחרת , ועוד יותר קשה שהם אכן התנהלו אחרת פעם . 
בשלושת הימים הראשונים אמי אחותי ואני , היינו על סף פיצוץ , וגם היינו בו מספר פעמים . 
הסיבה העיקרית היא חסרונו של אבא , ולא מתחשק לי לפרט כל כך מדוע , זה פשוט לא כל כך מעניין . 
מה שכן מעניין הוא שבשלושה האחרים הסתדרנו ממש טוב . 
היו חיכוכים קטנים כאלו ואחרים , והיינו עייפים , ונשארנו עייפים , וישבתי על ספסל במוזיאון וישנתי על היד שלי שהאדימה להפליא . 
ובכל זאת , היה לי כיף , באמת שהיה לי כיף . 
ואני שמח שנסעתי , ואני לא יודע . 
מאיה כתבה על מה יהיה אחרי הגיל בו הדברים מתוכננים . 
גם אותי זה מטריד , אבל מבחינה שונה . 
במהלך הטיול חשבתי על כך שאני ממש רוצה ללמוד מספר שפות , וחשבתי על כך שאני צעיר , ושיש לי עוד זמן להספיק . 
קצת מיותר להשלים , אבל יגיע יום , בו ארצה ללמוד משהו , ואדע שאני זקן , וכבר לא אוכל להספיק . 
כמובן כמובן , שתמיד אפשר , גם בגיל מאוד מאוחר , אבל לא יודע , זה הטריד אותי . 
וגם היתה תמונה אחת של אמא שלי הולכת ברחוב , שרק בגלל שברגע שראיתי אותה ידעתי שהיא תשאר חקוקה לי לנצח בראש , היא תשאר , והיא כנראה תמיד תלווה במעט דמעות . 
זה יצא פוסט קצת מוזר , קצת מוזר לי לחזור לארץ . 
כעת , אלך לאכול אצל סבתא . 
ואם תשאלו לשלומי , נדמה לי שטוב לי ורע לי . 
רק אל תשאלו אם זה טוב או רע . 
עריכה : בגינה שלנו צמחו צמחים ממש קטנים כאלו , שאיני יודע לתאר אותם , אך יוצרים לה מראה נפלא . 
מפליא עד כמה זה משמח ( : מחר אני נוסע לצרפת לשבוע . 
מי שמעוניין להביא לי מכתבי טיסה , מוזמן לשלחם באימייל ( bill_tipesh@walla.co.il ) או להביא לי אותם לביתי , עד סביבות השעה 12 בצהריים מחר . 
אגב , ממש ממש אשמח אם תשלחו לי אימיילים בזמן שאהיה בחו"ל , כי בטח אבדוק שם אינטרנט , ויהיה נחמד לקבל הודעות אמיתיות ולא רק כאלו המודיעות על היכרויות חינם . 
חוץ מזה אין הרבה כרגע . 
אח שלי נסע הלילה לחו"ל לשלושה חודשים , עמרי התגייס ביום חמישי , אוהד יתגייס ביום שני ( בהצלחה ידידי , וצר לי על כך שלא אגיע ) . 
היה לי המון זמן עם מאיה שלשום ואתמול , וגם היום יהיה , וזה נורא כיף . 
הו , tubthumbing של chamba wamba זה שיר פשוט נפלא . 
I get no down ! 
יום טוב חברים . 
