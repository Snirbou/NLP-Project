ילדים מתיימרים להיות שונים מההורים שלהם . 
הם מכריזים שהם לא סובלים אותם בגלל דברים לגיטימיים לחלוטין שמבקשים מהם לעשות , וטוענים שלילדים שלהם הם יתייחסו יותר טוב . 
והם כל כך טועים . 
ילדים הם בדיוק כמו ההורים שלהם . 
והם לא יהיו יותר טובים בגידול הילדים שלהם כי למרות שמתנגדים לזה משהו מחלחל פנימה עמוק . 
עמוק מדי . 
אני יכולה להגיד על עצמי שאני דפוקה עד היסוד . 
לכן אני גם לא מרגישה ייסורי מצפון להגיד את זה על ההורים שלי , אחרי הכל , אני מה שיצא מהם . 
ואם זה רק חינוך קלוקל אז זו עדיין אשמתם . 
ואולי עם תוספת קטנה של מרדנות ועקשנות שאין לי מושג מאיפה הגיעה . 
כי בכל זאת , אח שלי יצא הדבר הכי קרוב לשלמות , וההורים הם אותם הורים . 
ואלוהים , אני מטומטמת . 
ויותר ממה שאני מטומטמת , אני בנאדם איום . 
ויותר ממה שאני בנאדם איום , אני בת איומה . 
ההורים שלי התכוונו לנסוע לירושלים כי סבא שלי חולה . 
הם לא עשו את זה כי אין להם כוח , או משהו . 
אז הם נסעו לסופר לעשות קניות , כי הם במילא היו אמורים לעשות את זה . 
אבא שלי התקשר ואמר לי לרדת למטה לעזור להביא הכל למעלה . 
ורק זה מרגיז כי בכל שאר הפעמים הם הסתדרו מעולה גם בלעדי . 
וכשהייתי למטה הסתבר שהייתי צריכה לקחת איתי גם את עגלת השוק הזו המעצבנת , ואין לי מושג איך זה התגלגל , אבל בסופו של דבר אבא שלי החליט שהוא לא סוחב כלום ואני צריכה לקחת את הכל למעלה , ומצדם אני יכולה לעלות ולרדת גם מאה פעם . 
אני אמרתי שאני לא סוחבת כלום , ואמא אמרה שנזרוק 800 שקלים לזבל , ובגלל שכסף מבוזבז זה נושא רגיש אצלי ( נו , אז אני קמצנית > התרתחתי ועליתי למעלה תוך שאני ממלמלת לעצמי כמה קללות מאוד לא יפות ( וסוגרת על אבא שלי את דלת הכניסה לבניין ) . 
לקחתי את העגלה וירדתי , במדרגות , כי הם כבר עלו במעלית . 
חשבתי שאולי במקרה רק אבא שלי עלה , כי אמרתי שאני הולכת להביא את העגלה הארורה , אבל אמא שלי גם לא היתה שם . 
אז צלצלתי באינטרקום ( לחיצה ארוכה כזו , עד שממש הרימו את השפופרת , כדי לעצבן . 
כמה שאני בוגרת ) והתחלתי לצעוק על אמא , מסתבר שהם לא הבחינו בחסרוני וגם לא בעגלה , אמרתי שתרד . 
ברגע האחרון החלטתי לנטוש את העגלה שם , להכנס מהר ולעלות במדרגות . 
נכנסתי הביתה ונעלתי את עצמי בחדר . 
ערב מבוזבז . 
- _ - ו .. אוח , לעזאזל . 
הם טיפשים ואני טיפשה . 
רואים איך שהכל מסתדר אצלנו ? 
