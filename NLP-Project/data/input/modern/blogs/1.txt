'שלום לך תל אביב . 
פעם חלמתי והנה אני באפריקה , עורך ציד על פילים פראיים , אריות , קרנפים , תוכים . 
הקיצותי וליבי דפק בחוזקה . 
הלא יכול אני לנסוע לשם ממש ! 
מאז לא הרפתה ממני המחשבה ותשוקתי להיות באפריקה גברה מיום ליום , עד שביום קיץ בהיר אחד ארזתי את חפצי וישבתי במכונית האדומה מספר 5 . 
היא הביאה אותי עד קצה רחוב אלנבי וכעבור רגעים אחדים ישבתי ברכבת היוצאת לחיפה . 
מנמל חיפה אפשר להגיע לכל מקום בעולם . 
ירדתי באוניה לא גדולה . 
נסענו יום , יומיים , שלושה . 
ביום הרביעי הגענו לאיטליה ' . [ נחום גוטמן , בארץ לובנגולו מלך זולו ] לא , אני לא באפריקה . 
אבל . 
התגייסתי , השתחררתי , רבתי , בעטתי , אהבתי , צעקתי , לחשתי . 
סיימתי את התואר . 
אבל קודם נכשלתי . 
רק אחר כך עברתי וסיימתי . 
צחקתי , כעסתי , טיילתי . 
קצת , אבל טיילתי . 
לא דיברתי ובעיקר לא כתבתי . 
לא הצלחתי להתקרב לכאן . 
גם לא פוטרתי , אבל עברתי לתפקיד אחר . 
כעסתי . 
אני עדיין כועס . 
הרגשתי שסגרו לי דלת ישר על הפנים . 
נעלבתי . 
ובעיקר כעסתי על עצמי שהרשיתי לעצמי להעלב . 
אז חיפשתי . 
חיפשתי מקום אחר . 
מקום חדש . 
אנשים חדשים . 
והסתכלתי אחורה . 
מעטות הפעמים שאפשר להסתכל אחורה ולראות נקודת זמן אחת ויחידה בה אתה יודע שעשית את הדבר הנכון . 
בלי אם , ובלי אולי . 
לפני שנתיים בדיוק בערך חזרתי ללמוד . 
ועכשיו בדיוק סיימתי , ועכשיו בדיוק כעסתי , ועכשיו בדיוק התחלתי לחפש . 
ועכשיו פתאום , אאוט אוף דה בלו , אולי דברים טובים קורים . 
דלת נטרקת , ומסדרון ארוך של דלתות נפתחות . 
ורק חודשיים עברו מאז שהתגייסתי , והשתחררתי , ורבתי , ובעטתי , ואהבתי . 
