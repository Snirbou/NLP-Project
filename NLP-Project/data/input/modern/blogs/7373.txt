השבוע צעדתי לשכונת גאולה החרדית במטרה לפקוד סוף סוף את החנות של חברת ההפקות גל - פז ובטעות הגעתי לחנות של נועם הפקות . 
חרדי צעיר מזוקן ואדיב עזר לי מיד למצוא מספר דיסקים שחיפשתי וזכר במעומעם מספר אלבומים ישנים במיוחד , אבל הודה שאינו זוכר פרטים עליהם , ושאין אותם בחנות . 
מרדכי בן - דוד נחשב שנים רבות לאמן מספר אחד במוזיקה החסידית . 
מאוחר יותר צץ אברהם פריד ונטל ממנו את הבכורה , ונראה שכיום ירדה קרנו . 
רוב האלבומים שהוציא לא נמצאים בחנויות , גם לא בנועם הפקות , שם המבחר מצומצם יחסית ומכיל בעיקר דיסקים חדשים ודיסקים שיצאו בלייבל הבית . 
קניתי שם את האלבום " זכרונות " המופק לעילא של מרדכי בן - דוד . 
על האלבום סיפרתי בפוסט ההוא , ובעיקר על השיר האחרון באלבום , המרונן בחדווה על ניפוץ תינוקות אל הסלע . 
קניתי גם את הדיסק הראשון והשלישי של להקת חסידיש . 
חסידיש הם האחים החזנים שמואל ואריה ברונר , שחברו לישי לפידות ויצרו שני אלבומים מהפכניים ששילבו מוזיקה חסידית אמיתית וקטעי חזנות עם מוזיקת רוק ועיבודים חדשניים . 
את האלבום השלישי טרם שמעתי , ונדמה לי שהוא יצא לאחר שישי לפידות נטש והקים את " אוף שימחעס " שיועדה גם לקהל החילוני . 
מול החנות של נועם הפקות ממוקמת מתחרתה , גל - פז : חנות ענקית בעלת מבחר אינסופי של מוזיקה חסידית , יידישאית , חזנות , וסרטי קולנוע חרדיים . 
בחור ליטאי נמרץ ( מגולח , בלורית , חולצה לבנה וכיפת קטיפה שחורה מוטה לצד הראש ) עזר לי לאתר מספר אלבומים נוספים . 
הבחור הכיר את תכולת כל החנות על בוריה , שלף דיסקים בשניות , ידע בעל - פה כמה מהם יש במלאי , הכיר את כל האלבומים הנדירים שחיפשתי וכל זאת תוך שעזר לחמישה אנשים אחרים במקביל . 
אני עפר לרגליו . 
השלל : מרדכי בן דוד - סימן טוב - מוזיקה חסידית סטנדרטית . 
JJ Fried - 2000 - Musaic - נעימות האוס וצ'יל - אאוט ע"פ שירים חסידיים . 
נדיר ומשובח . 
דב שורין - 2002 - נקמה - שירי נקמה בגויים באוירה אמריקאית . 
כתבתי על זה שם . 
שעיה מנדלוביץ - 1999 - 25 שנה של מוזיקה יהודית - מחרוזות חסידיות . 
קיבלתי הבטחה שאחרי החג הם יוכלו לאתר לי מספר דיסקים נדירים במחסן , ופטרו אותי מהצורך לחתום על ספח האשראי - " כי זה חול המועד " . 
יישר כח ! 
עוד פוסטים שכתבתי על מוזיקה חסידית : בקטגוריה . 
אני פוצח בסדרת פוסטים על תוכנות ושירותים טובים שאני משתמש בהם . 
קל ללכת לאיבוד בים שירותי הווב 2.0 והתוכנות , ואני מקווה שזה יועיל . 
פרק ראשון : רובופורם ממש כמו טלפון סלולרי ומיקרוגל , ברגע שתתחילו להשתמש בתוכנה הזו , לא תבינו איך הסתדרתם בלעדיה . 
רובופורם היא תוכנה למילוי טפסים באתרי אינטרנט . 
מלבד הצורך להזין שוב ושוב את שם המשתמש והסיסמה הקבועים שלכם בכל מיני אתרים , היא תזכור בשבילכם את הסיסמה לבנק שמתעקש לבחור עבורכם סיסמה מוזרה , תחסוך לכם הקלדות בפורומים ובאתרי קניות , תלך אתכם לכל מקום ותדאג לנקות את כל העקבות בסיום העבודה . 
אני משתמש ב - RoboForm2Go גירסה המיוחדת לדיסק און קי , כדי שאוכל להיעזר בה בעבודה , בבית ואצל ההורים . 
אפשר להתקין אותה גם על נגן MP 3 או על מצלמה דיגיטלית . 
ההתקנה היא פשוטה : נוריד את קובץ ההתקנה , ונפעיל אותו . 
נבחר בשפה העברית ונעבור למסך הבא . 
נבחר את הכונן מרשימת הכוננים ונבטל את הסימון השני ( Set RoboForm 2 Go name and icon on removable drive ) . 
בחלון הבא אפשר לרשום פרטים אישיים אבל נוותר . 
כעת נבחר סיסמת - על שהיא היחידה שנצטרך לזכור . 
זהו , ההתקנה הסתיימה . 
כעת , בחלון הפדפן מוצג סרגל הכלים של רובופורם ובו לחצן " זהות חדשה " , נלחץ עליו , ונמלא את כל הפרטים האפשריים בכל הכרטיסיות . 
אני ממלא אותן בעברית , וכשאני נתקל בטופס באנגלית , אני משנה את מה שצריך לאנגלית ( שם , כתובת ) . 
כשניתקל בטופס חדש של פרטים אישיים , נלחץ על כפתור הזהות ( אצלי זה " שי פישר " ) , ורובופורם ימלא את כל השדות שיוכל . 
נשלים את השאר ונשלח . 
רובופורם יציע לשמור אותו , ובפעם הבאה שנגלוש באתר הזה , הוא יוצג בסרגל הכלים של רובופורם , ונוכל למלא את הטופס בלחיצת כפתור . 
טיפול חודשי : רובופורם ניתנת לשימוש חופשי למשך חודש . 
בסיומו נתקין אותה מחדש : נעביר את התיקיות RoboForm ואת My RoboForm Data למקום אחר ונתקין מחדש את התוכנה . 
כעת נשחזר את כל המידע האישי שלנו : נעביר את כל הקבצים שבתיקייה Default Profile שנמצאת בתוך התיקייה My RoboForm Data הישנה אל התיקייה Default Profile שבתוך My RoboForm Data החדשה . 
חלק מהקבצים כבר נמצאים בתיקייה החדשה , וכשנישאל אם לדרוס אותם , נענה " No " החלטי . 
כעת אפשר להשתמש ברובופורם למשך חודש נוסף , והמידע לא הלך לאיבוד . 
טיפ למתחילים : שחקו עם התוכנה , שום דבר רע באמת לא יכול לקרות . 
טיפים למתקדמים : אפשר לערוך את הכרטיסיות ידנית , להוסיף להן שדות ולמזג כך כרטיסיות . 
אפשר ליצור כרטיסיות חדשות ולרשום בהן סיסמאות שלא קשורות לאינטרנט ( למשל של הכספומט ) . 
