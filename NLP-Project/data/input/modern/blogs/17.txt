אני כל כך כל כך עייף ( פסיק ) קודם פיהקתי פיהוק * כזה * גדול ( פסיק ) ובלעתי בטעות את המקשים של הפסיק והנקודה ( נקודה ) אני צריך לישון שעתיים ( פסיק ) שלוש ( נקודה ) או יומיים ( נקודה ) לונה פארק מחשבתי . 
זה מה שיש עכשיו . 
רסיסים של מחשבות עולים ויורדים בגלגל ענק מואר באורות זולים . 
שברים של מחשבות נוהגים במכוניות מתנגשות , במסלול עגול בלי כניסה ובלי יציאה . 
חמש מחשבות עומדות בתור לפופקורן וכוס כולה , ושתיים נדחפות מהצד עם רק שאלה . 
אחת כרגע דרכה על מסטיק ישן . 
קקפוניה של צלילים , מתערבבים לגלים , בלי סדר ובלי הגיון . 
ערבוביה של צבעים , פסים של אורות . 
גם לימים כאלה יש ערך מוסף , אני חושב . 
- תוספת לא קשורה : אוח , ווהבה ווהבה , איך יצאת כזה האבלה ? 
קראתי שיש פרוייקט חדש בביצה . 
לכל בלוג יש שם . 
ואם כבר ביצה , ואם כבר סיפרתי פה מי אני , אז אולי הגיע הזמן לספר מאיפה באתי . 
אז למה היפ . 
נונימוס ? 
נולדתי לפני 35 שנים . 
לאבא בלונדיני ואמא כּושית , ( במילרע ) . 
בפוליטיקלי קורקטלי אני נחשב אפרו - פולני . 
בן זכר ראשון לשבט מובוטו שבאפריקה , אחרי 24 בנות , ( עד מאה ועשרים , אבל אף אחד לא שאל אותי ) . 
החגיגות נמשכו שבוע . 
האגדות מספרות שהיין נשפך כמים , ונשים חשופות חזה רקדו מסביב לעריסה שלי . 
לא מיצמצתי במשך יומיים שלמים , כדי לא לפספס כלום . 
אולי זו הסיבה שכיום אני רואה מטושטש . 
באותם הימים , מסביב למדורה , ניתן לי שם החיבה שמלווה אותי עד היום - מובוטו סה סה סה - כהן . 
הייתי ילד סקרן . 
אהבתי לטייל ביערות , לקטוף פרחים , לטפס על העצים , להציץ לבחורות שהתרחצו באגם . 
בקיצור , כמו כל ילד נורמלי . 
אבל בעצם זה לא קשור לפה . 
מאבא ירשתי את העיניים הכחולות ושם המשפחה . 
מאמא את האפרו . 
ואת הגמישות במותניים . 
אותה גמישות שהביאה אותי בגיל 18 , לעמוד על דוכן המנצחים באליפות אפריקה להולה הופ , ( זה לא אני בתמונה , זוהי אילוסטרציה , למי שתהה ) . 
הייתי גאוות השבט . 
נשים מלמלו את שמי בלילות חשוכים . 
ציידים לחשו את שמי לפני הציד . 
אבל בעצם גם זה לא קשור לפה . 
אז למה היפ . 
נונימוס ? 
את האמת ? 
כי זה נשמע הרבה יותר סקסי ממובוטו סה סה סה - כהן . 
ואם כבר סיפרתי מי אני , ואם כבר סיפרתי מאיפה באתי , אז אולי פעם אדע לאן אני הולך . 
