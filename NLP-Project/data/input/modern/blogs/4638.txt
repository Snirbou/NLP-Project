אני ליצן עצוב , והמילים הן מלחמות בדל שפתיי . 
כמו עומק התחושות מול ריקנות ההבעה . 
לפעמים אני מרגישה שאני מדברת והמילים מנותקות ממני ומהמחשבה שלי , הגרון מצריד ומעבה מדי או מדקק מדי את הקול ואני בכלל לא שומעת את עצמי כמו שאני מתכוונת להישמע . 
אני גם מתחילה לגמגם ולהתבלבל . 
משהו נשמע לי מזוייף , חסום , מעוות . 
אולי מרוב סגירות במחשבות שלי בלבד שכחתי איך לשתף אנשים במחשבות שלי . 
או שזה קשור גם לעובדה שאין לי זהות עצמית יציבה ואני יכולה ברגע מסויים להרגיש את עצמי ילדה טובה וחמודה ולדבר בקול דק ומתוק , ורגע לאחר מכן לעבות את הקול ולהרגיש כמו " בחורילה " . 
כל זה באופן מודע . 
אלה שינויים שאדם מלבדי אולי לא יבחין בהם , אבל הזהות המשוסעת הזו בעיני עצמי זה דבר נורא . 
זה חלק מהדימוי העצמי המעוות שלי . 
האבחנה שלי : זו לא מורכבות טבעית ושינויים בטון דיבור , גוני קול , הבעות פנים וכ ו' שיש לאדם נורמלי . 
יש פה משהו שלא התאחה כמו שהיה אמור להתאחות . 
ואני לא יודעת אם יש פה תקנה . 
אלא אם כן אאמץ לעצמי דמות אחת ויחידה שהיא זו שתשלוט בי ותהיה למסכה החברתית שלי , או משהו מעין זה . 
וכי למה באמת אני מאחלת לעצמי מוות קרב רק כי אנשים מסויימים הם זבל ? 
למה שלא אתחיל לפעול קצת מתוך זעם ולגיטימציה עצמית ולא טוב לב , כניעה והתרפסות ? 
למה אני לא משלימה , אחת ולתמיד עם העובדה שאינני חלק מהם , ושאף פעם לא אהיה , כי לא קורצתי מאותם חומרים . 
נכון שאין בי את הגמישות הנדרשת כדי ליצור אסרטיביות , אבל למה אני צריכה לאכול את עצמי , יום אחרי יום , שעה אחרי שעה , למה הקמטים המרירים סביב הפה שלי כמו מעמיקים משבוע לשבוע ? 
שהם יסבלו ממני , ולא להיפך . 
שייחנקו , הזונות . 
אני נגעלת מהם . 
בא לי להקיא עליהם . 
