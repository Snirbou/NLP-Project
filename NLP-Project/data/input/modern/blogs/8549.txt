פתיחת מושב החורף של הכנסת : " ... לא נחזור אל הימים ההם של " אין עם מי לדבר " , לא נחזור אל ימי " אנחנו מחכים לטלפון " , לא נחזור אל ימי " העולם כולו נגדנו " . 
לא נחזור , רבותי , לא נחזור אל הימים ההם . 
אנחנו הולכים קדימה . 
" יצחק רבין בטח עָיַיף כבר , מרוב התהפכויות בקבר . 
איפה היינו אז , ואיפה אנחנו היום ... 
.. 
. 
היום גיליתי שתחושת הריקנות האמיתית , שבאה אחרי אותה תקופת הפקרות , אצלי מגיעה קצת באיחור . 
כולם לומר שלום יפה לתחושת ריקנות קלה . 
ריקנות - כולם , כולם - ריקנות . 
נעים מאוד . 
אל תתמקמו ! 
הוא עוזב בקרוב וחבל להקשר . 
באמת ! 
אינך יכול לפזז לך במכנסיים צמודות ושיער פרוע ! 
ואני איני יכולה , הרי , לא ליפול שדודה לרגליך , ולהפוך אותך לפנטזיה החדשה שלי ! 
ואני איני יכולה לא - להתרגש ! 
הרי רגשותיי פרימיטיביים ואני בת ככל הבנות , על אף שרוב הבנות לא יודו באמת משעשעת זו . 
ואתה , אינך יכול ללכת ! 
באמת ! 
איזה מן דבר זה , ועצם העובדה שאינך מודע כלל וכלל לקיומי , אין זה אומר כי יש לך את המותרות לאכזב חיוך מטופש של כמיהה למה שרחוק מהישג היד . 
אינך יכול ללכת ! 
ומה אם תאכזב מישהי ? 
תמיד כדאי לקחת מחשבה זו כאופציה . 
אוי הברוך ! 
אם עד כה הכרזתי ברבים כי איני צריכה דמות זכרית קבועה בחיי , כעט אני נשברת ! 
אין ספק כי החזקתי זמן רב מעמד , אך אני חייבת להתוודות כי הנה הגיעה העת בה הפצעים הקודמים כבר הגלידו והתקלפו . 
אומנם הכעס הינו עוד כאן , אך אני מוכנה . 
כן , אני מוכנה . 
נעשה קצת קשה להרדם לבד , כמו שאמרה היום חכמה ממני . 
ונוסיף על כך שהחורף ממשמש ובא ! 
וכך גם אני ממשמשת ובאה , במבט הרבה יותר מפוכח אחרי תקופת הפקרות לא ארוכה . 
אך רבים , ביניהם אני , סבורים כי עליה להגמר . 
בכל זאת , מדי פעם עלי להתמודד עם ריקנות שתוקפת , ואם ניתן למנוע זאת , למה לא ? 
וגם , זה לא יקרה מהם , כי זהו טבע הדברים אך זה לא משנה ! 
חוץ מזה , יש לד זפלין ברדיו ( black dog ) , אז כבר ברגע זה יש משהו שמחמם בלב ומעלה חיוך מטופש . 
כמעט כמו אהבה , רק בלי החשש מפני אכזבה . 
וככל שזה ישמע פסימי , הכוונה היא להפך - הפחד מפני האכזבה ! 
אכזבה ודקירה קטנה . 
זה מה שאני צריכה כרגע . 
ולאחר פוסט מטופש לא פחות מכל הסיטואציה , אני מוכנה ליפול שדודה לרגליך , מי שלא תיהיה , אומנם לא כנועה וצייתנית כמו בספרים , אך בהחלט אוהבת ושמחה . 
