איזה באסה זה היה , כל החרטא הזה . 
היו לי איזה שלושה פוסטים בראש היום . 
ומה הכי מעצבן ? 
אותם אלו שהוסיפו פוסטים לבלוגים שלהם בדיוק שתי דקות לפני הפסקת הפעילות , וככה הרוויחו אלפי כניסות ב " חינם " . 
הו וול , הכל לטובה . 
אני שמאלני מבחינה פוליטית וימני מבחינה כלכלית - השילוב הנכון , התואם את עובדות האדם והיקום הבסיסיות , את האופן שבו העולם בנוי ושנפשותינו בנויות ; השילוב התואם את כל מה שהוגן ביחס ל " חוקי המשחק " ההכרחיים , צודק , סימטרי ויפה . 
המצב כיום בישראל , הוא שיש שמאל פוליטי - וזה נהדר . 
מחר , מוצאי שבת ה - 15 למאי 2004 , השמאל היפהפה הזה יפגין נגד עוולה שאין כדוגמתה - נגד מלחמת התבערה , מלחמת ההסלמה , מלחמת הגברת השנאה והקיטוב בין שני עמים המורכבים ממיליוני בני אדם אוהבים וחפים מפשע , שמכוונים מטעני נפץ של ממש זה נגד זה רק בשל השתחררות הבורות והברבריות שבלב כל אחד ואחד מאיתנו - שבדרך כלל לא אמורים להשתחרר . 
ומי יוצר את המלחמה המנוולת הזו ? 
הפוליטיקאים האנטי - ליברליסטיים : שרון , נתניהו ( ושאף אחד לא יגיד שהוא ליברטריאן , כי רייגניזם - שיטתו של ביבי - היא ההיפך המוחלט מליברטריאניזם ) , איתם ושאר הברברים מצדנו , המסרבים לבצע פעולה כל כך פשוטה וכל כך נכונה שהיא להתחפף משם . 
פשוט לעוף החוצה , בהתחלה מעזה ואחר מכך מהגדה המערבית . 
אין לנו מה לחפש בג'ונגלים הללו . 
אין לנו שום סיבה שבעולם לדכא עם שלם , בתירוץ של " מלחמה בטרור " , והרי דיכוי זה הוא - הוא הגורם לעוד ועוד ועוד ועוד ועוד טרור ! 
אנחנו כבר רואים את קריסתה של אימפריה אחת , שהנשיא הזוועתון שלה גם הוא מדבר על " מלחמה בטרור " לכאורה ולשם כך יוצר סופר - טרור בעצמו ( והרי כך הטרור , שנגדו הוא " נלחם " , מנצח בגדול את מאות מיליוני תושבי אותה אימפריה , בכך שהנשיא מפר ועוד איך את החוקה - המתנה הנפלאה שהעניקו לה אבותיה המייסדים של אותה אומה ) . 
הבה ונעזור בהצלת מדינת היהודים , המדינה היחידה שיש ליהודים בעולם , מקריסה בשל פאשיזם ושכחת העובדה שקדושת החיים היא מעל הכל - בודאי ובודאי מעל קדושת אי אלו קילומטרים רבועים בין הים לירדן ( דרך אגב , בעזה אין שום קדושה , אלו סתם כמה פיסות אדמה רעות ומקוללות שאין לישראל ולעם היהודי אפילו רבע קשר היסטורי אליהן ) . 
הבעיה עם השמאל הסופר - צודק שלנו - אותו שמאל שהצדק שלו מתחדד עכשיו במיוחד על רקע אי הצדק המשווע של העובדה שאנחנו עדיין בעזה - זה שמשום מה מנהיגיו ובניו חושבים שהם חייבים גם להיות שמאלנים מבחינה כלכלית . 
למה ? 
מי קבע ככה ? 
וזה דופק חלק גדול מכלל הצדק של השמאל , מכיוון שברגע שהשמאל הפוליטי תומך בכל הדברים הרעים כגון ממשלה גדולה , גרעונות תקציביים , מסים סופר - גבוהים , ביטול קדושת העבודה ( כן , היא קדושה ! 
) כדרך להרוויח כסף וכבוד , גרימת שכיחת העובדה ש - labor is the ONLY way to create wealth , בקיצור - קולקטיביזם בערבוב קיינסיאניזם , השמאל הופך רק לחצי - צודק , לצודק רק בתחום הפוליטי אבל לא בתחום הכלכלי - יומיומי . 
לא חבל ? 
לא כדאי שהשמאל בישראל יהיה לגמרי בצד של האמת ? 
כשבושה וחרפה כזו , כמו שמפלגת העבודה מצרפת לשורותיה את הקרטליסט עמיר פרץ , קורה - מה הפלא שמי שתומך באמת ובצדק לא ירצה אחרי זה להצביע למפלגת העבודה ? 
בחיי שאני צריך להקים בארץ הזו מפלגה , שתהיה שמאלנית באמת מבחינה פוליטית וימנית באמת מבחינה כלכלית . 
אין מפלגה כזו כיום בישראל , והצורך של מדינת היהודים במפלגה כזו הוא נואש , ואם אף אחד אחר שיודע מה הם האמת והצדק לא יקים אותה , אז היי , למה לא אני ? 
התקנו היום רשת ביתית , וזה יוצר מצב אנתרופולוגי חדש , מעין עסקה ביני לבין אח שלי : אני שולח לו תמונות מצחיקות של חתולים , והוא לא שולח כלום - רק גולש באינטרטנט ( על חשבון מודם הכבלים שלי , כמובן ) . 
מה שאני כבר כמה זמן לא מבין - מאז שנודע לי שצ'אק ייגר נולד וגדל בוירג'יניה המערבית - זה איך לכל השדים הצליחה וירג'יניה המערבית להוליד מתוכה את צ'אק ייגר ? 
אני תמה , מכיוון שבדרך כלל וירג'יניה המערבית קשורה לשלושה דברים : אהבת התיקון השני לחוקה ( " זכותם של אנשים לשאת כלי נשק לא תישלל " ) , אהבת הויסקי הזול , ואי - אהבת כל מי שאינו red neck . 
לדוגמה , הדבר הזה יצא מוירג'יניה המערבית . 
ארה"ב היא לא סתם אימפריה שתקרוס ככל האימפריות ; היא ממש ממש אימפריה רקובה . 
רקובה עד השורש . 
כמו שארה"ב היתה מעורבת בשנות ה - 60 ' וה - 70 ' במלחמה מטומטמת ומטונפת בג'ונגלים המהבילים של הודו - סין , מלחמה שפוליטיקאים דבקי כסא המשיכו אותה עוד ועוד ללא כל סיבה , כך ישראל מעורבת כיום במלחמה בשטחים הכבושים , נגד כוחות גרילה ( כמו שהיה בויאטנם ) נחושים במיוחד ( שוב , כמו בויאטנם ) וברבריים במידה קיצונית ( פעם שלישית ויאטנם ) . 
אז מה לכל הרוחות אנחנו עושים שם ? 
מה לנו ולעם הפלסטינאי ? 
כל יום שאנחנו מדכאים שם עם שלם , אנחנו הופכים עוד ילד פלסטיני , שהיה פעם תמים וטוב , לשהיד עתידי . 
נכון להיום , רוב האוכלוסיה הפלסטינאית בשטחים הם עדיין בני אדם שפויים וטובים , שפשוט רוצים לחיות את חייהם בשלווה , להתפרנס ולגדל את ילדיהם בשלום . 
רק אחוז מסוים מהאוכלוסיה הפלסטינאית ( אותם אלו התומכים אקטיבית בארגוני הטרור ) הינם ברבריים - וזאת אין אני מהסס להגיד : אותו אחוז הוציא עצמו מכלל המין האנושי . 
אלא שאותו אחוז גדל בכל רגע של דיכוי , בכל מחסום , בכל סגר , בכל הלפייר , בכל פצצה של טון . 
ובכל רגע של כיבוש שנמשך , אותו אחוז גדל ; יותר פלסטינאים שרצו פעם לחיות חיים שלווים - אבל הדיכוי והחנק הכלכלי הנוצר על ידי ישראל , לא מאפשר להם - רצים לזרועות האיסלם הפנאטי , הטרוריסטי , זה שמחוץ למין האנושי . 
חייב להיות ברור לגמרי שאף מטר רבוע כלשהו של גבעות טרשים לא מצדיק את מותו של אף לא בן אנוש אחד - חייל או אזרח , ישראלי או פלסטינאי . 
אסור שהדיון הציבורי יהיה על השאלה הזו ; בכל מקרה חייב להיות ברור שחייבת להיות מדינה פלסטינאית בגדה המערבית וברצועת עזה . 
כמו כן , מהצד הפלסטינאי , חייב להיות ברור לחלוטין שלא תהיה זכות שיבה . 
רק המחשבה מכל אחד משני הצדדים - שהתנחלויות הן לא פשע נגד האנושות ושמגיע ליושבים בהן לאכלס שטח כבוש , או מהצד השני : שזכות השיבה היא דבר הכרחי - היא ברברית . 
עכשיו , נניח ואנחנו עפים משם בבת אחת . 
כן כן , באים עשרת אלפים חיילי צבא ההגנה לישראל , מניפים את המתנחלים לתוך משאיות , נותנים לכל משפחת מתנחלים 1,000,000 ש"ח הישר לחשבון ( כן , מכספי משלם המסים ! 
- בכל זאת הם שילמו על הבתים שלהם , הבלתי חוקיים שלהם , בשטח הכבוש ) , ומסיעים אותם לישובים בגליל ובצפון הנגב ( זאת ארץ ישראל האמיתית והיפה והזכה ) . 
כמובן שגם כל המתקנים הצבאיים והכוחות הצבאיים , עד החייל האחרון , שלנו , מתפנים משם . 
כמו כן , ישראל תפתח בתוכנית סיוע כלכלית שש - שנתית להנהגה פלסטינאית של מדינה פלסטינאית ריבונית ( לא בראשות הארכי טרוריסט ערפאת , אלא בראשות מנהיגים מתונים כמו נוסייבה ורג'וב , המייצגים את האחוז הגדול של האוכלוסיה הפלסטינאית בשטחים ) . 
איזו תעמולה אז תוכל להיות למוג'הידין במסגד ? 
להרוג את הכופרים ? 
ובכן , תושבי השטחים הם לא אל קעידה - כאמור , אחוז מסוים מהם כן , וישראל מגדילה את האחוז הנורא וחסר התקווה הזה עם כל יום של דיכוי . 
אבל הרוב לא , וכשהם יראו שיש להם ממשלה מתונה , השואפת לפיתוח כלכלי ( ודרך אגב : חייבים להשאיר את ה - IMF , הפושעים הללו , מחוץ לתמונה בכל מחיר ! 
) , ושאין אף חייל ישראלי אחד על אדמת מדינת פלסטין , גם הם יבינו שלא חייבים להיות נגד ישראל . 
בנוסף , כוחות בינלאומיים של מדינות נייטרליות - ביחס - לסכסוך אחרות ישמרו על השלום בשטחים . 
ונא לא לשכוח : ישראל היא זו עם מטוסי ה - F - 15I ומסוקי האפאצ'י , לא הפלסטינאים , ואם חו"ח נוסייבה ורג'וב יכשלו בביעור מוחלט וגמור של הטרור , היא תוכל להשתמש בהם לפגיעה בתשתיות של כל טרור שיוסיף להתקיים . 
ומהי תשתית הטרור הגדולה ביותר ? 
כל ילד פלסטינאי נוסף שנחתה לו פצצה של טון על יד הבית , והחמאס מגיע אליו , ואז יש לילד המסכן הזה סיבה לרצות להצטרף לג'יהאד נגד הציונים . 
זוהי ה - מכונה המזינה את כל הפיגועים , וממשלת ישראל מפעילה את המכונה הזו , על ידי הדיכוי והכיבוש . 
הסיבה היחידה שאנחנו לא מבצעים את ה " לעוף משם בבת אחת " , היא כסאותיהם של פוליטיקאים מסריחים שקולותיהם באים מהמתנחלים ומתאבי מלחמה כמו " חוג הפרופסורים " ( ... לפאשיזם ולסבל אנושי ) . 
אמנם קיימות בעולם מלחמות של " להיות או לחדול " . 
המלחמה שמנהלת ישראל בשטחים היא לא כזאת ; להיפך , היא מלחמה של " להיות , אם המלחמה תיפסק , או לחדול , אם היא תימשך " . 
