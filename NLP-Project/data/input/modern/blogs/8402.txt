וזה מרגיש כאילו תמיד היית כאן ולנצח תישאר . 
ואולי אתה תשתוק כדי שיהיה בעולם הזה מספיק מקום בשביל הצרחה שלי . 
אולי אתה לא יודע , אבל המיתרים שלי יכולים ליצור שילוב . 
צרחה אדירה איומה שתפתח פיות תעצור מיצמוצים תחריש אוזניים תאבן הבעות תקפיא פריחות ותנפץ חלונות לרסיסים . 
צרחה עמוקה של הכאב הפנימי ביותר , טיפות הכאב האחרונות - ראשונות שגורדו מדפנות הנשמה . 
צרחה מעבר לבכי הדמעות המלוחות הצורבות , מעבר לסנטר מתמוגג מכאב , מעבר לכאבים בחזה , מעבר ללב דופק במהרה , מעבר לחיבוק לוחץ , מעבר לייאוש . 
צרחה אחת . 
ארוכה . 
שלא נמדדת בשניות או בדציבלים . 
צרחה שנמדדת ביחידת המידה הגדולה ביותר של הכאב . 
צרחה עם ימין ושמאל . 
באמצע מחיצה . 
וילון לבן . 
ארוך . 
סנטר קטן מקביל לו , מתפעל מהאורך האינסופי.בו בזמן משתגע על קיום המחיצה הזו . 
זלזול . 
חוסר כבוד . 
אגואיזם . 
ילדותיות . 
חוסר אנושיות . 
חוסר הבנה . 
חוסר התחשבות . 
בגידה . 
ומאה שמונים מעלות מנגד , צד יותר בהיר יותר כהה . 
שם מתבשלת לה צרחה . 
צרחה אדירה איומה כשלעצמה מדהימה שתפתח פיות תעצור מיצמוצים תחריש אוזניים תאבן הבעות תקפיא פריחות ותנפץ חלונות לרסיסים . 
צרחה חודרת של האושר והשלמות שקובלו פניהם בשלטים צבעוניים , שמגיעה מטיפות הסיפוק ומכתמי ההצלחה ומנקודות הגאווה הסמלית ביותר . 
צרחה של רעש משולב בפרחים בלבבות , בחיוכים.של דציבלים קורעי אוזניים המכילים טיפות מתוקות של דבש . 
צרחה של לב ורוד בין כל מסכי העשן . 
צרחה שאסור צרחה שמותר . 
צרחה של ימין ושמאל . 
בה צד יותר בהיר יותר כהה וצד יותר כהה יותר בהיר . 
ובאמצע מחיצה . 
וילון לבן ארוך ולא נורמלי . 
אולי אתה לא יודע , אבל המיתרים שלי יכולים ליצור שילוב . 
ליצור צרחה אחת של כאב עמוק , סבל ושל אהבה . 
צרחה אחת של טוב ורע . 
