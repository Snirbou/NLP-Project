שיניתי פה קצת אווירה , כדי לשנות אווירה בתוכי . 
להוריד קצת את הדיכאון הציני שחזר לבקר , ולשחרר את המושכות לאופטימיות נצחית ששרויה בפנים . 
העיצוב החדש עם קצת צהוב , קצת כחול ואני מקווה שהוא יעשה לי ולכם\ן טוב בלב . 
מפחיד לחשוב שפורים עוד 4 ימים , ושהיום בערב אנחנו חוגגות לאלמוג יום הולדת . 
מצחיק לקבל 93 בלשון , כשאני נזכרת ב - 68 בתחילת השנה . 
משעשע להתחיל את סופשבוע באנחה כבדה ולא לקוות שהשבוע שלאחריו באמת יתחיל . 
מוזר לא לכתוב על המשחק ביום שלישי שניצחנו 62 - 30 על אשדוד בחוץ , ולא לספר על ימי ההולדת המרובים שנפלו בחלקי בזמן האחרון . 
להתעלם מהבוז , להתעלם מההרמות גבה , לספר על החיוך , הסיפוק הפנימי . 
התחושה שעשיתי מעשה טוב . 
הפחד שחילחל עמוק לתוכי ושיתק אותי , גרם לכדור להיראות זר במקום מוכר , ולמקום שאהבתי להפוך לשדה קרב . 
אז אין תחפושת ובטח גם לא תיהיה , המציאות נראית יפה יום אחד ופחות ביום אחר , הימים נעשים דומים אחד לשני והנה מתחיל לו החלק השני של השנה וביום שני התעודות . 
הלוואי שהייתי מאמינה שהכל נגמר כל כך מהר , ושחלף כל כך הרבה זמן מאז תחילת השנה בה כולנו בכינו שיש עוד מלאנתלפים שנים עד לפורים . 
והנה הוא דופק לנו בדלת , ואלמוגי שלי בת 16 , ותל אביב הפכה זרה וככל שהארנק מתמלא הוא גם מתרוקן , ואם זה לא מסר לחיים אז איני יודעת מה . 
נשארו רק החברויות , לשמוע את סבתא שלי שרה עם אמא שלי כשכולנו מסביבה את 'החגיגה נגמרת' ולגלות את כל שירי ישראל מחדש , להתפוצץ על הכורסה מול משחק של מכבי נגד מדריד ולקוות שלא אחטוף התקף לב בכל שנייה ולדעת שאם זה לא היה איתי , החיוורון היה הופך להיות מצער , ולא משמחה . 
בסוף לנצח ולהגיד ש'זה דווקא הלך טוב , הם לקחו אחראיות , סוף סוף נראנו ככאלה שרוצים את זה ' . לשמוע את Across the universe של Beatles אחרי שתקופה ארוכה מצאתי את כל השמות של השירים שאני מכירה שמעולם לא ידעתי את שמם . 
לצחוק בקול רם , לזעוק בשקט . 
להסתכל לכם בעניים . 
לדעת שכבר לא נשארה שמחה רבה , אבל היא תתגלה בשלב כלשהו . 
העניים נעצמות לי לאט לאט ואני נזכרת כמה פחדתי מזה אתמול , וכמה זה לא נראה כל כך מפחיד היום .. 
. 
פתאום להגיע לאימון ושהכל ייראה כל כך נפלא , פתאום הצבע חוזר לפנים והעניים שוב מאירות כשאני רואה חיוך . 
ואם הוא אינו מגיע - כנראה שיש צורך בלדחוף אותו קצת שיתעורר . 
שוב בחנים , ושוב מלחמות קטנות להישאר עם הלב ולא עם המספרים ולנסות להיזכר איך זה מרגיש כשאני נפגשת כל שישי עם המשפחה המורחבת שלי - דבר שלא קרה כבר יותר מחודש . 
להתחבר לרגעים הקטנים , להכיר את עוצמתה של המוסיקה . 
לדבר , להרגיש .. 
. 
לא לחשוש מהקיבעון של עצמי . 
לא להתעסק יותר מידי באוכל ולא לתת לו את הכוח , לדחוף בכל הכוח את גלגלי החיים ולדעת בביטחון מלא שהכל יסתדר בבוקר . 
לא להיתקע באותו הרגע , לא להרים ידיים . 
לדעת להגיד כן , לדעת להגיד לא , לדעת לדבר . 
לא להישבר לפני הניסיון , לא לתת את הכוח לכישלון , כן להסתכל על הכן ולא על הלא , ולהיות הכי בשפע שאוכל . 
יש לי פה רגע של טוהר . 
בין בגרות לזקנה , שהחיים משקפים לי מול העניים , ויש לי את הרצון לזעוק לשמיים ולצחוק . 
ולהנות ולעזאזל עם הקיבעון של כולנו . 
" עולה על אוטובוס מספר 1 , נרדם לרגע מתעורר , באוטובוס הממוזג יושבים כולם אני רואה " באוטובוס מספר 1 ישנו רגע שהוא חזק מהכל , חיוך אחד ששווה את הכל , וחיים שמעצימים יותר מהכל . 
ללכת אחרי הלב , להיאבד בסבכי החיים , לשאול למה , לשאול איך , לא להבין מה יש פה בעצם . 
החיים סובבים ומסתובבים סביב עצמם וסביב עצמנו , להיאבד בתוך השאלה מי אנחנו ולאן נלך ואז לשאול למה אנחנו כאן בכלל ? 
למצוא רגע של שלווה ולהישאב אל תוך עולם של צלילים ולדעת שיש עם מי לחוות את העולם הזה . 
לגלות שהפחד הוא פחד והפחד מהפחד הוא הפחד הכי מפחיד . 
להיזכר ברגעים שנתנו למשהו חזק מאתנו להשתלט עלינו ולראות איך ברגע אחד הכל היה יכול להשתנות . 
לחוות חוויה שכבר חווינו וברגע של עוצמה להרגיש כמה עברנו , איזה מסע סחבנו עימנו , מה נותר מאתנו . 
ברגע אחד שמתעצם לרגע אחר , להיסתכל לכם בעניים ולמצוא שם את כל מה שחשבנו שאיבדתם עם השנים . 
לשמוע את הצליל ההולך והמתגבר כמו סופת טורנדו שקמה לתחייה , לאבד , לגלות ולהכיר את עצמי מחדש עם כל פעימה מחודשת של הלב . 
להתגלות ולגלות , להסתקרן ולאבד את הראש . 
מין תחושה אינסופית של רוך , רוך . 
פשוט רוך . 
תחושה שלא מצריכה הרבה , רק שקט שמהול בהרבה שמחה , רק חיוך אחד . 
חיוך אחד . 
אני מתבלבת עם המילים וחושבת איך זה יהיה לטוס ולאבד גם את הראש , הלב יהיה רחוק מהבית וקרוב לפעימות שלו , והדופק יתבלבל עם הקצב של חו"ל , ויהיה מלהיב , כואב ובטח מלא געגועים , ואיסטנבול או לא .. 
. 
חו"ל או לא , פה יש משהו אחר . 
שכחתי מאיפה באתי , שכחתי את החברות שלי , את המשפחה שלי . 
לתת לעצבים להשפיע עליי ולחלחל עמוק אל תוך החיוך ולשנות אותו - זה הדבר הכי קשה שעשיתי מזה תקופה ארוכה . 
" את לא היית כזאת , את .. 
. 
כל הזמן היית מחייכת בתור ילדה . 
" " אבל גם היא , היא מחייכת הרבה " באתי להגנתה , " כן , אבל צריך להפעיל אותה . 
את פשוט היית מחייכת " . 
בא לי להישאב אל תוך החוויות של האנשים ולהכניס אותי אליהם , הלב שלי בתוך הלב שלהם . 
אין דבר שהוא יפה יותר , להתחבר לבן\בת אדם ברגע , שהרגע חובק בין שנינו\שתינו , והנפשות לרגע מחברות שרשרת יפה מצדפות . 
פתאום כבר לא קשה , והכל מפסיק לרגע . 
השמיים צובעים צבע אחר , לובשים צורה אחרת . 
לקבל חיוך אחד , לתת חיוך אחר . 
להעניק רגע אחד , לחיות משפע של רגע אחר . 
אני רואה את הרגעים האלה כנדירים בחיי , שברגע אחד זה לא משנה מה יבוא לקראתי , לא משנה מה יגיע לכיווני , אהיה חזקה לקראתו . 
אהיה חזקה בבואו , אהיה חזקה בבואי . 
יפילו עליי מה שיפילו , ידרכו עליי כמה שידרכו , הלב יישאר שלם . 
לא משנה כמה תתנו לי להרגיש מטופשת , אני אהיה חזקה יותר , אני אהיה בטוחה יותר , אחיה מתוך שפע . 
לגלות את השפע זה הדבר הכי יפה , והוא מתגלה כל הזמן והוא רק דורש לפקוח את העניים ולהבחין בו , להכיר במהות שלו , לדעת שהוא נמצא שם תמיד .. 
. 
מחבק כל רגע וכל אחד ואחת מאתנו . 
להיות . 
זה הדבר האמיתי .. 
. 
להיות ברגע , להיות בחיים . 
להיות בחיוך , להיות בעצם . 
בעוצמה שהיא עוצמתית . 
בא לי לרגש ובא לי להכעיס , אני רוצה להוציא את הרגשות על השולחן ורוצה לצעוק כמה שפתאום חם לי בלב . 
חתכתי ירקות וראיתי את כל השפע שבהם , כל צבע וצבע שמבצבץ מתוכם , כל רגש ורגש שהם מעניקים לנו , כל שורש באדמה . 
מקובעת זו לא אני , אני לא מרשה לעצמי אפילו להיות כזאת . 
פחות לפחד , יותר לצמוח . 
לא לתת לכעס לחלחל יותר מידי , כי אני כדורסלנית .. 
. 
וצריך שם ללמוד להשתלט על העצבים ברגע , אחרת הרגע שלאחריו יהיה פחות קל . 
שום דבר לא קשור לתזמון ולא לזמן , ומבחני אינטיליגנציה יכולים לקפוץ לכולנו ולעשות סאלטות באוויר , אבל מה שחשוב זה הרגש . 
מה שקובע הוא החיוך ההוא , המילה הטובה .. 
. 
שמחלחלת עמוק , שמעניקה משמעות , שמעניקה שינוי . 
הלוואי שהייתי יכולה להפוך את כל העולם הזה לטוב יותר , להעניק לבוקר חיוך , לדעת שכסף זה לא הכל , שקשר הוא קשר , שאהבה היא אהבה , כפי שהיא - לא תלויה בדבר . 
אני אוהבת , לרגע אחד מחייכת , פתאום מרגישה שחזרתי לעצמי . 
מבולבלת ומאושרת יותר מתמיד . 
ברגע אחד תפסה אותי השמחה בשתי ידיים ופשוט אחזתי בה בכל המעט ציפורניים שנותרו לי על האצבעות . 
לא צריך לחשוב , הידיים רוקדות על המקלדת , הנשמה מתפרקת על הטכנולוגיה הזאת והיא לא רעה בכלל להרגיש , לאהוב . 
אני רוצה לדעת לחיות , אני רוצה לדעת להרגיש . 
הלוואי שזה לא היה נשמע כל כך מצחיק בחיי שיש לי טוב בלב . 
מה אני עושה פה באמת יש לשאול ? 
אין לי משחק השבוע , כי יש 11 קבוצות וכל קבוצה , ובכל שבוע יש יום שלישי אחד פנוי . 
אז אני מנצלת כל רגע ורגע פה , עוד מעט יוצאת לבייביסיטר ולילדים ולילדות - שהם - הן האושר האמיתי . 
סופשבוע הזה אנחנו בצימר ליד ירושליים , ואני מרגישה שיותר מידי זמן לא חוויתי אווירת צימר . 
משוחרר פה ברמה מזהירה , שעוד מעט השמיים נשברים אבל יש פה קופסת צבעים , ואם הם יישברו , אפשר לצייר אותם מחדש , לצייר ילדה כמו בכיתה ב' עם שמש מחייכת ולדעת שהחיים חוזרים להיות יפים כל פעם מחדש , בכל רגע , כמו עכשיו . 
[ אני ממשיכה ליצור ] . 
אני מרגישה שצעד אחר צעד אני עוטה קדימה , שהרוח מנשבת בשיערי והרגליים מתקדמות עם מקצבי המוסיקה , הכל במעגל ובהרמוניה של צלילים בלתי מוסברת . 
אני מרגישה שהכל מתחבר לי ברגעים קטנים של יום שבת ומהיום הזה אני לוקחת שאריות שמחזיקות אותי לכל השבוע . 
השמש מתחילה לחזור למקום שלה וכואב יותר או כואב פחות עוד מעט החורף יגיד לנו שלום . 
נדמה שהוא לא מוצה מספיק , לא גדל מספיק כפי שכולנו ציפינו , אבל הוא היה פה ובאמת טוב שהיה . 
נגמר מהר מידי ואולי זה רק קורה כשאני נהנת אבל לא בא לי להגיד שלום . 
לפני 3 , 4 ימים יצאנו כל הבנות ליציאה , מה שלא עשינו הרבה זמן . 
זה הרגיש כל כך טוב , כאילו שאני במקום הנכון בזמן הנכון ושום דבר לא עוצר אותנו . 
היינו פתאום קצת עצמאיות , קצת מבולגנות , כועסות אפילו , מצחקקות ומאושרות באמת . 
סוף סוף אחרי תקופה ארוכה מנשוא יצאנו ליציאה שהרגשנו בטוחות בה , שהרגשנו שהיא מתקיימת כי באמת הגיע הזמן . 
ונהנתי , באמת שנהנתי . 
לא רציתי שהערב ייגמר . 
ביום שלישי היה לנו משחק נגד מטה יהודה בבית . 
אני לא יודעת למה אני כל כך עוצרת את הכתיבה שלי , למה היא מעכבת אותי במקום שאהיה גמישה עימה , אבל זה מה שקורה . 
אני בקושי זוכרת את המשחק .. 
. 
אני זוכרת קווים כלליים , שאנחנו עכשיו מתחילות ללמוד פיק אנד רול , שאנחנו בתקופה של פעם למטה ופעם למעלה מבחינת הבנות . 
אנחנו משתדלות לעשות את הטוב ביותר מבחינתנו . 
יאיר היה חולה תקופה ארוכה מאוד ואנחנו נאלצנו להסתדר בלעדיו , ובאיזה אימון עם מאמן אחר קלעתי 12 - 14 מהעונשין . 
מהעונשין פתאום קל יותר והקבוצה מתמודדת בינתיים עם קבוצות פחות טובות ממנה . 
לכן הניצחון 60 - 33 על מטה יהודה , גם הקבוצה שניצחנו אותה בסיבוב הקודם . 
מסתבר שנהיינו קצת מפורסמות כי העיתון מפרסם אותנו מידי פעם וזה נחמד פתאום שיש קצת חשיבות לקבוצה הזאת מבחינה חיצונית . 
המדים החדשים גם אם לא רציתי לטעון נוחים ועם כל החסרונות שלהם גם גיליתי כמה יתרונות לא רעים בכלל ועם התיק השחור החדש עם מספר 8 עליו יש לי אחלה ציוד לבוא איתו לאימון ולהנות עד הסוף . 
אני מרגישה שאני צוברת ניסיון , העונשין פחות מאיים , הזריקה זורמת יותר וזה מגיע קצת בקלות אחרי שנתיים קלות של אי וודאות . 
הזריקה שלי בסדר ובעונשין אני זורקת מצוין . 
הידדד ! 
! 
! 
! 
היום עידכנתי קצת את הגלריה ובתקופה האחרונה הצלחתי לגמור את הספר 'אם יש גן עדן ' ועוד 10 עמודים אני מסיימת את 'צילה של הרוח ' וכשאסיים יהיה לי מילים מדויקות לכתוב על הספר הזה . 
הוא אחד הטובים שקראתי , ספר שריתק לאורך כל אורכו , מההתחלה ואני משוכנעת שגם הסוף יהיה במידת מתח זהה אם לא גבוה יותר מבמשך כל קריאת הספר הזה . 
קיבלתי 81 במבחן השני בלשון , 93 במבחן השני בהיסטוריה , 61 במבחן באנגלית והציונים לא טובים מידי ולא רעים מידי . 
הכל זורם בכיוון הנכון אם חשבתי שלא ... 
.. 
. 
אבא קצת חולה , אמא מרגישה טוב ולי השוקולד והאימונים עושים יופי של חיוך על הפנים . 
זאת תקופה של גילוי , פעם לשם ופעם לפה , טעימה משם וטעימה מפה . 
אני מרגישה שהנאמנות לעצמי זה הדבר הכי חשוב , לא לשכוח את החברות שלי בדרך ואת המשפחה שלי . 
לחדש קשרים , להעיז ולא לפחד . 
לא לשכוח שזה אף פעם לא מאוחר מידי ... 
.. 
. 
ולא לוותר על החלומות שלי , ויהי מה . 
סופשבוע מתוק כזה , אני אחזור בהמשך השבוע וזאת הבטחה . 
נמאס לי מההיעדרות הזאת , מהסינון שאני מעבירה למילים שלי ולכל מה שקורה כאן . 
אני צריכה שינוי דחוף ופשוט לא מעניין אותי מה יהיה - אני חוזרת באמצע שבוע . 
אוהבת 
