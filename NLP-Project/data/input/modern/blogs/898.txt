בלי ספק , היום הזה היה אחד מהערבים ההזויים האלה . 
זה התחיל מזה שביקרתי במשך שעתיים בחדר כושר ( כשהתכנון היה רק שעה - אבל אבא התעכב ) . 
חזרתי הביתה , כשאני מנסה להשלים זמן איכות עם המחשב שלי . 
בזכות ענבר ראיתי את השיר החדש של דנה עדיני - ומיד עלו בי מחשבות זימה , ולא מהסוג שקורא תמים בבלוג חושב . 
בעיקר שכל הקליפ הזה עמוס באניה בוקשטיין . 
ואז נפלה עליי ההרגשה המעיקה ביותר בעולם . 
חולשה כללית , קצת כאב ראש והרגשה לא נעימה בעליל ! 
טוב נו , אכלתי ארוחת ערב , כשאני מבהיר להוריי שאני מרגיש לא טוב . 
הם התעלמו בנונשלנטיות שלהם . 
למרות שזכיתי לכוס תה . 
עם הרגשה מחורבנת עליתי לחדרי . 
והתחלתי עוד ערב משעמם , בדיוק כמו אמש , של חוסר מעש מוחלט . 
לפני כמה דקות , צדה עיני את פורום " אקלים ואטמוספירה " בתפוז . 
ומתוך מחשבה שככה הולכים להראות 9 השנים הבאות . 
נכסתי . 
הקהילה שם נחמדה נורא . 
כמובן שאפילו בנושא כזה , יש להם את הבדיחות הפרטיות שלהם . 
הם גיקים לגמרי . 
לא לאוטאקו בלבד . 
ובחיי , זה עובד ! 
וחדשות פחות טובות , הם מתכננים לסיים את השביתה . 
אוף איתם . 
אני דורש עד אחרי ל"ג בעומר . 
שמרו על עצמכם בכבישים . 
ותשמרו על קשר , זה חסר לי . 
באמת . 
ככל שהימים חולפים , אני מרגיש שהקשר עם המציאות הולך ופוחת . 
אני מרגיש איך אני נשאב לעולם הפנטזיה של עצמי . 
תחושה די מוזרה . 
בכלל , ימים שלמים אני מעביר בחוסר עשייה , או שזה רק נדמה כך . 
למשל , בשבוע האחרון ביקרתי פעמיים בחדר כושר . 
ופעם אחת אפילו הייתי בבריכה . 
שזה הישג די גדול לפדלאה שכמוני . 
אני גם לומד המון אודות ה - MP4 שלי . 
הוא אצלי כבר מהקיץ , ועד ליום השואה השתמשתי בו בסביבות הפעמיים . 
עכשיו אני מוצא את עצמי מאזין תכופות לרדיו . 
מגלה פתאום , שהוא מסוגל להציג קריוקי . 
ואפילו הייתי צריך להטעין אותו . 
גם הספקתי אמש , לצאת עם הרכב בפעם הראשונה - לבד . 
בערך לבד , אח שלי התעקש לבוא איתי . 
אחר כך יצאתי עם האופניים ביחד איתו , מעין עסקת חליפין . 
גם הספקתי להתכונן איתו למבחן במתמטיקה , אני חייב לציין שלפתור תרגילים נורמליים של בית ספר , מסב לי אושר גדול כאשר אני חושב על כל אותם זוועות שמחכות לי , לפתרון , של האוניברסיטה . 
גם ערב יום העצמאות היה נחמד . 
כמובן , שהיה מלווה בהמון המון עצבים . 
אבל באמת שלא נורא . 
בסוף יצא שחגגנו כל הלילה . 
אבל ממש . 
יצאנו כמו ילדים גדולים רק ב - 23:00 , וראיתי אנשים שלא ראיתי המון זמן . 
היה קטע מצחיק שפגשתי את נטלי ואבי , ואני צועק והם לא שומעים . 
יצא שרמסתי איזה ילד או שתיים רק כדי שהיא לא תשמע אותי . 
בסוף ענבר תפסה יוזמה ועצרה אותה . 
נטלי , אגב , הזמינה אותי לישון אצלה . 
וכך היה . 
יצא שישנו , ליזה , היא ואני ב - 6:00 בבוקר . 
וכמו ילד טוב קמתי ב - 11:00 . 
זה היה בערך כמו בהפלגה . 
הבנות אגב , נותרו לישון כמה שעות . 
טובות . 
שינוחו . 
את יתר היום העברתי אצל סבתא שלי . 
עשינו על האש . 
היה מוצלח וטעים . 
אוהב את הרגעים המשפחתיים האלה . 
רוב הזמן . 
ומאז , אני בבית . 
זאת אומרת , אני עושה את הדברים שעשיתי קודם . 
אבל יוצא שרוב היום מוקדש או לשינה או למחשב . 
מעודף שעות שינה התחלתי לקום בשעות לא הגיוניות כמו 13:00 והיום 14:14 . 
ומרוב שמאוחר לא הספקתי את ענייני היום הרגילים . 
אני קם ישר לארוחת צהריים . 
מה גם שאתמול הכנתי אותה , לפחות ניסיתי . 
טוב שיש אבא שיודע לתפעל מנגל בצורה טובה כל כך . 
חבל שאני ואח שלי כאלה כשלונות כשזה מגיע לדברים בסיסיים כאלה . 
אוי , הגבריות . 
בערב החלטתי להשאר בבית . 
היה ארץ נהדרת פרק סיום העונה . 
היה די מוצלח , אבל לא מוצלח מידי . 
ואחר כך נגררתי גם למועדון לילה ואז שוב על המחשב . 
קיבלתי גם שיחת טלפון מטל . 
ובכלל הבנתי , כמה חסרים לי כרגע אנשים . 
אני חושב שאני צריך לצאת , לאוורר את הראש . 
עם האנשים מיחידת העתודאים שלי . 
סתם חיילים , להכיר אנשים חדשים , לצאת עם הישנים והטובים . 
ובכלל לנסוע , לא משנה לאן . 
זהו , חוץ מזה , אני על המחשב , אני מחפש כל מיני חומרים על אנימה ולאחרונה יש לי שיגעון חדש - ישן לבאטמן . 
אז בעצם כל היום הזה התבזבז על זה . 
אפילו ניסיתי ללמוד . 
להשלים חומר ותמיד חזרתי לאותה הנקודה של עוד אינפורמציה על חסך ילדות כזה או אחר . 
מה שמחזיר אותי לנקודה - אני משתגע . 
~ מתוכנן פה עיצוב חדש ושם חדש ~ בונוס לפוסט : " פסטיבל הקולנוע האשדודי " - שהפך למסורת בקרב קוראי הבלוג עתיד להתרחש השנה בין ה - 26 ל - 30 במאי . 
הינכם מתבקשים להערך בהתאם . 
אירועי יום הזיכרון השנה , לפחות מבחינתי , עמדו בסימן השירות והגיוס לצה"ל . 
ככל אזרח בוגר במדינת ישראל גם עלי , וכך גם על חברי חל חוק גיוס חובה . 
הגיוס נעשה ברגשות מעורבים , אובדן החופש האישי , הפרטיות , המרחק מהבית אל מול תרומה ושירות למדינה . 
אני חושב שהשירות בצה"ל , הוא משהו חשוב , הכרחי וחוץ מזה שאתה משרת את המדינה שלך אתה גם מקבל המון ולומד המון על עצמך . 
ודווקא היום , אני חושב שנכון להעלות את הנקודה הבאה : מהו הקורבן של החללים הנופלים ? 
אני מדבר על זה , שהמדינה כפי שהיא נראית כיום אינה מקום טוב לחיות בו . 
מעבר לביטחון המעורר שיש לתושבי המדינה , הנהגה שאני תופס כחלשה אלא שהמצב ברחובות לא טוב . 
הרחובות מלוכלכים , הרבה מבנים מוזנחים בצורה זו או אחרת , ערכי טבע ונוף הם הדבר האחרון שמעסיק את התושבים . 
קיטוב הולך וגדל בין עשירים ועניים , קיטוב בין השמאל והימין , בין אשכנזים וספרדים , דתיים וחילוניים , צפון ודרום , עולים וותיקים . 
כל אחד מנסה לתחמן את השני . 
אנשים רואים מולם את הכסף ולא את האנשים , מחסור עצום באמפתיה ועזרה לזולת . 
וזו ישראל , המדינה שרבים הגנו עליה , ורבים נפלו עליה , המדינה שהיא בית לכל יהודי העולם ובעצם פה , יש שנאת חינם . 
ואני שואל , מה הטעם בקורבן הזה ? 
הרי , אותו חייל שישתחרר , בן 21 , כל החיים לפניו , 3 שנים שהוא לחם בצה"ל בצפון או בדרום , יוצא אל העולם הגדול הזה , מה יש לו בעצם ? 
מי דואג לו ? 
שנה של פיקדון ? 
הרי זה בקושי מכסה שנה אחת של אוניברסיטה . 
ולא כולם הולכים לאוניברסיטה . 
אז נכון , הסיפוק בהגנה על המדינה הוא משמעותי , וחלילה אסור לזלזל בכך . 
אבל על איזה סוג של מדינה אנחנו מגנים ? 
הגיע הזמן לעשות שינוי . 
הבעיה שלנו היא לא רק השכנים שלנו , הבעיה שלנו היא גם אנחנו . 
מי ייתן ולא נדע עוד מלחמות . 
" וכתתו חרבותם לאתים וחניתותיהם למזמרות . 
לא ישא גוי אל גוי חרב ולא ילמדו עוד מלחמה " ומהאבל הנורא הזה נצא לעצמאות ! 
