אחרי משחקי כדורגל , קורה הרבה פעמים ששדרנית הקווים הנאווה אצה - רצה לה , למצוא איזה כדורגלן רהוט פה וצח שפתיים , שיניב כמה פניני חוכמה על המשחק שזה עתה הסתיים . 
אם קבוצתו של השחקן הפסידה , חלילה , יש לו המון תירוצים על מנת להסביר מדוע נכשלו במשימה הפשוטה של הכנסת כדור קטן לשער גדול . 
השופט , השיפוט , הרוח , הגשם , האוהדים , החתיכות הקטנות של הנייר שזורקים למגרש , הדשא לא טוב , השמש בזווית לא נכונה , המדים גירדו לו כי אשתו כיבסה לו באבקה הלא - נכונה , אשתו לא נתנה לו בערב קודם , חברה שלו כן נתנה לו , השוער נרדם - שלל סיבות מעניינות ומרתקות , שאף אחת מהן לא קשורה לעובדה שהקבוצה שיחקה רע , וגם השחקן המרואיין השתתף בחגיגת הגועל נפש , שהיא הכדורגל הישראלי . 
יש סוגי ספורט , אפעס , שבהם אין את מי להאשים . 
חוץ מאשר את עצמך . 
כמו טניס , למשל . 
ומי שמשחק טניס , אפילו כתחביב , יודע את זה טוב מאד . 
אם אתה משחק ומפסיד , או עושה טעויות טיפשיות , מעיף כדורים לרשת , לגדר ולכל מקום חוץ מאשר לתחומי המגרש , אם הסרבים שלך לא פוגעים , והמכות שלך חלשות ולא מדוייקות , זה רק באשמתך . 
ולכן , טניס הוא ספורט שעלול להיות מאד מתסכל . 
מה שמשעשע , זה השלב שבו שחקן הטניס הופך לשק חבטות של עצמו , ומתחיל למלמל , לדבר ואף לצרוח על עצמו , עם כל שגיאה אידיוטית . 
וזה מה שמעצבן - רוב השגיאות הן טיפשיות , לא מחוייבות המציאות . 
מה שנקרא " Unforced Errors " . 
מגרשי הטניס , לכן , הם מקום מאד מבדר . 
אם מקשיבים בשקט , מעבר לחבטות ולרעש הנפלא של רקטה פוגשת בכדור , מעל האנחות והצרחות של המאמץ , עפים באוויר עשרות משפטי - תסכול - שנאה ובוז עצמי , שעלולים להשמע כאילו הם נורא לא מנומסים , ומכוונים לשחקן השני , אבל לא כך הדבר . 
אלה משפטים שאנשים צועקים לעצמם ועל עצמם , ולכן מותר להם להגיד הכל : " מה אתה עושה ? 
! 
מה ? 
! ? ! ! ? ! ? " " לאאאאאאאאאאאאאאאאאאאאאאאאא ! 
! 
! 
! 
! 
! 
! 
! 
! 
! 
! 
! 
! 
" " אידיוט ! 
אידיוט ! 
אתה פשוט אידיוט ! 
! 
! 
" " זבל . 
לא יודע לשחק . 
מה אתה עושה ? 
! 
בשביל מה אתה משחק ? 
" " פויה ! 
" " אההההההההההההה , קיבינימט , כמה פעמים תחזור על אותה טעות ? 
! 
" " אני מתפטרת . 
אין טעם שאשחק יותר טניס " ( זה אני , בדרך כלל ) " ססססססססססעעעעעעעעמקקקקקקקקקק ! 
! 
! 
" ( שוב אני ) " למה ? 
! 
למה ? 
! ? ! ? ! למהההההההההההההההה ! 
? 
? ! ? ! " " למה לא , למה לא . 
תיתן לו את הנקודה . 
פשוט תן לו . 
שינצח כבר את כל המשחק , למה לא " " אלוהים ישמור , מה אתה חושב לעצמך ? 
! 
" " איפה , איפה ... 
.. 
. 
איפה אני ואיפה הכדור " " נו יופי . 
באמת כל הכבוד לך . 
יופי ! 
" ( בציניות קשה ) וכן הלאה וגומר וגומר . 
כיף על המגרש , זו תרפיה נהדרת לקלל ולהשפיל את עצמך . 
עושה טוב לגוף ולנפש . 
אלא אם כן יש לכם מדריך טניס כמו שלי , שמאיים עלי במכות ולא חוסך ממני דברי שבח והלל על הטעויות המזוויעות שאני עושה . 
אבל זה סיפור אחר ויסופר בפעם אחרת ... 
.. 
. 
35 קולות חוקיים נספרו בסקר העונתי המופלא , ששאל איזו עונה עדיפה בעיניכם - חורף או קיץ ? 
כל הכבוד , ולהתראות בגשם הבא . 
אני רק מקווה שלא עשינו לו מנחוס ! 
פעם שניה שאני מנסה לכתוב את הפוסט הזה . 
האינטרנט פה במצב נואש . 
אם הגעתי למצב כזה , שאני סופרת שעות ודקות , מעסיקה את המוח שלי בדברים גשמיים , ארציים ופשוטים , אולי טיפשיים , כמו מה לאכול לארוחת צהריים , וכמה קלוריות וכסף זה יעלה לי , יכול להיות שאני לא במקום הנכון . 
השגרה היא האוייב הכי גדול שלי . 
בשילוב עם שעמום , היא הופכת למפלצת מוטציונית ומכוערת , שנושכת אותי בתחת כל היום . 
ואין חברה נעימה להתנחם בה , מה שעושה את הכל לגרוע הרבה יותר . 
אנשי השררה פה , ובעיקר נשות השררה , הם אנשים קפריזיים שמחליפים את דעתם השכם וערב , ואין לי כוח לזה . 
אני גם לא אוהבת שמתייחסים אלי כאל ילדה קטנה , בהתנשאות ופטרוניזם , שכבר בגיל 16 הפכו אותי לאדם אלים כלפי כל מי שנוקט נגדי בגישה הזו . 
זה לא הזמן להחלטות חפוזות . 
נראה מה יהיה בהמשך . 
