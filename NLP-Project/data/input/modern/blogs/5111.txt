10 חודשים בלבד עברנו יחדיו . 
נכנסת לחיי ביום אביב משמח במיוחד והיית שם בשבילי בכל זמן נתון שרק רציתי . 
אני מקוה שהגעת לעולם שכולו טוב ויטפלו בך יפה . 
אההההההה צרחתי והתחלתי לבכות בהיסטריה . 
בשניה הראשונה שפתחתי את הדלת חשבתי שאחד מהשותפים בבית , בשניה השניה לא הבנתי למה השארתי אור כשיצאתי מהבית ובשניה השלישית כשראיתי את הבלאגן הבנתי שפרצו לי הביתה . 
למזלי הרב ההורים שלי היו איתי , כי הייתי צריכה שאבא שלי יתקן משהו , אז הם הרגיעו אותי . 
שונרא הקטן היה בן 10 חודשים , בדיוק שילמתי את התשלום האחרון שלו ובאו בני הבליעל ולקחו אותו ... 
.. 
. 
כל הבגדים שלי היו זרוקים על הרצפה , הם חיפשו הרבה ומצאו רק קצת כסף מזומן ואת המחשב הנייד שלי . 
משטרת ישראל הפתיעו אותי ובגדול . 
10 דקות אחרי שהתקשרתי הופיעו 2 שוטרים בדירה , בדקו את השטח , לקחו תצהיר " אין חשודים והאויבים שלי לא יודעים איפה אני גרה " עניתי בחצי חיוך לשאלות , נתנו לי הנחיות מה אפשר לסדר ובמה לא לגעת עד שהמז"פ יגיעו והיו כל כך נחמדים , מהירים ויעילים שכל הדעות הקדומות שלי על המשטרה נמחקו . 
בבוקר למחרת התקשר שוטר שלישי לבדוק אם הוא יכול להגיע ותאמתי איתו באיזה שעה הוא יבוא . 
יכול להיות שהשוטרים עברו סדנת שירות לקוחות מאוד מוצלחת ? 
הצד החיובי לקח לי יום , אבל מצאתי אותו . 
דיברתי עם ת' שיבוא לישון איתי והוא לקח אותי לבלות עם חברים שלו ואז בא להתכרבל איתי כל הלילה . 
אני מרוצה מכך שהצלחתי לבקש עזרה ואכן היה מי שיעזור לי . 
במשברים קודמים הייתי מתמודדת לבד , מבלי לערב מישהו נוסף . 
ההורים שלי גם הפתיעו אותי בכך שהם ישר הודיעו לי שהם יכסו את הנזקים הכספיים של הפריצה ויקנו לי מחשב חדש . 
ומעל הכל אני אומרת תודה לאל שלא הייתי בבית כשהגנב נכנס ולא נפגעתי פיזית . 
זה יכל להגמר הרבה יותר רע ... 
.. 
. 
פינת תרבות ראיתי אתמול את " אבק כוכבים " הסרט החדש עם מישל פייפר . 
מומלץ בחום ! 
שילוב מוצלח של סרט הרפתאות בדיוני , עם קצת רומנטיקה והרבה הומור ושנינות . 
סטטיסטיקה קראתי פעם מחקר שכל אדם שלישי נופל קורבן למעשי פשע . 
אני מקוה שזו היתה הפעם הראשונה והאחרונה שלי ושלא אזדקק שוב לשירותי המשטרה . 
שיהיה שבוע טוב סוף שבוע מהנה עבר עלי . 
הנסיעה מהעיר הגדולה לעיר הקדושה לקחה שעתיים . 
שילוב של מזג אויר סוער , עם הנחיות מוטעות מה - GPS ועם התעלמות מהאבחנה שלי שאנחנו בכיוון ההפוך גרמה לכך שעשינו את הדרך לשם פעם וחצי . 
אחרי סיבובים רבים ומייגעים הגענו לדירה המקסימה והחמימה של דן . 
היה ערב ממש נחמד , יצאנו לאיזה פאב נחמד וכשחזרנו לדירה של דן הוא הכין שוקו מעולה , עם שמנת , שוקולד מריר ושוקולד חלב . 
היה טעים . 
רננה , ידיד שלה ועוד חברה הלכו לישון בחדר אחד ואני ודן התכרבלנו במיטה שלו . 
הדגמתי לו את פוזת ההתכרבלות האהובה עלי והוא התלהב . 
חמוד כזה , היינו מכורבלים כל הלילה מבלי שהוא ינסה שום דבר . 
אני אוהבת שבחורים מבינים עניין ולא נכנסים למצבים מביכים . 
חג מולד יש משהו קסום בעיר העתיקה , במיוחד בתקופה הזו של השנה . 
הרחובות מקושטים לכבוד החג ויש הרבה תיירים שמסתובבים ברחובות . 
הייתי צריכה לשכנע את כולם שלא מסוכן להסתובב ברובע המוסלמי ולא יקרה לנו כלום ולשמחתי אכן לא קרה . 
ישראל , שנת 2007 כשהגעתי לעבודה ראיתי שמישהי שעובדת איתי בוכה ו - 2 בנות היו ליידה . 
החלטתי לא להכנס גם למשרד שלה , 3 אנשים סביב אישה בוכה זה כבר קהל . 
כמה דקות אחרי נתקלתי במטבחון באחת מהבנות שהיתה לידה ושאלתי אותה מה קרה שגרם לאותה אחת לבכות . 
" סתם מדרובה , הבן שלה בן 28 היום והיא בוכה כי הוא לא נשוי " ... 
.. 
. 
לא ידעתי אם לבכות או לצחוק . 
בחורים היה לי דייט בשבת , אבל אני לא בטוחה אם הוא מתאים לי . 
הוא שלח הודעה אתמול , אבל בגלל שהייתי עסוקה עם ת' ראיתי אותה מאוחר אז עניתי לו רק היום . 
יש עוד כמה מתעניינים , אבל אין לי כל כך חשק לדייטים ראשונים . 
אתמול רוב הערב היה נעים כתמיד ואז באמצע הלילה ת' התנתק מהכרבול וכשניסיתי פעמיים להתכרבל בחזרה הוא לא שיתף פעולה . 
במבט לאחור זה מצחיק כמה נעלבתי ממשהו שהוא עשה תוך כדי שינה , אבל באותו רגע נפגעתי עד עמקי נשמתי שהוא לא רוצה אותי . 
ברוב מטורללותי מצאתי את עצמי ב - 4 בבוקר במטבח שוטפת כלים , חושבת שאולי הוא ירגיש שיצאתי מהמיטה ויבין שנעלבתי . 
אחרי שסיימתי את הכלים ושוב צחצחתי שיניים , חזרתי למיטה ונצמדתי לצד שלי של המיטה כמה במשך כמה דקות עד שהבנתי שהכנסתי את עצמי לסרטים על כלום . 
ניסיתי שוב להתכרבל והפעם זה הצליח . 
בבוקר סיפרתי לו מה קרה בלילה והוא הכחיש ואמר שלא הגיוני שהוא לא התכרבל איתי . 
הפיצוי יבוא מחר ... 
.. 
. 
משקל אחרי שבועיים של זלילות שנחשבו בעיני כמטורפות עליתי בחשש גדול על המשקל והייתי בטוחה שאני אראה עליה של 2 - 3 קילו . 
מאוד הופתעתי לגלות רק חצי קילו . 
מעניין אם רק פירשתי את מה שאכלתי כמוגזם או שהגוף שלי החליט להיות ידידותי . 
נזכרתי שבסוף הטיפול הפסיכולוגי שלי כשהחלטתי להפסיק את הטיפול ולהשקיע את המשאבים בדיאטה , הפסיכולוגית אמרה לי שלא מספיק לעשות דיאטה , אלא צריך למצוא את הגורם לכך שאני זוללת . 
אני יודעת לפחות חצי תשובה לשאלה , אבל עצם הידיעה לא גורמת לבעיה להעלם ... 
.. 
. 
ניו יורק עלה רעיון איך אני יכולה לעבור לגור שם בצורה חוקית . 
אני מתלבטת אם לנסות להגשים את אותו חלום ישן או להשלים עם המצב הקיים . 
די טוב לי עכשיו ומפחיד אותי לסכן את זה בשביל משהו לא ידוע . 
אז אני אגור בעיר שאני חושבת שאני אוהבת , אבל אהיה בודדה , אולי זה הזמן לוותר ? 
בוקר . 
מתעוררים , מתלטפים , מושכים את היציאה מהמיטה כמה שאפשר ויוצאים מהבית החם לרחוב הקריר . 
עננים נודדים בשמים , נראים כמו כבשים תועות המחפשות את דרכן . 
הוא מחבק אותי ושנינו בדרכנו לרכב שלו ומשם לעבודה . 
טלפון מהבנק הפעם הגבתי בצורה רגועה . 
בגלל שידעתי מה מצב העו"ש ושתוך חודשים ספורים הוא אמור להתאזן לא ממש התרגשתי משיחת הטלפון שקיבלתי הבוקר . 
שוב הגעתי לתקרת המינוס ונאמר לי שלא אוכל לחייב את החשבון , כי חיובים נוספים לא יכובדו ושממליצים לי לקחת הלוואה , כי הריבית נמוכה יותר מזו שאני משלמת כיום . 
ביקשתי מאותה פקידה חביבה יום לחשוב על הנושא ו - 3 שעות אחרי הייתי בבנק וכיסיתי מחצית מהמינוס באדיבות ההלוואה שקיבלתי ממקום העבודה . 
ייאמר לזכותם שהם משתפים פעולה כשאני מבקשת עזרה כספית . 
הייתי שמחה לקבל את הכסף בתור מענק ולא הלוואה , אבל אולי יקרה איזה נס ואקבל מהם בונוס על העבודה הקשה בשנה החולפת ... 
.. 
. 
חתולים " כל אחד יכול להיות כלב , אבל רק חתול יכול להיות חתול " נאמר בשיר מתוך ספר ששכחתי את שמו . 
אותי זה הצחיק . 
מחשבות חזרתי לצעוד חזרה הביתה מהעבודה . 
פעם הגעתי למסקנה שבתוך עיר מה שאפשר לראות הוא במרחק הליכה ( אלא אם כן נמצאים על כביש ראשי ) ומדי פעם אני מנסה להוכיח לעצמי את התיאוריה הזו . 
למרות שאני לא גרה ועובדת באותה העיר , מרחק של חצי שעת הליכה מפריד בין הבית למקום העבודה וכשמזג האויר נעים זה מאוד מהנה לחצות את הגשר הגדול בין הערים ולראות את המוני המכוניות בפקקי התנועה של איילון . 
יש ימים שאני רואה חצי ירח ויש כאלה בהם השמיים מקושטים בעננים , לפעמים הם צבועים בצבעים כתומים ובכל פעם הנוף העירוני נראה קצת שונה . 
זה זמן טוב למחשבות , גם על הדברים שאני רואה בדרך וגם על כאלה עמוקות יותר , רובן נוגעות לעתיד . 
איפה אני רואה את עצמי ? 
מיטל עם שני ילדים , טל עם אחד ומתכננת את השני , יוני וענת בדרכם לחופה ורק אני לא מתקדמת בתחום הזוגיות . 
אני לא בטוחה שאני רוצה ילדים , אבל מאמינה שכשיגיע בן זוג שיגרום לי לרצות להזדקן איתו אני ארצה גם ילדים . 
יש ימים שאני אומרת לעצמי שאין לי סבלנות להתעסק בעתיד ומוצאת עצמי מתנחמת בזרועותיו של ת' . 
אני כל כך אוהבת אותו והשהיה במחיצתו גורמת לי להיות מאושרת . 
שלשום התעוררתי באמצע הלילה ולא הבנתי למה חצי מיטה ריקה ולאן הוא נעלם . 
רק אחרי כמה שניות קלטתי שהוא כל כך צמוד אלי שאני לא יכולה לראות אותו בחצי השני של המיטה , כי שנינו תופסים יחד כשליש מהמיטה . 
לאן ? 
כבר יומיים שאני רוצה לכתוב וחושבת על המוני נושאים שמטרידים את מנוחתי . 
לא מובן לי לאן הם נעלמו . 
הלוואי שהייתי יכולה לבחור איזה מחשבות לשמור ואיזה להעלים ... 
.. 
. 
