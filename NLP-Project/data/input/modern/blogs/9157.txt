קצת מלח על הפצעים , קצת זרת בתוך העין , אין בזה שום דבר רע , אין בזה שום דבר רע אני יכול לחייך אליך , כשאני רוצה להרוג אותך אתה יכול לחייך אלי , כשאתה רוצה להרוג אותי - אנחנו יכולים להיות חברים מאוד טובים ועדיין לרצות מאוד להרוג אחד את השני . 
אני שומע Lali Puna כשאני מהרהר בכל מה שקרה אז הדברים שהרגשתי אז המקומות שהייתי אז אני שומע Lali Puna כשאני מנסה לדמיין איך אני ארגיש כלפי מה שאני מרגיש כעת . 
שבתי מבית הכנסת עם הכיפה הגדולה והראש הקירח והפרצוף שכוח האל הזה שנשקף אלי מהמראה שמול הדלת , מתפלא איך זה שעוד לא נכחד בשואה , של הנפש ומתקין את המחשב הישן כמושב לסעודת ערב שבת ואת השולחן הרעוע והשרוף בתחתיתו כשולחן השבת ואת יין הפיגולים הזול שמבאיש באוויר החדר הטחוב כיין שבת ואת הטונה פרי מירורים של מאבק עיקש לפתוח את קופסאת הטונה כמעדן שבת ואת הפיטתות , הפיטתות הקדושות , לעטוף בהן את הטונה בשיש המטונף , של הלוע המטונף , של המילים המרועשות של המילים המרושעות של הצלילים המרושעים יותר . 
כשאני עוצם את העיניים חז'ק אני עדיין יכול לראות אור . 
כשאני מביט בראי במעלית אני רואה לפני פנים נפוחות , מצולקות משיערות לא גבריות שמסגירות את כל השנים שרגשות האשם מכרסמים את הגערות של אבא באמא את הדיקטטורה השקטה שמעט היפרתי אותה הערב כשאבא אמר " רק פראי אדם משאירים לחם ככה " כשהייתי מאוד רעב ואכלתי רק את ה " רך " של הלחם , כי השיניים שלי מאוד חלשות ובתגובה אמרתי בקול רועד כשאני שומע את הלב שלי היסטרי " אז אני יותר לא בא לפה " ואמא אמרה אינסטינקטיבית כאילו היא השלכה של ליבי המפרפר " אבל למה ? 
" " אני לא יכול לסבול את הצעקות האלה " ואז השתררה אחת מאותן שתיקות לא ברורות ורציתי לומר משהו מצחיק " אז מישהו מתכוון לדבר ? 
" ולא הייתי מסוגל כי מצדדי ישבו שני זקנים אחד מריר עד עמקי נשמתי , אחת כנועה עד אובדן רוח חיים , ולא היה לי משנה כל כך להרוס את הדרמטיות המבהילה שהשגתי בדברים שלי רק שהשתיקה העלובה הזו תגמר . 
ואז אמא אמרה משהו על איזה מתכון שזיפים והייתי כל כך שמח בלב עד שעשיתי ככל יכולתי כדי לגמור את " הקשה " ולא היה איכפת לי שאבא נועץ עיניים ומגחך " שוב הצלחתי להכניע את הבן האפס המאופס הזה שיצא לי . 
" ואחרי זה יצאתי החוצה וחשבתי לעצמי כמה הכל נטול הילה . 
מישהו הלך . 
הלב מתרחב , כל פעם שמישהו הולך הבלאפונים , הפלאפונים , שהיו פעם כלי תקשורת , שהיו פעם כלי צילום , שהיו פעם טלויזיה ; אם יהיה לך מספיק כסף , הם יהיו כלי נשק , ואז תוכל גם להרוג כל מי שמעצבן אותך איתם , כולל את הבחורות עם הבלאפונים , שמקשקשות כל היום וגם להן יש מספיק כסף , בשביל להרוג אותך , עם או בלי בלאפון , והן יעשו זאת 
