היא שואלת למה הירח מופיע רק בלילה , ולמה השמש מחממת רק ביום . 
היא שואלת למה הם אף פעם לא נפגשים , ולמה החושך שחור . 
היא גם שואלת למה העלים נשרו מהעץ , ולמה הפרח שקטפה אתמול , נבול היום . 
למה השמים כחולים , ואיך עפים פרפרים . 
למה היא משתעלת ואיך התרופה תעזור . 
היא דופקת לי במצח ושואלת למה כשזקנים יש קמטים . 
למה חיידקים עושים חורים בשיניים ולמה מיצי ישן היום בחוץ . 
איך יורד גשם , ולמה קר לה בידיים . 
היא עושה פרצופים מול הראי ומפסיקה כשאני מסתכל . 
היא אומרת שאני מצחיק וברבי היא הכי יפה שבעולם . 
ושואלת עד מתי זה עד עצם היום הזה ומה ההבדל בין אושר ועושר . 
היא מקשיבה לחדשות ושואלת לאן הולך מי שמת . 
ואני רק רוצה שהיא עדיין תאמין בפיות . 
עוד יבוא היום שהיא תדע שאני לא יודע כלום .. 
. 
ולמי שחיפשה " היפור עיניים " והגיעה לפה - יש לך פטור מפיות : - | . 
