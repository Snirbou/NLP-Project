אתמול , הסטודיו , אני מנסה להחזיק מעמד בשיעור , אחד הקשים , הכל עובר פחות או יותר בסדר , ואז היא נכנסת . 
שיער פזור שתוחם את הפנים המושלמות , חולצת פסים עם עליונית כהה עליה , ג'ינס שלושתרבעי וכפכפים שנקינאיות . 
אף פעם לא ראיתי אותה בכפכפים . 
היא זהרה , היא היתה רגועה , כמו פיה , בחיי . 
היינו כולנו בשוק . 
חלק שיערו שאולי היא תפתיע , חלק היו לגמרי מופתעים . 
המורה שלנו באה אליה וחיבקה אותה , הרימה אותה באוויר וטילטלה אותה מצד לצד . 
מישהי שעמדה לידי אמרה לחברתה שהיא לא מסוגלת לנשום . 
צחקתי . 
גם לי כמובן התבלבלו כל המערכות . 
היא התיישבה בצד ואנחנו ניסינו להמשיך את השיעור , הרגשתי כאילו מישהו מעך לי את הלב וטילטל אותו בין כל הפינות בגוף שלי . 
לא הצלחתי לעשות את המשך השיעור כראוי . 
גם כי היא הסיחה את דעתי , גם כי לא רציתי להתפדח בשיעור הזה , כשהיא יושבת שם , וגם כי היינו באולם הקטן ולא היה יותר מדי מקום . 
במשך המשך החימום כל פעם בנות ניגשו אליה לחבק ולנשק אותה . 
לא רציתי לגשת אליה ככה אז חיכיתי . 
כשעברנו לאולם יותר גדול חיכיתי בחוץ ליד פתח הסטודיו וכשהיא עברה שם היא ניגשה אליי ונתנה לי נשיקה , שאלה מה נשמע , נגעה לי בשיער ואמרה שמהמם לי ככה , אז מישהו בא לדבר איתה , אבל אחרי שהיא התפנתה שוב היא חזרה אליי , שאלה אם הכל טוב , אמרה שוב כמה התספורת מהממת ... 
.. 
. 
קראה לי בשם חיבה ( : מעולם היא לא קראה לי ככה.אז התחילה הקומבינציה . 
היה נורא כיף , אבל זה מתגמד לנוכח נוכחותה . 
כשהיא ישבה בצד רגל אחת מיושרת קדימה , אחת מקופלת ונשענת על הידיים לאחור היא היא פשוט מושלמת , כל כף יפה וסקסית , וגם אחר כך , יושבת על רגל אחת , השניה מקופלת אליה , דרוכה , מחכה שהמורה שלנו תתפנה כדי שתוכל לדבר איתה . 
ואיך היא נראתה קטנה וביישנית פתאום , איך היא נראתה כמו שחלקינו נראים כשאנחנו באים לדבר איתה עצמה . 
כל כך מתוקה ... אחרי השיעור היא עמדה ליד הקבלה עם כמה אנשים . 
כשעברתי שם נעצרתי ואח"כ יצאנו כולנו החוצה , ישבנו ושמענו סיפורים שלה ... 
.. 
. 
יצא לי לשבת ממש קרוב אליה , לראות אותה כל כך מקרוב , אפילו את הברך המצולקת שלה ראיתי . 
היה כל כך נהדר לשמוע אותה מדברת , מספרת סיפורים , צוחקת . 
מדהים איך פתאום זה נהיה שוב טבעי , כאילו כך היה המצב גם בחודש האחרון . 
כאילו מעולם לא נסעה . 
כשראיתי שמספר האנשים מידלל הרמתי טלפון לאמא שלי , עם כמה שרציתי להשאר לידה ולשמוע עוד , לא היה לי נעים להשאר שם כשנשארה פחות או יותר החבורה הקרובה אליה ... 
.. 
. 
כשקמתי היא שאלה אם אני הולכת וחיבקה אותי . 
לא הייתי בטוחה שהיא תחבק אותי ( : החמיאה שוב על התספורת וביי מתוקה או משהו כזה ... 
.. 
. 
לא עקרוני . 
וואו . 
וואו . 
וואו . 
ראיתי את דנה . 
והיה נהדר . 
פחדתי להתאכזב , וזה על אף שהנמכתי ציפיות . 
היה כל כך מעולה לראות אותה , וזה טוב שהיא תפסה אותנו אוף גארד , ככה ביום שישי יהיה כבר יותר פשוט . 
אני מקווה לגשת אליה באחד השיעורים הקרובים , לתת לה את הדיסק שאמרתי שאצרוב לה , להחליף איתה כמה מילים . 
לא ייאמן , לא ייאמן שהיא ממש פה , בחזרה . 
אני חושבת שנרדמתי אתמול די מאושרת . 
בלילה מן הסתם חלמתי עליה . 
על איזשהו מייל שהיא מפיצה לכולם . 
משהו על קומבינציות שהיא רוצה לחדש , ועוד כלמני שטויות , וכמה שהיא רוצה שנשלח לה מיילים והודעות . 
היה שם גם משהו שקשור למיניות או זהות מינית או משהו . 
המ . 
מעניין . 
( : והמצחיק הוא שזה התקשר בכתב יד , כמו מכתב רגיל , לתוך קלסר שכזה . 
אתמול בלילה נשברתי , ממש . 
דמעות וייאוש והכל . 
מכיוון שלא היה לי אף אחד ליצור איתו קשר , והשעה לא היתה כל כך מאוחרת , שלחתי הודעה ליעל . 
ביקשתי שתתקשר אליי אם היא עוד ערה ... 
.. 
. 
אני יודעת שהיא יודעת לקרוא סמסים אבל לא לענות עליהם . 
רק היום בצהריים היא התקשרה . 
היא היתה מקסימה ואיכשהו בלי לדעת כלום ידעה מה להגיד . 
נכון שהייתי אצל לירון באותו הזמן ושהייתי כבר בסדר , אבל כשהיא מצליחה להגיד את הדברים הנכונים יש לזה תמיד כוח . 
אמרתי לה שאני אבוא לבקר מחר אז נדבר כבר והיא אמרה שאם שלחתי לה אתמול בלילה הודעה אז כנראה שזה לא היה סתם ... 
.. 
. 
אמרתי שנכון , אבל שזה יכול לחכות . 
ואז היא אמרה שאני לא לבד בעולם וסיימה את השיחה בזה שהיא אוהבת אותי מאוד . 
זה קצת משקיט משהו בפנים . 
אתמול בלילה חשבתי על זה שכנראה אני באמת בחיים לא אוהב בעוצמה שאהבתי את יעל . 
נכון , היתה נעה , ואהבתי אותה המון , והיה לנו משהו חזק ומיוחד , אבל העוצמה שבקשר איתה היתה בעיקר מהמציאותיות של הקשר , מזה שהוא היה חלק מהחיים , מזה שהיינו באמת ביחד . 
הרי לא הייתי לגמרי מאוהבת בה . 
היו רגעים שחשבתי שאני יכולה להתאהב בה אבל בסופו של דבר עם כמה שאהבתי אותה , וזה היה המון , לא הייתי מאוהבת . 
זה לא אומר שהמצב ככה לא קשה לי ושאתמול לא התחרפנתי כשעצרתי את עצמי מלשלוח לה הודעה . 
עוד שלושה ימים יש שיעור של דנה . 
עצוב לי שלירון לא תהיה בו , למרות שכרגע זה לא מאוד צורם לה . 
אני מקווה שזה יהיה כך גם ביום שישי . 
ואני ? 
קצת מתרגשת , קצת אפאטית . 
תלוי באיזה רגע תופסים אותי . 
קשה לי להאמין שהיא תחזור להיות שוב חלק מהמציאות היומיומית שלי . 
היום אמרתי ללירון שבאיזשהו מקום כרגע אני מסתכלת עליה בתור מישהי שמספקת לי כל מני רגשות חזקים . 
כמו סוחרת , לא יותר מזה . 
הרי אין לנו שום קשר אישי באמת . 
היא מוכרת לי רגשות והתרגשויות ואני נותנת לה חלקים מהלב שלי בשביל שתשחק בהם . 
as simple as that . 
יש הרגשה שמשהו קצת שוקע . 
חיובי , הכוונה . 
כמו סוכר בתחתית כוס תה . 
כלום לא כל כך נורא כמו שלפעמים נדמה , ואם אני רוצה לבכות זה גם לא נורא , וגם אם אני לבד . 
גם לא בא לי במיוחד לתקשר עם אנשים . 
שלחתי לדנה מייל קצר , ממש של היי ומה שלומך , היא החזירה אחד . 
באנגלית , לא ברור למה ... 
.. 
. 
סתם כתבה מה שלומה וכמה שהיא שמחה להיות בבית . 
זה רק ביאס אותי . 
כי זה הזכיר לי שאין שם באמת תקשורת ושלי אין שום תפקיד בליבה או בחייה . 
הגעגועים לנעה מתחילים לקבל את הפינה שלהם בלב שלי , משתלטים קצת פחות על כל שאר הרגשות . 
עצוב שזה נגמר , אבל זה כבר מתחיל להתעצב בתור ההיסטוריה הקטנה והפרטית שלי . 
נראה שיש לי יותר היסטוריה מאשר אקטואליה , אבל זה בסדר . 
היסטוריה היא דבר מצטבר , ולפחות היא מוכיחה שפעם היו קצת חיים , אפילו שבמבט לאחור הכל הופך לרומנטי יותר . 
הצלחתי לקרוא היום כשלושים עמודים . 
זה נחמד , לפני כן הצלחתי לקרוא גג עשרה עמודים ביום , אולי סוף סוף אני מצליחה להכנס לשיגרה של קריאה . 
אני עדיין בשלבי התרגלות למצב הזה . 
גם ללבד , גם לחוסר הכיוון . 
הצבא הוא באמת פאוזה לחיים וקצת מפחיד להכנס לזה , כי מפחיד להפסיק לחיות , אבל מן הסתם אפשר לחיות גם כשהחיים עצמם כביכול בהפסקה . 
רק לקחת את הדברים בידיים . 
זה כל כך חשוב . 
שמעתי עכשיו את הדיסק של דנה ברגר , " פשוט להיות " ומצאתי שם את הכינוי הנוכחי שלי . 
החלפתי כמה וכמה כינויים מאז שנפתח הבלוג כי לא הייתי שלמה איתם . 
זה מוצא חן בעיניי , " מדמיינת מציאות " , הוא בהחלט " אני " . 
לכל אחד יש מימדים אחרים בחיים . 
עומק , גובה , רוחב , היקף . 
וכמו שבנאדם צריך להשלים עם הגוף שלו , כך הוא צריך להשלים עם המימדים של החיים שלו . 
כמובן שאפשר לעשות דיאטה , שאפשר לשנות ולעצב קצת , אבל יש איזשהו קו בסיסי עם נתונים בסיסיים שהם מי שאני , ואת זה כנראה אי אפשר לשנות . 
( לא הצלחתי לכתוב את זה בבהירות הרצויה , אבל לא נורא . 
העיקר שזה עלה על הכתב . 
) 
