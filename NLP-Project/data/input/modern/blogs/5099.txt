מצלמת תמונות ממהלך היום ומנסה לראות את החלקים החיוביים . 
ראיתי היום 2 אנשים עם רגל אחת - אישה שהלכה עם שמלה , נעל עקב וקביים וגבר בלבוש מלוכלך שנראה כמו מקבץ נדבות . 
הניגוד בין שניהם היה מאוד גדול . 
אני עדיין לא מבינה למה הבחורה הלכה עם נעל עקב . 
לא נוח ללכת עם 2 נעלי עקב , אז בשביל מה עם אחת ? 
היפוכונדריה זו מחלה ? 
הייתי בטוחה שאני בהריון . 
הבטן הנפוחה , הבחילות , החולשה והסחרחורות , בשילוב של יומיים איחור במחזור גרם לי לייבוא אישי של פסטיבל קאן . 
" לבקש מ - ת' שיבוא איתי לעשות הפלה או ללכת לבד ? 
" תהיתי ביני ובין עצמי ואחר כך לכמה רגעים חשבתי על מה יקרה אם לא אעשה הפלה ואהפוך לחד הורית . 
שניה אחרי שהמחשבה עלתה היא ירדה - זה לא הוגן להביא לעולם ילד בלי אבא , מה גם שאני לא מוכנה לגדל ילד לבד . 
עצם הידיעה שקיבלתי מחזור לפני חודש ושלא קיימתי יחסי מין למעלה מחודש ובנוסף , אני לוקחת גלולות , לא הפסיק את המחשבות המטופשות . 
" אולי המחזור של החודש שעבר היה סתם דימום " חשבתי לעצמי , " לא הגיוני שהשעון השוויצרי שנקרא מחזור לא מדייק " . 
כמובן שהוא הגיע . 
חמוד . 
זוגיות כשחיכיתי לאוטובוס היום היו איתי בתחנה זוג צעיר עם תינוקת , חרדים . 
ממש נהניתי לראות את הדינמיקה ביניהם . 
רואים שהם חברים טובים ואכפתיים זה כלפי זו . 
לא היו מבטים מצועפים או גילויי חיבה , אבל הרגשתי את החיבה ביניהם באויר ולרגע אפילו קצת קינאתי בהם . 
יש משהו יפה בלחיות חיים פשוטים ולמראית עין נראה שהם מסוג האנשים שנהנים מהדברים הקטנים בחיים . 
לימודים מתחשק לי לעשות תואר שני . 
יש לי הרבה זמן פנוי ורצון למלא חלק ממנו בלימודים - להחיות חלק מהתאים האפורים . 
השאלה היא איזה תחום מעניין אותי ומי בדיוק יממן את התענוג ... 
.. 
. 
סבא וסבתא שלי התנדבו בעבר לשלם , אבל מאחר והם משלמים השנה עבור התואר הראשון של אחותי , זה קצת בעייתי . 
אם הם מיוזמתם לא יציעו - אני לא אבקש . 
תומס הוא מתנגד לכך שאגזור לו את הציפורניים , אבל אני עוד לא התייאשתי . 
הצלחתי היום לגזור לו 3 ציפורניים וגם את השאר אקצץ בימים הקרובים . 
לפעמים הוא מתמתח ובלי כוונה נועץ בי את הציפורניים שלו וזה מאוד כואב . 
היום מצאתי פתרון יצירתי שיעזור לי לחנך אותו לא לנשוך . 
קניתי שפריצר של מים ובכל פעם שהוא נושך - אני משפריצה עליו באופן מיידי קצת מים ( במקום ללכת לברז הקרוב ) , מה שגורם לו להימלט מזירת הארוע . 
אחרי השפרצה אחת מספיק רק להראות לו את השפריצר - והוא נסוג מתוכנית התקיפה שלו . 
אדם צובר זכרונות בדרכי לקופת חולים עברתי ליד הבית שלה . 
הייתי אצלה פעם אחת וקיבלתי מסאג' קרקפת מהחתול המקסים שלה . 
אם היא עדיין היתה גרה שם - זה היה רק במרחק של 10 דקות מהדירה שלי . 
במחשבה לאחור , אני מצטערת שלא אמרתי מה הפריע לי במקום להתנתק . 
צריך לתת לאנשים הזדמנות לתקן לפני שמנתקים איתם את הקשר . 
מצד שני , צריך שניים כדי לנתק חברות , כך שיכול להיות שהיה משהו שהפריע גם לה . 
הכרנו כשהיינו 2 רווקות , היום היא נשואה + 1 . אני מקוה שהיא מאושרת . 
לילה העייפות הגיעה ותעלם רק לאחר כמה שעות שינה . 
אחרי חצי שעה של התהפכויות במיטה החלטתי לקום . 
אם הליכה לשירותים , שתיית מים ואכילת סנדויץ לא הרגיעו את מה שהפריע לי לישון , כנראה שמשהו במחשבות לא נותן לי מנוחה . 
השאלה איפה הברווזים הסינים נפתרה ויחד איתם מצאתי גם את הקריסטלים ומיקמתי אותם בבית . 
פנג שווי אמא של השותף שלי התעסקה בכל מיני ענייני העידן החדש ובין היתר למדה פנג שווי . 
בדירה הקודמת עשיתי שינויים לפני ההנחיות שלה וגם קניתי ברווזים סינים , שאמורים לעזור לזוגיות להגיע וכל מיני קריסטלים שאמורים למשוך אלי דברים טובים . 
לפני כחודשיים כשארזתי את כל החפצים שלי שמתי הכל בשקית ושכחתי מהם . 
4 בבוקר זו שעה מצוינת להיזכר בממבו ג'מבו ... 
.. 
. 
השכן שלא ישן אחרי שניסיתי לנפנף אותו בשיא העדינות וזה לא הצליח , אני אצטרך לשנות גישה . 
שוב שישי בערב , בסביבות 12 בלילה , שיחת טלפון , הפעם ממספר לא מזוהה . 
עניתי מתוך סקרנות לבדוק מי החוצפן וכששאלתי " מי זה ? 
" וקול גברי ענה מהצד השני " את עדיין גרה ברח ' X ? 
" זיהיתי . 
הוא שאל איפה אני , עניתי אצל חברים והוא אמר שאם אני חוזרת אח"כ הביתה אני מוזמנת להתקשר . 
אמרתי לו שאני לא חושבת שיהיה לי כח ושתמוה שהוא נזכר בקיומי בכל שישי בלילה . 
ב - 1:00 החצוף שלח לי הודעות , מהן התעלמתי . 
במוצאי שבת ב - 23:30 שוב היתה שיחה ממס ' לא מזוהה . 
הפעם כבר הבנתי מי זה וסיננתי . 
וידאתי עם בעל הדירה שלי ואותו בחור בהחלט שיקר לי , כמו שחשבתי ועכשיו אני מחכה לפעם הבאה שאתקל בו . 
עדיין לא החלטתי אם לומר לו שיש לי אלרגיה לשקרנים ושלא יתקרב אלי או שעדיף להמציא תירוץ . 
ארוחה אצל יוני וענת " אולי יכירו לך מישהו ? 
" שאלה אמא שלי ועניתי שאני כבר מכירה את כל החברים של יוני והיחיד שעניין אותי , לא מתעניין בי . 
היה ממש ערב נחמד . 
יוני וענת הזמינו 3 חברים שלו , אחד הגיע עם בת זוג , אותי ועוד חברה של ענת שלא יכלה להגיע . 
משני הבחורים הפנויים , אחד הראה סימני עניין בעבר , אבל הוא ממש לא לטעמי . 
הוא מצא חן בעיני יעל וניסיתי לגרום להם לצאת , אבל הוא פסל אותה על הסף " כי היא לא חייכנית " ... 
.. 
. 
לבחור השני , זה שהבין פעם שאני מעוניינת והתנשא מעלי , החלטתי הפעם להתייחס בקרירות , מה שלהפתעתי גרם לו להתעניין בי יותר . 
אני חושבת שדיברנו יותר מסך כל הפעמים בעבר בהם נפגשנו . 
כנראה שאדישות עושה לו את זה ... 
.. 
. 
אתמול כששוב נרתעתי מהכלבה של יוני וענת , הבנתי שכמו שיש לי רתיעה מכלבים גדולים ( מהסוג שיכול להפיל אותי כשהם קופצים עלי ) , כך אני גם נרתעת מבחורים גבוהים . 
שבוע חדש רצוי שאנסה לישון קצת לפני שאלך לעבודה . 
שיהיה שבוע טוב . 
כבר כשהתיישבנו הבנתי מה גזר הדין . 
שמעתי פעם שמרגישים אם יש או אין כימיה בחצי הדקה הראשונה שפוגשים מישהו חדש . 
פעם האמנתי בזה , היום אני חושבת שגם אם אין כימיה מיידית , היא יכולה להגיע בהמשך , אם לשני הצדדים יש רצון וסבלנות לתת להכרות להתפתח . 
מראה קלאסי " הוא מאוד חמוד - שיער בלונדיני , עיניים כחולות , טיפה יותר גבוה ממני , למעט זה שאני מעדיפה שיער כהה , הוא די לטעמי " אמרתי לאחותי ופירטתי את התכונות שהרשימו אותי . 
" ת' הוא בדיוק הטעם שלי " הוספתי והיא ענתה שנראה שכולן רוצות את השילוב של שיער כהה ועיניים בהירות ויכול להיות שזה משהו שהכניסו לנו לראש בסיפורי נסיכים אי שם בתקופת הילדות . 
אני לא בטוחה שזה ההסבר במקרה שלי . 
לפני למעלה מ - 10 שנים , כשהתאהבתי בפעם הראשונה והמכאיבה , נשארתי עם ההגדרה לטעם הקלאסי של אותו בחור . 
א' היה ההפך הגמור - בלונדיני גבוה וגרם לי להבין שיש גורמים חזקים יותר ממראה חיצוני . 
דייט ראשון שיחת הטלפון היתה מעולה . 
היו לנו הרבה נושאים משותפים וכשהוא שאל אם אני רוצה להיפגש , עניתי שאם הוא מקסים כמו שהוא נשמע , אשמח . 
הוא אכן היה מקסים - מנומס , אינטיליגנט , עדין וג'נטלמן - כמו שאני אוהבת , אבל ברגע שהתיישבנו כל שפת הגוף שלו אמרה " לא מעוניין " . 
כשעה אחרי , כשכוס הקפה שלי עדיין לא הסתיימה והוא הציע שנקום , הבנתי שהרושם הראשוני שקיבלתי נכון והוא באמת לא מעוניין . 
הוא הציע להחזיר אותי הביתה , אמר שהיה לו נחמד וש " נדבר " . 
יאמר לזכותו שהוא שלח יום למחרת הודעה ורשם שהיה נחמד , אבל לא נראה לו שיתאים . 
עוד בחור ? 
כשסגרתי את שיחת הטלפון הראשונה עם הבחור הראשון , התקשר עוד אחד . 
לא אהבתי את החשיבה הסטראוטיפית שלו , שהתגלתה במשפט השני שהוציא מפיו , אבל החלטתי לתת לו הזדמנות . 
הוא רצה שאגיע לתל אביב , לרחוב שבו הוא גר ושנלך לשבת שם בבית קפה או פאב בשעה 22:00 . 
הסברתי לו שאני לא ניידת ושמאחר ומדובר באמצע השבוע , אני מעדיפה להיפגש בשעה מוקדמת יותר . 
אחרי שהוא התעקש על תל אביב , לא הציע לבוא לאסוף אותי או ניסה לברר איפה לי נוח ועוד אמר שנראה לו שיש לי תוכניות אחרות ובגלל זה אני רוצה לקבוע ב - 21:00 , שזו שעה מוקדמת לטעמו , שחררתי אותו לדרכו . 
תומס כל הידיים שלי מלאות בשריטות ונשיכות שלו . 
הוא מאוד אוהב לתפוס אברים נבחרים ולנשוך ואם אני מנסה להרחיק אותו מהידיים או מכפות הרגליים שלי , הוא שורט . 
גיליתי שהדרך החינוכית הטובה ביותר לגרום לו להפסיק זה להשפריץ קצת מים על הפנים שלו . 
אבל לצערי , הלקח נשמר רק לכמה שעות ואחר כך הוא חוזר לסורו . 
הוא אוהב לשכשך במים ומדי פעם אני מוצאת אותו טובל את הרגל בקערת המים שלו או מטייל בתוך האמבטיה אחרי שאני מסיימת להשתמש בה . 
אחד הדברים הכי מצחיקים אצלו זה שיש לו פטיש לכפות רגליים - הוא אוהב לתפוס אותן , לנשוך ובימים האחרונים מצאתי אותו כמה פעמים מתכרבל עם הנעליים שאני משאירה על הרצפה - תופס חזק ומרחרח ... 
.. 
. 
יש רגעים שהוא מסתכל עלי במבט שמזכיר לי את ת' , אבל בכל פעם שאני מנסה קצת להתכרבל איתו והוא בורח , אני נזכרת שהדמיון ביניהם מקרי בהחלט . 
עוד סופשבוע מחר מחכה לי ביקור אצל 2 רופאים , בתקוה שהגיניקולוג ייתן לי גלולות בלי בדיקה ושרופא המשפחה ייתן לי את המרשם שאני צריכה בלי לבקש שאעשה בדיקת דם . 
אחר כך יש לי שקילה . 
אני שוקלת כ - 2 קילו יותר ממה שהייתי לפני 3 חודשים ומקוה שלפחות חצי מזה נעלם השבוע . 
אכלתי נכון שבוע שלם ואני רוצה לראות תוצאות . 
עדיין לא החלטתי אם להרשם לחדר כושר . 
מבחינת תקציב זה לא ממש מתאים לי , אבל מבחינת אורח חיים בריא - רצוי שאני אחזור להתעמל . 
בינתיים החלטתי לחכות לתחילת אוגוסט ואחרי שאראה אם ההוצאות של החודש שמרו על המינוס הנוכחי או הגדילו אותו , אני אוכל לקבל החלטה חכמה . 
מקוה שסוף השבוע הקרוב יהיה מעניין יותר מקודמו ... 
.. 
. 
העיקר שיהיה נעים ... 
.. 
. 
