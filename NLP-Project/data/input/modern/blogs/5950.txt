ברצף שאלות ותשובות באתר האינטרנט של " הארץ " , נחמיה שטרסלר הוכיח שאו שלא היה לו כוח לכתוב תשובות טובות באותם רגעים בהן ענה לשאלות באותו רצף ; או שחמור מכך , הוא ממשיך לכתוב את כל מה שהוא כותב מכוח האינרציה בלבד , ולא מתוך נימוקים אמיתיים שמתרוצצים לו בראש ושאר רוח שאולי כבר לא קיים בו . 
מבין 112 שאלות שהופיעו באותו רצף , היתי עונה על כ - 40 שאלות אחרת - באופן מנומק וצודק ביותר , ולא בהשלכות המילים קצרות הרוח ששטרסלר נתן . 
לדעתי , גיא רולניק הוא אדם ראוי לחיקוי . 
מבחינות רבות , הוא מזכיר את הווארד רורק - הן מכיוון שבקריאה במאמר הזה אנו רואים שהוא פילס לעצמו , במו הישגיו , את הדרך למעלה ; והן בשל תמיכתו באידיאלים נעלים באמת ובתמים , כמו השוק החופשי וחירותו של היחיד . 
גיא רולניק הוא כתב כלכלי מוביל בעיתון המעניין להפליא ( באמת , את אחד הגליונות שלו קראתי כמה עשרות פעמים ) , The Marker . 
הוא מרבה לכתוב על הרשע האינהרנטי שבבנקים ובשליטתם על שוק ההון ; הוא מסוגל להבדיל בין הבנקים לבין כל שאר התאגידים והחברות העסקיות , בהבנתו שהראשונים הם נבלים באמת ובכל מקרה , והשאר לא ; הוא תומך בהקטנת נטל המסים , הביורוקרטיה וממשלת הענק על האדם העובד והלומד ; הוא שונא את הבטחוניזם הארור , שפשה כל כך בישראל . 
סט הדעות של גיא רולניק קרוב במידה מענגת לזה שלי . 
מי יתן ורק ירבו כותבים כמוהו , ואולי יום אחד נצליח להזיז את המדינה ( המרקסיסטית כיום ) הזו לעתיד טוב וצודק יותר . 
יפה , יפה מאוד מאוד מאוד . 
אפילו אוטודידקט בתחום הכלכלי - כמוני , למשל - שמח כשהוא קורא כזו הודעה . 
http://www.bankisrael.gov.il/press/heb/040823/040823a.htm הם כל כך בסדר , הבנק ישראל האלה . 
שני הגופים היחידים במשטר הישראלי שעדיין מקורבים במידה משמעותית לאמת ולצדק הם בית המשפט העליון ובנק ישראל . 
