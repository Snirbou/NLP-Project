זה השיר השגור ביותר בפי כשאני שם . 
כל יום שאני שם נראה כיום הבודד ביותר בחיים שלי , כיום שאותו אני לא מסוגלת לסבול . 
כל נשימה שלי כבדה ... 
.. 
. 
אני נאנחת כל מ ס' דקות וחושבת : " מתישהו הסיוט הזה יסתיים " . 
שורפות לי העיניים מרוב בכי והאף כבר כואב . 
אני שונאת לאכול שם , אין לי חשק לאף דבר מאכל ולו בגלל הידיעה ששוב אשב לבד . 
כנראה בגלל זה רזיתי ועצמות הלחיים נתגלו פתאום . 
לפחות משהו טוב יצא מהגיהנום הזה . 
אני רוצה לישון כל הזמן ולא מצליחה , אחרי שאיכשהו מצליחה - מקללת את השמש שהחליטה לצוץ מתוך המכתש ולהביא עוד יום ארור . 
אני שונאת את כולם שם , כל אחד מהם . 
חוגרים , קצינים , נגדים בלי יוצא מן הכלל , שונאת את כל מי שאחראי במשהו לסבל שאני עוברת ולא עושה דבר לסייע . 
לפחות חמישה ימים בשבוע אין מי שיחבק אותי , ילטף אותי , יגע בי . 
חמישה ימים בשבוע שאין לי מגע אנושי אלא רק מגע הקירות הקפואים של חדרי השומם שם לבד . 
ארבעה חודשים זה ככה ואני לא מצליחה לצאת משם . 
ארבעה חודשים ואני לא מצליחה לגרום לגף בקרה שסגורים בתוך עצמם לקבל אותי לתוכם . 
אני לא אשמה שאני בתפקיד אחר מהם , אני לא אשמה שעברתי מיונים לאבטחת מידע וזה מה שאני עושה להבדיל מהם . 
זה לא מגיע לי ואני לא מצליחה לשנות את המצב . 
אני מוצאת את עצמי מדברת עם הקירות , צורחת מכאב , בועטת בחפצים דוממים , מנסה להוציא על משהו את הכאב שלי . 
אף אחד לא עוזר לי - לא המפקדים , לא מש"קית ת"ש ואפילו לא פסיכולוגית , שעזרתי הרבה אומץ כדי לגשת אלייה . 
אני כבר לא יודעת מה לעשות , אני לא יכולה להשאר שם יותר . 
הם צריכים להבין - אני מסוגלת לסבול מצב בו מפקדים יצעקו עליי , יענישו אותי לחינם , יגרמו לי להשאר בבסיס חודש שלם . 
אני מסוגלת לסבול תנאי שטח , מנות קרב , כל דבר שהתנאים שלי כיום הרבה יותר טובים ממנו . 
אבל אני לא מסוגלת ( ואף אחד אחר לא מסוגל ) לסבול מצב בו אני לבד יום ולילה במסגרת צבאית , בו אני מרגישה נחותה , בו אין לי הווי / גיבוש עם אף אחד , בו אני כלואה בכניסה בחדר מטר על מטר , בו אני מרגישה כמו כלום כשחוגרים בדיוק כמוני מקבלים יחס אחר לחלוטין . 
אני לא יכולה יותר , אין לי כוחות יותר לסבול , אני כבר לא יודעת מה לעשות . 
אני צמאה למגע , להבנה , לדאגה . 
ככה , כל עוד אני שם , כל יום יראה לי כיום הבודד ביותר בחיים שלי ... 
.. 
. 
מסתבר שיש לי יום הולדת היום . 
מוזר ... 
.. 
. 
אני לא מרגישה כלום . 
זאת הפעם הראשונה בחיים שאני כל כך אדישה לזה . 
לא צחקתי היום עדיין ... 
.. 
. 
מעניין אם זה יקרה בהמשך . 
משהו במציאות הדוחה שאליה אני מתעוררת כל יום מחדש גורם לי לא להתרגש כבר מכלום , אפילו לא מהיום היחיד שלי בשנה ומהחג האהוב שלי פורים , שחגגנו אתמול בבסיס . 
היום חזרתי משבועיים בבסיס - סגרתי שבת של שמירות . 
שוב . 
כל יום בשבועיים האחרונים נראה לי ארוך ומדכא , בודד ומייסר . 
בשבת , כשלא שמרתי , שכבתי כל היום במיטה , מנסה שהזמן יעבור מהר ולא מצליחה לגרום זה לקרות . 
ברור לכולם שלסגור שבת בצבא זה לא כיף , אבל לסגור במקום שבו את מרגישה נחותה , לא שייכת , חסרת תועלת ובודדה זה בלתי נסבל . 
אתמול הייתה מסיבת פורים , חשבתי שאני אהנה קצת ושיהיה לי טוב . 
בסופו של דבר סבלתי מכל רגע , רק מהסיבה שגרמו לי להרגיש כל כך לא שייכת . 
זה גורלי כמש"קית אבטחת מידע בתוך בסיס של בקרים ועוזרותיהם . 
אז היום יש לי יום הולדת . 
אני בת 19 . 
גיל מיותר , צעיר , חסר כל חשיבות והתרגשות . 
הנה אני בבית אחרי שבועיים וטוב לי כאן , אבל אני לא מחייכת . 
אני יודעת שלשם אני אצטרך לחזור בסופו של דבר . 
לא אכפת לי שזה היום שלי , לא אכפת לי שאני בת 19 , הכל נהיה קטן לעומת מה שאני עוברת . 
אסור לי לבכות , רק לא היום . 
מי שבוכה ביום הולדת שלו זוכה למזל רע כל השנה . 
רק נותר לי לאחל לעצמי שיהיה לי מזל טוב , שיום ההולדת ה - 20 שלי יראה אחרת . 
שאני אזכה לאהבה , למסירות ולחיבה אליהם אני כמהה עד אין קץ . 
שיכירו ביכולותי וכשרונותיי , שאני אחזור לרקוד , לשיר לשחק . 
שיהיה לי טוב , רק שיהיה לי טוב ... 
.. 
. 
עדכון : המצב השתפר והיה לי יום הולדת די נחמד בסופו של דבר . 
הכל בזכות המשפחה והחברים שדאגו להראות כמה אני חשובה להם . 
תודה . 
