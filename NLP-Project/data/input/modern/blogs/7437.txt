קראתי עכשיו כל מיני פוסטים ישנים שלי , וגיליתי שהייתי מאוד מצחיקה ושנונה פעם . 
האם נעשיתי פחות מצחיקה לעת זקנה , או שפשוט לא קורים לי דברים מטורפים כמו פעם שאוכל לכתוב עליהם ? 
טוב נו . 
מזמן לא השתמשתי בקו מפריד , אז הנה אחד : מכירים את זה שחבר של ההורים שלכם בא לבקר אותם , והוא יושב איתם בסלון , ואתם צריכים משהו שנמצא בסלון או באיזור של הסלון אבל אתם לא רוצים ללכת לשם כדי לא לעבור לידו ולפתוח בשיחת נימוסים מייגעת ? 
זה בדיוק מה שקרה לי עכשיו . 
אני נורא רוצה חטיף , וכל הדברים הטעימים בבית נמצאים במטבח , שנמצא ממש קצת אחרי הסלון , ואין שום דרך שאוכל להגיע לשם ולחזור לחדר שלי מבלי להתקל באורח , אלא אם כן אני ארסס את האוויר באיזשהו גז מעוור וככה הוא לא יראה אותי . 
באמת שהוא יושב שם עם ההורים שלי כבר 100 שנה . 
100 שנה ! 
! 
טוב הוא הלך . 
אכלתי ועכשיו אני מרוצה . 
תמיד לפני שהיא הולכת לישון , אמא שלי שואלת אותי אם אני אפעיל את האזעקה של הסלון לפני שאני הולכת לישון . 
בכל פעם מחדש אני עונה לה : " לא אמא , אני מתכוונת להשאיר את הסלון חשוף וגם להשאיר פתק בחוץ לפורצים עם הנחיות איפה נמצאים הדברים היקרים בבית " והיא עדיין לא מבינה כמה טיפשית השאלה הזאת . 
כבר המון זמן לא קראתי ספר צרפתים טוב , אז התחלתי היום את " הבושם " מאת פטריק זיסקינד . 
מה שמשעשע בכל העניין הוא שלמרות שהספר נכתב על צרפת במאה ה - 17 ( הדהוד לספר הזה עולה בראשי ) הסופר הוא בכלל גרמני . 
מתחזה ארור . 
ואני כבר התחלתי לקרוא את הספר במבטא צרפתי . 
עכשיו כל הזמן קופצים לי " אחטונג"ים לראש . 
אם יש משהו שיכול ממש לעצבן אותי , זה תרגום גרוע . 
אחרי שלקח לי חודשיים לגמור את " תוף הפח " של גינטר גראס ( עוד גרמני אחד ) החלטתי לקחת לידי רומן קליל בשם " טוב במיטה " מאת ג'ניפר ויינר , שאותו מן הסתם סיימתי תוך יומיים . 
( והתחלתי את " הבושם " , כדי לפצות על הבזיון ) . 
עכשיו , עזבו את זה שהספר הזה נדוש ודי גרוע , בסופו של דבר הצלחתי לסיים אותו וגם זה משהו . 
מה שהוציא אותי מדעתי היה התרגום שלו לעברית , והנה שתי דוגמאות עיקריות : 1 . 
הגיבורה התמימה הסתובבה לה ברחוב כשלפתע חלף מול עיניה ילד רכוב על גלגשת . 
גלגשת . 
ביום שבו מישהו יוציא מפיו את הביטוי " גלגשת " בהקשר של סקייטבורד , תאמינו לי , הוא לא יאריך ימים . 
גלגשת . 
ברצינות . 
טוב שהיא לא כתבה שהגיבורה השתמשה בשח - רחוק כדי להזמין את החבר שלה לביקור בראינוע . 
2 . 
לא רוצה להרוס למי שמתכוון לקרוא את הספר ( אחח , על מי אני עובדת ) אבל באיזשהו שלב בספר הגיבורה נכנסת להריון לא מתוכנן וכל השיט הזה . 
בכל אופן , בכל פעם שהיא מדברת על זה , או שמישהו אחר מדבר על זה , הם משתמשים בביטוי " הרה " . 
לדוגמא : " אני הרה , אמא . 
" או " את הרה ? 
! 
" מזועזע מפי חברה של הגיבורה . 
בכל פעם שקראתי את זה רציתי לטלטל בכוח את מי שתרגמה את הספר ולצעוק לה באוזן " בהריון ! 
! 
בהריון ! 
! 
תפסיקי להיות מטומטמת ותתרגמי דברים כמו שבאמת אומרים אותם ! 
! 
" { ולכל מי שהולך להתנשא מעלי ולהגיד שבאמת אומרים " הרה " , אוחח , פשוט תפסיקו עם זה . 
} ובנימה זו - לילה טוב . 
אמא שלי היא אשה נפלאה בסך הכל . 
חוץ מאי - אלו דברים מוזרים בה , כמו למשל העניין עם הציפורניים , או זה שהיא נוטה להאשים אותי בדברים שאין לי שום השפעה עליהם ( זה שהקישוט לפלאפון שהיא קנתה נשבר לה , למשל . 
) בכל מקרה , עוד נטייה מוזרה שלה היא להכנס אלי לחדר בזמן שהיא רואה בבירור שאני ישנה , במיטה והכל עם עיניים עצומות , ולדבר אלי ( בקול רם ) כאילו אני יושבת על הכיסא ליד המחשב או משהו כזה . 
בכל אופן , היום היא עשתה את זה פעמיים . 
פעם ראשונה כשהיא חזרה מהעבודה ונכנסה לחדר שלי " מה קורה ? 
מה את ישנה בשעה כזאת ? 
" ועוד פעם קצת אחרי זה . 
במקרה בפעם השניה שהיא נכנסה הייתי רק חצי - ישנה , ולכן שמעתי אותה נכנסת לחדר . 
בראשי כבר תכננתי להגיד משהו חריף כמו " זה נראה לך הגיוני שאת מעירה אותי משינה כל רגע ? 
" אבל אז , עוד לפני שפקחתי את העיניים , שמעתי אותה אומרת " טל תראי , יצא לי עוד שרשרת .. 
. 
" ואני פקחתי עיניים לרווחה וראיתי ביד שלה עוד תליון חמוד של כלב . 
בחיי , האמא הזאת מזליסטית לחלוטין והיא אפילו לא מודעת לזה ! 
כמובן שכבר לא היה אכפת לי מהשינה ומיד חטפתי ממנה את התליון ( כלב חום וחמוד ) וגם את 2 המדבקות שהיו באריזה . 
אתם קולטים ? 
בכל אריזה אמור להיות או תליון או מדבקה , ולה יצא תליון ו - 2 מדבקות . 
שאלתי אותה : " אמא , איך זה שרק לך יוצאים תליונים ? 
" והיא אמרה לי בענווה : " כנראה כי אני אוכלת הרבה צ'יריוס .. 
. 
" ( היא התכוונה לדוריטוס . 
אחח , אמא שלי .. 
. 
) היום כששוטטתי בלשכה בחיפוש הרגיל אחר טלפון עם גישה לפלאפונים כדי שאוכל לבצע את עבודתי נאמנה , יצא לי בין השאר לחדור גם למעוז החפשנות הידוע בכינויו " קד"צ נהיגה " . 
מדור זה כולל משהו כמו 4 חיילים , שלרוב לא עושים שום דבר חוץ מלרכל ולאכול סלטים . 
ניתן להבין שפעמים רבות ניצלתי את המשאב היקר ביותר שלהם - הטלפון , בו הם לא עושים שימוש רב מדי , כדי לעבוד . 
גם הפעם חשבתי שיתמזל מזלי , אך הופתעתי לגלות שדווקא היום הם היו עסוקים במשהו והיו צריכים את הטלפון . 
ממורמרת הלכתי להתלונן בפני רן קרני , אחד מהם , ואז שמתי לב שיש לידו דוריטוס . 
{ הערת ביניים : גם אני התמכרתי לשיגעון " הכלבלבים " . 
} ליד הדוריטוס היה מונח משהו שנחשד בעיניי כמדבקה . 
נלהבת הרמתי אותו , והתאכזבתי לגלות שזו לא מדבקה אלא התמונה של הכלבים שמצורפת לתליון שמקבלים לפעמים . 
פתאום עלה בדעתי שאם יש תמונה שמצורפת בד"כ לתליון , אזי חייב להיות גם תליון איפשהו . 
הזזתי קצת נייר לפה ולשם ונחשף לעיניי דבר מדהים : תליון קטנטן של פודל לבן יפהפה , שמיד החלטתי לאמץ ללבי ולקרוא לו שמופי . 
היתה רק בעיה אחת . 
" רן , זה שלך במקרה ? 
" שאלתי בחנפנות . 
" מה ? 
אה , לא , זה שלו .. 
. 
" אמר רן בהיסח הדעת והפנה אותי לחייל חדש יחסית שלא ידעתי את שמו . 
" כן זה שלי ! 
" מיהר אותו חייל , שהסתבר ששמו מתן , להגיד . 
" תן לי את זה ! 
" דרשתי , ואז כדי להיות נחמדה הוספתי " בבקשה . 
" " לא .. 
. 
" אמר מתן ברוע וקשיחות לב . 
" בבקשה ? 
" התחננתי . 
" לא . 
" הוא אמר . 
" אבל למה לא ? 
" התעקשתי . 
" כי אני רוצה את זה לעצמי ! 
" הוא הכריז . 
" אבל אני ממש רוצה את זה . 
" הוא הסתכל עלי ונענע בראשו לשלילה . 
" ממש רוצה את זה . 
" הוא המשיך לעבוד והתעלם ממני . 
" ממש ממש . 
באמת . 
אני רוצה את הכלב הזה . 
הוא חמוד כל כך . 
בבקשה תן לי אותו . 
" בשלב הזה הוא כבר הסתכל עלי בתמיהה ואמר : " אבל אני רוצה אותו לעצמי . 
" יש לנקוט טקטיקה חדשה : חשבתי לעצמי , " אתה לא רוצה שיחשבו שאתה הומו , נכון ? 
" אני חושבת שזה קצת השפיע עליו כי אחרי בערך 10 דקות של תחינות ופאפי - פייס הוא נכנע ונתן לי אותו ואפילו אמר שאני חמודה . 
{ הערה : אתם בטח חושבים שכך נגמר הסיפור , נכון ? 
חכו ותראו .. 
. 
} שמחה ומאושרת עליתי למעלה למדור ביקורת , כזכור הייתי צריכה להשיג טלפון . 
אך כל הטלפונים שם היו תפוסים , וכך גם היה המצב בכל שאר המדורים שבדקתי בהם . 
ובנקודה הזאת גם קצת התחיל להציק לי במצפון { טעות חמורה } וחשבתי שאולי אני צריכה לוודא שמתן לא רוצה את הכלב בחזרה או משהו כי זה לא יפה וקצת הצקתי לו בשביל שיתן לי אותו . 
ברגע שנכנסתי הסתכלה עלי ספיר , שהיא עוד חיילת בקד"צ נהיגה ( אתם עוקבים אחריי ? 
... ) ומיד צווחה : " אני לא מאמינה ! 
זה הכלב שלי ! 
" " מה זאת אומרת .. 
. 
הכלב שלך ? 
" שאלתי באיטיות . 
" זה של מאור ! 
הוא הבטיח לתת לי את זה ! 
" אמרה וחטפה ממני את התליון . 
" מה ? 
! 
לא נכון , זה של מתן ! 
והוא נתן את זה לי ! 
" - " את טועה , זה של מאור והוא הבטיח לי . 
זה שלי . 
" עגומה ומאוכזבת ניסיתי לפנות לחוש הצדק שלה , ומשלא מצאתי כזה , החלטתי שאם כבר להיות ילדה בת 5 , אז עד הסוף . 
אז הלכתי לש.ג , שם עמד מאור ושמר . 
" מאור ! 
" אמרתי בקול מצווה . 
" נכון שקיבלת היום כלב חמוד מדוריטוס ? 
" " נכון . 
" ענה לי מאור בצייתנות . 
" ספיר לקחה אותו והיא לא מוכנה לתת לי אותו בחזרה . 
" " מה ? 
! 
" צעק מאור , " אבל זה שלי ! 
" ומיד הפקיר את שמירתו והלך לצעוק על ספיר שתחזיר לו את הכלב . 
שלב א' עבר בהצלחה , חשבתי לעצמי . 
כעבור כמה דקות חזר מאור ובידו הכלב . 
" חצופה זאת , חושבת שתיקח לי את הכלב שלי .. 
. 
" אמר מאור וליטף את הכלב ברכושנות . 
" המ הממ " כחכחתי בגרוני , " אני רוצה את הכלב הזה .. 
. 
" " מה ? 
לא ! 
" החזיק מאור את הכלב צמוד ללבו . 
" זה שלי .. 
. 
מלא זמן אני מנסה להשיג כלב כזה .. 
. 
" " מאור ! 
בבקשה .. 
. 
תזכור את הידידות ביננו .. 
. 
אני ממש חייבת את הכלב הזה .. 
. 
" " לא . 
" " מאור ! 
תעשה מעשה טוב לשם שינוי ! 
תן לי את הכלב הזה .. 
. 
" בסופו של דבר אחרי הרבה תחנונים הוא כמעט השתכנע . 
" אבל זה לא יפה שלספיר לקחתי את זה ועכשיו אני נותן את זה לך .. 
. 
" הוא ניסה נימוק אחרון . 
" מאור , " פניתי ללבו , " מה כבר יש בחיי מלבד הכלב הזה ? 
כל בקשתי היא לקבל את הכלב . 
לא ביקשתי הרבה . 
רק כלב קטן וחמוד שישמח אותי . 
אני מתחננת אליך , תן לי אותו . 
" ראיתי את המבט הכנוע בעיניים שלו . 
ראיתי את היד שלו מתחילה להתקרב בהיסוס לעברי , עם הכלב מונח בה . 
אך שניה לפני שהיא היתה קרובה מספיק כדי שאוכל לקחת את הכלב .. 
. 
" מה זה ? 
" פלט מאור , " על הפלאפון שלך .. 
. 
אני לא מאמין ! 
יש לך כבר כלב אחד ! 
! 
" מיהרתי להסתיר את הכלבלב שכבר היה מחובר לפלא שלי , אבל זה היה מאוחר מדי . 
" חרא ! 
אני לא נותן לך גם את שלי ! 
חשבתי שאין לך בכלל ! 
לכי מפה ! 
" ומכאן והלאה זה היה אבוד . 
{ עוד הערה : אני יודעת שזה היה סיפור ארוך ומייגע , אבל אני חושבת שהוא מהווה דוגמא טובה לאיך נראה העולם שבו אני חיה . 
} 
