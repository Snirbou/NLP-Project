אז את מוצאת את עצמך מרחפת בין שתי בועות בלי היכולת לגשר בינהן לחלוטין , והתקווה היא שהן תתנפצנה ויווצר עולם אחד שלם שיכול להכיל את הכל בצורה הגיונית . 
שום דבר לא הגיוני עכשיו . 
חמישה ימים של שיגרה מטורפת שהופכת את הכל ומשנה סדרי עולם בפנים , ועוד יומיים של כביכול חזרה לשפיות שרק יוצרים בלגאן מטורף עוד יותר . 
אני לא יודעת מי אני או איפה אני עומדת . 
אני לא עומדת בשום מקום , ליתר דיוק . 
אני מרחפת , פשוט לא נמצאת בשום מקום . 
השיגרה הכל כך אינטנסיבית הזו היא זמנית ותשתנה כל כך בקרוב . 
זו תוחלף בשיגרה אחרת קצרת טווח ורק אז יתחיל משהו ארוך , גדול , ומשמעותי יותר . 
אין לי את הכלים להתמודד עם זה אז אני מנסה לשמור את עצמי מתחת לפני השטח , לנצל את הזמן ולא להיות מודעת , כי אין טעם למודעות - כי המודעות הזו מעלה את הבלגאן מעל לפני השטח ומזכירה עד כמה טרופים הקלפים ועד כמה הכל תלוי באוויר . 
דנה כבר לא היתה היום דנה עם מלוא משמעותה . 
השיעור היה כיפי ברמות ועד שלב מסוים של היום בו העייפות החלה להשתלט על הכל הצלחתי להעריך כל דבר קטן ולהינות ממנו . 
אני מרוצה ואני מפחדת , אני אופטימית ופסימית באותה הנשימה ואין לי שום סדר בפנים , רק נקודות מטושטשות שזזות ומתהפכות ומתבלבלות אחת בין השניה . 
דמות חדשה . 
גילי . 
היא גורמת לי להרגיש שיש לי , עצמי , מקום שם . 
הבנות במחלקה מתוקות ( מרביתן ) , כיף להעביר איתן את הזמן ויש צחוקים כמעט בכל רגע פנוי , אבל אני מרגישה איתן חלקית , מכוסה . 
זה בסדר רוב הזמן , כי ממילא מנגנון ההדחקה שלי פועל שעות נוספות במסגרת הזו . 
אף על פי כן , לפעמים צריך איזו יד שתחזיק אותך ותתן לך את ההרגשה הכנה שאת רצויה בגלל שאת את , ולא בגלל שבמקרה את שם בין כולם , לפעמים צריך חיוך שיהיה לא סתם מנומס אלא באמת שמח לראות אותך , לפעמים יש צורך להרגיש שמישהו רואה אותך . 
חמישה ימים לא כתבתי , לא שמעתי מוזיקה , לא ראיתי טלויזיה , לא קראתי . 
חמישה ימים לא רקדתי ( לא בצורה מסודרת לפחות ) ולא עסקתי בשום אומנות , חמישה ימים שלא עשיתי שום דבר שהוא אני . 
אני יודעת שאני נמצאת שם , ואני יודעת שאני איתי כל הזמן , למרות שלפעמים אני לא יודעת איך ואיפה בדיוק . 
אני צריכה רק לסמוך על זה שאני לא באמת הולכת לאיבוד ושברגע שאתחיל לבנות לעצמי משהו יציב יותר אני אצוץ ואצליח להיות מי שאני ולחיות כמו שאני אמורה לחיות , לפי החוקים הפרטיים שלי . 
ולא משנה באיזו מסגרת אני אימצא . 
אפילו בבית לא ממש טוב לי . 
בהתחלה זה כיף , מהרגע שעולים על הרכבת הביתה החופש מתחיל לעורר את הגוף ולחלחל לתודעה . 
כשיוצאים מהרכבת בכלל , וכשמגיעים הביתה ולובשים בגדים נורמליים ( ע"ע עולים על אזרחי . 
איכס שפת צבא . 
) זה בכלל כיף לא נורמאלי , אבל מהרגע שחזרת לתחושה הביתית והתרגלת אליה הכל מתחיל לתקתק לך במוח כמו אלפי שעונים לא מכוונים שהמחוגים שלהם מכוונים לאלף ואחד כיוונים . 
לא משנה עד כמה הם מוחקים לך שם את הזהות - את חוזרת הביתה ואת עצמך , רק עם עוד מטען . 
ואני לא מדברת על קיטבג . 
בשיעור היום הרגשתי overload היסטרי . 
הייתי בשיעור , כמו כל יום שישי נורמלי , הבנות מסביב היו מוכרות ודנה היתה דנה ( או פיטר , או מה שהיא לא תהיה ... 
.. 
. 
) והכל היה כרגיל , אבל פתאום כל הערה שהושמעה בקול רם הזכירה לי את הפקודות ואת הטונים של המפקדות . 
כל הזמן הידיעה שאני חיילת ושביום ראשון אני חוזרת לבסיס מוקדם בבוקר חזרה והבהבה לי בראש כמו מנורה שבורה והכל גרם לי לרצות לבכות . 
אחר כך גם נפלתי , חטפתי מכה בשפה , דם , עניינים ... 
.. 
. 
קבלתי צומי מהבנות ומדנה והיה דווקא נחמד . 
בסוף השיעור אפילו הרגשתי שאני יכולה להגיד לדנה על הגיוס והיא שאלה והתעניינה . 
כשקמתי ללכת אפילו עכבה אותי קצת כדי לוודא שהיא הבינה הכל וחבקה אותי . 
מיזמתה . 
החיבוקים שלה מעציבים אותי , כי למרות שהיום זה היה ביזמתה , ולמרות שלא ביקשתי ולא באתי לחבק אותה , הרגשתי שהיא עושה את זה כדי לצאת ידי חובה . 
וזו הרגשה איומה . 
יש דברים שצריך לעשות מכל הלב או לא לעשות בכלל , מה לעשות . 
בגדול ? 
היא עדיין עושה לי את זה . 
וב " זה " אני מתכוונת למשהו מאוד גדול ועמוק ולא מוגדר . 
קשה להגיד שאני אוהבת אותה . 
אוהבים דברים שעושים לנו טוב , היא כבר לא ממש עושה לי טוב , אבל היא עושה לי הרבה דברים אחרים שאין להם שום הגדרה . 
אני לא יודעת מה קורה איתי . 
יש לי אלף ואחד דברים להגיד ולכתוב ולציין בפני עצמי ובפני אחרים אבל אני עייפה מדי והכל טרי כל כך ... 
.. 
. 
אין לי את הכוחות לזה . 
אולי מחר יצא לי לכתוב שוב . 
אולי לא . 
מפחידה אותי החזרה בראשון בבוקר . 
כשיצאתי מהבית , עוד לפני שסיימתי לנעול את הדלת הדמעות פרצו וליוו אותי כל הדרך לתחנת האוטובוס . 
הן גם חיכו איתי עד שהגיע הנ"ל . 
הן היו דמעות של פחד ובלבול , של חוסר וודאות ושל חוסר התמצאות במקום הזה שאני נמצאת בו עכשיו . 
במתיחות שוב פרצו הדמעות , בסופן יצאתי מהאולם והלכתי לשירותים - לקנח את האף ולהתעשת . 
ישבתי שם ונתתי להכל לצאת . 
בכיתי על הכוחות שהרגשתי שנוזלים ממני ועל המשמעות החסרה בכל הסיפור הזה . 
כשהיא התחילה לרקוד שוב הן רצו לפרוץ , בשלב מסוים זה אפילו קרה - לגמרי ללא שליטתי ורצוני , אבל מהר התאפסתי , כי לא התאים לי לבכות בסיטואציה הזו , ממש לא . 
לא על העוצמות שלה ולא על החולשות שלי ולא על כמה שהמטר וגפרור הזו מסובבת את כל העולם על האצבע הקטנה . 
ועכשיו , אחרי שכבר נרגעתי והמקלחת ניקתה לי חלקים מהנשמה פתאום שוב פרצו הדמעות , הפעם מפויסות ונעימות יותר . 
הן נשפכו על חוסר המשמעות מוקדם מדי , ועכשיו נזכרו שקיימת משמעות , שיש אורות קטנים שמנצנצים והם שם - הם לא עוד אשליה . 
הדמעות האלה כאילו ניקו את הרושם שהשאירו הקודמות , והשאירו תחושה של נחמה ואיזשהו רוגע . 
( תודה לירון . 
) רגשי זה בסדר לפעמים , אנחנו מסתדרים עם רגשי . 
: ) 
