אני ממעך סיגריה מטאפורית לתוך מאפרה מהורהרת , וכותב . 
בזמן האחרון , לא פעם יוצא לי לחשוב על הקונספט של " כוכב רוק " . 
מיהו כוכב רוק ? 
המבדיל בין עיקר לטפל , וכו ' . המבדיל וכ ו' בלי סמים - הרי זה משובח . 
המשובח בלי גיטרה - יזהר שבעתיים שלא יגמור גם הוא בעבודה משרדית . 
וכיוצא בזאת . 
את רוצה שאספר לך משהו אחד מההתחלה ועד הסוף ? 
חבל . 
לפני ארבע שנים היתה אולימפיאדה . 
לפני ארבע שנים שמענו על מדליה כשחזרנו מחוף הים . 
לפני ארבע שנים נערכו בחירות בארצות הברית . 
לפני ארבע שנים ירד גשם והיתה אווירה של מעבר בין תקופות בחיים . 
לפני ארבע שנים כתבתי בלוג הקרוי " מיקרוקוסמוס " . 
לפני ארבע שנים אהבנו , ונגענו , ואהבנו עוד קצת . 
וכיוצא בכך . 
יש רק הבדל אחד בין לפני ארבע שנים והיום : אז היתי בלונדון ( לונדון בנובמבר , נסי לשנן את זה כשאת עצובה ) בעת הופעה של להקה מסוימת ולא הלכתי אליה , ואילו הפעם אהיה בלונדון בעת הופעה של להקה מסוימת וכן אלך אליה . 
כאמור , יחי ההבדל הקטן . 
כבר כמה שבועות שאני מחכה לידיעון . 
( בינתיים אני קורא וחוזר והופך בידיעון של השנה הקודמת . 
) רד אלינו , ידיעון . 
העניין , כמו שאולי כבר הבנת , הוא עניין של ספי גירוי . 
כלומר : כל שנה היא השנה המדהימה ביותר בחייך עד - כה , כל חודש מלא בהפתעות , בהופעות , בדברים שאנשים אחרים עושים לך ולא היית מתאר שיעשו . 
ואז מה ? 
מתישהו מגיעים פה לתפוקה מקסימלית , לאסימפטוטה ( כבר ארבע שנים שלא נגעתי במתמטיקה , אז מותר . 
) . 
כמות הדברים המדהימים שיכולים לקרות בקשר לבני אדם אחרים היא מוגבלת , ואילו כמות הגירויים שלה אתה זקוק - כל יום , כל היום - היא בלתי - מוגבלת . 
שוקת שבורה , אם כן . 
דיבורים רבים , אם כן . 
תנוחות חדשות , אם כן . 
אפרת בשעה שמדינת ישראל שמעה על התפטרותו של ראש הממשלה הגרוע ביותר בתולדותיה , היתי ישוב על המזח בנמל תל אביב , בין הגלים , ושרתי יחד עם אפרת . 
מערכת היחסים שלי ושל אפרת באמת התחממה . 
אלו דברים קטנים , כמו בכל מערכות היחסים : לתת לה יד כשהיא מדלגת מהבמה בצעד חינני , בדרכה אל לב הקהל . 
לנהל עמה שיחת חולין כתום המופע – אני אומר שהז'אנר הוא " alternative pop " והיא , אולי מופתעת , טוענת קצת אחרת . 
לבקש ממנה שתבצע את " בלי לומר מלה " , ולצפות בה עולה להדרן כדי למלא את בקשתי . 
להביט זו לזה בעיניים בבית הכי כואב , בשיר הכי חשוב . 
דברים קטנים . 
אולריך על בואו של אולריך לארץ שמעתי מעומר , ידידי מימי הצבא . 
לאחר קריאה לא - ארוכה בויקי , התברר שאמן האלקטרו - רוק הזה חייב להיכנס לקלנדר שלי ובהקדם האפשרי . 
יעידו על כך האמנים ששיתפו איתו פעולה לאורך השנים ( ובראשם קווין שילדס ) . 
אתה יורד למרתף של לבונטין 7 . 
יושב לו הגרמני חובב - ציון הנ"ל , לשמאלו MacBook כסוף , לימינו סינתסייזר עם מספיק קלידים . 
אין שום דרך שבה אתה יכול לצפות את מה שעומד להתרחש : התו הראשון מנוגן , ובלי שתרצה , העיניים שלך נעצמות . 
שכבה מתווספת על שכבה של הרמוניות אווריריות , תופים כמעט - אמיתיים , רוחות רפאים שורקות ומלים , אי שם רחוק ברקע . 
אבל מי צריך מלים כרגע ? 
אתה פותח את העיניים רק כדי להביט , ממרחק של מטר אחד כמובן , באופן שבו האמן הזה שולט שליטה מוחלטת במק שלו . 
הוא משתמש בבקרים יחודיים , עובר במהירות האור בין לופים וטראקים , מוסיף ומעיף במיומנות גמורה . 
הוא מזיע , הרבה יותר מהרוקדים בקהל . 
מזיע , אבל התוצאה מושלמת . 
קשה לך לחזור להילוך ראשון אחרי הטרק האחרון . 
יש עוד דבר אחד שהבטחת לעצמך לעשות . 
אתה ניגש למרגלות הבמה . 
ג'ון ראיתי היום , בדרום תל אביב , את כתובת הגרפיטי הבאה : אני נשבע . 
