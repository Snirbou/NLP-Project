בזמן האחרון אני מרגיש שאני כבר לא מסוגל לכתוב . 
אני לא מצליח לבטא את מה שאני מרגיש , אולי בגלל שאני בעצמי לא בטוח מה אני מרגיש . 
אבל אני מרגיש שאני מאבד את עצמי , וגם את האנשים סביבי . 
הבדידות גדולה , ואני לא יודע איך אני יכול לשנות את זה , כשאת כל הזמן הפנוי שיש לי מחוץ לצבא אני משקיע במאיה ובברידג' , וגם בהם זה לא מרגיש כאילו זה הולך מי יודע מה . 
בטח לא במאה אחוז מהזמן . 
הייתי רוצה לחזור לקשר , עם כל כך רבים מכם . 
אך כבר איני יודע איך . 
הצבא מנוון אותי . 
בדרך הוא מוציא אותי מדעתי . 
או שאולי זה הפוך . 
ככל שעובר הזמן , מתחיל להתחוור לי בצורה ברורה יותר ויותר שאני לא רוצה להיות חלק מהמסגרת הזו , גם אם זה יהיה כרוך בכל המשתמע מכך . 
הרי בכל אופן אף אחד לא באמת ציפה שאהיה קונצנזוציאלי נכון ? 
עד לפני לא יותר מדי חודשים , פחות משנה , הייתי במסלול של ללבוש מכנס מחוייט בגיל 22 ולהתהדר בתואר עו"ד . 
זאת אומרת , כמובן שאז הייתי חוזר ללבוש את מכנס החאקי לעוד כמה שנים בצבא , אבל זה לא העניין . 
אני אלך לקב"ן , ואנסה להקל את תנאי השירות שלי , כי אם לא , אני יודע שאני לא אוכל להישאר . 
וגם אם כן יוקלו התנאים , אני עדיין לא בטוח שאני אוכל , עוד יותר לא בטוח שארצה . 
אני לא רואה את הסבל הזה כדבר נחוץ , אני לא רואה אותו כדבר הגיוני . 
אני רוצה להתעמת עם מי שחושב אחרת . 
אולי כדי לגלות שאני טועה . 
אולי כדי להיות מסוגל לעשות את זה באמת . 
האנשים סביבי משגעים אותי . 
לא מספיק שהם אינם מודעים ( תמיד הייתי , ותמיד אשאר מתנשא . 
באמת שכבר לא אכפת לי ) הם אפילו לא אוהבים כדורגל . 
אז על מה לעזאזל עוד נשאר לדבר ( וסלחו לי שאיני אוהב זמרים שמשאירים לי עודף מדולר ) . 
מילא אם יכולתי לקרוא בצבא . 
מילא אם הייתי יכול לעשות משהו אחר משמעותי . 
העבודה שלי היא כל כך פקידותית ונוראית , אבל אני לא נותן לעצמי באמת אפשרות לעשות משהו אחר . 
זה פשוט הרבה מעבר לזה . 
אני לא אדם שמוכן לחיות רק בסופי שבוע . 
אני לא מוכן לצאת כל בוקר ב 7 ולחזור ב 6 , אני לא אהיה מוכן לעשות זאת למען רווחתי הכלכלית בעתיד , ואני ככל הנראה לא מוכן לעשות זאת גם למען מדינתי האהובה ( וללא שמץ של ציניות ) . 
זה פשוט לא מרפה ממני . 
המחשבה שבמודע אני מוותר על 3 שנים מהחיים שלי , משגעת אותי . 
ואני פשוט לא יכול להשלים עם זה . 
לפעמים מתחשק לי להרוס את עצמי . 
ככה סתם . 
מחשבות פגיעה כאלו ואחרות חולפות לי בראש כבר כל כך הרבה פעמים , שזה מפסיק לעניין . 
נדמה לי שזה עגום . 
קיץ . 
אני צריך גשם . 
אני שונא גשם . 
אבל ( כל כך צריך ) אני רוצה פשוט לצעוד ברחוב להירטב עד שד עצמותיי . 
את תהיי איתי ושיערך הארוך יפצה על ( מחסורי ) שלי הקיץ הזה חורך אותי שורף . 
את פניי מאדים . 
והגשם יֵרד את תהיי איתי . 
ושיערך הארוך ינחם . 
את פניי אטבול בתוכו . 
... אני מזדקן . 
אמא אומרת שעד גיל 22 כל שערי ילבין . 
ולי כבר לא כל כך אכפת . 
לפעמים מתחשק לי להרוס את הכל ופשוט להתחיל הכל מחדש . 
אני לא יודע . 
העיקר להיות מאושר . 
איזו מציאות זו היתה בארבע בבוקר קוראת ספר של הרמח"ל והעיר שקטה ציפורים של בוקר מה שחסר , לא באמת חסר חבל אפילו למצמץ . 
היו ימים חברים . 
