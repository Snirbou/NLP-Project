תמיד מפחיד לחשוב שמישהו יתגבר עליך מהר מידי . 
שלא היית מספיק חשוב , או משמעותי . 
אני נוטה פעמים רבות מידי להטיל ספק בכנות האנשים לגבי הרגשות שלהם אליי . 
לא משנה כמה טובים הרגשות , לא משנה כמה קרובים האנשים . 
אם אני צריכה לנחש ככה בפזיזות למה , הייתי אומרת חוויות מן העבר . 
צלקות הן הסיבה הנפוצה לדברים האלו . 
יש קו דק שמפריד בין הזהירות לפרנואידיות , אני רק משתדלת לא לחצות אותו . 
שרת החינוך יקירתנו ( שדווקא חשבתי שהיא ממש בסדר עד עכשיו ) החליטה לבטל את השירות הלאומי בבתי הספר . 
לאחר פאניקה קלה מצד האחראיות שלי וחששות קלות מצידי , גיליתי למזלי שלעמל זה לא נוגע כי הוא לא שייך למשרד החינוך . 
הייתי רגועה למרבה המוזרות של העניין , גם לפני שידעתי שזה לא נוגע אליי . 
אבא צודק , אני לא יכולה לדאוג ולהצטער בשביל כל העולם , אבל מה לעשות שחבל לי ומפריע לי על ה - 3000 בני ובנות שירות לאומי שנשארו בלי מקום לשרת בו נכון לשנה הבאה . 
אז היא אומרת שזה קיצוצים , אבל אגודות השירות הלאומי כבר סבלו קיצוץ מאד גדול בשנה הקודמת , בין התחומים היחידים שסבלו קיצוץ כזה , וספגו את הגירעונות על עצמם כדי לא להוריד לבני השירות מהמשכורות . 
הרי ברור שהכל עניין פוליטי . 
אז היא רוצה להיאבק בחינוך הדתי שלא מעודד גיוס לצה"ל ובסוף - כולם נדפקים . 
טוב , לא כולם . 
רק החולים בסרטן שלא גייסו אותם ובכל זאת רוצים לתרום למדינה , רק חולי האסטמה , הצליאק ואני יכולה להמשיך - שלא הסכימו לגייס אותם ובכל זאת רוצים לשרת פה . 
רק נערים ונערות כמותי שנכשלו להתמודד עם המערכת הצבאית ונפלו לתהום שלא מרצונם - ועדיין רוצים לתרום . 
רק הם . 
ואנחנו . 
מה הקיצוץ פה ? 
לקחת כוח עזר חשוב מבתי הספר - שרובם בתי ספר של נוער פריפריה ונוער בסיכון , ובמקום זה להביא אנשי מקצוע שנותנים את אותו השירות רק במשכורת פי 8 משל בני השירות ? 
אחלה קיצוץ . 
ואיזה מסר ... 
.. 
. 
באמת . 
אם אתם לא בצבא , אין לכם מה לתרום ב\למערכת החינוך שלנו . 
זה מה שאני מקבלת . 
כן . 
חד משמעתית . 
זה מה שאני מבינה . 
זה כל כך ממעיט , מקטין ומעליב . 
מיום ליום המדינה שלנו מאבד את האנושיות שבה ... 
.. 
. 
ודווקא אז , הדיאלוגים שלי עם עם עצמי מתחזקים , והאידיאולוגיות שלי תופסות עמדה נחרצת . 
" אל תסתכלו על אדם מהמקום בו אתם עומדים , הסתכלו עליו מהמקום בו הוא עומד . 
" שבת מנוחה לכולם . 
שירי . 
