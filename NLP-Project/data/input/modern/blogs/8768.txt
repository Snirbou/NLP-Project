הלילה התפללתי לאלוהים וביקשתי עזרה ברכישת הבית ... ביקשתי עוד כמה דברים . 
בבוקר הילדה עמדה לנסוע לוינגייט והייתי צריכה לתת לה כסף . 
ניגשתי לכיס המכנסיים של בעלי והופ המון מטבעות נפלו לי ברעש גדול לרצפה ... אצלי , בתובנות שלי , בהסכם עם עצמי זה סימן לברכה גדולה . 
הרגשתי שקיבלתי תשובה לגבי הבית ... שתהיה ברכה ובקשתי התקבלה . 
אחה"צ קמתי משינה , עברתי בפינת האוכל , על השולחן עמדה קערית זכוכית עם מרק עוף ושקדי מרק .... בא לי לטעום . 
הרמתי את הקערית לקחתי ביס עם הכף ... ופתאום , .. באופן בלתי נשלט החליקה לי הקערית לשולחן שהיה רחוק מהקערית כ 20 סנטימטר בסך הכל ... הקערית התנפצה לרסיסים כאילו משהו הפעיל כוח עצום כדי שהיא תתנפץ ככה . 
הייתי בהלם ... מנסיוני וחוויות חיי . 
זה אומר שהיתה עלי מאיזו שהיא סיבה אנרגיה שלילית שהזכוכית חטפה אותה ... כלומר יש עלי שמירה אלוהית ... 
.. 
. 
בכל אופן לא נעים לדעת שיש אנרגיה שלילית עליך ... היתי כבר בסרט הזה פעם . 
קראתי פעם רב שאמר שבית שלא מתנפצים בו זכוכיות אסור לגור שם . 
יש לי חברה ... מקסימה שהבית שלה על הפנים ... היא תמיד הקפידה שישתו בכוסות פלאסטיק פן ישברו כוסות הזכוכית ויהיה בלאגן . 
היום , אחה"צ בישלתי לשבת .... הרגשתי צורך עז לדבר עם משהו .... שוב לשגע אוזן של משהו על הבית שעומד על הפרק ... והופס ... לא היה לי עם מי להתחלק במסה הרגשית שעמדה במרכז היקום הפרטי שלי . 
יש רגעים שאני חושבת ... כל כך הרבה טרדות קשות וחשובות יש בעולם ... ואני , באופן אגואיסטי עסוקה ברכישת הדירה .... 
... 
.. 
. 
אני מרגישה שאני משחקת עם הבית כמו שח מט .... פעם אני לצד הזה של המתרס ופעם בצד השני ..... פעם אני השחורים ופעם הלבנים . 
בעלי אומר לי שזה ממש לא בסדר שאני כל כך מתועתעת ... כי זה מתעתע את כולם . 
