התעוררתי . 
עורבים לבנים עדיין מתעופפים סביבי . 
לפחות שלושה חלומות שלא הצלחתי לתפוס בזנב , אולי יחזרו מאוחר יותר . 
לא מוצאת את המוזיקה המתאימה , אני צריכה את הטראק ההוא , המדויק , שינער לי את המוח לפני שאני יוצאת אל העולם . 
מחפשת בכל מקום את התכלית למה שאני עומדת לעשות היום , למקווה רק שאצליח לעשות את זה על הצד הטוב יותר , עד הצהריים , כשאחזור מהשיטוט המדכא ואשב לכתוב את הממצאים . 
אני חולה , משהו משובש לי בגוף , אני בכאבים . 
מפריע להתרכז . 
אנטיביוטיקה ולשתות הרבה , לא להתאמץ יותר מידי , לשים קרם הגנה , לצאת אל העולם , להילחם . 
למה בכל בוקר אותו הסיפור . 
ביום חמישי נאלצתי לכתת את רגליי לעבר הסופר פארם הקרוב ולרכוש חפיסת גלולות נוספת . 
אגב , מחישוב אקראי מתברר שעד היום 3150 גלולות נספגו אל גופי . 
דיי מפחיד . 
בדרך כלל אני קונה אותן בשלישיות , כדי לדחות ככל האפשר את הרגע המרגש בו אני חושפת את המרשם פג התוקף שלי ומקבלת נזיפות מהרוקחים . 
הפעם , מחוסר ברירה , בוצעה הרכישה בסניף הסנטר . 
לאחר זמן המתנה שנדמה כנצח , בו הצלחתי אפילו להציץ בספר החדש שרכשתי ( " שעות מתות " של אידלמן . 
אם לא סיימתי לקרוא עד עכשיו , כנראה שהוא לא משו ) ניצבתי פנים אל מול פנים ( אולי רק פעם בחיים ? 
) מול הרוקח הצעיר והחמוד , ושלפתי את המרשם . 
הוא עיין בו בכובד ראש , הרים אלי זוג עיניים ממושקפות ושאל : " יכול להיות שלא היית אצל הרופא כבר שנה ושלושה חודשים ? 
" הרהרתי לרגע . 
הייתכן ? 
משלא הצלחתי למצוא שום דבר שנשמע כמו תשובה טובה לשאלה הזו , השפלתי מבט אל עבר הדלפק האפרפר ועניתי : " יכול להיות שזה נכון . 
כן " . 
הוא הסכים למכור לי אנטי - תינוקות , ברור שהסכים , אבל הודיע שהוא חייב לקחת את המרשם . 
באקט יוצא דופן של גבורה , או של טפשות , שלפתי מרשם נוסף , פג תוקף אפילו יותר מהראשון : " קח גם את זה . 
עכשיו אני אהיה חייבת ללכת " . 
בכל מקרה לקחתי שלישייה . 
שיהיה . 
למה לי סיכונים ? 
כן , אני אישה טיפשה המזניחה את בריאות האינסטלציה שלה . 
למה ? 
ישאל האזרח הפשוט . 
ובכן , ביקורי האחרון אצל רופא הנשים היה רע ומר . 
אני מיררתי בבכי והוא התעצבן , כמו שעושים גברים אטומים וחסרי רגישות בנוכחות אישה בוכייה . 
שבועיים לפני כן הגעתי אליו עם גירוד קל אך מטריד . 
הוא נתן לי כל מיני דברים , וחזרתי אליו עם סיום הטיפול כשאני אוחזת במקרה חמור של דלקת שכבר הגיעה לדרכי השתן . 
כל השתנה לוותה בכאבי - מוות , ואני , שמשתינה כמו כל אישה ממוצעת בערך 200 פעם ביום , לא יכולתי לסבול יותר . 
אחרי אנטיביוטיקה וכדורים משונים שאמורים לנקות את העסק אבל תוך כדי הופכים את השתן לאדום ( זה דיי מפחיד ) הכל עבר ונגמר , אבל אני לא הולכת אל הבחור הזה יותר . 
מילא לתת דיאגנוזה לא נכונה , אבל להתעצבן כשאני בוכה ? 
אני צריכה מישהו אחר . 
אני צריכה רופא נחמד . 
שיהיה ציני , ורצוי מצחיק . 
רופא הנשים הטוב ביותר שהכרתי עבד בבאר שבע . 
הוא היה פופולרי בטירוף ולהשיג תור אצלו היה כמו לקבוע דייט עם מורן אייזנשטיין . 
הוא נהג להסתלבט עלי בזמן ששכבתי קפואה כמו עוף לשבת לפני שהוא מתמלא באורז וצנוברים ולשאול אותי שאלות הרות גורל ( " מה את לומדת ? 
" , " למה דווקא תקשורת ? 
" , " את גרה באזור ? 
" ) כדי להסיח את דעתי . 
באחת הפעמים הוא חיפש שם משהו עמוק במיוחד , וממש לפני שהאצבע שלו יצאה לי מהעין הרגשתי כאב מוזר . 
צייצתי . 
" הא ! 
" , הוא אמר בשמחה , " אלו השחלות שלך . 
אם אני אלחץ ככה " , עוד פעם הכאב המוזר הזה , " זה כאילו שאני תופס את המה - שמם של החבר שלך , ולוחץ " . 
" יופי , אז תעזוב , נו " , בסדר , הוא התרצה . 
במילא הכל בסדר שם . 
אין כמו קצת הומור כדי להרגיע . 
חובה אצל רופאי נשים , ובוודאי אצל רופאי שיניים . 
לא מזמן הייתי אצל רופא שסיפר לי , תוך שהוא פולה את שאריות הכתר השבור שפיצלצתי באחת מחריקות השיניים הליליות , איזה ריח בוקע משתלי פה ולסת שאחז בהם הרקב . 
הוא היה כל כך ציורי , עד שלא שמתי לב לפעולות הכירורגיות שהוא מבצע ולא לכמויות הדם . 
בקיצור , אני מחפשת רופא , ולא לחתונה . 
שיהיה נחמד ושיצחיק אותי . 
זה אולי ישמע מפתיע , אבל לא נעים לשכב חסרת אונים מול פנים חמורות וחוסר אמפתיה , ואני לא מבינה את אלו שמעזים לחטט לאנשים בגוף ולא להיות נחמדים אליהם . 
אבל איך מוצאים מישהו נחמד ? 
בשיטת הניסוי והטעייה ? 
אני לא בנויה לזה . 
אולי אסע במיוחד לרופא מבאר שבע ? 
הביקורת של אורי משגב על האלבום החדש של אלג'יר מרגשת אותי . 
בערבות הנגב ראיתי אותם גדלים , ועכשיו קיבלו את ההכרה המתבקשת . 
מסתבר שהמצרך הכי מבוקש והכי מוערך כיום הוא האמת . 
אולי אני אכתוב על זה עוד משהו , אבל בינתיים אין זמן . 
תראה , שעות הלילה נגמרות שעות הבוקר מתחילות והשמש מתחילה לשרוף ... 
.. 
. 
