לפעמים הם מתאהבים בי , אין לי מושג למה בכלל . 
אני בד"כ לא מתאהבת , לוקח לי הרבה זמן עד שמישהו מוצא חן בעיניי מבחינה רומנטית . 
עד היום זה קרה לי מעט מאוד פעמים . 
אז את אלה שמתאהבים בי ואני לא יכולה להחזיר להם אהבה , אני רוב הפעמים מנסה לדחות מעליי בצורה הכי עדינה שיש , שהם חס וחלילה לא יפגעו . 
הפעם זה שונה : הוא פיתח רגשות אליי ומאז לא מפסיק לרדוף אחרי . 
אני לא מצליחה להעביר לו את המסר . 
אני לא יודעת מה בהתנהגות שלי לא מובן , ברור למדיי שאני לא מעוניינת . 
אבל הוא כזה טמבל , לא קולט וממשיך להציק ולהדבק . 
זה מצב כל כך מעיק כי אני כבר לא יודעת מה לעשות . 
אני שונאת לפגוע באנשים , בעיקר בנושא עדין שכזה . 
אז עכשיו אני חייבת להיות קיצונית יותר , לומר לו חד וחלק שאני לא רוצה אותו ושיתרחק ממני . 
אבל אני לא מסוגלת ! 
אם היו עושים לי את זה הייתי נפגעת עד עמקי נשמתי . 
אני מרגישה כמו ילדה בת 12 שמתעסקת בדילמות בקשר לאנשים שלא מבינים רמזים . 
שיתרחק וזהו , זה כל מה שאני רוצה שהוא יעשה ! 
ולהבדיל אלפי הבדלות , מישהו אחר : הלב שלי יכול היה להיות שייך דווקא לאחד ההוא . 
הייתי מסוגלת להתמסר לו לחלוטין , להיות שלו ורק שלו . 
מי שמכיר אותי יודע עד כמה אני מסורה לאנשים שאני אוהבת , נותנת הכל , מעניקה אהבה אין - סופית . 
אבל כאן ... 
.. 
. 
הפסיד אותי . 
זאת לא הפעם הראשונה וגם לא האחרונה כנראה . 
אבל דווקא עליו אני מסתכלת כעל מישהו שבאמת אהבתי , מישהו שיכול היה להיות משהו טוב יותר בינינו . 
אילו רק ... 
.. 
. 
הוא היה אחר . 
וכך אני מסיימת את גיל ההתבגרות ללא קשר רומנטי מבוסס אחד . 
רק כמה קטנים ולא יוצלחים שגרמו לי קצת ללמוד מה אני מחפשת ועל מה לא להתפשר לעולם . 
אני טיפוס רומנטי מאוד אבל קשה לי להתאהב . 
אולי כי כדי שאני אתאהב באמת במישהו הוא צריך להיות משהו מיוחד שייגע לי בנשמה בנקודות שאליהם מעט מאוד הצליחו להגיע ... 
.. 
. 
נושא אחר : ההורים שלי מתחילים ללמוד היום ריקודים סלוניים . 
ההורים שלי ! 
מי היה מאמין ... 
.. 
. 
עכשיו אנחנו משפחה שלמה שרוקדת . 
מעניין אם הם יהיו טובים בזה - חוש קצב יש לשניהם , קלילות הרבה פחות . 
שיהיה בהצלחה ליקרים שלי . 
ולקינוח : המלצה ! 
הערב בערוץ 10 , בשעה 21:50 , ישודר הסרט האהוב עליי ביותר שזכה במספר רב של פרסי אוסקר . 
הסרט " שיקגו " . 
מי שעוד לא ראה , לא ידע מימיו מהו סרט מוזיקלי איכותי ומשעשע . 
דיפדוף קליל בפוסטים הקודמים וברשימות שלי יראה לכל אחד את עומק ההערכה שלי כלפי היצירה הזו . 
בקיצור - לא לפספס ! 
באיחולי אהבה מתוקה לכולם ובמילים " he had it commin " , אני מוסרת לכולם איחולי המשך סוף שבוע נעים ושבוע טוב היה טוב . 
אפילו יותר ממה שציפיתי . 
אולי כי באמת לא ציפיתי להרבה וגיליתי שיש הרבה אנשים שאכפת להם ממני ואפילו אוהבים אותי , יותר ממה שחשבתי . 
כולי מלאת תודות לכל מי שעשה לי את היום הזה מתוק כל כך . 
כמה טוב זה היה להיות מוקפת אהבה יום שלם ( למרות שתקפה אותי מחלה דווקא אתמול , באותו יום מיוחד ) . 
יש לי עוד לחגוג עם המשפחה הקרובה מחר בערב ואני מקווה שיהיה לא פחות כיף . 
השנה יותר מתמיד קשה לי להתרגל לגיל החדש . 
אני לא תופסת עד כמה אני גדולה כבר ואיך הזמן רץ מהר . 
יש לי צמרמורת מלהסתכל על השם שלי ולראות את המספר " 18 " ליד , מלהביט על התאריך ולקלוט שאני ב - 2006 , מלהסתכל על הכיתה שאני נכנסת אלייה כל בוקר ולקלוט שכתוב עלייה " י' ב 1 " . 
אולי כי זאת השנה האחרונה בתיכון , אולי כי אני מתגייסת עוד חצי שנה , אולי כי אני מרגישה כל כך ילדה וממש לא רוצה להכנס לעולם האטום של המבוגרים . 
הפעם גם קרה לי דבר מוזר ... 
.. 
. 
פתאום התחלתי לחשוב במרוכז דווקא על האנשים שלא פה כדי לחגוג איתי . 
על האנשים שחלפו מהעולם הזה , וגם על האנשים שחיים ( טפו טפו טפו ) אבל חלפו מחיי . 
הרגשתי שאני עושה סוג של " סיכום ביניים " , מחשבה על העבר ההווה והעתיד , געגועים ושאיפות . 
אני כל כך מקווה שגיל 18 יהיה פי כמה יותר טוב מגיל 17 מכל הבחינות . 
אז עכשיו אני כבר לא קטינה , יש לי יותר זכויות ויחד עם זאת גם יותר חובות . 
יהיה לי כיף בגיל הזה , אני בטוחה ! 
אני מקווה ... 
.. 
. 
ומייחלת יותר מכל לזכות בבריאות תמידית , הצלחה בכל , והכי חשוב - למצוא אהבה שתבער בתוכי ובתוכו בצורה הכי חזקה עליי אדמות . 
