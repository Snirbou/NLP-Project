מאוד הייתי סקרנית מה שלי חושבת על השיחה שהיתה לנו בשבוע שעבר . 
מאחר ויש לנו 2 חברות משותפות , ידעתי שזה עניין של זמן עד שהמידע יגיע אלי . 
ואכן , היא דיברה עם אחת מהן ( זו שמספרת ולא השניה ששומרת על תפקיד האו"ם ) וסיפרה לה את נקודת המבט שלה . 
יקום מקביל , שעת ערב בתחילת השבוע שעבר חברתה הבהמה של שלי מתקשרת אליה . 
בתחילת השיחה היא אומרת לה שהדברים שנאמרו לה באותו הבוקר פגעו בה . 
כשהיא מסיימת להעלב היא מתחילה להתקיף את שלי , צועקת עליה שלא מקובל עליה שהיא תפריע לה בזמן שיחות עם בחורים ושהיא לא מעוניינת לדבר איתה על נושאים שלא מעניינים אותה ומעניינים רק את שלי . 
אחרי שדפנה נרגעת מהתקפת הזעם שלה , היא שואלת ברוב חוצפתה את שלי איך עבר עליה היום . 
שלי לא מבינה מה היא רוצה ממנה ומסיימת את השיחה . 
היא בטוחה שאותה בהמה כועסת עליה ובעוד כמה ימים , כשיעבור זעם היא תתקשר אליה . 
היא גם לא יודעת למה דפנה כועסת על זה שהיא " הפריעה " לה בזמן שהיא שוחחה עם בחורים , כי בפעם הראשונה , היא ייבשה אותה במשך 20 דקות , בזמן ששלי נהגה והלכה לאיבוד , אז היא ביקשה ממנה להמשיך את השיחה אחר כך ובפעם השניה , היא היתה בביתה של המפלצת , בסך הכל רצתה קערת קורנפלקס ולא הבינה למה דפנה עושה לה סימן של " רגע " עם היד , אחרי שהיא ייבשה אותה רבע שעה ... 
.. 
. 
שקרנית או עם בעיית תפיסה ? 
הייתי המומה . 
לא האמנתי שככה נתפסה ( או לפחות הוצגה ) אותה שיחה משבוע שעבר . 
אני צעקתי ? 
התנפלתי ? 
אני ? 
? 
קודם כל , אני צועקת אולי פעם בכמה חודשים וגם כשזה קורה זה לא על חברות . 
הפעם האחרונה שרבתי עם חברה היה עם טל , לפני 3.5 שנים , בגלל נסיבות מאוד קיצוניות . 
ולהתנפל ? 
בימים כתיקונם אני מאוד עדינה , אז במצב שמראש ידעתי שהוא רגיש , הייתי אפילו יותר עדינה . 
ממתי עודף עדינות נחשב להתנפלות ? 
לא רוצה לדבר על דברים שלא מעניינים אותי ? 
איך היא הגיעה למסקנה הזו מההסבר שלי שבעיני זה חלק מלהיות חברה . 
והשיחות טלפון - הדרישה מצידה שאני אסיים את השיחה באה אחרי 2 דקות ובמקרה השני - אם היא מרגישה מספיק חופשיה להיכנס למטבח שלי ולקחת לעצמה לאכול , למה היא צריכה לשאול אותי באיזה קערה להשתמש ? 
ולמה זה לא יכול לחכות כמה דקות , אפילו שאני מסמנת לה ? 
אפילו שהלכתי בכוונה לצד השני של הבית , שתהיה לי פרטיות באותה שיחה , שנמשכה אולי 5 דקות . 
אני ממש לא מבינה מה הולך בראש שלה . 
באיזשהי נקודה , אני מקווה בשבילה שהיא שקרנית ויודעת בינה לבין עצמה מה באמת קרה במציאות , כי אם ככה היא תפסה את הדברים - יש לה בעיה מאוד חמורה . 
קצר בתקשורת יכול לקרות ולגרום לאי אלו אי הבנות , אבל פערים כאלה גדולים מראים שמשהו לא בסדר , מאוד לא בסדר . 
חבל הייתי מאוד רוצה להתעלם מהדברים האלה ולעבור לסדר היום . 
אם היא באמת שקרנית - איך לא ראיתי את זה קודם ? 
וכמה פעמים קרה שהיא סיפרה לי דברים לא נכונים ? 
עד כמה אני עיוורת כשמדובר באנשים שאני מחשיבה כחברים ? 
חבל שאני לא יכולה פשוט למחוק אותה ולא רק מהחיוג המקוצר של הטלפון . 
תוהה ביני לבין עצמי מה זה אומר אם ככה אני מרגישה ביום השני לעבודה . 
תענוג ! 
מרגישה שכל היום לפני , לא משנה אם אני אנצל אותו או לא - יש לי את האפשרות לעשות זאת . 
עדיין לא גיבשתי דעה סופית לגבי מקום העבודה . 
התפקיד מוצא חן בעיני , האנשים , למרות שאני עדיין לא מכירה את רובם , נראים חביבים והאוירה הכללית די טובה . 
מפריע לי שלא אוכלים ביחד ושבגלל שכל הזמן יש לחץ של עבודה , כולם עובדים כל הזמן למעט הפסקות צהרים של 10 דקות , שנעשות לרוב בתוך המשרד , תוך עשיית פעולות נוספות תוך כדי . 
זה גורם לי קצת להתגעגע למקום העבודה הקודם - להפסקות המשותפות ולחברויות שנוצרו . 
רוני התקשרה אלי אתמול בבוקר , כדי לשאול איך עובר עלי היום הראשון לעבודה והיום היא דיברה איתי במסנג'ר ואמרה שהיא מתגעגעת ורוצה שאני אצטרף אליה ולחברות שלה לצפיה במשחק מחר . 
משמח אותי שהגעגועים הדדיים . 
הנעלמים זה ששלי יצאה מהחיים שלי זה סוג של הקלה . 
אבל בימים האחרונים אני מרגישה שהיא לא היחידה ש " נעלמה " . 
כבר כמה שבועות שאני מתקשרת לבונבון ואין תשובה , שלחתי לו כמה הודעות - ואין תגובה . 
זה לא אופייני לו וקצת מדאיג אותי . 
בימים האחרונים גם גילי לא ענתה לטלפונים ולהודעות . 
כשדיברתי עם יעל היא אמרה שגם היא מקבלת את אותו היחס ושגילי אמרה לה שעוברת עליה תקופה קשה ובגלל זה היא קצת מתרחקת . 
היום היא שלחה גם לי הודעה שבה היא הסבירה שהיא קצת מתרחקת בגלל שעובר עליה משהו . 
שלחתי לה SMS בחזרה שאני אוהבת אותה ושאם היא רוצה לדבר - אני כאן בשבילה בכל שעה . 
מנגד , יש לי 4 חברות שבשבועות האחרונים פועלות במלוא המרץ לחזק את הקשר , מה שקצת מחפה על החוסר , אבל לא לגמרי . 
קצת ביקורת עצמית התחלתי לחשוב קצת על ההתנהגות שלי ועד כמה אני מודעת או לא לצדדים החלשים יותר שיש בי . 
פתאום הבנתי שבאותה מידה שאני לא מספיק ביקורתית כלפי מי שסובב אותי , אני גם לא מספיק ביקורתית כלפי עצמי . 
אני מנסה לחשוב איפה אני לא בסדר ולא יודעת איך לעשות את זה , כי ההגדרות ל " בסדר " ו"לא בסדר " הן מאוד סובייקטיביות ואני מאמינה שאם מסתכלים על מכלול התכונות שלי - אפשר למצוא יותר תכונות טובות מרעות . 
מה גם , שאם אני אשאל את הסביבה שלי על איזה תכונות רצוי שאני אעבוד - סביר להניח שאני אקבל מגוון של תשובות , שיהיה מותאם לראיית עולם האישית של כל אחד . 
מאחר ולא אני ולא הסביבה יכולים לראות אותי בעין אובייקטיבית , אז אולי עדיף להימנע מביקורת עצמית ? 
כנראה שאני מרגישה שעשיתי משהו לא בסדר , אם אני חושבת על מה לא בסדר איתי . 
אני רוצה להיות יותר מודעת לעצמי ולא יודעת באיזה עוד דרכים , בנוסף לטיפול פסיכולוגי , אני אוכל להגיע לאותה מודעות מוגברת . 
לצערי , אני לא רואה את עצמי חוזרת בחודשים הקרובים לטיפול . 
עד שאני לא אכסה את החובות שלי , זה בגדר מותרות שאני לא יכולה לאפשר לעצמי . 
ראיה קדימה , לעתיד אני לא יודעת אם בעוד שנתיים - שלושה אני עדיין ארצה לעשות את אותו תפקיד שאני עושה היום . 
עברה לי מחשבה היום למצוא עבודה שניה לשעות אחר הצהרים ולחסוך כסף , לטיול גדול , אבל באותה מהירות שבה היא עלתה , כך היא גם ירדה . 
בימים כמו היום , שאני מרגישה דכדוך קל , אני אומרת לעצמי שיהיה טוב יותר ומצטערת שאין לי דרך לדעת בוודאות שאכן כך יהיה , שאין לי אפשרות להציץ לעתיד ולראות אותי בעוד 5 שנים מהיום גרה בדירה משלי , עם בן זוג אוהב , ילד ועבודה שאני אהנה בה . 
מה יקרה אם כלום לא ישתנה ? 
אם באמצע שנות השלושים שלי אני עדיין אתגורר בדירה שכורה לבדי ? 
אם אני עדיין אהיה בשלב החיפושים העצמיים ? 
מיציתי את השלב הזה , אני רוצה לעבור הלאה , אבל זה לא תלוי לגמרי בי ... 
.. 
. 
התמונות לא עוזבות אותי . 
זה לא הכי נעים לשבת באוטובוס כשתמונה של אוטובוס שרוף , שבתוכו שרועות גופות של אנשים , עם כתמי דם מסביבם ופנים מפוייחות , עולה לי לראש . 
הסרט הדוקומנטרי החדש על הצלם זיו קורן ופועלו לא קל לצפיה , אבל מביא תמונת מצב של מציאות שלא הייתי לגמרי מודעת לקיומה , אמיתית עד כאב . 
לזכותו יאמר שהשאיפה שלו לאובייקטיביות גורמת לסרט לתת משקל שווה לשני הצדדים של העימות , מבלי להביע דעה . 
יום שישי , לבד בבית המון זמן שאני רגילה שבימי שישי באופן כמעט קבוע אני נפגשת עם שלי , מינימום 5 שנים . 
לא מובן לי איך שיחה אחת יכולה למחוק עבורה חברות של כל כך הרבה שנים . 
לי יש הרבה סיבות לכעוס עליה , אבל מה הולך מהצד שלה ? 
על מה היא כועסת בדיוק - על זה שאמרתי לה שנפגעתי ? 
על זה שהעברתי ביקורת על ההתנהלות שלה כחברה ? 
ממתי זו סיבה מספקת לנתק חברות ? 
ואולי לא היינו חברות מעולם ? 
יכול להיות שזו היתה העמדת פנים , מטעמי נוחות ? 
שובו של אקסל אחרי שנים רבות , שכמעט שכחתי מקיומם , הקשבתי השבוע ל Guns & amp ; Roses . 
כל כך נהניתי ! 
חיוך ענק התפשט לי על הפנים למשמע צעקותיו של אקסל ונגינת הגיטרה של סלאש . 
עברו 15 שנה מאז ששמעתי אותם לראשונה , בזמנו כיניתי אותם " גנסמן ורוזנבלום " , אין לי מושג למה בדיוק , אבל מסתבר שהטעם המוזיקלי שלי לא השתנה ושאני עדיין זוכרת את רוב המילים . 
זה היה משעשע משהו . 
105 אחרי שחזרתי הביתה , עלו בי מחשבות מדאיגות . 
מאוד קל לי למצוא בחורים שמעוניינים לצאת איתי . 
באותו אתר הכרויות שאליו אני רשומה , כמעט בכל יום יש בחורים שפונים אלי , שעם חלקם אני מדברת ולפי אותה שיחה מחליטה אם אני מעוניינת לצאת איתם או לא . 
נראה לי מוזר שעם כל הדייטים שאליהם אני יוצאת , אחרי הסינון שאני עושה , כלום לא קורה . 
זה גורם לי לתהות אם יש משהו בהתנהגות שלי שחוסם התפתחות של קשרים , שגורם לצד השני לא לרצות לתת הזדמנות למשהו להתפתח , גם אם אני לא עושה רושם של הבחורה האידיאלית עבור הצד השני . 
הדייט האחרון ממש בלבל אותי . 
מהרגע שנכנסתי לרכב של הבחור , כל שפת הגוף שלו שידרה התלהבות . 
התיישבנו והוא לא הסיר את העיניים ממני לרגע , בצורה קצת מוגזמת , שפירשתי כהתעניינות . 
אחר כך , כשהוא עצר מתחת לבית שלי , שתקתי כמה שניות , כדי שהוא יהיה הראשון שמסכם את הערב . 
הייתי המומה כשהוא אמר " היה לי נעים להכיר אותך , אבל זה לא זה " . 
אמרתי " טוב " , חייכתי ואיחלתי לו המשך ערב נעים . 
לא מבינה איך הערכתי את המצב בצורה כל כך שגויה . 
אולי הטעות היא אצלי , שהגישה הנוכחית שלי היא שאני מוכנה לתת סיכוי כמעט לכל אחד . 
לא מחפשת כימיה או התלהבות , אלא רק תקשורת בסיסית שיכולה להתפתח ומראה חיצוני שיחשב בעיני לפחות חמוד . 
אולי אני פחות מדי שיפוטית ? 
אולי הורדתי את הסטנדרטים שלי קצת יותר מדי ? 
יכול להיות שאם הייתי בוררת יותר את הבחורים שאני יוצאת איתם , אחוז ההצלחה היה גדול יותר ? 
כלבלב , הו בידי דם דם יוני וענת אמצו כלבה . 
ביקרתי את המשפחה המאושרת השבוע וגיליתי שאני כבר לא אוהבת כלבים . 
במשך שנים ארוכות חשבתי שאני " גם וגם " - אוהבת חתולים וכלבים באותה המידה , אבל כבר תקופה ארוכה שאני מוצאת את עצמי מתלהבת מחתולים ואדישה לכלבים . 
בשבוע שעבר , אמרתי להם שאני אשמור עליה בשמחה , אם הם ירצו לנסוע לסופי שבוע , אבל כשראיתי אותה הודעתי שאני חוזרת בי . 
היא מאוד חמודה , אבל לא גורמת לי להתלהב . 
היתה לי כלבה במשך שנים ארוכות ואין מספיק מילים לתאר כמה אהבתי אותה . 
כנראה שבגלל זה לא התייחסתי לתכונות של הכלבים שאני לא אוהבת - הריח , הליקוקים , הקפיצות וכל שאר הדברים שכנראה כשזה לא הכלב שלך , הופכים להיות תכונות די דוחות . 
כשהכלבה שלי נפטרה , אמרתי לעצמי שיותר אני לא אגדל אף פעם כלב , בגלל הכאב שבא עם המוות שלה , היום שעברו יותר מ - 5 שנים ורוב הכאב עבר , למרות שאני עדיין בוכה כשאני נזכרת בה , אני מבינה שיש עוד סיבות שבגללן אני לא אגדל כלב . 
יכול להיות שיש הסבר אחר למה אני יותר נרתעת מכלבים . 
אולי בכלל זה מנגנון הגנה שפיתחתי ? 
בשבוע הבא אני מתרגשת לקראת העבודה החדשה שלי . 
מקווה שאני אלמד מהר את התפקיד ואצליח להשתלב בין כל העובדים שנמצאים שם כבר שנים . 
שמחה שהשגרה תחזור ומקווה שיחד איתה אני אחזור למשטר של תזונה בריאה וספורט . 
העובדה שאני צפויה להיות בבית בכל יום בשעה 16:30 , אמורה לעזור להיווצרות של אותם הרגלים חדשים - ישנים . 
בינתיים , עד שהשבוע יתחיל , אני מקווה לנוח הרבה ולהגיע מלאת אנרגיות לעבודה החדשה . 
