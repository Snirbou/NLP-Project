את המסות כתבתי בגיל 21 או 20 , לפני 8 או 9 שנים . 
אני לא יכול לדעת בדיוק כי כתבתי אותם במעבד תמלילים ישן ( איינשטיין ) והעברתי לוורד מאוחר יותר ורק בוורד יש תאריך והוא נושא את השנה 1997 . 
כל זה לא היה משנה אם לא הייתי חש ריח חריף של אנכרוניזם עולה מהן . 
טוב , ראוי לומר שבעצם הכינוי " מסות " יש שעשוע פרטי ביותר , הרי מדובר באוסף של הגיגים שבדרך המקרה אסופים לכדי 30 קבצים , שכל אחד מהם נושא כותרת חגיגית . 
לפני כמה שנים הראיתי אותם למתרגלת אחת וכיניתי אותם " פילוסופיה סנטימנטלית " . 
אני לא חושב שזה כינוי גרוע . 
מה שלכאורה מונע מהגיגים אלה להיות פילוסופיה הוא מה שמונע מכל פרי מחשבה להיות פילוסופיה - האמונה , הרגש המניע . 
באופן פרדוקסלי דווקא יצירה זו שיותר מכל דבר אחר מביעה את סדר הדברים הנכון , המודחק - קודם רגש ואחר - כך שכל , יוצא שנופלת למלכודת של עולם ללא - מודעות שנותר מאחור . 
עם יומרות מופרכות של מדע טהור , תבונה טהורה - אין ל " אמנות המחשבה " כל סיכוי . 
ועדיין , הגיגים אלה ששימשו לי פינת מרגוע בשעות נסערות אינם לרוחי בימים אלה . 
לא משום שאמונתי נשתנתה , אלא משום שהיא נחלשה , עד מאוד . 
מעמדו של האמן בחברה , החשיבות של עצמיות שסותרת את דעת הכלל , המאבק בצביעות , כל אותם נושאים הנוגעים להצבת היחיד מול הכלל , תוך הגדרת היחיד והכלל , הם אינם ברורים לי יותר כלל ועיקר . 
האם יש בהתיישנות כדי להעיד על העדר הנצח ? 
לא בהכרח . 
תקופה זו של 7 - 8 שנים עשויה להיות כאין וכאפס אם לא אתאבד עד גיל 50 למשל , ואז ייתכן שמה שאני כותב היום ייראה חלק מאותה תקופה ובגיל 70 ייתכן שמה שאני כותב בגיל 50 וכ ו' וכו ' . ועדיין , אין ההתיישנות מעידה אלא על התפתחות . 
מוטב לשגות בכל יום מחדש מאשר להיות צודק עד סוף הימים . 
אולי הגיגים אלה הם הדבר החכם ביותר שאדם טיפש יכול לכתוב , אולי הם הדבר הטיפש ביותר שאדם חכם יכול לכתוב , אבל הם מהווים ביטוי הולם של נפש , רצויה או דחויה . 
והפסבדו - מכתבים ( " פסאודו-מכתבים " ) במובן הזה לא שונים כלל ועיקר . 
הם לא מכתבים של ממש כי בעת כתיבתם ידועה הייתה לי , או שמא היה לי נוח להאחז בהשערה זו כוודאות , חוסר התועלת שבהם , היותם מכתבים לעצמי בלבד , שיש בהיותם ממוענים אלא להקנות להם חדות מסויימת שמכוח ההכרה בנכזבות , משל היו כל אותם כתבים של פילוסופים , אותם אינני קורא , שהם אינם אלא פח אשפה של רעיונותיי הגרועים . 
דרושים חברים 
