השבוע הראשון בעבודה עבר מהר . 
במשך תקופה ארוכה שלי ואני נפגשות בימי שישי . 
לרוב רק שתינו ומדי פעם עם עוד חברה או שתיים . 
היום בסביבות 8 בערב היא הודיעה לי שהיא קבעה עם חברה אחרת . 
מבחינתי , שתצא עם מי שהיא רוצה מתי שהיא רוצה , אבל הייתי מצפה ממנה שתודיע לי קודם , כדי שאני אוכל לעשות תוכניות אחרות . 
ברור לי לחלוטין שאם המצב היה הפוך היא היתה עושה לי סצנה . 
נראה לי שהיא כועסת עלי . 
לפני שבועיים - שלושה דיברנו על חופשה ואמרתי שאני רוצה לנסוע לסוף שבוע , היא הציעה אילת ואני אמרתי שאם לא נמצא חופשה שתעלה 300 דולר באי כלשהו אני אבוא איתה לאילת . 
השבוע ראיתי שעלות של סופ"ש באחד מהאיים הוא 350 דולר , מה שאומר שאם נזמין ברגע האחרון המחיר ירד ויתאים לתקציב . 
היא אמרה שהיא רוצה לאילת כי " היא רוצה לעשות קניות בקניון " , מה שממש לא מעניין אותי . 
מוקדם יותר השבוע גילי אמרה לי שהיא רוצה שניסע ביחד לחו"ל . 
אמרתי לה שאני אשמח , אבל עשיתי כבר תוכניות עם שלי , כך שאני לא יכולה לבטל . 
עכשיו , כשהביטול לא בא מצדי אני יכולה לנסוע עם גילי . 
הדברים עדיין לא סגורים ותלויים בכך שמקומות העבודה שלנו יאשרו לנו את החופשה הקצרה , מה שסביר להניח שיקרה . 
נראה לי שאני אהנה יותר לנסוע לחופשה עם גילי , בהשוואה לשלי היא יותר תוססת ופתוחה לרעיונות . 
במשך שנים הלכתי עם אותה מידת חזיה . 
בתקופות שרזיתי החזה שלי קטן קצת וההיקף ירד , אבל ה - CUP נשאר אותו הדבר . 
למעלה מחודש שלא יצאתי עם אף אחד . 
אין לי סבלנות לבליינד דייטים ואני מאוד מקוה למצוא מישהו בצורה לא מלאכותית . 
יש מישהו בעבודה החדשה שמוצא חן בעיני . 
אם הייתי רואה תמונה שלו או סתם נתקלת בו בפאב סביר להניח שלא הייתי מקדישה לו יותר מדקה . 
מבחינת מראה חיצוני הוא לא קשור להעדפות שלי , אבל יש בו משהו כזה חמוד שגרם לי לרצות לחבק אותו בשניה הראשונה שראיתי אותו . 
אין לי מושג אם הוא יוצא עם מישהי או אם אני מעניינת אותו , אני מקוה לגלות את זה בשבועות הקרובים . 
העבודה החדשה המצב נרגע . 
אין לי מושג עדיין אם אני אשאר במקום הזה לטווח ארוך , אבל אני בהחלט מתכוונת לנסות לתת לזה סיכוי . 
דיברתי עם כמה אנשים שנתנו לי טיפים איך להתמודד עם הבוס ואני מקוה ליישם אותם . 
יכלתי לעשות תוכניות עם חברות אחרות ולצאת הערב , לפאב עם חברה אחת או לרקוד עם חברה אחרת , אבל לא התחשק לי . 
מצאתי את עצמי יושבת מול הטלויזיה , רואה סדרות , סרטים ותוך כדי עונה לטלפונים ומארחת את בונבון , שבא לבקר אותי ערב שלישי ברציפות . 
אתמול התכרבלנו מול הטלויזיה וכמעט נרדמתי עליו . 
היום שמרתי על ריחוק , כדי לא להתרגל למצב הזה . 
איך הייתי רוצה שיהיה לי עם מי לישון עכשיו ... 
.. 
. 
אני , הדכאון והגלידה נכנסנו הביתה בשעה 18:30 מהורהרים יותר מהרגיל , דנים בשאלה " לאן פנינו מועדות ? 
" לא מרוצה לא ברור לי עדיין אם זה כתוצאה מקשיי הסתגלות או שמקום העבודה החדש לא מתאים לי . 
השיקול העיקרי בבחירת מקום העבודה היה כספי , היום הבנתי שצורת החשיבה שלי לא היתה לגמרי נכונה . 
שקט לי מדי , חסרים לי האנשים ממקום העבודה הקודם , רע לי עם המצב שבו אני צריכה להוכיח את עצמי ולהתחבב על כולם . 
הלכתי לאכול צהרים עם כמה אנשים ומצאתי את עצמי שותקת , כמו דג , מודעת לכך שאם אני כל כך שקטה זה סימן שלא נוח לי . 
אני לא חברותית מטבעי ואם הסביבה לא עושה בהתחלה מאמצים להתקרב אלי זה לא יקרה . 
הבוס החדש מעיר לי על כל שטות , במקום להיות קצת סלחן ולהתחשב בזה שאני נמצאת שם יומיים . 
או שהוא מתלונן שאני לא יודעת דברים מסוימים או שהוא מסביר לי כמו לילדה בת 5 מה צריך לעשות . 
אולי להתפטר ? 
המחשבה הזאת עברה לי בראש יותר מפעם אחת היום . 
מנסה להתאזר בסבלנות , אולי דברים יסתדרו בהמשך . 
מנסה לחשוב על היתרונות של העבודה - ניסיון בתחום שאני חושבת לעסוק בו בעתיד ומשכורת שתאפשר לי לסגור את החובות ולחסוך כסף . 
אני יודעת שהמחשבה שהחסכונות ילכו לטובת טיול גדול יכולה להחזיק אותי במקום העבודה לעוד חודשים רבים . 
אבל השאלה היא באיזה מחיר להישאר במקום שלא טוב לי בו ? 
? 
נראה לי שאני אקח שבוע לבחון את העניין ואז אגיע להחלטה כלשהי . 
אבסורד - כל כך חיכיתי להחליף מקום עבודה ועכשיו אני מתגעגעת למקום הקודם ... 
.. 
. 
הפרידה ממקום העבודה היתה קשה יותר ממה שחשבתי . 
אפיתי עוגה , כתבתי מכתב פרידה ועזבתי עם הרגשה מוזרה . 
חיכיתי לרגע הזה , אבל קשה לעזוב מקום אחרי כל כך הרבה שנים . 
אני זוכרת שהייתי בתקופת חיפושי עבודה לפני 3 שנים ואותה תקופה הסתיימה במציאת מקום העבודה האחרון . 
אפילו כתבתי על זה כאן בבלוג . 
בלי לשים לב אני כותבת כבר 3.5 שנים . 
בונבון עזב באותו היום שבו עזבתי את מקום העבודה . 
היה לי עצוב . 
אתמול הוא בא לבקר , כדי לקחת כמה דברים שהוא השאיר כאן . 
הצעתי לו שיישאר ויצטרף אלי ואל דנה לביקור בגלידריה השכונתית . 
תוך כדי החלפתי בגדים ודגמנתי לו את החזיה החדשה שקניתי , הוא אישר שהיא יפה . 
התלבשתי , התיישבתי על המיטה והוא נשען עלי , ראינו טלויזיה וחיכינו לדנה שתבוא . 
מוקדם יותר באותו היום הוא ונושנוש נפגשו לראשונה . 
הייתי סקרנית לדעת מה הם יחשבו אחד על השני . 
נושנוש אמר שבונבון " שרירי מדי ולא מספיק שחום לטעמו " ובונבון טען שנושנוש " נראה ממש חננה " . 
נושנוש הרבה יותר נשי ואחד מהדברים שהוא הכי אוהב לעשות זה ספונג'ה , שזה מצוין , כי אין דבר שיותר שנוא עלי מלשטוף רצפה . 
הוא גם עוטף אותי בחיבוק כמו שבונבון פעם היה עושה וזה נעים לי . 
היינו חברות פעם עד שאיבדתי בה עניין . 
הבחורה לא עבדה , לא הראתה שמץ של עצמאות ולא קידמה את החיים שלה בשום צורה שהיא . 
הלכתי והתרחקתי ממנה עד שהקשר נותק לחלוטין . 
לפני למעלה משנה וחצי היא התקשרה , נפגשנו ושוב הקשר נותק . 
עכשיו היא הודיעה לי שהיא עברה לגור בתל אביב , מצאה עבודה ורוצה לחדש את סבבי הפאבים הליליים שהיינו עושות . 
קניתי 4 זוגות מכנסיים , 10 חולצות וחזיה אחת , רק נעליים לא מצאתי . 
הוצאתי למעלה מ - 1500 ש"ח במסע קניות למען מקום העבודה החדש . 
רק אחרי שקניתי את הבגדים עשיתי סדר בארון , חלק מהבגדים נזרקו וחלק אחר יעבור לתרומה לאנשים נזקקים . 
אני עייפה , כנראה שהגיע הזמן ללכת לישון . 
