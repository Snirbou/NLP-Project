אני כבר לא יודעת מה עדיף , להיות בבסיס או בבית . 
כי גם כשאני מגיעה הביתה הריק הזה שואב אותי אליו ואין לאן לברוח . 
משהו רע מאוד עובר עליי כבר כמה חודשים . 
רע עוד יותר מאז אתמול . 
אני מרגישה כאילו כל הקולות הרעים שספגתי בחיים שלי השתלטו לי על המחשבה ולא מרפים . 
יום ולילה מהדהדים לי בראש , מאשימים אותי בכשלוני בחיים , בלימודים , בחברה . 
מטילים עוצר על תנועות הגוף שלי . 
מתווים לי מסלול אחד ויחיד שבו עליי ללכת בצעדים מדודים מאוד . 
אסור לסטות . 
אסור להרים את הראש . 
הסכנה אורבת לי . 
ואני בוחרת לטמון את הראש בחול . 
אנשים שאני מסתכלת עליהם מהצד נראים לי רחוקים כמו השמש . 
בלתי מושגים כל כך שאני לא בטוחה אם ישמעו אותי כשאאמץ את קולי להגיד להם שלום חלוש . 
אז אני נמנעת . 
מעטה שקוף אבל מורגש היטב מכסה על כל חיוך קרוע , על כל הבעה מאולצת . 
מחדד את המתיחות בקולי כשאני מנסה ללא הצלחה להנעים אותו לאוזן חדשה . 
אני מתעוררת עם סדינים רטובים וחלומות שהתנפצו אל השכחה . 
למי איכפת מהם עכשיו . 
הרגש מת ומועקה תמידית רובצת על החזה . 
אני רועדת עכשיו . 
