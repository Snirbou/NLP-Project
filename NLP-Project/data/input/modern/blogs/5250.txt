אם אני אעשה דוקטורט , זה יהיה נושא המחקר שלי . 
חקר הציצים . 
צורות , גווני פטמות , גדלים וההשפעה שיש להם על האחרים . 
מרתק ! 
2 המבחנים הראשונים עברו בשלום . 
אני מעריכה שבשניהם אני אקבל ציון באזור של ה - 90 . 
המלצה : אל תיגשו למבחן עם האנג אובר . 
אני זוכרת את ההאנג אובר הראשון שלי . 
הייתי בת 17 , זה היה שבת בבוקר . 
חזרתי ביום שלפני בסביבות 4 ואחרי 6 שעות שינה הראש שלי כאב ברמות שלא נתקלתי בהן בעבר . 
השבוע היתה לי חוויה מיוחדת - עשיתי מבחן עם האנג אובר . 
מעניין שזה לא פגע בריכוז שלי . 
היה את היום ההוא שהאוטובוס התפוצץ בדיזינגוף , הייתי בבסיס ו - 2 בנות ששירתו איתי הלכו לטייל שם . 
זה היה מפחיד . 
כל כך שמחנו שהן חזרו . 
הן היו מפוחדות , 5 דקות לפני הן עברו שם , באותו מעבר חציה . 
היתה הפעם ההיא שנסעתי מתל אביב לחיפה עם הרכב של העבודה . 
פתאום טלפונים מפוחדים והסבר לפקק המוזר שהייתי בו . 
הייתי במרחק של פחות מחצי קילומטר מהפיגוע מול הרכבת . 
אתמול , כשעברתי ליד זירת הפיגוע בירושלים , שעה אחרי שהכל קרה , אמרתי תודה . 
תודה לעצמי שלא קמתי בזמן , כי באותה שעה הייתי אמורה להיות בסביבה . 
בקו אוטובוס אחר , אבל קרוב לשם . 
הידעתם ? 
בחדרי האמבטיה במלון המלך דוד יש 2 כיורים . 
מזל טוב ! 
5 פעמים אמא שלה אמרה לי " בקרוב אצלך " . 
בכניסה , דקה אחרי החופה , כשהיא עברה לידי כשאכלתי , כשהיא ניגשה אלי ואמרה לי " זה קמע , שימי בתיק ותמיד תלכי עם זה " ובסוף , כשהלכתי הביתה . 
אישה , להרגע ! 
החתונה היתה ממש יפה , מיטל היתה מהממת . 
היא אמרה לי שהיא חשבה עלי בחופה . 
הרב שאל אותה אם היא רוצה לומר משהו והיא אמרה איזה משפט שהמצאתי לה ... 
.. 
. 
זה היה מרגש ומשעשע בו זמנית . 
רקדתי , שתיתי המון וכל הזמן צחקתי . 
הייתי ממש מאושרת בשבילה . 
הוא בהה בי . 
אין לי מושג למה . 
אני יכולה רק לשער . 
אחר כך הוא סיפר שלא מזמן הוא נפרד מחברה שלו . 
חשבתי לעצמי שחבל שהוא לא מבקש את הטלפון שלי . 
לפעמים כשמסתכלים עלי אני חוששת שנתקלתי במישהו שקורא את הבלוג והוא זיהה אותי . 
לפעמים אני רוצה שזה יקרה . 
אני רוצה לומר משהו ושמישהו יענה " אני לא מאמין ! 
את דפנה ? 
" כולם בזוגות מסביבי , אני לא מרגישה בנוח והולכת לשתות . 
מישהו נועץ בי מבטים , אני מזהה אותו אבל הוא לא מזהה אותי . 
משעשע ! 
אנשים ששמעתי עליהם סיפורים ועכשיו אני רואה אותם , את כולם . 
חתונות זה מקום מושלם לערוך בהם חקר ציציולוגי . 
סופשבוע הגיע . 
אני צריכה לדחוס בו חגיגת יום הולדת אחרונה לשבוע הזה , מפגש משפחתי רב משתתפים , יציאה עם 2 חברות שלא ראיתי הרבה זמן ולימוד למבחן של יום ראשון . 
רצוי שאני אתחיל ללמוד ... 
.. 
. 
משנה שעברה לשנה חדשהכלום לא השתנהיש לי הכל , ואין לי כלום משנה שעברה לשנה חדשהמה בי השתנה , מה השתנה בי וכמה שארצה , אני רוצה , וכמה שאבכה , אני בוכהנתת לי יד לא , את הלב לא , את השמחה לא , הכאבוכמה שארצה , אני רוצה , וכמה שאבכה , אני בוכהנתת לי שם לא , זיכרון לא , את ההמשך לא , הכאב מגורים זמניים , כל הזמן שוטטותשלא אעשה איזו שטותשלא אלך בדרך לאיבודאנשים חדשים אכזבות ותקוותוים של חלומות וים של גלים וסערות * לאה שבת - ים של חלומות היינו במכונית והרגשתי שאני מזדהה עם המילים האלה . 
במיוחד עם המשפט שאומר " יש לי הכל ואין לי כלום " . 
אתמול כשעשיתי סדר נתקלתי בדיסקט ישן שעליו שמרתי מכתבים מלפני 4 שנים . 
חלק היה משעשע , נזכרתי בכל מיני טיפוסים שהכרתי , מקומות שהייתי בהם וימים מעניינים . 
מזמן לא קרו לי דברים מעניינים . 
הייתי רוצה לכתוב פה על דברים מרתקים , טיפוסים מעניינים וארועים משמחים . 
מחכה לי שבוע עמוס . 
שני מבחנים , חתונה אחת , 3 ימי הולדת . 
מקווה שיהיה מעניין ... 
.. 
. 
תקופת המבחנים בפתח . 
אני שמחה . 
בעיקר בגלל שהסמסטר הזה מאחורי . 
נשארו לי עוד 4 שיעורים וגמרנו . 
יורדות לי 13 שעות שבועיות מהמערכת . 
יהיה לי זמן ... 
.. 
. 
יש לי כל כך הרבה תוכניות , דברים לעשות שדחיתי . 
לצייר , לקרוא , אולי לחזור לעשות איזשהי התעמלות . 
אם יהיה פחות קר אולי אני אחזור לרוץ בים , או לפחות ללכת על החוף בשעת השקיעה . 
הרבה דברים קורים בים . 
בתקופת המבחנים בקיץ הייתי לוקחת את הסיכומים ויושבת על החוף . 
שותה קפה קר ולומדת , בצורה רגועה . 
לפעמים הייתי הולכת למקום שנופר עבדה בו , בתקופה שהיא היתה מלצרית ולא זונה . 
כשהייתי עושה הפסקה מחומר הלימודים היא היתה מתיישבת לידי , נחה כמה דקות ומתעניינת במה שאני לומדת . 
היה את הפיקניק שעשיתי עם מישהו בחצות . 
שנינו ישבנו עם רד בול ווודקה , הוא רצה שאני אשתה עוד , אחר כך הוא רצה שאני אתפשט . 
אמרתי לא והוא הלך . 
והיתה הפעם ההיא במכונית של הגבוה שעבד בתור DJ . 
שלא הבנתי איך הגענו לשם ומה בדיוק רציתי . 
כשהייתי חיילת והתחזתי לעולה מרוסיה . 
הם רצו שנעשה אורגיה . 
היה אחד חמוד ואחת טיפשה , אחד שניסה לשכנע ועוד אחד סתמי . 
היה מעניין , הסיטואציה הזאת . 
כאילו כשמגיעים לים עוברים למצב אחר ואנשים משתחררים , מרשים לעצמם לנסות יותר ממה שהם היו מנסים אם היינו בסביבה אחרת . 
היום נזכרתי בראיון עבודה הכי מצחיק שהיה לי אי פעם . 
באתי להתראיין לתפקיד מסוים והציעו לי משהו אחר , עם עוד אלפיה למשכורת ורכב צמוד אחרי תקופת ניסיון . 
התפקיד קסם לי , הסיבה שבגללה הציעו לי אותו לא . 
אותו מנהל התלהב מסגנון הלבוש שלי , מזה שנראיתי אצילית משהו וישר התעניין בייחוס שלי , כי רואים שאני באה ממשפחה טובה ... 
.. 
. 
כשעמדתי ללכת ואמרתי שאני אשקול את ההצעה , הוא נעמד וביקש ממני רשות לעזור לי ללבוש את המעיל , כמו שנהוג לעשות באירופה , אמרתי שזה בסדר והוא פרש את המעיל וכיוון את השרוולים כדי שאני אכניס את הידיים . 
אני חשבתי לעצמי שזה לא אירופה , והגישה הזו מתאימה לגיל 3 כשהורים עוזרים לילדים להתלבש ודי הבהילה אותי המחשבה שעכשיו הוא רוצה להלביש אותי , אבל מה יקרה אם הוא ירצה לעשות את ההיפך ... 
.. 
. 
יומיים אחרי התקשרתי עם תשובה שלילית . 
כל הפעמים שאמרתי לא .. 
. 
לא מבינה למה אנשים חשבו שהתגובה שלי תהיה שונה .. 
. 
היא מדדה את השמלה שאיתה בעוד שבוע היא תצעד לחופה ונראתה כל כך יפה . 
אחרי שהיא החליפה לבגדים הרגילים שלה היא הביאה לי לראות אלבום שנמצא שם ואמרה לי שאני הבאה בתור , אז אני צריכה לבחור שמלה . 
היא תזרוק אלי את זר הפרחים . 
עניתי שיותר יעיל יהיה אם היא תמצא לי מישהו חמוד ושחתונה מאוד רחוקה ממני ואם וכאשר אני אתחתן לא נראה לי שזה יהיה בדרך הקונבנציונלית . 
כשחזרתי הביתה והייתי סופסוף לבד חשבתי שדווקא יש בי צד שרוצה חתונה . 
לפני כמה ימים כשראיתי את האחיינים שלי התחלתי לחשוב על זה שגם אני רוצה ילדים . 
לא עכשיו , אבל כן בשנים הקרובות . 
אני רוצה ילד לפני גיל 30 . 
פעם 30 נראה לי גיל מאוד מבוגר אבל עכשיו אני יודעת שהוא לא רחוק . 
זה קצת מבלבל , מצד אחד אני רוצה לטייל בעולם , להנות , לגור בכל מיני מקומות ולפגוש אנשים מעניינים ומצד שני בא החלום הבורגני - דירה במרכז ת"א , בעל , חתול ו - 2.5 ילדים . 
יש ימים שאני נוטה לצד אחד ויש כאלה שבהם אני בצד השני . 
שיהיה לילה טוב והמשך שבוע רגוע . 
