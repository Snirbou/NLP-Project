לא רק לכם אין מה לעשות לפעמים . 
( שימו לב , ההפרשים נשארים זהים ) וההוכחה : פעם ראשונה בהיסטוריה , שאני עונה על הדבר הזה : האם יש לך הרגשה שהצלחת או שנכשלת בחיים ? 
גם וגם , סביר להניח . 
כשלון בעיניי הוא משהו שאתה עצמך רואה אותו ככשלון , כשאתה לא יודע איך להשיב אותו למוטב . 
מבחינת הכלל , נראה לי שדי הצלחתי . 
סיימתי את הלימודים ( כמעט ) לפי הציפיות שלי , אני יכולה לתאר לעצמי איך ייראה העתיד שלי אם אבחר להגיע אליו . 
אני אדם מחושב , עם הרבה חברים , ועם גאווה פנימית שדואגת להרחיק אותי מכשלונות שתלויים בי . 
אמנם נכשלתי בדבר בעל המשקל הכבד ביותר בחיי - בלעזור לעצמי . 
וכל נסיון נוסף גורר אחריו כשלון נוסף . 
האם את סה"כ מרוצה מהמראה החיצוני שלך ? 
ביחס למראה של האנשים בכלל , כן . 
אבל אני לא אוהבת את המראה של בני האדם , יש יותר מדי חלקים בגוף האדם שמגעילים אותי , ואם יכולתי , הייתי שמחה להפטר מהגוף שלי . 
האם , לדעתך , אנשים נמשכים יותר לאישיות שלך או יותר למראה שלך ? 
לאישיות . 
האם את מתחרטת על מעשים שעשית בעבר ? 
על מה למשל ? 
לפעמים אני נזכרת בדברים שעשיתי לא מתוך כוונה רעה , ויצאו שגויים . 
אני לא מרגישה בנח להזכר בהם , אבל לא מתחרטת עליהם . 
בעקרון אני לא אדם שמתחרט על מעשים , כי לפני שאני טורחת לעשות משהו , אני חושבת עליו טוב לפני כן , ואם התוצאות שונות מכפי שציפיתי שיהיו - אני יודעת שבכל מקרה עשיתי את המקסימום בהתחשב בתנאים שהיו לי . 
אני גם לא עקבית כל כך לגבי התחושות שלי , וכמעט שלא מתייחסת לעבר . 
האם , לדעתך , את מצליחה למלא תפקיד מועיל בעבודה , בבית , בבית ספר ובחברה בכלל ? 
כיצד ? 
אני לא מועילה לאיש . 
לפעמים נדמה לאנשים שאני מועילה להם , אבל זה רק משום שהם מאמינים בזה אחרי שנקשרו אליי . 
איך את בדרך כלל מגיבה לביקורות ? 
האם את מפנימה ומקבלת , או מתנגדת להן ? 
שוקלת , תוך כדי שנאמרים הדברים , מי מבינינו צודק יותר . 
אם זו אני , אני מתגוננת ומראה את הצד שלי בנסיון להוביל להבנה . 
ברגע שיש את האחוז הכי קטן שמצביע על כך שהצד השני צודק - אני מנסה להבין אותו . 
אם הוא אכן צודק - אני מפנימה ומקבלת . 
מה את רואה כשאת מביטה במראה ? 
משהו זר . 
אני מנסה להבין מי זה שם , של מי הגוף הזה , והתשובה שאני מקבלת בכל פעם נשארת זהה : מישהי שכנראה חיה בעבר הרחוק , ואני קיבלתי את הגוף שלה . 
אני מאוד לא מחוברת לגוף שלי , אבל כנראה שאם נתקעתי בעולם הזה , עליי לשמור אותו איתי עד הסוף המר .. 
. 
איך את מגיבה לאנשים חדשים , שנכנסים לחייך ? 
אני די ביקורתית ולא מתחברת לכולם בקלות . 
למי שכן - הוא מקבל כל מני בונוסים . 
אני מנסה אני באמת מנסה אבל הפחדים , חוסר הנוחות והשקט ממאנים להעלם . 
שום דבר כמעט לא משתנה . 
זה כנראה לעולם לא ישתנה . 
ניסיתי לשבת הבוקר על מתמטיקה , ומלבד התרגיל הראשון , לא הצלחתי כלום . 
רק ריכוז , זה מה שחסר , זה מה שאני לא מצליחה למצוא . 
אני תיכף יוצאת , והתרגילים למחר . 
אוף . 
אתמול נפלה ההחלטה לפתוח עוד בלוג , רק בשביל לעשות קצת סדר לעצמי - לחלק את המחשבות לשניים . 
ומיד נדלקה נורה צהובה במחי ושאלה : " רגע ! 
אז מי בעצם יהיה הבלוג שלך ? 
" יומן זה הרבה יותר מ " סתם " יומן , כנראה . 
צריכים להחליט , ולא בקלות הדעת . 
וכאילו קול אחר התעורר בי ואמר , " מובן שזה יישאר הבלוג המקורי . 
החדש , אולי יש בו יותר תקוות שיעזור לי באמת , אבל זה תמיד נשאר איתי מההתחלה - וכנראה שיישאר עד הסוף המר ( או , עד הרגע שאחליט לעזוב את ישרא ) . 
זה הבלוג שלי גם אם אני מחליטה להביא לו עזרה ע"י שימוש בבלוג אחר , חיצוני , שלא קשור כל כך . 
הלילה חלמתי משהו שקצת משקף את אותה מסקנה . 
חלום שהחזיר אותי כמעט שנה אחורה , לאמצע י"ב . 
מעולם לא הסתרתי שסבלתי ב"יב ( וגם בי " א ) , בחלום , משום מה בחרתי לעבור בית ספר . 
מצאתי את עצמי בבית ספר דתי , שהיה בעצם מן כיתת לימוד * אחת * , ששכנה בבית הספר המקורי . 
ככה שבזמן ההפסקות עוד יכולתי לעבור ליד המבנה של השכבה שהייתה לי . 
היינו , ללא ספק , כיתה של חנוניות ( רק בנות , רק בנות ! 
) . 
המשמעת הייתה אחרת , כולם היו מנומסות מדי , שהיה בלתי אפשרי לצחוק על משהו בשיעור . 
המורה ניסתה להתחבב עלינו , אבל הייתה מעצבנת מדי . 
והכל , הכל היה שונה מדי . 
פתאום ניסו להכניס לנו למח כל מני ערכים שספק אם יש בהם צורך . 
ולימדו אותנו דברים שלא רק שלא היה לי עניין בהם , הייתי נגדם ( אמונות תפלות למיניהן , וכד') . והכי גרוע , אילצו אותי לעשות 3 יחידות במתמטיקה , כשבתקופה הנוכחית אני עושה 5 . 
פתאום התגעגעתי כל כך לכיתה שלי , ולחברים שלי , שכבר לא יכולתי להיות איתם בקשר . 
תפסתי את אחת הבנות מהשכבה בדיוק יוצאת מהמבנה , היא אמרה שהיא הולכת למגמת ביולוגיה . 
התמלאתי קנאה . 
ביולוגיה ! 
זו המגמה שלי , מה היא עושה שם , במקומי ! 
פתאום רציתי את החיים שלי בחזרה , את הביצפר שלי בחזרה . 
את כל המורים , כל מה שהכי שנאתי שם . 
ובעיקר , את החברים שלי . 
שאפילו עכשיו אני מתגעגעת . 
לא תמיד קל לעזוב את השגרה , גם אם העתיד נראה מפתה יותר מרחוק , הרי שגם בשגרה למדנו למצוא את הדברים הטובים יותר , לעומת אלה שפחות . 
נמאס לי להיות מרירה , ששונאת את החיים לא רוצה את האמת , כי היא מדכאת מדי אם אפשר להאחז בדברים הקטנים הקיטשים והמצחיקים , ולהרגיש בסדר - למה להעלם . 
אם בחרתי במציאות שונה , אולי הגיע הזמן לחזור לשגרה הלא מאוד פורחת שהייתה לי , אבל לפחות לא גרועה כמו העכשווית . 
זה הזמן , למלא מצברים ולנסות לרצות מספיק לעזור לעצמי . 
והלוואי שתמיד אוכל להגיע למסקנה הזאת , גם כשהמצב נראה זוועתי למדי . 
