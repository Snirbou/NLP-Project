הלכתי היום עם אמא לסבתא שלי כדי שדודה שלי תוכל לתפור לי את הרב"ט על שאר המדים ( כן , אני מודעת לעובדה שמוזכרות 4 דמויות במשפט הזה , והוא לא הכי ברור ) . 
אחרי שסעדנו את ארוחת הצהריים , שלפה דודתי מעטפה חומה עתיקה מאיפשהו ואמרה : " עשינו אתמול סדר בבוידם , ומצאנו כל מיני דברים . 
כאן למשל , זה ספר זכרונות של אמא שלך . 
מכיתה ח'." חיטוט בספר זכרונות הישן והמרופט העלה שבשנות ה 70 היו נפוצים מספר משפטים לספרי זכרונות , ובערך כל תלמידי השכבה של אמא שלי כתבו לה אותם . 
מקוריות כנראה לא הייתה מושג מוכר באותה תקופה . 
בין השאר : " על החלון ישבתי , ולתמר זיכרון כתבתי . 
פתאום נפל העפרון , וזהו סוף הזיכרון " - משפט המוכיח שאפשר לכתוב למישהו ברכה מבלי לומר לו בעצם שום דבר . 
משפט נוסף שייחקק בזכרוני לנצח הוא : " למעלה כוכבים , למטה שושנים , ובאמצע תמר כמלאך האלוהים . 
" ברצינות . 
מה עבר להם בראש ? 
אני יודעת שאמא שלי חמודה והכל , אבל מלאך אלוהים ? 
שושנים ? 
על מה אתם מדברים לכל הרוחות ומה עבר לכם בראש כשכתבתם את זה ? 
אח"כ הוציאה דודה שלי גם מכתבים ישנים וגלויות : " הנה תראו , זה מכתב שכתבנו ליהודית ( דודה נוספת שלי ) כשנסענו לחופשה בצפון ! 
" ואח"כ - " הנה עוד גלויה ליהודית , מפעם אחרת שנסענו לצפון .. 
. 
" ועל זה הגיבה יהודית במרמור : " איך זה שתמיד שלחתם לי גלויות ? 
למה אף פעם לא באתי איתכם ? 
" . 
ממצאים נוספים : מכתב שעוד דודה שלי , מוניק ( יש לי הרבה דודות .. 
. 
( : ) כתבה כשהייתה בטיול בניו יורק , ובו ציינה שצפתה בטלוויזיה צבעונית ( ואו ! 
) וגלויה שסבא שלי שלח למשפחתו במלחמת ששת הימים ( וואו 2 ! 
) . 
עד כאן עדכון מלפני שלושים שנה . 
" הימים בהם היית מזמין טלפון ומתרגש לקבל אותו לאחר 4 שנים " . 
שלכם , גריני . 
או , אם תרצו , מלאך האלוהים . 
אתמול , בעת שפסעתי לתומי בדרכי לצאת מהלשכה , חלפתי על פני דנה שהייתה איתי עוד מהקורס , שישבה בש.ג ושמרה . 
איחלתי לה שמירה נעימה והתכוונתי ללכת כשלפתע היא קראה לעברי " יוהנה ( מישהי מהלשכה ) אמרה לי שמחר אני ועוד מישהי מהקורס שלי מקבלות רב"ט . 
נראה לי שזה אני ואת .. 
. 
" " אה ? 
" הייתה תגובתי השנונה . 
" איך זה יכול להיות ? 
" " אין לי מושג " , הודתה דנה , " אבל הלוואי " . 
לאחר כמה שעות התקשרה אלי דנה : " זה נכון ! 
אנחנו כתובות ברשימה של מי שמקבל דרגה מחר במשרד של יגאל ! 
" שמחתי ועלצתי , כי עד כמה שהיה ידוע לנו היינו אמורות לקבל דרגה רק בחודש הבא . 
לפתע חשבתי על משהו . 
" תגידי , מה עם הדס , לני , ליאור ? 
( עוד בנות מהקורס שלנו ) הן לא עברו את המבחן ? 
" " הן כן " , אמרה דנה , " מעניין למה הן לא מקבלות . 
" תהינו לגבי זה גם היום , כי אכן התבשרנו שהולך להתקיים היום טקס חגיגי לכבוד יום העצמאות ( מה הקשר ? 
אין לי שמץ ) של מצטיינים וקבלת דרגות . 
יגאל הרס"ר הנלהב שלנו ( שאגב הוא הנגד המצטיין של ישראל או משהו בסגנון , כבוד ! 
) העמיד את כולנו בשלשות והכריח כל אחד ממקבלי הדרגות והמצטיינים לעמוד מול כל השאר ולהצדיע , ולא הניח לאותו אחד עד שעשה את זה בצורה מושלמת ומדויקת . 
להפתעתי כשהצדעתי כל מה שהיה לו להעיר זה " אבל למה היד השנייה לא מאוגרפת ? 
" ואז " יפה לך , טלי פטל , להצדיע . 
" טוב לדעת שאני טובה באיזושהי פעולה שכוללת קואורדינציה , כי ללחוץ ידיים אני לא אדע אף פעם . 
( על חוסר היכולת שלי ללחוץ ידיים נדבר בפעם אחרת ) את האמת שהייתי מעדיפה שיזרקו עלי את הרב"ט ויתנו לי ללכת הביתה , אבל נאלצתי לשתף פעולה , להצדיע למפקדת הלשכה שלי , לקבל ממנה שלל ברכות וטפיחות על השכם , לקבל רב"ט , להצדיע לה שוב , וללכת מאושרת בין חבריי ללשכה ולהתרברב ברב"ט החדש שלי . 
אז זהו . 
אני כבר לא צעירה . 
רשמית , יש לי פז"מ . 
לא רב , אבל פז"מ . 
כלשהו . 
מר אבא היה נרגש מאוד ולקח אותי לכבוד זה לאכול בבורגראנץ ' וקנה לי ספרים ( 3 במספר ) . 
קנינו באותה הזדמנות גם ספר על גידול ארנבונים , שלמעשה קהל היעד שלו הוא ילדים בני 3 והמסר העיקרי בו הוא " אל תתנו לארנבים להתרבות , הם ישתלטו על הבית שלכם ויאכלו אתכם " . 
בזמן שאבא שלי אימץ את עיניו בתפירת הרב"ט שלי ( אמא בחו"ל , ואני ? 
לתפור ? 
) הקראתי לו קטעים מתוכם במבטא של ארנב . 
צרפתי . 
מחר מיצי ( אמא ) חוזרת מפראג . 
רציתי להפתיע אותה עם הרב"ט , אבל היא התקשרה אלי היום , ובלי לחשוב אמרתי לה ( מיד אחרי ה " אממאאאאאאאאאאאאאאא " וה"מה קורההההההההה ? 
" ) - " קיבלתי רב " ט ! 
" . 
מתיחות זה לא הצד החזק שלי . 
אז .. 
. 
יום עצמאות ( מוקדם ) שמח לכולם . 
בתקווה שגם אתם תקבלו דרגה בקרוב . 
או תשתחררו . 
מה שבא קודם . 
שלכם , גריני . 
שניים . 
שמנים יותר מהקודמים . 
וגם מבוגרים יותר . 
נראים כמו עיגולים של פרווה עם ראש קטן . 
קוראים להם דֶנִי וג'וליאן ( מישהו מבחין בדפוס מסוים בשמות של החיות שלי ? 
) והם אהבתי החדשה . 
ובעיקר - אהבתה החדשה של אמי . 
היא סירבה בכל תוקף לשמוע על להביא ארנבונים חדשים . 
" השתגעת ? 
! 
הם שוב ימותו ותהיה לנו טראומה ! 
" אתמול , כשהסתובבנו בקוסמוס , נכנסנו לחנות החיות כדי לבדוק אם הגיעו חדשים , והם היו שם , ביחד עם עוד כמה יצורים נברנים . 
" השאלה היא איך ניקח אותם הביתה ? 
יש לכם קופסאת קרטון ? 
" שאלה אמא שלי את המוכרת , ומזה יכולתי להבין שהיא נכנעה למראה גושי הפרווה . 
ומאותו רגע התחלף הבילוי העיקרי שלה , שעד היום היה רביצה על הספה בסלון עם שמיכת פליז וצפיה בטלנובלות לרביצה ליד הכלוב של הארנבים בלי שמיכת פליז אבל עם מבט מאוהב בעיניים ולהתמוגג מכל דבר קטן שהם עושים . 
בתקווה שאלו יחיו יותר זמן מהקודמים . 
( תמונות יעלו בהמשך - כשאני אצליח לגרום להן לשקול פחות מ 10000 מגה .. 
. 
) 
