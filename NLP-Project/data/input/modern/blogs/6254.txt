אתמול גליה אמרה משהו על זה שלא נוח לה בעור של עצמה . 
ומיד " שנאה עצמית " קפצה לראש , לא בהכרח בהקשר אליה . 
נגררתי למחשבה המעיקה כל - כך והבלתי נמנעת בימים אלו . 
הבריאות נפשית שהיא כולה ציר , כשההבדל הוא בעיקר במינון . 
ומה המרחק באמת ? 
כמה קל וקשה גם יחד לפול אליו , ואיך אני כל - כך רחוקה מן הקצה האחד ובכל זאת כל - כך קרובה אליו לפעמים . 
והיום הפסיכולוגית אמרה לי שחוויתי סידרה של טראומות . 
אמרתי לה שמבחינתי הייתה רק טראומה אחת , אבל היא התעקשה להראות לי שלא . 
שיש דפוסים שחוזרים על עצמם . 
איך הגוף שלי היה במשך שנים מקור של כוח וגאווה , אבל גם של תסכול בלתי פוסק . 
ולמרות שהצלחתי לעבור הלאה , כניראה שאני באמת מתקשה להרפות מן הפחד . 
מן הבגידה . 
חלמתי על דנה . 
אחר - כך קמתי בבוקר וחשבתי עליה . 
איך שוב היא בחלומות שלי . 
שוב נקודת אחיזה כשאני לבד . 
דנה , דנה , דנה , דנה ... 
.. 
. 
האם לעולם לא ארפה באמת ? 
האם תמיד אחזור לאותה התחושה המשכרת והלא מציאותית ? 
או אולי רק עד שאתאהב . 
בהנחה שאהבה קיימת גם בחיים . 
היום קיבלתי פרספקטיבה חדשה לגביה . 
לגבי הסיבה האמיתית לכך שהפסקתי לאהוב אותה . 
בוודאי שהיה פן של התפכחות עם כל מיני גורמים נלווים , אבל אולי זאת הייתה פשוט עוד טאקטיקת " שוברים את הכלים ולא משחקים " הרגילה , שמסתבר שאני עושה בה שימוש אוטומטי כשאני חשה נבגדת . 
האם דנה הייתה הבגידה האחרונה ? 
או אולי האשמתי אותה כי לפעמים יותר קשה לקחת את האשמה על עצמי ? 
אולי . 
יש לי על מה לישון בלילה ( או לא לישון ) . 
ברצוני לספר לכם על השיטה הנהדרת שמצאתי ללכידת בחורים . 
מיד אחרי הפלרטוט הבוטה ( שלא נכלל בשלבי הפיתוי , משום שאני נוטה לפלרטט עם כל יצור אנושי ממין זכר ) אני פונה לסלקציה . 
מבין כל הבחורים שמראים בי עניין אני בוחרת את אלו שגם לי יש עניין בהם ( בדרך כלל אני בוחרת גרוע , אבל זה כבר סיפור אחר ) . 
אחר - כך אני מנדבת להם את מספר הטלפון שלי . 
לפעמים אני עונה , אך לרוב אני חוזרת אליהם מספר שעות ( או ימים ) מאוחר יותר . 
אז אני מדברת איתם שתיים וחצי דקות בדיוק ( אני שונאת טלפונים , הם מכשירים שטניים ואנטי סוציאלים ) וקובעת דייט . 
הדייט הראשון עובר ( בדרך כלל בהכרות שטחית של דפוסים ושאיפות לחיים ) ואני כמובן אומרת שהיה יופי ושנדבר שוב ( גם אם אין לי שום כוונות לדבר איתם שוב ) . 
בין הדייט הראשון לשני אני מקפידה לענות להודעות ונמנעת מלפתח שיחות טלפוניות . 
בדייט השני אני מספרת בפרוטרוט על כל הבעיות הנפשיות שלי ( בהנחה שאלו לא עלו כבר בדייט הראשון ) ומחכה שהבחור יברח . 
איכשהו הם אף פעם לא בורחים , לא משנה מה אני לא מספרת להם ( מעניין מה בדבר עגבת ) . 
זה השלב בו אני אומרת משהו על חוסר היכולת המשווע שלי להקשר לאנשים , שעומד בסתירה מוחלטת לעובדה שלא אכפת לי לספר את כל קורות חיי וסודותי הכמוסים ביותר לכל הומלס מזדמן . 
אנחנו מדברים על סקס , אקסים וכוסיות . 
מי שעובר את דייט נאמבר טו בשלום מקבל שדרוג . 
בשלב הזה אני עשויה ברוב טובי אפילו ליזום שליחת הודעות ושיחות טלפון בעצמי . 
אנחנו קובעים פגישה שלישית . 
בפגישה השלישית יש לבחורים נטייה בלתי מוסברת להתאהב בי , ולי יש נטייה בלתי מוסברת להרגיש טבעת חנק שסוגרת עלי , ולרצות לנוס על נפשי . 
בדרך כלל אני קודם מרגישה את טבעת החנק , ורק אז הבחור מספר לי שהוא מוכן להתחתן איתי . 
מחר . 
אז הם הופכים לקרציות מוצצות דם ממש , ושולחים לי כעשרים סמסים ביום . 
בהתחלה אני קואופרטיבית , אבל תוך יום - יומיים אני נשברת ומתחילה לסנן אותם באופן שיטתי . 
האופציות מכאן הן : א' - אני ממשיכה בתהליך הסינון עד שהבחור משאיר לי הודעה במשיבון שהוא נורא מצטער על איך שזה נגמר ושזה חבל נורא . 
הוא מקווה שלא נפגעתי מהקשר יותר מדי . 
ב' - רגשות האשם שלי מובילים אותי להתקשר אל הבחור ולקבוע איתו דייט נוסף . 
שמוביל לעוד דייט . 
אף אחד לא שורד יותר משישה דייטים . 
אז אני מנסה לקבוע משהו , אבל מקציבה לבחור את יום שלישי בין השעות 14:53 ל - 15:07 , ואם זה לא מתאים אז יש לו בעיה . 
איכשהו אני תמיד מצליחה לגרום להם לרגשות אשם נוראיים והם מודים שהקשר לא פועל , מה שמצער אותם נורא , כי הם מעולם לא פגשו בחורה מקסימה כמוני . 
אני , אגב , יוצאת תמיד בסדר . 
פריטי אמייזינג , הא ? 
למישהו יש רעיון איך לעשות את זה אחרת ? 
כי , נדמה לי שהדייט השישי שלי מתקרב , ובמקום לחשוב על הבחור אני חושבת על יוני , ועם יוני אני רוצה שזה יהיה קצת אחרת . 
