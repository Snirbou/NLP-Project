אני מתגעגעת לדנה . 
הנה , אמרתי את זה וזין על הכל . 
לא אכפת לי מי שם נשברת ומי מתפרקת ומי מדחיקה ולמי אכפת או לא אכפת ומה התהליך הקולקטיבי שכולנו עוברות . 
נמאס לי מה " כולנו באותה סירה " הזה וכל ההזדהות והעלק משהו מאחד את כולן . 
שום דבר לא מאחד אותי עם אף אחת מהבנות . 
לא לנה , לא שירן , לא מורן , לא אף אחת . 
לפעמים הן יותר חמודות ולפעמים פחות , והפסקתי באמת לנסות להבין מה כל אחת חושבת עליי ומרגישה לגביי . 
אפשר לבקש קצת שפיות או שזה מצרך יקר מדי בסטודיו הזה ? 
לפחות מהבחינה הזו אני לא מתגעגעת לשיעורים של דנה - שייכת/לא שייכת , נדחפת/לא נדחפת , יציעו לי לבוא איתן לארומה אחרי השיעור או לא ... 
.. 
. 
יאללה יאללה , למי יש כוח לשטויות האלה . 
שמתי לי בפלייליסט שירים שמגרדים שכבות אבק מהלב ומזכירים רגעים של דמעות ופרפרים בבטן . 
עם כמה שזה לא בריא , ועם כמה שצריך קודם כל להתנתק ורק אחר כך לראות אם ומה אפשר לעשות עם דנה . 
( זה מצחיק , מתוך אינסטינקט אני מחפשת איזה כינוי אחר , גברת פן או משהו כזה , אבל די , היא דנה וזהו . 
מ - עכ - שיו . 
) הסמס שהיא שלחה לי ביום רביעי אפילו לא ערער אותי או ריגש אותי יתר על המידה . 
שימח אותי שהיא חשבה עליי , זהו . 
תהיתי אם גם אנשים אחרים קבלו כזה סמס משולל נסיבות . 
מה לעשות , קשה להגמל באופן מוחלט מהשוואות , בהתחשב בעובדה שבשבילה אנחנו עדיין קבוצה אחת . 
ובכל אופן , עכשיו , פתאום שוטף אותי גל געגועים ומחשבות אודותיה והאצבעות שוב עצבניות כי אני לא מרשה להן לסמס לה שום דבר . 
לפחות עד שאראה אותה ב " אויסטר " ( מקווה שזה היה צעד יותר חכם מטיפשי . 
) בעוד שבוע וחצי , רצוי שלא אצור קשר . 
סביר להניח שאני שוב חיה על עננים ורודים כשאני חושבת שאולי יבוא יום ואני אשב איתה על קפה ונדבר , ש ... 
.. 
. 
נהיה באיזשהו קשר . 
( הנה , אמרתי את זה . 
ממש קשה לי להודות בנאיביות שלי , אה ? 
) אני לא יודעת אם זה פשוט מן שלב כזה שצריך לעבור ... 
.. 
. 
הרי ברגע שבנאדם לא נמצא בכלל באיזור הוא מתחיל לאט לאט לדהות מהלב . 
השאלה היא כמה זמן זה ייקח עם דנה , והאם אני באמת מוכנה שהיא תמחק . 
ברור לי שעכשיו אני לא מצליחה להסכים שזה יקרה כי אני עוד צריכה להאחז בזה באיזשהו מקום , אבל ... 
.. 
. 
אוח , אני מסתבכת עם עצמי בנסיון להסביר את מה שברור לי בתוך הראש . 
בא לי לחבק אותה , ולרדת עליה ושהיא תשאל למה אני תמיד צוחקת עליה . 
בא לי ללכת אתה ברחוב ושהיא תשאל אותי למה אני הולכת כל כך מהר . 
שתקרא לי דובדבנית ותלטף את הקרקפת ותפלרטט ותהיה טיפשה ומתוקה . 
אני לא רוצה לחזור להיות מאוהבת בה , ואולי עם עוד קצת זמן ומרחק אני אוכל להיות מחוסנת מפני זה לתמיד . 
אני פשוט רוצה שהיא תהיה חלק מהחיים שלי . 
לא יודעת אם זה אפשרי או לא . 
ימים יגידו ... 
.. 
. 
ושיהיה ברור - דנה היא ממש לא הבעיה העיקרית בחיים שלי עכשיו , או מה שמעסיק אותי 24/7 . 
היא רק חלק מפאזל שמורכב מהמון חלקים . 
שוב יום שישי . 
לפני כמה ימים , הלכתי לתחנת האוטובוס ודמיינתי את עצמי יושבת מול פסיכולוג ואומרת לו שאני יכולה לחסוך לו חצי עבודה ולספר לו בדיוק מה הבעיות שלי . 
אני לא בטוחה שאני יודעת להסביר איך הגעתי למצב כזה ולמה הדברים נראים ככה , אבל אני יודעת לשים את האצבע על א' ב' ו ג' ולהגיד שבגללם אני תקועה . 
[ כל הזמן אני נזכרת מחדש בציורים של החיות שנעמה ביקשה ממני לצייר . 
על הפרפר והציפור שהיו המעוף , וזה היה ברור . 
ועל הג'ירפה שלא ציירתי ובמקומה ציירתי חלזון . 
" את מעכבת את עצמך " היא אמרה . 
ואני לא מפסיקה להוכיח כמה שהיא צדקה . 
מדי פעם אני חושבת עליה ורוצה להתקשר , אבל לא יודעת מה אגיד לה . 
] הוא ישאל מה הם אותם א' ב' וג' . 
( ברור ש)ברגע שאני צריכה להוציא את הכל מסודר אני מתבלבלת . 
מה בא קודם וממה כדאי להתחיל ? 
אפילו על הבעיות שלי אני מפחדת להתחייב , שמא ברגע שאעלה אותן על הכתב הן יהפו לרשמיות וחמורות יותר ממה שהן באמת . 
כמה שטויות , כמה עכבות . 
אז הנה , העלתי את נושא המחויבות . 
לא יכולה להתחייב לאנשים , על אהבות , למסגרות , או על השירים שלי . 
לא מזמן כשחפשתי לשלוח שיר שלי , מצאתי שניים ; אחד מלפני חודשיים וחצי , אחד מלפני שנה , את שניהם כתבתי " באוויר " , בלי לדעת למי השיר פונה ואיך הוא מתקשר אליי . 
את שניהם אני אוהבת יותר מרוב הדברים שלגביהם אני יכולה לספר בדיוק מה גרם לכתיבתם ומה הם מספרים עליי . 
- " כשאתגייס אני אוכל להתחיל לעשות סדר בחיים שלי , אני אכנס למסגרת ויהיה יותר ברור איפה אני עומדת ... 
.. 
. 
" בלה בלה בלה . 
כן , ראינו כבר איך זה עשה לי המון סדר . 
" כשאני אצא מהצבא אני אחזור לעצמי , אני אוכל להתחיל להתאפס על החיים שלי ... 
.. 
. 
" נו , באמת ... 
.. 
. 
" אני אתחיל את הקורס ואז ... 
.. 
. 
" אני ממש טובה ב " כש ... 
.. 
. 
" בהצבת מטרות לעתיד , בעלק אופטימיות . 
עדיף לחשוב שמתישהו יהיה טוב מאשר להתאמץ שעכשיו יהיה טוב . 
אני כבר צוחקת על עצמי , בכל פעם שאני מתחילה לדבר על זה שהקורס יעשה לי טוב , או שאז אני אוכל להתאפס על עצמי אני נעצרת ולא יודעת אם לצחוק או לבכות . 
אני נשמעת כמו פארודיה על עצמי . 
נכון , צריך להאחז במשהו , אבל אני תמיד נאחזת בדברים שלא באמת קיימים . 
בעתיד , בפטנזיות , במשהו שאי אפשר להחזיק בשתי ידיים . 
" מהי דנה בשבילך ? 
" היא שואלת . 
אני מהרהרת לרגע . 
המילה הראשונה שעולה לי לראש היא " בטחון " אבל אני ממשיכה לחפש הגדרה יותר רחבה . 
" יציבות ? 
" היא שואלת . 
כן , בטחון , יציבות , בין השאר . 
ולמה , למה דנה פירושה יציבות , ואיך לעזאזל זה אפשרי בכלל שדמות שהיא יותר פנטזיה ממציאות תהיה עוגן כל כך חזק ? 
- אני גם טובה בלתת תירוצים . 
אני מעולה בזה . 
ע"ע זו תקופת מעבר אז זה בסדר שהיא מעפנה ושות' . 
- סקס . 
אבל מתוקף היותו אחד האישוז שלי אני פטורה מלדבר עליו . 
- אבל מה ייתן לי שאני אלך לפסיכולוג ? 
עם כל הכבוד לפסיכו ' , אני לא מאמינה שהם באמת יכולים לעזור לי . 
אני לא מסוגלת לעבור איזשהו עומק מסוים ואני אשאר תקועה איתו במים הרדודים ובבעיות יומיומיות שוטפות , אין טעם . 
אני מנסה להשתיק את עצמי ואת המחשבות שלי אודות יעילותם של פסיכולוגים כי אני יודעת שאחת הבעיות העיקריות שלי הן שנעשיתי קטנת אמונה , אז למה שאני אאמין שפסיכולוג יוכל לעזור לי ? 
או שאני אצליח במה שאני רוצה ? 
או שאני אמצא יום אחד אהבה ואצליח להחזיק מערכת יחסים ? 
מאיפה שאני עומדת שום דבר לא נראה באמת ורוד , וגווני שחור ואפור ( ממש כמו העיצוב הנוכחי של הבלוג ) חוסמים את שדה הראיה שלי . 
אני אפילו לא ממש טורחת להקשיב לתחזיות הטיפשיות שלי כי אני יודעת שאני ממילא מדברת שטויות ורואה הכל עקום . 
אני לא יודעת איך הגעתי למצב הזה , לא למפלס האמונות הנמוך ולא לכל שאר הפאקים האחרים שפתחתי ושכללתי עד שהם התחילו להשתלט לי על החיים באופן לא מאפשר לי לבנות כלום . 
אני רק מפחדת . 
נראה לי שברגע שאני אמצא פסיכולוג , כדאי שלפגישה הראשונה אני אתן לו את הפוסט הזה . 
יחסוך זמן ואוויר . 
מסיבה לא ברורה , היומן החדש שלי מתחיל רק ב - 17/9 . 
כשגיליתי את העניין זה די הטריד אותי . 
יומן אמור להתחיל באופן מסודר , מההתחלה . 
הראשון לספטמבר הוא התחלה . 
ככה זה . 
עם הזמן התרגלתי לעניין , ופתאום אני רואה שזה אפילו טוב יותר . 
הרי בתחילת ספטמבר עוד לא הייתי מוכנה להתחיל משהו חדש , הייתי עוד עמוק מדי בתוך הסוף . 
הזמן נעצר לי ולא מצאתי קצה חוט כדי להמשיך הלאה ולפתוח דף החדש . 
אז הנה הפתרון , עד השישה עשר לחודש אני יכולה להרשות לעצמי להיות עוד בשנה שעברה , להתרפק ולהתפרק . 
מותר עוד לסגור קצוות ולהפרד לאט . 
ממתי אני בכלל הולכת לפי מה שנורמלי ומקובל וצריך להיות ? 
אצלי השנה החדשה מתחילה בשבעה עשר לחודש . 
אני מקווה . 
שנה מאז שהמרחק ביני לבין נעה החל להפרש ולהגיע למימדים שלא תארתי שיכולים להיות . 
שנה מאז שבית ספר נהיה מושג זר . 
( מדהים באיזו מהירות זה מתרחק . 
) כמעט שנה מאז הקרחת ומאז שאמרתי לדנה שאני מאוהבת בה . 
ספטמבר הקודם היה משמעותי . 
ארבעה חודשים בצבא . 
הכרתי שם את גילי . 
( למרות שהיא די נעלמה . 
) העליתי את הדואט של עמית ועדי על במה . 
הקשר עם לירון המשיך להתפתח ולהתבסס בתור החברות הכי אמיתית שהיתה לי אי פעם . 
הסטודיו נהיה מקום קצת יותר חברתי מבחינתי . 
דנה - בכל כך הרבה דרכים וצורות . 
הקטע עם אנאבל . 
חודש וחצי מנוחה מהריקוד . 
( מסתבר שזה אפשרי . 
) ספרדית . 
סיום השיעורים עם דנה . 
נראה לי שככה אפשר למפות את השנה הזו . 
אני לא חושבת שאני מסוגלת להצטער עליה , כי אני לא חושבת שהייתי יכולה לוותר על משהו מהדברים האלה . 
אני שמחה שהתגייסתי , ובינתיים , לפחות , לא מתחרטת שיצאתי . 
המערבולת אליה נכנסתי בכל מה שקשור לדנה היתה חייבת לקרות , ובכלל לא משנה עד כמה טוב או רע זה היה . 
שמחה שסוף סוף התחלתי עם הספרדית , שמחה שהיה את הקטע עם אנאבל - קצר ככל שהיה . 
זו היתה שנת מעבר , בלי שום ספק . 
תמיד חשבתי ש - 19 זה גיל לא ברור , אז הנה התשובה שלי - גיל מעבר , שנת מעבר . 
( אפילו אם זה כדי לתרץ לעצמי למה השנה הזו היתה מוזרה ומבולגנת ובלי שום תוצאה ברורה . 
) 
