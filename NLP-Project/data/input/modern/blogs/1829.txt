הטיעון ה " מנצח " נגד המורים : " למה יש להם כל כך הרבה חופשים ? 
הם נחים על חשבוני ! 
" ברברלה כבר הפריכה חלק מהשקרים והדמגוגיה של מירב ארלוזרוב , שיצאה בעוד כתב שיטנה , הפעם נגד המורים . 
את הטיעון שלעיל אני מכיר כבר מזמן מאמא שלי , קפיטליסטית אדוקה מגיל 15 . 
כל מי שמכיר מורים יודע שהם עובדים גם בחופשים וגם בשעות שלאחר הלימודים בבוקר . 
אפילו קפיטליסטים אדוקים מסכימים שהעלאת שכרם של המורים תביא באופן אוטומאטי אנשים איכותיים יותר להוראה . 
כולם גם מסכימים שחינוך הוא ערובה לעתיד טוב , וחוסר בחינוך איכותי הוא ערובה לעתיד מחורבן . 
אבל למרות זאת , ההתנייה הפבלובית של כל קפיטליסט מצוי היא להתנגד אוטומאטית לכל העלאה בשכר המורים , " כי למה שינוחו על חשבוני ? 
! " . קפיטליזם בנוי על ההנחה שהאנוכיות משתלמת . 
לדעתי , זוהי הנחה שגויה . 
אני חושב שבטווח הארוך משתלם מבחינה אנוכית להיות זולתני ( אלטרואיסט בלעז ) . 
אני מעדיף שהמורים " ינוחו על חשבוני " , אני מעדיף שהמורים ירוויחו יותר טוב על חשבוני , אם התוצאה תהיה צעירים משכילים יותר בעתיד . 
