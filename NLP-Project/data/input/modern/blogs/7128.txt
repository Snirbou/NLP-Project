" אני נועה ויום אחד אני אתחיל להרגיש עם זה באמת שלמה , ובאמת אוהבת . 
" 2.2.07 . 
כל כך רחוק ממני עכשיו ואני חושבת שהיום ההוא שכתבתי עליו לפני שנה וקצת כמעט והגיע . 
לקרוא את עצמי של לפני שנה זה תמיד מביך מבחינת הטיפשות שנטפה ממני , בלי קשר לאיזה שנה זאת , ואני מקווה שבעוד שנה מהיום לא אחשוב ככה על עכשיו , אבל בכל זאת מתבגרים ומבינים ששנה אחרי הכל יראה טיפשי ומיותר . 
אחרי שיחה היום עליי של שנה שעברה הייתי חייבת להסתכל . 
הייתי כזה בן אדם נורא , כל כך מרוכזת בעצמי , כל כך רעה , כל כך לא אכפתית כלפי שום דבר . 
הייתי כל כולי תקועה בתוך עצמי , מתנהגת לעצמי כאילו אני הנקבה הכי מסכנה בעולם ואף אחד לא מבין אותי . 
תמיד רציתי להיות שונה , אף פעם לא הייתי באמת , ועכשיו אני רואה עד כמה זה בולט . 
כמה התנשאות יכולה לנטוף מבן אדם אחד ? 
בסך הכל הייתי בת ארבע עשרה , מה בכלל ידעתי על עצמי . 
אם היו אומרים לי אז מי אני אהיה היום לא הייתי מאמינה , בכלל לא . 
אני רק רוצה להיות בן אדם טוב יותר עכשיו , וזה באמת לא בקטע של שאנטי מטופש אלא של פשוט להיות נחמדה יותר . 
כל כך השתנתי בחודש - חודשיים האחרונים , בעיקר בזכותך , וכשתקראי את זה ותדעי שאני מדברת עלייך , כשתדעי ותהיי בטוחה בזה מיד , אני באמת אדע שאת יודעת כמה אני אוהבת אותך . 
אני קוראת אותי של לפני שנה ומתחשק לי להקיא . 
הרי כל מה שהייתי צריכה זה שיגידו לי להפסיק להתנהג כאילו רע לי , שיראו לי שבאמת אין סיבה שיהיה לי רע . 
כל מה שהייתי צריכה זה שיראו לי כמה אני דופקת את החיים שלי פה , ולא של אף אחד אחר , ושבסוף לאף אחד לא יהיה חשק לסבול אותי ואת השטויות המיותרות שלי . 
וכבר הספקתי להרוס הרבה מאוד דברים עם ההתנהגות ההיא ; קשרים שהיו לי , מה אנשים חושבים עליי , את עצמי פנימית וחיצונית , והכל בשביל שטויות שלא שוות שנייה מהזמן שבכיתי עליהן . 
לא ידעתי כלום . 
לא ידעתי מה זה לאהוב , לא ידעתי מה זה לבכות , לא ידעתי מה זה לשמוח ולא ידעתי מה זה להיות עצובה . 
אני קוראת את הפוסטים המשתפכים שמתחננים שהיא תשים לב אליי , והוא ישים לב אליי , ומישהו ישים לב אליי אבל היו מכוונים בעיקר אליה , ואני קוראת ואומרת לעצמי שזה הדבר הכי פתטי בעולם , לא טוב יותר מכל בלוג טוקיו הוטל שני שמסתובב כאן . 
ההבדל היחידי הוא שאני באמת חשבתי שאני טובה יותר , או לפחות זה מה שרציתי לשדר גם אם לא הודיתי . 
אבל תמיד ידעתי . 
האמת היא שהגעתי לנקודה שלפחות עכשיו , אני באמת יכולה להסכים עם המשפט ההוא מפברואר של לפני שנה , כי אני באמת אוהבת - הרבה מאוד אותך ( אותך-אותך ) , וגם אותי . 
היום כשהרגשתי מספיק בטוחה בגוף שלי בשביל להתפשט בחופשיות יחסית אליי , ידעתי שזו התקופה הכי יפה שהייתה לי אי פעם . 
כשקראתי את הפוסטים ההם נגד טיפשות של טינאייג'רים - סיגריות , סקס , אלכוהול , שטויות כאלה , בחיי שלא האמנתי שזה יצא מהמוח שלי . 
אלה הדברים הכי יפים שהגיל הזה יכול לתת לנו , אפשר לעשות כל דבר ולהאשים את הגיל הזה . 
אני נהנת לעשות את זה ולהרגיש משוחררת , באמת משוחררת . 
לעשות שטויות זה הכי משחרר בעולם וחבל שהתפיסה שלי של לפני שנה הייתה כזו מתנשאת . 
הלוואי שבעוד שנה מהיום אני אתסכל על הפוסט הזה בחיוך , ולא בתחושת גועל . 
הלוואי שיהיה לי טוב כמו עכשיו ואפילו יותר , אם בכלל יכול להיות מצב כזה . 
הלוואי שזה לא יגמר אף פעם . 
