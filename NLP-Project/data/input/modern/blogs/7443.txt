אני חושבת שאני מאבדת את חוש הטעם שלי . 
בחודשים האחרונים לקחתי את החינוך של אבא ( העירקי ) שלי קצת יותר רחוק והתחלתי לאכול חריף כמעט עם כל דבר . 
עכשיו אני מסוגלת לאכול את הרוטב החריף של אבא שלי בלי להניד עפעף ( בזמן שאמא שלי לוקחת טעימה פצפונת וטסה בצווחות התענות לחדר שלי " לחפש משהו מתוק להעביר את החריפות הזאת ! 
! 
" ) אבל מצד שני כל דבר שהוא לא חריף הוא קצת חסר טעם בעיניי . 
חוץ משוקולד . 
אבל זה בעצם די הגיוני . 
אני חושבת שאם לא היה בי איזשהו יצר של שליטה עצמית הייתי אוכלת 50 שקיות של נחשי גומי ביום ועדיין לא ממצה את יצר אכילת הגומי שבי . 
הידעתם ? 
סוכריות גומי מורכבות מסירופ גלוקוזה , סוכר , חומצת לימון , חומצה לקטית וג'לטין דגים . 
קצת מפחיד אותי לחשוב מה זה בדיוק ג'לטין דגים והאם זה אומר שמיליוני דגיגים מתפתלים עכשיו בבטן שלי . 
כמו כן , שלשום , אחי הטרמיט בא כהרגלו לחדר שלי לגנוב שוקולד , ואז שמתי לב שבעצם כל השוקולד שיש לי זה חבילת שוקולד אגוזים אחת . 
מה קרה לימים בהם היו לי המוני ממתקים בחדר ובכלל לא הייתי מרגישה שטרמיטים ביקרו בחדר שלי ? 
( חבילה אחת - יכולתי אפילו לספור בדיוק כמה קוביות הוא לקח ! 
! 
) . 
החלטתי שיש לעשות מעשה . 
הלכתי לחדר של ההורים שלי ( זה היה בלילה והם כבר היו במיטה וכמעט נרדמו ) ואמרתי לאמא שלי : " אמא . 
אנחנו צריכות ללכת ל'ממתקי אלי ' מתישהו ולקנות הרבה ממתקים . 
" " למה ? 
" שאלה אמא שלי בתמיהה ודי בהגיון . 
" כי צריך .. 
. 
" השבתי בהגיון רב עוד יותר ועזבתי אותה להרדם עם המחשבה הזאת . 
חוץ מזה , הנה לכם עוד חומר למחשבה : היום כשעליתי על 366 של 17:30 חיכתה לי הפתעה : משום מה האוטובוס היה אוטובוס עירוני , מהאלה שיש בהם מושבים מרופדים יותר ולא כולם בכיוון הנסיעה , כמו ברכבת . 
אני לא יודעת מה הייתה הסיבה לזה , אבל תארו לעצמכם כמה משונה זה לעלות לאוטובוס כזה , שמן הסתם מעורר אסוציאציות של נסיעה קצרה ממקום אחד בבאר שבע למקום אחר , ולנסוע בו במשך שעה לעיר אחרת . 
חוץ מזה שלישון בו היה ממש לא נוח כי המשענת של המושבים ממש קצרה ואי אפשר להשען אחורה בכלל . 
שלכם , בברכת " שישו ושמחו בשמחת תורה " ולעזאזל עם זה שזה לא התאריך הנכון - גריני . 
לא יודעת אם אמרתי את זה בעבר , אבל אני מכנה את אמא שלי ואת החתול באותו שם : מיצי . 
וכדי להבדיל בינהם אני קוראת למיצי בשמו המלא " מיצי החתול " ולאמא שלי בשמה המלא " מיצי " או לפעמים " מיצי - מי " . 
ועדיין כשאני מדברת בחוץ עם החתול אמא שלי צועקת מבפנים " קראת לי ? 
" . 
בכלל אמא שלי מצחיקה - אני קוראת לה מיצי כל הזמן , והיא כאילו לא שמה לב שיש משהו מוזר בזה , עד שאני מתקשרת אליה פעם ואומרת " מיצי ? 
" והיא אומרת " מיצי אחותך ! 
" אני מבלה את הימים האחרונים : בלשכה . 
וכשאני חוזרת הביתה - בבהייה בערוץ ביפ . 
מה קורה לי , אני שואלת ? 
מאחת שלא רואה טלוויזיה בכלל הפכתי לזומבי . 
וזה לא שיש בביפ תוכניות טובות - חוץ מסאות'פארק לפעמים . 
למען השם , אני מעבירה את הזמן שלי בלצפות ברנו פסקאל מחופש לערבי עם כאפייה . 
אני חושבת שזה קשור לחורף . 
כל כך נעים מתחת לפוך שאני לא טורחת לעשות שום פעילות שלא כלולה בשכיבה מתחתיו . 
ליר נוסע לאנגליה מחר . 
אז הוא הביא לי מתנת יום הולדת מוקדמת - את הדיסק החדש של ערן צור . 
זה כי הוא לא יהיה פה ביום הולדת שלי . 
הוא אמור להעדר כמה חודשים . 
זאת כמובן , בתקווה שמשטרת ההגירה לא תחזיר אותו מחרתיים . 
אולי אני אכנס לאתר של ביפ ואספר לרנו פסקאל שיש לי פופיק צהוב . 
אמא שלי כל הזמן אומרת דברים שקשורים ב " בגלל שאת עוד מעט משתחררת .. 
. 
" לדוגמא - " את עוד מעט משתחררת , אז אולי לא שווה לקנות נעליים חדשות לצבא במקום אלה שנקרעו " , או " מה אכפת לך מזה , את עוד מעט משתחררת . 
" אני תוהה באיזה עולם היא חיה שבו עוד 8 וחצי חודשים נחשב " עוד מעט " . 
עולם של צבי ענק , אולי ? 
אני אוהבת את הכלב מ " הרצועה " . 
אני שונאת את החר"פ . 
