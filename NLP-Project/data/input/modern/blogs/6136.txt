היום נזכרתי בה . 
לכל אחד יש את הקטע הזה , הקטע הכי מצחיק בחיים . 
זה שלא משנה מתי ניזכר בו , אפילו כשנהיה בני תשעים ונחווה רגע של צלילות בבית האבות מול מרק העוף הדלוח , נתחיל לצחוק . 
זה היה לפני כמה שנים , בתקופה שעוד גרנו בשכירות בבאר שבע . 
אני עבדתי בפלאפון , קלינט איבטח איזה חור ושנינו קיבלנו משכורות מינמום . 
בדיוק חזרנו מאזו מסיבה , ליאור נהגה , אני ישבתי לידה וקלינט ביקש לעצור לקנות איזה טוסט . 
חיכינו לו באוטו , ובדיוק התחילה המנגינה של Two Princess , השיר הזה שמתנגן תמיד בפתיחה של " הקומדי סטור " . 
אני , באינסטינקט מטומטם , צירפתי את ה - אהיאהיאהיאהי המוכר והידוע של ז'וז'ו , איכשהוא זה יצא לי בדיוק במקום הנכון , ולקח לנו אולי חצי שעה להירגע . 
בכינו , פשוט בכינו מצחוק , אני זוכרת את הדמעות תלויות על הריסים שלה , זוכרת שלא יכולנו לנשום ואת קלינט נכנס לאוטו ומתפלץ . 
לא הצלחנו להסביר לו גם כשחזרנו לנשום . 
זה אחד מ - you had to be there moments , זר לא יבין זאת . 
זה היה הדבר הכי מטומטם ומצחיק שקרה לי בחיים , ובכל פעם שאני נזכרת בזה אני מתחילה לצחוק מחדש . 
ומיד אחר כך אני נזכרת בליאור , ונשבר לי קצת הלב . 
זה הצחוק הכי מצחיק והכי עצוב שלי . 
הכרתי אותה בקורס האווילי הזה , שחברות סלולריות מכריחות אותך לקחת כדי שתוכלי לענות לטלפונים ולקבל מהם משכורת . 
היא נראתה לי מאוד שקטה , ילדה טובה כזו , וכשחילקו אותנו לזוגות , יצא לנו ביחד . 
לא זוכרת על מה דיברנו , תירגלנו משהו שקשור לעבודה והצחקתי אותה . 
היה לה צחוק כזה מתפקע , אמיתי כזה , והיא היתה מהאנשים שנורא מתגמלים את מי שמצחיק אותם . 
זו היתה אהבה ממבט ראשון . 
אחר כך היא כבר באה אלינו והכירה את קלינט , והוא מיד אמר שהיא " בסדר " . 
יחד עם ביגלר , שגם אליה התחברנו בפלאפון , דרדרנו אותה קצת לסמים קלים , יצאנו המון , ופשוט הסתובבנו ביחד . 
אומרים שהחברים הכי טובים שלך הם אלו שאתה מכיר בבית הספר או בצבא , אבל זה שטויות . 
לפעמים את פוגשת את האנשים הכי מוצלחים סתם ככה , באיזו עבודה מחורבנת באמצע החיים . 
היא היתה אחת הבחורות הכי מתוקות שיצא לי להכיר , באמת , אין אף עצם אחת רעה בגוף שלה , כמו שאומרים . 
יכולית לדבר איתה על הכל , ואפילו שהיא היתה קטנה ממני באיזה ארבע שנים , חסרת ניסיון בכל מה שנוגע לבנים וביישנית פחד , היא ידעה תמיד מה להגיד , עם יכולת לנתח דברים בצורה מדהימה . 
היא גם נורא חכמה . 
מצטערת , אין כאן סוף קורע לב . 
היא עדיין חיה וקיימת וכל הנראה ממשיכה להיות מתוקה ומצחיקה ונהדרת מבלי שאני אהיה שם ליהנות מזה . 
אנחנו עזבנו את באר שבע , היא - כמו כל הבחורות החכמות - התחילה לימודים תובעניים בביוכימיה או משהו דומה , למרות ששתינו ידענו שיש לה נשמה של מעצבת . 
ניסינו פה ושם להיפגש , אבל כנראה לא התאמצנו מספיק . 
זה קורה . 
זה נורא עצוב , אבל קורה . 
אני מצטערת , ליאורי , שלא התאמצתי מספיק . 
זה אולי טפשי , אבל אנשים כמוך לא פוגשים כל יום . 
מצטערת שלא הזמנתי אותך לחתונה שלי . 
פחדתי שלא תבואי , או שכן תבואי ונורא תסבלי כי לא תכירי אף אחד . 
לא ידעתי מה להגיד לך , ואז זה כבר נהיה מאוחר מידי , מאוחר כזה שלא משנה מה אני אגיד , זה פשוט ייראה רע . 
אולי אני סתם מתבכיינת , ומה שהתאים לפני חמש שנים כבר לא מתאים יותר וזהו , צריך להתגבר ולעבור הלאה . 
אבל אולי , אם יש סיכוי קטן שאת קוראת את זה , אולי תרימי טלפון . 
אני נורא מתגעגעת . 
סליחה , מישהו מוכן להביא לי ארוחת בוקר ? 
אני רעבה . 
וגם יש לי בחילה . 
אפשר ביצה קשה ? 
עם גבינה וירקות ? 
סעמק , עד שתבוא זו עם הסנדביצ'ים אני אגווע למוות . 
עד אתמול הייתי מאוד נגד כל הקטע הזה של ההריון . 
מה לי ולזה ? 
אף פעם לא הייתי טיפוס אימהי . 
מעולם לא שמירטפתי על אף אחד , בחיי . 
גם לא שיחקתי בבובות . 
אצלי ברבי וקן היו מקסימום מציצים זה לזה ואחר כך מתרגלים תנוחות . 
אף פעם לא הסכמתי שיעשו לי פוצימוצי , ואם היו מנסים לדבר אלי בקול תינוקי מייד הייתי נסה בצווחות . 
אני לא יודעת מה לעשות עם ילדים , על איזה כפתורים לוחצים אצלם , למה הם מסתכלים עלי ככה ולמה יוצאים מהם כל מיני נוזלים לא ברורים . 
בקיצור , איי אם אן - פיט , מעכשיו אני מכריזה על עצמי כאמא בלתי כשרה . 
שלא תגידו שלא אמרתי . 
אבל אתמול היינו בים . 
בחוף של הרצליה , ליד קניון ארנה . 
היו מללללא אנשים . 
מה זה מלא , פיסת חול ללא בנאדם לא היתה שם . 
היו כל מיני כוסיות צפוניות אבל גם פרות , שיהיה גיוון . 
הגברים התחלקו לרזים ושעירים מחד , או שריריים על גבול הבודי בילדינג מאידך . 
מה הם מאכילים אותם שם , בהרצלולו ? 
שמרים ? 
נבצר מבינתי . 
היו גם כל מיני משפחות עם ילדים , המון ילדים . 
והם היו , אהמ , ברר , עכצברג , מררר ... 
.. 
. 
חמודים . 
ילדים שלבשו מצופים ובעטו במים בחיקוי צולע לשחייה , רצו אל הגלים בהתלהבות של מתאבדים שיעים , התקלחו בחול והאכילו את הוריהם בבוץ טרי , בנו ארמונות ובכלל היו דיי חמודים וחינניים . 
אפילו כשהם בכו כי נכנס להם חול לעיניים . 
גם ההורים נראו לא מתאמצים במיוחד . 
זה אפילו נראה דיי כיף . 
אולי זו סתם התקפת הורמונים , אבל זה לא נראה כל כך נורא , סתם אנשים קטנים ומצחיקים ולא מפלצות מנוזלות וצרחניות . 
אבל מה אני יודעת , באמת . 
יש 209 בלטות בחדר ההמתנה של רופאת הנשים . 
לא כולל את המסדרון והכניסה . 
היא כל כך פופולרית , שהזדקנתי בשבע שנים עד שנכנסתי פנימה , ומרוב התרגשות כמעט נרדמתי בחדר המעיק ההוא , עם 209 הבלטות . 
נרקולפסית שכמוני . 
כשהצלחתי כבר להיכנס , היא היתה ממש נחמדה , אמרה לי מזלטוב ותיכף ומיד הציעה לעשות לי אולטרסאונד פנימי . 
מוזר , רק הכרנו , אבל מילא , אף פעם לא לקח לי יותר מידי זמן כדי לאפשר למישהו לבדוק לי שמן - מים . 
מתברר שאין כמעט כלום , רק שק הריון קטן בגודל של גולה עם קצת חלבון בפנים . 
עוד עשרה ימים אני עושה עוד אחד כדי לברר שהכל צמח ופרח כמו שצריך וכבר יש דופק . 
עד אז , תוכלו למצוא אותי על התקרה בסלון , מתנדנדת על המנורה . 
עכשיו אני הולכת לראות " לוסט " , כי בכל זאת , לי יש את פרקים - 19 , 18 ולכם לא . 
הא הא ! 
