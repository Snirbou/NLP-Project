דקה לפני שקיעה . 
באמצע החוף באמצע הרצליה באמצע החיים . 
רק כאשר זוג זקנים פסק מלהשאיר עקבות קטנות בחול ונעצר לי ממש מתחת לאף , כמו מכריחים אותי להסיט את מבטי לכיוונם , לנתק מבטים שיצרו מגע כל כך חזק שלא רציתי שיתנתק לעולם , בעיניים נוצצות וחיוך צנוע מתמוגגים מהדקה הכי יפה בחיים שלי , שמתי לב שאנחנו לא לבד שם . 
היו כל כך הרבה אנשים מסביב שפשוט נבלעו לי בתוך החול ומתחת לשמשיות צהובות גדולות . 
ילדים קטנים עם טיטול גדול שמתיזים מים מהולים בבוץ אחד על השני ורצים ונופלים וקמים שוב ושוב , מעולם לא היו שקטים כל כך . 
זעקות של אם דואגת לילד שנכנס עמוק מדי במים , שריקות חדות של מציל ופסיעות כלבים על החוף נבלעו כולם בתוך הרוח , דציבלים שנספגים בסלעים , נשברים בבת אחת ברוח , כמו הגלים המתנפצים על החוף . 
דקה לפני שקיעה . 
באמצע החוף באמצע הרצליה באמצע החיים . 
סגול ורוד אדום כתום צהוב בגימורים מושלמים בשמיים . 
כמו ציור ספונטני אך מלוטש שנחרט בעננים ונטבע בשמיים , נועד בשביל עונג המתבונן . 
תפאורה שלא ניתן להתעלם ממנה , ממש כמו פנסי תאורה תלויים מהצד ומסך קשור בחבל מקופל למעלה , מורם , ההצגה החלה ולנו רק נותר לשבת בשקט ולהתבונן במה שהטבע מציג לנו עכשיו . 
כאן . 
דקה לפני השקיעה . 
באמצע החוף באמצע הרצליה באמצע החיים . 
ויש רגעים שלא רוצים שיגמרו . 
חיבוק אמיתי על מגבת עם אוטו , נשיקות קטנות מהולות במי ים וחול וכל כך הרבה מבטים . 
גרגירי חול עפים מאחורינו , טביעת רגל נטבעת שוב ושוב באדמה בצורה מגושמת , כמו ילדים . 
שיער מתבדר ברוח ומסתיר את הפנים משלים את ההרגשה של החופש , לרוץ קדימה בלי כיוון , רק הרוח בגב והרגליים מנווטות על החול . 
יד שפעם נתנה לי להרגיש כל כך בטוחה , הסיטה בעדינות את השיער שלי אחורה ושוב המגעים האלה בין העיניים , משהו כל כך חזק שאי אפשר להסביר . 
עמידה על קצוות האצבעות , אני עוד אצטרך שרפרף כדי לנשק אותך . 
חושך מתפשט ואפלוליות עוטה מסביב.רק שריקות של רוח שוברות את השקט שנוצר בין התנפצות הגלים . 
ובאמצע החוף - ארמון קטן , מחול , שלנו , שנסדק מכל משב רוח , מתפורר מכל צעד כבד לידו ומתפרק בהדרגה עם כל גל שמתנפץ על החוף , מציף את חדרי המלכות במים , חונק ומוחץ את האושר כשכבר דקה אחרי שקיעה . 
באמצע החוף באמצע הרצליה בסופו של אמצע החיים . 
והמחשבות מתחבטות בספק שהשארת בהן . 
נקודות קטנות של זיכרון בעלות נטייה לא מובנת להתגברות או געגוע . 
ומישהו חייב להחליט אם לבכות על רגעים אבודים או להקרין מבט אדיש הלאה . 
היי , סוכות ! 
מאיפה זה הגיע ? 
! הזמן עובר ממש מהר.או שבעצם לאט , לא החלטתי עדיין , סתם הכל נורא מוזר . 
יואו אתמול הייתה פעולה כזאת מושלמת : ) ) היו לי 7 חניכות ממש חמודות וגדוד שקד בכלל , רק גודל וגודל ותראו איך שנפציץ בסוף . 
ובכלל , היה ממש כיף אתמול , קרן גיספן תעשי לי ילדיםםםם החופש הזה בא די בזמן ויש לי הרגשה שהוא יהיה ממש טוב : ) ואיזה מזל שעבר.רק שיבוא כבר חדש . 
שלכולכם תהיה שנה קסומה ומקוסמת מלאה בקסמים וקסמות לילילו לילילי : ] 
