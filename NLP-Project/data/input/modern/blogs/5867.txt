א . 
תודה , ד' . 
תודה שהעלית על הכתב את נקודת מבטך על המציאות האובייקטיווית . 
אם כי לא חשבת שאני אקרא אותה אי פעם , מה ? 
ב . 
תוך כמה שניות מהמצמוץ המתבקש , כבר חשבתי על משפט אחד ויחיד , המשפט האפקטיווי ביותר בספר " כשניטשה בכה " : " כמה אמת יכול אדם לשאת ? 
" ומה שיפה הוא , שזו אפילו לא באמת פיסת אמת , לא לחלוטין בכל מקרה . 
" יום השואה והגבורה " הוא קונספט מטופש , אם לא מזיק . 
מדובר בנסיון לדחוס ליום אחד את כל זכרה של זוועה היסטורית גדולה במיוחד , כאילו ביום הזה אנחנו אמורים לעמוד דום דקה - לשתוק ולהביט ברצפה - וכך לא נשכח ולא נסלח ... 
.. 
. 
ובכן , זה לא עובד עליי . 
זה לא צריך לעבוד כך , בשום פנים ואופן . 
זו צביעות המהווה עלבון לזכר השואה ולמה שבאמת כדאי לבני האדם להסיק מהתרחשותה . 
השואה היתה דוגמה קיצונית של הפרת זכותו - מלידה של כל אדם : הזכות לחיים , חירות ורכוש . 
ההפרה הזו יכולה להתרחש - ואכן מתרחשת - גם ברמות פחות קיצוניות , פחות בולטות ופחות מספקות - תיאורים - קשים . 
היא התרחשה גם לפני 1933 וממשיכה גם אחרי 1945 . 
היא מתרחשת גם כיום . 
להפרה הזו היה , אמנם , שיא במהלך מלחמת העולם השניה , אבל זה לא ממעיט במאומה מחומרת העובדה שכל ממשלה מממשלות העולם פועלת כיום על פי אותו מוטיב שהנחה את אדולף היטלר : היעדר - זכויות . 
גיוס החובה , מסי ההכנסה , מעצרים מנהליים , חוקים דרקוניים באשר הם - כל אלו נובעים מאותו עקרון שממנו נבע רצונם החופשי של התליינים באירופה , להרוג כמה שיותר יהודים : ההסתכלות על האדם כאמצעי ולא כתכלית בפני עצמו . 
עד שלא יושם קץ לכל ההתגלמויות של העקרון הזה – לא , יש לנסח זאת מחדש : מי שלא מסכים לשים קץ לכל ההתגלמויות של העקרון הזה , הוא צבוע כאשר הוא עומד בצפירה ב " יום השואה " . 
סולנית אוונסנס בשיר מפס - הקול : Maybe tonight we'll fly so far away , we'll be lost before the dawn . 
אבל הכיצד ? 
כלום ימצא מישהו שהצליח לעשות זאת - ורק יספר לי איך ? 
יהא זה נחמד ביותר מצדו . 
כי אני רוצה , כל כך כל כך רוצה , שלא להילכד במצב הזה , שבמקרה סם מנדז שיקף עלילתית באופן כה גאוני , ושאני בדרך אליו - הו , כן , שלעברו דוהר אני על גלי ההצלחות ( ... ) האחרונות ב " חיי " . 
אלון . 
חשבתי לפתע פתאום כרגע על אלון . 
הוא יכל לשיר למישהי " I ' m leaving on a jet plane " ... 
.. 
. 
אבל אפילו שם יש חיים רוטיניים ומירוץ עכברים , בודאי . 
לפעמים אני מפלל שיהיה איזשהו בן אדם , באיזשהו מקום בעולם , מישהו מלב - לבו של הממסד הסטייטיסטי , השגרתי , הנורמלי בעליל , סתם עוד פיון של בנקאי ניו יורק , שיצותת לכל תעבורת האינטרנט שלי - בבלוגים , אתרים אחרים , תוכנות מסרים מידיים ודואר אלקטרוני - ואשר יקרא ויבין באמת את שאני כותב . 
אסע לי לאילת עוד שלוש שעות . 
נטוע עמוק - עמוק - עמוק בתוך המציאות ארור שכמותי . 
זו היא התגלמות הפחד : להיות בינוני , להיכנס ל - 50 % החציוניים . 
והוא מתגשם לו , אל מול עיניי . 
הוא כה נורא מעבר למלים , הנושא הזה , שאין כל טעם שאמשיך לנסות ולכתוב עליו פה . 
האם לרוח - לתכולות הרוחניות - גרידא שקיימות באדם כלשהו - יש עמידה בפני עצמה ? 
האם יתכן שיהיה תקף להגיד " כן , אדם זה ניצח - אבל בשדה הרוח בלבד " ? 
אני אמשיך לשאול שאלה זו ואמשיך ואמשיך ואמשיך . 
אתמול , דווקא אתמול , כשישבתי לצד המילואימניק הסטודנט ושוחחתי עמו , ניסחתי לראשונה במוחי את המשפט דלעיל . 
למה הכוונה ? 
לדוגמה , אם ארצה להיות עורך דין , אצטרך פשוט להשקיע 70 חודשים מחיי בלימודים על - קשים , ורק אז זה מה שאוכל להיות . 
אם אני רוצה לחלוק עם מישהי את היופי שבקיום הזה , אני צריך פשוט למצוא אותה , ורק אז זה יוכל לקרות . 
אם ארצה לבצע את התפקיד שמינו אותי אליו בצבא בצורה הטובה ביותר , אצטרך פשוט לעבוד קשה וטוב , וכאילו אינני עייף כלל , במשך שעות , שבועות וחודשים רבים ברציפות . 
הימים - והשעות והדקות של חיי ה " יומיום " - הם - הם חיי ! 
לא איזה יעד מרוחק וזוהר שהם מיועדים , לכאורה , לסייע להגיע אליו . 
כל יום שעבר מבלי שלמדתי בו הרבה דברים חדשים , או לפחות חלקתי משעל לבי עם בני אדם טובים אחרים - הוא יום מבוזבז בחיים . 
כמובן שאם אפשר לשלב בין השניים ( למידת דברים חדשים יחד עם התקרבות ליעד המרוחק והזוהר ) - הדבר ראוי להיעשות . 
אין שום דרך קיצור . 
אין עקיפות . 
הרוצה להרוויח כסף , צריך להתאמץ ולהזיע ( כל דרך אחרת להשיג כסף היא שוד והיא בלתי - מוסרית ) . 
הרוצה למצוא אהבת - אמת - לא " אהבה " של נוחות , של זיוף - המציאות ע"י שני הצדדים - צריך להיות ראוי לאהבה , כלומר , לבטא במעשיו - לא רק במלותיו - את האידאלים הגדולים ביותר שיכולים להתקיים בתוך האטמוספרה הזו . 
הרוצה להיות ראוי לחברים רבים , צריך לנהוג היטב ביחסיו עם בני אדם אחרים , ואין ספק שזה דבר קשה מאין כמוהו , הנהיגה המדויקת הזו בין מכשולים רבים מאוד . 
אין שום דרך קיצור , אין עקיפות : את חוקי הטבע אי אפשר להביס לעולם . 
מכיוון שאני חי רק פעם אחת , אני חושב שיהיה טוב יותר מצדי להתחיל להפסיק לחפש את דרכי הקיצור ( כפי שעשיתי - ללא הצלחה יתרה - עד היום ) , ולהתייצב מול החיים במלואם , על קשייהם ועל התגמול הגבוה ביותר שההתגברות על קשיים אלו יכולה להביא . 
החיים לא פשוטים ; החיים קשים , נקודה ; וזה בדיוק מה שהופך אותם לראויים - להיחיות . 
היה זה אחד השבועות הגדולים ביותר בחיי . 
איזו כמות של אווירה - עוד אחד מאותם מושגים חמקמקים , כמו " אדם קוהרנטי " ו " הדבר האמיתי " , שאני נוטה להשתמש בהם - תיזכר כשהיתה בו . 
סוף סוף , סוף סוף , שבוע אחד שכל יום בו היה יום . 
כמו שכדאי . 
כמו שראוי לאדם . 
כמה מצחיק שקוראים לחופשה הזו " רגילה " . 
המסעדה בשש וחצי לפנות בוקר – הצפיה ב - Not Another Teen Movie בארבע וחצי לפנות בוקר – הריקוד החזק כל כך ההוא – ליל הסדר ההזוי - קמעה – הפגישות עם מכרים עתיקים באמצע הרחוב – ומעל הכל , השיחות שניהלתי בשבוע הזה , עם בני אדם מדהימים . 
היה זה שבוע גדול , לא רק כי הכוכבים נצצו בו למעני , אלא גם כי היתי בו בן חורין להרגיש זאת . 
