מה שאומר שאני טסה מחר מוקדם מאוד בבוקר לארצות הברית . 
לחודש . 
אני אתגעגע . 
וחוץ מזה סיימתי את הארי פוטר השביעי ואני כבר לא מפחדת מספוילרים . 
אני גם לא אפרסם כאלה בעצמי , רק אציין שזה ספר ממש טוב גם אם קודר ועצם זה שקראתי אותו באנגלית תוך ארבעה ימים בלבד מעיד על כך . 
אני לוקחת איתי לארצות הברית את " ניקולאס ניקלבי " ( דיקנס ) ואת " קרוב להפליא ורועש להחריד " ( ג'ונתן ספרן פויר ) . 
חשבתי לקחת רק ספר אחד אבל אז נזכרתי שאני אצטרך לעבור פעמיים טיסה של 14 שעות ( בהלוך ובחזור ) ואני מסיימת ספרים די מהר . 
אולי אני גם אמצא ספרים מעניינים באנגלית שם . 
זה נחמד לקרוא באנגלית . 
מתחילים לחשוב באנגלית פתאום . 
פסיכומטרי עוד מעט . 
זה יהיה הכרחי לחשוב באנגלית . 
אמא שלי מדברת כל היום בטלפון וזה משגע אותי . 
אני חוששת שהטלפון עשוי להדבק לה בסוף לאוזן בלי יכולת להסיר אותו שוב . 
אם כבר מדברים על זה , אני שונאת שאנשים חוזרים על דברים הרבה פעמים . 
לדוגמא : " אין לי בעיה עם שביתות , אבל להשבית את שדה התעופה ? 
זה כבר לא מטרד , זה ממש נזק כלכלי . 
זה לא שיש לי בעיה עם שביתות , אבל כשמשביתים שדה תעופה זה כבר לא סתם מטרד .. 
. 
מבינה ? 
אין לי בעיה עם שביתות .. 
. 
" וכ ו' וכו ' . וככה אמא שלי מדברת . 
כל הזמן . 
אני חושבת אבל שגם לי יש נטייה לעשות כך לפעמים . 
אני שונאת שקיץ . 
אני לא יכולה לצאת החוצה כשחם . 
באמת שיש לי בעיה קשה עם זה . 
היום למשל , העזתי פנים ללכת על הבוקר לאורלי - שעווה כדי להתכונן לקראת הטיסה הקרבה { ע"ע שביתות } ובזמן המינימלי שנדרשתי להחשף לחום ולשמש הספקתי להפוך " דיזי " ( לקח לי המון זמן לחשוב על מילה עברית לזה , ובסוף לא הצלחתי , אז נעזרתי בתרגומון הגדול שלי שהוא דורן , והוא אמר שזה " סחרחר " ) וזה עוד התגבר כשאמא שלי האיצה בה לעשות לי גם גבות . 
{ ע"ע גבות } . 
יצאתי ממנה חצי מעולפת והייתי צריכה לשתות הרבה מים כדי לחזור לעצמי . 
אני שונאת לעשות גבות . 
אני לא יודעת למה , אבל זה יותר כואב לי מכל דבר אחר , אפילו משעווה . 
וכל הזמן אני גם מרגישה צורך להתעטש , ומי שמכיר אותי יודע שאין אצלי דבר כזה להתעטש פעם אחת , מה פתאום , 7 פעמים זה המינימום , ובואו אני אגלה משהו לכל אלה שחושבים ש 7 התעטשויות מביאות את המשיח : הן לא . 
וכל הזמן אני במין מגננה כזאת מפני הכאב שעתיד לבוא וזה עושה לי לחץ בחזה וקשה לי לנשום ובכלל אני חושבת שאני קצת פסיכית לגבי העניין הזה . 
אני שונאת שביתות . 
תסבירו לי מה הקטע של אנשים להפסיק לעבוד כשהם רוצים עוד כסף . 
מילא דברים שהם סתם מטרד , כמו לא לפנות זבל או שאין רכבות . 
אבל בזה שהם משביתים את שדה התעופה הם רק גורמים לי להפסיד כסף שבכל מקרה לא יכול להגיע אליהם . 
אני ואמא שלי מבלות את הימים האחרונים בצפיה בחדשות ( יותר נכון אמא שלי , אני הפסקתי לראות חדשות מאז ששמעתי שמפזרים שם ספוילרים { ע"ע ספוילרים } על מה שקורה בהארי פוטר השביעי שאותו אני קוראת ממש עכשיו . 
) ואין לנו מושג אם בסוף נוכל לטוס כמתוכנן לארצות הברית ביום שישי לפנות בוקר , כי ככל הנראה תהיה שביתה עד אז . 
אז כמובן , זה שכל המלונות שהזמנו מראש והאתרים שהזמנו בהם מקום מראש לא יחזירו לנו את הכסף וסתם נאבד כמה מאות דולרים לחינם , בהחלט יעזור לאלה ששובתים לקבל עוד 30 שקל במשכורת . 
קיבינימאט . 
אני שונאת ספוילרים . 
אני חושבת שהעונש המגיע לאלו בחדשות שגילו דברים שהולכים לקרות בספר השביעי הוא מוות . 
ואני לא מגזימה . 
מוות הוא עונש ראוי להתעללות הזאת . 
מה נראה לכם ? 
בואו נעדכן את הציבור לגבי התפתחות השביתה , לגבי מזג האוויר , אה , וסתם שתדעו שזה וזה מתים בספר השביעי . 
הייתי מגייסת את וולדמורט לשירותי אם הוא באמת היה קיים . 
אולי הוא קיים ? 
בעצם לא צריך אותו . 
אני אשיג שרביט ואטיל קללת קרושיאטוס על כל הסתומים האלה שם . 
יצא פוסט ממורמר משהו . 
אז הנה משהו שמח : אגב , אני שונאת אנשים שמציקים לחיות ואז מתפלאים שפיל עצבני הורג אותם . 
אז זהו , בעצם . 
השתחררתי .. 
. 
אתמול היה בהחלט אחד הימים העמוסים . 
התחלנו ( בנות הקורס שלי , הילה ולני , , ואני ) בגיחה קצרה ללשכה כדי לקחת טופס טיולים ולהחתים את כל המי ומי עליו . 
אחר כך קפצנו לחר"פ כדי להחתים גם שם , ומשם נסענו למרכז " ביג " לקנות את המתנה לחוליה - דגים . 
נכנסנו לחנות ענקית של חיות ( באמת שבגודל של קניון ) רק כדי לגלות שאין להם שם אף דג לא - זקוק - לחמצן שיכול להסתדר עם דגים אחרים ( אפילו אם בני מינו ) . 
אז הסתפקנו בדג אחד בלבד ונסענו להביא אותו ללשכה ( שם קיבלו אותו באהבה / בהייה / הצקה .. 
. 
תלוי על מי שואלים ) . 
סיימנו את טופס הטיולים ואז בילינו שעתיים בהתרוצצות מהקומה הראשונה לשניה ומשם לשלישית ושוב לראשונה , לשלישית , לשניה , לראשונה וכ ו' וכו ' , כדי להספיק לחלק את כל המתנות והברכות שעמלנו עליהן בחודש האחרון . 
היה באמת כיף , למרות שהלכו לי הרגליים . 
ואז גילינו שכבר די מאוחר ועוד צריך לתכנן את הפריסה , אז ברחנו משם . 
אחרי ארוחת צהריים בבית קפה " סיאסטה " ( שבמהלכה נשפך רוטב פיצה על התיק שלי , מתנת המלצרית ) מיהרנו לשופרסל לרכוש אוכל רב לפריסה שתוכננה לערב . 
אחרי התחבטויות רבות בנושאים הרי גורל כמו כמה בקבוקי קולה רגילים צריך וכמה דיאט , הגענו לקופה , שילמנו , ומיהרנו לחזור לבית של לני כדי לשים במקרר את כל הדברים הדורשים מקרר . 
ומשם בטיסה למאפיית " שחף " לרכוש בורקסים ופיתות - וכפי שציינה לני - " מעולם לא הוצאתי סכום כסף כזה במאפייה " . 
זרקנו את לני בבית והלכנו ( הילה ואני ) לבית החייל כדי להתקלח ולהחליף בגדים לקראת הפריסה . 
( חשוב לציין שעד הרגע האחרון לא ידענו איפה הפריסה תהיה כי רצינו שהיא תהיה בבית החייל וזה לא כל כך הסתדר . 
בכל אופן בסוף הלכנו על הפארק בבאר שבע ) . 
ובמעבר חד לפריסה . 
טוב , היה מדהים . 
אני והבנות האחרות הכנו קטע אומנותי קצר שכלל סיפור על " יום שגרתי " בלשכה , ומשחק " מה אתה יודע על ? 
" שבמהלכו חשפנו את כל סודותינו האפלים בפני החבר ' ה מהלשכה ( אתם יודעים , הדברים הרגילים , זה שהייתי גונבת צעצועים מהגן , הפחד שלי מליצנים , המכות שהייתי דופקת לתרנגולים עם מטאטא בגיל 5 , שום דבר חריג ) . 
האוכל כמובן חוסל ע"י עדר של טרמיטים , ואז הגיע הזמן לשיחות פרידה האישיות עם כל אחד .. 
. 
זה לא משהו רשמי או משהו כזה , פשוט נהוג אצלנו שכל מי שרוצה זוכה לכמה דקות אישיות עם כל אחת מאיתנו כדי להביא לנו את הברכה והמתנה שלו וסתם לדבר על כמה הוא אוהב ויתגעגע אלינו . 
הייתי די בסדר בשעתיים הראשונות , אבל בשלב מסוים ( במקרה , באמצע השיחה עם גיא שיבז ) נפרצו הסכרים והתחלתי לבכות כמו תינוקת . 
אני לא מאמינה שאני לא חוזרת ללשכה ביום ראשון . 
פשוט לא מאמינה . 
באמצע כל הבלגן הזה קיבלה הילה טלפון מאמא שלה שבסופו של דבר לא תצטרך את האוטו למחרת בבוקר , אז התוכנית לבאס למתגייסים את היום ולנסוע איתם בוטלה . 
כמה חבל . 
וזהו .. 
. 
היום בבוקר נסענו , דחוסות באוטו עם כל הקיטבגים והמתנות מיום קודם ( אחת המתנות השוות : " הספר 'הסיפור שאינו נגמר ' מתנת שירן אהובתי , אחד הספרים האהובים עלי שאיבדתי איכשהו ומאוד היה לי עצוב מזה .. 
. 
) . 
מדור משתחררים בבקו"ם היה עמוס כולו במשתחררים , כמובן , אבל הצלחנו להשתחל לנו די מהר ולעבור את השלבים המרנינים בדרך להפיכה לאזרחים : 1 . 
הצגת חוגר וטופס שחרור . 
2 . 
החזרת ציוד באפסנאות ( רגע קל של מצוקה כשלא מצאתי את הגז מדמיע שלי , אבל אמרתי לבחורצ'יק שם שהוא בטח בקיטבג שהחזרתי כמה דקות קודם , והוא הנהן בהבנה ולא יסף . 
) 3 . 
ביקור אצל קצינת מיון + החזרת החוגר . 
( לא עוד נסיעות חינם , בו - הוווו ) 4 . 
קבלת תעודת שחרור וחוגר - מילואים . 
( לא חובה בתפקיד שלי , אבל אני רוצה לעשות ) 5 . 
ביקור אצל קצינת קישור , פעם אחרונה להתקשר לאמא לשאול מה התעודת זהות שלה למקרה שמשהו יקרה לי במילואים ( יפול עלי תיק מלש"ב או משהו ) . 
6 . 
הפיכה לאזרחית רשמית .. 
. 
עדיין לא לגמרי מעכלת , הוקפצתי לעזריאלי ע"י הילה ושם נפגשתי עם ירדן לארוחת צהריים מזינה ( צ'יפס וטבעות בצל בבורגראנץ') . אח"כ הלכתי לתחנת רכבת רק כדי לגלות שהשובר לנסיעה חינם בתחבורה ציבורית שקיבלתי לא תקף לרכבות ( הגיוני כשחושבים על זה ) אז התאמנתי על מה שיהיה עלי לעשות מעתה והלאה ושילמתי על הכרטיס 22.5 שקלים שלמים . 
וזהו . 
הגעתי הביתה , מותשת , התקלחתי והלכתי לישון . 
ורק עכשיו קמתי . 
אני לא חושבת שאני באמת אפנים שהשתחררתי עד שיגיע יום ראשון ואני לא אקום בבוקר ללכת לצבא . 
עוד שבוע אני טסה לארצות הברית ( " אומרים שמתוכננת שביתה כללית במשק ! 
" דאגה כבר אמי להלחיץ אותי ואת עצמה .. 
. 
) אני רוצה ללכת לבקר בלשכה שוב בהקדם האפשרי . 
אני לא חושבת שאני אאבד אי פעם את החיבה ללשכת גיוס באר שבע . 
אז ככה זה . 
כל דבר מגיע לסיומו . 
לא ציפיתי שזה יגיע כל כך מהר .. 
. 
איך כבר עברו שנתיים ? 
בסוף אני אפנים . 
כן , אני אהיה חייבת להפנים . 
אין ספק אבל שזה יקח קצת זמן .. 
. 
