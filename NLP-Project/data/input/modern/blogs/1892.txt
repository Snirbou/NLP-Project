פתחתי את הבלוג בערב חורפי בעשרים ושמונה באוקטובר אלפיים וארבע , והנה הוא עוד ניצב כאן עכשיו , בלילה שכמעט שכח חורף מהו , בדיוק שלוש שנים לאחר מכן . 
שלוש . 
זה נשמע מעט , לא ? 
אבל אם בשבוע וקצת האחרון הספקתי להזדמן לשני מיונים למודיעין , לאפות עוגה , לאכול אותה עם חברים על גג ולגלות שיצא טוב , לדלג בגשם ( ! ) , להתאהב , לרדת מזה , לחלום שני חלומות מעניינים מאוד , לדבר ברצינות על הליכה לשלוש הופעות באותו סוף שבוע ( שהוא גם לגמרי במקרה יום אפרים שמיר הבינלאומי ) , לישון בירושלים , לקבל צמרמורת משיר של אמיר גלבוע , לסיים ספר , לחקור מסמכים עתיקים משנת 1987 ואפילו , בין לבין , ללמוד בבית הספר - אז אולי שלוש שנים הן דווקא די הרבה . 
כפי שהכותרת הסגירה , אנצל את התאריך לביצוע התפקדות . 
אז אם אתם קוראים אצלי , בין אם בקביעות ובין אם לעתים רחוקות , בין אם אין לי מושג מי אתם ובין אם ברור לכם שאני יודעת שאתם כאן , אנא הגיבו . 
הפעם אבקש במגלומניות - מה שתציינו שם של פוסט אחד ( או יותר ) שאהבתם במיוחד . 
מובן שזו לא חובה , וגם הודעות עם כינוי בלבד ( או כל דבר אחר שתכתבו ) תתקבלנה בברכה . 
כל לילה , בלי יוצא מן הכלל . 
אני חייבת לשנות משהו . 
חזרתי שלוש שנים אחורה . 
תמיד ידעתי עד כמה אין לך תחליף , אבל רק עכשיו , כשהתרחקת - בעצם , רק עכשיו , כשהפסקתי לחכות לך - אני מרגישה את זה באמת . 
מצטערת שכל הפוסטים סובבים סביב אותה הנקודה בסופו של דבר . 
זה פשוט שהתחושה שאני לא מתקדמת לשום מקום , שאני מפספסת משהו , הכל , אוכלת אותי . 
התנחמו בכך שעשרות קטעים אחרים לא הועלו על המקלדת מסיבה זו ממש . 
להפסיק לדבר , ו - לא , לא מתאים במקרה שלי . 
להפסיק לכת ... 
.. 
. 
גם לא . 
להפסיק לחשוב , או , הנה , להפסיק לחשוב ולתכנן ולשרטט בדמיון , ולהתחיל לעשות . 
( זה לא יקרה ... 
.. 
. 
) בעיה : אני תמיד זהירה . 
