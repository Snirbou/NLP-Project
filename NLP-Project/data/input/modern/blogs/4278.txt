אכלתי מסטיק ורוד . 
לעסתי אותו ממש ממש . 
והטעם שלו התפשט לי בכל הפה . 
טעים לי . 
לאט . 
והרוח נושבת קרירה . 
אכלתי מסטיק ורוד . 
לעסתי אותו ממש ממש . 
וכבר לא היה טעם . 
אכלתי מסטיק לבן . 
בלעתי אותו . 
אופס . 
כבר . 
לא טעים לי . 
מהר . 
לזרוק לפח . 
נראה לי כמו מחסום דק שמונע ממני לצאת . 
וזה לא שלא חשבתי על זה , זה לא שתעלמתי , פשוט ... 
.. 
. 
אולי זה כבר עבר . 
המחשבות בטח שלא מפסיקות להבהב . 
בתוך הראשי , בתוך הלב , בתוך הנשמה . 
קשה לי להבין את זה . 
פשוט .... 
... 
.. 
. 
כדור מתגלגל . 
אולי כך . 
מבולבלת . 
מבולבלת . 
מסורבלת . 
אהבה . 
נראה לי כמו לחם יבש שצריך לטבול במים . 
וזה לא שלא חשבתי על זה , זה לא שהתכחשתי . 
פשוט ... 
.. 
. 
שום דבר . 
והמחשבות ? 
בטח שלא מפסיקות לרוץ . 
מפה , לשם , מגן עדן , לגהינום . 
אין להן זמן . 
או שבכלל איבדו את השעון . 
בתוך תוכי רבות . 
כל הזמן - כל הזמן . 
קשה לי להבין את זה . 
אבל גם כל כך קל . 
פשוט ... 
.. 
. 
לנשום . 
אהבה . 
נראה לי כמו לחפש , לא לחפש . 
וזה לא שלא חשבתי על זה , זה לא שהתעמקתי . 
פשוט ... 
.. 
. 
תהיות , והמחשבות , בטח שלא מפסיקות . 
מתערבלות מתערבלות , מעלות עובש . 
קשה לי להבין את זה . 
פשוט ... 
.. 
. 
כבר לא משנה . 
אולי כך . 
עננים מרחפים בראשי , אריות אדומים ברגליי . 
אהבה . 
אולי כך . 
אמא הביאה אותי לגן של אביבה . 
היא אמרה שהיא צריכה ללכת לעבודה . 
לא רציתי שהיא תלך כי אז הייתי נשארת לבד עם הילד המגעיל ההוא מכיתה א' שתמיד אומר לי שאני נראת כמו כבשה . 
אז החזקתי אותה חזק ברגל , שלא תלך . 
אבל היא הלכה . 
ואני הייתי צריכה לשחק עם שרה'לה בפינת בובות . 
הגננת קראה לנו סיפור על נסיכה יפה - יפה שהייתה כלואה בטירה גבוהה והנסיך בא להציל אותה . 
חשבתי , שאם אני אהיה נסיכה אני ארשה רק לאבא להציל אותי . 
בזמן שהגננת דיברה איתנו כל נסיכים ונסיכות דמיינתי איך כל הקוביות מתחילות לרקוד , וצחקתי . 
הגננת אמרה לי שאסור לא להקשיב לאחרים אבל אני בכלל חשבתי שמותר כי האוזניים הם שלי מהבית והיא לא מחליטה עליי ! 
אחרי זה היא הביאה לנו פיתה עם שוקולד , ואני אכלתי הכל כמו ילדה טובה ואפילו שטפתי ידיים . 
הגננת רק הסתכלה עלינו ואפילו לא אכלה פיתה . 
שרה'לה אמרה שהגננת הכי יפה , אבל אני בכלל חשבתי שאני הכי יפה , אז אמרתי לה שבכלל אני הכי יפה והיא אמרה לי שאני סתם ילדה מעצבנת ולקחה לי את כל הברביות . 
אמרתי לגננת ששרה'לה רעה אליי ואפילו בכיתי קצת . 
אז הגננת הביאה לי תה ואמרה לי לא לבכות . 
חשבתי , שאני בכלל לא אוהבת תה כי הוא תמיד בצבע דוחה כזה שבכלל לא רציתי , אבל הגננת הביאה . 
אחרי זה יצאתי החוצה להתגלש במגלשה והילד מכיתה א' אמר לי שהיום אני דווקא נראת כמו סוס . 
אז הוצאתי לו לשון , שיילמד ! 
והלכתי להתנדנד . 
למעלה , למטה , למעלה , למטה ..... 
.... 
... 
.. 
. 
עד שכאב לי הראש . 
ואז שרה'לה עשתה עוגה מהחול ולא הסכימה לי להשתתף . 
אז קיבלתי עוד תה . 
בסוף היום , ישנו על המזרונים , חלמתי שאני נסיכה יפה במגדל גדול ושרה'לה באה להציל אותי כשהיא רוכבת על היפופוטם . 
כשקמתי גיליתי שהשתנתי במיטה מרב תה והגננת כעסה . 
היא אמרה שזה אסור ואני חשבתי שזה בכלל מותר כי פיפי בא והולך , ואי אפשר להתאפק . 
אבל הגננת צעקה ואמרה שאני צריכה " לשלוט בצרכים שלי " ואני בכלל לא יודעת מה זה אומר . 
אז אמרתי לה שהיא דומה לכבשה , היא קראה לאמא שתבוא לגן . 
אמא אמרה לי שאסור להגיד דברים כאלה . 
ואני חושבת שאני בכלל לא אשמה ! 
זה הכל הגננת שמביאה תה ! 
אז בכיתי קצת . 
ואמא הביאה לי שוקו . 
אולי בגלל זה אני יותר אוהבת את אמא מהגננת . 
אמא מביאה קש . 
