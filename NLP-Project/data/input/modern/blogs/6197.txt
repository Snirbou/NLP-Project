יש לאישי האהוב איזשהוא חבר , בחור נחמד ככה בכללי , ועד לאחרונה ממש חיבבתי אותו , והוא אותי , וחיינו באחווה ושלום . 
מידי פעם היינו מתראים , עושים איזושהיא ישיבה , מזיינים זה לזו את השכל בזמן שהאיש החוקי היה מתעצץ ונרדם ( מה לעשות ככה הוא ) והחיים זרמו להם בניחותא . 
עד לפני כמה שבועות . 
ישבנו לנו במעוננו הדל , יחד עם החבר ועוד איזה שני חברים צפינו בסרט ההוא עם דנזל וושינגטון , על טרוריסטים בניו יורק ? 
נו , היה בטלוויזיה לא מזמן . 
אה , כן : " המצוד " . 
בעוד אנו בוהים בסרט , בקטע שבו מכנסים את כל הערבים בעיר ובודקים מי מהם טרוריסט , מילמל החבריקו מתחת לשפמו את המילים הבאות : " לא יודע מה יותר נחות , להיות ערבי או להיות אישה " . 
לרגע לא הבנתי מה אוזנות שומעיי . 
מה סה ? 
שאלתיו . 
ההוא נבוך לרגע , למה כנראה יצא לו לידי בטעות . 
ומאז , איך אומרים , התקררו היחסים .... 
... 
.. 
. 
עכשיו שמח וטוב לי . 
הדלקתי גינה קטנה , למרות שאמרו לי שזה מכווץ את הנימים במוח או משו כזה , ויש סיכון שתחזור לי ההיא מהפרק הקודם . 
יופי חי . 
מחר ? 
עוד יום של גרבצת . 
לא מזמן הייתי בטיול בצפון , ובדרך עברתי ליד יישוב שנקרא בצת . 
היגגנו , אני והאיש , איזה נחמד אם למישהי עם שם משפחה " בצת " , היו קוראים " הגר " . 
קטעים רצים בהקראת שמות בכיתה . 
בטיול גם עברנו ליד הלוקיישן של פסטיבל " סגול " . 
מישו היה שם ? 
יש לי בעיה עם פסטיבלים רוחניים . 
יש לי גם בעיה עם אנשים רוחניים בכללי . 
הם קצת מעצבנים אותי . 
הם מתנהגים כאילו נסתמה להם אונה , וכל ה " הארה " הזו שמדברים עליה , נראה לי שמדובר בעצם באיזה כימיקל מעורבב שהוכנס לגופם בדרך זו או אחרת , קיצר איזה פיוז והדליק להם את המוח כמו עץ חג המולד . 
מקווה שאחיה עד הקריסמס הקרוב , למען אוכל לחזות בפרק האחרון של " שרה טבעות " . 
יש לי מיגרנה . 
זה בעין . 
ימין . 
בכללי זה בראש , אבל יש לי תחושה שאם אני אתאמץ קצת , העין שלי תעוף מהמקום כמו טיל קטן , טילון . 
יש לי כדורים לזה . 
הם עושים אותי מסטולית . 
לא מסטולית כיף , אלא יותר בכיוון של כמה בקבוקי יין פטישים , שאחרי ששתית מהם כל מה שבא לך זה להקיא ולישון . 
