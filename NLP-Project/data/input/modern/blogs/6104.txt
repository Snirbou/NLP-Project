1 . 
אין דרך קלה יותר להגיד את זה : היום סירבתי לאחת ההצעות היותר מפתות שעמדו בדרכי המקצועית , ואני לא מתכוונת לאיזו צרפתית עסיסית עם .. 
. 
נו , מספיק כבר עם השטות הזו . 
די , מיצינו . 
בקיצור , היתה הצעה . 
אחלה משכורת , מעניין , תנאים וכו ' . אחרי מבחן עריכה וראיון הם הבהירו לי שהם מעוניינים בי , אוהבים אותי , רוצים לעשות לי ילדים . 
ואז הצגתי את מוקש הקיטבג שלי , שאין להתכחש אליו , והם חשבו על זה ונסוגו . 
המוקש הוא שבעוד כארבעה חודשים אנחנו לוקחים את טפנו ומטלטלנו ועוזבים לדרום הארץ . 
החלטנו שהספיקו לנו חמש שנים של רדיפה אחרי הזנב , סיזיפוס רוצה קצת לשים את הרגליים למעלה . 
לקלינט יש עבודה מתוכננת , הוא מתחיל לימודים באוקטובר ( התקבל ככה ! 
להנדסה ! 
בלי להתאמץ ! 
איפה נשמע דבר כזה ? 
) ומבחינתו החיים מסודרים . 
אני עדיין צריכה להתאפס על עצמי . 
אני חייבת למצוא משהו שתפור לפי המידות . 
עוד ארבעה חודשים זו תהיה קצת בעיה להגיע כל יום למרכז . 
אני מוכנה שלוש , ארבע פעמים , אבל לא כל יום . 
יש גבול . 
העבודה שלי כרגע מאפשרת את זה , אבל יש בעיה . 
הבעיה היא שאני מתעבת את העבודה שלי . 
אנשים כמו אחותי , למשל , תוהים איך אני יכולה לתעב מקום עבודה שמשלם לי על לעשות כלום , בעצם . 
אני מגיעה מתי שבא לי , הולכת פחות או יותר מתי שאני רוצה ואף אחד לא מתרגש אם אני לוקחת יום חופש מבלי להודיע . 
העיקר שהעיתון ייצא בזמן , וששאר הפרויקטים שאני עובדת עליהם ייסגרו כמו שצריך . 
קצת קשה להסביר , אבל פשוט משעמם לי . 
כל כך משעמם שאני מפחדת לחטוף אלצהיימר . 
אין לי שום עניין בכתבות שאני עורכת , או באנשים שנמצאים סביבי . 
מידי פעם אני מתקשרת איתם והם איתי , אבל מדובר בעולמות כל כך שונים . 
הדוסית הצעירה בקיוביקל הסמוך חופרת לי על כל מיני שטויות ולפעמים בא לי להגיד לה , תסתמי כבר , מפגרת . 
עוד מסנג'ר אחד ואני מחברת לך את הפאה לשולחן עם אקדח סיכות . 
אבל אני מתאפקת . 
וככה עובר לו יום , ועוד אחד . 
את העבודה ההיא , השווה , לא יכולתי לקחת , אבל לפחות הבנתי מה ערכי בשוק . 
ליטוף קטן לאגו אף פעם לא מזיק . 
נחכה , בסוף יגיע משהו שיתאים . 
איך אומר הפתגם העיראקי הידוע - כל עכבה לטובה . 
2 . 
היום ביקרתי אצל רופא א.א.ג . 
כבר שבוע וחצי יש לי כאב גרון מאוד מנג'ס שמתגבר לקראת הערב , בלי חום , בלי שיעולים וכל הטקס הנלווה בדרך כלל . 
עד שמצאתי תור כבר הצלחתי להסריט את עצמי בכל מיני דיאגנוזות טרמינליות , החל מיבלות על מיתרי הקול וכלה , כמובן , בסרטן החביב מהסיוטים . 
כל חיי הספיקו לחלוף לנגד עיני , עד שהרופא גילה לי שזה בגלל הצרבת . 
הא ? 
בה ? 
לא הבנתי . 
מסתבר שהצרבת , חברתי הטובה מימי האנורקסיה , עולה ואף שורפת את הגרון למשעי . 
מעכשיו אני צריכה לבלוע שני כדורים ביום , ועוד חודש אולי נלך לגסטרו ונראה . 
הרופא היה ממש נחמד , אולי בגלל שלפני בתור היתה חבורה של חרדים עם ריח חזק של קרקפת . 
הוא לא נפנף אותי מהחדר ואני לא מיהרתי לשום מקום , אז דיברנו קצת על החתולים שהתמקמו לו במערכת האיוורור שבתקרה ושאין לו לב לגרש אותם , ועל זה שפעם היו לי הפרעות אכילה . 
הוא לא ידע כל כך מה זה והייתי צריכה להסביר לו , מוזר . 
אני מאוד מחבבת רופאים , במיוחד את אלה עם חוש ההומור המורבידי , אולי בגלל זה אני צופה אדוקה של " האוס " . 
אחד החביבים שפגשתי היה רופא שיניים שסיפר לי על הטקסטורה , המראה והריח של שתלי פה ולסת שנדחו . 
כל זה תוך שהוא חופר לי בטיפול שורש . 
אח , הזכרונות . 
קלינט , למשל , לא ממש אוהב רופאים . 
היתה תקופה שחשבנו שיש לו בעיית לחץ דם קלה ( נו , כמה אנחנו קשישים ? 
כמה ? 
? 
) אבל בסוף מסתבר שהוא סובל ממה שנקרא " אימת החלוק הלבן " ! 
פתאט ! 
חודשים צחקתי עליו . 
3 . 
לאיתי יש מחרתיים תור אצל פיזיותרפיסטית , ואני מתרגשת כאילו הוא הולך להתחתן . 
הבחורצ'יק כבר בן 11 חודשים ולא רוצה לזחול על שש , לכן הגיע הזמן לבדוק מה נסגר אצלו ומה נהיה . 
הוא דווקא מסתדר מצויין עם זחילת הגחון שלו , מטפס על כל דבר ומנסה גם לעמוד וללכת . 
בנוסף הוא גם מוציא שיניים ומרייר את עצמו לדעת ויש לו תחביב חדש : צווחות אולטרה סוניק . 
נשבעת לכם , בשכונה שלנו חתולים מחשבים את קיצם לאחור וכלבים מתאבדים על עמודי חשמל . 
הוא לא מפסיק לצווח , לעיתים ברצף אבל לרוב במקטעים צייצניים שלמרות אהבתי האינסופית והמוחלטת אליו , מביאים לי את הסעיף ברמות שכבר בא לי לתקוע לעצמי מברג בעין . 
שיהיה לילה טוב ושקט 
