שודד משועמם הלך לגנוב קצת חפצים ממשרד באוסטרליה . 
כנראה שהשוד עצמו לא ממש ריגש אותו , אז הוא החליט להשאיר אחריו " כרטיס ביקור " , למען יראו וייראו . 
מה עשה ? 
הלך וצילם את עכוזו המפואר במכונת הצילום המשרדית , והשאיר את התמונות המענגות אחריו . 
המשטרה , כמובן , לקחה את הצילומים של הישבן הפושע , אולם הם עדיין לא הצליחו לזהות את מין הפורץ ... 
.. 
. 
לדברי סמל בכיר סקוט פולוק , זו לא הפעם הראשונה שהם נתקלים במזכרות שמשאירים אחריהם שודדים : " בעבר מצאנו דפים עם צילומי פנים של הגנבים " , הוא מספר . 
שללו של השודד , אגב : ציוד משרדי , כמה חפצים אישיים של העובדים וקצת אלכוהול . 
שאלות והערות טורדניות : מה זאת אומרת לא מצליחים לזהות את מין הפורץ ? 
הרי רק גבר יכול להיות מטומטם וילדותי עד כדי כך . 
אם תסתכלו טוב , אני בטוחה שתראו צל קטן וכהה באיזור החריץ . 
גם כמות שערות באיזור פי הטבעת יכולה להוות אינדיקציה . 
חשבתם אולי לחפש טביעות אצבעות על מכונת הצילום במקום להתמקד בצילומי התחת ? 
ומה יעשו כשיעצרו חשודים ? 
" תוריד את המכנסיים . 
גם את התחתונים ... 
.. 
. 
לא . 
זה לא הוא , סמית'רס , יש לו נקודת חן בפלח השמאלי ! 
" . 
ומה חושב לעצמו פורץ שמצלם את הפרצוף שלו , למען השם ? 
למה לא תצלם את הידיים , תשאיר שם ומספר טלפון , ואנחנו נחזור אליך ? 
מישהו השתמש במכונת הצילום מאז ? 
והאם ניקו אותה לפני כן ? 
אני תוהה אם רק אותי זה מאד מטריד לשמוע את הדורבנים שרים , בקול צייצני וגבוה " מה המצב אחי , מה המצב יא גבר " . 
יש בזה משהו פרוורטי מדי . 
זהו . 
לכל משחקי הפינג - פונג במתנ"ס השכונתי , כדאי שתדעו שיש לנו נציגה בטניס שולחן באתונה 2004 . 
קוראים לה מרינה קרבצ'נקו , ובמאמצים קשים היא השיגה את הכרטיס לאולימפיאדה . 
כל הכבוד ! 
כותב הבלוג המופלא GOAway , הפנה את תשומת לבי לכתבה בנענע , פרי מקלדתו של עידו קינן , העוסקת בנושא חשפנות הבלוגים של ארז ארליכמן . 
חדי העין שביניכם בוודאי כבר הבחינו שהטור המפואר של ארליכמן לא עלה ביום ראשון האחרון , הפלא ופלא . 
אני באמת לא מתיימרת לחשוב ששני הפוסטים שלי בנושא השפיעו עד כדי כך ( כאן הפוסט הראשון , וכאן השני ) , אלא איזשהו גל מחאה שקט - למחצה אבל עקבי , בכל הקשור לאינוס הבלוגים שארליכמן עושה , הצליח לעשות את העבודה . 
מדובר בנצחון חלקי בלבד - ארליכמן ייאלץ ליידע את בעל הבלוג כי הוא מתכוון לכתוב עליו , מ ס' ימים לפני פרסום הטור . 
כך , מי שלא רוצה להיחשף , יוכל לנקוט בצעדים המתאימים לו . 
אגב , ארליכמן לא יבקש רשות , כך שאם אתם רוצים שלא יראו לכם , מומלץ לכם לנקוט בצעדים של הפיכת הבלוג לפרטי , או הסתרת הפוסטים האישיים בטיוטה , או כל דבר אחר שיגרום לכם להרגיש נוח , כמו שאתם צריכים להרגיש . 
זו התחלה , אבל אני לא חושבת שזה מספיק . 
פשוט , צרם לי במיוחד החלק הזה בכתבה : ואם מישהו מבקש במפורש שלא יכתבו על הבלוג שלו , זה תקף בעיניכם ? 
" אם בלוג מסוים מאוד מאוד פופולרי ועושה גלים ברשת , והבלוגר שם כפתור בו הוא מבקש שלא יכתבו עליו , זה לשיקול דעתו של ארז . 
אם הוא יחשוב שהבלוג הזה מעורר עניין ושווה לכתוב עליו – הוא יכתוב עליו , למרות הכפתור " . 
לא למדנו את הלקח ? 
אם מישהו מבקש שלא יסקרו אותו , והוא לא איזה עבריין או יעל בר זוהר או פוליטיקאי , או שילוב של כל הנ"ל ? 
האם נחזור לטיעון המטופש של " עניין לציבור " ? 
