פינת האולם הגדול , את כבר לבושה ; הטרנינג האדום , הסווטשרט השחור והנעליים האדומות . 
אני משחקת עם גומיה ומנסה לדבר , העיניים שלך מקשיבות בתשומת לב שאי אפשר לטעות בה , את אומרת שלא משנה מה כולם כבר אמרו או לא אמרו , עכשיו את מקשיבה למה שלי יש להגיד . 
זו היתה אחת הפעמים הנדירות שיצא לי לראות אותך כל כך רצינית . 
מצחיק , אבל התיאור שעולה לי בראש בקשר למצב הזה הוא " נקייה " . 
יצורים צבעוניים עולים על הבמה , העיניים שלי תרות אחר היצור האהוב עליי מבינהם . 
אדום , את האדומה , כמה מתאים . 
היצורים מתפתלים עד שהם נעמדים כך שנוכל לראות אותם כמו שצריך , העיניים שלי מתמגנטות לבטן שלך ולא מצליחות לעזוב . 
שלמות , זה בטוח . 
הכל מדוד במילימטרים , הכל מדויק , במקום הכי נכון . 
אני מנסה לזוז ולא מצליחה למצוא את עצמי בתוך התנועה , את שם מאחורי , שומרת , ובמקום להתחזק אני נופלת עוד יותר . 
בסוף כשהעיניים שלך מחכות לשלי את שואלת אותי ממה אני מפחדת , אני נאחזת במבט הזה כאילו היה יד חזקה ומושכת בכתפיים . 
" אני לא מפחדת " . 
( ואולי קצת כן ? 
) צופים בפריק שואו ומדברים שטויות ואז הולכים לישון קצת , לא לפני שאת מתקשרת לוודא שהגענו בשלום ומפזרת אבק פיות . 
לילה טוב . 
מתעוררת לתוך ההאפצ'י , או מתעטשת לתוך ההתעוררות . 
זה קצת קשה לחשוב על תפקוד נורמלי כשכל הפרצוף מרגיש כמו איזור קרב של איזשהם לוחמים בלתי נראים אבל אני יודעת שמהרגע שתדרוך כף רגלי בסטודיו הכל כבר יסתדר מעצמו . 
נחמה בלתי רגילה , לא ? 
משהו בצמצום הזה שמורגש אצלי לאחרונה עושה לי טוב . 
נדמה שסוף סוף הצלחתי לעשות סדר בחיים , ובכלל בקושי התכוונתי . 
מעצמו נעשה הנקיון המנטלי - רגשי הזה . 
זה לא שבכל מני מגירות הנפש עוד אין קצת בלגאן , אבל התחושה הכללית היא של חדר שניקו אותו והעיפו ממנו המון דברים שסתם ישבו על המדפים . 
התחושה הזו של הנקיון והצמצום גורמת לי להרגיש שעכשיו באמת אפשר להתחיל ולבנות משהו , אפשר להתחיל להכניס לחלל הריק הזה דברים שאני אבחר , וזה נפלא . 
מה גם שלא דחוף להתחיל בחיפוש מטורף אחר מה שימלא את המקום שהתפנה , אני לגמרי מסוגלת להינות גם מקצת ריק ומהרוגע שיש ב " מינימליזם " הזה . 
משפחה , משברים , התפרקות , ניתוקים , קתארזיס , קשר חדש בפוטנציה , געגוע ? 
, י - ו - ם ה - ו - ל - ד - ת . 
בסופו של דבר הכל ( עכשיו , ספציפית להיום ) מסתכם בזה שהתאריך הוא השישי במאי . 
בעצם כבר השביעי , מה שאומר שהשמיני ממש קרוב , ואני טרודה בכך שהיום הזה עלול להיות ריק מדי . 
אז יהיה רועי בבוקר , ואולי אבא יקפוץ בצהריים , ואחר הצריים אולי אני אצליח לראות את עמית ... 
.. 
. 
למרות שנראה לי קצת מבאס שאני צריכה לבדוק אם היא תוכל לראות אותי ביום שני כשאני בכלל לא בטוחה אם היא יודעת מה יש ביום שני . 
אבל נניח . 
ואז אמא תחזור מהעבודה ונלך לאכול אוכל סיני , ובלילה לירון תבוא , ואולי תישן אצלי ולמחרת תצטרף אלינו לארוחת צהריים עם סבאסבתא . 
זה לא רע , באמת . 
זה רק שדנה בחו"ל אז לא יהיה שיעור שלה בערב שלפני כמו שהיה אמור להיות לו היתה בארץ , וגילי באשקלון ובטח בכלל לא תזכור שזה יום ההולדת שלי , ולאנשים בסטודיו בכלל אין מושג ואין סיבה שתהיה להם גם , ויעל אולי תזכור ואולי לא , ולמרבה המזל זה לא מה שישנה לי כל כך ... 
.. 
. 
ואין נעה בתמונה . 
וכמה שאני over it כשאני חושבת על היום הולדת שלי ועל הקודם שהיה אני לא יכולה שלא לעשות את ההשוואה ולדעת איך זה להעביר את היומולדת עם מלא חיבוקים ונשיקות .... 
... 
.. 
. 
והמשמעות הנוספת הזו של עצם הביחד הזה . 
אני יודעת שזה טפשי לתת כל כך הרבה משמעות ליום מסוים רק כי הוא יום הולדת , אבל מה לעשות , אני מאלה שימי הולדת הם ימים רגישים מבחינתם , אני לא מסוגלת להחליק אותה ולהתייחס לזה בקלילות . 
אני לא אכנס לניתוחים ולהתפלספויות ללמה זה , למרות שזה ברור כשמש , אני פשוט מנסה להתפלל שזה יהיה יום נחמד , שאני לא אתאכזב מיותר מדי אנשים , שאני אתחיל את היום בחיוך ואסיים אותו בחיוך . 
( " יש לי לחץ באזניים וסרטים כחולים בראש , יש לי ערק ופסנתר ואין לי אהבה בינתיים ... 
.. 
. 
" ) 
