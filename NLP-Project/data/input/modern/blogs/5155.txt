אתה לא ראוי לכך . 
ברוב חוצפתך , אחרי כל המילים היפות שאמרת לי בטלפון , באו המילים היותר יפות שנפגשנו , המחמאות , המבטים , שפת הגוף - הכל הראה עניין מצדך . 
כשהיינו בדרך לבית שלי בכל רמזור שהיה הפנית את המבט אלי והסתכלת אלי במבט חושק , שלרוב ההמשך הישיר שלו הוא נשיקה , מה שהפעם לא קרה . 
ואז אתה מופיע בחלום שלי . 
מי אתה חושב שאתה ? 
בסך הכל עוד בחור שזורק מילים באויר ולא מתקשר . 
מאיפה החוצפה הזו ? 
מהממת השקעתי בלבוש , בשיער , באיפור ולבשתי בגדים מאוד מחמיאים . 
קצת התלבטתי אם הם לא סלאטיים , אז ניגשתי לשותף שלי ושאלתי אותו אם זה משדר סקסיות או סלאטיות , כי יש קו דק מאוד ביניהם , שאני לא רוצה לעבור . 
הוא אמר שאני נמצאת בצד הנכון של הקו וכשאמרתי לו , חצי בצחוק , שיגיד לי שאני מהממת , כדי שאני אצא מהבית עם בטחון עצמי גבוה , הוא ענה בשיא הרצינות " אבל את באמת מהממת " ... 
.. 
. 
חמוד ! 
אני אוהבת שמשתפים איתי פעולה . 
אז מה השתנה ? 
אני יודעת שרוב הבליינדייטים נכשלים ושאסור לי לפתח ציפיות . 
אבל בדרך כלל אני מרגישה מתי העניינים זורמים ומתי לא , מתי אני משאירה רושם חיובי על הצד השני ומתי זה ברור מהדקה הראשונה שהערב נדון לכשלון מוחלט . 
אני לא מסוגלת לצאת מהבית עם ציפיות נמוכות , כמו שאני לא מסוגלת לשלוח טופס לוטו בלי ההרגשה שאולי הפעם זה יקרה ... 
.. 
. 
חצי דקה אחרי שפגשתי אותו חשבתי לעצמי שיכול להיות שזהו , שאיתו אני " אסגור את הבאסטה " ומשהו באויר היה קצת שונה . 
ביום שאחרי , שכלום לא קרה ולא יקרה , רק אז הבנתי שכלום לא השתנה . 
פרגון זו לא מילה גסה לאחרונה אני מרגישה חוסר אמפתיה שגובל לעתים גם בחוסר פרגון מצד שלי . 
אם הייתי מאמינה ב " עין הרע " הייתי מפסיקה לספר לה דברים . 
התגובות הלא אוהדות מגיעות גם בחוסר סבלנות מצדה כשאני מספרת לה על מה שקרה לי בראיונות עבודה ויותר חמור חוסר פרגון כשאני מדברת עם בחור ונמצאת לידה . 
103 התקשר אלי ואחרי 2 דקות של שיחה איתו היא אמרה בקול רם " אולי תדברו אחר כך " . 
התעצבנתי , גם כי היא יכלה לרמוז ולעשות את זה בלי שהצד השני ישמע וגם זו חוצפה מצידה לומר לי עם מי לדבר ומתי . 
מה גם שלא " ייבשתי " אותה רבע שעה בלי יחס . 
הבעיה אצלי שגם כשאני מתעצבנת על חברות , משום מה אני לא מוצאת את המילים כדי להסביר להן מה מכעיס אותי . 
ענייני עבודה מתוך 5 ראיונות קיבלתי תשובה שלילית ממקום אחד ומשני מקומות אחרים הבנתי בכוחות עצמי שהתשובה שלילית . 
היו לי 2 ראיונות שהלכו טוב השבוע ואחד מהם הוא לתפקיד מדהים , שאני מאוד רוצה לקבל . 
אני אהיה מאוד מרוצה אם הם יחזירו לי תשובה חיובית בתחילת השבוע ומקווה שעשיתי רושם טוב יותר משאר המועמדים לאותו תפקיד . 
ביקרתי השבוע בעבודה הקודמת שלי , שם התקבלתי בחיבוקים וקריאות שמחה שלוו ב " אולי תחזרי " . 
יכול להיות שאני אחזור לשם לכמה ימים , כדי להעביר חפיפה למי שתחליף אותי בתפקיד . 
יש כרגע 2 מועמדות בשלבי מיון סופיים ואמרתי שאם מי שתתקבל תתחיל לפני שאני אמצא עבודה , אני אהיה מוכנה להגיע לכמה ימים ולהעביר לה חפיפה . 
תוך כדי שעשיתי סבב " שלום " בין כל העובדים , פתאום נשמעה קריאה רמה מצד " הבחור מהעבודה " שצעק " דפנה , זו באמת את ? 
אני שומע נכון " . 
הלכתי למשרד שלו ואמרתי " כן , זו אני , התגעגעתי אז באתי " , תוך כדי חיוך רחב במיוחד . 
הוא ענה בסקפטיות " כן , כן " . 
או שאין לו מושג שעדיין יש לי משהו כלפיו או שהוא מסתיר את זה בצורה מאוד משכנעת ... 
.. 
. 
יומן חלומות לפני בערך שבוע החלטתי שהגיע הזמן לחזור ולתעד את החלומות שלי . 
אפשר ללמוד הרבה על תהליכים תת מודעים שעוברים עלי , על ידי כתיבת הזכרונות מאותם חלומות וקריאת הדברים , בהפרש של כמה שעות או אפילו של מספר ימים . 
יש ימים שאני לא זוכרת כלום ויש כאלה , כמו הלילה האחרון , שאני קמה מהשינה וזוכרת 4 חלומות . 
הלילה 3 חלומות היו קשורים למשפחה שלי ואחד ל - 103 , שאין לי מושג איך הוא הצליח להסתנן כל כך מהר לתוך החלומות . 
יש לי הרגשה שבאותה מהירות שבה הוא נכנס לתוך החלומות שלי , כך הוא גם יצא מהם . 
הדרך היחידה לבדוק את התיאוריה הזו היא ללכת לישון ... 
.. 
. 
אני מנסה להריץ במקביל 3 פרוייקטים חשובים : הראשון עוסק במציאת בן זוג , השני מנסה לשים קץ לשומנים והשלישי ( וכרגע החשוב ביותר ) - מציאת עבודה חדשה . 
בינתיים , כולם נוחלים כשלון נחרץ . 
" אמרתי לה שהיא יכולה להשתתף בתוכנית של השמנים שרוצים לרדת במשקל " אחרי שהגעתי למסקנה שאם אני אצא עם לפחות בחור אחד בשבוע , לא ירחק היום שבו אני אמצא מישהו חמוד שמתאים לי , התחלתי לפעול במרץ למציאת הדייט הבא . 
דיברתי עם כמה בחורים ואחרי סינון מצאתי את 102 , שוחחנו ארוכות בטלפון וקבענו להיפגש . 
ברגע הראשון שהוא ראה אותי הוא חייך וניגש אלי עם חצי חיבוק , שיתפתי פעולה ואחר כך הלכנו לבית קפה . 
תוך כדי , הוא חילק את המבטים שלו בין הבטן לעיניים ומדי פעם נעץ את מבטו בבטן המאוד לא שטוחה שלי , מה שגרם לי לחוסר נוחות . 
תוך כדי שאנחנו יושבים ומדברים , פתאום נכנסה בחורה שמנה ( להערכתי עם משקל תלת ספרתי ) וכשהוא נעץ בה מבטים וסינן " שלא תראה אותי , זו תהיה פאדיחה " , לא יכלתי שלא להגיב ושאלתי אותו לפשר הדבר . 
מסתבר , שהוא יצא איתה לפני כמה שבועות וכשהיא אמרה משהו על המשקל שלה , הוא המליץ לה לנסות להצטרף ל " יורדים בגדול " . 
היא נעלבה והוא לא הבין למה ... 
.. 
. 
שעה אחרי שישבנו , " חתכתי " את הערב ה " מרתק " , איחלתי לו לילה טוב והלכתי לביתי הקט . 
מה ההבדל בין ראיון עבודה לדייט ? 
היום הרגשתי שאין הבדל בין שניהם . 
או שיש כימיה או שאין וכשמדובר במראיין לא מקצועי , כמו זה שנתקלתי בו היום , מהר מאוד הראיון נגמר . 
10 דקות ראיון ברוטו , 5 דקות נטו . 
במשך 5 דקות הוא דיבר בטלפון , בשיחה שלא ממש נשמעה חשובה או כזו שאי אפשר לדחות ברבע שעה . 
נקבעו לי 3 ראיונות עבודה השבוע וזו היתה העבודה הכי נחשקת . 
חזרתי הביתה עייפה ועצובה במיוחד , בלי אשליות שאולי הוא יתקשר . 
כסף , הביאו כסף מאחר והתפטרתי לא מגיע לי לקבל דמי אבטלה . 
שבוע נפשתי בבית , ישנתי ונחתי . 
ביום ראשון הבנתי שזה לא יכול להימשך ושאם אני לא רוצה למצוא את עצמי בחובות או חס וחלילה במצב שבו אני צריכה לחזור לגור אצל ההורים , אין ברירה ואני חייבת למצוא הכנסה זמנית כלשהי . 
הישועה נמצאה מאוד מהר , מצד חברת כח אדם שמספקת גם עבודות זמניות . 
במשך יומיים עבדתי בתור עציץ מחייך - החלפתי מזכירה חולה ובמשך 9 שעות כל מה שעשיתי היה לגלוש באינטרנט , לענות אולי ל - 10 שיחות טלפון ביום ולחייך לכל מי שעבר ליידי . 
מצד אחד זה כסף קל , מצד שני זו עבודה מאוד מתסכלת ובכל פעם שעניתי לטלפון הייתי צריכה להסתכל על דלת הזכוכית מולי , בהשתקפות של לוגו החברה , כדי להיזכר איך אני צריכה לענות לטלפון ... 
.. 
. 
בנוסף לתסכול מהתפקיד ומזה שאני לא מכירה אף אחד שעובר ליידי , דיברתי עם רוני במסנג'ר והיא אמרה שעדיין לא מצאו מי שתחליף אותי ושאני יכולה להתחרט ולחזור . 
הייתי צריכה להחזיק את עצמי כדי לא לומר לה שאני חוזרת . 
אני מתגעגעת לאנשים , לעשיה של תפקיד שאני מכירה ויודעת לעשות ובעיקר לנוחות . 
יחד עם כל זה , ברור לי שאני לא צריכה לעבוד שם . 
פסיכו - בוס אמר לרוני משהו על זה שהתפטרתי , אז היא התנפלה עליו שהכל קרה בגללו ושאם הוא היה מתנהג אלי בצורה נאותה , עדיין הייתי עובדת שם , אז הוא היחיד שאשם בעזיבה שלי ... 
.. 
. 
יפהפיה ! 
ביומי האחרון כמובטלת במשרה מלאה , קבעתי עם עופית שנלך לבקר את דודה של סבתא שלנו . 
זו הפעם השלישית שאני מבקרת אותה בשלושה חודשים האחרונים והיא מאוד מרוצה מזה שאני באה לבקר . 
כמו תמיד , גם הפעם היו לה משפטים מצחיקים . 
היא הביטה על עופית ואמרה לה בשיא הרצינות " החיים קצרים " , עצרתי את עצמי לא לצחוק . 
איך אישה בת 100 יכולה לומר כזה משפט ? 
אחר כך היא ניסתה לשכנע אותי ללכת תמיד עם חגורת בטן ואמרה לי שאם אני אלך עם חגורת בטן יקבלו אותי לכל עבודה ... 
.. 
. 
היא קראה לעופית " חמד " ולי היא קראה שוב ושוב " יפהפיה ! 
, גם בחורה יפהפיה וגם עם לב זהב " . 
היא ידועה כאחת שלא מחלקת מחמאות בקלות . 
בערך בקריאת ה " יפהפיה " החמישית כבר התחלתי להרגיש לא בנוח מעופית . 
נפרדנו ממנה לשלום והלכתי הביתה , מצחקקת . 
מנסה עדיין אופטימית , עדיין משתדלת , שומרת על מה שאני אוכלת , שולחת עותקים של קורות החיים שלי לכל עבר ומדברת עם כל בחור שנראה לי לפחות חמוד . 
אם יורים לכל הכיוונים , בסופו של דבר אמורים לפגוע במשהו , לא ? 
אתמול כשעמדתי מול ערימת בגדים ומדדתי אותם אחד אחד רק כדי לראות שהם לא מתאימים ולא מחמיאים לי , כמעט ובכיתי . 
עצרתי את עצמי אחרי הדמעה הראשונה , לבשתי שוב את המכנסיים הכי גדולים שיש לי , בחרתי חולצה עם מחשוף עמוק , שההסבר היחיד שכתוב על התג של M והיא עדיין עולה עלי , זה שאולי היצרן לא התכוון ל - Medium אלא ל - Moo ויצאתי מהבית . 
נחישות היום בצהרים כשבישלתי אורז לסושי , אכלתי פרוסה , תליתי כביסה והקשבתי לחדשות , הכל באותו הזמן , שאלתי את עצמי למה אני צריכה בכל פעם להגיע לתחתית כדי לקבל החלטות ולמה אני כזאת קיצונית . 
שעה אחרי שהפגנתי בפני עצמי את כישורי הרב משימתיות שלי , כבר הייתי בחדר כושר , מתעמלת במלוא המרץ , מחכה לחזור הביתה ולאכול את הסושי שהכנתי . 
החדר עם שקי האגרוף היה ריק ולרגע כמעט והתפתיתי להיכנס פנימה , להתעלם מהוראות הרופאה ולבדוק לבד אם זה באמת יזיק לי . 
עברו כמה שניות עד שהחלטתי לא לקחת את הסיכון שיכול לגרום לי להעביר כמה שעות באיכילוב . 
פרויקטים או שאני לא עושה עם עצמי כלום , או שאני מחליטה לטפל בהכל בבת אחת . 
יחד עם הנסיון למצוא עבודה חדשה והמאמץ להשיל מהמשקל כמה ק"ג , החלטתי גם לחזור לנסות למצוא בחור . 
בחור 101 דיבר איתי ביום למחרת , רק כדי לומר לי ש"זה לא זה " . 
אמרתי לו שגם אני לא " נפלתי מהרגליים " ממנו , לא הייתי מתנגדת לפגוש אותו שוב כדי לראות לאן נושבת הרוח , אבל אם זה מה שהוא מרגיש , אני מעריכה את הכנות שלו ומאחלת לו בהצלחה . 
דיברתי עם כמה בחורים , אבל אף אחד מהם לא היה מספיק מעניין כדי שאני ארצה להיפגש איתו . 
חבל שאני לא מוצאת דרך אחרת להכיר מישהו . 
חרטות רק לפני כמה ימים הבנתי שאולי זה לא היה צעד חכם לעזוב את העבודה בצורה מיידית , מבלי לתת התראה . 
אם אני לא אמצא עבודה בשבועיים הקרובים , אני אצטרך ללכת לעבוד בעבודה זמנית או אולי לחזור לעבודה שעזבתי לפני כמעט שנה , שתי אפשרויות שאני מעדיפה שלא יקרו . 
ברור לי שההחלטה לעזוב היתה נכונה , אבל אולי הייתי אמוציונלית מדי ופזיזה כשהחלטתי לעזוב מהיום למחר . 
אולי עדיף שאני לא אחשוב על " מה אם ... 
.. 
. 
" ואהיה אופטימית שהעניינים יסתדרו במהירות . 
ובינתיים מקווה שלקילו שהסרתי מהמשקל בשבוע האחרון יצטרפו במהרה עוד קילוגרמים , מה שיאפשר לי לחזור ללבוש את רוב הבגדים שלי . 
אני מצפה לראיונות עבודה נוספים ולמציאת מקום שגם יהיה לי נחמד לעבוד בו וגם המשכורת בו תהיה מכובדת מספיק כדי לעזור לי לסגור את החובות שלי . 
יש כל כך הרבה תחומים שצריכים להשתנות , שבמוקדם או מאוחר משהו טוב חייב לקרות לי . 
אני מקווה שזה יהיה בקרוב . 
