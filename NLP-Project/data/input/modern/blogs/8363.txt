ואני מסתכלת בתמונה שלך ועיניים חומות לא קוראות לי יותר , הן שרות , בלחש מסתלסל מעל לזיפי השפם שלך מסתננות מנגינות שקטות שמרעידות את החדר , מחשיכות את הנשמה . 
תנודות של ריסים מנסות לסמן לי והשפתיים מבלי לנוע צועקות סיפור ישן שלא נראה לי פתאום , שנדמה שמעולם לא היה קיים . 
הרוח הספיקה למחוק את חריטותינו בחול , העונות הספיקו להתחלף ואני הספקתי לשכוח , הרגשה של פרפרים שעולים ויורדים בחלל הגוף . 
אני קוראת את כל הקטעים האלה על הגעגוע והקושי בחיים שבלעדיך ולא רואה את הקשר , לא מזהה את עצמי בפנים . 
הרבה מאוד מאוד מאוד עבר מאז , מאותן שעות של בכי ושל שקיעה בפלאשבקים מתמחזרים שסיפקו לי חיוכים מקולקלים.לא מבינה בכללמה ראיתי בך , לא זוכרת שהיה . 
בלתי נתפס הפער בין אותם ימים שלא ראיתי את הסוף לרגעים בהם אני מסתכלת עליך ולא מזהה שום דבר שמוכר לי . 
טירוף כמה שהכל השתנה מאז . 
מבט קפוא של עיניים שאוצרות בתוכן איפוק פרצים של כאב סוחף שאין סוף לו לא נכבה גם כשסוגרים את האור . 
הסטת וילון לא מסיטה כאב , טאטוא לפינה לא מאחה את הקרעים . 
שריקה של קומקום חותכת באלימות את השקט , עננים של דממה מתפזרים באוויר . 
ואת , את לא בוכה , אפילו לא מתאפקת , את את , כמה שאפשר , בשקט . 
הייתי מקפלת לך את המצעים לריבועים סימטריים ששוכבים על הספה , רק בשביל ליצור קצת סדר בעולם שלך . 
הלוואי והייתי יכולה לספק לך , כמו בשיר שאכתוב לך יום אחד , בוקר שמשי ופרחים סגולים מחוץ לחלון . 
שמחר בבוקר שוב כולנו נקום לעוד קערת דגנים עם חלב ופרצוף מרוח בשוקולד השחר . 
הבעיות היחידות שלנו יהיו חתולים שננעלו מחוץ לדלת וציפור שנפלה מהגג . 
דגים במעגלים אינסופיים יזרמו בתוך אקווריום עגול בשקט , יחייכו בלי לדעת , ינשמו בלי לבכות . 
ושוב נרדמת בחיקי ואני יודעת שבאמצע הלילה תתעוררי מעוד דלת שנטרקת , מעוד אופנוע שקורע את הכביש . 
תפקחי עיניים , תשקעי בספה ותשמי בעוצמה מתחזקת . 
ונחכה . 
שבטריקה רועמת יסגרו לנו את הספר ויישרפו הדפים , שיקנו לך חיוך חדש . 
מצדי שיכבו את השעון של המדינה הזאת . 
הזמן יעצור מלכת ורק נחשוב איך מתמודדים עם זה עכשיו . 
הכל יזוז הצידה , הבצורת , המחלות , כשלי המלחמה , תנאי המורים , שביתת האונברסיטאות , לא נלך לבית הספר ואף אחד לא יעבוד , ניצור מעגל אחד ענק ונחשוב ביחד לאן הולכים מכאן . 
נמאס מהאטימות והאדישות והשאננות והגועול נפש של כולנו , יושבים רחוק משם , סותמים תפה ותעיניים ותאזניים וממשיכים ללכת.עד שזה לא יגיע אלינו לא יהיה לנו אכפת ? 
אגואיסטים . 
איך זה נראה הגיוני להתחיל הדרות חדשות באדם שמנגב כתמים של דם מהכביש ואז פשוט להמשיך לדבר על טלוויזיה וכדורגל ומשחקי מחשב . 
פשוט חיים שם , בין מוות למוות , מדקה לדקה . 
ה מ צ ב ב ש ד ר ו ת ל א י כ ו ל ל ה מ ש י ך 
