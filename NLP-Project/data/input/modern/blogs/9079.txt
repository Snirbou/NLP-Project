" וחשבתי לעצמי " מה לעזאזל הוא מדבר ? 
לא נוח לו ? 
הוא מביא בכל 100 וככה הוא מדבר ? 
לא נוח לו ? 
איזה מין ניסוח זה ? 
איזו מין צורת ניסוח זו ? 
הוא מרגיש איזה כאב אקזיסטצניאלי עמוק ? 
זה העניין ? 
הוא מרגיש שהוא לא נטמע בחברה ? 
מה העניין ? 
הוא מרגיש איזו מין תחושה ערפילית של " אי - נחת " פסואית ? 
זה העניין ? 
נו , משהו כזה . 
אבל להגיד ש"לא נוח " ? 
מה זה שווה שהוא מביא 100 , מה זה שווה שהוא מביא 100 , כשהוא לא יודע להתנסח . 
והיום , הלכתי לי את ההליכה היומית , לשם שיפור היכולת המוטורית , לשם הגאולה בדמות הטניס , לשם המחשבה שאם הולכים כשהמטרה היא הליכה אז ההליכה איננה כה מציקה ומצאתי את עצמי כל הזמן מנסה להתחמק מהעיניים של אנשים אם מישהו הלך מולי אז עשיתי כאילו אני עסוק במשהו אחר בכלל או שהסתכלתי מהר ישר אליו , כדי שיזהה שאני לא מסוכן ויעזוב אותי וכשהייתי צריך להתיישב על ספסל , בחרתי את זה שהכי מוסתר ובכל זאת אישה אחת התגנבה לטריטוריה שלי והפתיעה אותי כשחשבתי כמה זה לא נוח , להיות בקרבת אנשים . 
שמעון מזרחי בכה פיצוי הולם על אחד במאי עגמומי לפני שבע שמונה תשע שנים כשגורשתי מהקריביים 
