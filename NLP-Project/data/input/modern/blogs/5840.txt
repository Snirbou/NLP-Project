כאשר אחד נמצא בלונדון , וחולף במנהרות הרכבת התחתית על פני המוני האדם הממהרים , הוא מבין מה הוא סוד קסמה האינסופי של העיר הזו , סוד אדירוּתה התמיד - נוכחת : העובדה שאין סיכוי שיפגוש שם באותו בן אדם פעמיים . 
העיר הגדולה מספקת זרם מתמיד , קבוע ורחב של בני אדם החולפים על פניך , באותה מידה שאתה חולף על פניהם , כאשר אתה מכיר בכך שלעולם לא תדע את שמם , לעולם לא תדע מה קרה בחייהם , מה היו החמצותיהם הגדולות , האם האהבה האחת שהיתה יכולה להיות להם באמת התממשה - ושאותה אי - ידיעה נכונה גם לגביהם עליך . 
ובכן , כך הרגשתי היום בשעה שש לפנות ערב , כאשר עליתי במדרגות אל עבר רציפי תחנת הרכבת המכונה בפי העם " תלאביבוניברסיטה " . 
כל כך לבד . 
כל כך בלתי מוכר . 
כל כך רוצה שתתממש האהבה האפשרית האחת . 
המעניין הוא , שהדבר יכול לקרות . 
אם תביני ש ... 
.. 
. 
את חשובה עכשיו . 
שחורת - שיער אחרת היתה חשובה בעבר , ואת חשובה כיום . 
את הדבר היחיד החשוב כעת בעולם כולו . 
והיה ומישהו בא , אל תסתובב , כי זה תמיד יכול להיות זה שידליק לך את הלב , יפרוק את הכאב בשלווה . 
אז , שחורת השיער , באנחה קלה , הנה אני אומר שלום אחרון לך . 
את זוכרת , אולי , שבמלחמה כתבתי לך מייל , עם רקע לבן , לא עם הרקע האמיתי שלי , ללא חתימתי . 
הוא נכתב ממחשב אחר לגמרי מכל מה שהיתי יכול לצפות לו רק חודש אחד לפני כן . 
הודעתי באותו מייל שאני לא מפחד . 
באותו רגע חשבתי בעיקר על הרקטות . 
למעשה , לא היתה לי כל סיבה הגיונית לפחד מהן ; הן נמצאתי עמוק במעבה האדמה , בעיר הזו שבה את גרה ושאני התחלתי כל כך לאהוב ; לא , לא הרקטות הן שאיימו עליי . 
אהבתי אותך בגלל המדור שלך וכל הדברים המדהימים שהוא עושה . 
אהבתי אותך כי את יודעת לתכנת . 
אהבתי אותך כי המוזיקה שאת אוהבת היא מה שהיא . 
אהבתי אותך בגלל הגישה הכה נפלאה שלך לנושא הקרוי " סקס " . 
אהבתי אותך כי היית התל אביבית עם ה - iPod והלאפטופ . 
את יודעת , אנו חיים בזמנים מעניינים , כמאמר " הקללה הסינית " ההיא ; הגורל , בדרכיו הנסתרות , החליט לזמן את שנינו דווקא לעוצבה הזו , דווקא בזמנים הללו . 
אכן , התמזל מזלנו ( ? ) . ואם כבר עוסקים בשכגון דא : אם עדיין לא גילית את מהות " המקור הכחול " , אז שאלוהים יהיה איתך . 
הרבה דברים שקרו לי בשנה האחרונה עברו ונגמרו , חלפו עם הרוח . 
אני לא מאוהב בך יותר . 
אני כן מתחיל להבין שהעתיד שלי לפניי ולא מאחוריי . 
בכל מקרה , את בן אדם מדהים ואשמור לך פינה חמה אי שם בלב . 
אני מאחל לך רק כל טוב . 
את יודעת , יהיה זה אך מעניין , אם המקצוע שאותו תתחילי ללמוד יהיה משפטים . 
משעשע לחשוב מה יקרה , אם בעוד שמונה שנים ניפגש משני צדי המתרס בהתדיינות כלשהי ; מה שבטוח הוא שבבית המשפט , באותו יום , יהיה חם . 
זה ספר טוב באמת . 
הטוויסט המדהים בעלילה לקראת הסוף תפס אפילו אותי לא מוכן , והזכיר לי שוב למה אני אוהב את ספריו של גרישם . 
דרך אגב , אם אני היתי מושבע במשפט הזה , ההחלטה שאני היתי מצביע בעדה היתה דווקא המפתיעה מבין השתיים . 
כבר התחלתי לקרוא את " הפירמה " . 
