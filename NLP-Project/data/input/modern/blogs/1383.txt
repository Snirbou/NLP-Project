אני תוהה אם אתה רואה אותם , את החתכים . 
בשעה שאתה נוגע בי , מנשק אותי , רוצה אותי . 
אבל מעולם לא הערת עליהם דבר . 
אני תוהה אם אי פעם שמת לב אליהם , כי אתה היחיד שאי פעם חשפתי אותם בפניו - גם אם לא אמרתי לך על כך . 
אתה מבין , השאיפה שלי היא שאיש לא יידע כלל שהם קיימים . 
אבל אתה - אתה כל כך קרוב אליי , כשאתה מדבר , כשאתה שותק . 
כשאין דבר שמפקיד ביננו , גם לא נשימה , שאחרי שאתה יוצא מן החדר , ומבטיח שזו הפעם האחרונה , והמחשבות שלי פנויות לשיחזורים חוזרים ונשנים על מה שהיה - האם עשיתי משהו לא נכון ? 
האם לא טיפחתי מספיק את השמירה , ונתתי לחומה להסדק ? 
ומעל לכל זה - האם אתה שמת לב . 
אז אני יושבת שעות , ובוהה לתוך הכלום , שבתוכו נמצא אתה , ורק מנסה להבין , ולתהות , האם זו באמת הפעם האחרונה ? 
ואולי שוב לא שמת לב אליהם , אל החתכים , ותפר את הבטחתך בלהט של הרגע , ואני אאבד את עצמי - ושוב הם עלולים להיחשף בפניך , כי אני כבר לא אשים לב , ולא הערת דבר . 
ואולי הפעם כבר כן תשים לב אליהם , והם יפרידו ביננו במסך אדום כוזב , ואתה תגיד משהו מתוך מחוייבות , ואני אנסה להסתיר , ולהתנצל , מבלי להבין שזה לא מה שאני רוצה לעשות . 
ואז , אולי , זו תהיה באמת הפעם האחרונה , והחתכים לא יעמיקו יותר , ואני אשב שעות ואחשוב מה עשיתי לא נכון ומדוע זה ככה , והאם תחזור למרות שהבטחתך . 
שעות , וימים , וחודשים , ואתה תקיים את הבטחתך , ואני אאבד את עצמי שוב , לתוך הכלום . 
עריכה : אל תבין אותי לא נכון . 
