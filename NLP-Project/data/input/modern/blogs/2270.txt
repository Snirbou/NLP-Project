לא הספקתי להיפרד , אבל אני עדיין זוכרת את הנשיקה ההיא על הלחי , את השיחות במטבח בזמן שסבתא מכינה לי בבוקר יום שבת ארוחת בוקר וסבא מסתכל עליי אוכלת . 
הוא לא היה מסוג האנשים שמדברים הרבה , הוא דיבר מעט , אבל אמר המון . 
אני מסתכלת על תמונות שלו ונזכרת .. 
. 
ואלוהים , כמה שזה קשה . 
עריכה 2 : ההלוויה הייתה קשה מנשוא . 
בכיתי המון ; כשסחבו אותו אל הקבר , כשאמרתי את ההספד וכמעט נחנקתי מדמעות , ובעיקר כשכיסו אותו בחול ונאלצתי לומר שלום סופית . 
זה היה השיא . 
ראיתי את דודה שלי , שכבר זקנה ולא זוכרת אותי . 
התחבקנו ובכינו והיא מלמלה מילים בשפה שלא הבנתי , אבל מבפנים הבנתי כל מילה . 
אני בכלל לא בטוחה שהיא זוכרת מי אני כי הזיכרון שלה שואף לאפס , אבל באותו הרגע החיבוק שייחד אותנו הספיק לי . 
היה כ"כ משחרר לבכות ולהוציא את כל הגעגועים והתסכול החוצה , אבל עכשיו אני מרגישה חרא . 
פשוט חרא . 
ואין לי כוח לבכות יותר . 
בבית הספר היה זוועה , ידעתי שלא הייתי צריכה לבוא . 
כשהייתי בבית שלו ושל סבתא ונכנסתי לחדר שלו , ראיתי את כל הספרים ואת המשקפיים שלו ונעלי הבית ואת הנעליים שאותן הוא נעל כשבא אלינו בשישי , מונחות ליד הכורסא . 
הכורסא שלו , שמתוך הרגל התיישבתי עליה אבל מיד קמתי כשקלטתי שאני יושבת בכורסא ש - ל - ו . 
רק הוא ישב שם . 
ראיתי את תעודת הזהות שלו ואת הגביע שקיבל כשיצא לגמלאות מהרפואה . 
סבא שלי , שהציל חיים ולא יכלו להציל אותו . 
הכנסנו את כל הפרחים לחדר שלו כי בשבעה אסור שיהיו דברים משמחים כמו פרחים . 
אבא אמר שהפרחים שם כמו לכבודו , ושוב התחלתי לבכות . 
לא עמדתי בזה . 
הבגדים היו מסודרים בסדר מופתי וכל התרופות היו בקופסא שלהן , מחכות לו . 
כמו שאני חיכיתי שיקום מהבור העמוק ההוא וישתיק את הרב ואת התפילות שלו ויגיד , 'רגע, אני חי , אל תכסו אותי בחול . 
' העיניים שורפות לי והלב כואב . 
ואני עצובה ומתגעגעת ואוהבת ומתגעגעת . 
וזה מעגל בלתי נפסק . 
סבא , אני יודעת שאתה שומר עלינו מלמעלה . 
שיר שהמנגינה שלו עושה לי כ"כ הרבה מצברוח : Mardy Bum - Arctic Monkeys [ בריטים זה סקס ] מייט . 
[ בלי שאלות , טוב ? 
] 
