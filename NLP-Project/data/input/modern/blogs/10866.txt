יש לי הרבה מה לספר ובכל זאת אינני יודעת איך לכתוב את הפוסט הזה . 
היום יום הולדתה של לירון . 
ישנתי אצלה אתמול והיום בבוקר ( או יותר לכיוון הצהריים ) הלכנו לים . 
היה ממש נפלא . 
ארוחת בוקר מאוחרת בבית קפה , טיול רגלי לים , הליכה במים , פיסול בת ים בחול והרבה דיבורים . 
היה נעים , היה רגוע , היה מחויך . 
כל כך נהניתי , כל כך הייתי צריכה את ההפוגה הזו מהחיים , מהבית , ממה שממלא בד"כ את השעות שלי . 
אני מתגעגעת לכיף של לישון עם מישהו , להרדם עם מישהו . 
אני מתגעגעת לנשיקות . 
כנראה שדי ברור מה אני צריכה עכשיו . 
( : אני חושבת שיש 3 ימים בשנה שבהם אני מסתכלת סביבי , בודקת מה היה איתי בשנים שעברו ותוהה מה יהיה הלאה : יום כיפור , העצרת השנתית לזכר רצח רבין , ויום ההולדת שלי . 
שנה שעברה - ערב יום כיפור בצהריים נעה היתה אצלי , תחילת הקשר הרומנטי שלנו פחות או יותר . 
בערב הייתי עם כמה חברות מהכיתה , היה נחמד למרות שכבר עם אף אחת מהן לא היה קשר מי יודע מה חזק . 
יום למחרת נעה ועוד מישהי מהלהקה באו לאסוף אותי והלכנו לבית של מישהי נוספת מהלהקה . 
היה ממש נחמד . 
שנה לפי כן - ערב יום כיפור הסתובבתי עם כמה חברות מהכיתה , בשנה ההיא עוד הייתי יותר קרובה אליהן . 
היה ממש כיף . 
אח"כ עוד קפצתי לשבת קצת עם הילה . 
לפני שלוש שנים - הסתובבתי עם אותן חברות פחות או יותר ועם תמר , היה ממש יום כיפור כיפי . 
הייתי בסמסים עם הילה , הייתי מאוהבת בה בטירוף בתקופה ההיא ובסוף הערב היה קטע מבאס איתה . 
בגלל השנתיים האלה יום כיפור מתקשר לי אל הילה . 
והשנה ? 
עם החברות מבית ספר לא החלפתי מילה . 
ראיתי קבוצה אחרת של בנות שהיו איתי בשכבה , החלפתי איתן כמה מילים . 
אחת היתה חברה טובה שלי ואנחנו עוד שומרות על קשר אינטרנטי , היה כיף לראות אותה . 
נעה כבר הספיקה לצאת מהתמונה , קיוויתי וחששתי להתקל בה ברחובות אבל זה לא קרה . 
באמצע הלילה כשחזרתי הביתה כמעט התקשרתי אליה , רק בשביל להגיד שהתבלבלתי והתכוונתי להתקשר למישהו אחר , אבל הגעתי למסקנה שזה פתאטי ושאין לי כוח לשטויות האלה וירדתי מהרעיון . 
את הילה ראיתי השנה , היה לזה טעם חמוץ - מריר עם נגיעות של מתיקות . 
מצחיק איך בזמן האחרון כשאנחנו עם החבורה של הדר היא אומרת מדי פעם על איך שאני מבינה אותה כי אני מכירה אותה הרבה זמן , ואתמול כשהיינו אצלה בבית הדר רצתה להתבונן באלבום תמונות ושאלה אם אני מכירה את האנשים שם אז הילה אמרה , " בטח , גליה מכירה את כולם . 
" אני חייבת להודות שיש בזה משהו נעים , לדעת שיש מישהו שהוא ברקע ושיש איתו עבר משותף . 
והפעם גם עמית נטלה חלק , שהיה הטוב ביותר , אני חושבת , ביום הכיפור הזה . 
לירון גרה רחוק מדי בשביל להכלל בתמונה היומכיפורית הזו . 
נראה מה יהיה שנה הבאה . 
הכנתי עכשיו ברכת יומולדת ללירון . 
משהו קיטשי לחלוטין , פרפרים ונוצות סגולות ונצנצים .... 
... 
.. 
. 
כל השולחן שלי מלא נצנצים והידיים שלי מכוסות בהם ... 
.. 
. 
זה כל כך מדהים הידיים שלי נוצצות במן זוהר ורוד - סגול וזהוב - ירקרק שכזה ... 
.. 
. 
כן , זה מסוג הדברים שמשרים עליי נחת . 
הברכה עצמה יצאה חמודה , פחות יפה ממה שקיוויתי , אבל נצנצים זה דבר שקשה לשלוט עליהם והם מתפזרים די בחופשיות . 
לא נורא , היא תעריך את המאמץ . 
אתמול באמצע הלילה כתבתי פוסט שנמחק , מטריד , אבל כל בלוגר כבר רגיל לסיפור הזה . 
אחד הדברים שכתבתי היה על מה שהיה לי כל כך נעים בערב ההוא עם הילה . 
היתה איזושהי חופשיות בתחום המגע איתה . 
זה בעיקר בא ממנה , מן הסתם , אבל גם אני הרגשתי יותר חופשיה מבעבר ( מן הסתם . 
) זה לא היה מגע מיני או משהו כזה , בלי לחץ , רק בשביל הכיף . 
זו תחושת קרבה מסוג נורא נחמד , מן תחושת חמימות בלי שום מחויבות ובלי שום משמעות שהיא מעבר לרגע הזה . 
אני צריכה את זה יותר . 
אחרי הכל , אני בנאדם שאוהב להיות בחברת אנשים שהם טאצ'י טאצ' , ואני אוהבת חיבוקים ואוהבת להרגיש שמישהו שאני אוהבת בדרך זו או אחרת קרוב אליי . 
הבעיה שאני לא יודעת ליזום ושיש מעט מאוד אנשים שזה מתאים איתם , או מרגיש מתאים . 
לא ניצלתי את יום כיפור היטב . 
השעתיים שהעברתי עם עמית היו מאוד נעימות . 
ממש ברוח יום כיפור . 
קצת לשבת על איזה גשר ולדבר , קצת להסתובב , קצת צחוקים . 
חזרתי הביתה במצברוח טוב . 
הזמן עם הילה היה ברובו מעפן , יותר מדי בלגאן ואנשים אחרים ופחות מדי צומי . 
אני חושבת שאני צריכה לעשות ממנה הפסקה או לפחות לא ליזום בעצמי שום מפגש איתה . 
לקרוא לא קראתי , אני מקווה שיצא לי לחזור לקרוא בלי קשר ליום כיפור . 
אני אלך לשטוף את עצמי מהנצנצים . 
