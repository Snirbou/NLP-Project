מפיה של דמות בדויה בתוכי : זוכר אני את ימי הבדידות . 
מטוס סילון ריחף מעל שנינו . 
ואנו יחדיו בעיירה מרוחקת . 
מבט כה צלול בעיניך המלאות חמלה . 
נוגות עד לכדי טעמם המר של פירות הבוסר . 
ואת , מושיטה לי ידך . 
רוצה להגן , אך זקוקה בעצמך להגנה כה הדוקה . 
עזה היא תשוקתי להיות נוכח לצדך . 
למלא את כל אשר נפער בלבך . 
לו רק יכולתי , להחזיר את האתמול , ולעולם לא להגיע אל המחר . 
רק בכדי שלא ייווצר אותו החור מלכתחילה . 
לקחתך עמי אל מרומי האושר . 
לא נכיר אדם מלבדנו , וכך , לא יהיה צורך להפגע . 
אם תמותי את , איתך אמות . 
ואם אמות אני , או אז תמותי איתי . 
עוד מילדות , נהגנו לרוץ בשדרה . 
היית נעצרת לפתע ובוחרת מן הפרחים שנשרו אל הקרקע משורות העצים שבצידי שביל העפר . 
ואני צופה בך מהצד . 
קטנה כל כך , ורגישות כה גבוהה . 
בן 7 הייתי , את בת 3 . 
שמלתך הלבנה מתנופפת מאחור , ברוח הערבית , וסרט קטיפה כרוך סביב מותניך . 
רגליך מכופפות , ואת בוחנת כל פרח . 
נוהה אחר זה שייראה סימן חיים . 
וכן היית את מלאת חיים . 
תמיד לחיים סמוקות , ושפתיים בורקות . 
מתרוצצת בתאווה אל מחוזות חפצך . 
מהנה להנה . 
רצה כנגד כיוון הרוח , בכדי לחוש בה בכל איבר מגופך . 
ידעתי אז . 
שיעודי הוא לאהוב אותך לנצח . 
היום אנו עומדים זה לצד זו , על אותו המזח שנהגנו לבקר תכופות בימי הקיץ . 
את עוצמת עיניים , והבעת כאב נסוכה על פניך . 
בודאי מעדכנת את הרגש בתמונות הקשות שצברו מחשבותייך . 
עיבל , שאך לפני שנתיים זכה לראות את אור העולם , מצא עצמו מוקף בלהבות . 
האב בעבודה , אמך עזבה את הבית עם סל הקניות . 
ואת , שמחת לקראתי . 
ביקשת שאשמור בסוד על שעזבת את הבית ואת אחיך הפעוט . 
" מרחק קצר מהבית . 
מפה נוכל לראות אם מישהו מתקרב . 
שנתו חזקה מכדי שיתעורר בדקות הקרובות " . 
אך כשחזרנו הופתענו לגלות את הבערה מכלה את חדרי המגורים . 
תוך דקות ספורות כל בית העץ בער . 
נתקפנו אימה והבהלנו את כל אותם מעט אנשים שהיו בקרבת האזור . 
אני זוכר היטב את ריצת אמך . 
ריצת ספרינג אינסטנקטיבית והבעותיה כשל מי שעומד לאבד את חייו . 
את עמדת בצד . 
מבטך קפוא . 
היא רצה הישר אל תוך הלהבות . 
כנראה מתוך מחשבה שאולי עוד תספיק להציל את בנה . 
או שאולי לא הייתה בה מחשבה כלשהי . 
הרי שאינסטינקטים מונעים ממקום לא מחושב . 
שניהם לא שבו עוד אל החיים . 
אני מניח שזה היה ביש מזל גדול . 
ואולי לא תצליחי להתעורר ממנו לעולם . 
כנראה שטוב לך היכן שאת , בעולם לא מחובר שבו את נוכחת כיום . 
מנותקת מכל מציאות . 
מרוחקת . 
נערה שוממה . 
אחרת היית נותנת לי אות , שאת מסוגלת להמשיך . 
אך אל דאגה , יקירה . 
אני איתך בעולמך . 
ואם אמות אני , או אז תמותי איתי . 
לעולם לא אשאירך לבדך . 
הנחת היסוד מובילה אותנו למקום שאין בו ויתור מתקני השעשועים מנחים את דרכנו אל השלילי שאין אנו מייחסים לו , אלא מטוב הלב של יריבנו . 
היש בעיניו ? 
כה אמר לבבי . 
זוכר את ימי החופש , ילדותך הייתה שם . 
בכל אשר כף ידך נגעה , אבדת את תפיסתך . 
שאלותיך אל החיים היו מופנות אל עצמך , והכעס העצמי לא הרפה , אך סביר ששכן אי שם תחת הרבדים הפחות ברורים . 
שואלת אני את עצמי , האם יש עוד טעם , לחזור על שאלתי . 
אם הרי אמצא לה תשובה . 
או שמא תמצאני בעצמה , תחת העפר . 
תוכל לשיר שיר אהבה , אולם אם איננה האהבה בתוכך , שיקרת לעולם . 
בשקר הזה , נסה ללכת בקו רצוף כשידיך מורמות אל על . 
לפי הקצב , נגן בכפות ידיך המתנדנדות . 
כך צפית שירגיש עכבר ? 
מפוחד , בהול . 
שטותי , מגוחך , חי את עולמו בשלו . 
ואם יקראוך שוטה מה אז יעמוד בדרכך ? 
