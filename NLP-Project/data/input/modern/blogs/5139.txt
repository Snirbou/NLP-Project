נדודי שינה , מוצאת את עצמי בעבודה לפני 7 בבוקר , לחוצה להספיק הכל . 
כמה מילים ממני אליך לא לכל אחת במשרד אני דואגת שיפרגנו אני חושבת שלך במיוחד מגיע המון פרגון למרות שאני בשתי מחלקות שונות , אני חושבת שאת ילדה / אישה מקסימה הנועם שבך , החיוך בבוקר , מחזיר את החשק לבוא למשרד . 
למרות שמדי פעם אמרתי לך בעל פה את הדברים , לטעמי יש מקום לכתוב , כדי שזה גם יראה ולא רק ישמע . 
רציתי להגיד לך תודה על זה שאתה מעסיק 2 נשים מופלאות , שהיקף העבודה שלי איתן מהווה כ 95 % מהעבודה מול המשרד . 
הראשונה , דפנה , שיעילותה מדהימה והמהירות שבה היא השתלטה על העבודה גרמו לי להסדרת העבודה בצורה יוצאת דופן וכל זה נעשה בשקט ובנועם , למרות שלעיתים אני עצמי מעצבן לא מעט . 
דפנה , תודה רבה על תרומתך . 
חברתנו צועדת קדימה וזה ניתן אך ורק בזכותכן/ם . 
שבוע טוב . 
שלום , מחלקת X הינה מחלקה שהעובד בה חייב להיות רציני , אחראי , מסודר - בקיצור ראש גדול . 
כשעבדתי מול מ' הייתי מאוד מרוצה , היו בה את כל התכונות שצריך בשביל התפקיד , העבודה זרמה ולא היו תקלות . 
כשהיא הודיעה שהיא עוזבת חששתי שלא תצליח להכניס עובדת חדשה לנעליים הגדולות שלה . 
אני מלא קנאה ( ברוח טובה ) איך יש לך היכולת והמזל להגיע למחליפה שאתה צריך ורוצה . 
דפנה הגיעה להחליף את מ' בשקט וללא רושם היא נכנסה לתפקיד . 
העבודה מבוצעת באופן המקצועי ביותר , ברצינות גמורה , בסדר מופתי , ברצון לעזור ולסייע ככל האפשר וכל זאת תמיד עם חיוך . 
אני רואה חובה וזכות גדולה לשתף אותך במה שאני מרגיש . 
אני שמח בשבילך וגם בשבילי שדפנה היא חלק ממשפחת Y . 
למעט המכתב הראשון , שאר המכתבים נשלחו אלי מהמנכ"ל עם העתקים לכל העובדים . 
למה הגברת מוטיבציה מלווה אצלי בנדודי שינה ? 
האח , הידד ! 
סוף השבוע שלי יתחיל תוך זמן קצר ... 
.. 
. 
השבוע עבר מהר במיוחד - עם העומס בעבודה והעיסוקים שמצאתי לעצמי כמעט בכל ערב . 
לפעמים אני לא יודעת אם התחושה שהשבוע " נזל " לי בין האצבעות טוב או רע ... 
.. 
. 
זה היה השבוע ש ... 
.. 
. 
חשבון הבנק שלי היה ביתרת זכות של 5 ספרות . 
ירדתי עוד 1.3 קילו במשקל . 
היה יום שקמתי ביקיצה טבעית בסביבות 5:00 בבוקר ובשעה 06:30 החתמתי כרטיס בעבודה . 
עשיתי ספורט כמעט כל יום . 
קיבלתי 2 מכתבי תודה בעבודה . 
קניתי 6 ספרים . 
גיליתי שבשקית של סוכריות קופצות יש רק 5.5 קלוריות . 
מפחיד למרות שאנחנו באותו גובה ואני שוקלת יותר , ברור לי שפיזיולוגית הוא הרבה יותר חזק ממני . 
לא הבנתי מה פשר המסוקים שחגו מעל הבית שלי אתמול ולמה יש עשרות ניידות משטרה שעוברות ברחובות העיר , חשבתי שאולי יש איזשהו תרגיל של המשטרה . 
מפחיד אותי שהחלאה הזה מסתובב חופשי ויכול בכל רגע נתון לתקוף אישה ברחבי העיר . 
הגנה עצמית בסיסית במקרה שנתקלים בתוקף היא תחילה לזרוק עליו חפץ כלשהו לאזור העיניים , מה שיגרום לו להרים את הידיים למעלה , אחר כך לבעוט בחוזקה באזור המפשעה ואז לברוח במהירות האפשרית . 
התיאוריה פשוטה , המציאות לא ואני מאוד מקוה לא להיות בסיטואציה שתבחן את הידע התיאורטי . 
תקופה שכזו ... 
.. 
. 
ככל שיש לי יותר זמן פנוי , אני חושבת יותר ומנסה לנתח דברים שקרו . 
הבעיה היא שזה גורם לי לפקפק בהחלטות שקיבלתי בעבר הלא רחוק ולחשוב שוב על מקרים מסוימים - האם הגבתי בצורה נכונה או שבדיעבד הייתי צריכה להגיב אחרת ? 
האם הטלתי אשמה על אדם שני מבלי לקחת בחשבון את אשמתי שלי ? 
והכי חשוב - האם יש לי " מוסר כפול " במקרים מסוימים ? 
יכול להיות שאני לא שלמה עם תכונות מסוימות שלי וברגע שאני רואה אותן אצל אחרים זה גורם לי לרצות להתנער מהם ? 
מהי חברות ? 
האם זה מספר הפעמים שבהם השלמתם ? 
יש משהו בפרומו הזה של ערוץ 3 שגורם לי להעצר ולחשוב . 
השבוע כשנפגשתי עם יעל , אמרתי לה שבימים האחרונים אני חושבת מחדש על כל מה שהיה עם שלי ושיחד עם זה שנפגעתי ממנה , אולי זה לא היה צעד חכם לנתק איתה את הקשר . 
ניסיתי לרגע להוציא את מיקי מהמשוואה ולחשוב איך הייתי מגיבה והאם הייתי עדיין חברה של שלי אם היא לא היתה נמצאת באמצע ומסכסכת . 
רוב הסיכויים הם שעדיין היינו חברות . 
התרעמתי על זה שהיא לא מקבלת אותי ואת חילוקי הדעות שלנו בנושאים מסוימים , אבל כן דיברתי איתה על אותם נושאים " בעייתיים " ובכך תרמתי במובן מסוים לאותו קונפליקט . 
זה לא מצדיק את התגובה שלה ואני חושבת שהיא התנהגה בצורה לא חברית לא רק במקרה הזה , אלא במקרים נוספים . 
יכלתי לסלוח , אני עדיין יכולה , השאלה היא אם אני רוצה . 
השבוע סיפרתי את כל הסיפור לאחד מהשותפים שלי , שהזדעזע לשמוע את אותם דברים ואמר לי שהוא במקומי היה מנתק קשר גם עם שלי וגם עם מיקי . 
ככל שאני חושבת על הסיפור יותר , אני יותר מבולבלת ולא בטוחה מה כדאי לי לעשות . 
משהו קטן וטוב השבוע גיליתי שלא צריך לטוס עד בלגיה ( מה שעשיתי בעבר ) כדי לאכול שוקולד בלגי משובח . 
חנות השוקולד " ולנטינו " ברחוב אבן גבירול מספקת את הסחורה . 
בחרתי לי 6 פרלינים - אחד לכל יום ובכל ערב מצאתי את עצמי מתענגת מחדש ... 
.. 
. 
מומלץ ! 
שבת , שעת לפני צהרים מסוק חג מעל הבית שלי וניידת משטרה עוברת ברחוב ליד . 
עוד 40 דקות ענת תבוא לאסוף אותי לארוחת צהרים . 
יוני טס מטעם העבודה לארצות הברית , כך שאני צפויה לראות אותה יותר בזמן הקרוב . 
יהיה טעים ונעים ... 
.. 
. 
לפעמים אני מוצאת את עצמי חושבת " מה אני עושה " ? 
ולא מוצאת את התשובה . 
ניקיון אחרי שניקיתי את הבית , עשיתי כביסה ושטפתי כלים , החלטתי שהגיע הזמן לעשות ניקיון נוסף - במחשבות . 
אם הצלחתי לנקות את הדם שלי בצורה מוצלחת כל כך ( כך העידה בדיקת הדם הרביעית והאחרונה לשנת 2006 שיצאה כל כך יפה שאני שוקלת למסגר אותה ולתלות על הקיר ) , אז אולי אני אמצא גם את הדרך לנקות את המחשבות שלי . 
שמתי ברקע צ'ייקובסקי והחלטתי לשחרר אותן - את כל המחשבות שיושבות לי בראש . 
פינת הביזאר היה רצף של מעשים ודברים שמיקי אמרה אתמול שגרמו לי להרים גבה או שתיים . 
זה התחיל מזה ששלי התקשרה אליה בזמן שהיינו ברכב של מיקי ואחרי שהיא שאלה אותה שאלה , מיקי ניתקה לה את הטלפון בפרצוף , בתואנה שהשאלה מעצבנת אותה . 
לא עברה חצי דקה ושלי התקשרה שוב . 
מיקי ענתה לה בשיא הנחמדות שהשיחה נותקה כי הטלפון נפל לה ... 
.. 
. 
מאוחר יותר , אחרי שנתקלנו ברוני ( שעבדה איתי במקום העבודה הקודם ) היא אמרה " היא יפה מדי כדי להיות חברה שלה " . 
לא הבנתי ולא ביקשתי הבהרות ... 
.. 
. 
יכול להיות שהיא חושבת שאני כונפה ? 
? 
ולקינוח - ראינו את מיה דגן נכנסת לבית קפה שבתוכו ישבה עדי אשכנזי . 
" איזה מקסימות , איך הייתי רוצה להיות חברה שלהן " היא אמרה בהתלהבות . 
" נולדתי יהודי , אחר כך המרתי את דתי לנרקסיזם " " סקופ " - סרטו החדש של וודי אלן שנון ומצחיק , למרות שבדיעבד הייתי מחכה שהוא ייצא ב - DVD ולא רואה אותו בקולנוע . 
העברתי ערב נחמד עם מיטל . 
בישלתי לנו ארוחה ואחר כך הלכנו לסרט . 
בדרך חזרה הביתה היא אמרה שהיא חושדת שבעלה קנה לה כרטיס טיסה לניו יורק לכריסמס . 
התחרפנתי . 
גיסתה גרה במרכז מנהטן ובהנחה שבעלה נשאר עם הילד בבית , אני מוזמנת להצטרף אליה . 
כל מה שיעלה לי זה כרטיס טיסה . 
זה אחד מהחלומות שלי ... 
.. 
. 
לראות את ניו יורק בתקופה הזו של השנה ואני מרגישה שאני צריכה חופש . 
הבעיה היא שזה עניין של לפחות 5000 ש"ח ונכון שהחובות שלי לבנק עומדים להסתיים ואני יכולה לפרוס את התשלומים של כרטיס הטיסה , אבל אני צריכה להחזיר להורים שלי 3000 ש"ח שהייתי אמורה להחזיר לפני 3 חודשים , בזמן שהייתי אמורה לקבל משכורת 13 מהעבודה הקודמת ... 
.. 
. 
אני כל כך רוצה לנסוע איתה ( בהנחה שבאמת זו המתנה שהיא תקבל ממנו ) ומקווה שיקרה איזה נס ופתאום אני אזכה בכמה אלפי שקלים , שיאפשרו לי לעלות על טיסה לניו יורק ... 
.. 
. 
חברויות שעתיים שיחה עם טל . 
בשבועות אחרונים לא יוצא לנו להיפגש או לדבר . 
היא עסוקה מעל הראש עם התינוק והעבודה , כך שגם כשאנחנו מוצאות זמן לדבר , לרוב זה מופסק אחרי דקות ספורות . 
הפעם בעלה לקח את התינוק והלך לבקר את ההורים שלו , אז קיבלתי 100 % ממנה . 
סגרתי את הטלפון עם הרגשת הקלה מצד אחד , אבל מצד שני מלאה במחשבות חדשות על שינויים בחברויות ועד כמה התחום הזה לא יציב . 
המסקנה העיקרית שקיבלתי בעקבות אותה שיחה היתה לנסות יותר לקבל ופחות לשפוט את הסביבה שלי . 
בנוסף למסקנת הביניים - לחפש איך אני מתחברת לאנשים , במקום לתת משקל לחסרונות שלהם . 
לרגע עלתה לי מחשבה לדבר עם שלי ולספר לה את כל האמת על מה שהיה . 
הבעיה היא שזה יגרום לניתוק עם מיקי . 
אני לא בטוחה אם זה יהיה צעד חכם . 
לא ברור אם הכתיבה גורמת לי להתנקות מאותן מחשבות , או שהיא גורמת לי לשקוע בהן עוד יותר ... 
.. 
. 
