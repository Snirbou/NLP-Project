שתטפסי לגובה ותחשבי לעומק , שתלחמי על החלומות שלך , שתשאפי . 
שתגעי באושר ולא תדעי צער ומחסור , שתהיי חזקה ותתמודדי עם כל המכשולים , שתתבגרי . 
שתקבלי את מה שאין ביכולתך לשנות ושתשני את מה שכן , שתאהבי ותהיי נאהבת , שתצליחי . 
שתאמיני בעצמך , תמיד . 
אוהבת , אני ( מוקדש במיוחד לזאת שצריכה להאמין בעצמה יותר ) החיים לא באים עם ספר הדרכה . 
לא מלמדים אותנו איך להגיד שלום , תודה ומה נשמע . 
אף אחד לא אומר לנו איך להתחבק וכמה , מתי צריך לתת נשיקה על הלחי ומתי שתיים . 
אף אחד לא יכול להבטיח לנו שאנחנו לא מדי תוקפניים או לחליפין מרוחקים וביישנים מדי . 
אף אחד לא יודע להסביר מתי צריך להתעקש להיות אנחנו ומתי מותר להסחף ולאמץ התנהגויות של אנשים אחרים . 
ואיך בכלל אפשר לדעת ? 
הרי כל בנאדם מגיב אחרת למגע , למילים . 
לכל אחד מאיתנו יש דרישות שונות ורצונות אחרים . 
ואיך יודעים מתי מישהו מחבב אותך באמת , ומתי אתה מתנהג " כמו שאתה אמור " ? 
אף אחד לא הכין אותנו לזה שיש אנשים שפשוט יש להם כריזמה טבועה בהם , אנשים כאלה שכל העולם נדבק אליהם ואוהב אותם מבלי לדעת מדוע . 
ויש אנשים , שיכולים להיות מקסימים לא פחות , אבל אין להם את אותם הכישורים החברתיים . 
ואם אנחנו שייכים לסוג השני , כל מה שנותר לנו לקוות הוא שהאנשים שמחפשים את קרבתינו יסכימו לחכות לנו , ולא ירתעו אחרי שנעשה ג'סטה או שתיים שלא תואמות את ספר החוקים שלהם . 
כבר מצאתי מיליון טכניקות לאיך אפשר לסחוט ממשחת השיניים שלי עוד טיפה כשהיא כבר כמעט נגמרת , אבל עכשיו אני סוף סוף לומדת גם איך לא להתעצל ולהשיג לעצמי משחה חדשה . 
הכל כל - כך שונה , היחס שלהם פיתאום מלטפים , מחבקים , מפריחים נשיקות אני החברה הכי טובה שלהם וזה גורם לי להרגיש מרוקנת מעצמי אבל גם הרבה יותר שלמה . 
ואפילו עם הקטנה שלי , הקטנה והמתוקה שלי , אפילו איתה זה הכל אחרת ואני לא מצליחה להבין מה השתנה . 
