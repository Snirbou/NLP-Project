לפעמים יש שירים שנופלים למקומות הכי מדויקים ובא לי לחבק את העולם ולהגיד לו שאני מבינה ושזה בסדר ושהנה , הדברים היפים יוצאים החוצה אז יש עוד תקווה . 
אבל אני נשארת עם זרועות פתוחות כי אי אפשר לחבק את העולם וברגעים האלה אין גם אף אחד אחר לחבק בצורה המסוימת הזו . 
לפעמים אני מפחידה את עצמי בצורך שלי להתנער מכולם ולהשאר לבד עם הדיוק שלי . 
היה אפשר לצפות שמישהו אחר יגיד לי את זה באצבע מאשימה וטון מאיים , שאם לא אזהר עוד אשאר לבד עם הדרישות המוגזמות שלי לדיוק . 
נו , כרגיל הוצאתי למי שזה לא יהיה את המלים מהפה . 
כשנופל לך האסימון ואת מבינה שבשלב ההוא היתה לך הזכות המלאה לחלום בלי להתחשב במציאות , הרצון הכי גדול הוא לחזור אחורה ולשנות את הנקודה ההיא בה ההתבגרות התחילה , מוקדם מדי . 
פתאום את מבינה שלא צריך לדחוק במציאות , היא תגיע , הרגליים ינחתו על האדמה והכנפיים יתעייפו . 
זה לא צריך לקרות כשהחלומות טריים והכנפיים פרושות במלוא הדרן ובמלוא כושרן להמריא . 
והשאלה הגדולה היא האם אפשר לחזור להיות ילדה כשיש חלקים שכבר התבגרו כל כך ? 
כמובן שעל כל השאלות הגדולות אין תשובות טובות מספיק . 
אי אפשר לחזור אחורה בזמן , אבל אפשר לנסות לשלב . 
כן , לנסות תמיד אפשר . 
פתאום אני קולטת עד כמה בובות משועבדות ליופי של עצמן , להשתקפות של עצמן בעיניים של אחרים . 
עד שהן סודקות את החרסינה ופורעות את השיער ומתחילות לעשות פרצופים למצלמה ופוזות מוזרות בלבוש מינימלי והן מצחיקות את עצמן ומסתכלות על התמונות בעיניים שואלות , " מה , זו באמת אני שם ? 
" והן מגלות שכן , לפעמים צריך להסתכל על עצמך בעיניים שלך בלבד כדי לראות . 
( ואז הן יושבות מול הפסיכולוגיות שלהן שאומרות להן שהתמונות מלאות תשוקה . 
או אולי כמיהה בעצם . 
כמיהה למה , הן שואלות , אולי למבטים אחרים , שיכנסו לתוך הבטן הכואבת וינטרלו את הצמרמורות , שיתנו להן את הלב שלהן בחזרה , כמו לאיש הפח . 
) כבר יומיים אני בעיקר מחכה לפגישה הבאה עם ענת . 
כאילו שבאמת תבוא משם הישועה ... 
.. 
. 
לפחות אפשר להוציא שם את הכל , מכל הפינות ומכל הכיוונים , בלי לנסות להגן על אף אחד . 
לפעמים אנשים כל כך שקופים שאני נטרפת , לא סובלת את המניפולציות התמימות האלה . 
והכי מטרידה אותי הקלות הבלתי נסבלת של הניתוק , של ההתרחקות . 
מעבירים את המברשת של הטיפקס ונשאר רק פס לבן מדי . 
כמה פשוט ... 
.. 
. 
לפעמים אני מפחדת שאני באמת כזו , מנותקת מהכל , לא מסוגלת להתחבר , חסרה לי האבן הזו של הלגו שמתחברת לאחרים . 
כמה קל לא להתגעגע לאף אחד , רק לתחושה שהיתה עם כל מני היא והיא . 
שמישהו יזמין לי חללית , אני רוצה להתרחק מפה למקום שבו החוקים אחרים , שבו הווירדיות שלי תהיה טבע , שבו החלומות הם מציאות ואין אמת אחרת , עולם שבו לא צריך לאכול ואי אפשר להשמין ואפשר להחליט שהשיער שלי יהיה פתאום קצת יותר נורמלי ואני אוכל יום אחד לעשות קרחת וביום הבא להיות עם שיער עד התחת . 
אני רוצה להחליף את הסדר של השנים , אני רוצה לחיות על כמה מישורים במקביל . 
אני רוצה לצאת מהקשרי . 
אני רוצה שתהיה לי ילדה מהממת בת אחת עשרה שאוכל לתת לה את סדרת ספרי האסופית שלי ולחבק אותה אחרי שמת'יו מת , כי היא תבכה בדיוק כמוני , כשנשארתי לקרוא בהפסקה בכיתה ה' אחרי או לפני שיעור אנגלית עם המורה רחל . 
אני רוצה למות אבל להמשיך להסתכל על הכל מלמעלה , כמו שהיה אמור להיות תמיד , כמו שחשבתי שהייתי צריכה בעצם להיות המלאך השומר שלה ... 
.. 
. 
כי זה הדבר שהכי הרגשתי . 
לפעמים אני חושבת שאני רוצה לטפל באנשים אבל אני מניחה שאני פשוט צריכה להרגיש את הסיכוי להנצל גם אם הוא לא שלי , ואני רוצה להרגיש שיש פתרונות ושלפעמים אני אפילו מוצאת אותם , גם אם הם לא שלי . 
אני רוצה לדעת בדיוק מאיפה החלומות שלי באים ולמה הם מתכוונים , ואני רוצה שיהיה מישהו שיהיה אחראי עליהם ויגיד לי בדיוק מה אני אמורה לעשות איתם , כי לפעמים הם משמעותיים מדי בשביל פשוט לעזוב אותם בצד . 
המציאות מוערכת יתר על המידה . 
גם הזהירות . 
גם תפקידים . 
הרבה דברים מוערכים יתר על המידה , אבל אין לי מה לעשות איתם . 
אני רוצה שלחיים תהיה משמעות , שהכל יהיה כל כך גדול ואני אהיה כל כך קטנה , אבל רק באופן יחסי . 
אני רוצה להסתכל בעיניים פעורות על השמיים , לגמוע את החיים כמו מרק אחרי שהתקרר קצת וכבר לא שורף בלשון . 
כמו שהגעתי לשיעורים ההם בכיתה ז' עם חולצה שחורה ארוכה וקוקו גולגול מסודר והרגשתי שנפל בחלקי כזה מזל שהיא הציעה לי לבוא לשיעור של הבוגרות , וספגתי את הכל כאילו כל תנועה היא מפתח לחיים עצמם . 
היה אז מקום בטוח לגדול בו , לשאוף גבוה , להתגבר על הפחד . 
אז את ואני מתחילות להסתכסך עם הגופים . 
הראשון והשני , הכוונה . 
טכנית דווקא יש לנו את אותו הגוף , גם איתו אנחנו מסתכסכות לפעמים אבל כרגע אנחנו מנסות לשים אותו בצד . 
זאת אומרת , לשכוח , זאת אומרת , לפחות להחליט קודם כל איך לכתוב . 
בסוף מרוב הקושי להגיד " אני " וחוסר הרצון ליפול שוב ל " את " יוצא מן אנחנו טפשי שכזה . 
הייתי עוברת לגוף שלישי אבל זה יהיה פלצני מדי . 
חבל שאין איזה גוף ביניים כשהאני נהיה קשה מדי , ישיר מדי , קרוב מדי . 
אם היינו שתיים אני לא יודעת מי מאתנו הייתי עכשיו . 
אם אני הייתי זו שיושבת בפיג'מה שקצת הוכתמה מהחתכים של אתמול , מייסרת את עצמה על חוסר השליטה על מה שנכנס לפה , מחכה שמשהו יזוז כבר , או שאני הייתי זו שיודעת שביום ראשון יתחיל שבוע מתוקתק להפליא , של עבודה וסטודיו ותפקוד נורמלי ותקין לחלוטין , אחריות ומוטיבציה וכל מני שטויות כאלה שאמורות להצביע על מצב נפשי נורמלי שכזה . 
בריא שכזה . 
כמה נעים לשמוע שאני מתבזבזת ושאני לא מעריכה את עצמי מספיק ושיש לי משהו מספיק מיוחד ... 
.. 
. 
כמה נפלא ובלתי מחייב . 
ממש שווה להמשיך להתבזבז רק כדי לא להיווכח שכולם בעצם טעו ורק אני צדקתי . 
כמה נוח להשאר פוטנציאל . 
אני מתפלאה שעוד לא הוציאו על זה פטנט . 
לפחות החלומות שלי טורחים לתת לי איזושהי תחושת חיים . 
לא שיש לי מה לעשות עם זה . 
מסתבר שעלולים להתרסק אם מתפתים להאמין לחלומות טפשיים . 
אז אני מניחה שאני אעשה הפסקה מכאלה . 
אשתדל לחלום בקטן , בבטוח . 
להשאיר את החלומות הגדולים ללילה . 
לעמוד בקצה השני של האולם ולראות אותה דומעת מרוב התרגשות מהנושא שהיא עצמה מדברת עליו , להתמגנט לעיניים שלה שנהיות צלולות ונקיות יותר ויותר מהבכי , לבהות בשפתיים האדומות שלה שמדברות הכי מהלב ולחשוב איך היא יפהפיה ברגעים האלה , ממש כמו שהיא היתה בהתחלה . 
אני מניחה שגם לזה יש ערך . 
לפחות זה מונע מהלב להתנוון לחלוטין ... 
.. 
. 
החיים מחלום לחלום , מפגישה אחת עם הפסיכולוגית לבאה , מהסיכוי להנצל להתרסקות ובחזרה . 
