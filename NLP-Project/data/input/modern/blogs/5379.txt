מסתחרר לי הראש . 
מהסבל של הימים האחרונים בגלל ריב נוראי עם מקסי , בגלל שלא אכלתי ושתית מספיק כנראה . 
חזרתי רק עכשיו הביתה מהאוני ' . למדתי די הרבה עם דריה היום , היה טוב . 
היה טוב כי למדנו די הרבה , וטוב לי להיות איתה . 
זה מוזר , כי תכלס אין ביננו ממש כימיה ואני לא יכולה להיות איתה לגמרי פתוחה אבל כמו שאמרתי כבר היא בן אדם טוב שנותן לך הרגשה שהוא מקבל אותך וזה טוב כשלעצמו . 
נפתחתי אליה קצת וסיפרתי לה על מקסי ועל החיבה שלי לחסרי ניסיון אבל לא יותר מידי . 
כי היא בן אדם בריא בנפשו וזה לא מובן מאליו בשבילה שבן אדם מלא בבעיות . 
כלומר , נגיד אם אני מדברת עם החיפאי על בעיה שלי , הוא לא מתרגש מזה , כי לו יש מיליון בעיות , ולכן אפשר לספר לו ממש כמעט על כל הבעיות שלי בלי שיתפלא . 
דריה לעומת זאת אם אני מספרת על בעיה אחת שלי , נניח סיפרתי לה שאני ומקסי ' רבים המון . 
זה כבר בעיה בשבילה . 
ואני לא יכולה להגיד לה חכי חכי זה רק קצה הקרחון . 
בשבילה לריב עם החבר כל הזמן זו בעיה מספיק גדולה שתהיה היחידה . 
לא חושבת שהצלחתי להסביר את עצמי טוב , מקווה שהבנתם . 
בכל אופן , יש בזה משהו טוב שהיא בריאה בנפשה , כי זה רול - מודל בשבילי והיא חיובית ומושכת אותי קצת למעלה אולי , אבל מצד שני היא לא יכולה להזדהות איתי ואני לא יכולה להפתח אליה ממש . 
וחוץ מזה שהיא גורמת לי להרגיש רע עם עצמי , כי אני משווה את עצמי אליה ורק רואה כמה צרות שיש לי , וכמה אני רחוקה מבריאות נפשית . 
ליד החיפאי למשל אני מרגישה נורמלית . 
בכל מקרה זה היה גם טוב כי למדנו די הרבה , כמו שצריך . 
אחרי זה נסעתי לפה , וראיתי את הדירה שאולי אני עוברת אליה . 
היא אחלה דירה , עם אחלה שותפות . 
לא מושלמת אני תמיד רואה את מה שיכל להיות יותר טוב , אבל היא יותר טובה מפה , כי שם נקי , כי הבנות יותר בוגרות שם ונראה לי שאין להן חבר דביל שמשתכר . 
זה כמובן גם קצת סיכון אני לא יודעת איך יהיה אבל אני יודעת שאני פה לא מרגישה בנוח / טוב , ובגלל זה שווה לי לנסות מקום אחר . 
הן עוד ישקלו ואולי עוד כמה יבואו לראות את הדירה וכנראה שבוע הבא אקבל תשובה . 
אני אמרתי להם שאני רוצה . 
זה לא רחוק מפה ולכן לא אצטרך לשכור אוטו ואוכל פשוט עם עזרה של עוד בן אדם להעביר את כל הדברים . 
יש שם תמיד מים חמים ( פה יש דוד ) והדירה תמיד נקיה ( עושים נקיון כל שבוע והכל מסודר ) . 
אני לא יודעת אם עדיף לי לגור לבד או לגור עם שותפים . 
מצד אחד אני בדכאון ורבה הרבה עם מקסי ' ולכן במצב רוח רע , וזה לא אידאלי לגור עם שותפים . 
זה פשוט מביך וגם במצב כזה אתה לא רוצה לראות אף אחד . 
מצד שני אני חושבת שאולי זה מחזיק אותי קצת מעל המים להיות עם אנשים סביבי . 
אני חושבת שזה מסוכן לי להתבודד . 
בדירה שראיתי הן עושות דברים ביחד , הולכות לאגם הולכות למסיבות וכד' , ואני אוכל לעשות את זה איתן ואולי אולי יום אחד גם אלמד להנות מזה . 
עכשיו למשל החברות של השותפה במטבח ואני לא יכולה ממש לבשל שם ולאכול שם . 
זה נורא מרגיז . 
הן גם רעשניות ואני פשוט לא אוהבת אותה . 
אני חייבת להודות שאני בגדול לא אוהבת חבורות גדולות . 
קונסטנץ היא קצת כמו תל אביב . 
יש פה המון המון אנשים צעירים , והם אוהבים להפגש אחד עם השני בחבורות , כל פעם בדירה של מישהו אחר , ולעשות מסיבות ולשתות הרבה בירה . 
ואני לא אוהבת את זה . 
אני חושבת שגם בתל אביב לא הייתי אוהבת את זה . 
כדי שלא תחשבו שאני בן אדם לגמרי שלילי אני אגיד לכם מה אני כן אוהבת . 
אני אוהבת אנשים מבוגרים או בוגרים , אני אוהבת שיחות עמוקות על נושאים מעניינים , בד"כ 1 על 1 כי אני חושבת שקשה לנהל שיחה רצינית בקבוצה , זה גם חלק מלמה אני אוהבת את מקסי , כי הוא גם כזה . 
הוא לא אוהב קבוצות והוא מתעניין בדברים עמוקים ולא חושבת שהוא חסיד של שיחות שטחיות . 
היום הצגתי את עצמי בפני הפרופסור של המחקר שאני עובדת בו , ודי התאכזבתי . 
הוא היה מאד קצר ולעניין ולא הכי נחמד ( בשביל שנשלם לך את צריכה לעבוד אמר שלוש פעמים ) וחשבתי על זה כמה שצריך להתמודד עם מצבים שלילים בחיים . 
אין מה לעשות אני אפגוש בחיי אנשים לא נחמדים ואפילו מאד לא נחמדים . 
במיוחד עכשיו שאני כל כך חלשה זה משפיע עלי וקשה לי להתמודד עם זה . 
אני יודעת שזה חיובי , ואני צריכה למרות החוויות האלה להמשיך ולצעוד ולעשות את מה שצריך . 
ולא לקחת את זה אישית ! 
! 
אני לוקחת הכל מאד מאד אישית . 
זו אחת הבעיות הכי גדולות שלי . 
מחר יש לי ראיון לגבי עוזרת מחקר בתחום של נוירו ' אני מקווה שזה יהיה יותר טוב . 
אני מקווה שארגיש כמו בן אדם שמעריכים אותו . 
דריה כבר הייתה בראיון הזה . 
זה לא נעים ששתינו מחפשות אותו סוג עבודה ומתחרות בעצם אחת מול השניה . 
מצד שני אם לאחת תהיה עבודה בתחום היא תוכל " למשוך " את השניה . 
אני קצת חוששת מלא להתקבל . 
אני קצת חוששת שהיא תתקבל ואני לא וזה יעלה בי חוסר בטחון . 
למרות שאני יודעת שזה עניין של כימיה בין בני אדם , וזה ממש לא אומר שהיא יותר טובה ממני או משהו דומה . 
מצבי רע מאד . 
היום בשיעור יוגה המורה כל הזמן הסתכלה עלי , לא הייתי בטוחה למה , חשבתי שנתפסה עלי כי אני ישראלית וזה מיוחד בעיניה , אבל אני חושבת בדיעבד זה כי היא פשוט ראתה שמשהו לא בסדר איתי . 
באמצע היא נגשה אלי ושאלה בדאגת מה " הכל בסדר ? 
" מה לעזזאל אפשר לענות לשאלה כזו ? 
ברור שאגיד כן ואמלמל משהו . 
אמרתי לה שהשמש מסנוורת אותי ( עשינו היום יוגה בחוץ ) . 
אפילו לסבול בשקט אי אפשר כי אנשים קולטים את זה . 
כאילו זה דבר טוב שהיא שמה לב לזה , לא הרבה אנשים רגישים מספיק כדי לשים לב לזה , אבל זה לא שאני אתחיל לשפוך את כל הצרות שלי עליה . 
אז אין לי הרבה בררות מאשר להגיד כן הכל בסדר , זה סתם הלחות שגורמת לי לדמוע . 
הקיץ הגיע לגמרי , חם פה . 
וכמו שאמרתי לכם אני חושדת שאוני ' קונסטנץ היא אוני ' של כוסיות . 
מי אמר שגרמנית לא יודעות להתלבש ? 
האמת היא שבפרייבורג בחורף לפחות באמת הנשים לא היו מתלבשות יפה או מושך . 
אבל פה זה לגמרי אחרת . 
אני חושבת שזה קשור לזה שקונסטנץ היא עיר תיירותית קיצית מאד וצעירה . 
אולי אפשר להשוות את זה קצת לאילת . 
לעומת פרייבורג שהיא יותר רצינית , יותר כמו חיפה נניח . 
אבל יש מצב שזה רק הקיץ שעושה את ההבדל , שבקיץ הגרמניות פתאום נהיות ללוליטות צעירות . 
אני לא יודעת אני לא הייתי פה בקיץ האחרון . 
קיצר אני שונאת את זה . 
אני לא רוצה לראות כוסיות . 
אני רוצה להתנהל בתוך בני אדם . 
אני גם בתור גבר רוצה להאמין שלא הייתי רוצה להסתובב בתוך כוסיות . 
גם שהמתרגל שלנו מגיע עם חולצה ממש צמודה אני לא מפסיקה להסתכל לא בגלל שאני חושבת שזה מושך אלא בגלל שזה מושך תשומת לב . 
ואני לא רוצה למשוך את התשומת לב שלי לאיך שאנשים מתלבשים או נראים . 
אני רוצה למשוך את התשומת לב שלי לדברים יותר חשובים מזה , למשל לבני אדם עצמם ולמי שהם . 
כשהייתי בתואר הראשון שלי גם התלבשתי די סקסי , ועוד יותר בתקופת הצבא כשהייתי בגיל מי שלומד עכשיו באוני איתי ( 20 נניח ) אהבתי את זה מאד וחגגתי על זה כי נראית לא רע . 
אבל במהלך השנים כל היחס השתנה לי . 
הגוף שלי נשאר בדיוק אותו הדבר , ואת הפוטנציאל לכאורה להתלבש סקסי יש לי , אבל אני ממש לא רוצה את זה . 
יש לי חצאיות מיני בארון שאני לא מעיזה ללבוש , במובן הזה שזה פשוט זנותי ושטחי בעיני . 
אפילו חצאית קשה לי ללבוש . 
זה קשור גם למצב רוח שבדכאון לא בדיוק בא להתלבש מיני , זה קשור גם לזה שאני די טום בוי באופיי ותמיד הרגשתי יותר נוח בדגמ"חים אבל זה קשור גם הרבה לראייה שלי שהתגנדרות ולבישת בגדים חושפים ומיניים זה פשוט שטחי , זול וילדותי . 
ואני לא רוצה להיות שטחית זולה וילדותית . 
אני לא ממש יודעת איך גברים חושבים על זה . 
אבל אני מאד מקווה שהבחורים האיכותיים ומעל לגיל 25 חושבים דומה לי . 
כשרובי העיר משהו על זה היה נראה שהוא חושב כמוני . 
אני מקווה שהוא לא היחיד . 
בעוד 23 יום יש לי מבחן . 
אחר כך ב - 28 יש את המבחן האמיתי . 
משום מה פה זה ככה הולך שעושים מבחן פעמיים . 
אם אעבור את המבחן הזה , ככל הנראה שאתקבל למאסטר בשנה הבאה . 
אבל כדי להיות בטוחה אני ארשם גם למסלולי מאסטר באוניברסיטאות אחרות . 
בינתיים ממה שאני יודעת שקיים זה מסלול בפרייבורג חדש שנפתח , ומסלול בבוכום שזה מאד רחוק מפה , זה בצפון . 
נדדתי במחשבות שלי שאם אתקבל לשם גם מה אעשה ... 
.. 
. 
אולי להתנתק פה מהכל ולסוע לעיר חדשה יעשה לי טוב ? 
משנה מקום , משנה מזל אתם יודעים . 
אני חושבת שהסביבה שם והאוניברסיטה עצמה יותר גברית , אבל אני לא באמת יודעת . 
יש שם גם מסלול לנוירו ' מיוחד שזה בדיוק מה שאני רוצה . 
אבל אני לא חושבת שזה יהיה חכם . 
אני עוד צריכה לחקור את זה יותר טוב אבל אני חושבת שקונסטנץ היא אוני ' ממש מצוינת ללימודי פסיכולוגיה , אני חושבת שיש להם שם מאד טוב , ושלא נדבר על המזג אוויר פה , וכל הסביבה שאמורה להיות אחת היפות בגרמניה . 
בוכום לעומת זאת נמצאת במקום שנחשב אולי להכי גרוע במערב גרמניה . 
כשאנשים שומעים שאני שוקלת ללכת לבוכום הם מזדזעים . 
אבל מצד שני דווקא כל היופי הזה פה והשמש מאד צורמים לי . 
דווקא בגלל הדכאון שלי והחוסר הלימה בין מצב הרוח שלי לבין מזג האוויר והנוף . 
אבל כמובן שמוקדם לחשוב . 
מה שבטוח אני ארשם לכל האוניברסיטאות שיש בהם מסלול של מאסטר ואחר כך אשבור את הראש . 
מחר כהרגלנו בקודש אני דריה וטניה נפגשות כדי ללמוד . 
אחר כך יש לנו תרגול . 
ביום חמישי אני הולכת להציג את עצמי בפני הפרופסור של קבוצת המחקר בפסיכולוגיה חברתית שאני אמורה לעבוד בה ואולי גם ללמוד עם דריה . 
ואם לא אז לבד , כי אני צריכה ללמוד יש לי פאקינג עוד 23 יום מבחן נורא חשוב ! 
! 
! 
( מנסה לעשות לעצמי שטיפת מוח ) . 
ביום שישי אני לומדת עם טניה , הולכת לעוד תרגול ובבוקר יחסית נוסעת למרפאה הפסיכיאטרית שנראה לי שסיפרתי עליה פה , לראיון לגבי עבודה בתחום של נוירופסיכולוגיה . 
אמנם זה התחום המועדף עלי , אבל המחקר עצמו לא הכי הכי מעניין אותי - זה על טיניטוס , או קי . 
אבל אני לא יודעת הרבה . 
אולי זה יעניין אותי . 
בכל מקרה אני מרוצה . 
נראה שבאוני ' הזו יש לא מעט אפשרויות לעבוד בתור עוזרת מחקר . 
בארץ זה היה ממש קשה להשיג כזו עבודה ! 
כך שעד סוף השבוע יש דברים שמחזיקים אותי שלא אתפרק . 
אין לי בררה אלא לתפקד . 
אם לא אצליח בלימודים האלה במידת מה , באמת חרב עלי עולמי . 
זה הדבר היחיד שנשאר לי שיש לו משמעות בעיני - הלימודים האלה . 
נ.ב . 
ביום חמישי אני גם הולכת לראות את הדירה השניה ! 
! 
! 
תחזיקו לי אצבעות . 
