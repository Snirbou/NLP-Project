פעם ידעתי לא לבכות . 
הייתה תקופה כזאת בחיי : מגיל 14 עד 21 בערך . 
בשנים האלה פשוט לא בכיתי אף פעם . 
כמובן פה ושם קרו דברים מעציבים או מרגיזים או מפחידים , אבל הצלחתי לשמור על עיניים יבשות . 
הייתי אדישה כמו פטר מונק מסיפור האגדה של וילהלם גאוף " הלב הקר " . 
כמה שאנשים סביבי לא נלחצו מבעיות למיניהן , לי זה לא הזיז . 
מקסימום - הגבתי למאורעות בציניות ובלגלוג . 
אני מתגעגעת לתקופה ההיא , ומקנאת באותה נערה שלא ידעה לבכות . 
לצערי , היכולת המביישת הזאת חזרה אליי לאחר הריון ולידה . 
כנראה זה קרה בגלל שמצבה הגופני של אישה בתקופות הללו מאד פגיע . 
כל האנרגיות שלה הולכות לגידול התינוק שבבטן , ולאחר הלידה - להנקתו ולטיפול בו . 
לכן מערכות ההגנה הנפשיות נחלשות . 
הפכתי שוב לרגישה מדי ובכיתי בגלל כל שטות . 
גם לא קיבלתי שום תמיכה ופרגון מהבעל . 
אולי גם זה השפיע . 
הייתי שמחה לחזור היום למצב של עיניים יבשות . 
דהיינו , לא משנה מה קורה לי בפנים , כלפי חוץ אני רוצה לשדר שוויון נפש מוחלט . 
זה דבר מועיל מאד מכמה בחינות . 
ראשית כל , אדם בוכה נכנס לשוונג של הבכי . 
התיאבון , כמו שאומרים , בא עם האוכל . 
וככל שהאדם בוכה יותר , כך הוא רוצה להמשיך בפעולה הדי מהנה הזאת , ויחד עם הבכי הוא מפתח רחמים עצמיים . 
שנית , מה שאתה משדר כלפי חוץ , משפיע גם על מצבך הפנימי , הנפשי . 
אז בסדר , כרגע אתה עצוב . 
אבל עושה את עצמך שמח . 
השמחה אמנם מזויפת , אבל החיוך שעל פניך אט - אט חודר גם ללבך , והעצב הולך ופוחת , עד שנעלם . 
שלישית , הארשת העליזה שעל פניך מונעת ממך להדאיג את היקרים לך : הורים ו/או ילדים למשל . 
האמא מסתכלת לך הפנים , רואה חיוך ונרגעת . 
מה רע ? 
רביעית , גם בעבודה זה טוב . 
הבוס מציק לך ? 
- אין בעיה . 
עשה פרצוף רציני וקשוב , הנהן בראשך , אמור לו " כן , כן , כן " מדי כמה שניות , תן לו להגיד את דברו - שלום על ישראל . 
חמישית , אם את עצובה למשל בגלל ריב עם חבר או בעל , אך לא רוצה שהחבר ' ה בעבודה יבחינו בזה . 
לבשי על פניך את החיוך הכי יפה שיש לך בקופסת התכשיטים - והנה , אף אחד לא מג'נן אותך בשאלות המעצבנות האלה , כמו " מה קרה , מותק ? 
" , " למה את עצובה , מאמי ? 
" , " למה את לא מספרת כלום ? 
" וכדומה . 
ואם את מחייכת , ישר יגידו לך : " איזה יופי את נראית " . 
( חה-חה , כמו בפרסומת ) . 
בקיצור , בלדעת לא לבכות יש מלא יתרונות , וכדאי לחזור לזה . 
אבל איך אני עושה את זה , לעזאזל ? 
לפני איזה שבועיים - קצת יותר הייתה לנו בעבודה ישיבת צוות הקופאיות . 
ואללה לא יודעת מי יזם אותה : המנהל שלנו או הבנות . 
כי בעל החנות - בטוח לא . 
העובדים כל - כך לא מזיזים לו את התחת שהוא אף פעם לא יטרח לעשות איתנו ישיבה . 
מילא . 
יותר טוב . 
הרי כמה שפחות בוסים על הראש , ככה נושמים בצורה חופשית יותר . 
הקיצר התאספנו . 
האמת שלצדוק ( מנהל ) כבר מזמן היו לא מעט דברים להגיד לנו . 
בגדול , הוא אמר אותם במהלך העבודה פה ושם , העיר הערות . 
אבל הבנות האהבלות שלנו מעולם לא לקחו את הערותיו בחשבון , ניצלו את טוב לבו ללא בושה . 
מלבדי . 
כי אני מכבדת ומחבבת את צדוק באמת ובתמים , גם כמנהל וגם כבן אדם . 
לכן אליי לא היו לו טענות גם במהלך הישיבה . 
אבל בכללי כן היו דברים שהיה רוצה שנפסיק לעשות . 
- לאכול בקופה למשל . 
בשביל זה יש הפסקה . 
וצדוק אכן דואג לכולנו שנצא להפסקה במהלך המשמרת . 
לא מפקיר אותנו אף פעם . 
- לדבר בסלולרי באמצע עבודה . 
תפקידנו הרי שירות לקוחות . 
וללקוח לא נעים שהקופאית שמה עליו כזה פס בגלוי ובמקום זה נותנת את תשומת לבה לבן - שיחה בטלפון , ובשל כך גם עושה טעות אחר טעות בחשבון . 
הרי זה דופק את החנות בסופו של דבר . 
- לטייל בחנות ללא מטרה בזמן שיש עבודה . 
כי כבר היו מקרים שלקוח בא לשלם ולא מצא אף קופאית במקום . 
כאילו מה זה צריך להיות ? 
- והכי גרוע , חמור ומגעיל - לריב אחת עם השנייה וללכלך אחת על השנייה בקולי קולות ובכלל . 
כי זה כבר ממש נמאס . 
כי יש לנו כמה בנות שלא מסתדרות אחת עם השנייה . 
כי המצב הוא בערך כזה : אחת ושנייה שונאות את השלישית . 
הרביעית לא סובלת את החמישית . 
השישית אוהבת את השלישית , את הרביעית ואת השביעית , אבל כל הזמן רבה עם הראשונה , השנייה והחמישית . 
ואילו השביעית ( שזו אני בעצם ) מסתדרת עם כל אחת ואחת , אבל נורא סובלת מכל המריבות והצעקות שמסביב ומתדלת לא לקחת צד . 
בסה"כ אני באה לשם לעבוד ולקבל משכורת , אבל ממש לא להשתתף בקרבות בוץ . 
בקיצור , זה מה שהיה . 
צדוק נשא את דברו . 
אחר כך הבנות דיברו . 
במהלך השיחה פרצה מריבה קולנית ומכוערת בין שתי בנות ( השלישית והרביעית ) , והן שפכו זו על זו דלאים של בוץ מילולי . 
אני ישבתי בשקט , וחצי - חיוך מטופש קפא על פניי . 
בסוף צדוק הוציא מאיתנו הבטחה שנפעל למען שיפור המצב ושיחרר אותנו לשלום . 
חלפו יומיים . 
עבדתי במשמרת עם הבחורה מ ס' 5 . 
צדוק הודיע לנו שהולך למחסן לקבל סחורה כי הסגן שלו ( שהוא גם מחסנאי ) נמצא בחופש . 
בזמן הזה חברתי קיבלה טלפון מבעלה ודיברה איתו מבלי לצאת מהקופה . 
אמנם גם לקוחות לא היו בזמן הזה . 
לי זה לא הפריע כמובן , מה אכפת לי ? 
אבל צחקתי לאחר שהיא סיימה את שיחתה . 
למחרת , כאשר באתי למשמרת שנייה , מצאתי במגירה של אחת הקופות סנדוויץ ' חצי - גמור . 
כל שברצוני לומר בנושא , הוא שלא משנה כמה נוקבת ו/או משכנעת הייתה השיחה בישיבה , הדברים יתנהלו כהרגלם . 
מי שרגילה לזלול בקופה , תמשיך זאת , וכל שאר הדברים ככה . 
אם הבוס לא רואה את המעשים במו עיניו , הדבר כאילו לא קרה . 
ובדיוק על זה נאמר : החתול ישן - העכברים משתוללים . 
