ארורה תהיי פתח תקווה , ארורה . 
ארורים יהיו תושבייך האנטיפתים , רחובותייך המקוללים והחום הבלתי נסבל של שלהי חודש מאי . 
עבודה יש לכל דורש קשים הם חיי כמובטלת עד מאוד . 
הצעות עבודה יש למכביר , אך ישנו מחסור בראיונות . 
כל רכזת כח אדם מציעה לי שלל של תפקידים ואומרת שהיא תשלח את קורות החיים שלי ושבימים הקרובים ייצרו איתי קשר , אך הטלפון נשאר דומם ומתחילות לכרסם בי ספקות שתקופת האבטלה שלי אכן תימשך שבועיים ולא יותר . 
כמובן שכל רכזת כח אדם רוצה להכיר אותי באופן אישי , לפני שהיא שולחת הלאה את קורות חיי המופלאים , אז בכל יום אני מוצאת את עצמי משתרכת לחברת כח אדם אחרת , לבושה למופת , מאופרת למשעי ומחוייכת . 
אתמול הוזמנתי לראיון בחברת כח אדם בפתח תקווה , שמציעים עבודה עם משכורת שערורייתית בתל אביב . 
ה - Reunion ערב לפני יום הזוועה , החלטתי להענות לתחינותיה של נוגה ולהצטרף לחתונה , כדי לפגוש את אותם פרצופים מהעבר הדי רחוק . 
בתמימותי הרבה , חשבתי לעצמי שאולי זו הזדמנות להפיץ ברבים את עובדת היותי מאותגרת תעסוקתית וזוגית ואולי יימצא באורח פלא בחור ו/או מקור הכנסה . 
באורח פלא , כל מה שמצאתי היה קלוריות , למכביר , בצורה של קינוחים . 
חזרתי הביתה קצת אחרי חצות , כל כך עייפה שישר נחתתי במיטה . 
המעופפים הנועזים כשקמתי בבוקר החלטתי להגיע לראיון בפתח תקווה מוקדם יותר , כדי להספיק לחזור הביתה לפני הראיון השני שקבעתי להמשך היום . 
שתיתי קפה ויצאתי החוצה במהירות . 
רק כשהייתי במרחק של 6 בניינים מהבית , גיליתי ששכחתי לקחת את הפתק עם הכתובת של אותו משרד כח אדם . 
לרגע התלבטתי אם לחזור הביתה או להמשיך בצעידה הנמרצת לכיוון האוטובוס ומתוך עצלות , החלטתי לבטוח בעצמי ולהמשיך ללכת . 
בעיית שמות כשהגעתי למחוז חפצי גיליתי ששכחתי את השם של הרחוב שאליו אני צריכה להגיע . 
לאחרונה קרה לי לא פעם ששכחתי שמות של אנשים ומקומות , כך שזה לא הפליא אותי . 
לשמחתי זכרתי את פינת הרחובות שיובילו אותי לאותו מקום , כך שקיוויתי שזה יהיה מספיק כדי לנווט את דרכי . 
שאלתי את הנהג איפה נמצא אותו רחוב והוא כיוון אותי . 
רגע לפני שפניתי , החלטתי לשאול שומר שעמד בקרבת מקום אם זו באמת הדרך הנכונה והוא מצידו הגיב בנאום תוכחה על חוסר האחריות שלי שיצאתי מהבית בלי הכתובת המדוייקת ואמר שהרחוב שאני מחפשת נמצא בכיוון ההפוך מזה שאני הולכת אליו . 
במקום לשאול גורם שלישי , שיכריע מי מבין השניים צדק , הקשבתי לדברי השומר המוכיח , חציתי את הכביש וצעדתי לכיוון במשך כמה דקות , עד שגיליתי שזה לא הכיוון הנכון . 
ניסיתי לעצור מונית , שתיים , שלוש , אבל כל הנהגים התעלמו ממני , למרות שהם היו ללא נוסעים . 
כה שמחתי שראיתי תחנת מוניות באופק . 
ניגשתי לתחנה , הזמנתי מונית ובינתיים שאלתי את הסדרן אם יש לו במקרה מפה או " דפי זהב " , כדי שאני אוכל למצוא את שם הרחוב . 
הסדרן הגיש לי מייד " דפי זהב " . 
עלעלתי בהם חזור ועלעל , אבל לא הצלחתי למצוא את השם של אותה חברה . 
תהיתי מה הסיבה לכך וכשעלתה בראשי המחשבה שייתכן והסיבה לכך היא שמדובר בספר ישן , הבטתי על העטיפה וגיליתי שמדובר בספר טלפונים של תל אביב ... 
.. 
. 
5 דקות אחרי , שנראו כמו נצח הגיעה מונית לתחנה והאישה שהיתה בתחנה לפני עלתה עליה . 
כעבור דקה או שתיים הגיעה מונית נוספת וזקנה ארורה ניסתה לעלות עליה , אבל אני שהייתי מהירה יותר , נכנסתי פנימה ואמרתי לנהג שייסע . 
הארורה התחילה להקים קול מחאה שהיא היתה שם קודם ושזה לא בסדר . 
אני , שראיתי אותה מגיעה לתחנה כמה דקות אחרי , אמרתי לנהג שזה ממש לא המצב , שאני מחכה כמה דקות והיא הופיעה לפני דקה ושייסע כבר . 
אחרי דיון סוער של הארורה עם הנהג , הוא נאות לנסוע . 
הסברתי לו שאין לי את הכתובת המדויקת , שכחתי בבית את הטל ' הנייד ושאני זוכרת איזה רחובות יש ליד אותו מקום אליו אני צריכה להגיע אליו , כך שאם הוא יואיל בטובו לומר לי איזה רחובות יש שם , אני אזכר בשם הרחוב . 
אחרי שהוא נקב בשמות של 2 רחובות נזכרתי בכתובת המדויקת ונסענו לשם . 
כשהגענו לשם מצאתי בניין מגורים , מה שעורר בי חשד כלשהו שאולי אני לא זוכרת את הכתובת . 
שאלתי את הנהג אם יש אולי מרכז מסחרי ליד והוא ענה , בצורה מאוד " אדיבה " שהוא לא יכול לעשות סיבובים והוא מוריד אותי בחנות מכולת , אולי שם יוכלו לעזור לי . 
לא היה לי כח לצעוק עליו . 
חוצפן - אני משלמת לו שיסיע אותי והוא לא מוכן לעשות סיבובים ? 
ואם זה לא מספיק , כששאלתי אותו כמה כסף מגיע לו , התשובה היתה " מינימום 17 ש"ח " . 
מה זה מינימום ? 
לא מספיק שהוא לא הדליק מונה , הוא גם עושה מכירה פומבית על תעריף הנסיעה ? 
שילמתי לנהג הארור ויצאתי מהמונית . 
ארור תהיה , נהג מונית פתח - תקוואי . 
סיבובים בשכונה בחנות מכולת לא שמעו על אותה חברת כח אדם ושלחו אותי למרכז מסחרי ברחוב ליד . 
" אם יש פה חברת כח אדם , היא תהיה שם " ענתה לי הצדיקה התורנית של פתח תקווה , בניסיון לעזור לי . 
הלכתי , ראיתי שהגעתי למקום הלא נכון והחלטתי לחזור לאותו בניין מגורים , אולי יש שם שלט איפה נמצאת אותה חברת כח אדם מקוללת . 
כמובן שלא היה שלט בנמצא , אז המשכתי לשוטט ברחובות העיר , עצרתי גבר עם טל ' נייד בידו וביקשתי ממנו לשלוח SMS ל " דפי זהב " , כדי לוודא את הכתובת . 
הוא לא היה מוכן להשקיע לא דקה מזמנו ולא חצי ש"ח מכספו ושיקר במצח נחושה " אין לי SMS מהפלאפון " . 
הודיתי לו והמשכתי ללכת , מוחה חצי דמעה ומקללת את הפתח - תקוואי הנדיב והאדיב . 
כשמצאתי חנות מכולת נוספת , שאלתי את המוכרת אם יש בסביבה טלפון עם שקלים ואם אולי יש לה ספר טלפונים של פתח תקוה . 
לשמחתי הרבה , היה לה " דפי זהב " , אך כמובן שלא היה שם זכר ושריד לאותה חברה מהוללת שבעטיה חקרתי את רחובות פתח תקווה היפהפיים . 
עצבנית ועייפה החלטתי לסיים את מסכת הייסורים , לחזור ברגל למרכז העיר ולהסתלק אחת ולתמיד מהעיר . 
12:10 בני ברק העיר מלאה בקופות צדקה , חלקם עם תמונה של עוף והציטוט קורע הלב " אמא , הבטחת לנו עוף לשבת " ומרביתם עם מטרות אחרות לצדקה . 
על 2 קופות הודבק סטיקר " הצדקה שגדולי הדור סומכים וממליצים עליה " , לא הצלחתי לעצור את עצמי מלגחך ולתהות אם יש ג'ינגל לפרסומות , איך הוא נשמע ... 
.. 
. 
12:30 רמת גן בנוסף לחמסין ולעצבים הרעב הופיע . 
לא אכלתי בבוקר כי תכננתי להגיע הביתה ב - 12:00 , לנוח ולאכול ולצאת ב - 13:00 לראיון השני שנקבע לי באותו היום , בצפון העיר . 
מחישוב מהיר שעשיתי , גיליתי שאם אני ממשיכה עם האוטובוס לתל אביב , הזמן שאני אבלה בבית יהיה 10 דקות בלבד . 
מאחר וזה נראה לי חסר טעם , החלטתי להמשיך ישר לראיון העבודה . 
הקדמתי בשעה לראיון ולשמחתי הרבה מי שראיין אותי היה פנוי ולא הייתי צריכה לחכות לו מעבר לדקות ספורות . 
הראיון התגלה כבזבוז זמן , כי אחרי שיחה של דקות ספורות , שבה סיפרתי שהסיבה שבעטיה עזבתי את מקום העבודה האחרון היא היחס של מי שהיה ממונה עלי , שכלל צעקות , מי שראיין אותי הסביר לי שגם המנהל העתידי הוא אדם שצועק ונוהג להעביר ביקורת , תוך כדי צעקות . 
המשכתי את הראיון למרות העובדה שידעתי שזה לא מקום שאני מעוניינת לעבוד בו . 
ברגע הזוי משהו מי שראיין אותי , תוך כדי שהוא צוחק איתי , הוציא לי לשון . 
החזקתי את עצמי לא להרים גבה ויצאתי מהראיון עם חיוך . 
בדרך לאוטובוס , אישה מאותגרת מוחית הביטה לכיווני ואמרה " תאכלי גבינה , תאכלי גם רעל " וצחקה ... 
.. 
. 
החלטתי לא להגיב . 
14:30 - אוכל ! 
! 
הגעתי הביתה מורעבת . 
למזלי , יומיים קודם לכן בישלתי , אז המקרר היה מלא באוכל משובח . 
אחרי שטרפתי את כל מה שהעמסתי על הצלחות , בדקתי את הפתק עליו היתה רשומה הכתובת של חברת כח האדם וגיליתי שאכן הגעתי למקום הנכון . 
על צג הטלפון הנייד גיליתי 5 שיחות שלא נענו , 3 מהם היו מאותה חברת כח אדם . 
התקשרתי והסברתי לאותה רכזת כח אדם שהגעתי למקום , ללא הטלפון הנייד ולא הצלחתי למצוא אותם , למרות כל המאמצים מצידי ושאני לא מוכנה להגיע שוב לפתח תקווה , אז למרות שזה לא מקובל , אני מבקשת ממנה להפנות אותי לאותו מקום עבודה , מבלי לראות אותי קודם . 
מי שהיתה בצידו השני של הקו השתכנעה ואמרה שלפנים משורת הדין , היא מסכימה להעביר את קורות החיים שלי הלאה , בתנאי שאני אדווח לה אם וכאשר יזמנו אותי לראיון . 
תשושה ושבעה הלכתי לישון . 
10 דקות אחרי שנרדמתי התעוררתי משיחת טלפון . 
שוב נרדמתי , והפעם עברו 20 דקות עד לשיחת הטלפון הבאה . 
ענת באה לבקר אותי , ישבנו ודיברנו ותוך כדי , כשסיפרתי לה על בחור 101 הוא החליט להתקשר . 
כשהיא הלכה התקשרתי אליו חזרה וקבענו להיפגש . 
עם חששות ובחילה יצאתי מהבית . 
הפגישה איתו היתה חביבה , כמו שיחות הטלפון בינינו , אך לא כמו שיחות הטלפון הארוכות , הוא אחרי שעה שאל אם אני רוצה שנלך . 
נפרדנו לשלום , הוא לחץ לי את היד ואמר שהוא יתקשר מחר . 
למה אני סקפטית שזה באמת יקרה ? 
מחר ... 
.. 
. 
אני מחכה לשבועות , זה החג עם האוכל שאני הכי אוהבת . 
אולי אני גם אקבל תשובה ממקום העבודה שהתראיינתי בו בתחילת השבוע . 
אני מאוד מקווה לקבל מהם תשובה חיובית , כי די אהבתי את סביבת העבודה . 
ואולי לשם שינוי 101 , שלא כמו קודמיו שאמרו ולא קיימו , באמת יתקשר ? 
