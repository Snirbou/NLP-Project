שעתיים אחרי . 
ידיים חומות , ציפורניים שחורות ורגליים רטובות ממים שחדרו אליהם דרך נעלי הספורט . 
אבל , גינה פורחת בצבעי אמנון ותמר , מרפסת שטופה ומדוגמת , אדרנלין שלאט לאט נמוג לתוך הדם ועייפות שקורסת אל תוכי . 
יושבת קפואה למול המחשב , יודעת שצריכה עוד לסגור קצוות ולנקות את עציצי הרקפות שישארו בתוך הבית בתקווה שג'ויה לא תהפוך אותם לסלט היומי שלה , כתם נרדם על השולחן לידי וזה בדיוק מה שאני רוצה לעשות , עכשיו . 
ביום אפור וגשום כמו היום , זה כמו להכריז שאני משחקת בהורדת ידיים עם החורף שכבר נוכח כאן לגמרי ולהחליט שאני , מנצחת , בנקודות . 
ופקעות הנרקסים והכלניות ושתילי האמנון ותמר , רקפות , ציפורני החתול וגם הפטוניות שעומדים על השולחן במרפסת ומחכים לשתילה מחר , הם ההוכחה הברורה לכוונתי . 
ובמקום לעמוד ולשתול כפי שתכננתי היום אני אלך להכין פיצה . 
אמיתית . 
מבצק שמרים שאני מכינה . 
עם עגבניות . 
וזיתים . 
וגם אנשובי . 
וקצת פפרוני . 
והמון המון גבינה מלמעלה , כמובן . 
ואורגנו מעקצץ לשון , מעל לכל . 
ואלמלא גמאמא שהרגיעה אותי שזה חלק מפרץ היצירתיות שבי ולא בריחה כמו שהיה בעבר , הייתי מפקידה את עצמי בידיהם הטובות של האחים בלבן ומתאשפזת עד להודעה חדשה ... 
.. 
. 
קשור בשרשרת ברזל לטלפון ציבורי ברחובה הראשי של שכונה . 
הגעגוע הופך אולי יותר נוח , בישיבה ... 
.. 
. 
נמזגים לתוכי גרגרים של עייפות , יורדים בקילוח דק וחרישי וממלאים את כולי . 
היה משהו בעוצמות שעלו ויצאו ממני במהלך השבוע הזה שמביאות אותי לסופו כמעט בזחילה . 
אולי המחשבות והתחושות שכבר זמן מה מתערבלות בתוכי , אולי ההכרה בהיותן והיכולת להוציא אותן לאור . 
אני בנקודת המתנה , אמרתי אתמול בערב , ובפעם הראשונה , אני אפילו נהנית מזה ... 
.. 
. 
שבת שלום חברים יקרים , אמרו שמחר החורף יחזור ובשבת החורף הוא בהחלט יותר נוח .. 
. 
תלמה ( להלן , ע . 
חברתי שיומנה וזמנה נתון לשליטתה ) ולואיז ( להלן , אני המובטלת רשמית - לאחר שהשבוע חתמתי בפעם הראשונה בלשכת התעסוקה ) החלטנו שכל עוד כך הוא מצבי ניסע לנו פעם בחודש לשוט בדרכי הארץ ומכיוון שאנחנו נשים אינטלגנטיות ועמוקות ולא מתעניינות רק בקניות ושאר דברים רדודים כגון אלו , ניתן לטיול רובד נוסף , שיעשיר אותנו . 
וגם קניות . 
כמובן . 
נסענו צפונה והתכווננו לכיוון עמק יזרעאל ולאחר עיון מעמיק בחומר שהדפסתי מהאינטרנט שמנו פעמנו לנהלל , מושב העובדים הראשון בארץ ישראל הידוע גם במבנה העגול שלו ששומר על השיוויון בין כל אלו שגרים שם ( לפי כוונת המתכנן הגרמני שתכנן את המקום ) . 
היסטוריה היא אנשים , כך אני אומרת תמיד וככזאת היא מרתקת וכך היתה גם הפגישה בסליק בנהלל עם עופר , נכדו של יאני אבידב שחפר את הסליק בבור השתן של הפרות , כדי למנוע מהבריטים כל חדש או רצון לבדוק מה מתנהל מתחת לרפת המשפחתית . 
ודרך אגב , אין ספק , ריח הפרות ומה שמסביב מהווה בהחלט גורם מונע לחקירות חטטניות מדי במקום . 
גם היום . 
ואחרי שסיימנו לשמוע את הסיפור המרתק על הסליק ועל האנשים שהיו קשורים לעוד פרשיות בהסטוריה של מדינת ישראל הקטנה והמתפתחת , נסענו לבית הקברות של נהלל , לראות אותה גם כתובה באבן ולהביט בנוף . 
הם ידעו היכן להקבר , הנהללים , על גבעה משקיפה על כל העמק ועל הרי הגליל התחתון מצד אחד והכרמל מצד שני , והגשם שהחל לרדת עלינו פתאום רק כיסה אותו במין ווילון ערפילי חצי שקוף עם נקודות אור של שמש מבצבצת והאבנים בבית הקברות , שחלקן נמצא שם עשרות רבות של שנים , לעיתים שותקות ( קבר שאותיותיו כבר אינן נראות לקריאה ) ולעיתים מספרות הכל מתוך השתיקה . 
לעיתים זה גודלה של המצבה שמספרת סיפור על ילד שלא הצליח להחזיק מעמד ולפעמים חבוי שם סיפור אהבה לארץ ולאדם ( וההבדל בין הגבר לאישה קיים גם במקום ההוא שבו תכונותיו ומעשיו של הגבר גדולים , רבים ואולי גם חשובים מאלה של זוגתו ) : ולפעמים די במספר מילים מוכרות כל כך לצבוט את הלב ולצמרר את הגוף ואחר כך הלכנו לאכול ארוחה של חורף ביום שהיה מתאים להפליא לארוחה כזאת , הסתובבנו עוד קצת וחזרנו הביתה כשהגשם שוטף את הכביש לפני גלגלי המכונית וריח אדמה רטובה ודשנה נישא באוויר . 
עד לפעם הבאה . 
אכן החל באפור / שחור מעיק . 
יומיים של עצב עמוק וכאב לאחר מילים קשות שנאמרו מצידו של א . 
הצעיר וגם ג . 
הבכור לא טמן את ידו בצלחת , פקעו מיתר בתוכי והביאו אותי למקום בו רציתי רק להתכנס לתוך עצמי וכאבי בלי יכולת אפילו לדבר איתם על הדברים . 
אבל בתוכניות שתוכננו מראש הייתי היום לואיז ויחד עם תלמה נסענו צפונה וככל שהעננים שם הפכו אפורים / שחורים ונושאים איתם מטען של גשם שעוד מעט ישטוף את הכל , העצב והמועקה שבתוכי הלכו והתרוקנו , וכשהגשם תפס אותנו באמצע שוטטות בבית הקברות המשקיף לנוף מדהים של נהלל הייתי כבר הרבה יותר קלה ועליזה ומלאת צבעים בתוך האפור והרטוב . 
ובערב , כשהגעתי הביתה , שוחחתי עם א . 
הצעיר ( שיחה שתהייה גם עם ג . 
הבכור ) ושיתפתי אותו בכאב ובעצב שלי ובתחושת חוסר השייכות שלעיתים אני מרגישה מתוך ההתנהלות שלהם בתוך המסגרת של הבית והמשפחה . 
והוא , שראיתי איך וכמה קשה לו עם השתיקה שלי של הימים האחרונים , הקשיב ואמר שירצה שהדברים יהיו אחרת לא כי אני דורשת שכך יהיו , אלא כי הוא מבין והוא מרגיש שייך ורוצה שכך ארגיש גם אני . 
ואחר כך , בחיוך קטן ומבוייש , תוך כדי שהוא נותן לי לשמוע שיחה שניהל עם משרד הרישוי שמאשרת שתקופת המלווה שלו הסתיימה יום אחד מוקדם יותר מהצפוי , ביקש וקיבל את מפתחות המכונית ונסע בפעם הראשונה ( בעצמו וללא מלווה ) עם חברתו אל השקיעה ( טוב , נו לשתות קפה בקפה ג'ו ... 
.. 
. 
) . 
אין ספק , סוג של ציון דרך בחייו שלו . 
וגם שלנו . 
ועד שיעלה מחר הפוסט בו יסופרו מעלליהן של תלמה ולואיז בדרכים , הנה פיסה של נוף אנגלי ירוק ורטוב בבית שערים שבעמק יזרעאל : לילה טוב חברים יקרים , עכשיו נפלה עלי עייפות היום כולו . 
