משהו בבטן מעט התהפך אצלי , בתמימותי הרבה האשמתי את חדר האוכל הצה " לי . 
שום דבר לא הכין אותי שמדובר באזהרה , האקדח בתחילת המחזה , שהזהיר אותי בברוטאליות לתפוס מחסה.את חזותי המיוזעת משעות המתנה ארוכות בשמש היוקדת , בציפייה אינפוסית לאוטובוס שסירב להגיע , השלימו סימני העייפות המצטברת מתחת לעיניים . 
כל אלו בשילוב המדים הבלויים שלגופי בהחלט גרמו לי להרגיש מינימום " מיס קניון איילון " . 
של מחלקת כלי הבית , רק שהפעם אני מככבת בתפקיד הסמרטוט . 
אוטובוס והביתה , מה כבר חיילת יכולה לבקש ? 
משכורת גבוהה ? 
טיפול רפואי ? 
אוכל נורמלי ? 
עזבו אותי . 
אני מסתפקת בהרבה פחות . 
כל בקשתי היתה לא לפגוש באדם שאני מכירה , העיקר להגיע הביתה עם מינימום נזק סוציאלי . 
האוטובוס הגיע ועליתי עליו . 
כל כך הצטערתי שהחיים הם לא סרט די וי די שאפשר פשוט להעביר קדימה את הפרקים שלא רוצים לראות . 
כמובן שמכל האנשים דווקא היא הייתה בתוך האוטובוס . 
צחוק הגורל . 
או של מישהו אחר שם למעלה . 
אהבתי אותה באמת . 
אהבה חזקה . 
אהבת חיים ומוות חייתית שכזו . 
בסוף פחדתי , והיא פחדה , ומהפחד הגדול נפערה תהום גדולה ששאבה את שתינו . 
הייתי תקועה עליה כל כך הרבה זמן . 
כתבתי שירים , הקדשתי אינספור מחשבות . 
היא לא הייתה שווה את הזמן , את המחשבות , ובטח שלא את המאמץ . 
אבל לכו תתווכחו עם הורמונים של ילדה בכיתה י ' . באוטובוס החלפנו שתי מילים , ובטעות ירדתי שתי תחנות לפני הזמן . 
ככה זה כשהשכל מפסיק לעבוד , והתודעה עוברת לפעול במתכונת טייס אוטומטי של מצבי חירום . 
מוזר . 
היום בחיים לא הייתי מתקרבת אליה , היא לא מספיק חכמה , לא מספיק משוגעת , לא מספיק יפה , לא מספיק מורכבת , ופשוט לא מספיק . 
ברור לי שהיא פשוט הייתה הבנאדם הנכון בזמן הנכון , ובאותה מידה זאת הייתה יכולה להיות בכלל מישהי אחרת . 
ועדיין יש משהו שמצקצק לי בלב כשאני רואה אותה , כשעולה זיכרון מתוק נוסטלגי לפעם ההיא שהיינו ביחד על החוף , כשרק היא שלי ורק אני שלה . 
היום היא " סטרייטית " , ויש לה חבר כבר שנתיים . 
ורק אני נשארתי שם . 
עם הבלבול שלי . 
לכו תתווכחו עם הורמונים של ילדה בכיתה י ' , שחוותה פעם אהבה ראשונה . 
עינב ג'קסון כהן , עושה לי נעים באוזן . 
התכבדו נא . 
http://www.myspace.com/einavjacksoncohen תודה לכולכם על התגובות לפוסט הקודם . 
אוהבת אתכם . 
היי .. 
. 
אז חלקכם הנחמד התעניין בשלומי ושאל לפשר אי העדכון שהתרחש לאחרונה . 
וובכן , כצפוי בכל דרמה יומית של הערוץ המקומי , בזמן שהייתי בטיול מחוץ לבית אחותי נכנסה אלי למחשב , והגיעה אל הבלוג שלי . 
היא קראה את כל הבלוג . 
כן . 
הכל . 
מהתחלה ועד הסוף , 42 חודשים . 
352 פוסטים סה"כ . 
כיאה לבלוג אישי ופורקני , כתבתי כאן גם דברים לא נעימים עליה , שנכתבו בלהט יצרי של כעס , מתוך כוונה לפרוק רגשות ומחשבות , והיא כמובן שלקחה ללב , ונוצר ריב גדול . 
היא כעסה עלי גם בגלל הדברים שכתבתי כאן עליה , וגם בגלל שלא סיפרתי לה על המשיכה שלי לבנות . 
האמת היא שגם אני הייתי נפגעת אם הייתי במקומה . 
כנראה שהיא כעסה עלי בצדק . 
אני משערת שזה היה צפוי ורק עניין של זמן עד שהיא הייתה מגלה את הבלוג שלי . 
פעמים רבות לפני חשבתי על חסימת הבלוג , והתניית הכניסה אליו למורשים בלבד , אבל לא רציתי לעשות את זה משום שחלק מהסיבות בגללן אני בכלל מחזיקה בלוג היא כדי שהבלוג ישמש בית חם עבור כל נער ונערה מבולבלים . 
כדי שיוכלו לדעת שהם לא לבד , ומבלי " להתבייש " ולחסום את הגישה לבלוג . 
בעיני הבלוג אמנם נכתב על ידי , אבל הוא לא רק שלי , משום שהתחושות והרגשות שלי הם אוניברסליים , והחוויות אותן אני עוברת , גם חוויות החיים בכלל , וגם חוויות הביסקסואליות בפרט , משותפות לעוד המון אנשים . 
בגלל זה הרגשתי שזה פשוט לא נכון לחסום את הבלוג . 
אחרי שנודע לי שהיא קראה כאן הכל הרגשתי ערומה , אבל לא בקטע מגניב של חוף נודיסטים . 
הבלוג הזה הוא המקום היחיד בו הרגשתי באמת אני , בלי מסיכות , ובלי בגדים . 
ופתאום נחשפתי . 
אני קצת נפגעתי מזה שהיא קראה לי בבלוג ולא כיבדה אותי מספיק בשביל לוותר על זה , אבל על זה כבר לא הספקתי להתעמת איתה , כי הייתי עסוקה בלהתנצל על הדברים שכתבתי עליה כאן , למרות שאחר כך הרגשתי מעט מטופשת להתנצל על המחשבות שלי , אבל ככה זה שמהרגע שמחשבות יוצאות החוצה הן כבר של כולם . 
היה ריב גדול מאוד , שהוציא לי את החשק לכתוב , ועשה לי בחילה בכל פעם שבאתי להתחיל פוסט חדש . 
כמעט מחקתי את הבלוג . 
רציתי להעלים אותו מהעולם , ויחד עמו את כל תחושת הגועל והמחנק . 
עכשיו היחסים ביני לבין אחותי כבר בסדר , והמשכנו הלאה . 
ועדיין , למרות שהייתי רוצה לחסום את הבלוג , אני לא מסוגלת . 
אני חושבת על הילדה המבולבלת הבאה שתמצא בטעות את הבלוג שלי , ואולי כאן יהיו לה את התשובות ואת הבית שהיא חיפשה . 
אז בינתיים הבלוג עדיין כאן , בחלל הוירטואלי של ישרא בלוג . 
היא הבטיחה שהיא לא תקרא כאן יותר , ולי האמת כבר לא אכפת . 
אין לי יותר סודות להסתיר . 
קצת על מה שקורה לאחרונה . 
התחלתי את הקבע , כן , אני רשמית נגדת בצה"ל . 
אפילו התחלתי לאהוב את " עוגת הבית " . 
עכשיו רק נשאר לי להתחיל לשתות קפה שחור . 
אני עובדת על זה . 
קצת מוזר העסק הזה . 
עבודה . 
אני מרגישה פתאום מבוגרת עם כל העניין הזה של משכורת . 
הכרתי מישהו חדש , כמובן שאני עדיין מסתכלת על בנות , אבל יש משהו בו שממלא אותי . 
הוא גם ממש חכם וחובב שירה , ככה שמחינתי הוא לסבית מגניבה לכל דבר . 
זהו בינתיים . 
באמת שהתגעגעתי : ) 
