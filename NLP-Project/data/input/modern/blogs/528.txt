בין ניגוב השפתיים והשפתון שכבר הספיק להתיישב בלחות שבאויר , אני נחה בתנועה למשך ה - 4 דקות הנותרות לי . 
מול המסך הקטן והפשוט הזה .. 
. 
שהתגעגעתי אליו בפינה חמה של הלב , לשקט ההוא . 
שכרגע , נעלם עם עוד דקה שעברה .. 
. 
והעולם סובב סביבי . 
ונדמה שאני נחה בתנועה תמידית . 
בין הטלפון של החיים לבין הטלפון של החיוב ושל הזכויות .. 
. 
והכל מתערפל על דף בצורה לא מדויקת , ולא רציונלית . 
ונדמה שהבכי הוא זה שמפיץ את האנרגיה בצורה שלילית , והאי מזל ההוא , שלפתע כלל לא נראה כמזל , דופק על חלוני ומפיץ אנרגיות שליליות שנובעות הישר מהבטן . 
והחיוך ההוא כבר לא אופטימי , והעניים כבויות . 
והגבות שבו להיות סגורות ואכולות , כמו בימים רעים אחרים . 
ושום דבר כבר לא מסב לי את האושר . 
לא הדקה שעוברת , שמזכירה לי , מטיפה לי מוסר שעוד שעה וחצי יש משחק להגיע אליו במלוא האנרגיות . 
ועבודה להקדיש את מלוא הזמן . 
ולבית ספר , שדורש את מאת האחוזים שנשארו לי . 
ואני מאבדת את חני . 
ולפעמים , אני באמת חוששת שמה המצב יכול להיות גרוע יותר , אולי בבחינות הבגרות . 
והדקה חולפת , ואני עוצרת מכתיבתי , ומפנה את החיים .. 
. 
שינחו את הנחת שלי - בתנועה מתמדת . 
אנחה קלה . 
מתיחת גב . 
השפתון ששב להפיץ את האנרגיות הנותרות שבו . 
סרט דיסני . 
ישיבה , בהייה . 
ושום דבר לא מחזיר אותי לחיוך ההוא . 
והדמעה זולגת קצת . 
והכל יהיה בסדר . 
בין התנועה הלא פוסקת על הכביש , לבין מסלול החיים . 
וטיפות הגשם מחלחלות להם היישר לתוך הלב , והקור מחמם את כל האיברים המצטמררים . 
והמנגינה הנעימה הזאת של הרעמים הזורמים בנהר של צלילים , והגשם שדופק על החלון ורוצה לנפצו .. 
. 
לפרוץ אל תוך חדרי ולמלא אותי בתוך צלילים של געגועים . 
והכל מתנקה וקם לתחייה אחרי תקופה שלמה של יובש , הגיע זמן התחדשותם . 
ונדמה שבעודי חושבת על כל הנהדר שבזה , הצמחים שרים מחוץ לחלוני ומבקשים עוד קצת מהמים הנעימים שהופכים אותם לטובים ולבריאים יותר . 
ושורשיו של הקלמנטינה בחדרי כמו מזדקרים ומוצאים ידיהם להושיט לשמיים , וכשהטיפה הקטנטנה צונחת להם הישר על הראש , אני מבחינה בחיוך ההוא . 
ושירים חדשים , ויופי לא מוכר , מצטמררים לי בתוך הלב . 
והסוודר האדמדם והחדש שנקנה לפני יומיים מצליח להפוך את הקרירות הזאת למתוקה מאי פעם . 
והתה שהתיישב לי על השפתיים גורם להם לנצוץ של טוהר . 
והרגל שמרקדת לה על הרצפה הרטובה , מכניסה אותי למעגל שלם של צלילים מרקדים מסביבי , מופיעים המוני צבעים בעלי משמעות כה רבה .. 
. 
וחגים סביבי , את ריקוד הגשם . 
והפרחים הורדרדים מנעימים את המנגינה עם מוסיקת רקע אופיינית , שמיוחדת אך ורק לבוא החורף , ידידיהם . 
והלק הסגול התגעגע שייפתחו אותו ושיתמוסס באוויר , ושסוף סוף מישהי תיגמל מההתמכרות של האכילת ציפורניים . 
ונדמה שזה הרגע של כולם לפרוח . 
ו - עשר וחצי בבוקר הופך לשש בערב , והטיול לפיקניק מבוטל מהקור . 
ואני שומעת את הקול הילדותי שלי פוצע בשירה הרמונית " קר לי , קר לי " ללא הפסקה , מהדהד לו . 
ועם צלילי הבס של שיר ששרה אותו אישה עם קול מעופף { Trach Chapman - Fast Car } גורמת לאצבעותיי לרקוד על המקלדת , ולהפוך את הדף הלבן לצבעוני בין רגע . 
ואני רואה את החיוך מבעד למראה . 
והמצלמה שבה לצלם ולנצור את הרגעים המיוחדים האלה , ואת החיוכים הנהדרים האלה , ואת הסיפוק ההוא .. 
. 
שהיא מספקת לי . 
ופתאום החתולות שלי חוזרות להיות חולמניות ועייפות , מצמצמות בעניהם , והופכות את גופם לציור אומנותי , ומותחות את רגליהן . 
כל כך יפות . 
והרעם ההוא שנוקש בשמיים , ומחכה לצאת לאוויר הצח . 
והרוח ההיא , שנדמה שסוחפת אותי למקומות כל כך ורודים וצנונים , עם ריח מוקסם .. 
. 
וידעתי שהמילים ירצדו לי על המסך , ונדמה שאפילו השיער שלי נעשה יפה יותר בחורף . 
וכולם מחויכים בלי שום סיבה מיוחדת . 
והגשם ההוא , שחיכה להתפרץ בין ריסי המעובים במסקרה כחולה של לילה אחר , שחיכה להוציא את המטריה המעובשת או את הסוודר האדמדם המחמם ההוא . 
ולהפעיל את קסמיו . 
ואני מסופקת כל כך . 
הכל נראה כל כך בהיר בשמיים צבועים כהה . 
ובריח ההוא , שהתגעגעתי כבר לריחו , והכובעי צמר החמודים שגורמים לי להתגעגע לילדות , והארון המסודר . 
ובהייה במסך , וריח של אוכל מתחלף בריח של התנקויות . 
וכולם מחייכים להם . 
את חיוך הגשם . 
שלושה ימים לאחר מכן , אני מתיישבת לכתוב על המשחק השני בתולדותיי בליגת בנות ב '. ימים קשים עברו על כוחותיי , ימים של מכאוב וימים של עומס פשוט , אך ממוטט . 
ימים שבהם הכדורסל השתתק , והכל נסגר על מין מעגל ישן , של לימודים . 
וע"פ שחשבתי שהתדרדרתי במסגרת ההיא , 88 בביולוגיה העלו בסנטימטר את משוב הרוח שנשב לכיוון המקום ההוא . 
והכל התחיל כשהסתבר שזהו משחק בית , ושצריך להתארגן בהתאם . 
ידעתי , שעה וחצי לפני המשחק אני צריכה להתארגן לקראת , הכנות , חימום , הכנת התיק , עיצוב הקוקו כך שלא יוכל להתנגד וחלום אחד גדול , בנעשה צעד אחר צעד . 
כשכבר כל ההכנות הסתיימו , יצאנו למגרש אחותי ואני . 
אבא החליט לבסוף שהוא גם מגיע , ורואה את המשחק מהצד , ואני שבדרך כלל קשה לי שהוא מסתכל כי אני בתחושת לחץ ובמין נקודת הוכחה מסוימת , החלטתי שהגיע הזמן שהוא ייתן לי את דעתו על מה שקורה על המגרש . 
כל ה - 15 הדקות הראשונות עוד לפני שבנות קבוצתי הגיעו , והיריבות , התאמנתי מהעונשין על הזריקה החדשה . 
מסתכל כל מה שקורה איתה , שכל פעם משנים את הדפוסים שלה , את ההגשה שלה , וכל פעם צריך להתרגל לזריקה חדשה . 
נזכרתי בשיחה שהייתה לי עם אביב , שבזמן האחרון גורמת לי לערעור הביטחון העצמי , אולי במודע ואולי לא במודע . 
ושבכלל , אני זאת שעירערה לי את הביטחון העצמי באותם הימים עם הערות שאני ככה וככה , והכדור יברח ככה וככה , ופתאום הפה של הוציא : " אנחנו נפסיד היום " . 
מיד ניערתי את עצמי , מהרגשות האלה . 
מוטיבציה זכרתי , זה במקום הראשון . 
כשהבנות לקבוצה הגיעו התחלנו לעשות מתיחות , קצת ריצות מצד לצד , הבנים בכיתה ט'-י' הגיחו ל " אימון " וכל אחת מהקבוצה הייתה שקועה בניסיונות נואשים לתשומת לב . 
לא אני . 
זה לא עניין אותי . 
רציתי להתרכז מספיק כדי להשיג ניצחון היום . 
היריבות נכנסו למגרש , מהתרשמות ראשונית הן קבוצה גדולה ורחבה מאוד של בנות , גארדיות , נמוכות , שרצות מהר ואוהבות מתפרצות . 
לא טעיתי , כך היה . 
בסוף ההתכוננות יאיר אסף אותנו ואמר מילים יפות שגרמו לי לאסוף את עצמי , ואף לעלות בחמישיה הראשונה . 
כשהמשפט של ענת ברקע : " היום אנחנו מנצחות , ויהי מה " . 
המשחק התחיל , והיו קצת בעיות עם השופט , איתן , הן היו אגרסיביות ובעניים שלהן ראיתי שהולך להיות משחק מכוער , של אלימות , של אגרסיביות מכוערת למדי , לא יפה לצפייה כלל . 
רבע ראשון הן התחילו לפתוח פער קטן , כמעט לא משמעותי , אולי 6 נקודות עלינו , כשאנחנו נלחמות , מראות את הרצונות שלנו לניצחון הנחשק ההוא , אחרי הפסד כואב בשבוע שעבר לאליצור רמלה . 
ניסיתי לנהל את המשחק אך נתקעתי על קו החצי , משוטטת במחשבות על מה יהיה ולמה , מנסה לנסות להפוך את המשחק הזה למציאה אחת גדולה , ונאבדת בתוך החשק ההוא . 
מבלגנת את כל מה שיצרתי , ובמקום לחדור , מוסרת בלית ברירה , ושוב .. 
. 
איבוד של אחת הבנות . 
הרבע השני נפתח נפלא , הכנסו כדורים לצבע , הבנות נלחמו עם אש בעניים , אש אופייני לנו . 
כדברי , לקבוצה שלנו יש לב , אבל כנראה שלקבוצה היריבה הכישרון היה אדמדם וכעסני . 
במקרה ההוא , גם טוב . 
הרכזת שלהם חדרה אותי כמו מגרש פתוח כשהיא ממשיכה לעשות את אותו המהלך שוב ושוב בצעד וחצי ראשון מעולה או בגאמפ ' שוט מכוער לעין , אבל מה לעשות .. 
. 
נכנס . 
כאחת שלא אוהבת שחודרים עליה , הייתי צריכה לעשות מידי פעם עבירות מאוד מכוערות , שהובילו כתוצאה ממתפרצות או מכל כדרור מהיר וחדירה , שכן לא רציתי לראות את ההיא מכניסה לי מול הפרצוף , בצחוק מזלזל עוד סל . 
רבע שלישי היה כואב . 
הן היו דרמטיות , כמעט מתאימות לכיתות הנמוכות ביותר בבית ספר לדרמה . 
אכן כן , במקום כדורסלניות הן הפכו לחבורה של יללניות , ההיא מתלוננת על ההיא , ההיא כועסת שההיא הרביצה להיא , ההיא צועקת , מתלוננת { מספר 4 החוצפנית } והרסה לגמרי ברבע השלישי את החשק שלנו לשחק . 
נראנו נורא . 
היו איבודים , תהיות וצעקות תוך כדי משחק , והן אמרו שזה לא כדורסל . 
אני טענתי שאני כל כך מבוגרת לגיל הזה , שכן במקום להשתיק ולשחק כדורסל , לאהוב את המשחק ולשחק אותו יפה .. 
. 
הן התחילו בתלונות , בצעקות , בדחיפות , ובבוקס של ה - 4 הזאתי לי ממש " בטעות " תוך כדי מתפרצת שלי . 
פעם אחת אפילו כשהיא אמרה : " נו , מה זה פה .. 
. 
אי אפשר ככה , נמאס לי " כשעשו עליה פעול והיא הייתה אמורה ללכת ל - 2 זריקות עונשין כל הספסל שלנו צעק עליה , תשתקי כבר , די להתלונן , נמאס לנו , תשחקי כדורסל וכדומה . 
הייתם צריכים להיות שם , פשוט מחזה מביש . 
הן שיחקו כדורסל מכוער להפליא , אני כלל לא מבינה . 
הן פתחו פער רבע שלישי , פער שקשה לסגור . 
הן שיחקו את הבסיס בצורה נקייה , כשהוא עובר ב'תן ול ך' אחת לשניה , ושוב .. 
. 
לחדירות על ימין ועל שמאל , פעם מהרכזת 5 ופעם מההיא ב - 4 . 
מידי פעם מישהי מהפחות טובות אצלן גם עמדה על העונשין . 
סיוט . 
אני לא זוכרת איך אני תרמתי למשחק הזה , אולי באסיסטים , בחטיפות זה בטוח , אולי בגג ההוא . 
לא יותר . 
הרכזת שלנו התחילה לאבד תקווה { ענת } , היא התייאשה ואמרה שנמאס לה להפסיד כל הזמן . 
היא נאבקה בעצמה , ישובה בתוך הכיסא . 
ואני חשבתי לעצמי , שגם אם אני אחשוב ככה .. 
. 
לעולם לא אפסיק לשחק בגלל זה . 
רבע רביעי היה כמעט רבע מושלם . 
של חדירות נהדרות , של פציעות , רון שיחקה נפלא , חדרה , נהנתה , חסמה , שמרה נהדר , אופרי קיבלה מכה באף והתחילה לבכות כשכל הספסל שלנו רץ אליה לשאול לשלומה , במין חמימות יפה כזאת . 
היא הייתה בסדר . 
שיחקנו מהיר , אני כבר לא הייתי על המגרש , כתוצאה מכאב בטן שלא עבר אפילו אחרי כדור . 
מהיר ושותף , הצלחנו לעשות חדירות , לשחק במהירות אופיינית , בלב ענקי , עם המון חיוכים מידי פעם לפעם . 
זה היה כדורסל כל כך יפה לעין , מה שהן לא הצליחו לגרום לי להגיד על הקבוצה היריבה . 
הפסדנו . 
28 - 81 . 
לא יודעת מה היה שם , שהוביל לתוצאה כל כך מגוחכת . 
ל - 81 נקודות שלהן , כשבנות בליגה א' כמעט ולא מצליחות להגיע לתוצאה כזאת . 
זה היה מביש , וכואב להפסיד שוב . 
כואב כל כך , שאני כבר חשבתי ששכחתי איך זה לנצח .. ופתאום שמתי לב לעובדה הפשוטה , שזהו המשחק השני . 
שבמשחק הראשון קלענו כל המשחק 11 נקודות , ובמשחק הזה קלענו 28 . 
ההשתפרות כנגד התוצאה , זהו הציטוט שלי , שנאמר על ידי . 
כי כואב להפסיד , מי כמוני יודעת .. 
. 
אבל נעים בלב לדעת שהייתה השתפרות ממשחק אחד לשני . 
אנו רק מתחילות , הן משחקות כבר 6 שנים ביחד מספר בנות ושנתיים כקבוצה . 
אנחנו כמעט חודש וחצי . 
ולפעמים , אני מודה על היופי שאני מסוגלת להפיק מהפסד , 5 דק ' אחריו . 
ושוב מהדהד בי הקול ההוא ששואל מתי באמת ננצח . 
אבל זוהי רק ההתחלה , והכל יילך טוב יותר , ובטוח יותר , עם הכדור . 
ואחרי שצעדתי החוצה ב - 9:30 , עם אבא , שהסביר ושדיבר מידי פעם לפעם באימון של הגברים בני ה - 23 - 30 שראינו מתאמנים ואת השיחה שהמאמן שלהם עשה כתוצאה משני הפסדים שלהם ברציפות , חשבתי לעצמי .. 
. 
האם הייתי יכולה לחוות את החוויות האלה במקום אחר . 
והאם האהבה הייתה אותה האהבה . 
- והמצלמה שלי חזרה למוטב . 
והעומס ההוא ממשיך להתקיים , והסידור חדר שלקח 4 שעות ניקה אותי מכל מחשבה כזו או אחרת . 
כשע"פ שהיו לי דברים כה רבים לעשות , מצאתי את עצמי מתיישבת על הכיסא הכחול , עם שיר שקט ברקע .. 
. 
וכותבת לכם על המשחק השני בליגה . 
וכנראה שזה פשוט חזק ממני . 
והחיים יפים , אחרי הכל . 
והאם היה מצב שבו חשבתי אחרת ... 
.. 
. 
