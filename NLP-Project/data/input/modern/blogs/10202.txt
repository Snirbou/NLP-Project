אין כמו ת"א ! 
רק שם ניתן לטעון אנרגיות חיוביות . 
* ארוחת בוקר בשינקין ( Tika love cafe ) . 
* סיבובון בשוק הכרמל ( סתמי לגמרי , אבל מילא ... 
.. 
. 
) . 
* טיול רגלי באלנבי : - כמה עולה קוקה - קולה קטנה ? 
- 7 שקל . 
- בבקשה ! 
- למה שלא תקחי בקבוק גדול ? 
- כי הקטן מספיק לי , כאילו ? 
* גם סידורים on the way : קפיצה לבנק בשד' רוטשילד לשם תשלום שכר דירה . 
חבל רק שלא הספיק לי הזמן לקבל גם חיבוקון ונשיקה מהפרקליט , ככה , כאות עידוד נוספת לפני המבחן . 
אבל אין דבר . 
הרי רק שלשום התראינו ולא רק ... 
.. 
. 
: ) בכל אופן אני שמחה על החלטתי לברוח מהבית לשעות האלה . 
על הבוקר אמא כרגיל פתחה ת' פה על רונן בגלל שטויות שהוא עשה בתום לב מוחלט . 
ניסתה גם עליי , אבל יצאתי מהר , כביכול לעבודה . 
למען האמת - גם חזרה למבחן הצליחה לי הרבה יותר , מאשר הייתה אילו נשארתי בבית . 
הרי גם הייתי ישנה יותר זמן , וגם אמא לא הייתה מאפשרת לי להתרכז עם הדיבורים שלה . 
אז זהו . 
חזרתי . 
יושבת כעת בקפה - נט בתחנה המרכזית . 
עכשיו מסיימת את הפוסט וקדימה למבחן בדיני חוזים . 
בהצלחה לי , כאילו ? 
זו הפעם הראשונה שאני מעבירה סופשבוע שלם מחוץ לבית ! 
שלא לדבר שנפגשתי עם הפרקליט פעמיים במשך השבוע הזה ! 
והכל בגלל המבחן שלי בדיני חוזים שיהיה מחרתיים . 
בסך הכל רצינו ללמוד ביחד . 
ליתר דיוק , מטרתי היא ללמוד ומטרת הפרקליט לסייע לי בכך . 
בכל זאת , עוכר - דין מקצועי , בשבילו זה קלי - קלות . 
אכן , ביום ד' באתי אליו , אך לא הספקנו הרבה . 
והפרקליט הציע שאגיע גם לשישי - שבת , כדי שיהיה לנו יותר זמן לתרגול . 
ועוד הדגיש שהפגישה הינה למטרה ללמוד ולא לבלות . 
OK , מילא . 
בכל אופן שמחתי לקבל הצעה זו ואף התבדחתי : " עוד מעט אמא שלי תתחיל לשנוא אותך בגלל שאני מעבירה איתך יותר זמן מאשר בבית " . 
אבל בטח לא התכוונתי ברצינות . 
למרות שטיפה חששתי מהתגובה של אמא . 
לא בגללי , חלילה , בגלל רונן . 
כי אמא שלי היא לא אחת שתעזוב את הילד בבית ( אפילו בהשגחה הכי טובה ! 
) לטובת בילויים . 
בגלל זה בטח לא מצאה לה גבר לאחר הפרידה מאבא ובמקום זה התמקדה אך ורק בי . 
( אוף , הייתי דווקא שמחה , אילו כן היה לה מישהו , לפחות הייתה יורדת ממני קצת ) . 
לכן , הצגתי בפני אמא את העניין כך : " חברי הזמין אותי לשבת " . 
אמא צחקה : " מה , הוא נהיה כזה דתי פתאום ? 
" ולא התנגדה ו/או התאכזבה מזה . 
גם רונן לא . 
וכך אתמול אחרי העבודה הגעתי לתל אביב . 
בעבודה היה כזה לחץ שעלה לי על כל העצבים , וגם כאבי המחזור הציקו . 
הייתי ממש כמו הר געש שהולך להתפרץ בכל רגע . 
ובגלל זה נורא חששתי מהפגישה עם הפרקליט , שמא אשפוך עליו את הכעס והעצבים שלא מגיע לו לחטוף . 
אבל עבר בסדר . 
הפרקליט יודע להרגיע בעמם נוכחותו . 
כזה הוא . 
כשהגעתי , הלכנו לאכול ואחרי זה לביתו של הפרקליט . 
שם למדנו איזו שעה , ואחרי זה הוא נסע לביקורו השבועי אצל ההורים . 
ואני נשארתי בדירתו . 
אנחנו לא בשלב של היכרות בין המשפחות , ולכן " מחביאים " אחד את השני מההורים שלנו . 
אמא שלי אמנם יודעת שאני יוצאת עם מישהו ואף ראתה את התמונות שלו אצלי במחשב . 
והוריו של הפרקליט ספק שיודעים על קיומי בכלל . 
וזה סבבה . 
כי אחרת עוד עלול להתחיל הלחץ להתחתן וכאלה . 
ולמה לי כל הבלגן ? 
בקיצור , הפרקליט הלך ולפני כן הוציא ממני הבטחה שאני לומדת בזמן שהוא נעדר . 
זה היה דווקא נחמד להשאר לבדי בדירה של החבר . 
בבית אני אף פעם לא לבד , אמא והילד תמיד נוכחים , אפילו שלא מפריעים לי במיוחד . 
כך שישבתי לי , צפיתי ב - TV , שמעתי ברקע את ההמולה של רחוב תל אביבי מרכזי באמצע הלילה , ולא היה כלל חשק לצאת לשם . 
אכן , ניסיתי קצת לחזור על החומר בהפסקות הפרסומות בערוץ 2 . 
אחרי זה התחלתי לזפזפ , ובערוץ 1 נתקלתי בסרת " הארי פוטר ואבן החכמים " . 
ונדבקתי אל המסך , אפילו שראיתי את הסרט הזה פעם . 
ככה זה אצלי : כשיש הארי פוטר , הכל זז הצידה . 
: ) אחרי הסרט גיהצתי כמה זוגות מכנסיים של הפרקליט והגיתי למסקנה שלחיות עם עורך דין - זו חתיכת עבודה ! 
: ) כי מכנסיים וחולצות של עו"ד חייבים להיראות פרפקט ! 
זה לא כמו ג'ינסים וטישרטים שלא צריך לגהץ בכלל . 
בלילה הפרקליט חזר ודי מהר הלכנו לישון . 
למחרת ( דהיינו , היום ) קמנו בסביבות 12 . 
או - וה , כמה שטעה הפרקליט , כאשר אמר שביקורי הוא למטרת הלימודים בלבד ! 
אמנם למדנו והכל , אבל יחד עם זאת היה גם המון כיף , פינוקים הדדיים וארוחה משותפת . 
בקיצור , למרות המטרה ה " עסקית " , הפרקליט אינו עומד בפיתוי גם לבלות איתי . 
זה מה יש , ואין מה לעשות בנדון . 
שיימשך כך , אמן ! 
בא לי לספר פה על האדם שמאד השפיע על חיי ועל השקפת עולמי . 
בכיתה ה' קראתי ספר , אותו היה חובה לקרוא במסגרת הלימודים . 
היה זה ספרו של בוריס פולבוי " סיפורו של האיש האמיתי " . 
ספר זה תורגם גם לעברית ונקרא ( ממש לא בצדק ! 
) " הטייס הקיטע " . 
אכן , זהו ספר המבוסס על סיפור אמיתי , וגיבורו היה טייס , נכה מלחמה בשם אלכסיי מארסייב . 
זה באמת היה איש גדול , חזק ואמיץ , ולכנותו " נכה " פשוט לא יהיה הוגן . 
בעת מלחמת העולם השניה הוא נפצע בקרב מטוסים ורגליו נפגעו קשות . 
כך מתאר את המקרה מאמר על טייסים קטועי רגליים שמצאתי באינטרנט : " אלכסיי מארסייב , טייס קרב מהצבא האדום , איבד את שתי רגליו בתחילת 1942 , במהלך קרב אוויר מול מספר רב של מטוסי מסרשמיט . 
הוא הצליח אמנם להפיל שני מטוסי תובלה גרמניים , אבל לאחר שאזלה התחמושת במטוסו , הוא הופל , התרסק בתוך יער ונפגע קשות ברגליו . 
חדור שאיפה לא ליפול בשבי , החל אלכסיי לזחול על פני השלג במשך 19 ימים , כשהוא ניזון מחרקים , תותים והרבה כוח רצון . 
הפרטיזנים מצאו אותו במצב אנוש ופינו אותו למוסקבה , שם נקטעו שתי רגליו . 
רופאיו היו בספק אם יחלים , אולם תוך זמן קצר כבר צויד בשתי פרוטזות ופנה לחיל - האוויר בדרישה להחזיר אותו לטיסה פעילה . 
מפקדי חיל - האוויר הרוסי התייחסו בספקנות רבה לטייס קטוע הרגליים , אולם כמו עמיתיהם האנגלים , גם הם שוכנעו . 
" אכן , האיש למד ללכת על התותבות , לרוץ ואפילו לרקוד . 
ולאחר שפצעיו החלימו , חזר שוב להלחם . 
אחרי המלחמה אלכסיי מארסייב הקים משפחה , הוציא דוקטורת בהיסטוריה וחי עוד הרבה שנים . 
בנוסף , הקים קרן לעזרה לנכי מלחמה . 
הוא נפטר בשנת 2001 , יומיים לפני יום הולדתו ה - 85 . 
זהו קברו של מארסייב במוסקבה : אז מה הייתה ההשפעה שלו עליי ? 
סיפור חייו הוכיח לי כמה דברים . 
ראשית - שאם רוצים להשיג משהו באמת , ניתן לעשות זאת . 
הרצון הוא הכוח המניע הכי גדול . 
ושנית - שאין להסתכל על נכים כמו על אנשים מסוג ב ', כי זה לא נכון . 
