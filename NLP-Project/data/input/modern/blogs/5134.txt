אתמול הלכתי ברחוב כשפתאום ראיתי פרצוף מוכר . 
עברו כמעט 3 שנים מאז הפעם האחרונה שדיברנו וכבר חשבתי שהיא לא גרה באזור , כי לא נתקלתי בה מאז . 
היו פעמים שהרהרתי על צורת ההתנהגות שלי אז ומה היא חושבת על מה שהיה ועכשיו אני יודעת . 
" דפנה " היא קראה לעברי עם חיוך גדול , באה וחיבקה אותי . 
" אני כל הזמן חושבת עליך " היא אמרה והוסיפה שהיא מזמן עזבה את אותו מקצוע והיום היא עובדת במקום מסודר ונמצאת שנה וחצי עם אותו בן זוג . 
היא נתנה לי את הטלפון שלה , ביקשה שאתקשר , התנצלתי על איך שהגבתי באותה תקופה ואמרתי שנקבע איזה יום לשבת ולהתעדכן על כוס קפה . 
אידיאל בדרך הביתה גילי התעניינה מה קורה איתי והוזמנה לבקר . 
סיפרתי לה שאני לא מצליחה להתגבר על אי השקט שנוצר עקב חוסר הידיעה מה בדיוק קורה ביני לבין הבחור . 
היא הציעה לי לחפש הסחות דעת בכל פעם שאני מרגישה שאני " שוקעת " במחשבות עליו ואחר כך שאלה אם הוא מישהו שבאופן תאורטי הייתי מתחתנת איתו . 
התגובה הראשונית שלי היתה " לא " . 
בנוסף לדברי המכשפה שיצאה נגדו בצורה נחרצת מבעוד מועד ( לא במזל שלי נמוכים , אשכנזים וגרושים , במיוחד כאלה עם ילדים - הוא עונה על כל הקריטריונים ) , אם אני חושבת על הבחור האידיאלי , בראיה לעתיד אני רוצה להקים משפחה עם בחור שאין לו משפחה נוספת . 
" קשה לי לוותר עליו , כי בחיים לא התייחסו אלי כל כך יפה " אמרתי ופירטתי את כל התכונות המקסימות שיש לו - הוא בחור טוב , עדין , רגיש , מתחשב , אכפתי , כנה , משקיען ולא מפחד להראות חולשה . 
לפעמים הוא מתרפק עלי , דורש חום ואהבה , מבלי לפחד שהוא לא " יצא גבר " . 
יום אחרי אותה השיחה , עלעלתי באחד מהבלוגים הבודדים שאני קוראת ומצאתי פוסט שמאוד התחברתי אליו . 
כל כך הרבה פעמים עשו לי רע , שעכשיו כשאני נתקלת במשהו טוב זה גורם לי לפקפק אם זו אכן המציאות או שאני בוחרת לראות חלקים נבחרים ממנה . 
יש רגעים שאני לא מבינה איך זה שאני עדיין מאותגרת זוגית ויש כאלה שבהם אני חושבת שהמצב הזה לא ישתנה , כל קשר שיהיה לי עתיד להסתיים במוקדם או במאוחר , ויכול להיות שזה משהו בי ואני לא בנויה לזוגיות או איכשהו מקלקלת את זה . 
מנטרה " אני אוהבת את עצמי , אני בחורה טובה , חכמה , יפה וראויה להיות נאהבת " . 
אולי אם אני אחזור על זה כל בוקר , בסוף אני אאמין בעצמי . 
אחרי סוף שבוע עמוס במיוחד אני מוצאת את עצמי קצת עייפה , אבל הרבה יותר מחוייכת . 
רביעי : What a feeling אחרי זמן די ארוך שנמנעתי ממסיבות החלטתי לשנות את ההרגל ולהצטרף ליעל למסיבה משובחת עם מוזיקה משנות השמונים . 
היה כיף למעט כמה רגעים מעצבנים , כמו זוג ההומואים שהשתוללו על הרחבה , תוך כדי התמזמזות מאסיבית , מה שגרם להם להתעלם לחלוטין מהסביבה ואז אחד מהם דרך לי על הרגל וקיבל מבט זועם במיוחד . 
כנראה שאני גיי פרנדלי עד לגבול מסוים ... 
.. 
. 
בסביבות 3 בלילה נכנסתי למיטה , בתקווה שאני אכן אצליח להתעורר בבוקר למחרת . 
חמישי : יום פינוק גררתי את עצמי מהמיטה בסביבות 7 בבוקר , מקוה שהקפה יגרום לי להיות מספיק עירנית . 
הבוס שלי החליט לשלוח את העובדים ליום כיף בספא . 
כבר חודשים שאני מפנטזת על ספא . 
למרות שהבחור עושה מסאג'ים מצויינים , זה לא אותו הדבר כמו מסאג' מקצועי . 
היה יום מפנק במיוחד , עם ארוחות בוקר וצהרים משובחות וביניהן מסאג' מעולה וסדנא שהועברה בצורה מעניינת . 
בין לבין מישהי פתחה לי בטארוט ואמרה שאני צריכה להפסיק לחשוב יותר מדי על כל דבר ופשוט להנות ולהשתובב ... 
.. 
. 
חזרתי הביתה למנוחה של כמה שעות ואז התארגנתי ויצאתי לבלות עם איילת . 
אחרי ששלושה פאבים נפסלו ( שניים היו עמוסים מדי ובשלישי השפה השולטת לא מובנת לנו ) , התיישבנו בבית קפה והעברנו ערב שקט ונעים . 
שישי : בתנועה קמתי בבוקר עם חשק לקנות מתנות , אז הלכתי לחנות השוקולדים האהובה עלי וקניתי שוקולדים לטל , המשכתי לחנות תינוקות וקניתי נעליים מקסימות לאפרוח שלה ויחד עם השלל יצאתי למסע לדרום הלא רחוק . 
הרכבת שהובילה אותי עברה בשדה התעופה ונצבט לי הלב כשראיתי אנשים יורדים ממנה עם תיקים או מזוודות . 
גם אני רוצה ... 
.. 
. 
אחרי מסע ( מפרך משהו ) של קרוב לשעה וחצי הגעתי לטל . 
לא ראיתי את התינוק שלה 3 חודשים והוא נהיה כזה מתוק , שלרגע היה לי חשק גם לאחד כזה ... 
.. 
. 
בצהרים בעלה הסיע אותי לתחנת אוטובוס ומשם המשכתי לביקור אצל המשפחה . 
קיבלתי תגובות מאוד נלהבות על ה - 2 ומשהו קילו שהורדתי בשלושה שבועות שהם לא ראו אותי . 
זה היה נחמד לשמוע " וואו , ממש רזית " . 
" מי זה ? 
" אבא שלי שאל אחרי שסגרתי את השיחה עם הבחור , שהתקשר בדיוק באותן 20 דקות שבהן הוסעתי לביתי . 
ניסיתי להתחמק ב " סתם " , אבל זה לא עזר לי , אז אמרתי לו שזה מישהו שאני יוצאת איתו . 
" עובדים איתך בחורים צעירים ? 
" לראשונה גיליתי שחוש הבילוש משותף לשני הוריי מולידיי ... 
.. 
. 
לא נותר לי אלא לאשר את החשדות . 
" כשאני יוצאת עם בחורים זה בדרך כלל נגמר תוך כמה שבועות אז אין טעם לספר לאמא , מה גם שאין לי כח לשאלות שלה " נימקתי את הבקשה לשמירת סודיות . 
אני מקוה שהוא אכן ישתף פעולה ... 
.. 
. 
מופתעת , לטובה אחרי השאלה המזוויעה " כמה את שוקלת " והתשובה הכנה זזנו לכיוון דלת היציאה מהבית . 
הוא אמר לי " תשאירי את התיק בבית " ושיתפתי פעולה . 
בפעם האחרונה שהוא היה אצלי אחרי שהוא אמר משהו , נופפתי מול העיניים שלו באיזה כתבה ישנה ומייד סגרתי את העיתון והנחתי אותו בצד . 
סרבתי לתת לו הסברים ואמרתי לו " בפעם הבאה שתהיה אצלי אני אתן לך לראות במה מדובר " . 
הוא ניצל את הזמן שהייתי במקלחת לקרוא וכמובן שהיו לו שאלות , שנענו במלואן . 
הוא יודע שאני בדיאטה ומכיר אותי גם עם עוד אי אלו קילוגרמים , אבל עדיין היה מוזר לחשוף משהו שאני מקפידה להסתיר . 
הלכנו לשחק סנוקר ותוך כדי הוא דאג להשקות ולפטם אותי . 
המשחק היה משעשע , אבל זה שהוא כל פעם הכניס לי אוכל לפה היה יותר משעשע . 
במיוחד עכשיו כשהוא יודע כמה אני שוקלת ... 
.. 
. 
הופתעתי כשהוא הוציא מהארנק למעלה מ - 200 ש"ח ושילם את החשבון מבלי להניד עפעף . 
אני לא חושבת שזה משהו שהוא היה עושה אם הוא היה מחשיב אותי בתור יזיזה . 
חזרנו הביתה ועברנו להמשך התוכנית האמנותית של אותו ערב , לא לפני שהוא עדכן אותי בתוכניות של היום למחרת . 
שבת : עוד הפתעות הבוקר התחיל ברביעיית אורגזמות . 
הבחור קם עם הרבה מרץ ורצון לגרום לי לחייך והצליח בגדול ... 
.. 
. 
החלטנו לגוון את ההתכרבלות וראינו את הסרט " מיס סאנשיין הקטנה " שהיה מרענן ומפתיע כאחד . 
לאחר מכן התלבשנו ויצאנו לאכול , כששוב הוא הודיע שהוא משלם " כשאדון הולך עם גברת למסעדה הוא תמיד משלם " הוא אמר בטון המשעשע שלו ואני לא הבעתי התנגדות . 
האוכל היה טעים , הקינוח עוד יותר , החברה היתה נעימה וכשיצאנו מאותה מסעדה נתקלנו בחבר שלו ( מממ ... 
.. 
. 
מעניין איך הוא יציג אותי , חשבתי ביני לבין עצמי ולא אחרתי לגלות את התשובה ) . 
" תכיר - זאת דפנה " אמר אותו חבר שהציג את זוגתו " וגם זאת דפנה " ענה הבחור ואחרי שהמשכנו ללכת הוא אמר " אתן הדפנות תופסות בחורים גרושים " . 
עניתי שמה שחשוב לי זה לא הכסף ולא אם מישהו היה נשוי ויש לו ילדים , אלא האופי " זה הדבר היחיד שלא משתנה " הוספתי והוא אמר שהוא מסכים עם כל מילה . 
לא הוספתי את זה שהעובדה שהוא בחור יפה נתנה לו עוד כמה נקודות זכות . 
הוא מזכיר לי את רוב לאו ... 
.. 
. 
בערב הלכתי להופעה בפאב עם יעל וחברה שלה . 
" יפיופה " הוא קורא לעברי כשאני מסיימת להתאפר ותופס לי את התחת , מה שגורם לי להיתקל בדלת . 
אתמול החלטתי ללכת הביתה ברגל כדי לעשות חושבים . 
מפריע לי שאני לא יודעת מה קורה מצידו , אז החלטתי לעשות לראשונה סוג של שיחת " יחסנו לאן " ולנסות להבין איך הוא רואה את הדברים ומה התוכניות שלו . 
שיתפתי פעולה , הודעתי שכנראה אאחר והלכתי הביתה מהורהרת מתמיד וחושבת שאם ניכנס יחד לעבודה , כשאני מגיעה כשעתיים אחרי שעת תחילת יום העבודה , זה יהיה ברור לכולם שאנחנו ביחד . 
" אם הוא מכריז קבל עם ועדה שאנחנו ביחד מה זה אומר על היחסים בינינו ? 
" שאלתי את עצמי וכשנותרתי ללא תשובה החלטתי לשאול אותו בצורה הכי עדינה שאפשר איך הוא רואה את הדברים . 
ניתן לפרשנות ? 
כמה דקות אחרי שהוא הגיע נושא " הבוקר שאחרי " עלה והוא הציע שהוא ייכנס למקום העבודה רבע שעה אחרי . 
לא שאלתי למה והחלטתי שכנראה זה לטובה . 
בהמשך הערב , תוך כדי הפור פליי הוא אמר " אם תקחי גלולות נוכל להפסיק להשתמש בקונדומים " . 
עניתי לו שאני מוכנה לקחת גלולות אם אני היחידה שאיתה הוא שוכב . 
ציפיתי ל " ברור " או לכל מילת הסכמה אחרת , אבל במקום זה היתה שתיקה ארוכה ואחריה הוא אמר " עם אחרות אני אשכב עם קונדום " . 
ממש לא התשובה שחשבתי שאקבל . 
" החלטה שלך - אני לא שוכבת עם אחרים ואם אתה רוצה שניפטר מהקונדומים המינימום שאני דורשת ממך זה אותו הדבר " הבהרתי לו והוא שתק . 
ספקות אחרי אותו משפט " מקסים " , החלטתי שזה לא העיתוי לעשות שיחת " יחסנו לאן " ואולי הגיע הזמן לחשוב שוב על מה שקורה . 
אנחנו " ביחד " 3 שבועות . 
יש אצלי מברשת שיניים שלו , כמה סרטים וכמה סיפורים שהוא כתב ורצה שאקרא . 
ברור לי שהוא רואה המשך , השאלה היא איזה סוג . 
מצד אחד , אולי כדאי שאני אנסה לשנות דברים לכיוון שאני רוצה , מצד שני - יכול להיות שהדבר " הנכון " יהיה לא לעשות כלום ולחכות לראות איך דברים יתגלגלו , מצד שלישי - אולי כדאי פשוט לשאול אותו אם הוא רואה אותי בתור יזיזה או בתור מישהי שהוא יוצא איתה . 
לא ברור לי מה יותר נכון לעשות , אולי זה ייצא לי בטבעיות בפעם הבאה שניפגש . 
איפה הנשיקה שלי ? 
ההרהורים היו תירוץ מצוין לזלילה . 
אכלתי 50 % יותר ממה שהייתי אמורה ואחר כך יסורי המצפון גרמו לי לעשות מספיק ספורט כדי לשרוף את כל הקלוריות המיותרות . 
מישהו בעבודה שאל אותי היום בני כמה הילדים שלי וזה גרם לי להבין שבגילי ( המתקדם משהו ) יכלתי להיות אמא לילד בכיתה א' וגרם לי לחשוב שאם אני רוצה להקים משפחה , אולי זה הזמן לחפש בן זוג עם כוונות דומות . 
אם אירועי אתמול לא הספיקו , היום כ - 20 דקות אחרי שיצאתי מהרכב שלו , הוא נכנס לעבודה אמר שלום לכולם ואז מבלי להתבלבל ניגש אלי ושאל " איפה הנשיקה שלי ? 
" רכן ונישק אותי על הלחי . 
