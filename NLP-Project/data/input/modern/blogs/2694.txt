התקפות לב קטנות של בוקר בטלפון , הוא אומר לי שהרופא שלח אותו לצילומי רנטגן דחופים , והיתה כבר סריה אחת , אבל הרנטגנאי רוצה עוד אחת , ובשיחה שאחר כך הוא מתקשר לספר לי שקבעו לו ניתוח דחוף - לא סתם עושים צילומי חזה ועצמות . 
עו"ד פעם לא יודע אם זה היה היוצא שמעיד על הכלל , או לא , אבל היום פגשתי עורך דין , שלא גבה כסף , סיפר על תעריפים סבירים , היה נחמד , מקצועי , וממרום המגדלים בהם ישב , צופה על איילון , ניתן היה לדעת שהוא מבין במה שהוא מדבר . 
הרי ברור , בסופו של דבר , שהחשבון יכיל אפסים רבים וסימני דולרים , אבל כך זה היה אמור להיות בכל מקרה . 
טוב לדעת שיש גם כאלה . 
האמת , שמעבר לבדיחות , עד היום נסיוני עם עורכי דין הוא מוצלח באמת . 
החל בזו שתבעה עבורי את אחד המעסיקים הקודמים שלי , ולא לקחה שכר טירחה גם אחרי ההצלחה כי הייתי נחמד , וכלה בכאלה שמטפלים בביזנס . 
יכול להיות שעורכי דין הם עם נחמד ? 
מה הדבר הבא ? 
דוד לוי חכם ? 
ניטרו מתחת ללשון כמובן שאחר כך הוסיף " סתם בצחוק " בטלפון , זאת אומרת אין ניתוח ואין בטיח , סתם דלקת וצריך כדורים בשבילה , וכיוון שאני יודע שאתה קורא את זה ( חתיכת חרא ) אז תדע שלא רק שזה לא היה מצחיק , צפה פגיעה . 
הסופ"ש איך היה ? 
גרוע כמו שסופ"שים יודעים להיות . 
שם , בסמטא , בתל אביב , התיישבתי על מדרגה שמובילה לשום מקום . 
מאחורי היתה דלת חסומת בלוקים , וצחנה של שתן תמיד ברחובות כאלה , כמו זה , יש שלוליות על הרצפה , אבל אף פעם לא יורד מספיק גשם בשביל לנקות . 
הדוקרס שלי מיוחדים , לא מתלכלכים , ומנעלי העור הכל יורד מיד , כך שנותר רק להשען קדימה שחולצת הפסים התכולה לא תתלכלך מהקיר . 
אם הייתי מעשן זו היתה סצנה מצוינת לסיגריה , קצה הסיגריה היה מנצנץ באפילה , וכשהייתי מושך , ומזריק את העשן חזרה , היתה לי סיבה טובה לצמצם את העיניים למצמץ . 
הטלפון מזמזם בכיס , אני נותן לו לרטוט , מסדר את השיער , קווצה קווצה , סופר מכוניות סגורות חלון , עם נהגים שפוחדים מקשר עין , אבל מדליקים אורות גבוהים , לגרש את הצללים . 
נשמה של ערס בדרך חזרה מהעבודה , אני שם את אוסטרהווגנזה , אירלנד עושה כבוד לקלאסיקה , עובד דיסק של שעה ברבע שעה עם רפיט על וויואלדי , ואז מחליף באיזה דיסק אוסף שמשלב אייטיז ( תשעים ותשעה בלונים בגרסא האנגלית והגרמנית יחד ) עם קאברים של דאנס , ומלהטט על החוגות , מריץ קדימה אחרוה לסולואים של הגיטרות ולבאסים של הטראנס . 
בכסא לידי יושב מודי , מכווץ מבושה , מניד ראשו לעצמו ואומר לי משהו . 
אני מחליש לרגע את המוזיקה , והוא אומר לי " חבל לך על הזמן , יש לך נשמה של ערס " . 
לי ? 
תראה לי אור סגול אחד באוטו הזה . 
בשבחי האקלקטיות כמו ספרים , אני לא רואה שום סיבה לפסול מוזיקה . 
בדיסקים שאני מכין , לא אלה שספציפיים נניח לאימון , או לנסיעה , יכולה לככב לאה שבת , פיני חדד , ג'יג'י דאגוסטינו ( לחפש בקאזה עכשיו ) , ביל וילהלן , לדזפ , פול אוקנפולד וצמדי קריאוקי יפניים . 
מה רע ? 
בשביל מה יש כפתור פורווד בדיסק ? 
" תגיד לי " שואל מודי " אתה שמעת פעם שיר מהתחלה ועד הסוף ? 
" כן . 
אני אפילו זוכר מתי . 
מציאה של ממש לידי יש ספר , שקניתי כדי לתת לג' , אז חברה , מתנה . 
הספר , משנת 1963 , נקרא " בחורה נאה ורווקה - כיצד ? 
" הוא מדריך לרווקה בענייני מין , גברים ונישואים . 
הספר מצחיק . 
מאוד אפילו . 
יתכן שזה בגלל שכך נכתב , ויתכן שבגלל שעברו 40 שנה . 
בכל מקרה , קניתי את הספר לפני שנתיים באלנבי , לפני יום ההולדת שלה . 
קנינו לה גם גבר מתנפח באמסטרדם , כי גם עם זה היה לה בעיות . 
אני לא זוכר למה לא נתנו את הספר . 
יתכן והיתה נפגעת מזה , אמרה לי הנורווגית . 
יכול להיות . 
מה , גבר מתנפח פוגע פחות ? 
לא זוכר . 
כשנסעתי עם הנורווגית לניו יורק , קיבלנו טלפון שג' , אז חברה , ניסתה להתאבד . 
ג' , שהיתה אז חברה , מאז ניתקה כל קשר עם העולם הקודם , כל חבריה , ובכלל אנו שומעים מדי פעם על נסיונות ההתאוששות שלה , על האישפוזים . 
כיוון שהקשר נותק , חד צדדית אך בהצלחה , הספר שוכב לו כאבן שאין לה הופכין . 
בתור מתנה , אבל , הוא לא רע בכלל . 
והוא גם מעניין . 
יש קופצים ? 
קופצות ? 
( והערת אגב - אם במקרה מישהי קופצת , ואין לה חזיה , נא לצלם ולשלוח לי ) פיש אנד צ'יפס עוד שעתיים בערך יש מרתון . 
אם אני אחזיק מעמד עד הסוף , אז יש תכנון לשאר היום : בצהריים איזה סרט ( סרטי מבוגרים בשבת בצהריים = עונג שבת . 
האולם ריק ) . 
בערב , אם מודי חוזר מהצפון , עושים פיש אנד צ'יפס , ואולי גם פטאצ'י אורלוך , כמו שמכינים בהולנד , עם מיונז הולנדי וקטשופ קארי . 
אם לא היום - מחר . 
זה דיאלוג הזוי ? 
- נו דיברת איתה ? 
- לא - למה ? 
- כי אני בטח אשמע מטומטם - אז מה אתה מעדיף ? 
- מישהי שתרגיש מטומטמת לידי 
