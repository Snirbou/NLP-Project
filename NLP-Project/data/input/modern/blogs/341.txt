אני כבר נאלצת להחליט , להרים את הטלפון ולחייג את המספר . 
לפחות לברר , ולשמוע , ופתאום נאלמתי דום . 
לא זוכרת מה רציתי לשאול ומה רציתי לברר , ומה אני רוצה , בכלל את זה או את זה . 
פתאום התפתחו קשרים כל כך אדוקים שמאלצים אותי כל הזמן לפקפק בעצמי ובמה שהחלטתי אז בהתחלה . 
אז מה אני רוצה ? 
פתאום הם מבקשים שאני אשאר . 
ו"מה איכפת לך להישאר אם את במילא לא חייבת לעשות צבא ? 
? 
" ו"אם את הולכת אני עוזב את הב"יס הזה " . 
ועוד דברים שהם פרי הגזמה של ילדים עם רצון עז לחום ולקשר שלא יעלם להם אחרי שנה , אבל , אבל מה אני בתוך כל זה ? 
אני רוצה פה ? 
אני רוצה שם ? 
כשאני רואה מדים אני רוצה כל כך אותם , ואת החוויה המתקנת וכשאני רואה אותם אני רוצה כל כך עוד שנה איתם . 
עד כדי כך שאני שוב מפקפקת בעצמי . 
ובשלב הזה זה לא יעזור להציע לי 'ללכת לפי האינטואיציה ' , כי אין לי אחת כזאת . 
כשאני רואה את זה אני חולמת על זה וכשאני שם אני רוצה להישאר שם . 
כבר אין הרגשת בטן יש רק הרבה רצונות , ובילבול , ואהבה , לשני מסגרות שאני רוצה מאד לכבוש , כשבאחת אני משגשגת ובאחת נכשלתי קשות , ובדיוק בגלל זה אני רוצה לכבוש את שתיהן . 
והפעם אסור שתהיה דרך חזרה בתוך הראש שלי . 
אחרי שאני אבחר ואכנס אני צריכה באמת לבחור ולהיכנס . 
אני לא יכולה לנדוד כל החיים . 
ובכל זאת , יש בי רצון חופשי שבעולם המוזר שלנו הוא נתפס כמזיק - לעבור מאחד לאחד , לנסות הכל , לא להישאר במקום אחד יותר מידי . 
לעוף לעוף אני רוצה לעוף לכל כיוון בלי הצורך המעיק הזה לבחור . 
לבחור ולהחליט להחליט לבחור . 
עכשיו . 
אני באמת לא יודעת אם להרים את הטלפון הזה כבר . 
אל תישא משא של שנה שלמה ביום אחד ? 
' יעל אהבה אותי לפני 15 שנים . 
לא ידעתי את זה אז , היינו בתיכון . 
לא הבנתי כלום . 
אז . 
הייתי מאוהב בנערה אחרת , יחידה , בלתי מושגת , כל אותה שנה . 
לא מעוניין באחרות , לא מעוניין בסקס , לא מעוניין בכלום . 
רק בה : כל השאר היה החיים , והחיים היו דבר שולי לעומת אהבה . 
עד היום אני חושב ככה . 
מושאי האהבה שלי השתנו מאז , התרחבו , ניסו לכלול קצת יותר מאישה אחת - ניסו לכלול את העולם כולו . 
אבל עד היום אני חושב שאהבת העולם יותר חשובה מהעולם עצמו . 
אהבת העולם מולידה את העולם , לא להיפך . 
יעל אהבה אותי לפני 15 שנים . 
ואני לא ידעתי . 
וזה לא שהיא לא הראתה את זה . 
אבל אני חשבתי , בטח שהיא אוהבת אותי , גם אני אוהבת אותה ... 
.. 
. 
ושנינו אוהבים הרבה אנשים . 
ובכלל , העולם מלא באהבה . 
היה מן רגע כזה באוויר של תל אביב , תחילת 1982 , חורף נעים . 
בבית הספר , בהפסקות , היינו על הגג . 
סיגריה בשמש , מתלטפים בנגיעות קטנות , וכן - באמת אהבנו . 
את האנשים שהיו איתנו ובעיקר את עצמנו . 
היינו גאים להפגין חיבה בצורה כל כך פיזית ופשוטה , גאים - כי גילינו משהו שההורים שלנו לא ידעו עליו , וגם לא יבינו אותו לעולם . 
גם לא האחים הגדולים שהבינו בסקס , וגם לא הקטנים שהבינו במחשבים . 
השנה הזאת התחילה מיוחד . 
הייתה חיבה אמיתית באוויר . 
זה היה הרגע הנדיר כשהציניות עוד לא הגיעה . 
עונה רכה . 
אחרכך בא הקיץ , ומלחמת לבנון , אחרכך תל אביב התחילה במירוץ אחר הכסף החדש , אחר כך באו החיים . 
אבל השנה הזאת , היא התחילה בעדינות . 
וגם יעל , שאהבה אותי . 
היינו על אותו הגג , בשמש , באחת ההפסקות . 
היא שלחה יד וליטפה את שיערי . 
הנחתי את ראשי על ירכה ועצמתי עיניים . 
זו שאהבתי באמת ישבה לידינו ואמרה לה : " נכון את אוהבת אותו ? 
" " נכון . 
" אמרה יעל . 
וכמו אדיוט המשכתי לחייך . 
כן , זה הרי ידוע , כולנו אוהבים אחד את השני . 
איזה אדיוט הייתי , אלוהים . 
ואחרכך הצבא , והלילות הבלתי נגמרים הללו , של סיגריות וייאוש כבוי ומרוחק . 
צה"ל הוא פלנטה אחרת אני אומר , למי שעוד זוכר מי אמר את זה קודם ועל מה . 
ואני מתכוון לזה . 
יש לי הוכחות . 
לפני 7 שנים נפגשנו בפעם האחרונה . 
זה היה בברלין , חזרתי מאוחר למלון והיא ציאה מחדר הסמוך לשלי . 
נעמדנו כך , בפיות פעורים , אולי דקה וחצי . 
אחרכך הפשרנו והתחבקנו והתחלנו לדבר . 
נכנסתי אליה לחדר בידיעה מוחלטת שעכשיו , סוף סוף אנחנו הולכים לעשות את זה . 
שאחרי 7 שנים שזה היה צריך לקרות באופן טבעי . 
לשנינו היה דחוף לסגור סוף סוף את החשבון הפתוח : היא את האהבה הבלתי ממומשת , ואני את העובדה שהייתי כל כך טיפש . 
ישבנו אחד מול השני ונזלנו מתשוקה . 
היא הציעה שנשתה משהו ושלפה בקבוק וויסקי מהתיק שלה . 
ההתרגשות גרמה לנו לשתות מהר מידי . 
וחזק . 
לא עבר זמן זמן רב ושנינו היינו שיכורים מידי בשביל לעשות משהו עם הגוף שלנו . 
התפשטנו והכל , ליטפנו אחד את השני , והתנשקנו ארוכות , אבל האלכוהול והעייפות , ואולי גם ההפוגה הפתאומית מהעיר המלחיצה הזאת , גרמה לנו לפרצי צחוק גדולים , בלתי נשלטים , שוב ושוב . 
הבטנו זה בזו מיואשים : גם הפעם לא . 
אפילו עכשיו כשהכל כבר מותר וכדאי , אי אפשר . 
ניסינו שוב , זה היה מגוחך . 
כמה רצינו וכמה לא יכולנו . 
בסוף נשברנו וטיפסנו מתנודדים למיטה . 
אני זוכר את הפנים שלה , מביטות בי בעצב , לפני שנרדמנו . 
לפתע היא הבינה עד כמה זה בלתי אפשרי . 
התוך העליזות , הוויסקי והחיבה המתפרצת - התגלה גרעין של עצב . 
הוא היה קשה ומוחלט , והמרירות שלו תפסה אותי לא מוכן . 
בבוקר התעוררתי והיא לא הייתה שם . 
התלבשתי , כתבתי לה כמה מילים יצאתי . 
כמה שעות מאורח יותר כבר הייתי על המטוס חזרה לארץ . 
לא קרה שום דבר דרמטי , באמת שלא . 
דיברנו בטלפון , היא שלחה לי מכתב , אני שלחתי לה אחד חזרה , החיים קרו . 
אין לי דבר נגד החיים . 
עדיין , יותר חשוב לאהוב אותם מאשר לחיות אותם . 
אני מאמין בזה . 
אני יודע . 
לאהוב אותם זה לחיות אותם . 
כל השאר זה שמירות ומטבח . 
כל השאר זה לסדר את הסכו"ם יותר יפה או פחות יפה . 
השבוע , בבית קפה גדול המשקיף לים , ראיתי אותה שוב . 
שעה שלמה הבטתי בה מרחוק ולא יכולתי להחליט אם זו היא או לא . 
זה היה די רחוק , אני יאמר לזכותי.זה בית קפה באמת גדול . 
היא הייתה מבוגרת , נכון , אבל יותר מזה : היא הייתה מעוצבת סופית . 
היא לבשה על עצמה דמות שלא הכרתי , מחויטת , נוקשה , אישה שיודעת מה היא רוצה ומשיגה את זה בנימוס אך בתקיפות . 
שעה שלמה הבטתי בה , לא בטוח אם זו היא או לא . 
ההוא , התחיל לספר לה בגרמנית נלהבת כל מיני דברים . 
אחרכך התיישב לאכול סלט גדול . 
אני לא יודע מה הוא אמר , אני לא דובר גרמנית נלהבת . 
ואז - הוא אכל ודיבר ללא הרף , ולפתע היא הושיטה יד בהיסח דעת וליטפה את ראשו . 
מיד ידעתי שזו אכן היא . 
חיבה גדולה שבמרכזה עצב קשה כמו יהלום . 
" את אוהבת אותו נכון ? 
" שאלה אותה , אז , הנערה שאהבתי באמת . 
" נכון . 
" אמרה יעל . 
וליטפה אותי . 
1982 . 
פברואר , יום שמש חורפי . 
ארבעה חודשים אחרכך כבר הייתי בלבנון . 
' קשה לי להשלים עם זה שאנחנו לא שם יותר . 
זה עדיין צץ , ולא נראה לי שזה יפסיק בקרוב . 
מבעד הרבה חיוכים , תסכול והשלמה , אני נזכרת וזה סוחט טיפות קטנות של מלח כשאני מבינה . 
