יש בערך מיליון אתרי אינטרנט שעוזרים לבדוק מה מהירות הגלישה שלכם . 
רובם מכוערים ומשעממים , ולמרות שבעצם זה אמור להיות סתם אתר פונקציונאלי שהיופי לא קובע בו , לטעמי הרבה יותר נחמד להיכנס לאתר כזה , וליהנות לרגע מהעיצוב והקונספט , בזמן שמודדים לכם עד כמה צולע ה - connection שלכם . 
כן , ממש חסרה לי עבודה , שלקחתי על עצמי שני פרויקטים מסיביים . 
על אף אחד מהם אני לא מקבלת כסף , אבל לפחות שניהם גורמים לי הנאה מסוימת , לצד הסבל העז שאני חשה בגללם . 
האחד , והמוסיקלי שביניהם - להוציא את Son of Alerik . 
לא אל מחוץ לדלת , אלא לכתוב את התווים לתופים בשיר הזה . 
האמת היא שזה גם לא ממש שיר , אלא Track . 
והוא גם די ארוך . 
מדובר ב - Jam Session של Deep Purple , בן 10 דקות , ששוחרר לאוויר העולם כבונוס באחד הדיסקים שהם הוציאו במהדורה מחודשת . 
אין שם שום דבר יוצא מגדר הרוק הרגיל , אבל לכתוב תווים של 10 דקות של מוזיקה זה לא דבר מובן מאליו מבחינתי , ולהוציא אותם משמיעה זה עוד יותר מורכב . 
אני איומה בזה , אבל צריך להשתפר בחיים גם בדברים כאלה . 
הפרויקט השני מחזיר אותי הרבה שנים אחורה , עת הייתי מתרגמת פוחזת וצעירה , כזו שגם היתה צוללת הרבה יותר . 
איש ותיק בעולם הצלילה , שלמעשה גם גידל אותי כצוללת , צריך שוב תרגום של ספר הדרכה . 
ובמקום להסתבך עם חשבוניות וכסף , סגרנו על ברטר נחמד , שאני מקווה שיהיה לי זמן לנצל אותו . 
על כל פנים , מדובר בספר הדרכה לקורס צלילה בסיסי , וזה מחזיר אותי אחורה , בזכרונות ובחשק . 
ממש בא לי ללוות קורס עוד פעם , כמו בימים הטובים בהם לא היה לי מה לעשות חוץ מלצלול , לראות טלוויזיה ולדבר בטלפון . 
אולי , כשכל הטירופים ייגמרו , וגם חודש אוגוסט הידוע לשמצה , אני אמצא לי את הזמן להתפנק מתחת למים , כמו שצריך וכמו שאני מאוד צריכה . 
* * * נ.ב . 
לדן חלוץ שלום , יש לי כמה שאלות לגבי תיק המניות שלך , שדאגת לחסל שעות ספורות לאחר שנודע על חטיפת החיילים בצפון , ב - 12 ביולי 2006 : 1 . 
איך זה שלרמטכ"ל , איש קבע מזה שנים רבות , יש רק 120 אלף שקל בתיק ההשקעות ? 
איפה כל הכסף ומה עשית איתו ? 
2 . 
מתוך שלל הדברים החשובים שהדאיגו אותך באותו יום ארור , זה הדבר שאותו מצאת לנכון לעשות ולהקדיש לו זמן ? 
3 . 
התקשרת גם לאשתך לברר שהיא לא שכחה לסגור את הגז , בטעות ? 
4 . 
אתה בכלל זוכר איך קוראים לחיילים החטופים ? 
5 . 
ואם כבר היית במשחקי מניות , למה לא קנית פוטים , אם כבר ? 
6 . 
איך עוד היית יכול להגיב בטמטום כה רב כפי שהגבת ולהגיד לכתב שחשף את הפרשה : " לא חשבתי שתפרוץ מלחמה " ? 
אם לא חשבת שתפרוץ מלחמה , למה מכרת ? 
מי קובע אם תפרוץ מלחמה - אתה או סבתא שלי ? 
7 . 
כמה ימים נשארו לך עד שתודח ? 
האמת , בין חיים רמון המנשק , משה קצב הנוגע , צחי הנגבי הממנה , שאול מופז הנהג המופרע , אולמרט המגמגם ועמיר פרץ האומלל - אפשר ממש לעשות תוכנית ריאליטי - " מי יפנה את הכיסא ראשון " . 
ומי נשאר עומד , ומי הו - הא - מי - זה - בא - ראש - הממשלה - הבא ? 
נכון , ביבי נתניהו . 
שלא תגידו שלא הזהרתי אתכם . 
סביר להניח שאתם לא היחידים שסובלים בעבודה . 
יש הרבה מאוד אנשים שלא אוהבים את אלה שמנהלים אותם , ובהרבה מקרים - בצדק . 
אבל מי אני שאשפוט ? 
הנה אתר שעושה את העבודה - BossBitching . 
קטרו בחופשיות על הבוס שלכם ותנו לגולשים להחליט האם הבוס הוא באמת שמוק , או שאתם סתם נודניקים . 
סידרת תמונות מתוקה שמתפרסמת ( איך לא ) בין שאר תמונות חמודות ב - CuteOverload , גרמה לי לחייך , למרות הכל . 
אם המציאות מתחילה להיראות כמו סרט של וולט דיסני , אולי יש תקווה . 
העובדה שאני זקנה מדי מתגלה כבר כשאני אומרת שיש לי 26 שנים של ותק בלונה פארק . 
אין מתקן שהיה שם ( כולל כאלה שלא איתנו יותר ) שלא עליתי עליו לפחות 50 פעם . 
מהברבורים בגיל שנתיים ועד האנקונדה בגיל 20 ומשהו - עברתי את הכל . 
אין שד ברכבת השדים שאני לא מכירה הכרות אינטימית , ואין הגרלה בדוכנים שלא התנסיתי בה , במחיר חור כואב לכיס של אבא שלי . 
כבר בגיל מאוד מוקדם התגלו אצלי הנטיות למחלת הגה , כשהמתקנים המועדפים עליי היו הקרוסלה האיטלקית והמכוניות המתנגשות . 
אפילו היו לי כמה חלומות בשנים עברו , בהם אני מטיילת לבד בלונה פארק וחוגגת עלייה על כל המתקנים . 
מדהים , שתמורת 85 שקל בלבד ( ממש סכום סימלי ) אפשר לעשות את זה במציאות . 
וכך מצאתי את עצמי , חבולה וכואבת מלכתחילה , ביום שבת חם אחר הצהריים , סוחבת את אחותי הקטנה ללונה פארק , בעוד הכביסה שלי מתייבשת במייבש של אבא . 
מילא ללכת ללונה פארק איתה , כבר עשיתי את זה בשנים האחרונות יותר מפעם אחת , אבל הפעם החלטתי שלא לשחק אותה זקנה נרגנת , וגם עליתי איתה על כמעט כל המתקנים . 
ובכן , מה אומר לכם . 
אני אולי לא נרגנת , אבל בטח זקנה . 
למבוך הזכוכית נתתי לה להיכנס לבד , בתקווה שהיא תלך שם לאיבוד ולא תציק לי למשך חצי שעה לפחות , אולם המפלצת יצאה משם תוך 35 שניות . 
מה הפלא - היתה שם 200 פעם , ברור שהיא יודעת את הדרך החוצה . 
מצאתי את עצמי מנחה אותה בקלילות בנפתולי שבילי הפארק . 
לבושתי , אני יודעת בדיוק איפה נמצא כל מתקן ויכולה לנווט שם בעיניים עצומות , מה שיכול היה להיות רעיון לא רע , לאור מכת חולצות הבטן והעגילים המזעזעים שפשתה במחוזותינו . 
אהבתי מאוד להיווכח בחינוך הישראלי הנפוץ - כך תרמה , תשקר ותעבוד בעיניים - שמתורגל היטב על ידי כל ההורים שמשוטטים בלונה פארק : " תגיד שאתה בן " , 10 אומר אבא בתקיפות לבנו , שבקושי הגיע לגיל 6 . 
אחרי זה אנחנו מתפלאים למה הפוליטיקאים משקרים לנו . 
ככה חינכו אותם ! 
בגיל 6 האבא שלהם אמר להם לשקר למפעיל של המתקן , תוך שהוא מסכן את בטיחותו ואולי אפילו חייו . 
אז אחרי 50 שנה , לא קטן עליהם לשקר לנו , כשהם מסכנים את בטיחותם ואפילו חייהם של החיילים שלנו ? 
טוב , נחזור למציאות הקשה של הלונה פארק : אחותי הקטנה קצת היססה לעלות על התמנון , וגם אני נזכרתי שזה רעיון די רע במהלך הסיבוב , שכן המתקן הזה ידוע בערבולי הבטן המקצועיים שלו . 
על ספינת הפיראטים לא עלינו כי כבר לא היה כוח , אבל חגגנו במתקן המסתובב 360 שלידה , וכמובן ב - 2 רכבות ההרים - הישנה והמשובחת , והאנקונדה , שמצליחה בעיקר לשבור לך את הצוואר . 
מפחיד זה לא . 
המתקן היחידי שגורם לריגושים מסוימים הוא זה שבכניסה , עם המזרקה , המכילה בתוכה המוני מטבעות . 
הסיבה לעושר המפתיע הזה , היא שהמתקן מגלגל , הופך ומערבל את היושבים בו לכל הכיוונים , וכל הכסף הקטן שהם שמרו בכיס , עף למטה וטובע במים העכורים . 
אני מוכנה להתערב על זה שהעובדים אוספים את השלל אחרי שסוגרים את הפארק . 
למכוניות המתנגשות נתתי לה לעלות לבד , בעודי בוהה ומגחכת , איך פעם המתקן הזה היה כזה ריגוש , והיום לא מזיז לי שום דבר שנוסע מתחת ל - 140 קמ"ש באספלט ו - 80 בשטח . 
ומה עוד נגיד על רכבת השדים , שלא נאמר כבר ? 
זה פשוט המיצג הכי פאתטי ביקום . 
איך אתם מצפים להפחיד ילדים שכל היום רואים טלוויזיה , סרטי אימה ונסראללה ? 
למען השם , איך אפשר לפחד מראש " כרות " שכשהוא עולה מהחבית , רואים מאחורה את לוח החשמל והמפסקים ? 
? 
? 
למען ההגינות אני חייבת לציין שבכל זאת נתקלתי בכמה ילדים בני 3 - 4 שיצאו די מבועתים מהחוויה . 
אחד מהם התגלגל החוצה מדלת היציאה חיוור לחלוטין . 
" פחדת ? 
! " , שואלת אמא שלו , שבקושי הצליחה להיכנס לקרון . 
" ללללללא " , הוא עונה בגבורה , מבט של הלם וזעזוע בעיניו , משל ראה את ביבי נתניהו בפנים . 
נו , אז על ילדים קטנים זה עובד . 
הטעות הכי גדולה שעשיתי , היתה לשכוח את גילי המתקדם ולעלות על המתקן הוותיק , המכונה TAGADA . 
אפשר לתהות על פשר השם , אם כי אני טוענת כי מדובר בתמלול של הקולות שמשמיע מי שעולה על הדבר הזה - טההההה געעעעעעעעעעעעע דעעעעעעעעעעעעעעעע ( עם ההקאה בסוף ) . 
למען השם , אני עוד זוכרת כשהמתקן המזוין היה צבוע באדום , ולא בצהוב המחליא שבו מרחו אותו בימים אלה . 
האמת צריכה להיאמר : זה לא ממש מתקן מקורי . 
זה מועתק מהמטבח - מדובר בווריאציה גדולה במיוחד של מייבש חסה , כשהעלים הם האנשים המפגרים שעולים עליו . 
המוזיקה היתה לא רעה בכלל , אבל הייתי מרוכזת בעיקר בעובדה שהאיברים שלי ניסו להתפזר לכל עבר , כולל הציצי - שחיפשו נואשות דרך להתנתק מהבעלים המשוגעים שלהם , ולעבור למתקן של הפילים או לפחות ללכת למזנון לאכול צ'יפס . 
איכשהו שרדתי את הסיבובים המהירים והקפיצות המטורפות , וירדתי משם במצב קשה אך יציב . 
הצוואר שלי , לעומת זאת , החליט להישאר שם , נתפס ולא השתחרר . 
סביר להניח שהעובדה שעלינו על עוד כמה רכבות הרים בדרך לא סייעה לו להשתחרר ולהירגע . 
לפחות לא אני שילמתי את ה - 85 שקל . 
חצי נחמה . 
הצוואר שלי ממש מרגיש יותר טוב אחרי זה . 
שיהיה שבוע טוב ומבורך . 
השירותים בדירה החדשה לא היו מבריקים במיוחד מלכתחילה . 
אבל רק היום זכרתי לקנות מברשת לאסלה , כדי שאפשר יהיה לשפשף ( את האסלה , כן ? 
) . 
בהתקף כימי בלתי מוסבר , שפכתי פנימה אקונומיקה , חומר 00 לשירותים מבקבוק ירוק , ו - Cilit BANG . 
גאונות צרופה . 
ממש אל - כימיה בהתגלמותה . 
ואכן , לא הייתי צריכה לשפשף . 
עננה של חומר מאוד מחניק נוצרה לה לפתע פתאום , ונאלצתי להימלט על נפשי מהשירותים , כולי שיעולים ובחילה . 
כמובן שמייד חזרתי פנימה עם החולצה על האף , כדי לשפשף קצת עם המברשת ולהוריד את המים . 
נו , קצת משתעלים אז נשברים ? 
אני לא יודעת איזה חומר כימי ייצרתי שם , אבל אני לא אתפלא אם מחר בבוקר יתחילו לזחול משם תולעי ענק , דגים סגולים או יצורים קטנים בלי זין שדומים לנסראללה . 
השירותים יצאו לבנים משהו פצצה . 
כמובן שעכשיו אי אפשר להיכנס לשם , אבל זה באמת פרט שולי - העיקר שהם נקיים . 
Fartman אמר שאני פסיכית , אבל לא נראה לי שיש משהו חדש בקביעה הזו . 
בכל מקרה , אולי עליתי פה על שיטה חדשנית לניקוי השירותים . 
מצד שני , אולי גם יותר עדיף להשתמש ישר בחומצה גופריתית ולחסוך כסף על החומרים האחרים . 
אולי אמוניום ניטראט וזהו . 
בפעם הבאה . 
כמות הפאשלות והפדיחות הקשורות במלחמה הזו רק הולכת וגדלה . 
את התוצאות ה(בלתי ) נראות בשטח , עשרות ההרוגים בצד שלנו ומאות הקטיושות שנושרות לצפון על הראש כולנו רואים בתקשורת הגלויה . 
אבל הסיפורים שעפים מפה לאוזן , הם אלה שמפחידים באמת . 
ידוע שצה"ל הוא צבא מרושל ומבולגן . 
כולם יודעים את זה כי כולם משרתים בו - ובכל מקום זה ככה . 
שירים יד מי שלא הביא דברים מהבית פעם , כי בצבא פשוט לא היה , או שהיה גרוע - מציוד משרדי אלמנטרי ועד נעליים ואפודים ( סיפור אמיתי ) . 
כקצינת מבצעים בגדוד חי"ר אני זוכרת איך שבוע שלם בקו אכלנו קרקרים לשעת חירום כי לחם לא הגיע , איך הלכתי וקניתי עטים , טושים ועוד כל מיני כלי כתיבה , כי לא היה , איך הקפדנו על כל דף צילום ואיך לא תמיד היו מים חמים . 
בתפקיד קצת יותר ג'ובניקי אחרי הסבב הראשון שלי בצבא , ראיתי בזבוז עצום ומשווע של אותם פריטים שבדיוק היינו זקוקים להם עד דמעות בגדוד . 
היה הכל , והכל פוזר לכל עבר ללא תשומת לב , ללא אכפתיות וללא מחשבה . 
צבא גדול , שמן , בזבזני ומטומטם . 
בתקופה ההיא רק התחילה האינתיפאדה השנייה , ובעצם חוץ מאיזה פיגוע פה ושם לא היו בעיות רציניות . 
אפשר אפילו לקרוא לזה " עת שלום " . 
בערך . 
ואז אפשר היה לתרץ את כל ההתנהגות הלוגיסטית הנוראית של הצבא בזה ש"זה צבא , ככה זה " ובזה שאף אחד עוד לא מת מקצת מים קרים במקלחת . 
והנה עכשיו , בעת מלחמה , מגויסים המוני חיילי מילואים . 
כאלה שכבר גמרו את הסדיר , שעברו את כל החוויות המחשלות , שנתנו את השנים שלהם , ועכשיו המדינה רוצה מהם עוד . 
והם הולכים די ברצון , אולי מקטרים קצת - אבל אין איזה נסיון השתמטות מסיבי . 
הם באים לתת את הדם שלהם בשביל המדינה , כי ככה אנחנו - אוכלים פה חרא ונשארים פטריוטים . 
ובמקום שצה"ל ייקח את החיילים המנוסים האלה , שבאים ברצון טוב , וינצל את מה שיש להם לתת בוותק , במוטיבציה ובאהבת המולדת ( שלפעמים אמנם מסויגת , אבל שם ) - הצבא פשוט יורק להם בפנים . 
סיפורי זוועה על ציוד מיושן , ימ"חים ריקים ורקובים ואי סדר הגובל בכאוס מגיעים מכל הכיוונים . 
המשפט : " לא למדו כלום ממלחמת יום כיפור " חוזר על עצמו מפיהם של הרבה אנשים . 
צה"ל שולח את החיילים שלו למלחמה בידיים ריקות . 
אפשר לרכז פה ספר שלם מכל הדברים האיומים שמתגלים עכשיו , ושבעצם ידענו כל הזמן , כל מי שאי פעם שירת במדי החאקי . 
אבל הנה סיפור אחד שמייצג את הכל - הטמטום , אוזלת היד והסיבה שיש חשש אמיתי ועמוק שלא ננצח במלחמה הזו : גדוד המילואים של אבא שלי גויס גם הוא . 
אבא שלי כבר כמה שנים לא עושה מילואים , מה שלא מונע ממנו להיות בקשר עם הגדוד וחבריו שם , ולשאול מדי פעם אם הם צריכים עזרה - כי הוא עדיין יכול לתרום בדרכים כאלה ואחרות , ואולי אפילו להתגייס ( כן , מדגדג לו ) . 
וכך , כמה ימים לאחר גיוס הגדוד , מתקשר לאבא שלי הרס"פ , חבר טוב שלו . 
לא מדובר באנשים מפונקים או נודניקים - ואני מכירה את החבר ' ה שם בגלל החברות שלהם עם אבא שלי . 
מתברר , שבמשך שלושה ימים החיילים בגדוד , במחנה במרכז הארץ , אוכלים רק לחם עם מיונז . 
למה ? 
כי לא מגיע לשם אוכל . 
צה"ל של 2006 , אמצע המדינה , גדוד מגויס , ולא מספקים לו אוכל . 
למה ? 
ככה . 
מדובר ברס"פ די מנוסה שמכיר את המערכות הצבאיות , כך שאם הוא התקשר לאבא שלי , סימן שבאמת כלו כל הקיצין . 
אבא שלי נסע לחברת קייטרינג , הביא 80 מגשיות של מזון חם שעליהן שילם בכספו האישי , וסיפק לחבריו הרעבים . 
מה עלה בגורלם לאחר מכן , אני לא יודעת כרגע . 
אם אתגייס למילואים ( יש תוכניות ) אולי אדע בעצמי . 
ככה מתנהלת המלחמה בלבנון . 
צבא שלא מסוגל להאכיל את החיילים שלו במאה ה - 21 , מוטב שיסגור את הבסטה . 
מספיק שהחיזבאללה הורג את החיילים שלנו - לא צריך שצה"ל יעשה את זה בעצמו . 
