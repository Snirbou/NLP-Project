האכזריות שבהלקאה העצמית ע"י התמודדות עם הדברים כפי שהם , ה OCD והאובססיות הקטנות שאי אפשר לשנות בשום מצב , כמו אי היכולת לשבת על כסא אדום , או החובה להתקלח לפחות פעמיים ביום , או העניין ההוא עם המזגן שלעולם ישאר על 24 לפני הקליק , הכישרון לגרום לכולם לאהוב אותי כל כך או לשנוא אותי עד מוות , הדביקוּת במטרות , החובה לשמוע לפחות שני שירים של הסטרוקס או קולדפליי בכל יום , הכמיהה לפנרגן או כל כדור שינה אחר מהסיבה הפשוטה שאפילו לספור כבשים ניסיתי וגם הן התחילו להתפצח באמצע הקפיצה ולהמרח עם כל המעיים והכליות על הדשא היפה שציירתי בראש . 
הקנאה לשמעבר להישג ידי , היכולת לבכות מדברים פעוטים כמו ילדה קטנה , הרצון בהתבודדות , בהיסגרות , ההצלחה שבדבר , הדחף הבלתי נשלט לאיזה ג'וינט קטן , לאיזה סיבוב מוח קטן , האפשרות לפגיעה ואי העשייה מתוך כוונה לשליטה , הגעגועים לתקופת ספיר שבין כיתה ז' לח ' , האהבה המטורפת הזאת לפדופילים ( אני באמת נמשכת אליהם ) , כושר ההבחנה הפגום בין מה טוב לי ומה רע , התיעוב הרציונלי לכל הבנות באשר הן , הזלזול באנורקסיות מתחילות , היכולת להודות על הדברים שקיבלתי , על הדברים שטובים לי , הכעס האומלל על היותי אני ולא מישהי אחרת . 
אולי זה הגורל שלי . 
לחזור הביתה עם המון תכניות , המון אנשים להספיק לראות בחצי היום המסכן שנתנו לי אבל אני בכל זאת נשארת בבית כשאין לי מערכת בחדר כי גם היא במחלקה , עם דיוידי של הפסנתרן , שוב נדהמת מהפסקול היפיפה שלו ושותקת . 
כל כך הרבה שתיקה אופפת אותי בזמן האחרון שזה משגע כמעט את כולם . 
מה כבר אפשר לעשות פה ? 
אני לא יכולה לצאת כי חם כל כך שאני מרגישה שאני נמסה , במחשב כבר מאסתי , טלויזיה אני לא רואה כי זה שטחי יותר ממני , וכל שנותר לי זה לשבת במרפסת בָצֵל , עם הרוח הנעימה שמלטפת את השיער שהסתדר לי כל כך יפה במיוחד לכבוד כפר סבא , אבל נשאר יתום מעיניים צוחקות . 
וכל המילים שלא נאמרות , וכל המחשבות שתמיד חגות לי בראש ולוחשות לי את כל מה שאני כל כך נמנעת מלשמוע , כולן פותחות דלת וקופצות אל כל כולי וממלאות אותי בכל הרחמיים העצמיים המטופשים האלה ובכל הרצון הזה פשוט לברוח . 
הריח המתוק של הבשר החרוך מזכיר לי לפעמים את אותו יום חמישי ארור . 
ולא משנה כמה אני משתדלת , ואני באמת משתדלת לאהוב ולהתגעגע ולרצות לחזור , ולהתנחמד לכולם , לעזאזל עם העולם הזה , המצברוח שלי נהיה כל כך מחורבן ברגע שאני דורכת ליד ברווז הפלסטיק הדפוק שמחוץ למחלקה הקרה שלי . 
כל הנגיעות האלה והתפיסות והמשיכות והכאבים , וכל הדמעות שיוצאות לי מהעיניים , כל השירים שכל כך מתיימרים להיות מלנכוליים שאני שומעת , ההתבודדות הזאת והבגדים הרחבים שאני לובשת לא מעניינים אותי יותר . 
והבית הזה אונס אותי לחזור ולהיקשר אל כל המוות הזה שממנו ברחתי , וכל הנתק הזה שיצרתי לפתע לא קיים יותר וכל מה שאני רוצה עכשיו זה לדפוק את הראש במקום קפוא ולהתפגר בחיוך ענקי , מקופלת עם עצמי , צוחקת וממלמלת לעצמי שטויות על ג'וליאן קזבלאנקאס , ואין . 
השטויות שאני פולטת כל כך חסרות משמעות לעומת תקתוקי השעון שבתוך המוח שלי , הקיצות האלה בלילות הקפואים והבכי בימי שני צועקים בשתיקה הכל על החלומות ההזויים שעוד יש לי . 
התמונות שאני מצלמת והפרצוף המגעיל שמשתקף לי במראה בשירותים מחזיר אותי לקרקע וגורם לי להבין שאני לא מי שאני כל כך רוצה להיות . 
אבא עדיין צועק עליי כשאני אומרת שהחיים האלה לא שווים שום דבר , אבל הוא לא מסביר לי למה זה לא נכון . 
את חוזרת הביתה בסופשבוע . 
רע לך , את עומדת מול המראה ומסתכלת . 
פתאום את מתמלאת בחרטות , על הזמן שאבד , על מה שיכולת לעשות ולא עשית , על שהתחננת לחזור , על שלא ברחת כשיכולת . 
את חושבת למדוד כמה בגדים , אולי הם עוד בסדר , אבל בביטול את עוזבת את הרעיון המטופש הזה בטענה שאת גם ככה מסריחה מהספורט שסיימת לעשות עכשיו , ויש לך הופעה ללכת לראות , המראות שתראי משתקפות מולך יהרסו לך את המצברוח . 
אז את יוצאת ומרגישה הכי יפה בעולם , עם הגופיה והמחשוף והמכנסונים שלך וכל האנשים סביב , והמבט של הסולן שאת בטוחה שמרוכז רק בך , והסוטול של הסיגריה אחרי כמעט שבוע בלי , והרחמים על ההיא ששכבה עם ההוא בשביל קצת חשיש בגיל 15 , את לוקחת את המצלמה של חברה שלך ומסתכלת ובא לך למות . 
כשאת חוזרת הביתה את מורידה את הבגדים והעגילים והאיפור ואוכלת בחוסר חשק , מקווה במחשבה פרדוקסלית שתרדי במשקל למרות הכל , אבל שתוכלי לצאת גם בשבת הבאה הביתה . 
אולי באמת לא כדאי לך שוב להיות קרובה למראה הענקית שיש לך בחדר , היא האויבת הכי גדולה שלך עכשיו . 
את מפחדת לרדת את החצי קילו האלה , שלא יקחו ממך את מה שבנית בחודש האחרון ביזע ובדמעות ובצרחות ובדם . 
את מבטלת את כל התוכניות של היום למחרת ומסתגרת בבית , מודה לאל על החברים שלך , שעושים לך יסורי מצפון על שדפקת ברז והשארת אותם כועסים ומלאי געגועים . 
את בדיוק כמוהם , כועסת על עצמך , מתגעגעת עד אין קץ אבל רוצה בטובתם . 
זה עדיף עכשיו , עדיף משיראו אותך כמו שאת . 
