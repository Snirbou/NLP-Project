הרגע סיימתי טירונות ויצאתי לפעם ראשונה בבית מאז הגיוס . 
מה אני יכולה לומר ? 
עשיתי את הטירונות הכי קלה שאפשר לבקש - רובאי 01 מקוצרת של חיל האוויר . 
מסביבי היו 68 בנות שחלקן הגדול הינו התקבצות של ילדות טובות ובהירות במיוחד מחלקי הארץ המבוססים יותר . 
במילים אחרות - הייתי מוקפת ילדות שמנת . 
בסך הכל היה נחמד - פיתחתי בעשרה ימים חברויות שלא יצא לי לפתח בתקופות ארוכות הרבה יותר . 
הקושי הכי גדול היה המיעוט בשעות שינה ועמידה ממושכת עם נשק על הגוף . 
מעבר לזה הכל עבר חלק יחסית ואני מודה שבכיתי הרבה פחות ממה שחשבתי . 
בנוסף לכל נראה לי שהתמזל מזלי : יצאתי בחיל הכי מושקע בצה"ל . 
האוכל מעולה בהשוואה לבסיסים אחרים , גרנו במבנים גדולים וטובים , המדים נראים מעולה עוד לפני התיקונים והתפקיד שמנצנץ באופק נראה מרתק . 
אני בהחלט מנסה להסתכל על חצי הכוס המלאה - לא לחשוב על איך ניקיתי את המקלחות בחמש בבוקר אלא על כמה כיף היה להכנס לשם בערב בשעת ט"ש . 
לא להזכר באסתמה שחטפתי במטווח אלא להזכר בצחוקים שהיו שם כשחלקנו מנות קרב ( בערך ) . 
הכל לטובה בחיים ואם יצא לי לעבור טירונות קלילה במיוחד בתנאים טובים במיוחד באמת שאין לי מה להתלונן . 
לסיום , אני חייבת לומר שהחוויה הכי כייפית בכל הטירונות הייתה טקס ההשבעה . 
ההורים שלי באו ולא הייתה מאושרת ממני לראות אותם אחרי שסגרתי שבת . 
משהו באירוע הזה , ברשמיות של חיל האוויר , ברגע בו צעקנו כולנו " אני נשבעת " העביר בי צמרמורת והפך את זה לחוויה בלתי נשכחת . 
הכל נגמר מהר על אף שכל יום נראה כמו נצח . 
יום שני מתחיל הקורס ואני מקווה שהוא יהיה חוויתי לא פחות . 
אומרים שיהיה קשה , שמצפים מאיתנו להרבה ושחיל האוויר דוגל במצויינות , אבל נראה לי שאני מסוגלת . 
אם אני שם אז אני כנראה מסוגלת , לא ? 
" אני נשבעת ! 
" אין כמו אימא ... 
.. 
. 
וארוחת מקנאגטס אז זה הגיע - יום שלישי הקרוב , 12.9.06 אני אגיע לבקו"ם , אעבור שרשרת חיול ואהיה לחיילת פעורה צ'ונגית לתפארת מדינת ישראל . 
הכנתי את עצמי לזה די הרבה זמן ואני יודעת בדיוק מה היעוד שלי , אבל בכל זאת זה לא נקלט בדיוק . 
זה לא יהיה דומה לשום דבר שעברתי עד היום , במיוחד השבועות הקרובים שיכללו טירונות וקורס . 
את הקיץ האחרון לפני הגיוס לא ניצלתי כמו שצריך - ביליתי שעות רבות בבטלה גמורה , שמרתי על קשר עם אנשים יחסית מעטים מהתיכון וחוץ מהטיסה להולנד לא עברתי חוויות מיוחדות . 
נוסף על כל זה בשבוע האחרון נתקפתי במחלה , סוג של צינון שמנע ממני כמעט לדבר . 
הכל מראה לי שבאמת הגיע הזמן שלי להתחיל את המסגרת החדשה . 
יש לי תחושה שיהיה לי טוב . 
או לפחות אני מקווה שכך יהיה . 
התיק כבר ארוז וגודלו בערך שני שליש מהגוף שלי , הכרתי כבר בנות שיהיו איתי כל ההכשרה , הכל מוכן . 
חשוב לי לא לקבל הלם , להשאר עם ראש על הכתפיים וגם להכיר כמה שיותר אנשים וללמוד מקצוע מעניין . 
אני מקווה להשתלב טוב , להצטיין בקורס , להשתבץ בבסיס עם תנאים טובים , להנות ממה שאני עושה ובין היתר גם אולי למצוא אהבות חדשות ולהראות טוב במדים ( אהמ .. 
. 
אהמ ) . 
אני אכתוב פה כשאני אצא הבייתה , מי יודע מתי . 
בינתיים אשמח לקרוא כל תגובה בנידון , זה מחמם את הלב כל איחולי ההצלחה להם אני זוכה בימים אלו . 
ביי בינתיים . 
ממני , החיילת הטרייה החל מיום שלישי הקרוב רק אז אתה יודע שאתה בהולנד . 
וכך היה - כבר בדקותיי הראשונות על אדמת ארץ זו זכיתי לראות שדות ירוקים רחבי ידיים מלאים בפרות שמנות ויפות , כאשר הנשים הגבוהות והמאוד לא מטופחות שם נופלות מהן ביופיין . 
מה אני יכולה להגיד על הטיול הזה ממנו חזרתי אתמול ? 
על המקום הזה ? 
פשוט מדהים , מרהיב , מהנה . 
הולנד היא ארץ מלאה בגשמים וקרירות בלתי פוסקת , בנופים , באנשים חמים ונחמדים שמעולם לא זכיתי להכיר קודם לכן . 
היה המון מה לראות ושבוע אחד לא כיסה לחלוטין את כל מה שרצינו לראות . 
נו טוב , לפחות את הרוב הספקנו . 
אבל למה לי לדבר כשתמונה אחת שווה אלף מילים ? 
להלן תמונות מטיול מקסים לארץ מקסימה : מרקן - כפר קטן ובתים ירוקים בו : אנחנו בוולנדם - כפר דייגים תיירותי למדיי : רגל בתוך מים מעופשים יכולה להטריד : שוק הגבינות באלקמאר - כמה שזה מסורתי הכל הצגה : ארמון הט - לו והגנים - מקום הנופש והצייד של מלכי הולנד לשעבר . 
יותר יפה מורסאי : אוי אמסטרדם - העיר הכי מטורפת עלי אדמות : בחיים שלי לא הייתי במקום כל כך מופרע . 
היא כמו מקום ללא גבולות - ריח של מריחואנה בכל פינה ( כי זה חוקי ) , אנשים בבגדים מטורפים ותסרוקות מזעזעות ( כי שם אף אחד לא ישפוט אותך ) ורחוב החלונות האדומים הוא המקום הכי מביך להיות בו עם המשפחה . 
ידעתי מה מצפה לי שם ובכל זאת בהתחלה נבהלתי למראה זונות וחנויות סקס ככה בפומבי . 
דבר נוסף שהדהים אותי בעיר הזו הוא היחס לקהילה ההומוסקסואלית - אי אפשר לא להגיב לזה , זה ממש ראוי להערכה . 
ראיתי משפחות עם הורים ממין אחד וילדים על הידיים , כאשר השאר מתייחסים לזה לדבר שבנורמה . 
מבחינת קבלת הדברים האלו יש לנו הרבה מה ללמוד מהם . 
אני מביטה ביצירות אומנות ב " ריקס מיוזיאום " באמסטרדם : שייט תעלות בכפר דייגים קטן בצפון - אני רוצה לעוף ואימא מכורבלת במעיל ( אגב - אסף , אם אתה קורא פה - זה היה ממש קרוב אליך ! 
ראיתי כבר את השלט לחרונינגן ) : על רקע תחנות רוח : אפטלינג - הפארק שבו כולנו שוב ילדים . 
קטנה על ספה גדולה : " פאטה מורגנה " - אחד המתקנים המהנים ביותר באפטלינג . 
אווירת אלדין שכזו : מתקן ילדים באפטלינג - " מסביב לעולם " . 
אפילו הבובות החמודות ביותר לובשות חצאיות מיני ומחשופים : בית פטרייה ואנחנו מציצות מהחלון : במוזיאון הפתוח - פעם עבדו קשה בשביל קצת מים . 
היום פותחים את הברז : בגודה - סיי ציז ! 
: ולסיום - המדרגות בבקתה שבה גרנו מהן נפלתי כהוגן . 
הביטו בשיפוע המפלצתי ! 
מזל שזה נגמר בסימן כחול וכואב ולא בשבר עוד יותר כואב : זהו , כאן זה נגמר . 
כולם חוזרים לשגרה - אבאמא לעבודה וגילי לבית ספר . 
רק לי עוד אין שגרה אלא משהו חדש באופק . 
רגע , זה כבר לא אופק , זה עוד שבוע וחצי . 
לא , אין סיכוי , אני לא קולטת . 
ובניחוח הגבינה המשכר שאופף אותי אני מסיימת פוסט ארוך זה . 
בהצלחה למי שמתחיל ללמוד יום ראשון , תהנו לכם 
