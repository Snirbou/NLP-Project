כששמים משקפיים בעלי מסגרת , רואים את העולם הרבה יותר טוב מבעד למסגרת מרובעת או עגולה . 
במהלך השבועיים האלו אומנם לא שמתי את המשקפיים לו פעם אחת , אך התוודעתי לפרצופים של אנשים ורגשות הרבה יותר טוב , כאילו ראיתי את העולם דרך מסגרת . 
לומר שהבנתי את כל מה שראיתי ושמעתי לא אוכל להגיד , אך הקשבתי וניסיתי כמה שיותר לא לקחת עמדה , כמה שיותר לא להגיב . 
אני חייבת לציין שזו הפעם הראשונה שבאמת הרגשתי נבגדת . 
אומנם הם עשו את זה לטובתי , או לפחות כך הם אמרו , אבל הם הלכו ודיברו מאחורי הגב שלי . 
אין לי בעיה שידברו . 
לא הוא ולא היא באמת מסמלים משהו בשבילי . 
אבל לא הבנתי למה הם צריכים לעשות את זה מאחורי הגב שלי . 
מה כבר יש להם להסתיר ? 
ושניהם מכירים אותי , ושניהם מודעים לכך שהם חלק מהאנשים שבחיי כך ש'לא ידעתי ' אינו תירוץ . 
אני לא כועסת , כי סה"כ הם אנשים עצמאיים ומותר להם לעשות את מה שהם רוצים . 
אני רק לא מבינה , למה ? 
הנושא הנ"ל עבר כבר לפני שבוע . 
את המספר שלו מחקתי מהזיכרון , למרות שמידי פעם אנחנו עוד מדברים . 
איתה אני מדברת רק על עיניני עבודה ונוכחות . 
יחסים קרירים שכאלו . 
לי לא אכפת . 
אני לא הפסדתי כלום . 
יש עוד אנשים . 
השבוע עברתי מיונים בהם הייתי צריכה להרצות לחצי כיתה שלמה על כל נושא שאבחר . 
ההרצאה היתה אמורה להיות במשך שלוש דקות , ולאחת חסרת ביטחון כמו הדבר לווה בלחץ רב של 'על מה לדבר ? 
' , הנושא צריך להיות מעניין ומשהו שיהיה קל לי לדבר עליו . 
אחרי הכל הודיעו לי בהתראה של יום ש'מחר המיונים ' , והדבר אומר שאין לי הרבה זמן לחשוב על מה לדבר . 
באותו הלילה כמעט ולא ישנתי . 
מישהו התקשר אל זאת שאליה אני קרירה הנמצאת בחדר שלי בשלוש לפנות בוקר . 
הייתי בטוחה שזה השעון המעורר שלי . 
כשהבנתי את טעותי חזרתי לשינת ההתהפכויות מצד לצד שלי . 
החלטתי לדבר על היום הראשון שלי בשירות הסדיר . 
במהלך כל הנסיעה באוטובוס בדרך לשם , תיכננתי איך אני הולכת לחפור על הנושא . 
חשבתי לציין גם את איך שימים ראשונים נחקקים לנו בזיכרון הרבה יותר משאר הימים , וכך איכשהו לספר על התחושות שהיו לי , על המעבר מחדר לחדר ועל היותי 'תופסת נפח ' ומתפלשת למרחב של אנשים אחרים . 
כשהגעתי גיליתי שכולם היו לחוצים כמוני . 
משום מה ברגע שהייתי שם כבר לא הייתי לחוצה . 
דיברתי על מה שבחרתי , ימית לא הפסיקה לצחוק עלי אחר כך , 'זה כל כך מתאים לך לדבר על דברים כאלו , לא הפסקתי לצחוק במשך כל ההרצאה שלך ' . לא יודעת אם הלך לי טוב או לא טוב . 
נראה . 
אין לי מה להפסיד או להרוויח . 
אני כן . 
ככל שאני אתנגד לעולם המבוגרים , כך אמשך אליו יותר . 
ככל שאנמק ואפרט מדוע לא , לא משנה אם הנימוקים מוצדקים , כך אחשב יותר ויותר לאנוכית , כי מה , לא אכפת לה מאחרים ? 
זה חופש מזוייף זה.יש לי את הדעות והמחשבות של עצמי , אבל לבצע את הפעולות שאני רואה שהם נכונות ושאני רוצה בהם , לא נותנים לי . 
אני יכולה להתנגד , ואני יכולה לגרום לכל העולם לחשוב שאני חרא של בנאדם , העיקר שאני יודעת שלא אולצתי לעשות את הדברים שאני הכי שונאת ומתעבת , הנוגדים להשקפת עולמי . 
אבל לפעמים להילחם זה קשה מידי , ודורש זמן רב יותר מפשוט לומר " כן " , ולסבול בשקט כמה שעות . 
אדם שבוחר להתנתק מהעולם אינו יכול לצפות מאנשים מהם הוא בחר להתנתק לרדוף אחריו לנצח , ובטח שלא להעלב מזה שהם הפסיקו להיות איתו בקשר . 
קשרי אדם הם " תן - וקח " . כשאני התנתקתי לא ציפיתי מאותם אנשים שירדפו אחרי . 
למעשה התנתקתי כדי לברוח מהם . 
אז למה אני חייבת לבוא ולבקר אותה , רק בגלל שהיא מפחדת להוציא רגל אחד אל מחוץ לבית ? 
אפילו לגינה היא לא יוצאת . 
היא לא מדברת איתי , אז למה היא נעלבת כשאני לא באה לבקר אותה ? 
כן , אני יודעת שהיא בדיכאון מאז שהוא נפטר . 
ואני יודעת שעברו שנתיים והמצב שלה לא השתנה . 
הביקור שלי לא יעשה לה שוני מסויים . 
אני אבוא , לא יהיה לנו על מה לדבר , שתינו נחייך חיוך מביך של " טוב , אז מה עכשיו ? 
, על מה מדברים ? 
" ואז החצי שעה - שעה הזו תסתיים , והיא תגיד לי " תודה שבאת " , מזוייף שכזה . 
מצידי - שתחשוב שאני נוטשת אותה . 
גם כשבוחרים להתנתק , האופי והדעות לא משתנים . 
גם כשאתה בדיכאון , חוץ מהעצבות , אתה נשאר אותו אתה . 
הרגשי הנחיתות לא נגרמו מהדיכאון . 
אז תפסיקי לדרוש ככה תשומת לב ולא להראות סימנים של תן לצד השני , סבתא . 
אתם יודעים למה לדיכאון קוראים דיכאון ? 
כי האנשים שסביבו נכנסים לדיכאון . 
אני לא נכנסת לדיכאון כשאני סביבה . 
לכן אני לא חושבת שהיא בדיכאון . 
הכל הצגות כדי למשוך תשומת לב , רחמים . 
אני מבינה את העצב שמביאה הזיקנה ומביא המוות , אני מבינה , אבל החיים ממשיכים . 
לעולם לא אוותר יותר ככה סתם על המלחמות שלי . 
לא רוצה לבקר אותך יותר . 
ביזבוז של 4 שעות מהיום האחרון של הרבעוש שלי . 
אני אנוכית . 
תתמודדו עם זה . 
