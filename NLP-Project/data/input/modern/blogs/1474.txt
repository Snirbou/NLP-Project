אז זהו . 
החורף הגיע . 
ולאחר מ ס' שנים שסבלתי ממנו , הפעם משהו בו משמח אותי , הוא כאילו מהווה מן חיזוק להרגשה הדכאונית הזאת שלי . 
וזה נחמד לקבל תמיכה לפעמים . 
השמיים גם יותר יפים בחורף , בעיקר כשהשמש מתערבבת איתו . 
סוף סוף יומחמישי מגיע , אני כבר רואה את סוף השבוע מתקרב ; פחות ימים עד לעזיבת הגטו , פחות ימים לחיים .. 
. 
ויומיים חופש . 
: ) מה גם שאני בונה על ביקור בבית קברות בקרוב . 
מתחיל להיות בסדר . 
נראה לי . 
אז היית שם , לגמרי לא איתנו , אבל בכל זאת איתנו . 
לפני כשנתיים הייתה הפעם האחרונה שזכינו לראות את פניך , לשמוע את צחוקך . 
רק חבל שלא הספקנו להפרד , לולא ידענו - היינו מבקשים עוד , רק עוד קצת , כדי שתשאר לנו גם תמונה אחרונה של הסוף , שנבין שזו לא הייתה הקטיעה הקטלנית של חייך , אלא הסוף . 
אולי לפחות אז היינו מכינים את עצמנו , כפי שהורגלנו לעשות כשאנו מגיעים לעמודים האחרונים בספר שכה נהננו לקרוא . 
אבל הסוף הזה שונה משאר הספרים , מהסרטים . 
הסוף הזה הצליח להפתיע את כולנו , ועוד איך . 
( קצרי הסבלנות מתבקשים לדלג על שתי הפסקאות הבאות ) 31.10.02 , יום נהדר . 
כולנו שמחים ומאושרים , חברתנו הטובה , הילה , חוגגת יום הולדת . 
שרים שירים , זורקים ברכות ואיחולים . 
הבריות עליזים כולם . 
אפילו עוגה הוכנה במיוחד לרגל אותו ארוע . 
סוויט סיקסטין , מה אפשר לעשות . 
אנחנו מגיעים לבית ספר , יורדים מהאוטובוס בציפיה לעוד יום מאושר , אני מחזיקה את העוגה בכוונה לגשת לחדר המורים ולהכניסה למקרר , שתשאר חיה לפחות לשעה השניה בה אנחנו אמורים לחגוג להילה את יום הולדתה בכיתה . 
ברת היומולדת מלאת חיים , מהלכת כשבידה מלאי בלונים לעבר הכיתה . 
חברתי בחרה ללוות אותי לחדר המורים . 
" אוח , הנה ברוריה ! 
סיוט לראות אותה על הבוקר " - זורקת חברתי , ושתינו מצחקקות בראותנו את מנהלת בית הספר אצה ומתקרבת אלינו . 
היא לא נראית שמחה במיוחד ( טוב , זה לא בדיוק חדש ) . 
היא מתקרבת בחפזון , עוברת לידנו וזורקת לאויר , עוד מבלי שנספיק לקלוט , " בנות , עזבו את הכל ומהרו לכיתות , אורנה מתה " , וכבר נעלמת . 
משהו בתוכי צרח , התפקע , גרם לי לרצות לשלוף את הסכין ולהחדירו עמוק בלבי . 
המילה " מתה " זעקה מתוך תוכי , הצליחה להשפיע למרות שהיא בסך הכל מילה , למרות שעוד פקפקתי .. 
. 
'אין זה ייתכן .. 
. 
הרי רק אתמול .. 
. 
דיברתי איתה , ביקשתי לעבור לקבוצה שהיא מלמדת כי בשנה שעברה כבר הספקתי להתחבר לשיטת הלימוד שלה' .. ופתאום ... 
.. 
. 
עכשיו ... 
.. 
. 
? 
מה ? 
! ? ! ! זכור לי אותו רגע בתור רגע מחריד שאין כמוהו . 
הדרך בא נודע לי .. 
. 
כאילו לאיש לא אכפת . 
אבל היום , היום כבר אין דבר המונע ממני לקבל את הגרוע מכל כמו שהוא . 
היעדר הרגש מאפשר להסתדר עם הכל . 
ובכל זאת , הצלחתי להרגיש משהו באותו טקס .. 
. 
לא געגוע , לא צער לא עצב .. 
. 
רק מן כאב כזה שהלך והמשיך להתפשט בכל גופי .. 
. 
מן רצון שיחזרו הימים ההם .. 
. 
שדי לרוע לשכון בי , נמאס ממנו , שיסתלק ! 
אך הוא בשלו . 
רק מזכירים את שמה וכבר התמונה קופצת במחי - אורנה , הרוצח מתנפל היא לוקחת כיסא ומנסה להדוף אותו , בעלה כבר עם השפופרת ביד - מזעיק משטרה - ירייה ! 
שקט עמום . 
הבעל המבוהל עוזב את הטלפון רץ בכל כוחו , אך אשתו כבר מוטלת על הרצפה בחוסר אונים - עוד ירייה . 
הבעל נפגע . 
הפרצוף שלה , העיוות האחרון שניחן בפניה - ממש רגע לפני המוות - מופיע מולי . 
קול חרישי של אינספור סירנות ממלא את החלל הריק . 
הצרחה שלה ברגע הירייה שב וצף במחי . 
הזוועה . 
והכל קורה בשניות , רצף של תמונות מקוטעות במחי רודף אותי , מופיע בכל פעם שמוזכר שמה . 
למה אלוהים , למה . 
אך התשובות ממאנות לבוא . 
