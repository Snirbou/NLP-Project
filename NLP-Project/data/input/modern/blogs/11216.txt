בושה אני ונכלמת . 
פעם , כשהייתי צעירה וחרוצה , סיקרתי את הגראנד - סלאמס בבלוג באופן עקבי , כתבתי הררי מלים של פרשנות טניס ודאגתי להשבית את עצמי כדי לצפות במשחקים ביורוספורט . 
זה לא שאני פחות אוהבת טניס עכשיו . 
זה פשוט שאין לי את הכוחות והזמן , מה גם שבלי טלוויזיה , קשה יותר להיות בעניינים ולספר חוויות מהמשחקים , למרות האינטרנט . 
יחד עם זאת , אתמול יצא לי לראות את אגאסי אהובי פותח את הישבן לשוטלר ומלמד אותו לא להתחצף . 
גם סאפין , מאורסמו ורודיק מככבים בינתיים - וזה כבר טוב . 
אז בכל זאת , כמה מלים על היום הרביעי של אליפות אוסטרליה הפתוחה . 
וכמובן , יש לציין את משחקי אתמול : פדרר ( 1 ) , שניצח את סוזוקי היפני , במפתיע ממש ; שריצ'יפאן שמידרדר והודח בסיבוב השני ואת אגאסי ( 8 ) שכיסח לשוטלר את הצורה ב - 3 מערכות כל כך חלקות , שבא לבכות מרוב אושר . 
טניס הנשים פחות מעניין אותי , במיוחד לאור הדומיניון הרוסי , אבל בכל זאת : סמאשנובה ( 27 ) גרמה לי לעילפון קל , כשעברה את הסיבוב השני ( ! ! ! ) בניצחון קל ( ! ! ! ) על איזו תאילנדית עלומה - אבל אל דאגה , זה צפוי להיגמר עוד רגע , כי ונוס מחכה לה בסיבוב ה - 3 ; מיסקינה ( 3 ) שחטה את אובזילר שלנו 6:4 , 6:2 ועלתה לסיבוב השלישי ; ונוס וויליאמס ( 8 ) עלתה בקלות לסיבוב ה - 3 ; גם דימנטייבה ופאטי שניידר עלו לסיבוב ה - 3 . 
ומנפלאות יום אתמול : שאראפובה ( 4 ) נבהלה קצת מלי - ווטרס האמריקאית כשזו האחרונה לקחה לה מערכה , אבל התאוששה וכיסחה אותה ב - 2 המערכות הבאות ; סרינה וויליאמס ( 7 ) לא התקשתה מול רנדיאנטפי ( מי זו ? 
! ) ; ומאורסמו ( 3 ) , יקירת הבלוג , נזקקה ל - 3 מערכות כדי לנצח את ספינה , אבל בסוף עלתה לסיבוב השלישי . 
משחקים מעניינים שיש לצפות להם : אגאסי נגד דנט - אוי , זה יהיה קשה לאגאסי . 
דנט הוא לא פראייר ויש לו הרבה כוח ; יואיט נגד צ'לה - יכול להיות מעניין בהחלט ; ונלבנדיאן נגד גונזלס ( כולם לעודד את האור היהודי ) . 
ובנימה אישית : אבא שלי שיחק אותה אתמול בענק וקנה לי מחבט טניס חדש ומהודר , תוצרת Wilson . 
בעוד כשעה אנסה אותו על המגרש . 
Woohoo ! 
! 
! 
בדיחה שנתקלתי בה : כומר פוגש את ידידו הרב . 
אומר הכומר לרב : הרבה דברים לימדת אותי אבל דבר אחד אני רוצה ללמוד ואתה לא מוכן – אני רוצה שתלמד אותי גמרא " . אומר לו הרב : " אתה גוי ויש לך ראש של גוי , אין סיכוי שתצליח להבין גמרא " . 
הפציר הכומר ברב עד שהסכים . 
אמר לו הרב : אני מסכים ללמד אותך גמרא בתנאי שתענה לי על שאלה אחת " . 
" טוב " , משיב הכומר , " מה השאלה ? 
" שואל אותו הרב : " שני אנשים נופלים דרך ארובה , אחד יוצא מלוכלך ואחד יוצא נקי , מי מבין שניהם ילך להתרחץ ? 
" " פשוט מאוד " עונה הכומר , " המלוכלך יתרחץ והנקי לא " . 
" אמרתי לך שלא תצליח להבין " , אומר לו הרב , " בדיוק להיפך - הנקי מסתכל על המלוכלך , חושב שגם הוא מלוכלך והולך להתרחץ , המלוכלך לעומת זאת , מסתכל על הנקי חושב שגם הוא נקי ולא הולך להתרחץ " . 
" על זה לא חשבתי " , מסכים הכומר ומבקש : " שאל אותי עוד שאלה " . 
" טוב " , אומר הרב , " שני אנשים נופלים דרך ארובה , אחד יוצא מלוכלך ואחד יוצא נקי , מי מבין שניהם ילך להתרחץ ? 
" " פשוט מאוד " , עונה הכומר בביטחון , " הנקי מסתכל על המלוכלך , חושב שגם הוא מלוכלך והולך להתרחץ , המלוכלך לעומת זאת מסתכל על הנקי חושב שגם הוא נקי ולא הולך להתרחץ " . 
" שוב טעית " , אומר לו הרב . 
" אמרתי לך שלא תצליח להבין , הנקי מסתכל במראה , רואה שהוא נקי ולא הולך להתרחץ , המלוכלך מסתכל במראה רואה שהוא מלוכלך והולך להתרחץ " . 
" אבל לא אמרת שיש שם מראה " , מתלונן הכומר . 
" זה מה שאמרתי לך " , עונה הרב , " זה הראש שלך - אתה גוי ולא תצליח להבין - לפי הגמרא צריך לחשוב על כל ההיכי תמצי האפשריים - צריך לחשוב על כל האפשרויות " . 
" טוב " , נאנח הכומר , " בוא ננסה שוב , שאל אותי עוד שאלה " . 
" פעם אחרונה " , אומר הרב , " שני אנשים נופלים דרך ארובה , אחד יוצא מלוכלך ואחד יוצא נקי , מי מבין שניהם ילך להתרחץ ? 
" " זה נורא פשוט " , מחייך הכומר , " אם אין שם מראה - הנקי מסתכל על המלוכלך , חושב שגם הוא מלוכלך והולך להתרחץ , המלוכלך לעומת זאת מסתכל על הנקי חושב שגם הוא נקי ולא הולך להתרחץ . 
אם יש שם מראה - הנקי מסתכל במראה , רואה שהוא נקי ולא הולך להתרחץ , המלוכלך מסתכל במראה רואה שהוא מלוכלך והולך להתרחץ " . 
אומר לו הרב , " אמרתי לך שלא תצליח להבין - אתה גוי ויש לך ראש של גוי - תסביר לי איך יכול להיות ששני אנשים יפלו דרך ארובה - אחד יצא מלוכלך והשני יצא נקי ? 
" . 
במשך שנים אני מחזיקה ביומן רשימה מרופטת ומקומטת של מטרות , יעדים וסתם דברים נחמדים שאני רוצה לעשות . 
מלקנות כלב ועד לטוס בהליקופטר ועוד . 
יש שם גם דברים רציניים , כמובן . 
אבל הרשימה הזו חבויה לה שם , ולא תמיד אני מוציאה , מסתכלת ומעדכנת ( פעם אחרונה היו שם 50 - 60 פריטים לפחות ) . 
והנה בא אתר חביב , שעוזר לעשות סדר ברשימה , לראות מי רוצה לעשות את אותם דברים ובכלל לחשוב על המטרות שלנו בחיים , ומה הן שוות , ואם צריך להמשיך לרוץ אחריהן או להחליף אותן קצת . 
אהבתי . 
הדוגמן של דולצ'ה וגבאנה . 
בלי ראש . 
לפעמים לא צריך . 
כן , זה התחיל היום , הגראנד - סלאם האהוב עלי , אליפות אוסטרליה הפתוחה , יצא לדרך . 
בינתיים , חדשות טובות מהזירה ב - Down Under - אגאסי , סרינה ומאורסמו עלו בקלילות לשלב השני , ונראה שמאראט ספין יעשה את אותו הדבר . 
עדכונים מלאים - אולי אחר כך , אם הברכייים שלי יסכימו . 
יש עוד זמן עד הסרט , אבל יש כבר קצת תמונות , כולל מירנדה ריצ'רדסון בתפקיד ריטה סקיטר ( תפור עליה בול ) : כל הלילה התהפכתי , שינה טרופה ומעוצבנת של לפני יום ראשון , וחלמתי על פיטר ג'קסון . 
כן , ההוא משר הטבעות . 
ובחלומי הוא אף דיבר עברית . 
יפה לו להתגייר . 
* * * 2 סטייק אנטריקוט חיכו וחיכו וחיכו במקרר , ולא היה סיכוי שאוכל אותם כמות שהם . 
סטייק גם אי אפשר להכין ולשמור במקרר . 
אז הם הפכו לקציצות . 
אבוי לבושה . 
דווקא יצא טעים . 
* * * הברכיים שלי גומרות אותי . 
יש סיכוי סביר שהן החליטו שנמאס להן ממני והן הצהירו על תוכנית התנתקות חד - צדדית . 
יש תרגילים לחיזוק , ראיתי . 
אבל אולי ב - eBay יש להשיג ברכיים חלופיות ? 
* * * דיבורים על העלאת משכורת קטנה בעבודה . 
אשרי המאמין . 
* * * החבר הכי טוב שלי חולה . 
איחולי החלמה מהירים ! 
* * * מישהו חיפש בגוגל " משחק טניס לילדים קטנים " . 
הנה , תנסו פה . 
אצלי אזל . 
* * * טסתי קצת ביום שישי . 
היה נחמד . 
פעם הבאה לא אתעצל ואקח מצלמה . 
* * * שנת צהריים . 
עכשיו ומייד . 
יש ! 
ואחרי כחודשיים בלי צפייה בטלוויזיה כעיסוק גוזל שעות ואידיוטי , אני באמת לא מבינה מה חיפשתי שם קודם . 
ואמרו את זה לפני , טוב יותר : 
