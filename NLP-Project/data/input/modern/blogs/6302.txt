לו רק יכולתי לשמור את הזמן הזה בכיס ולשלוף בכל עת שהייתי רוצה . 
אבל הכיס קרוע , והזמן הוא כמו חול - חול ים שמנצנץ כשהשמש מלטפת אותו , ומתפללת שאולי גם כשלא . 
והלוואי שמנצנץ גם כשהוא נשפך מתוך הכיס בפינת הרחוב , ויוצר ארמון קטן שאין לו מלכה . 
את יודעת שזה לא יום טוב למחשבות כשהפרצוף של הג'ינג'ית עם הנמשים מתחיל לאבד אותם אט אט , ולההפך שחור , ורק העיניים הגדולות והכחולות נשארות . 
בצד השני של המכשיר שאת מחזיקה צמוד לאוזן יש רק צלצולים ואחרי זה שקט , וכשאת רצה לרמזור הוא מתחלף לאדום בו ברגע שאת מניחה את רגלך על הכביש . 
הדמעות מאיימות לפרוץ . 
וגם כואב , משום שעשית 100 מדרגות , למרות שהוא אמר במפורש שאת לא חייבת , ושזה הכל עניין של הרגשה , ואת במקרה הרגשת מנוונת והחלטת שאת דווקא עושה . 
היית צריכה להוכיח לעצמך שאת משתפרת ויכולה , ויכולת . 
חבל רק שעל ה - 100 האלה תשלמי ביוקר . 
ואת יודעת שבימים כאלה צריך להתאמץ שלא להכנע , לשכוח את עכשיו ולהתמקד בטוב שיבוא בימים הבאים . 
לשכנע את עצמך שכל מה שקורה וכל מה שיקרה הוא לא מעצבן , מלחיץ או רע . 
