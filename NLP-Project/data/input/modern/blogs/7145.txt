זו התקופה הזו שבאה אחרי התקופה שבא אני נפגשת עם אנשים כל הזמן , התקופה שאחרי , שבכל כולה ולכל אורכה אני רוצה להיות לבד ומתרחקת מהאנשים שהיו עושים לי טוב והיום מגעילים אותי , ברובם . 
אני לא רוצה להוציא את הפנים שלי מהבית , או מהחדר בכלל , רק לשקוע לספרים והמוזיקה שלי ולהריח כמו משהו מת אחרי תקופת ניוון ארוכה שכזו . 
לא טוב לי ככה . 
אני לא אוהבת את המצב הזה , אבל הוא חייב לבוא כנראה , ולמרות הכל אני צריכה משהו שירענן אותי ויוציא אותי מכאן , משהו שיתן לי תירוץ מספק להיות נחמדה אל אנשים , או שיהיה לי אכפת בכלל . 
כי לא אכפת לי , וכל מה שממלא אותי אלה דברים חומרניים לגמרי שלא אומרים שום דבר ולא יסמלו שום דבר בעוד כמה חודשים , דברים שיהיו זרוקים כאן מלאים בענן של כלום , הכלום שנודף ממני ומריח ריח של עובש . 
ישבתי לפני כמה ימים באיזה מקום והשתעממתי עד מוות , אז ניסיתי למצוא מה לא בסדר בי . 
דברים קטנים כאלה , בעיות פסיכולוגיות גדולות . 
לא העלתי בדעתי כלום . 
המחשבה שאני רגילה והכל בסדר וכל - כולי בכיינית איומה שמגזימה בכל עניין הייתה המחשבה הנוראית ביותר שעברה לי בראש אי פעם . 
אני לא יודעת למה . 
אני יודעת שמאז שאני קטנה מאוד אף פעם לא רציתי להיות כמו כלום , תמיד הייתי נגד , אבל דווקא המחשבה על זה שאני בסדר גמור עשתה לי בחילה . 
מי אני אם אני בסדר גמור ? 
מה מיוחד בי בכלל ? 
איפה האופי שלי בכל זה ? 
ואני יודעת שלכל השאלות שאי פעם יעלו לי בראש יש תשובה אחת - אני פשוט כלום איום ונורא ואין שום דבר שיחיל אותי , אפילו לא הפרעות פסיכולוגיות שונות ומשונות . 
אפילו לא אכפתיות ואהבה כלפי הסביבה וכלפי עצמי בעיקר . 
והכי מוזר , שככל שהתחושות בקשר לאופי שלי הולכות ונהיות גרועות יותר , אני מרגישה הרבה יותר טוב בקשר למראה החיצוני שלי , למרות שאני עדיין לא במצב שאני מסוגלת להגיד 'היופי שלי ' , או משהו בסגנון . 
אני יושעת שעכשיו תקופה כזו שאני אשב וארקב כאן , ממש ככה , יגדל לי עובש על העור . 
ואני מפחדת נורא שזה ישאר לתמיד . 
אני מרגישה יותר טוב עם עצמי , קצת מתחשק לי להקיא , והייתי מקריבה את הגוף שלי לכל זיון בעולם בימים האחרונים . 
[ אין לי באמת חיים , אני סתם לא מוצאת מה לכתוב כאן P : ] הימים האחרונים הם העייפות וחוסר התחושה במלוא מובן המילה . 
אני ישנה עשר שעות כל לילה וקמה לעייפות שלא נגמרת . 
אתמול נסענו לתל אביב , יש לי בן דוד חדש או משהו בסגנון , וזה לא עשה לי כלום . 
זאת אומרת , כל הימים האחרונים נראים כמו כל מיני אירועים שעוברים ונגמרים ואני נשארת אותו בן אדם עייף כל הזמן שאפילו כוח להרגיש כבר אין לו , ואני לא צוחקת . 
זה כל כך מטומטם , אני צריכה להכריח את עצמי לקום מהמיטה ולאכול או לצחצח שיניים כי אחרת אני יודעת שהשעות יעברו וילכו לעזאזל ואני אשאר במיטה בתקווה לישון . 
אני לא יכולה להמשיך ככה ומצד שני אני לא יכולה לחשוב על משהו לעשות עם עצמי . 
לא מתחשק לי לראות אנשים עכשיו , מתחשק לי ללכת לטייל לבד אבל מצד שני למי יש כוח בכלל לצאת מהבית עכשיו , ובשביל מה , בשביל ללכת לבד ? 
בשביל מה . 
בזבוז של האנרגיה שכל כך אין לי . 
אני בת חמש עשרה וזה גדול עליי , כי אני בכלל עדיין בת שתיים עשרה מטומטמת לא חשוב כמה אני אכחיש את זה וכמה אשכנע את עצמי שהשתנתי כל כך מאז , בסופו של דבר הכל חוזר לאותה הנקודה ההיא שהתחילה ומסובבת אותי במעגלים ולא נגמרת . 
הפוסט הזה מגעיל אותי כל כך , כל כך , כלכך . 
אני כבר לא יודעת מה לעשות ולאן נעלמתי . 
פעם היה לי אכפת , לפחות . 
