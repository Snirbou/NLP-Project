היי דרומה לאילת עם גרון כואב ויד חצי משותקת ! 
היי ! 
שום דבר שקצת מי מלח לא יכולים לרפא . 
באתר הזה יש אפליקציה שמתיימרת לעשות משהו מאד מעניין . 
מזינים לתוך התיבה טקסט מסוים , ומקבלים בתגובה האם גבר או אישה כתבו את הטקסט . 
ניסיתי את זה אתמול בכל מיני וריאציות , כולל העתקת טקסטים של סופרים ידועים והקלדת טקסטים בעצמי , והדבר המטופש הזה טעה בכל פעם מחדש . 
לפי מה שכתוב באתר , האפליקציה נותנת ניקוד למלים שבתוך הטקסט . 
יש מלים שנחשבות גבריות יותר ויש מלים שנחשבות נשיות , וכל מילה מקבלת נקודות " נשיות " או " גבריות " . 
סיכום הנקודות נותן מסקנה אם גבר או אישה כתבו את הטקסט . 
או שלא . 
נסו ותהנו . 
כל מה שרציתם לדעת על הנאד והתביישתם לשאול , באדיבות הבלוג החדש של Fartman . 
אסור להגיע למצב שבו האושר שלך תלוי במישהו אחר וביחסו אליך . 
אני אומרת את זה לאחרים . 
לפעמים אני שוכחת ליישם . 
ב"מת לחיות " , 3 מתרוצץ ברוס וויליס בניסיון נואש להבין מה רוצה ממנו " סיימון " המסתורי , שמציק לו ושולח לו חידות עם פצצות . 
באמצע הסרט , כאשר מקליין וזאוס ( סמואל ג'קסון ) רצים באיזור וול סטריט , הם נתקלים בילד על אופניים שגנב המון חטיפים מקיוסק סמוך . 
מקליין תופס את הילד ושואל אותו אם הוא רוצה להיכנס לכלא בשביל חטיף שוקולד . 
הילד החצוף מביט בו במבט של " מה , אתה דביל ? 
" ואומר לו שאין שוטר אחד בכל העיר . 
" You could steal City Hall " , מאנפף הפושע הצעיר . 
היום כשנסעתי לעבודה , הבנתי בדיוק את התחושה של הילד הזה . 
במסלול הנסיעה שלי יש בדרך כלל 3 - 4 ניידות משטרה , שלרוב עוצרות משאיות ונהגים שמדברים בטלפון הנייד ב - 7 בבוקר . 
הזהירו אותנו מראש שכשיתחיל רשמית תהליך ההתנתקות , לא נראה שוטרים ברחובות . 
וזה נכון . 
שוטרים לא היו . 
אבל היו ניידות . 
הניידת הראשונה היתה עשויה מקרטון צבעוני , עם ציור של שוטר שמחזיק אקדח לייזר למדידת מהירות . 
הניידת השנייה , קילומטר לאחר מכן , היתה אמיתית . 
אפילו הצ'קלקות שלה עבדו . 
היתה גם נוכחות בפנים . 
אבל לא של שוטרים - אלא של בובת גומי לבושה כשוטר . 
התחלתי להרגיש מוזר , הרגשה שהתחזקה כשעברתי עוד ניידת , שגם בה היתה בובה דוממת ונטולת אישונים . 
יש משהו מאד לא נורמלי ולא שפוי בהצבת בובת - חלון - ראווה בתוך ניידת משטרה נעולה , בתקווה שהנהגים פורעי החוק שנוסעים 120 קמ"ש במקומות שאסור , יאטו ויצייתו לחוקי התנועה בשנייה שהם רואים את הצ'קלקות של הניידת . 
יש בזה תחושה של עיר רפאים , של סרט מדע בדיוני , אולי אפילו סרט אימה . 
לא שאני מחבבת שוטרים . 
בטח לא שוטרי תנועה . 
השאלה היא מה יקרה כשהם לא נמצאים . 
אומרים שבמקומות שבהם כמות השוטרים הצטמצמה פלאים כבר לפני כמה חודשים , הפשיעה ירדה . 
אני תוהה - הפשיעה ירדה , או הדיווחים עליה ? 
הפשיעה ירדה , או הגילויים שלה ירדו ? 
ועוד כל מיני תהיות עולות לי בראש - האם בובות הגומי שבניידות משמשות את המשטרה לצרכים נוספים מלבד אכיפת התנועה ? 
כמה משכורת משלמים לה ? 
כמה זמן יעבור עד שמישהו יאמץ את ניידת המשטרה מקרטון כדי שתקשט את הגינה שלו ? 
ואם לא צריך שוטרים אמיתיים כדי לאכוף את התנועה , אולי כדאי להעביר את התקציבים למקום אחר ? 
ובנוסף - אולי זה הזמן לעבור לקריירה של פשיעה . 
בכל זאת , אין שוטר אחד בכל העיר . 
אפשר לגנוב את העירייה - עם חולדאי בפנים ! 
מה אני אעשה עם זה ? 
אשים בחירייה . 
הסרט " הארי פוטר וגביע האש " יגיע לישראל ב - 8 בדצמבר 2005 - כך לפחות לפי האתר הרשמי של הסרט . 
ויש גם תמונה חדשה נוספת מהסרט - דמבלדור , מודי , קרקרוף והארי . 
נראה כאילו דמבלדור מעוצבן על הארי , שנמצא כאן בפוזת " אבל מה אני עשיתי ? 
! " . באמת למביני עניין בלבד : עכשיו אפשר לשחק את הקווסט האולטימטיבי און ליין , עם תחושה של פעם וטכנולוגיה של היום . 
מקסים . 
