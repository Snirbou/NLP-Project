דנה צפה בתוך גיגית על השיש של הכיור שלי , מעל לסל כביסה . 
היא פרפרה בפויינטים של כפות הרגליים וסובבה אלי את הראש עד שמנהלת החזרות צרחה עליה שתפסיק ותתרכז . 
הלחיים שלה היו סמוקות והשיער שלה אסוף ברישול . 
היא הייתה תקועה על גג של משהו בשמלה עם שובל ארוך בצבע ב ז' בהיר , וכמוהה גם הג'ינג'ית ושאר הבנות . 
ממש מאחוריהם צפו ברווזים צהובים מגומי עם לחיים אדומות ועיניים כחולות . 
היה שם שלג והייתה שם שמש , והבנים עשו אחד עם השני משהו שהיה נראה כמו סאדו - מאזו אומנותי במיוחד . 
אמרתי לה שלום ורציתי לגעת בשפתי הברווז המשורבבות שלה , אבל לא הצלחתי להגיע אליה . 
אמרתי לה שלא נורא , אני עוד לא הולכת , רק זורקת את הכביסה שלי , אני עוד צריכה לבחור לעצמי בגדים . 
יצאתי מהאמבטיה ונכנסתי לחדר שלי שהיה מלא בבארים וברקדנים . 
המורה שעל כל דבר אומרת " שיט " העבירה את השיעור . 
היא התייצבה מולי והפחידה אותי נורא . 
היה לה מפתח גדול וכסוף תקוע בגב והיא התנודדה כמו פינגווין גדול מאוד . 
היא לא הרשתה לי להכנס כי הם באמצע שיעור . 
שירן ולנה נופפו לי לשלום והיא צעקה עליהם . 
קיללתי אותה בלב ואמרתי שזה החדר שלי . 
נופפתי בחזרה והסברתי למורה ברוגע שאין לי כוונה להפריע , אני רק צריכה להוציא בגדים מהארון ואז אלך . 
היא הרשתה בתנאי שלא אתקרב לשירן . 
שירן התחילה לבכות . 
שלפתי גופיה ורודה וחולצה טורקיזית וגם סדינים משובצים בצבעי פסטל , וחזיית תחרה , אבל שום מכנסיים . 
התלבשתי בזה והרגשתי מוכנה ללכת . 
חזרתי לאמבטיה והמצב לא השתנה , חוץ מהעובדה שהגיגיות העלו בועות סבון קטנות ומקסימות וריח של מרכך הציף את החדר כולו . 
ניסיתי להתקרב לדנה שוב , אבל אחת שמחופשת לכלבה הפריעה לי להגיע לשם , והיא שכבר הספיקה להתרחק רק הפריחה נשיקות באוויר . 
אמרתי לה שהפעם אני הולכת באמת , כי המרשעת תפסה לי את החדר , ושירן בוכה , אבל שתבוא לשבת אתי אחר - כך , והיא אמרה לי שאיזה יופי שהכנסת אותי לבפנים שלך ואז המשיכה בשלה . 
ירדתי לגינה והיה שם אופנוע שבור שלא היה לי רישיון אליו כי נאלצתי להפסיק ללמוד לנהוג בגלל הברך . 
האופנוע היה של אימא שלי , ושירן הבטיחה שהיא תנהג עליו במקומי כי לה כן יש רישיון . 
היא התניעה ואז התחלנו לעופף באוויר - ישר לתוך הזכוכית של דלת הכניסה שהתנפצה . 
המרשעת צעקה שאיזה מן דבר זה שהרסנו את הדלת . 
אימא שלי דווקא לא כעסה , אבל המרשעת המשיכה לטעון שמשהו לא בסדר , כי אופנועים לא יכולים לעוף . 
פיתאום הופיעה קשת גדולה בחדר המדרגות ואני רק חשבתי כמה דנה הייתה מאושרת אם היא הייתה רואה את כל זה עכשיו ולא תקועה בגיגית , אבל היא לא הייתה שם . 
ואז הגענו למעלה והילדים האבודים של פיטר - פן באו לבקר אותי יחד עם שירן והדס שחזרה מניו - יורק , ובן דוד שלי גם . 
הילדים האבודים היו שמנים ומוזרים ולא הכרתי אותם . 
גם דנה הגיעה , ואימא שלי הגישה לכולם פירות טריים . 
אני לא יכולתי לזוז כי רק עברתי את הניתוח . 
אז אפילו המרשעת הפסיקה לצרוח ולהגיד שבעצם אין לי כלום ברגל , כי עובדה שכן היה שם משהו . 
כשהבחינה בפיסת הנייר החלה לגמגם " מה , מה ... 
.. 
. 
אה ... 
.. 
. 
הדבר הזה ? 
" אמרתי " נידמה לי שכתבתי שיר ... 
.. 
. 
עליך " " את לא בטוחה שאת כתבת את זה או שאת לא בטוחה שזה עלי ? 
" " אני לא בטוחה שזה שיר . 
זאת אומרת , זה נראה לי משונה להגיד שכתבתי עליך שיר , את מבינה . 
אבל מבחינה ספרותית אני מניחה ששיר יהיה ההגדרה הנכונה " " אה , וואו ! 
תודה רבה מתוקה . 
אין לך מושג כמה אני מודה לך שננת לי צוהר לבפנים שלך . 
באמת תודה " " אה , כן ... 
.. 
. 
בבקשה " " לקרוא עכשיו ? 
" " את יכולה " " אני יכולה גם לבד ? 
" " את יכולה ... 
.. 
. 
את יכולה גם נגיד לא לקרוא את זה בכלל " " אה לא , זאת לא אופציה , מה פיתאום " " לא , כי זה מוזר " " זאת את , תודה רבה " " אה , כן . 
בבקשה , סוג של " גרגירי סוכר חום מחליקים לתוך מחבת על כיריים לוהטות , מהם נשרפים , מהם נמסים לעיסה מתוקה שנוזלת על שיש , מתקשה לזיגוג שקוף שאוטם את המרווחים שבין המרצפות . 
בקבקון מכיל תמצית בריח סחלבים - היא האושר , נעול במגירה כבדה מעץ . 
נפתחת לאט בעזרת מפתח שמור . 
כשקצוות שיער מערפלים מבט וזוויות העיניים הופכות לחות . 
כשרגליים מלטפות ריצפה שחורה שצורבת בעדינות אצבעות בלתי מיומנות . 
כשהזרימה היא לפי מקצב פנימי של הלב הפועם בעוז . 
עד שהניחוח מתפזר בחדר - טיפות דקות ניתזות לכל עבר , נישאות על אדוות של גלים בלתי ניראים . 
ושקט . 
בתור ילדה הייתי מהלכת בין זרים כשכתף תורנית דבוקה לאוזני דרך קבע , מתחבאת בין רגליה של אמי . 
ביישנית , חסרת ביטחון ולא מתמסרת בקלות הייתי . 
מדי לילה הייתה אוספת אמא את גופי לחיקה , עוטפת את רגלי הדקיקות בחיבוק , שחלילה לא ישתרבבו אל מחוץ לכיסא הנדנדה , מקום בו גרות המכשפות . 
הייתה מאזינה לבכיותי ומנגבת דמעות מלוחות של תמימות . 
היא הייתה מסבירה לי שכשנעמה אומרת שיש לי שיער מכוער וארוך זה מפני שהיא מקנאה , והרי השיער שלי בהיר ומשיי , חלק למעלה ומסתלסל בקצוות ומגיע ממש עד הישבן - כמו של בובה , הייתה אומרת . 
וכשרונה אומרת שיש לי חדר של תינוקת זה רק משום שגם היא רוצה כזה . 
הייתי חוזרת וטוענת שאני מכוערת וטיפשה , ושאף אחד לא אוהב אותי , ואמא בעקשנות הסבירה שאני ילדה מוצלחת והייתה מונה את רשימת כשרונתי ואת האנשים שאוהבים אותי המון . 
הייתי מוכיחה אותה באמצעות ראיות שונות , כמו למשל שאבא תמיד אומר שהעיניים שלי מלוכלכות ומגעילות כי לא שטפתי אותן במקלחת . 
היא הייתה מבהירה שאבא צוחק עלי , שבעצם העיניים שלי שחורות וגדולות , ויפות מאוד . 
היא הייתה אומרת שיש לי אף כפתור קטנטן ולחיים עצומות וורודות , שיש לי חיוך רחב ומאיר , שאני גבוהה ורזה ועם רגליים ארוכות . 
היא הייתה טוענת שאני ילדה חכמה ומוכשרת . 
וכשהבנים משכו לי בצמה ובקוקיות הארוכות אמרה שזה כי הם חושבים שאני יפה , ואני צריכה לבשר להם שכאגיע לגיל 16 אהיה חתיכה מהממת והם יתאהבו בי ויצטערו שמשכו לי בשיער . 
מה שלא עזר במיוחד בעניין ההצקות , אבל בהחלט גרם לי להאמין לה , כי אמא אף פעם לא משקרת . 
והיא צדקה . 
למרות שלא הייתי מודעת לזה , הייתי ילדה יפה וכל החברות הנהדרות שהיו לי , שעשו עלי חרם או לעגו לכישורים שלי , למעשה קינאו בי . 
וכמו שניבאה גם גדלתי להיות בחורה יפה , והבנים שמשכו לי בצמות רצו אותי . 
וכמו שהסבירה בורכתי בתחומים רבים . 
סיימתי את בית הספר בהצטיינות , אני בעלת ידע נרחב , דיעות מוצקות , כושר ביטוי , חוש הומור , אני נחמדה וידידותית ומתחברת במהרה , יש לי הורים אוהבים ותומכים וגב כלכלי יציב , אני יצירתית וכו' ... אני נראית כמו רקדנית , ומודעת לעובדה שבכל פעם שאני בחיוב לשאלה " האם את רוקדת ? 
" ערכי עולה בעיניהם של אנשים ובעיני עצמי , משום שכל התואר הזה אפוף בקסם מיוחד משלו , עד כדי כך שבכל פעם שמישהו מדביק אותו אלי אני מודה לו ומסמיקה בביישנות שדבקה בי מימי קדם . 
כיום יש לי ביטחון עצמי ואני מסתובבת בראש מורם . 
הרבה מאוד בזכות ההורים שלי , שלמדו אותי לאהוב את עצמי והוכיחו לי שלא משנה מה ולמה , תמיד אהיה הנסיכה הקטנה שלהם . 
ולמרות שאחרי כל מה שכתבתי כאן עכשיו קשה להגיד שאני צנועה , בדרך כלל אני משתדלת להיות כזאת . 
אין לי שום רצון לנקר לאנשים את העיניים . 
ובכל זאת אני מוצאת את עצמי פעם אחרי פעם מוקפת באנשים שמפרגנים ובאנשים שמקנאים בי מאוד , וזה לא כיף . 
אומרים שימותו הקנאים , אבל בסך הכל אני חושבת שעצם תחושת הקינאה הורגת אותם גם כך , ואין אדם אחד בעולם שהייתי מאחלת לו את התחושה הזאת ( ואין גם מי שיבחר אותה בהתנדבות ) . 
אני מתעלמת ממבטי קינאה - שינאה ומודה בכל לבי למי שמסוגל לפרגן - משימה לא פשוטה תמיד , אני יודעת . 
משתדלת להתרועע עם אנשים שאוהבים אותי באמת , ומצליחה לא רע . 
ואף על פי שאומרים שחבר אמיתי נמדד בשעת מצוקה , אני מאמינה שחבר אמיתי נמדד גם בשעת שמחה , כשלא רחמים מניעים אותו , אלא השתתפות טהורה ואמיתית בחגיגה . 
ומקווה שאדע תמיד לשמור על האיזון הדק שבין יוהרה לבין חוסר ביטחון , שהוא חמקמק עד מאוד . 
מקווה להיות מודעת תמיד לחסרונות לעומת היתרונות שלי , ושאדע להיות מספיק רגישה לזולת בכדי לא לגרום לאף אחד להרגיש נעלה או נחות לידי . 
שאדע להשתלב ולהעריך אנשים על פי אמות המידה הנכונות . 
