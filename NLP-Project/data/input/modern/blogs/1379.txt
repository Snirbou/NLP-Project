השמלה התבדרה ברוח . 
היא לא בדיוק הלמה אותו , אך הוא לבש אותה בכל מקרה . 
היא הייתה מיושנת משהו - בוודאי מישהי זרקה אותה לאחר שסיימה להשתמש בה . 
אבל לא היו לו העדפות . 
מבחינתו , השמלה הייתה יכולה להיות פריט מעצבים בשווי אלפי שקלים ; ובאותה מידה יכולה להיות סמרטוט שנקנה בסכום סמלי בלבד בשוק נודד . 
הוא אהב אותה בכל זאת . 
היא הייתה אדומה , ולא היו לה שרוולים . 
רק כתפיות דקיקות , ורדרדות - אולי כי דהו , אולי נוצרו כך . 
היה לה מחשוף די עמוק , מעוצב , אבל עליו לא היה ניתן לשים לב אליו . 
אחרי הכל , הוא לא היה אישה - ובוודאי שלא היה לו חזה שופע , כזה שמתאים לסוג הזה של מחשוף . 
גם כל שאר הגימורים לא נראו עליו . 
למעשה , היה יותר נכון לומר שהוא לא הלם את השמלה , מאשר שהיא לא הלמה אותו . 
הוא יכול היה לדמיין את בעליה הקודמים , שבוודאי הלמו את השמלה הרבה יותר ממה שהוא יהיה יכול אי פעם . 
ואולי הוא אפילו פגש באישה שהבד הדק , הכמעט נוזלי , עטף פעם . 
לפי המידה , היא בוודאי הייתה בעלת גזרה מושלמת , והמחשוף רימז על נתונים מרשימים . 
לבטח היה לה גם שיער ארוך , אולי גלי במקצת . 
שחור , שגלש על כתפיה כמפלים , מקשט את השמלה במעט חוסר צבע ; או אולי הייתה בלונדינית - הוא זכר שראה פעם מישהי בלונדינית שעברה לידו ולבשה שמלה אדומה כזאת . 
אבל אולי היה זה רק צירוף מקרים . 
השמלה המשיכה להתבדר ברוח בזמן שחשב את כל המחשבות האלו , זז מעט כדי לבחון את השמלה . 
ואז , זה נגמר . 
* * * שני ילדים עברו בפארק , אחד נוסע על סקייטבורד , והשני , או , השניה , נסעה לצידו בעזרת זוג גלגליות . 
הם היו בני בערך אותו גיל , ואולי " ילדים " לא הייתה ההגדרה המושלמת עבורם , שכן הם נראו בערך בני שש עשרה , אולי מעט פחות . 
הם הבחינו בשמלה אדומה שהתבדרה ברוח , ולפתע זיהתה אותה הנערה כשמלה שאבדה לאימה בפעם האחרונה שתלתה את הכביסה לייבוש בביתם , שהיה לא רחוק משם . 
הם עצרו . 
באמצעות ענף שמצאו זרוק על הרצפה הם תפסו את השמלה , שאמנם לא הייתה יקרה כל כך אך הייתה בעלת מסורת משפחתית מפוארת , והסירו אותה מעל ענפי העץ . 
הייתה זו הקלה עבורם לגלות שהענף לא קרע אותה , אפילו לא במעט . 
זה לא כל כך משנה . 
אפשר להתייחס לזה כאילו שזה לא קרה מעולם , ולהמשיך לחיות ( צריך לנסות יותר ) אני לא אוהבת כשהמוח שלי קורס . 
זה לא כיף במיוחד . 
במיוחד לא כשזה באמצע חנות ... 
.. 
. 
לכלי בית . 
אני צריכה להשתחרר ממך ָ . 
ודווקא עכשיו נדמה כאילו שזה הזמן הכי פחות טוב לזה ... 
.. 
. 
ואולי כל זה זה רק ניסיון . 
אני אזרום עם המים , ואקווה שהמפל עוד רחוק . 
אני תמיד מצליחה להרוס לעצמי ? 
א י ך ? 
