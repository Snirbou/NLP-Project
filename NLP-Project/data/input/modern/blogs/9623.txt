בסך הכל היא ילדה ( כן , בגיל הזה , היא ילדה ! 
) מתוקה . 
אמנם כמו על ספידים אבל נחמדה . 
הדר . 
המדריכה בחוג העיצוב של יום שני בערב . 
אולי כי היא שיקרה לי כשהבטיחה לי שהעבודה על המדרגה תהייה רק 10 דקות חימום קליל ובסופו של דבר היתה כמעט כל השיעור ? 
אולי כי שוב נוכחתי בחוסר הקואורדינציה שלי , שלא מסוגל לחבר יותר ממקסימום שתי תנועות בעת ובעונה אחת , וכשהמדריכה מריצה תרגיל של 4 ו 5 תנועות אני מקרטעת באיבוד עיצות מוחלט ? 
אולי כי חשוב לי להוציא את המקסימום מעצמי בשיעורים הללו והפעם , בגלל חוסר היכולת שלי להשתמש במכשיר המרכזי ( המדרגה = בעיות ברכיים ) , כאילו לא עשיתי דבר כל השיעור ובזבזתי את זמני ? 
ואולי , כי התרגילים שהיא עשתה וגם המוסיקה שהיתה שם , לאורך השיעור כולו , הזכירו לי את השיעורים בחוג האירובי לפני שנתיים , כשהמדריכה היתה מעבירה תרגילים ואני , עושה אותם אוטומטית רק חשה את הכמיהה הכואבת לד . 
חופרת בכל גופי ... 
.. 
. 
אני לא אבוא יותר לשיעור של הדר מלאת המרץ והאנרגיות , כי עוד שיעור אחד אצלה ואני אעבור לכיסא גלגלים . 
ואני לא אבוא , כי ישנם דברים , שאפילו ממרחק הזמן והמקום הכל כך אחר שאני נמצאת בו , אין לי חשק להזכר בהם ... 
.. 
. 
בתחילת החודש הייתי נטועה , עמוק ויציב , בתוך החור השחור של עולם ה " אין " . 
יש בו משהו מתעתע בעולם הזה . 
אולי קשה להאמין , אבל יש בו הבטחה , ומתוך הרצון שלנו להאמין באותה הבטחה , הוא שואב אליו כמו חור שחור ששואב אליו עצמים במהירות ובאופן כה מושלם , עד כי עובר זמן מה עד שהנשאב מבין כי הגיע למקום בו ישנו רִיק גדול ועצום . 
בהחלטה פתאומית , שהיום אני יודעת שנבנתה בתת מודע שבי לאורך זמן , החלטתי שאני לא מוכנה לחיות יותר לאורה הקלוש של ההבטחה ולהאזין למתיקות שירתה כמו שירת הסירנות ששרו לאודיסאוס ואנשיו לפני הגיעם אל החידלון , מצאתי את הכוח בתוכי ובאיבחה אחת ניתקתי את הכבלים שהחזיקו אותי שם . 
ומאז , למרות שהתווסף לי מצב של " אין " עבודה , אני מרגישה , בכל יום יותר ויותר , את המשמעות של המעבר לחיות בעולם ה " יש " . 
בעולם הזה אין הבטחות . 
יש ממשות . 
יש שמחה . 
יש עצב . 
יש כאב . 
יש הנאה . 
יש כיעור . 
יש יופי . 
יש אהבה . 
יש חיים . 
צריך רק לפקוח עיניים ולהיות מוכנים לאחוז בהם . 
" אין לך נסיון . 
את לא יכולה להבין אותי " . 
קָטָע , באודו באיבו ובביטול מסויים , א . 
הצעיר שחוֹוה , נפשית וגופנית את יסורי הפרידה שלו מאהובתו , נסיון שלו עצמו לשוחח איתי על מה שעובר תוך כדי . 
ואני , שגלי המערבולת מתחילים להרגע בתוכי , וירידת מפלס האדרנלין בגופי ששטף אותי לאורך כל היום , מביא אותי לידי עייפות מקהת חושים , מחייכת בשארית כוחותי , מנסה לומר לו משהו , אבל שותקת ... 
.. 
. 
( פמה , שפוסט שלישי באותו יום מראה על state of mind מסוג מסויים מאוד ... 
.. 
. 
) התברר לי שאני נשארת בעבודה עד אמצע פברואר . 
עקב טעות של הביג בוס , שחשב שמגיעה לי התראה של שבועיים בלבד , והבוקר ( לאחר שחתם על מכתב ההמלצה המפואר שלי ) עידכנתי אותו שמגיע לי חודש . 
ומכיוון שהביג בוס לא משלם על אי עבודה , אני ( וגם המזכירה השניה ) נשארת כאן עוד זמן מה , כשבעצם זה לא באמת מפריע לי ונותן לי עוד מספר ימים להערך לסיום הסופי . 
ובכלל , יש לי תחושה של נקיון פנימי , של השארת דברים מהעבר מאחורי , אפילו אם התהליך מלווה בכאב ודמעות , אבל מאפשר לי לשים אותם באמת בצד , תוך יכולת אמיתית להתפנות לדברים שהחיים יביאו לפתחי ... 
.. 
. 
ולמרות ענני האובך שבחוץ , יום ראשון הזה , יפה לי ... 
.. 
. 
הוא התקשר אלי בחלומי ( הפעם היחידה שחלמתי עליו אי פעם ) והיה קר וקשה ומר הטיח בי את כישלוני , הטיח בי את עיוורוני ... 
.. 
. 
אטם את אוזניו למילים שניסיתי לומר לו ונשארתי עם הדממה שזרמה מתוך השפופרת , ועם הלבד שאפף אותי גם כשהייתי יחד איתו ... 
.. 
. 
זאת שבת שונה אחרת . 
ללא התחושה הרגילה שפתאום החיים מתקפלים מתוכך לתוך עייפות בלתי נגמרת ... 
.. 
. 
זאת שבת שונה . 
אחרת . 
ואני נעה בתוכה במין מעגל משתלב של רוגע אנרגטי , וחלק ממני , כמו עומד מהצד מביט ומנסה להבין , מה זה פתאום קורה לי . 
בסתר ליבי , רציתי משהו קטן . 
ארופאי . 
פינטזתי על הקרואסון של " לחמים " שמוכתר , שוב ושוב , כקרואסון הטוב בתל אביב ( ומכאן שגם הטוב שבארץ ) וקפה קפוצ'ינו גדול לידו . 
כך , פשוט ואלגנטי , ליד שולחן על המדרכה , ולדמות כאילו בפאריס היינו . 
וכנראה שמשהו בתוכי השתחרר ולמד לזַמֶן לעצמו את הדברים , כי מצאנו את עצמנו בדיוק שם , ב " לחמים " , ישובים ליד שולחן מתחת לפרגולה שמצלה מהשמש הקופחת של סופו של בוקר שישי , שותים על קפוצ'ינו גדול ובריוש למרות שהתוכנית המקורית היתה לשבת ב " מנטה ריי " אל מול הים ... 
.. 
. 
ישנם דברים שכנראה לא אמורים להיות . 
ודברים אחרים שיחכו בסבלנות ושלווה עד שזמנם יגיע ... 
.. 
. 
והקרואסון האגדי ? 
בדיוק נגמר להם כשהזמנתי אותו ... 
.. 
. 
מעבר לכביש , ברחבת הסינמטק היו בירה ומוסיקה אירית . 
מוסיקה אירית אני אוהבת במשוּרה . 
קצר ומהיר . 
לפעמים נופלים על סשנים ארוכים ובלתי נגמרים כשיללתה הנוגה ( אך המטפסת על העצבים ) של חמת החלילים משתלבת עם הכינור ושאר כלי הנגינה . 
בדומה לשירי עם רומניים ( גם שם הכינור דומננטי להפליא ) , שכפי שגילינו בביקורנו האחרון בארץ הממליגה , דומים מאוד לשיריה של אום כולתום האגדית : יודעים מתי הם מתחילים , וכשמתעוררים מהעלפון שעתיים אחר כך , הזמרת האנרגטית והכריזמטית נמצאת עדיין בסוף הבית הראשון בלבד ... 
.. 
. 
וכך , בילינו זמן קצר בלבד בפסטיבל ארץ עלֶה התלתן הירוק והלפרקונים , מסתובבים בין אנשים שאין להם בעיה לשתות חצי ליטר בירה בצהרי היום ומאזינים בחצי אוזן לנסיונות הלהקה שעל הבמה להגיע לקצב באופן אחיד וביחד ... 
.. 
. 
ומשם נסענו למוסקבה ( טיב טעם ) להצטייד לארוחת הצהריים של שבת ... 
.. 
. 
שבת שלום חברים יקרים , שבת של חלומות על מחוזות רחוקים שלעיתים נמצאים ממש מתחת לאפינו ... 
.. 
. 
מאחורי המתחם בו שכן הבניין שלנו היו החולות . 
שם שכלל בתוכו עבורי , בגיל הילדות , את מגוון הפחדים שאיתם אנחנו הולכים כמעט מהלידה . 
הפחד מהבלתי ידוע . 
הלא נודע . 
איבוד הדרך . 
רוֹע . 
החולות הפרידו בין עיר ילדותי לעיר השכנה . 
אף אחד לא הסתובב שם וסיפורים מצמררי שיער הסתובבו בין הילדים על כל מיני אנשים " רעים " ( שם כולל לכל הפחד שבעולם ) שמסתובבים שם ואולי גם חוטפים ילדים ולוקחים אותם לארץ רחוקה . 
לעיתים הייתי עומדת על קצות אצבעותי במטבח ומציצה מהחלון הגבוה אל פס החולות הזהוב שנצץ במרחק ומפחדת מהמחשבות שהיו עולות בי . 
רק פעם בשנה היינו אנו , הילדים , הופכים לשליטי החולות . 
בל'"ג בעומר . 
המקום היה נמלא נקודות נקודות של אש גדולה , כשהילדים עמלים ימים רבים לפני לאסוף את הקרשים , לשמור אותם , לבנות מדורה כמה שיותר גבוהה ובראשה כמובן דמות העץ של צורר ישראל זה או אחר , היטלר או נאצר בהתאמה לפופולריות שלהם במדד השינאה והפחד . 
ולאחר ל"ג בעומר , החולות היו חוזרים לשקט שלהם , כשרק אנשים בודדים ( והיום אני יודעת שבוודאי לא " רעים " ) עוברים דרכם בדרך הקצרה יותר בין שתי הערים . 
יום אחד יהיה שם כביש שיוביל מתל אביב לאשדוד , אמר לי אבא שלי , שידע זאת מעצם עבודתו במקום שבו סוללים את הכבישים במדינה . 
ואני , שלא ידעתי אפילו היכן היא אשדוד , נראה לי כל העניין דמיוני לחלוטין . 
השנים עברו , ואנחנו עברו לצד השני של החולות , לעיר השכנה , וכבר לא היינו קרובים אליהם כמו בעבר ולאט לאט הם נמוגו מתוך הכרתי , ורק כשהכרתי את ג . 
שגר בשכונה הישנה שלי , והיה חוצה אותם בשעות לילה ובוקר מוקדמות בדרך אל וממני , הייתי נזכרת בהם ובאיום המרומז בהם עבורי . 
עם השנים החזון של אבי החל להתממש בחלקו , וכביש מפותל וצר שנסלל מדרומה של תל אביב קיצר במשהו את הדרך הפקוקה לשתי הערים השכנות . 
חלפו השנים . 
את צבע החולות הזהוב ואת המסתורין ( והפחד ) שבהן החליפו נקודות הצבע של אלפי המכוניות הנעות בזמזום בלתי פוסק , בכל שעות היממה , ושוברות מעט את צבעי האפור והשחור של קירות הבטון ופסי האספלט ששוכנים שם עכשיו . 
וכשנסעתי השבוע , לאורך המקום שהיה בו הפחד של ימי ילדותי והפך לדרך ממוחלפת ( אחלה מילה , אין ספק ) מאשדוד עד להרצליה , חשבתי על אבא שלי . 
והתגעגעתי ... 
.. 
. 
פאולו קואלו מדבר בסיפרו " האלכימאי " על האותות , שאמורים להתוות לנו את הכיוון , את הדרך שתביא אותנו לייעוד שלנו . 
לעיתים , ואפילו במשך תקופת חיים שלמה , אנחנו עיוורים לאותות הללו , לא מרגישים אותם . 
ואפילו אם כן , סיבות שבאות מחינוך , נוחות , נורמות סביבתיות וחברתיות ופחד משינוי , גורמות לנו להתעלם מהם עד , שעם הזמן , הם " מתייאשים " והולכים מאיתנו , משאירים אותנו במקום בו בחרנו להיות , ורק תחושת החמצה ופספוס שמכרסמת במקום עמוק וחבוי בתוכנו מאותת לנו על עיוורוננו . 
אתמול בערב , היה רגע אחד מזוקק בו , בפעם הראשונה בחיי , ראיתי . 
הרגשתי . 
הבנתי . 
ושלווה גדולה ירדה עלי . 
והתרגשות גדולה אחזה בי . 
אני חושבת שהבוקר היתה לי הארה . 
הבנתי מדוע בכל פעם שאני שומעת בטלפון את קולו של סוכן הביטוח של המשרד ( שאין לי ספק שהוא איש חביב לכשעצמו ) קורא לי : פמה מותק , כל מה שאני רוצה זה להניח את שתי ידי על צווארו , ול ל ח ו ץ ! 
אתמול בערב הייתי בסדנא חווייתית ( מילה אחרת ל " יש משהו שאני חייבת לגרום לכם לקנות אותו " ) שעוסקת בגילגולים הקודמים שלנו ( והיו , אם למישהו יש ספק , והרבה ) ובחוויות שאנחנו מביאים איתנו לגלגול הקודם , שמפריעות לנו לחיינו , מקבעות אותנו באותן מקומות ואותן טעויות , ולאחר מותנו , הנפש בודקת אילו דברים עלינו לתקן ולפי זה היא בוחרת את הגוף אליו היא נכנסת ( זה בערך מה שהסבירה לנו המנחה / המגלגלת / המתקשרת , אל תתפסו אותי במילה בבקשה ) . 
אז ישבנו שם , קבוצה של 20 אנשים ( ששלמו 50 ש"ח כל אחד - והיה גם קפה , עוגות , עוגיות ופירות יבשים בגלל ערב טו ' בשבט ) שרובם עוסקים / לומדים תחום זה או אחר שקשור לחלק הזה של הרוחניות ( משתתפים בקורס של " קבוצת החמש " . 
נשמע מסתורי , אין ספק ) , ואחרים , כמוני למשל , שלא היה להם משהו חשוב / מעניין יותר לעשות באותו הערב וגם רצו לבדוק אולי התחום הזה מדבר אליהם ( אדם רוחני אנוכי ) , ושמענו מפי לואיז המגלגלת על פלאי הגלגולים הקודמים שלנו , על תיקונים שעושים בחיים האלה על דברים שעברנו בעבר , על תקשור וכו ' . החלק המעניין ביותר היה כמובן סיפוריהם של אנשים שהתנסו בכך , והפלא ופלא , לא מעט מתלמידיה של לואיז המופלאה היו בחבורה הזאת והם יותר משמחו לשתף אותנו , את החדשים מקרוב באו בפלאי התהליך . 
לאחר שהבנו את עיקרי התורה ( שהקורס עליה מתחיל ביום א' הקרוב , מהרו והרשמו ) יצאנו להפסקה קצרה ולאחר מכן עברנו לחלק החוויתי של הערב , בו הבטיחה לואיז המגלגלת שנוכל , בהדרכתה להגיע למקום מסויים בגלגול קודם שלנו , לחוות אותו לעשות תיקון במידת הצורך . 
בגלל גודל הקבוצה , היא ביקשה שנלך למקום שעושה לנו טוב פן תפרוץ הקבוצה כולה בקולות בכי ונהי לאחר שנחווה את סיוטינו הגרועים ביותר בעברנו . 
התרווחנו במקומנו . 
פשטנו ידיים ורגליים , עצמנו עיניים . 
