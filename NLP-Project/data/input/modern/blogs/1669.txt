אתמול נשארתי בבית . 
ממש לא היה לי חשק לטקס המשעמם , מעצבן , מעיק וכ"כ לא נחוץ הזה ( הממ , לא במובן הזה . 
אני מבינה את עצמי . 
בד " כ ) . 
לעמוד בצפירה אני יכולה גם בבית . 
לא אכפת לי כמה ש'אני לא אמורה לעשות את זה ' , ישבתי כל היום והמשכתי את מרתון החברים שהתחלתי יום קודם . 
יותר מ 10 פרקים ברצף זה בהחלט הישג מרשים , אני חושבת . 
ונו , לפחות מילאתי די והותר את מכסת החברים היומית לה אני זקוקה , מאחר וביפ ביטלו את השידורים 'טיפונת' מוקדם מהרגיל , וכשהם מחדשים אותם יש כל מיני דברים שלאף אחד אין מושג מאיפה הם הקריצו אותם . 
ובנוסף , עשיתי לי רשימה של פרקים שאני עוד צריכה להוריד , מבין שתי העונות האחרונות שערוץ 2 לקח על עצמו את התפקיד לשדר , וזה לא מומלץ להשאיר בידיים של ערוץ 2 דברים כאלו . 
לא חשוב , עכשיו אני יכולה לראות את זה פחות או יותר מתי שמתחשק לי . 
ואם אני ממש ארצה , אני אוריד גם את כל שאר העונות . 
פאן . 
^ ^ בערב , י' הציעה לי ללכת לחגיגות בכיכר רבין . 
הסכמתי , בעיקר כי מאוד רציתי לראות אותה . 
וחוץ מזה , זו הפעם הראשונה בכל 14 שנותיי שאני הולכת לחגיגה ו/או עצרת כלשהי שם , כשכל חיי אני גרה בעיר הזו , בדירה הזו ובחדר הזה . 
ב 10 היא באה אלי . 
ופאק , או שהיא נהייתה נמוכה , או שאני גבהתי , כי עכשיו היא גבוהה ממני רק באיזה 2 - 3 ס"מ , ופעם היא היתה באיזה 7 - 10 . 
והיא אמרה שממש השתניתי . 
חוץ מזה שגבהתי , ז"א . 
הלכנו לכיכר . 
משום מה עשינו את זה מאוד מהר . 
טוב , זו די אשמתי , אני הולכת ממש מהר יחסית לדבר קטן שכמוני . 
אז הגענו לשם , קצת אחרי הזיקוקים של שעה 10 , ובקושי נכנסנו לכיכר וכבר הספיקו לרסס אותנו בספריי הדוחה הזה . 
נכנסנו קצת יותר פנימה , והספקנו להתרסס עוד קצת , ואז הגענו לחלק שבו כולם צופים בהופעות . 
הפעם אלו היו אורנה ומשה דץ , בשיר מטופש ביותר על חיבוקים . 
נו טוב . 
הסתובבנו עוד קצת , והלכנו לשולי הכיכר לבדוק מה מוכרים שם . 
טוב , זה היה ברור מראש , אבל בכ"ז פה ושם רואים דבר מעניינים . 
קנינו כאלו מקלות זוהרים , ומגנט - סיכה בצורת גיטרה חשמלית מהבהבת [ שכבר לא מהבהבת עוד , אגב ] . 
מה שלא ברור לי , זה - למה לעזאזל מכרו שם דגלים של ארה"ב , כשזה יום העצמאות של מדינת ישראל ? 
! 
וגם היום ראינו מכונית עם דגל אחד של ישראל , והשני של ארה"ב . 
אנשים מוזרים . 
: | אח"כ , באחד מעברי החצייה ליד הכיכר , היו דוסים שרקדו , וערסים שהחליטו להצטרף אליהם , ואנחנו עמדנו שם וצפינו יחד עם עוד אנשים . 
מחזה משעשע . 
חזרנו , ניסינו לראות את המופע . 
הבנו שהוא בלתי - צפי , אז החלטנו לעבור ולבדוק מה יש בצד השני , מה שהסתבר כבלתי אפשרי , אם לא רוצים לחזור הביתה עם מקסימום ספריי על כל הבגדים . 
חוץ מזה , גם ראינו המון ילדים מהביצפר היסודי , ולא ממש רצינו לפגוש אותם , וניסיתי להתחמק מהם . 
בסופו של דבר , עברנו לצד השני , ואפילו לא ריססו אותנו כ"כ הרבה . 
בדרך היתה שם מן חלקת דשא , ועליה שכבו אבא ובת שלו . 
העניין הוא , שהיא שכבה עליו , ובהתחלה לא ראיתי שהיא בערך חצי מהגובה שלו , וחשבתי שהם זוג . 
XD וגם , כנראה , ראינו בנות מהכיתה הקודמת שלנו , אבל הן לא ראו אותנו אז שיהיה . 
נכנסנו לעומק הכיכר , ופתאום מבחינות עינינו בבנאדם לבוש כחול - לבן , מאופר בצורה מכוערת ויוצאת מן הכלל , שלוחץ ידיים ומצטלם עם אנשים , ובשאר הזמן פשוט משמש כבובה חיה . 
בהינו בו קצת , הלכנו כמה צעדים לכיוון אחר , והמשכנו לבהות בו . 
הוא היה מפחיד , בעיקר מפני שאי אפשר היה לראות לאן הוא מסתכל , כי הוא הרכיב משקפי שמש . 
אבל גם סתם ככה הוא היה מפחיד . 
טוב , בכל מקרה היה אפשר לראות בבירור שאנחנו בוהות בו ומדברות עליו . 
באיזשהו שלב הוא עשה לנו עם האצבע תנועה של " בואו לפה " , ו י' סחבה אותי לשם . 
הוא רצה שנצטלם איתו , או משהו , ולא רציתי , והוא החזיק אותנו שם . 
כלומר , אני די בטוחה שהוא לא התכוון לשום דבר רע , אבל זה היה מפחיד בכ"ז . 
ואח"כ , היה בעצם כבר די מאוחר , ודי נשארנו שם לראות את המופעים כי לא היה משהו אחר לעשות , חוץ מאיזה פעמיים שעזבנו את הרחבה עצמה והלכנו להמשיך להסתובב בין הדוכנים , וגם רצינו להמשיך לראות את ההם שרקדו , רק שהם כבר לא רקדו עוד . 
הלהיט של החגיגה [ חה ] - סאבלימינל . 
ה ... מי-שזה-לא-יהיה קרא " קבלו את מלך ההיפ - הופ הישראלי - סאבלימינאאאאאאאל ! 
" אוקיי , הוא מלך ההיפ - הופ . 
אבל זה שכל היתר גרועים ממנו , לא סותר את העובדה שהוא גרוע גם ככה . 
זה פשוט אומר שהמצב בארץ ממש ממש עגום , עד כדי כך שאנשים שעושים תנועות מגוחכות , שרים עוד יותר נורא מחמור גוסס , ומקללים בלי סוף ( וגם בלי טעם , אני חייבת לציין ) , נחשבים למלכים . 
" שלום פאקינג תל אביב ! 
! 
! 
" גם כן . 
אם כבר להשתמש במילה - להשתמש בה נכון , ולא לתקוע אותה בכל חור רק כי זו קללה . 
בערך באמצע - סוף ההצגה חזרנו הביתה , כי כבר ממש היינו סחוטות . 
אבל היה ממש נחמד . 
( : אהה , נ.ב : חוץ מלבהות בליצן המוזר והמפחיד ההוא , גם בהינו בזוג לסביות שהתנשקו בלהיטות . 
ורק בגלל שרצינו להבין אם אחת מהן היא גבר או אישה . 
עד שהלכנו להסתכל עליה מזוית אחרת , וראינו שיש לה ציצים , אז תיארנו לעצמנו שזו אישה . 
למרות שהעלנו גם השערה שאולי היא היתה גבר פעם . 
היום היה נורא ואיום . 
בכל שנה , קרובי משפחה מצד אימי מזמינים אותנו למנגל אצלם . 
לפני כשבוע , אמא שלי תהתה מה נעשה , מאחר ולא הזמינו אותנו לשום מקום . 
ואני קפצתי מאושר , כי אני שונאת את המפגשים המשפחתיים האלה , שאין לי מושג בעצם באיזה אופן האנשים האלו נקראים המשפחה שלי , ואני אף פעם לא מזהה אף אחד , אבל כולם מזהים אותי ואומרים לי כמה שגדלתי . 
בכל מקרה , זה היה מוקדם לחגוג , כי בדיוק באותו יום מישהי התקשרה והזמינה אותנו . 
אם הייתי לגמרי חסרת מצפון לא הייתי מוסרת להורים שלי את ההודעה , אבל לצערי דבר כזה דווקא כן בנמצא אצלי , אז מסרתי , והיום נסענו אליהם , לאשדוד [ ואני מאשימה את אמא שלי , שפתחה פה לשטן ] . 
אני לא יודעת איזו מהנסיעות - לשם או בחזרה - היתה נוראית יותר . 
מצד אחד , בנסיעה לשם ישבתי לגמרי בנוח , אבל היום פקקים . 
ומצד שני , בנסיעה חזרה ישבתי ממש ממש ממש לא בנוח , אבל גם בכלל לא היו פקקים , והגענו מהר יחסית . 
בכל מקרה , שתיהן היו סיוט . 
אבל לא ידעתי שהסיוט רק התחיל . 
הגעתי לשם , מקום שבחיים שלי לא הייתי בו , וכל מיני אנשים מוזרים - שאמנם אני תמיד רואה במפגשים האלה , אבל אני אפילו לא יודעת איך קוראים להם , והם לא מעניינים אותי - בירכו אותי לשלום , וכמובן ציינו כמה שגדלתי , וכמה זמן עבר מאז שהם ראו אותי , ולמרבה הפלא , דווקא את אלו שאני כן מכירה ורואים אותם בתדירות קצת יותר גבוהה - שאלו אותי אם אני זוכרת אותם . 
ואני שונאת שאלות כאלו , הן מעצבנות אותי , ותמיד משתמע מהן שהם רואים אותי כילדה קטנה . 
תפסתי לי מקום בקצה , מקום חביב בו אף אחד לא רואה אותי ואני רחוקה מהעשן , אבל הכריחו אותי לעבור למרכז העניינים . 
נו , מילא . 
היה נקניקיות טובות , אני מניחה שזה מפצה על זה ( לא , אין קשר בין נקניקיות למקום ישיבה , אבל אוכל תמיד מפצה על הכל ) . 
ואפילו לא היה נורא כ"כ , עד שילדות בנות 8 - 9 החליטו שהן פשוט חייבות לשיר שירים של רוני סופרסטאר ומאיה בוסקילה . 
וכאן התחיל הסיוט האמיתי . 
> < חוץ מזה שהיה לי ממש ממש משעמם , כי חבורת זקנים הם לא הדבר הכי מעניין בעולם , היה סביר , אני מניחה . 
יותר טוב מימי העצמאות הקודמים שלי , שלהם התווסף גם האלמנט של ריח צואת פרות , הרבה הרבה הרבה זבובים , והאי - יכולת שלי ללכת לשירותים בכלל [ ולא משנה למה , יש לי סיבות משלי ] . 
היה לי חלום . 
בהתחלה , הלכתי עם ק' לקולנוע . 
היו 3 סרטים שרצינו לראות , ולא ידענו באיזה לבחור . 
אז הגיתי רעיון משונה של לקנות 2 כרטיסים לאחד מהסרטים , וכרטיס אחד לכל אחד מהשניים האחרים , ופשוט לשמור את שני הכרטיסים הנותרים לזמן אחר . 
באותו זמן זה נראה לי נורא הגיוני ואפקטיבי , ורק אחרי שקניתי את הכרטיסים הבנתי שזה ממש לא . 
הו וול . 
התחלנו לעלות במדרגות , ואז נזכרתי שלא קנינו פופקורן , אז ירדתי בחזרה , ובסוף החלטתי שאין טעם להתחיל לקנות כי הסרט כבר מתחיל . 
הבעיה היא , שהקולנוע הזה היה מקום פשוט ענקי . 
יותר מ 150 אולמות , כשאנחנו היינו באולם ה 156 . לא היה לנו מושג איפה זה , ובאיזשהו שלב גם איבדנו את ההכוונה . 
שאלנו מישהו שעבד שם , אבל גם זה לא ממש עזר . 
בסופו של דבר מצאנו את האולם , והגענו לסרט באיחור קל . 
בהפסקה רצינו ללכת לקנות פופקורן ( ושוב לא עשינו את זה ) , ואח"כ שוב לא הצלחנו למצוא את האולם , ובכלל הגענו לאזור שקודם לא היינו בו . 
אחרי הסרט , הלכתי לאיזשהו קניון , ופגשתי את ההורים שלי . 
הם רצו ללכת עם חברים שלהם ( שבעצם כבר לא חברים שלהם ) לאנשהו , וביקשו ממני לשמור על הבת שלהם , שבעיקרון היא רק איזה שנה - שנתיים קטנה ממני , אבל בחלום היא נהייתה פתאום בת 5 . 
הילדה לא רצתה , כנראה גם לא ממש חיבבה אותי , ובכתה כל הזמן , אבל לא ממש היתה ברירה , אז לקחתי אותה לסיבוב בקניון , וכשהבנתי שזה חסר טעם חזרנו הביתה . 
היא גם ניסתה לברוח לי כמה פעמים , אבל הצלחתי לתפוס אותה . 
מתישהו , די באמצע הלילה , הבנו שההורים שלה לא מתכוונים לבוא לקחת אותה , וחשבנו שאולי נמצא אותם בקניון , אז הלכנו לשם . 
אותם לא מצאנו , אבל כן מצאנו את ילונה , שאמרה שלא מזמן אוטובוסים התחילו לעבוד גם באמצע הלילה ובימי שישי - שבת , ושאולי נמצא את האוטובוס שאנחנו צריכות כדי להגיע לשכונת בבלי ממרכז ת"א . 
שאלתי את הילדונת לפחות אם היא יודעת איפה לרדת , והיא אמרה שכן , אז תפסנו את האוטובוס הראשון - שבמזל גם התאים לנו - ועלינו עליו . 
באוטובוס היו כל מיני אנשים מוזרים ומשונים , אז תפסנו את המושבים האחוריים והשתדלנו להתעלם מהם . 
הילדונת הפסיקה לבכות ולשנוא אותי כי הייתי נחמדה כ"כ , וזו כבר היתה הקלה . 
הגענו לתחנה , שהיתה ליד הבית של סבא שלה . 
הבעיה היתה , שהיו בכניסה לבניין שומרים , והיא היתה צריכה להוכיח שהיא אכן הנכדה של האיש שהיא טוענת שהוא סבא שלה , והכניסו אותה לאיזשהו חדר כתום עם אינטרקום כדי לדבר איתו ולהגיד לו שיגיד להם לתת לה להכנס . 
וכל הסיפור נגמר בהאפי אנד . 
הלילה הזה היה סיוטי למדי . 
הלכתי לישון ב 11 , ובמשך שעתיים שלמות רק החלפתי תנוחות וניסיתי לא לקבל התקף לב , בגלל שדווקא היום היו רעשים מפחידים מהרגיל . 
- ווידוי קטן : אני מפחדת , פחד מוות , מגנבים ( ומאשימה את בתדודה שלי בזה , אבל זה לא העניין כרגע ) . 
כל רעש קטן מיד מקפיץ אותי . 
וזה עוד יותר גרוע כשאני מתחילה לדמיין דברים . 
וכל זה , מלווה ברעש של יצורים מעופפים שמזמזים לך באוזן - בכלל בכלל לא נחמד . 
הזמזומים עצמם לא הפחידו אותי , אבל אני פשוט לא סובלת את זה . 
זה מוציא אותי מדעתי . 
ואני לא קולטת למה הדברים האלו חייבים דווקא לזמזם באוזן . 
מה יש באוזן שלי שכ"כ מושך אותם ? 
! 
בהתחלה , היה מלמטה רעש של דפיקה בפח ( ז"א , לא פח זבל , אלא פח - מתכת ) , אח"כ איזשהו צפצוף , ובסוף רעש של מכונית יוצאת מהחניה . 
ואח"כ , הרעשים הרגילים האלו שממש אין לי מושג מאיפה הם באים , בתוספת רעשים שנשמעו מהגג שלנו . 
יש לנו מן צינור ארוך כזה , שאין לי מושג מאיפה הוא בא , אבל כבר הרבה זמן שהוא שוכב שם למעלה , וכשמזיזים אותו זה ממש מרעיש . 
הרעשים האלו נשמעו באופן מחשיד כאילו מישהו מזיז את הצינור הזה , בכוונה או בטעות . 
זה כמובן גם יכל להיות מתקן הכביסה שנפל , אבל אני קצת בספק כי לא נראה לי שהיתה רוח חזקה . 
היו עוד כמה רעשים , של צעדים ושל אנ'לא יודעת מה , והכל ביחד נשמע ממש מבהיל , חוץ מזה שלהרדם בקרוב - לא היה לי סיכוי , ככה שזה עוד יותר מפחיד . 
הייתי צריכה לשירותים , ואחרי הרהורים רבים בנושא קמתי והלכתי לעשות את צרכיי . 
אח"כ גם החלטתי שצריך להפריע להורים שלי , כי כבר הייתי כ"כ מיואשת עד כדי בכי . 
לא להצליח להרדם זה חרא . 
לבסוף , שיניתי מיקום , ובמיקום החדש היה המון המון רעש מבחוץ [ מהבניין ליד , אני חושבת ] , אבל רעש שהוא סתם רעש ולא רעש פוטנציאלי לפורצים . 
זה היה מן קול שאיבה בלתי נפסק שכזה , ומפעם לפעם גם קול של זאבים מייללים , וכל מיני דברים ג'ונגליים כאלו . 
מדי פעם זה היה נפסק לכמה שניות , ואז היה קול שאני קצת מתקשה לתאר , וזה שוב היה חוזר . 
אני חושדת שזה היה איזשהו משחק פלייסטיישן או משהו דומה , אבל איזה בן אדם שפוי ישחק בפלייסטיישן ב 2 בלילה , ועוד בקולי קולות ? 
! 
בכל מקרה , זה היה מעיק . 
בניגוד לשאר בני משפחתי , אני לא מתקשה לישון עם רעש כשאני רוצה לישון . 
זה אמנם מעצבן , אבל לא כ"כ משפיע עלי . 
הבעיה היתה , שלא רציתי לישון . 
ז"א , כן רציתי , אבל לא הרגשתי עייפות כלשהי מרוב ההתהפכויות שלי במיטה והנסיונות הכושלים להרדם . 
נרדמתי קצת אחרי 2 , אני חושבת , אבל הייתי מעדיפה להרדם כמה שעות אח"כ , כדי שאני אאלץ להשאר בבית ולהשלים שעות שינה . 
וזה לא שכ"כ נורא בביצפר , אבל גם ככה אני אני בקושי מתעוררת בבוקר , בעיקר כשאני מפסידה 3 שעות שינה יקרות . 
sweet dreams , and don't let the bed bugs bite you . 
P : היום הייתי בספריה . 
רציתי להחליף ספר ולקחת אחד באנגלית ליום שלישי . 
הבעיה היא שהספרים הנורמלים באנגלית הם בספרית ההשאלה למבוגרים , וצריך בשביל זה כרטיס מנוי אחר ממה שיש לי , וספרית ביה"ס זו בכלל לא אופציה , ככה שאני אאלץ להסחב עם ספר של ה"פ אם אני לא אמצא איזשהו פיתרון חלופי ומהר . 
הספרנית אמרה לי לבקש מהספרנית בספריית ההשאלה למבוגרים שתיתן לי באופן חד פעמי לקחת איזשהו ספר , אבל ההוראות שלה היו יותר מדי מסובכות ובסוף ויתרתי ולקחתי את הספר בעברית . 
אבל הצצתי קצת לשם , ובכניסה עמד איזשהו מעמד עם ספרים עליו . 
שלחתי בו מבט חטוף והבחנתי בשני ספרים : האחד , פאנטום האופרה , באנגלית . 
איכשהו זה לא נראה לי הגרסה המקורית , אם בכלל הגרסה השלמה [ נו , יש כזו סדרת ספרים , משהו כזה , שהסמל שלה הוא פינגווין , שזה ספרים קטנים כאלו שבסופם פעילויות ושטויות דומות ] , אבל זה משהו . 
הספר השני היה " חמשת האנשים שתפגוש בגן עדן " , שזה סרט שראיתי לא מזמן , ובכלל לא ידעתי שהוא מבוסס על ספר . 
מה גם , שהוא לא נשמע לי כמו משהו שיתאים להיות ספר . 
זה מסוג הסרטים האלה שהם לא הכי מעניינים שבעולם , אבל אי אפשר להפסיק באמצע וחייבים לצפות עד הסוף כדי לראות איך הוא מסתיים . 
אין לי מושג בעצם מה מטרת המעמד הזה , אם זה סתם לתצוגה או שגם אפשר לקחת את הספרים שעליו . 
כי אחד כזה בדיוק היה בספריה הבית - ספרית שהיתה לנו ביסודי , ובכלל אי אפשר היה לשאול את הספרים שהיו עליו באותו רגע , וגם רצוי היה לא לגעת בהם . 
