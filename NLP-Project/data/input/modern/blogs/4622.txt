אני רוצה לכתוב על איך שהרגשתי היום ואני מוצאת שהמילים לא יכולות לתאר את התחושות הללו . 
אני לא זוכרת שמתישהו הרגשתי כזה שחרור והרגשה של לחיות את הרגע . 
קצת אלכוהול ( בירה אחת + חצי בקבוק יין אדום ) וציפה על ים המוות גרמו למחשבה שלי להצטלל פתאום . 
זה מדהים איך הכל בבת אחת נעשה מעורפל ועם זאת חד ובהיר וחסר דאגות , כמו בחלום צלול . 
זה היה הרבה מעבר לאלכוהול . 
מצבי שכרות של ממש הם נדירים אצלי . 
ולא כל מצב כזה הוא כל כך חיובי . 
אבל הפעם הרגשתי שאני לא מקרה אבוד כל כך . 
שאני כן מסוגלת להרגיש , לחיות דרך התחושות ולא דרך המחשבות המגבילות , שגם לי יכול להיות עתיד טוב יותר . 
פתאום דיברתי . 
הלשון שלי מלעלעת והדיבור נבלע והמחשבה מפנה מקום לערוצי החושים הכבויים בד"כ . 
ולשם שינוי הרגשתי כאילו אני מדברת ולא המחסומים שלי דרכי . 
רציתי רק לבטא , להוציא החוצה . 
לא רציתי להשאיר בתוכי רגשות ומחשבות שיכולים להשאיר אותי מאחור . 
לא חשבתי מה היה ומה יהיה , רציתי רק להיות ברגע ההוא . 
גם ההקאה שאחרי וההתפכחות לא קלקלו לי את הרגע הזה . 
וסופסוף למדתי לשחות בסגנון חתירה , ככה פתאום . 
בלי לחשוב . 
מאותגרת מוטורית שכמוני : ) יאהב אותי . 
יותר מזה . 
הייתי רוצה לאהוב מישהו , באמת . 
לא להיות ניזונה מפירורי תשומת הלב של נערי הרחוב . 
לאהוב . 
