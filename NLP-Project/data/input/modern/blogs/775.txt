טוב שבאת . 
כבר נמאס לי לדבר לעציצים . 
נחמד לפתוח אותך עם קפה ברלה ואנשים שיקרים ללבי . 
אני יודעת שאתה הולך להריץ אותי ברחבי העיר כמו נבלה סרוחה , ולגרום לי להוציא יותר כסף ממה שיש לי , אבל מתישהו , עוד כמה שבועות , אני אלך איתך לצבא הגדול . 
ואני אפגש בך עוד פעמיים . 
בפעם השנייה , אני כבר אהיה ילדה גדולה , אבל אני מעדיפה שלא לחשוב על זה עכשיו , כי אני נתקעתי איפשהו בכיתה ו ', עם הפוגים והכאפות והילדים הסתומים . 
אפרופו ילדים סתומים , אני גם אעזוב איתך את השמוצקלעך שהייתי איתם חצי שנה , שאני אוהבת עד מאוד . 
רגע רגע רגע . 
יאבלולו , מי אמר שאני רוצה לגדול בכלל ? 
זיבי ! 
תעצרו את הרכבת , אני יורדת . 
התרגלתי לישון 12 שעות בלילה , לעזאזל . 
התרגלתי לבדוק מיילים בקדחתנות . 
התרגלתי להזניח קשרים ולטפח חדשים . 
התרגלתי לאכול גמבה שטופה וחתוכה כשאני קמה . 
למי יש כוח להתבגר , קיבינימאט . 
פבואר , אתה לא פה , ולא אכפת לי . 
אנחנו בנובמבר 98 ואני הולכת עוד שבוע לפסטיגל , להזיל ריר על טל מוסרי בטייץ ורוד . 
ומותר לי לחטט באף , להעיר הערות חסרות טאקט , ולבכות כשלא קונים לי במבה . 
כן . 
ואני מכורה לקינדר . 
טוב , נו זה נכון גם עכשיו . 
" קטנים רוצים להיות גדולים , הגדולים רוצים לעצור פשוט את הזמן " ( אפרופו פסטיגלים 98 ) . 
- מביטה לצדדים , על המקלדת , על הלק החצי אכול על הציפורניים - לא משכנע , הא ? 
קקה . 
הוי נו . 
יהיה בסדר אופק . 
יהיה מצוין . 
זיקוקים יעופו באוויר , ואז תלכדי ברשתך את ג'וד לאו , או משהו . 
את תהפכי לקרייריסטית מצליחה ומעוררת קנאה , תוך הסבת מקצוע כל 5 שנים . 
את תלמדי לעשות ג'אגלינג , ותורי אמהות כיצד לעשות יוגה עם שקי הקקי הקטנים והמריירים שלהם . 
את תכיני כדורי שוקולד , ופסטה פסטו . 
את תכתבי מאמרים מהפכניים בביולוגיה , ותקחי את דאלי בכיס הקטן . 
את תמציאי את הטאמגוצ'י הבא , ותעצבי בגדים בשנקר . 
וכמובן , תשארי מכורה לקינדר ועגבניות שרי להמשך חייך , הארוכים , המצויינים , ומעוטי השיבה . 
וכל זה התחיל , כי אני מתגייסת בעוד 21 יום . 
וכי קניתי תחתונים של מזל מאזניים . 
( טוב , לא בגלל זה , אבל רציתי להשוויץ . 
) יהיה טוב . 
נראה לי . 
| חיבוקי | | ונישוקי , שיהיה סט | | אוי , אני באמת צריכה לקנות מצעים . 
| טוב , חדל פטפטת . 
שיהיה פברואר שמח . 
( : 
