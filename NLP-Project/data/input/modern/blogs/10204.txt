חשבתי לא מעט , מנין הצפונבוניות הזאת שבי . 
אמא שלי כל חייה עבדה קשה בעבודות הכי לא משתלמות . 
אין לה עניין באופנה , את האוכל היא מעדיפה הכי פשוט שיש . 
היא לא מבינה אותי ואת סגנון הלבוש שלי . 
אז מאיפה אני לקחתי את הקטע של בתי קפה , מסעדות , פינוקים ושופינג ? 
הנה , ממש השבוע החלטתי שאני חייבת לחדש את המלתחה שלי , אחרת אשתגע . 
מלא בגדים שבארון או שכבר יצאו כלל מהאופנה או שהתבלו ואיבדו את ה - look שלהם . 
כמובן שלא קניתי בכיכר המדינה ו/או בכל מיני בוטיקים . 
חנויות יוקרה עדיין לא תואמות את הכנסותיי , what can I do ? 
לכן הסתפקתי בבגדי " רוית אסף " , " עולם האופנה " ו " זברה " - חנויות לא רעות בכלל שיש בירושלים , והמחירים שם בכלל לא בשמיים . 
קורה שאני קונה דברים בלי לחשוב ואחר כך מתחרטת . 
אבל אני כבר יודעת שאם אני מתחרטת , זה רק אומר שלא באמת הייתי זקוקה לאותו בגד . 
לא כך הפעם . 
הפעם הייתי כל - כך מאושרת מהקנייה שלא הצטערתי על הכסף שהוצאתי אפילו לשנייה ! 
אבל כעת יש " בעיה " אחרת . 
הבגדים שקניתי , not so much מתאימים לעבודה שלי . 
אני כבר מזמן מחפשת בנרות ג'וב מתאים , שמכניס יותר משכורת ועונה על הדרישות והפוטנציאל שלי . 
אבל עדיין ללא תוצאות . 
באסה . 
אז מה הפלא שאני מדכאת את הבאסה הזאת באמצעות השופינג ? 
היום הנפלא התחיל ביום שלישי בערב , כאשר הגעתי תל אביבה לאחר הלימודים . 
נפגשתי עם הפרקליט במשרדו ואחרי זה הלכנו לאכול במסעדה שעוד לא הייתי בה - מסעדת " ג'ירף " באבן גבירול . 
למעשה , ידעתי עליה כבר מזמן - הפרקליט סיפר לי והזמין לשם לא פעם . 
אבל אני איכשהו סירבתי כל פעם מחדש בגלל שאכלנו בדרך - כלל בשעות ערב מאוחרות , ובשעות כאלה אין חשק לאוכל כבד ומשביע במיוחד . 
וב " ג'רף " אכן מתמחים באוכל כזה - בשרי אסיאתי . 
אבל הפעם הייתי רעבה מאד וכן רציתי מנה רצינית . 
ובכן , לא התאכזבתי . 
האוכל היה מעולה . 
בנוסף לשיחה העליזה והקולחת בין הפרקליט לביני , נהניתי מאד למראה כלבת לברדור של אחד הסועדים . 
משום - מה התחבבתי על הכלבה החמודה הזאת , והיא ישבה הרבה זמן ליד שולחני . 
בסוף לא התאפקתי וכיבדתי אותה בחתיכת עוף מהצלחת שלי . 
את הלילה בילינו בצורה נעימה ביותר . 
וגם הבוקר של יום רביעי היה כיפי . 
לפחות ישננו מספיק בכדי להתעורר בלי כאב ראש וכובד עפעפיים . 
הפרקליט מכור לתוכניות אקטואליה שברדיו " גלי צהל " . 
כך שבעל כורחי ידעתי ושמעתי על כל הבלגן שקורה לנשיא שלנו . 
התגלגלתי מצחוק כששמעתי את הראיונות עם עורכי דין של הצדדים . 
הפרקליט לא הבין מה מצחיק פה . 
אבל עבורי זאת סיטואציה קומית , כמו גם עם ביל קלינטון בזמנו . 
שלא לדבר על כך שעורכי הדין הרי מנסים כל דרך אפשרית להצדיק את לקוחותיהם . 
לכן נכנסים לכל פרצה הכי קטנה . 
כך גיליתי פתאום שנושאי האקטואליה אינם משעממים אותי כמו קודם . 
לפני שחזרתי לעירי , עוד הספקנו הפרקליט ואני לאכול דבר - מה ב " נונה " ולאחר מכן כבר נסעתי . 
יום העבודה חלף בסדר , בלי הנאה , אך גם ללא בעיות . 
ובבית התיישבתי לכתוב עבודה בדיני חוזים , אחרונה לסמסטר . 
טוב , זה לא מדויק . 
מקודם נכשלתי באחת העבודות הקודמות , שמאפשרת גישה למבחן . 
ולכן , הייתי חייבת לעשות ולהגיש את אחת העבודות הבאות , וגם לקבל עליה ציון עובר . 
ורק אז מרכזת ההוראה תיתן לי צ'אנס נוסף לתקן את הציון הנכשל . 
עשיתי זאת , הרבה בעזרתו של הפרקליט . 
כשיש לידך עורך דין צמוד , זה פשע לא להיעזר בו ! 
כך שקיבלתי 81 , שזה יפה מאד , אם לקחת בחשבון את האופי הפדנטי של המרצה . 
היא ממש קורעת בניקוד ומתקרצצת לכל דבר קטן . 
אז ביום רביעי בלילה התיישבתי לי לכתוב את העבודה האחרונה , ופתאום באמצע הכתיבה המחשב שלי מת ! 
יה אללה , ממש בכיתי ברגע שזה קרה ! 
כזה סיום גרוע ליום כזה מקסים ! 
למה ? 
? 
? 
מה עשיתי רע ולמי ? 
? 
? 
זו כבר פעם שנייה בתקופה קצרה יחסית שהמחשב שלי התקפל דווקא ביום לפני הגשת עבודה ! 
ואם בפעם הקודמת כתבתי את עבודתי במשרדו של הפרקליט , הפעם לא יכולתי לבוא אליו ולכתוב כי לא היה לי בכלל זמן לנסיעה . 
כך שאתמול קמתי מוקדם וישר הלכתי ל " קפה - נט " בתחנה מרכזית . 
חצי מהעבודה כתבתי לפני המשמרת ועוד חצי - אחריה , ממש עד הלילה . 
אינני חושבת שעשיתי טוב את העבודה . 
אבל בכל זאת מקווה לציון עובר . 
אחרי ככלות הכל , אלוהים עוזר למי שמתאמץ באמת ומנסה להשיג דברים ולא למי שרק מקטר ומתלונן . 
אז נקווה לטוב ... 
.. 
. 
והערב ידידי מקסים סידר לי את הבעיה במחשב . 
כך שכעת אני מסודרת . 
ואפילו עשיתי קצת שינויים בעיצוב הבלוג . 
אחד הבילויים האהובים עליי ביותר - זה בתי קפה . 
יש בהם מעין קסם כזה שקצת קשה לי להסביר מהו . 
אווירה נינוחה . 
מוסיקה שקטה ברקע . 
חמים ונעים בחורף או קריר ונעים בקיץ , ולא משנה מה מזג האוויר בחוץ . 
קפה חם מכל סוג שהוא בליווי קרואסון או משהו דומה . 
ובטח אנשים שבחברתם אתם יושבים בבית קפה , הרי לבד אמנם נהנים , אבל הרבה פחות . 
כי שיחה על כוס קפה מוסיפה המון טעם . 
תחילה חשבתי שזה אולי עניין של קפה עצמו , כמשקה שמביא ערנות וגורם למוח לפעול בצרה יעילה . 
אבל זה לא ממש נכון . 
הרי גם בבית אנו שותים קפה , ואין את ההרגשה המיוחדת . 
השבוע יצא לי לגלות לעצמי בית קפה חמוד להפליא שנמצא בקמפוס הדסה עין כרם , בקניון החדש של בית החולים . 
לאמא היה שם איזה טיפול קטן , בדיקות וצילומים , ולכן היינו צריכות לבוא לשם פעמיים , יום אחרי יום - שלשום ואתמול . 
בבדיקה הראשונה הייתה דרושה המתנה של שעתיים . 
אז אמא ואני בילינו את השעתיים האלה בקניון המקומי ועל הדרך ישבנו שם בבית קפה קטן שאת שמו אינני זוכרת בדיוק - משהו כמו " קופי - נט " . 
היו שם גם סניפים של " ארומה " ו " קפה הלל " , אך אליהם לא הלכנו . 
העדפנו את המקום הקטן והחביב הזה . 
כולה אכלנו כל אחת מאיתנו קרואסון גבינה עם קפה הפוך . 
ואמא מה - זה התלהבה מזה ! 
וגם אני לא פחות . 
ובכלל , סוף - סוף יצא לי לבלות עם אמא זמן איכות אמיתי , בלי כל מיני ענייני שגרה מעצבנים . 
בגללם כבר הספקתי לשכוח כמה אמא שלי אוהבת לצחוק ואילו סיפורי חיים מעניינים יש לה לספר . 
זאת ועוד , היה לי כיף נוסף , כי בתי קפה בדרך - כלל מזכירים לי את הפרקליט . 
הרי כמעט כל פעם שאנחנו נפגשים , אנו יושבים באיזה מקום . 
והפרקליט כמעט כל פעם מזמין קפה ומאפה . 
מתוק אחד ! 
: - ) דווקא אתמול , לאחר עניינים רפואיים של אמא , סידורים ועבודה , פגשתי בערב גם את הפרקליט . 
ליתר דיוק , קראתי לו לבוא לירושלים , אם יש מצב . 
המצב אכן היה , וזה שימח אותי מאד - מעו"ד ( - ; . 
ואני מתחרטת רק על דבר אחד : על החלטתי לאכול מנת לזניה ב " אומלט TO GO " ולא איזה הפוך עם עוגה ב " קפה נאמן " . 
כי ב " אומלט " קיבלתי איזו לזניה מעאפנית , ועוד עם שנמת נוזלית בעלת מראה גועלי למדי . 
הפרקליט יצא יותר בזול - אכל פיצה , והפיצות שם דווקא בסדר . 
אולי הלזניה הייתה כזאת על הפנים בגלל שהייתה חלבית כשרה למהדרין , חחחחח ! 
בקיצור , סיום נחמד לשבוע של לימודים ועבודה . 
ודווקא לא מעט בזכות הישיבה בבית הקפה ההוא ב " הדסה " . 
אולי בהזדמנות אקח את הפרקליט לשם . 
בטוח שהוא יאהב את זה . 
לילה טוב וחלומות קסומים ! 
שלכם , 
