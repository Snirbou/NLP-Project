קר . 
רוח חזקה . 
השיער מתנופף ברוח , מזדקר לכל הכיוונים . 
חול בעיניים . 
צמרמורת מקצות האצבעות ברגליים עד לקודקוד הראש . 
הבזק מהיר . 
רעש מחריש אוזניים . 
רעד קל . 
טיפות קטנות . 
דופקות על החלון . 
ומתחזקות . 
טיפות גדולות . 
שוטפות הכל . 
את האבק . 
את הלכלוך , את החול . 
הכל הכל , נשטף . 
חורף . 
ורק בחורף , כשקר , וגשום , וסוער , ומתכרבלים בפוך , אפשר לחשוב . 
לחשוב מחשבות ריקות . 
מחשבות עמוקות . 
ברומו של עולם . 
על הארוחה של מחר . 
ואפשר סתם לשכב . 
ולהקשיב לגשם . 
לעצום עיניים . 
ורק להקשיב . 
לחשוב לדמיין . 
להניח את הידיים הקרות על הבטן החמה , ולחמם אותם בחום האנושי של עצמך . 
והתפנק בתנוחת עובר , האף קבור בתוך השמיכה , ולהציץ החוצה . 
חלון רטוב . 
כבישים רטובים . 
אנשים רצים , מסתתרים , בורחים . 
ואז שקט . 
ריח של גשם . 
ריח נקי . 
טהור . 
ולחשוב . 
על הצעדים . 
על מה שהיה . 
על מה אלבש בשישי בערב , לתאם מראש את הבגדים . 
לדמיין את האיפור . 
השיער . 
וחיוך וכוס המאי טאי שתתרוקן אל תוך הבטן ותחמם אותה . 
ובחוץ ירד גשם . 
ובפנים מוזיקה . 
ואנשים . 
וצלחת עם הרבה צ'יפס . 
ואז רצים לאוטו . 
ושוב פוך . 
ואולי הוא יכנס לחמם לי את הרגליים , הכלב . 
חורף . 
וגשם . 
ברקים ורעמים . 
טוב , אז אין הרבה חדש . 
סתם שגרה וזה . 
אבא קונה לי את הארי פוטר החדש בעברית . 
לשם שינוי , זו הייתה הצעה שלו . 
ואממ , יום שבת אני לוקחת את דור לגבעתיים ונוסעים לטייל קצת . 
לעשות איזה סיבוב . 
ועופר כבר בבה"ד 1 . 
עבר את כל מבחני הכניסה . 
שבוע ODT . 
אאוט דור טריינינג . 
הנפצות של קצינים , חה חה . 
חוזר יום שישי , אבל לבסיס . 
סוגר שבת . 
אה כן , הוא חזר לתקופה של הסגירות , איזה באסה ? 
התרגלתי כבר לחכות רק 5 ימים עד שהוא חוזר . 
וזה שוב הפך ל 19 . הו וול , גם לזה נתרגל בסוף . 
קנה לי פרחים בשבת האחרונה שיצא . 
סתם , " כדי להראות שאני אוהב אותך " . 
חמוד שלי . 
אני אפילו לא צריכה שהוא יגיד לי שעובר עליו משהו . 
הוא צוחק איתי , ומדבר על הא ועל דא , מספר לי כל דבר במהלך היום שלו . 
ואומר שהוא מתגעגע . 
אני תמיד יודעת . 
" מה קרה ? 
" " כלום , למה נראה לך קרה משהו ? 
" " אל תשקר לי , אני מכירה אותך " " מה את רוצה ? 
באמת לא קרה כלום " " אני מכירה את הקול הטלפוני שלך כל כך טוב , אני יודעת שקרה משהו . 
תספר לי , בבקשה " " זה שומדבר . 
באמת . 
אני לא רוצה שתדאגי . 
זה יעבור " " אני אוהבת אותך . 
מבטיח לספר אם זה יחמיר ? 
" " מבטיח , זה סתם שביזות , עייפות . 
אל תדאגי " " הכל יעבור חמודי " " תודה יפה שלי , אני אוהב אותך " אני תמיד יודעת . 
פוף . 
זה הגיע . 
מה שחיכיתי לו . 
ציפיתי לו . 
וידעתי שיגיע . 
ופוף , העלמתי אותו . 
גרמתי לו ללכת . 
ואחרי שעזב , עם כל החששות , והאכזבה , חייכתי . 
גאווה עצמית . 
שליטה עצמית . 
לא הרכנתי ראש . 
הזדקפתי . 
התבגרתי . 
התחשלתי . 
הגשם שוטף הכל . 
את כל ההרגשות הרעות , את כל הבעיות . 
הכל נעלם עם המים הקרירים משמיים . 
ורק הגעגוע , הכה גדול , נשאר . 
ממלא את הלב . 
אהוב שלי , אני מתגעגעת . 
תחזור . 
אני . 
