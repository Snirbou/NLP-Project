רק פעם אחת בשבוע אני מצטערת על כך שאינני נשואה . 
וזה תמיד קורה בימי שישי , כאשר אני עושה קניות בשוק ומספקת אוכל למשפחה . 
מכיוון שאין לי רשיון נהיגה וכיוצא בזה , אין גם רכב , אני צריכה לסחוב את כל המצרכים עד תחנת האוטובוס ואחר כך - עד הבית . 
ואז בעל כורחי נזקרת באלכס , הגרוש שלי . 
מפני שהוא בריון גדול ותמיד סחב את הקניות , וזה קלי - קלות בשבילו . 
רק שאף אחד לא יחשוב שאני מתגעגעת לאלכס או רוצה להתחתן שנית . 
ממש לא ! 
אני מרגישה מעולה במצבי . 
פשוט לפעמים זה מבאס אותי קצת שאין לידי גבר שיכול לסחוב עבורי מצרכים . 
וזה שיש לי - בקושי את עצמו הוא סוחב ( המבין יבין ( - ; ) . אבל אין דבר . 
הגבר הזה יקר לי במידה רבה . 
ורק הוא מצליח להשיב אליי אופטימיות ואמון בבני אדם . 
אחרי יום מבאס חייב היה לקרות משהו מצחיק . 
וזה אכן קרה . 
הלכנו בבוקר רונן ואני לקופת חולים , כדי שהרופא יבדוק את רונן . 
הסתבר שאין לו משהו רציני , אלא סתם שפעת קלה ואין מה לדאוג . 
אחרי הבדיקה נשארנו עוד קצת בגן הציבורי שבמרכז המסחרי , כי רונן רצה לשחק בצעצוע שקניתי לו אתמול . 
הצעצוע הוא מין חתול מפלסטיק שאפשר להרכיב לו על הראש כנפי מסוק . 
ויש גם מתקן מיוחד להעיף את החתול באוויר . 
אתמול רונן העיף אותו בבית , אבל זה לא הספיק . 
לחתול המעופף הזה יש פוטנציאל להתרומם גבוה . 
אזי רונן הרכיב את כנפיים , משך בחבל ו ... 
.. 
. 
מהמעוף הראשון חתול הצעצוע נתקע באנפי העץ ! 
ונתקע היטב ! 
העץ היה עבה ולא ניתן היה לנער אותו כדי שהצעצוע יפול . 
בקרבת מקום ישבו כמה סבתות מבית האבות הסמוך , ראו את מאמציי ויעצו לי להשאיל מטאטא מאחת החנויות כדי להוריד את החתול . 
בעלת חנות צעצועים נענתה לבקשתי והביאה לי מגב . 
אבל גם נסיון זה לא הצליח כי ענף העץ היה גבוה מדי . 
גם הכיסא שנתנה לי אחת הקשישות לא הועיל . 
אנשים כבר התחילו להתאסף סביבנו . 
חלק צחקו , חלק ריחמו עליי , חלק כלל לא ידעו מה קורה פה . 
רונן עמד בצד והסתכל על המתרחש בתערובת של באסה וסקרנות . 
בסופו של דבר איש אחד גדול ורחב עזר לי באופן הכי מעשי ומועיל . 
הוא ניגש אליי והציע עזרה תחילה בערבית . 
ומאחר שלא הבנתי , אמר באנגלית : " אני יכול להרים אותך ואת תוציאי את המשחק עם המקל " . 
הסכמתי לכך ותוך שניות חתול הצעצוע היה על הקרקע . 
האיש פשוט תפס אותי באיזור היריכיים והרים לאוויר . 
ואני בזמן הזה הורדתי את המשחק . 
אחר כך לא הפסקתי לומר לו " ת'נק יו מיסטר " . 
ואז כבר חזרנו הביתה . 
בדרך רונני ואני עוד צחקנו המון ואמרנו " יהיה עכשיו מה לספר לסבתא " . 
אפילו לא ידעתי שאני מסוגלת לבכות רצוף שלוש - ארבע שעות . 
בלי קול , בלי יבבות , רק להזיל דמעות ולהיחנק בהן . 
ועוד לחזור לזה מדי כמה דקות ביום למחרת , רק יותר בקטן . 
ולהתאמץ להסתיר עיניים אדומות מהלקוחות ומהעובדים האחרים . 
או לשקר להם שזה שאריות המחלה . 
ולשלוח ב - SMS תשובה שקרית " כן , תודה " לשאלתו של הפרקליט אם אני מרגישה טוב . 
בשום אופן לא רציתי שהדבר ייודע לו , שלא ירוץ בדחיפות לקו 480 כדי לנחם אותי . 
עוד חסר לי לצאת אשמה , אם תהיינה לו בעיות בעבודה בגללי . 
אותו לא אכשיל בחיים , הרי זה האדם היחידי שלא דורש ממני דבר מלבד להיות מאושרת . 
ודווקא זאת הסיבה שאני רק רוצה לתת ולתת ולתת לו מעצמי . 
די , אני עייפה מכל הברדק הזה שיש לי בבית . 
מותשת מלהיות הבת של והאמא של . 
ככה זה משפחה - כמה שלא תעשי וכמה שלא תדאגי להם , זה לא מספיק . 
הנה , היום למשל . 
בדרך לעבודה קניתי משחק קטן לרונן . 
הילד קצת חולה , רציתי לשמח אותו . 
הגעתי הביתה , נתתי לו את המשחק . 
ואמא מה אומרת לי ? 
- " לו את קונה ? 
מה פתאום ? 
זה חג שלנו מחר ! 
8 למרץ , שכחת ? 
" לא , לא שכחתי . 
אבל הגישה הזאת הורגת אותי ! 
עוד לא שמיני , מחר היא תקבל ת' מתנה שלה ממני ומרונן . 
נמאס לי . 
בא לי לעבור מפה . 
רצוי לאיזור המרכז כי שם יש יותר אפשרויות עבודה . 
רוצה להרוויח בערך פי חמישה מהמשכורת הנוכחית שלי . 
שאמא שלי לא תזבל לי יותר את השכל שהנה , היא עוזרת לי גם עם הילד וגם כלכלית . 
שתדחף ת' כסף שלה במקום הידוע . 
אלוהים שיסליח לי על הדברים הנ"ל . 
אסור להשמיץ את ההורים , ואני עושה את זה . 
אבל רק פה . 
רק בבלוג . 
לאמא אינני אומרת כלום . 
היא לא אשמה בשום דבר . 
זה פער הדורות והחינוך הישן הסובייטי שקיבלה . 
וגם האופי הכל - כך שונה משלי . 
קשה לה להשלים עם העובדה שמנטלית אני שונה , לא כמוה . 
שיש לי גישה אחרת לנושא האימהות . 
כשהייתי ילדה , היא לחלוטין ביטלה את עצמה למעני . 
לא נהנתה , לא יצאה לבלות , רק עבדה בעבודות פרך . 
אחרי הפרידה מאבא לא מצאה ( וגם לא חיפשה ) לה בעל אחר , אלא רק התמקדה עליי ועל שיעורי הבית שלי . 
ואני , דואגת גם לענייניי שלי ולא רק לילד . 
אז מה לעשות , הדברים הללו באים אחד על חשבון השני . 
ואכן , פה היא באמת טועה ! 
דווקא לרונן דאגתי היטב : " ייבאתי " לו סבתא מאוקראינה שתגור איתנו קבוע ותדאג לכל צרכיו בזמן שאני בעבודה ולימודים . 
אוף ... 
.. 
. 
טוב , אמא בטח שכחה מהתפרצותה עליי עוד אתמול , דקה לאחר שצעקה ואף קיללה אותי . 
ככה זה תמיד אצלה : לשפוך את מה שבלב מבלי להתחשב ברגשות האחר . 
ואין לה מושג שלוקח לי זמן להתאושש מכל העניין . 
שהדיכי , אשר נגרם לי מדבריה , הפך לכאב ראש לא נורמלי , ששום אופטלגין אינו עוזר נגדו . 
מעבר לזה , היא עוד תצחק עליי רק מעצם העובדה שאני זוכרת את המילים הנוקבות ושומרת טינה . 
אבל האם זאת טינה ? 
לא נראה לי . 
הרי אין בי רגשות נקם . 
לדעתי , זה סתם עלבון , כמו של ילדים . 
ורק חיבוק מהאדם הקרוב באמת יפחית ויעלים את הכאב . 
טוב , יאללה , יהיה בסדר ... 
.. 
. 
