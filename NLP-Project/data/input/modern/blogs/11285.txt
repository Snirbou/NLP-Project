אמא טבע יקרה , ככל הזכור לי , לא עשיתי לך שום דבר רע לאחרונה . 
אני שומרת על האלמוגים ויורקת רק בפחי זבל . 
אני גם לא קוטפת פרחים . 
אז למה , באמצע חלומות מתוקים ושינה נפלאה בחופשה , את מעירה אותי בניעור ? 
באמת שזה לא נחמד מצידך ... 
.. 
. 
רעידת אדמה קטנה ... 
.. 
. 
ככה עושים ? 
טוב , מבדיקה קפדנית - אבא שלי לא הרגיש שום דבר , במועדון לא הרגישו שום דבר , ויכול להיות שבכלל מדובר בהזיה המונית שנובעת מפיזור לא אחראי של גזים מסוכנים בכל רחבי המדינה ( מספיק עם הצ'ולנט , שמעתם ? 
! ) . ואולי יש קשר לפריט הבטחוני שנגנב אתמול ? 
אולי היה זה השלט - רחוק ללוויין GRAZER 1 , שמסוגל לחולל רעידות אדמה בהינף מקש ? 
לא יודעת מה איתכם , אני הולכת למים המלוחים . 
אני רק דבר אחד רוצה לדעת - מי הבכיר ומה הוא איבד ? 
טוב , זה שני דברים . 
ואני גם רוצה לדעת מי נתן את ההוראה . 
ומי רצח את ארלוזורוב , אם אפשר . 
והאם אכן נחתו חייזרים ברוזוול בשנות ה - 50 , ואיפה הם עכשיו . 
אבל בינתיים , הבה נשאל את עצמנו מה איבד אותו בכיר בטחוני מסתורי , ומדוע מדובר בסיכון בטחוני כה גבוה למדינת ישראל . 
האם מדובר במפות סודיות , המכילות את יעדי התקיפה הבאים של סיירת מטכ"ל ? 
האם מדובר בתכניות לבניית כור גרעיני בהרצליה פיתוח ? 
האם אלה פרטיו של הרוצח השכיר שנשלח כדי לחסל את נסראללה ? 
לדעתי , מדובר בטלפון נייד עם המספרים של כל המאהבות והפרוצות שנבחרי העם נוהגים לבקר באופן קבוע . 
ולמה זה סיכון בטחוני ? 
כי הם לא רוצים שפשוטי העם יתפסו להם את הזונות הטובות , זה הכל . 
והמלצה לקלאב - הוטל אילת - שימו לב טוב ! 
פעם אחת לעלות במעלית ולשמוע פינגים של סונאר צוללת זה משעשע . 
פעם שניה זה אווילי . 
פעם עשירית , זה מביא חשק לשרוף המועדון . 
יש ? 
אנשים מבוגרים מתעוררים מאד מוקדם . 
גם בחופשות . 
גם היום מובטח פה יום קיצי . 
הים , לעומת זאת , נותר בטמפרטורה של 21 מעלות בדיוק . 
הוא , לא מזיז לו מה קורה בחוץ . 
ואני , אני לא כל כך אוהבת לצלול עם חליפות ארוכות . 
אבל אין ברירה . 
גזר דין מוות לכל 4 שיני הבינה שלי . 
ערעור לערכאות הגבוהות לא הניב תוצאות . 
2 עקירות כירורגיות . 
2 רגילות . 
עוד מעט זה מתחיל . 
ברררררר .... 
... 
.. 
. 
שמעתי בחדשות שילד נחנק מגולה של עכבר . 
קודם כל , יפה שהוא בכלל הצליח להוציא אותה . 
שנית - הורים , זה הזמן לעבור לאופטי . 
יש בזול . 
עם אופטי הוא מקסימום יוכל לעוור את עצמו עם האינפרא - אדום . 
עוד מעט אחזור לישון עוד קצת , ואחר כך - כל היום משתרע לפני עם ים , ים ועוד ים . 
אין ספק שהאוויר היבש עושה לי טוב . 
וגם האלכוהול . 
שיהיה יום יפה . 
יפה יפה יפה . 
עד באר שבע היה ערפל . 
אחרי באר שבע יצאה השמש והקיץ הגיע . 
27 מעלות באילת . 
ארוחת צהריים ב " מפלט האחרון " . 
צלילה אחת עם ידיד אילתי , 45 דקות . 
עכשיו בירה במלון . 
אחר כך ... 
.. 
. 
מי יודע . 
רק השקט והשלווה , זה כל מה שצריך . 
איזה כיף ! 
! 
! 
אפילו לגלוש במהירות 9600 BPS לא מפריע לי . 
יש לי זמן . 
הרבה זמן ! 
לגבי הפוסטים - אני לא מבטיחה שום דבר . 
תהנו . 
אני בטוח נהנית . 
אתם רואים , כשאנחנו באמת משתדלים - אנחנו יכולים לעשות הכל ! 
מסתבר שהגענו להישג מרשים אחד לפחות , לאחרונה . 
לא , לא פתרנו את בעיית העוני , הילדים שלנו לא ממש יודעים לקרוא ולכתוב , או לחשב תשואה ריאלית , וגם לא גילינו תרופה לשפעת העופות ( באמת התוכי בחנות חיות נראה לי קצת מעאפן היום ) . 
מה שכן הצלחנו לעשות , זה להגיע למקום ה - 3 בעולם בהברחת סמים בדואר . 
שזה הישג מרשים , לכל הדיעות . 
בכלל , ההישג הכי מרשים בכל העניין , לדעתי , זה שהדואר בכלל מצליח להגיע ליעדו , במיוחד בעונת הקיץ , אז כל מיני תיכוניסטים ( שכאמור לא יודעים לקרוא ) מחליפים את הדוורים והדואר שלי מגיע לזימבבואה . 
מתוך הכתבה : " אפשר היה למצוא את הסמים בתוך צעצועי ילדים , חפצי אמנות , חבילות דואר , ספרים וקלטות , קופסאות שימורים , בקבוקי שמפו ונוזלי רחצה שונים , מקלות קטורת , נרות ריחניים , עציצים , איפור וקוסמטיקה ... 
.. 
. 
" . 
בכתבה מראים גם תמונה של אריזת במבה , ומתברר שגם באוכל מבריחים לפעמים סמים . 
הממ ... 
.. 
. 
באמת היה לבמבה האחרונה שאכלתי טעם די מוזר . 
או שאולי זה היה הסמארק של הילדה שחלקה איתי את החבילה . 
אין לדעת . 
בכל מקרה - תחי מדינת ישראל ! 
נקווה למדליית זהב בשנה הבאה . 
קצת נחת מספורטאינו הישראלים ( באמת ) - אריק זאבי השיג לעצמו כרטיס לאתונה , לאחר שניצח טורניר יוקרתי במיוחד בפאריז . 
ההישג מרשים במיוחד , בהתחשב בעובדה שהבחור חוזר מפציעה . 
כל הכבוד לפייטר אמיתי ! 
היה טיול משגע אתמול . 
כיף חיים מהבוקר עד הערב . 
איזור הצפון , פריחה מדהימה , מסלול לא אתגרי במיוחד , אבל עם מכשולים מעניינים ביותר , וגאוות המשפחה , קנאת הג'יפאים האחרים - הפאג'רו ( והנהגת , אני ) שאכלה את המסלול בלי למצמץ . 
חזרנו שטופי בוץ , עייפים עד מוות אבל מבסוטים . 
צריך לעשות את זה יותר . 
מקבץ פרחים נוסף מהטיול : איך יודעים שפורים מגיע ? 
האם זה בזכות שלל התחפושות בחנויות ? 
האם זה מפני שמזג האוויר מתחיל להשתנות לאביבי ? 
האם זה מפני שהפסטרמות ( סליחה , תרנגולי ההודו ) מרעישים כי " אדררררררר , אדררררררררר " ? 
לא , לא ולא . 
את פורים המתקרב ניתן לזהות בישראל של המאה ה - 21 באמצעות קולות נפץ מחרישי אזניים . 
אז נכון שאנחנו מדינה שבה קולות נפץ מחרישי אזניים , איברים העפים לכל עבר ועשן שחור הם דברים שבשגרה , אבל יש תקופה בשנה בה הדציבלים מתגברים , מסיבה מאד פשוטה . 
זוהי העונה בשנה בה ילדים רוצים לעשות רעש , וכמה שיותר , ורצוי - הרבה יותר מהרגיל , ועם דם , אש ותמרות עשן . 
עכשיו , אני לא יודעת לגבי הדם , כי אני לא מכירה את כל הטריקים החדשים , אבל אין לדעת . 
יכול להיות שברגעים אלה ממש , איזה מדען סיני במפעל רב - עובדים , מפתח איזה צעצוע ב - 2 שקל , שיש לו קשר לדם . 
פה זה בטח ילך ממש טוב . 
לא , אני מדברת על כך שברגעים אלה ממש , כל בעל קיוסק דלוח , וכל בעל חנות צעצועים מעופשת , שבדר"כ מגלגלים מחזור מכירות של 2000 שקל בחודש במקרה הטוב , מעמיס עכשיו על המדפים את מה שימכור לילדים מאוחר יותר - חומרי נפץ . 
כבר אי אפשר לקרוא לדברים האלה " זיקוקים " , או " נפצים " ובטח לא " קפצונים " הארכאי , שבקושי עושים רעש , ובטח לא מספקים ריגושים לילד שקוצץ איברי חייזרים עם PlayStation 2 . 
לא . 
אל תחשבו שבקבוקי השמפניה מפלסטיק הקטנים , שהייתם מושכים להם בחוט והם היו משמיעים נפצוץ סימפטי ומוציאים כמה חוטים צבעוניים , אל תעזו להניח ולו לרגע שמדובר בדברים כאלה . 
אתם רחוקים מהאמת . 
מדובר בחומרי נפץ של ממש , חומרים בלתי חוקיים בעליל , שיכולים להוריד 2 , אפילו 3 ( ! ) אצבעות לילד , ביום ! 
מדובר על טילים בין יבשתיים שמגיעים לקומות העליונות של כל בניין עירוני ממוצע ; מדובר בשרשראות חזיזים שנדלקות ועושות רעש של חגורת נפץ , כולל מחבל ; מדובר בזיקוקים שעפים יותר גבוה ונשרפים יותר חזק מכל מה שראיתם בחתונות של החברים הכי עשירים שלכם . 
ובעיקר - מדובר במפגע סביבתי שמחייב , לדעתי , אכיפה ביד ברזל . 
זה מספיק מעצבן לנסות לישון שנת צהריים , כשברחוב מתחתיכם מתנהלת מלחמת אפגניסטן קטנה - זה זורק חזיז , השני מחזיר לו בטיל ; זה מצית זיקוק , השני מעיף עליו אבקת שריפה . 
וזה לא מתמצה ב - 5 דקות של תעלולים . 
החלאות זבי החוטם האלה , באים עם סטוקים שיספיקו לצייד כמה צבאות בעולם השלישי , והם לא מפסיקים לשרוף , לפוצץ ולנפץ כל עוד אפשר . 
והנה , נדמה לכם כי שככה ההמולה , ואתם גולשים לשינה מתקתקה , אבל פתע פתאום מפלחת את הדממה צווחה של נפילת רקטת קסאם . 
רגע ! 
! 
! 
אני לא בשדרות ! 
! 
! 
אני בתל אביב , למען השם ... 
.. 
. 
איייייייייייייייייייייי , בוווווווווווום ! 
! 
! 
וזה עוד בלי להזכיר את החזיזים המסתובבים , ששורקים בטונים שאפילו כלבים היו מסרבים לשמוע . 
פחד אלוהים . 
אני סתם תוהה מה עושות האימהות של החארות הקטנים האלה באותו זמן . 
כנראה שלא ממש אכפת להן אם הילד שלהן יחזור בלי כמה אצבעות הביתה ( או בלי ראש , כי אני אוריד לו אותו באמצעות מחבט בייסבול ) , לא כל עוד הילד לא מספר לאבא מה אמא באמת עושה אחרי הצהריים במקום מניקור . 
אבל זה עוד כלום לעומת המצב שבו אתם הולכים לתומכם ברחוב , אולי שקועים באיזו שיחה בסלולרי , ופתע פתאום מוצאים את עצמכם עושים פזצ " טות וצועקים " אש , אש " , תוך שאתם מדווחים לחמ"ל על זה שנתקלתם . 
אה . 
זו לא מתקפת מחבלים . 
זה איזה ילד קטן , מושתן ומניאק , עולל עם החלב של הכושלאמא שלו על השפתיים , שהחליט לפוצץ בדיוק לידכם קצת חומר נפץ , בכמות שמספיקה כדי לעשות חורים גדולים במדרכה , כאילו אין מספיק כאלה בעיר המזויינת הזו . 
