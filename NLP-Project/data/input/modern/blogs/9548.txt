זה לא שאני נאחזת בנוסטלגיה . 
וברור לי לגמרי שכל מיזם , פניו קדימה ועל אחת ואחת ישרא , שהוא כולו אדם אחד שפיתח את הפורמט והחזיק אותו בעצמו שנתיים שלמות . 
ואנחנו ( ואם יורשה לי לומר דור הראשונים ) עוד זוכרים את היום הנורא ההוא של 1 באפריל 2003 כשישרא נסגר כי השרת שעליו הוא היה לא הסכים להחזיק אותו יותר , ולמרות שמאוד רצינו וקיוונו , זאת לא היתה מתיחה , והימים הספורים שישרא היה סגור ונדמו לנו כשבועות , הסתובבנו , אותם אנשים שכבר היו קשורים בינהם בחוטים שניטוו כאן , עצובים ובעיקר , אבודים . 
לכן שמחתי שישרא מצא סוג של בית בנענע ולא הפריע לי הירוק והצהוב וכל הדברים שבאו איתו . 
ולכן אני שמחה עבור יריב שהמיזם שלו קיבל סוג של אישור על חשיבותו ומשמעותו בתוך ים המייזמים שקמים חדשות לבקרים בעולם הסוער והגועש שנקרא אינטרנט . 
ובכל זאת , משהו בי קצת עצוב היום . 
כי הקנייה של נענע את ישראבלוג מסמנת , עבורי לפחות , את פקיעת החוט האחרון של הקשר האישי שהיה ישרא עבורי , ומבחינתי זה היה אחד הדברים שהיו יקרים לי כאן , מאוד . 
ולזה , אני אתגעגע . 
ויחד עם זאת ובראש ובראשונה , אני שמחה ובהצלחה ליריב בפרוייקטים הבאים . 
( כותרת שכמו נלקחה מהבלוג של מרגי , ולה זכויות היוצרים ) אנחנו לא יכולים לדעת מה הטריגר שמעלה מתוכנו דברים שחשבנו שכבר מזמן אבד עליהם הכלח . 
אבל אתמול זה מצא אותי מסתובבת חסרת הגנות וחלשה באופן שכנראה אפילו לא הרגשתי בו וכך , הצליחה * מחשבה שכבר מזמן חשבתי שהיא לא באיזור , לעלות למעלה ולתפוס אותי באחיזה הכי חזקה שלה . 
העייפות וחוסר הכוחות שהלך והתגבר בי גם לאחר נמנום אחר הצהריים של אתמול , הביאו אותי בשעות הערב כשאני צריכה לשרוף זמן עד לפגישה שהיתה לי מאוחר יותר , לנסיעה חסרת מטרה ברחובות העמוסים של עירי הקטנה והמתפתחת תוך כדי שאני מוחה את הדמעות שמטשטשות לי את התמונה מסביב ורק כפסע היה ביני לבין התנגשות בין מכונית כזאת או אחרת . 
אחרי שבכיתי את עצמי לתוך הטלפון ונרגעתי קצת וגם מצאתי באופן מופלא לגמרי , חניה במרכז העיר , החלטתי שלאקט הסופי של הנחמה אני רוצה גלידת תות והתחלתי לחפש עד שמצאתי את עצמי בקניון המקומי , שזה עתה חידש את פניו ( ונפתחה חנות זארה גדולה ומאמממת ! 
! 
! 
בתוכו ) . 
הסתובבתי פה ושם , בלי למצוא שום גלידת תות עד שעמדתי מול חנות סטימצקי שחלון הראווה שלה היה מוקדש כולו לספר הזה . 
נכנסתי פנימה , לקחתי את הספר וכאן התפתחה לה סצינה שהיה עלולה להיות מביכה במידה מסויימת , אם היה לי איכפת , כשאני עומדת ומדפדפת בספר , מקריאה בליבי שם אחר שם ברומנית ולא מפסיקה לבכות , כשמסביב הומה תנועת אנשים ערה של שעות הערב המוקדמות . 
בסופו של דבר , לא קניתי את הספר . 
עדיין . 
לא רציתי לקנות אותו מתוך בכי אבל זה יתוקן ובמהרה . 
וגם גלידת תות לא מצאתי , אבל בישיבה שתיתי קפה עם דובשניות ומבחינתי זה מילא את הצורך המנחם שעדיין היה בי . 
והיום , יום חדש והחלטתי לתת לעצמי קצת צ'אנס פה ושם ולא להלחם בי עם כל התותחים הכבדים שנמצאים בימחי"ם פנימיים מצויידים היטב . 
( דהיינו , אני יוצאת להסתובב וגם קניות יהיו כנראה ... 
.. 
. 
) . * ( וממה כל כך פחדתי פתאוםי ? 
שאני חוזרת אחורנית . 
שוב . 
למה שהייתי חסרת כוחות , חסרת חיים . 
חסרת . 
וזה בסדר . 
לא צריך לומר שום דבר , אני יודעת שמה שהיה לא יהיה יותר . 
לעולם . 
) לא על החג . 
אלא על אחרי החג ( האחרון . 
כיפור , נו ) . 
ולא שסיימנו את החגים חלילה , אבל מהבוקר אני לא מרגישה בשיאי . 
לא משהו ספציפי שאני יכולה לשים עליו את האצבע אלא מין תחושה כזאת , שמסתובבת בעורקים וכאילו שורפת לי אותם מבפנים . 
נוסף על כך , פתאום כואב לי פרק כף היד ( יותר מדי זמן ליד המחשב ? 
) וגם הוא שולח לי זרמים לאורך היד ומשם לכל הגוף כולו , דבר שמסכל את התוכניות שלי לעבוד ברצינות על משהו שתכננתי . 
ועם כל הזרמים הללו מכאן ומשם , הגעתי למסקנה שהכי טוב זה ללכת , לישון . 
פמה , שיודעת שהיא זורה מלח על פצעים פתוחים אבל הזרמים חזקים ממנה ... 
.. 
. 
הכל כמו נאחז בדברים שהם רק של היום הזה כדי לשַמֶר מהם עוד ועוד , כמה שאפשר יותר , עד שהכל יתפוגג לו והיוםיום יחזור . 
האור בהיר יותר . 
האוויר צלול יותר . 
ההרים במזרח והים במערב בולטים יותר כאילו נשטפו מאבק ביד נעלמה . 
קולות הילדים שנאחזים בדקות האחרונת שלהם כשליטי הכביש , חזקים יותר . 
השקט של הרחובות ללא מכוניות נשמע יותר . 
ועל כל זה ינשא עוד מעט קולו של השופר בעת תפילת נעילה וכאילו יסדוק את בועת הזכוכית השקופה שכמו עוטפת אותנו יום אחד בשנה והכל יתפוגג לו ויחזור להיות כשהיה . 
וּנְתַנֶּה תּקֶף קְדֻשַּׁת הַיּום . 
כִּי הוּא נורָא וְאָים וּבו תִנָּשֵׂא מַלְכוּתֶך ָ . 
וְיִכּון בְּחֶסֶד כִּסְאֶך ָ . 
וְתֵשֵׁב עָלָיו בֶּאֱמֶת : אני אדם מאוד חילוני במהותי . 
מהמקום בו ינקתי את חלב ינקותי ודרך האמונות , הערכים והדעות איתם גדלתי לאורך השנים . 
החילוניות הפכה אפילו בזמן מסויים לסוג של דת עבורי , שיש לקדש אותה מעל לכל דבר אחר , אותה ואת הזכות שלי להיות כזאת . 
ובתוך כל האמונה החילונית הזאת , שכחתי והתעלמתי מהדברים האחרים , הדברים שהם , הם העושים אותנו למה שאנחנו , כאן . 
המסורת , האמונה הדתית , הידע . 
ההבנה . 
ומתוכם לקבל , ללא פחד וללא תחושת איום , את דרכם של אחרים בתוך אותה תבנית של אמונה שבסופו של דבר , מאחדת את כולנו . 
בְּראש ׁ הַשָּׁנָה יִכָּתֵבוּן . 
וּבְיום צום כִּפּוּר יֵחָתֵמוּן . 
כַּמָּה יַעַבְרוּן . 
וְכַמָּה יִבָּרֵאוּן . 
מִי יִחְיֶה . 
וּמִי יָמוּת . 
מִי בְקִצּו . 
וּמִי לא בְקִצּו אני לא נזקקת לאמונה המנחמת שיש לנו זמן מסויים , לסגור קצוות של דברים שלא עשינו במשך השנה , שישנו כוח עליון שהוא המחליט מה ואיך דברים יחתכו עד למקום של החיים והמוות עצמם . 
ומכאן , שלא הרגשתי מעולם צורך לצום לא כדרך לכפר על עוונות כאלו ואחרים , וגם לא כמשהו המחבר אותי לדת , למסורת ובכלל , ליחד הכללי שלנו . 
אָדָם יְסודו מֵעָפָר . 
וְסופו לֶעָפָר . 
בְּנַפְשׁו יָבִיא לַחְמו . 
מָשׁוּל כְּחֶרֶס הַנִּשְׁבָּר . 
כְּחָצִיר יָבֵש ׁ . 
וּכְצִיץ נובֵל . 
כְּצֵל עובֵר . 
וּכְעָנָן כָּלָה . 
וּכְרוּח ַ נושָׁבֶת . 
וּכְאָבָק פּורֵח ַ . 
וְכַחֲלום יָעוּף : ויחד עם זאת , היום אני יכולה להבין . 
את החיל והרעדה שאנשים מרגישים בתקופה הזאת של השנה , את הצורך והרצון להגיע נקיים לדף החדש שהשנה החדשה פותחת לנו בכל שנה מחדש ומאשרת לנו להתחיל דברים מההתחלה ולתת לעצמנו תחושה של תיקון . 
את החיבור בין החילוניות שלי לאמונה הצרופה של העם שלי אני מצליחה למצוא ביום כיפור במנגינה שכתב יאיר רוזנבלום לפיוט " ונתנה תוקף " בביצוע חנוך אלבק חבר קיבוץ בית השיטה , שמצמרר אותי ומעלה דמעות בעיני בכל פעם מחדש , ובחיבור שיש בין המילים הנוראות ובין הימים הנוראים שהיו , אז , לפני 33 שנים כשהצפירה פילחה את דממת היום בדיוק בשעה 14.00 אחר הצהריים . 
שׁופָר גָּדול יִתָּקַע . 
וְקול דְּמָמָה דַקָּה יִשָּׁמַע . 
וּמַלְאָכִים יֵחָפֵזוּן . 
וְחִיל וּרְעָדָה יאחֵזוּן וְיאמְרו ּ הִנֵּה יום הַדִּין . 
לִפְקד עַל צְבָא מָרום בַּדִּין . 
כִּי לא יִזְכּו ּ בְעֵינֶיך ָ בַּדִּין . 
וְכָל בָּאֵי עולָם יַעַבְרוּן לְפָנֶיך ָ כִּבְנֵי מָרון : שיהיו נא שערי שמיים פתוחים לשמוע כל מי שתפילתו נישאת , חברים יקרים , בדרך של צום או כל דרך אחרת . 
וגמר חתימה טובה . 
