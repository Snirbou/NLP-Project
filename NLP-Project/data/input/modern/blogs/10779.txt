כנראה שאני צריכה לשכנע את עצמי שכואב לי , ושמשהו לא בסדר . 
אחרת אין לי איך להסביר את זה . 
הלוואי שהייתי יכולה להעיף את המודעות העצמית הארורה הזו ולהתבכיין פעם אחת כמו שצריך , בלי כל מני קולות רקע שאומרים לי שאני מפונקת ושאין סיבה ושאני צריכה להעריך את מה שיש לי . 
אולי אם היו לי קצת יותר התבכיינויות כאלה , היו לי קצת פחות מהסוג השני . 
לוחץ לי באוויר ובעפעפיים בתונועות הבלתי רצוניות פנימה החוצה פנימה נתקע . 
זה לא זז המים מבעבעים ואדים אין , ואני נלחצת לצדי הפנימי מתוחה ומעוכה הרחק מפתחי האוורור חלקי עצמיות נערמים ומרמים , מחניקים באי - השכחה , באי ה .. 
. 
באי ה ( ינואר 07 . 
כמעט כאילו הייתי כותבת את זה ממש עכשיו . 
) זה ייגמר בבכי זה ייגמר בבכי זה התחיל בבכי הכל נגמר בבכי לבכי אין כבר משמעות למה יש ? 
למי יש ? 
כמה למה איך מתי ? 
מה הצעד הבא אחרי הבכי ? 
ואחרי סיכות בטחון ? 
ואחרי מספריים ? 
ואחרי סכין יפני ? 
ואחרי סכין גילוח ? 
ואחרי להחזיק את הפסיכולוגית חצי שעה יותר בלי להיות מודעת לזמן ? 
ואחרי לבוא יום אחרי יום ואחרי לרצות להשבר לגמרי לגמרי לגמרי לגמרי לגמרי Then I see a darkness and a grand dark feeling of emptiness it's way to broke to fix lay me down הטירוף קצת נרגע , עד שיתחיל מחדש , ואני כמעט מתגעגעת . 
ארבעה ימים בלי עצירה , שכל כך חששתי שיחנקו אותי לגמרי , פתחו דווקא חלונות קטנים לצמוח דרכם ולמצוא משמעות . 
לפעמים רחוקה כמו נוף בלתי מושג ולפעמים קרובה כל כך שבא לבכות , כי חומר הבעירה נמצא בפנים , רק מחכה לקצת חמצן כדי שתתלקח האש . 
חוסר האיזון הזה מפחיד . 
אתמול בלילה הלכתי לישון ונבהלתי מהמעבר לימים רגועים יותר ושקטים יותר , שמצריכים שימוש ונגישות לחלקים שונים בעצמי . 
אבל זה יהיה בסדר , אולי גם חוסר האיזון הזה שאני לא מצליחה להבין אותו , הוא מהותי . 
אני צריכה את הטירוף , אני צריכה את הוואקום , אני צריכה שגרה ואני צריכה חופש , ואם אי אפשר שכולם יתקיימו באותו הזמן , הם צריכים להתקיים בתורות . 
התקופה הזו , על כל הקשיים וההזדמנויות שבה , גורמת לי לעלות מדרגה ולתת משמעות הרבה יותר ברורה לכל אותן מילות מפתח שאני אוהבת להשתמש בהן תמיד . 
הגבולות נהיים ברורים יותר , הדיוק עובר מסנטימטרים למילימטרים והשאלות נהיות נוקבות יותר , ואינן מוכנות לקבל תשובות מתפשרות . 
אני קוראת לעצמי מפונקת , אני קוראת לעצמי אגוצנטרית ואגואיסטית , אני שמה את עצמי מתחת לזכוכית מגדלת ובודקת את מידת האותנטיות ואת הכוחות המניעים אותי . 
אני מקפידה כל כך לא לעשות לעצמי הקלות , ולו רק כדי שלצד כל זה , אוכל לבדוק את הצרכים והרצונות שלי בלתי להתפשר כשזה בלתי נסבל , בלי לזייף כשאני עצמי שומעת את הצרימה , בלי לרצות להעלים את עצמי או כל אחד אחר . 
הלבד מפחיד , אבל אני לא נותנת לו לאיים עליי . 
הלבד שלי עלול לגדול ולגדול עד שלא יישאר כלום חוץ מההד שלי עצמי , אבל אני לא נכנעת למניפולציות שעושה הפחד מהלבד . 
אני יודעת שזו רק תחנה בדרך , ושכל עוד אפעל דרך הלב ומתוך הגרעין הנקי של הרגשות , אני לא אשאר לבד . 
להפך , בדרך הזו אצליח לבנות " ביחד"ים מדויקים בהרבה . 
כשהחיבור קיים , הוא קיים . 
רק צריך למצוא את הדרך הנכונה לעטוף אותו בבשר וחיים . 
אני מתחברת דרך מבטים לעיניים צלולות , דרך חיבוקים מתחת למעיל , דרך דמעות משותפות שאיש לא יבין , דרך ריקוד שמתחיל בשני זוגות עיניים מהססות ובוטחות באותה הנשימה , ושולח קרניים לשאר הגוף , אני מתחברת כשהגרעין חשוף מספיק כדי להרגיש . 
ברגעים כאלה מפחיד אותי שמלים גדולות יכסו על מציאויות קטנות , ושבצעד הבא הכל יתהפך , והבלגאן יחזור לשלוט . 
תוהו ובוהו על פני תהום ורוח אלוהים מרחפת על פני המים . 
בראשית היה הרצון לברוא , בראשית היה חזון . 
לאלוהים אולי קצת התקלקל בדרך . 
מזל שאני לא אלוהים . 
הטעויות שלי יהיו פחות גורליות . 
אולי אני אפילו אצליח להשאיר לעצמי גישה לגן עדן . 
הדלקתי נרות לבד וחיכיתי לנס . 
