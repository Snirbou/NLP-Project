בפעם האחרונה שצילצלה , העירה את הפיה . 
שיחות בארבע וחצי בבוקר אף פעם לא מבשרות טוב , ואני תוך שרעפים שומע את הלחישות המהוסות בטלפון , ומנסה להתחפר עמוק יותר בכרית , מי יודע , אולי הפעם הפאתוס המוגזם שלה יבלם לפני שאצטרך לקום . 
" קח , זו XXXX " " מה עכשיו היא רוצה ? 
" " נחש " שפופרת הטלפון קרה בלילות , עכשיו שהשינה היא בחלון פתוח , אני נוהם לתוך השפוף " הממ ... 
.. 
. 
" " לופוסו " היא בוכה לי בטלפון " מה עכשיו ? 
" אני כבר לא מתאמץ להסתיר את העצבנות " הוא הרביץ לי שוב " " תגידי " אני שואל " מה אות רוצה הפעם ? 
כי נמאס לי כבר לשאול . 
להגיע איך ? 
עם שוטר , עם אלת בייסבול , או סתם ככה , כדי שתבכי לי שסתם , ושאני אלך הביתה , או " אני כבר מתנשף בעצבנות " נוותר על זה כבר עכשיו , ותחזרי לשון " הוא הולעת דמעות בצד השני , נושמת לי . 
אני מוריד רגליים אל רצפה צוננת , כף הרגל שלי דגה תחתונים מהרצפה . 
" חכי לי , אני אצלך עוד עשרים דקות " , ואני טורק . 
" לבוא ? 
" שואלת הפיה , מכורבלת בפוך " עזבי , לדעתי אני חוזר לפה תוך שעה , תשלימי שע " שים " " תתקשר אלי " היא אומרת , וקוברת את פניה בכרית . 
אני מצחצח שיניים , ושותה תמיסות של בוקר עם כדורים . 
משמעת זו משמעת , ובכל זאת , הסצינה הזו שחזרה כבר כמה פעמים בחודשים האחרונים צפויה לי בברור . 
אני מפוקק אצבעות ונועל את הנעליים ליד הדלת , מתמהמה ככל האפשר , אולי היא תתקשר שוב ותגיד שלא צריך , שהרי פלאפונים היא מחרימה , ויש סיכוי פיפטי פיפטי שאני אגיע אליה ומעד הדלת היא תגיד לי שסתם , כלום , שאחזור הביתה , היא היתה מודיעה לי עוד לפני אבל עכשיו הכל בסדר , והוא ביקש סליחה , וזה סתם , מכה כחולה , יעבור תוך יומיים , והוא לא התכוון , ונשבר לי הזין . 
הדרך נעימה לי , האוויר פריך ובהיר , ואיילון פנוי , השמש מתחילה להאיר את השמיים , אבל רק בקצוות הראיה . 
הירידה מאיילון בואך רמת אביב ריקה , רק איזו מכונית מזדמנת חוזרת מבילוי , ווקי טוקי של אייר מנעים לי את הנסיעה . 
אני חונה באדום לבן ונוקש על דלת הבניין . 
השומר כבר מכיר אותי ופותח , ממלמל " בוקר טוב " במבטא רוסי וחוזר לנמנמם מאוחרי השולחן שלו , תחנה רוסית מנגנת לה בשקט ברדיו , ואחת המעליות מדנדנת לה , דלתותיה נפתחות . 
אני סופר קומות לאחור , אור אינדיגלו כחלחל משנה את ספרותיו , עד שהמעלית נעצרת , והדלתות נפתחות שנית . 
בצעד כבד אני פונה אל הדלת שלה , האורות נדלקים אוטומטית . 
על הדלת שלט שינקינאי מעוצב , השם של XXXX כתוב באותיות קידוש לבנה , ומתחתיה בטוש לא מחיק , השם שלו , בכתב זוויתי . 
אני דופק על הדלת , שונא את הפעמון שלה , הצ'יימס הסבנטי ' ז האלה . 
אני שומע משהו מתחכך בדלת , העינית מתכהה לרגע . 
" לופוסו ? 
" " נו מי ? 
" " אני מצטערת , לך הביתה " " אלוהים אדירים XXXX , תפתחי את הדלת , עכשיו אני אדפוק לך מכות , יא פוסטמה " היא גועה בבכי בצד השני " זו היתה אשמתי " " את יודעת מה ? 
זה כבר לא מעניין אותי . 
איפה הוא ? 
" " הלך , יחזור אחר כך , יש גלים עכשיו " " לאן , איפה היום ? 
" היא בוכה בצד השני של הדלת . 
" תעשי לי טובה " היא לא עונה " אולי תחזרי לבית חולים ? 
" אני שומע משהו בתחתית הדלת , מדמיין אותה יושבת בשרוול המגעיל שלה על רצפת השיש , גווה לדלת . 
" פעם אחת , תקשיבי לי , תחזרי לבית חולים , זה לא עושה לאף אחד טוב " דרך הבכי שלה היא ממלמלת משהו . 
" תפתחי לי את הדלת " " לא " היא צועקת " לך מכאן ! 
" מנטלית אני מחשב , עשרים חומש דקות אני כבר בבית , בשמיכה . 
לעומת אור הפלורסנט שפה והמטורפת הדפוקה הזו בצד השני של הדלת . 
" אולי תבואי לישון אצלנו ? 
" אני מנסה , יודע את התשובה מראש " לך הביתה , אני מצטערת שהתקשרתי " היא בוכה " לחכות לו כאן ? 
" אני שואל והיא צורחת " לך מכאן ! 
רק לך ! 
תלך ! 
" " חראית " אני אומר לה , פונה אל המעלית , ובדרך למטה מתפלל לפגוש אותו , אולי שכח משהו . 
נדבר בצד , ככה קראו לזה אצלי בשכונה . 
דיבור צפוף בצד . 
עשרים ושלוש דקות לקח לי לחזור לפוך . 
לפחות יהיה לי שקט חודש עכשיו . 
מטורפת . 
אני מתקשר אל קונסואר האומנות הביתי שלי . 
" תגיד " אני שואל " אלף חמש מאות לציור מקורי זה הרבה ? 
" , ועכשיו אני מצמצם עיניים חצי מצפה לשטיפה , חצי לשאלות . 
הוא רק נאנח ואומר " בעיניך זה יפה ? 
" " כן " " שווה לך אלף חמש מאות דולר ? 
" " אני רוצה להגיד כן " " ההחלטה היא שלך . 
אם שווה לך , אז כן " המפפפ . 
גלריה רוזנפלד , התערוכה של זויה צ'רקסקי . 
האמנית הישראלית הכי מוצלחת שראיתי . 
בלי רפרודוקציות , בלי קטלוג . 
ואפילו האוצרת אומרת לי " תראה , מקסימום , תיכנס לאתר תוריד משם " . 
איזו אישה נחמדה . 
שבעת אלפים שקל לתמונה . 
אני בדילמה . 
ובכלל , הפיה ניגשה לתומרקין לדבר איתו ויצאה עם ציור . 
חינם . 
מגניב . 
שבוע רגיל . 
אחד כזה שהתחיל במילואים , ולא סתם מילואים , אלא יום חג למילואים , ממש שווה להיות מילואימניק , מקבלים שטיפה חינם למכונית , סימן קריאה , ואפילו , פסיק , חבילת שי של שוקולדים , סימן קריאה , רק מה , סימן שאלה סימן קריאה , ארבעים ושתיים מעלות חום בדרום , קיבלנו במקום פסק זמן וכאלה , פסיק , שקיות שוקו חם , גועל נפש , סימן קריאה , חופשי לעבודות במאהל , נקודה . 
בשלישי ורביעי , בואך סוף הסדרה , עם פיצוח שני הנגמש"ים , מן תוגה מסוימת השתררה בשורותינו , כל זאת ועוד , אך קודם נעבור לפרסומות , הישארו איתנו . 
שבוע הבא הבא עלינו לטובה , אי"ה ( לא מפו הדב ) , שוב מילואים , והפעם , אולי , נלך בדרך הפופולרית . 
נדיח מועמדים מהגיבוש , אבל נאפשר למועמדים אחרים להחזיר את אחד המודחים על ידי שליחה של אס אמ אסים אלי , סימן קריאה , ועכשיו , לקריאת פקודת היום , האחד והיחיד , אסף אשתר , ואת דבר הנשיא למשפחות השכולות ישא צחי אירני , מי זוכר מי הוא , שיקום , שירה ומפוחית , פיראס . 
לילה טוב , שבוע הבא , אותה שעה , ועכשיו כולם איתי : לפחות יש פורנו . 
