אסור , לא משנה תחת אילו נסיבות , להביא לי עוף צלוי מעולה . 
כי פשוט , ולא משנה כמה אכלתי באותו יום , העוף הזה יפורק מעצמותיו וייטחן במהירויות שיא . 
הכל התחיל בעופות הצלויים שאמא שלי היתה מביאה מהשק"ם . 
היום כבר אין שק"ם כזה , רק אלקטריק . 
ומאז , ישנו החיפוש אחרי העוף הצלוי האולטימטיבי . 
רוב הנסיונות למצוא כזה היו כושלים , יבשושיים ועם רטבים מוזרים . 
אבל אבא שלי מצא אחד כזה , ברחוב ברזילי , כך הוא טוען . 
ואכן , העוף משובח , רך , שמנוני ובעל הטעם הקלאסי של עוף צלוי . 
למותר לציין שלא נשאר ממנו כלום . 
ואבא שלי עוד מעז לקטר על זה . 
אמרתי לו , שלא יתן לחתול לשמור על העור של העוף הצלוי , כי אז ברור שלא יישאר שום דבר . 
ובמקרר , לקראת ליל הסדר , יושבות 2 חתיכות אימתניות של אנטריקוט , מחכות לטיפול שיעשה מהן רוסטביף אדמדם . 
מממממ .... 
... 
.. 
. 
מעמידים אותי פה בנסיון , אני יודעת . 
ולעבודה מחר אקח רק סלט עם רצועות פסטרמה . 
אין צדק בעולם . 
הלנה בונהאם קרטר : " אני מרגישה כמו זוג שדיים מהלך , מפני שאני כל הזמן עסוקה בטיפול בתינוק ... 
.. 
. 
בעלי ( הבמאי טים ברטון ) לא ממש עוזר . 
הוא החליף חיתולים אולי פעמיים , ופעם אחת קפץ בבהלה והתרחק כאשר התינוק החל להשתין ... 
.. 
. 
אני לא ממהרת להוריד את הקילוגרמים שצברתי במהלך ההריון . 
אני בטח אוריד אותם דרך ההנקה בכל מקרה " . 
" מקרה הגירושים הראשון הקשור ל - 11 בספטמבר התרחש היום בניו - יורק . 
גבר שעבד במשרד בקומה ה - 103 של מרכז הסחר העולמי , בילה באותו בוקר עם פילגשו בדירה שלה , כשהסלולרי שלו סגור . 
הוא גם לא ראה טלוויזיה . 
כאשר הוא הדליק את הסלולרי שלו , בערך ב - 11 בבוקר , הטלפון צלצל מייד . 
זו היתה אשתו , כמובן , היסטרית לגמרי , ששאלה 'איפה אתה ? 
אתה בסדר ? 
' . 
לכך הוא ענה : 'מה זאת אומרת איפה אני ? 
אני במשרד , כמובן ! 
" . 
מסקנה : אם אתה הולך לזיין , אל תשכח להתעדכן בחדשות . 
מסקנה 2 : אל תפתח את הסלולרי לפני שאתה חוזר למשרד באמת . 
מסקנה 3 : יש מקרים שבהם עדיף באמת לא להיות במשרד . 
אף פעם לא סבלתי את בן הדוד שלי . 
היה מפונק כילד , ונשאר תולעת כמתבגר . 
מבוגר הוא אף פעם לא יהיה . 
זה כי אמא שלו , הדודה החורגת הכי מגעילה בעולם , מחזיקה אותו בביצים , והיא תמשיך לעשות את זה עד שהוא ימות ( איכשהו ברור לי שהיא עוד תקבור את כולנו ) . 
עכשיו אני בעבודה ( של אבא שלי . 
שלי ) , והיצור הגיע עם יצור משלו - כלב שרפיי סיני ( או איך שלא קוראים לזה ) , שחור ומכוער , עם מבט מטומטם על הפרצוף שלו . 
בדיוק כמו בעליו . 
דמיון מדהים . 
הכלב , בהפגנת חיבה מיותרת , זינק עלי , עשה לי חור ברגל עם ציפורניים מגעילות ולא - גזורות , והשאיר לי כתם שחור על הרגל . 
מספר קללות נמרצות ששילחתי לעבר בן דודי המאוס שכנעו אותו לקשור את היצור . 
אבל עכשיו , גם את הרוטוויילרית החמודה שלנו , כלבת השמירה המתוקה , צריך לקשור , והיא יושבת פה עצובה ונעלבת , ומחכה שהכלב היוקרתי יתחפף מפה . 
הלכתי ללטף אותה והבטחתי לה שאשחרר אותה ברגע שהמיוחס והכלב שלו ילכו מפה . 
בינתיים הנודניק מיילל ונובח , כי לא מוצא חן בעיניו להיות קשור . 
שוב , כמו הבעלים שלו - כשמשהו לא נוח לו , הוא בוכה . 
גועל נפש . 
כמה עולה היום שרפיי ? 
אם הייתי יכולה להחזיק כלב בבית , לא הייתי הולכת להוציא אלפי שקלים על איזה מיוחס . 
חסרים גורים שצריכים בית בצער בעלי חיים ? 
אפשר לחשוב שכלב שעולה כמו לפ - טופ יוקרתי יהיה חבר נאמן יותר . 
חוץ מזה , כמעט ולא באתי לכאן היום . 
אתמול היה יום גרוע ומעצבן , והתחשק לי רק להתכרבל מתחת לשמיכה ולחלום על Dune . 
מה גם , שהמשכורת שקיבלתי מאבא שלי על חודש קודם של עבודה היתה פשוט מגוחכת , וזה הוציא לי את החשק . 
אבל הנה , בסוף קמתי , אחרי לילה של שינה קופצנית וסיוטית - קמעא , ואני פה . 
מישהו רוצה קפה ? 
המשטרה בגרמניה הופתעה לקבל שיחה מאישה שטענה שהאוגר שלה נתקע במדפסת . 
בהתחלה הם חשבו שמדובר במתיחת 1 באפריל , אולם לבסוף השתכנעו שמדובר בסיפור אמיתי . 
האוגר זחל לתוך המדפסת , ומכיוון שהוא שמנמן , לא הצליח לצאת . 
האישה ניסתה להתקשר לצער בעלי חיים , אולם לא קיבלה מענה . 
היא התקשרה לווטרינר , שאמר לה ( שימו לב ) שזה עניין לטכנאי מחשבים . 
נואשת , היא התקשרה למשטרה , ששלחה ניידת לבסוף , אולם עד שהם הגיעו , השכן של האישה חילץ את האוגר , שהוחזר לכלוב שלו אחר כבוד . 
שאלות והערות טורדניות : אם הוא נכנס , איך זה שהוא לא הצליח לצאת ? 
צער בעלי חיים לא עונים - מילא . 
אבל שהווטרינר יגיד לה להתקשר לטכנאי מחשבים ? 
מה זה צריך להיות ? 
טוב שהוא לא אמר לה לפרמט את המחשב . 
בעצם , טכנאי מחשבים בטח היה אומר לה שזה הפתרון היחידי . 
מזל שזו לא היתה מדפסת סיכות . 
ספרים לא זורקים . 
גם אם הם חרא של ספרים , שבקושי הצלחתם לגמור אותם בפעם הראשונה . 
לא יודעת למה , אני לא מסוגלת לזרוק לפח ספרים , גם כאלה שאין סיכוי שאני אקרא אפילו פעם נוספת בחיים שלי , גם לא במהלך טיסה לאוסטרליה . 
ולכן , הפתיע אותי מאד לגלות שנעלם לי ספר אחד . 
לא יצירת מופת , חלילה , אלא מעביר זמן שכזה , משהו רדוד של טום קלנסי שאפשר לקרוא ולא לחשוב על שום דבר רציני תוך כדי . 
לפני כשבוע , הייתי בשוונג של קריאתו המחודשת . 
" הדב והדרקון " , קוראים לו . 
והנה , בערב אחד , בו מאד התחשק לי להתכרבל מתחת לשמיכה ולהמשיך לקרוא לאורה של מנורת הלילה החדשה שלי ( 39 שקל באופיס דיפו . 
מציאה ! 
) , לא הצלחתי למצוא את הספר . 
עקב היותי ברדקיסטית איומה , הנחתי שפשוט השלכתי אותו במקום אחר ( למרות שזכרתי שהוא היה למרגלות המיטה ) . 
חיפושים נמרצים בשירותים , במקלחת , בסלון , בחדר של אבא שלי ובחדר העבודה , העלו חרס . 
גם ליד מכונת הכביסה ומתחת לכל הספות חיפשתי - וכלום . 
תיחקרתי את אבא שלי , שמא הוא החליט להלאים את הספר , אבל הוא טען לחפותו ובהעדר הוכחות מתאימות - נאלצתי להאמין לו.עד לרגע זה לא נמצא הספר . 
כל העניין מאד חשוד בעיני . 
לא מדובר בחוברת או עיתון זול , שאפשר להשליך לפח בטעות או שלא בטעות . 
זה ספר די עבה , שחור ובולט לעין . 
אז לאן הוא נעלם ? 
אולי יש לי פולטרגייסט בבית . 
* * * ביקור בסטימצקי לפני כמה ימים ( טעות שלא אחזור עליה בזמן הקרוב ) הניב 2 ספרים חדשים - האחרון בסדרת Pre - Dune , המשך ל - Butlerian Jihad , וספר לימוד לטינית , שעלה כ - 150 שקלים . 
הייתי במצב רוח משונה כשקניתי את הספרים , אז לא השקעתי יותר מדי מחשבה במחיר ( וקיבלתי 50 % הנחה תמורת כוכבים ) . 
אבל כשהגעתי הביתה , פתאום חשבתי לעצמי שאולי 150 שקל זה קצת יותר מדי לספר כזה קטן . 
אז פתחתי את אמזון , וגיליתי , כמה לא מפתיע , שמחירו של הספר באתר , כולל המשלוח לארץ , זול בהרבה . 
מגיע לי . 
לקח להבא - לא לקנות ספרים בארץ . 
* * * דיאט קולה הוא המשקה הקל היחידי שיש לנו בבית , וגם זה רק לפעמים . 
בדרך כלל אנחנו שותים מים . 
וויסקי , אבל זה לא קשור . 
אין אצלנו משקאות ממותקים , כי אני מנסה להקנות הרגלים של תזונה נכונה , וכל השטויות האלה , ונראה לי מיותר לבזבז 200 קלוריות על כוס קולה , כשאפשר לטחון סנדביץ ' פסטרמה בעד אותו כסף . 
אבל לפעמים רוצים משהו קר ומתוק , בכל זאת . 
רק חבל שדיאט קולה זה לא ממש מתוק . 
זה כמעט , בערך , על יד , דומה . 
זה תחליף מתוק למתוק שאיננו . 
לרגע נדמה לך שזכית מן ההפקר - מתוק ללא חטא . 
אבל אין כזה דבר . 
אם זה נטול - חטא , זה גם נטול עונג . 
