מהראשון לא יצא כלום ולגבי השני - עדיין לא ידוע . 
אני אמורה לקבל תשובה בתחילת השבוע . 
עדיין לא ברור לי אם אני מעדיפה שהתשובה תהיה חיובית או שלילית . 
הצדדים החיוביים של המשרה הם שזה תחום שמאוד מעניין אותי ואני יכולה לפתח בו קריירה , החברה עצמה היא המובילה באותו תחום , שעות העבודה אידיאליות והמיקום מעולה - במרחק 10 דקות הליכה מהבית . 
הצד השלילי הוא המשכורת . 
אין לי מושג איך אני אוכל להסתדר עם פחות 1000 ש"ח נטו לחודש . 
מדד הבילויים בסימן עליה אחרי שהייתי מרותקת לבית יותר מדי זמן , הרגשתי צורך להשלים את הפערים . 
שתי מסעדות סושי , פאב אחד ותערוכת צילומים עשו את העבודה . 
לאחרונה אני מוצאת את עצמי יותר ויותר עם חשק לאכול סושי , אבל בלי כח להכין לבד . 
מזל שיש מבחר של מקומות שאפשר לאכול בהם סושי במחירים סבירים . 
תערוכת הצילומים World press 2005 היתה מדהימה והכניסה קצת פרופורציה לאופן ההסתכלות על מה שאני מגדירה כבעיות . 
רק כשראיתי עדויות מצולמות למצב של הרבה מדינות אחרות בעולם , הבנתי עד כמה אני ברת מזל ושיש הרבה דברים להודות עליהם . 
השותף החדש הוא בא היום עם כל המשפחה שלו , לצבוע , לסדר ולמלא את המקרר . 
אמא שלו עברה על המזוזות בבית , כדי לבדוק שהן תקינות . 
מסתבר שהמזוזה בכניסה לבית היתה ריקה , בלי מגילה ואם זה לא מספיק חמור , במגילה של המזוזה בכניסה לחדר שלי חלק מהאותיות היו מחוקות . 
היא אמרה שבימים הקרובים היא תביא לנו מזוזה חדשה ושכל מה שלא הסתדר עד היום , יסתדר מעכשיו . 
מיסטיקה אולי זה סתם צירוף מקרים ואולי לא . 
אני מאמינה בקשרים מיסטיים ואם באמת אני אמצא עכשיו עבודה חדשה , שתקדם אותי בחיים ובן זוג רציני , מה ש " יסדר " את שני התחומים שהיו תקועים אצלי בחיים , זה יתפרש אצלי כיותר מסתם מקריות . 
הדברים שאמר לי המתקשר עדיין חרוטים בזכרון שלי וכשהם מתחברים לעובדה שגרתי למעלה משנה וחצי בבית עם מזוזות לא תקינות וזה התגלה בדיוק עכשיו - בזמן שהכל אמור להשתנות , מחזק את האמונה שלי בקשרים מיסטיים . 
ואני עדיין חולה . 
פעם הייתי מבריאה תוך יומיים - שלושה . 
עכשיו אני ביום השביעי למחלה ולא רואה את הסוף . 
כך תתחילי את השנה החדשה ביום ראשון התעטשתי בממוצע בכל 10 דקות , אבל חשבתי שזו סתם התקררות , מלווה בעייפות . 
ביום שני בבוקר הבנתי שזה לא המצב והלכתי לרופא שהרגיע אותי בכך ש " חצי תל אביב במצב שלך " . 
לא הבנתי לגמרי אם זו רק התקררות או שפעת ובכל מקרה נחתי יומיים בבית . 
ביום רביעי עשיתי טעות חמורה בכך שחזרתי לעבודה , מה שגרם להחמרה במצב ולכך שלא ישנתי במשך חצי לילה . 
קמתי בבוקר והלכתי שוב לבקר את הרופא החביב שהפעם אבחן שהיתה לי שפעת ועכשיו יש לי ברונכיט . 
מכל המחלות בעולם זאת המחלה שאני הכי שונאת . 
אין דבר יותר גרוע מלאבד את היכולת לנשום בצורה סדירה . 
למזלי , הפעם " תפסתי " את המחלה בהתחלה , כך שאני לא צריכה טיפולי אנילציה ו - 2 סוגים של משאפים ( כמו שקרה בחורף ) , 1995 אלא " רק " טיפול של 1750 מ"ג אנטיביוטיקה ליום , בתוספת סירופ לשיעול , שלא ממש עושה את העבודה . 
מישהו מטפל בי בונבון , שהיה אמור להיות כבר שבוע בדירה משלו , עדיין גר איתי . 
היום , אחרי 3 שבועות של מסיבת פיג'מות , הוא עוזב . 
אין לי מושג איך הוא לא נדבק ממני ואני מאוד שמחה שהוא היה איתי בשבוע האחרון ודאג לי . 
הוא הזמין לנו אוכל , הביא סרט שלא יהיה לי משעמם , עשה לי " נעים " בגב , הלך לסופרמרקט ואתמול הוא אפילו עשה ספונג'ה , כי זה היה תורי . 
תופעה חדשה בלה - לה לנד אם לא היו מפסיק טיפוסים במקום העבודה שלי , בתחילת השבוע הופיע טיפוס חדש . 
הוא עדיין לא החליט אם הוא בעניין של משחקי כח או של חנופה , אז הוא משלב את שניהם . 
ביום ראשון הוא היה בעניין של משחקי כח וניסה להוכיח את עצמו בכל מיני דרכים מגוחכות ואם חשבתי שזה משעשע ביום למחרת גיליתי שבתור חנפן הוא הרבה יותר מצחיק . 
התקשרתי להודיע שאני חולה והוא ענה לי לטלפון , איחל רפואה שלמה והוסיף " אני שולח לך דרך הטלפון כוס תה חמה חמה שתבריאי " . 
החזקתי את עצמי שלא לצחוק לו בפרצוף . 
ביום רביעי הוא הגדיל לעשות והחליט לא להודות לי סתם , אלא להוסיף את המילה " מותק " בכל פעם . 
בפעם הראשונה ששמעתי " תודה מותק " חשבתי שאו שאני לא שומעת טוב או שהוא התבלבל , בפעם השניה הבנתי שככה הוא מתכוון לדבר אלי ... 
.. 
. 
הבחור ( הוא מבוגר ממני בשנה ) לא מבין שאני לא כפופה אליו , לא מהווה תחרות ולא חברה שלו . 
אמורים להיות בינינו יחסי עבודה קורקטים ותו לא . 
עדיין לא החלטתי אם לעשות לו שיחה שתגדיר מה יחסי העבודה בינינו , או לתת לו כמה ימי חסד , שיבין לבד מה קורה . 
שבוע חדש בפתח מקוה להבריא בהקדם , למצוא עבודה חדשה , להתרגל לשותף שמחליף את " נושנוש " ולחזרה לשינה באלכסון . 
בדרך כלל שינויים בהסדרי מגורים ושינויים במקום עבודה באים ביחד . 
אני מקוה שגם הפעם זה יקרה . 
חברה נתנה לי השבוע רעיון לתחום עבודה חדש , מעניין יותר , אבל פחות רווחי . 
אני אנסה לירות גם לכיוון הזה , אם הפרשי השכר לא כל כך גדולים , נראה לי שזה משהו שיכול לעניין אותי ואולי יכול להיות התחלה של קריירה חדשה . 
שנה אזרחית טובה ! 
סוף 2005 סוף השבוע התחיל במסעדה ובית קפה ביום חמישי . 
יצאתי עם שלי , יעל ומיקי ( חברה מקסימה של שלי ) למסע קולינרי ברחובות הרצליה פיתוח . 
היה קר וטעים ... 
.. 
. 
את יום שישי פתחתי וסגרתי בבתי קפה - בבוקר עם שלי ומיקי ובערב טל השאירה את בעלה לבד בבית ונפגשה איתי . 
מאז שבונבון גר אצלי , היא לא יכולה לבוא לישון , אז כמעט ולא יוצא לנו להיפגש . 
נזכרנו בליל הסילבסטר של המילניום - 6 שנים עברו מהלילה ההזוי ההוא , שחשבו שהעולם עומד לקרוס בו . 
זה נראה לי כמו לפני 20 שנה ... 
.. 
. 
כל כך רחוק ... 
.. 
. 
ינואר 2006 לפי התחזית של המתקשר זה החודש הגדול - שחיכיתי לו הרבה זמן . 
החודש אני אמורה להכיר את בח"ל ולמצוא עבודה חדשה , הרבה יותר טובה מהקיימת . 
כולי תקוה שהתחזיות הורודות שלו אכן יתגשמו בחודש הקרוב ... 
.. 
. 
תוך 30 יום נראה עד כמה הוא צדק או טעה ... 
.. 
. 
בורידים שלי יש יותר אלכוהול מדם לפחות ככה הרגשתי . 
שתיתי וודקה כמו פועל רומני והשתוללתי כאילו אין מחר . 
אם השפן של אנרג'ייזר היה מתחרה איתי אתמול , ברור לגמרי מי היתה מנצחת ... 
.. 
. 
לפני שבוע ענת התקשרה ושאלה אם אני רוצה להצטרף אליה וליוני למסיבת סילבסטר , עשיתי סבב טלפונים קצר וכשגיליתי שיעל רוצה לבוא , אישרתי את הגעתנו . 
אני אוהבת את יוני וענת ובימים כתיקונם אין לי בעיה לצאת רק עם שניהם , אבל במסיבות מהסוג הזה , עדיף שלא . 
המוזיקה היתה משובחת , האלכוהול היה חופשי והאנשים מסביבי היו מקסימים כהרגלם . 
היו קטעים הזויים , שאני מאוד שמחה שלא תועדו בשום מכשיר אלקטרוני , אלא רק בזכרון של הסובבים אותי . 
איכשהו נוצר מצב שרקדתי ריקוד בטן ומסביבי היו בערך 10 אנשים שמחאו לי כפיים ועודדו אותי להמשיך . 
רקדתי ושיתפתי פעולה עם הסובבים כאילו אין מחר . 
Fun Dafna כשיצאנו משם סיפרתי ליעל וענת משהו שהצחיק אותי ובמשך 10 דקות לא הפסקתי לצחוק . 
כאבה לי הבטן מרוב צחוק ואנשים מסביבי התגלגלו מצחוק כשהם שמעו אותי צוחקת . 
יש לי כמה סוגי צחוקים , תלוי במצב הרוח ורמת ההצחקה - יש את הצחוק המתגלגל ה " נורמלי " , צחוק הסטרטר , צחוק חזיר , צחוק משולב בדמעות והכי גרוע - צחוק דולפין . 
כשצחוק הדולפין מגיע אנשים במרחק של מאות מטרים שומעים אותי ומצטרפים אלי . 
למזלי הרב , זה סוג הצחוק הכי נדיר . 
דווקא איתו פתחתי את השנה ... 
.. 
. 
באיזה פרק של " חברים " היה דמות בשם " Fun Boby " שהפך להיות דכאוני ברגע שהוא נגמל מהאלכוהול . 
בונבון חיכה לי במיטה , צופה בטלויזיה והמום מרמת השכרות שהגעתי אליה . 
התפשטתי ונכנסתי למיטה כמעט ערומה , בלי כח אפילו להתכסות . 
מזל שבונבון היה שם כדי לכסות אותי . 
בבוקר קמתי עם האנג אובר מטורף ובקושי הצלחתי לגרור את עצמי לעבודה . 
אין לי מושג איך שרדתי שם 9 שעות ... 
.. 
. 
איך אפשר בלי כמה איחולים ? 
את 2006 אני מתחילה כשאני מוקפת בחברים ומקווה לסיים אותה עם לפחות אותה כמות אהבה מהסובבים אותי . 
הלוואי שאני אחליף עבודה במהרה ואהיה מרוצה מהמקום החדש . 
מי יתן והשנה אני אכיר את אהבת חיי , שישאר איתי לאורך השנים הבאות . 
שאני אהיה רגועה , מאושרת , בריאה , אמצא תמיד סיבות לשמוח , דרכים להיות אופטימית ואמצא לי הנאות קטנות וגדולות . 
