" יואו גליה , איך בא לי לברוח איתך מפה , שפשוט נעלם מכאן . 
" היא מסתכלת עליי בעיניים הגדולות שלה ומחייכת חיוך ילדותי ומקסים . 
אני מחייכת בחזרה וחושבת שגם זה משפט שהייתי רוצה לשתול בהיסטוריה , למרות שגם היום חייכתי מבפנים ומבחוץ וחשבתי שזה קצת מבאס ששתינו חייבות להיות עכשיו במקום אחר . 
מה שהיא לא יודעת זה שאיתה כבר ברחתי אינספור פעמים . 
איתה ואליה . 
כבר ישבתי איתה על כרי דשא דמיוניים עם פרחים ופרפרים וציפורים ושמש מלטפת . 
וגם עכשיו , דרך המבטים , והריקוד המשותף , אנחנו מרחיקות לכת ומעוף . 
אחר כך אני נשאלת אם ה " הכל " הזה לא גם מפחיד . 
כן , אני אומרת , ורק עכשיו מבינה עד הסוף ; הוא מפחיד כשמנסים לתפוס אותו , כשהוא נח כמו פרפר בכף היד הוא בכלל לא מפחיד . 
האינסוף הכי מדהים כשהוא הנקודה המסוימת בה אני נמצאת , ולא כל הנקודות שמסביב . 
בג'ינס קצרים ורגליים יחפות אני מסתובבת על הרצפה הקרירה , מכינה לעצמי ארוחת ערב קיבוצניקית וגם נראית קצת כמו אחת . 
אם אני עוצמת עיניים ושוכחת איפה אני באמת נמצאת אני יכולה לטעות ולחשוב שהרחקתי אל מחוץ לתל אביב . 
הצליל היחיד שנשמע מבחוץ הוא ציוץ ציפורים . 
וכאן בחדר הרדיו שובר את השקט ומייבא שקט מסוג אחר . 
אני שותה את המיץ של הסלט , כמו שראיתי את אבא עושה כשהייתי קטנה , וחשבתי שזה בטח נורא מגעיל , ומי בכלל אוכל סלט . 
איכס , אני בחיים לא אוכל סלט , או טחינה , ולא אשתה קפה ובטח שלא אלכוהול . 
בחיים בחיים לא . 
well , never say never , right ? 
המחזור שלי הגיע . 
באיחור של שבוע . 
באיחורו האופנתי הוא עורר בלגאן גדול בגוף שלי . 
אבל , הנה , הוא כאן ואני הרבה יותר רגועה . 
מזל שלפעמים האחריות הבלעדית מוטלת על הגוף , מזל שאפשר לסמוך עליו שיסדר את הבלגאנים שהוא עצמו יצר לעצמו , מבלי להתייעץ איתי . 
אני אוהבת כשהדברים מנהלים את עצמם . 
הימים האלה מאופיינים בדברים הקטנים . 
בשירים שלוחצים על נקודות רחוקות בפנים , בסלטים צבעוניים , סימנים כחולים ולק אדום , שמש ורוח , תחתונים וגרביים עם ציורים של דובדבנים והרחשים העמומים , הנפלאים האלה של הלב המתבגר , במנוחה . 
הריק הוא המשאב היחיד שלעולם איננו אוזל , ובתוכו גלומות תכונות ויכולות חדשות , שאינן תלויות בדבר . 
לפעמים האוויר כולו יוצא , לפעמים יותר מדי הופך לכלום . 
שקט . 
( לפעמים אני מבינה . 
) זה הכל . 
אחרי שהפינג פונג בחר בשבילי והטווה את הדרך , אחרי שהדמעות היו חמות ועצמאיות , ואחרי שהקולות נדמו , נותר הגוף מפורר אנרגיות ומשחרר אותן , מתרוקן בכל הדרכים הידועות לו , שוכח אותי וזוכר את עצמו . 
