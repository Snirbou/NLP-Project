מרק הופך הרבה יותר טעים אחרי שהוא מבלה יום במקרר . 
שמעון מזרחי קנה את כל המשחקים של מכבי תל אביב לעונה . 
הם כבר לא יפסידו . 
הו , מה זה יורוליג ? 
2 כוסיות קוניאק עושות מאד נעים בלב . 
יש גשם , אין טניס . 
לילה . 
שקט מסביב . 
רק צמד השובבים שלנו , שמשון ויובב ... 
.. 
. 
טוב , זה מסרט אחר . 
אני חושבת שהגיע זמני . 
לישון . 
גם מבית חדש נחמד לצאת לפעמים , בייחוד כשהשותף מתגלה כביזאר קשה עוד יותר ממה שחשבתי . 
גם ניצחנו את קפריסין . 
גם שתיתי בירה ונישנשתי שטויות . 
גם הכנתי מרק בסיר קטן - יהיה לי אוכל טוב ליומיים הקרובים בערך . 
גם צחקתי עם חברים . 
גם התעייפתי . 
גם גשם - בדיוק עכשיו , מטר מהיר ומלא עוצמה . 
רק חסר ברקים . 
גם לילה . 
שיהיה טוב . 
היום שלי התחיל ב - 7:30 בבורקר , למרות שלעבודה הגעתי רק בצהריים . 
האם ייתכן שאני מפתחת הרגלים הדומים לאלה של אבא שלי ? 
כי באיזושהי פינה אצלי במוח , אני מתחילה לחשוב שאנשים שקמים אחרי 8 בבוקר הם עצלנים . 
ולחשוב שפעם הייתי ישנה עד 2 בצהריים בלי למצמץ בכלל ... 
.. 
. 
* * * השותף שלי לא מפסיק למשוך באף ועכשיו הוא גם מתעטש בצורה מטרידה . 
אולי הוא ימות . 
* * * Firefox הוא דפדפן מצויין . 
נסו ותיהנו . 
* * * DVD עם מסך קטן באוטו זה פינוק בל יתואר . 
למרות שנראה לי שזה רק עניין של זמן עד שיוציאו את זה מחוץ לחוק , כי אין הרבה דברים שיותר מסיחים את הדעת מסרט שמרצד לך מול העיניים בזמן שאתה נוהג . 
* * * אין כמו בשוק ! 
אין ! 
ב - 50 שקל ביצעתי כמות רכישות בלתי נתפסת . 
תענוג . 
" דוקטור בן 46 מאנגליה נאלץ להתפטר מעבודתו , משום שלא הצליח להפסיק לעשות סקס עם הפציינטיות ממין נקבה שלו . 
והנה מה שהכי מפחיד - הוא היה וטרינר . 
" ( ג'יי לנו ) " לשכב עם זונה זה כמו להכריח את החתולה שלך לעמוד על שתי רגליים ולרקוד איתה - אתה יודע שזה לא בסדר , אבל אתה מנסה לשכנע את עצמך שגם היא נהנית מזה . 
" ( סקוט קפורו ) " לחתולים יש 9 נשמות - מה שהופך אותם לשפני ניסוי אידאליים . 
" ( ג'ימי קאר ) " בחורה אמריקאית התחילה איתי בפאב , וביקשה ממני להפוך אותה לנסיכה מצרית . 
אז זרקתי לה סדין על הראש ואמרתי לה להיות בשקט . 
" ( אחמד אחמד ) " אני בטוח שהרבה פנטומימאים נחנקים למוות , כי אף אחד לא מאמין שהם נחנקים . 
" ( ג'ון גפרט ) " לא משנה כמה חתולים רבים , תמיד יש הרבה גורי חתולים . 
" ( אברהם לינקולן ) " כלבים באים כשקוראים להם . 
חתולים יקחו הודעה ואולי יחזרו אליך אחר כך . 
" ( מארי בליי ) " אם כשיורד גשם זה אומר שאלוהים בוכה ... 
.. 
. 
אז כשיורד שלג זה אומר שהוא מביא ביד ? 
" ( בנו של האין ) אני ? 
לא , לא אני . 
הרקטה שלי . 
במכה העשירית בערך באימון , שמעתי קול פקיעה , ולא היו אלה אופציות המעו"ף , כי אם מיתרי הרקטה העייפה שלי . 
כמוני , כנראה שנשבר לה קצת והיא רצתה מנוחה . 
נתתי לה לשכב על הספסל למשך שארית האימון , והמשכתי לשחק עם הרקטה ספייר של המאמן שלי . 
לא נעים להודות , אבל עם הרקטה של המאמן הפגנתי ביצועים מעל ומעבר לממוצע שלי בזמן האחרון , שהיה גבוה יחסית גם ככה . 
ככל הנראה הגיע הזמן לקנות רקטה חדשה . 
חבל שאין לי ממש כסף לזה . 
אולי בעוד כמה חודשים , כשאתייצב לאחר סחרור ההוצאות על הדירה וגרורותיה . 
* * * הערב בישלתי את ארוחתי הראשונה בדירה החדשה - ביצה עין עדמנג'ום ( מי שצריך לדעת מה זה - יודע ) , חצי לחמניה וקצת ירקות טריים . 
היה טעים ונעים . 
היה כיף במיוחד לנסות את סכין השפים החדש והמצוין שבו פינקתי את עצמי ( נקנה בלובלינסקי , רחוב קינג ג'ורג' - המקום לסכינים וחבריהם ) . 
* * * אני מקווה שהלילה אשן טוב יותר . 
אתמול היה הלילה הראשון בדירתי החדשה , ואפשר להגיד שהשינה שלי היתה כמו התוכנית של אסף הראל - אסון מתמשך ומיותר . 
זה הזכיר לי את השינה הראשונה בטירונות . 
כלומר , לא ישנתי בכלל בלילה הראשון . 
בלילה השני , לעומת זאת , התרסקתי כמו בול עץ . 
בכלל , אני לא זוכרת תקופה בה ישנתי טוב יותר מאשר תקופת הצבא . 
* * * סאונד התופים בחדר החדש מאד מוצלח . 
והקרבה שלהם למחשב מאפשרת לי לנגן שירים של נירוונה תוך כדי שמיעתם במקביל בפול - ווליום באוזניות . 
אמריקה . 
הרגע גיליתי במקרר בדירה החדשה ( שהיה כמעט ריק לחלוטין עד שמילאתי אותו בשלל ירקות ורסק עגבניות ) מרגרינה שפג תוקפה ב - 2002 . 
זה די הפחיד אותי , האמת . 
אני חושבת שאני בטראומה . 
כהרגלי , גם הבוקר עיינתי ב - Buzz Index של Yahoo , כדי לראות מה העולם ( ובעיקר האמריקאים ) מחפשים במנועי החיפוש . 
זה מקור מצוין לגילוי הדברים המסעירים שקורים בעולם , בעיקר בתחום הבידור . 
מה לעשות , אמינם מעניין את קהל הגולשים הרבה יותר מג'ורג' בוש . 
היום , לחרדתי , ראיתי כי אהוב נפשי , וינסנט דונופריו , פרץ בסערה למקום השני בחיפושים . 
שתבינו , פריצה כזו משמעותה , לרוב , שהשחקן מת , נעלם , נעצר או עשה משהו קולוסאלי בטיפשותו . 
זה שיוצא לו סרט חדש , נניח , לא מעניין אף אחד . 
לחיצה מהירה על הלינק , גילתה לי שהבחור חי וקיים , אם כי מאושפז בבית חולים בניו יורק , לאחר שהתעלף במהלך חזרה לסדרה המהוללת " חוק וסדר - כוונה פלילית " . 
דונופריו , בן 45 ( ועדיין חתיך שחבל על הזמן ) עשה חזרה על סצינה שכללה מאמץ וטיפוס , ולמרות שלא היה חולה לפני כן - התעלף . 
כרגע מצבו טוב , והוא צפוי להיות משוחרר מבית החולים בקרוב . 
הרשו לי לנצל במה זו כדי לשלוח איחולי החלמה לאחד השחקנים הגדולים ביותר בנמצא - תרגיש טוב ותחזר אלינו במהרה ! 
איכשהו נראה לי שהילדים של היום הם הרבה יותר מבוגרים . 
אולי לא חכמים , אבל ציניים , קשוחים , מפוכחים , לא מאמינים בדברים קסומים ( חוץ מהארי פוטר , אולי ) . 
ילדים של מציאות אחרת , של ים של אינפורמציה , פרסומות , MTV , ערפאת ועופר שכטר . 
אולי הם מבינים יותר מדי . 
אולי פחות מדי . 
היום פגשתי לדקות ספורות ילד כמו שילד , כנראה , צריך להיות - חמוד , שובבי , ג'ינג'י ועם עיניים סקרניות , מאמינות וכל כך מתוקות . 
פגשתי אותו בדרך למעלית . 
הוא נאבק בדלת האינטרקום ולא הצליח להיכנס . 
פתחתי לו והוא פרץ בריצה שמחה לעבר המעלית . 
לא יכולתי להתאפק ושאלתי אותו בחיוך לאן הוא רץ . 
" לסבא וסבתא שלי ! 
" הוא ענה בשמחה ובחיוך מקסים . 
שניות ספורות לאחר מכן , הגיעו צמד הוריו , ואחיו שנראה גדול ממנו אך במעט . 
מבט אחד בהורים ובילדים הספיק לי כדי לראות מי שייך למי . 
האם היתה קצוצת שיער , מאפירה קצת בקצוות , ספורטיבית ונעימה , אם כי חשדנית קלות כלפי . 
האבא היה הילד , רק גדול - ג'ינג'י , חייכני , עיניים מוארות . 
שמחת חיים פשוטה , אמיתית , לא מתלהבת , נעימה . 
נכנסנו למעלית , והילד לחץ עבורי על מספר הקומה , לאחר ששאל בנימוס לאן אני צריכה להגיע . 
2 שניות לאחר שנסגרה הדלת הוא הסתכל עלי , ועינו קלטה את השרשרת שיש לי על הצוואר . 
בלי שום עכבות של מבוגרים , הוא שלח את ידו , בסקרנות בלתי ניתנת לעצירה , ואחז בתליון , תוך שהוא שואל " מה זה ? 
" . 
ההורים , שכנראה מורגלים בהתנהגותו חסרת המעצורים ( רק שלא יגמור בתור מנחה באקזיט בסוף ) , קפצו בהיסטריה , כנראה גם מאחר שהתליון ממוקם בצורה אסטרטגית הקרובה מאד לאיברים מסוימים ובולטים בגופי : " לא , לא נוגעים ! 
" , היה נדמה לי שהם אומרים בעירבוביית קולות מתנצלת . 
אותי זה נורא הצחיק . 
הוא עשה את זה בתמימות כל כך אמיתית , בכל כך הרבה חן , סקרנות וחיות , שלא היתה לי שום סיבה להתרגז או להיבהל . 
סיפרתי לו בקצרה על מקור התליון , והמעלית הגיעה , בזמן שההורים עוד מתנצלים במבוכה ובחיוך . 
האמא עוד העיפה מבט בשרשרת וזיהתה נכונה דבר נוסף שלא הספקתי לספר עליה , ואני עוד הספקתי להגיד להם שהכל בסדר , שלא קרה כלום וש " בגיל הזה עוד מותר לשלוח ידיים " . 
שבת שלום , והם הלכו לסבא ולסבתא . 
ילד ג'ינג'י במעלית , חף מכל מסכות והתנהגות נורמטיבית . 
ומצד שני - לא גס , וולגרי או אלים . 
פשוט ילד , כמו באגדות - אבל אמיתי , מכל הבחינות . 
