העניין עם הבנה הוא שאנחנו אף פעם לא יכולים לדעת אם הבנו את דבריו של השני כפי שרצה להביע אותם , או כמו שרצינו . 
וגם אם אנחנו בטוחים שלגמרי הזדהינו עם אדם אחר , יתכן שאנחנו בעצם מזדהים עם עצמינו , והאדם השני הוא רק תזכורת לרגשותינו אנו . 
כי הבנה היא לא כמו מתמטיקה , הבנה היא עניין הרבה יותר סובייקטיבי . 
הטריק הוא למצוא את האנשים שבסיטואציות זהות היו מגיבים דומה אלינו , והיו זוכרים את אותם האירועים , פחות או יותר . 
שהרי אז קיים סיכוי גבוה שהם גם באמת יבינו את מה שתגידו . 
כמובן שקיים גם סיכוי שלא ... 
.. 
. 
אם תלך ברחובות התל - אביבים ותסתכל על הריצפה , בוודאי תבחין שזאת עיר מלוכלכת . 
אותו הדבר יקרה גם אם תנסה לספור מפיות וניירות שנזרקו בצדי הדרך . 
מצד שני , אם תרים את הראש ותיראה את התמונה הרחבה , כמעט בטוח שתגלה שיש לעיר הזאת הרבה דברים קסומים להציע . 
כי היופי הוא בעיניי המתבונן , והשוני שבתפיסה הוא תוצר ישיר של נקודת ההשקפה . 
כל ההבדל הוא בפרטים הקטנים , כמובן . 
למשל אם אמרתי " בסוף השבוע " , התכוונתי למשהו אחר לגמרי מאם הייתי אומרת " בסוף שבוע " . 
בעוד שבראשון הכוונה היא ליום רביעי או חמישי , השני מדבר על שישי / שבת , ע"ע המקבילה העברית ל - weekend . 
יש אפילו הבדל בהגייה של ה - ב' הראשונה , ובכל זאת הרבה אנשים לא היו שמים לב לכך . 
זאת בעיה קשה , שכן בקטנוניותי או שמא בפרפקציוניזם שלי ( שהוא לאו דווקא טוב בהרבה מקודמו ) , אני מתקשה להמצא במחיצת אנשים שלא שמים לב לדקויות . 
איך צחקתי כששמעתי אותה שמה את השיר ההוא בפעם הראשונה . 
חשבתי שהיא צוחקת עלינו וגם קצת על עצמה . 
אולי היא מתחברת לערסית שבה . 
כי מי זאת בכלל מירי מסיקה ? 
אמרתי . 
ומה לא אמרתי עליה - איזה פרחה קטנה ששרה מזרחית ... 
.. 
. 
זה מאוד לא אוונגרדי להקשיב לה , כי כמו שמישהו פעם אמר - רק דגים מתים שוחים עם הזרם . 
ואולי היא קצת נגררת , אבל דווקא הטעם שלה במוסיקה בדרך כלל בסדר גמור . 
ואיזה מן שם זה מירי מסיקה ? 
זה כמו מושיקו אבוטבול , בלי להעליב אף אחד כמובן , כי זה לא שיש לי בעיה עם זה , אבל פשוט בשביל סופרסטאר זה ממש לא משהו . 
אי אפשר להצליח עם שם כל - כך לא חינני . 
זה כמו השם אפרת גוש , רק שלאפרת מותר , כי היא מגניבה . 
ומילא אם זה היה איזה שם יחודי , אבל לא , אחת ממיליון . 
ולמה המוטיבים בשירים כל - כך ערבים ? 
הקול שלה בסדר , אבל המנגינה . 
וממתי היא שומעת מזרחית ? 
ולמה היא מאלצת אותי להקשיב לשטויות האלו . 
גם ככה קשה לי עם ישראלי , וזה אפילו לא מתוחכם ... 
.. 
. 
מן פופ שמאלצי כזה . 
ולא חרשו עליה כבר ברדיו ? 
ואפילו את המילים מירי מסיקה לא כותבת לעצמה . 
והיא גם לא יפה במיוחד . 
אז מה פיתאום היא שומעת מירי מסיקה ? 
מה היא השתגעה ? 
ופיתאום תפסתי את עצמי מקפצת משמחה ומזמזמת " בלונים בלונים " , שהפך אצלי לשם הנרדף לשיר " נובמבר " . 
באשמתה כמובן , אבל עדיין . 
ו " לשם " שבקע מכל רמקול שעברתי לידו לפחות חמש פעמים ביום גרם לי לחייך כשהזכיר לי אותה . 
חלק מהשורות מתאימות לה , חשבתי ... 
.. 
. 
למשל " אומרים היא מסתירה כנפיים במעיל הגדול הכחול , היא עפה " , והרי מי לא חשב עליה בתור פיה מעופפת ? 
ואחר - כך " בקרקס הזה " שהיה נשמע נחמד , וכבר בפעם הראשונה ששמעתי אותי נדבקתי לשורה " פסנתר שהתפרק לא ינגן עוד " . 
ואחר כך התלהבתי מ " ניתן שהדממה תקבע מי המנצח בקרקס הזה " , ואיך התעצבנתי כשגיליתי שהמילה " תקבע " היא בכלל " תקפא " , ואין לשורה שום משמעות . 
ואז שוב רטנתי שמירי מסיקה טיפשית נורא , כי אם היא לא כותבת לעצמה את המילים , אז לפחות שתמצא מישהו שיכתוב לה מילים קשורות . 
אבל זה כבר היה מאוחר מדי . 
התאהבתי גם " בצל שלי ואני " , שהוא לגמרי לא של מסיקה , ובכל זאת אני יכולה לחשוב עליו רק בהקשר אליה ואליה . 
וגם כששמעתי ברדיו את " אני באה אליכם " , וחשבתי שהוא מאוד מתאים לקשר שלי עם ההורים שלי , שגם לי כשעצוב או מסתבך , אני פונה אליהם , צווחתי מאושר . 
וזה אפילו שהוא שיר חתונות , ומדי " תזז תזז " אפילו בשבילה . 
ואחרי זה צחקתי עליה כל - כך כשהיא סיפרה שהיא הלכה להופעה של מסיקה , והתלהבה כל - כך . 
הצטערה שלא היה דיסק של ההופעה , כי הקאוורים שם היו פשוט " סוף הדרך " , ו " אין " . 
וצחקתי כשחברה שלה יצאה מהחדר ברגע שהיא שמה את הדיסק של מסיקה בתור מחאה - " מה קרה לך שאת שומעת את הזבל הזה ? 
" . 
ואחר כך " נו יאללה , שמסיקה תשיר כבר , יאללה , כמה איטית , אין לי את כל היום " . 
ולפני פחות משבועיים מצאתי את עצמי נכנסת לנתב"ג וקונה דיסק , שמה אותו בריפיט לאימא ואבא באוטו השכור , שומעת אותו לפני השינה , מדקלמת 13 שירים כמעט בע"פ . 
וכל זה של " מירי מסיקה , מי זאת בכלל ? 
" . 
ועכשיו אני גם שוקלת ברצינות ללכת להופעה . 
ומבכה את הימים שבהם היה לי רצון חופשי ולא הייתה ההשפעה שלה . 
אבל כמו שהיא אומרת " תודי , תודי שמסיקה פסדר " . 
וכן , דווקא נחמדה ... 
.. 
. 
" טיפה טיפה " , נגיד , או " שיר תקווה " , שניהם נותנים לי מוזה ליצור . 
ואת " תן לי סימן " אני יכולה לדקלם בקשר אליה , רק שבמקום " הוא לא יודע איך שאני חושבת עליו " , צריך להגיד " היא " ו " עליה " . 
ו " מפלס המצב רוח " באמת מרים את מפלס המצב רוח ... 
.. 
. 
וב " טיול לילי " מסיקה מביעה המון עומק . 
אז היא לא כל - כך גרועה אחרי הכל . 
העניין הוא שהבעיה העיקרית בכלל לא שם , הבעיה העיקרית היא שבדרך היו כל - כך הרבה " מירי מסיקות " , שאני כבר לא זוכרת מה אני אוהבת בגללי , ומה אני אוהבת בגללה . 
וזה לא מתאים לי בכלל , כי אני האחרונה שנגררת . 
מירי מסיקה היא רק הגילוי האחרון , שגורם לי להבין שאני ממש בבעיה . 
ולא היה כאן כל גירוש , שבתי מרצון . 
שבתי ממקום שבו ציפורי גן עדן צומחים כמו חמציצים . 
ממקום שבו מתהלכים בתוך עננים שנחים בערים כבדרך קבע . 
ובתים קטנים עם גינות גדולות ומטופחות בנויים בהטיה על צוקים שגובהם עולה על קילומטר . 
וכל - כך הרבה פרחים וצמחיה טרופית . 
חזרתי ממלון עם שלוש בריכות , מגרשי טניס , שולחנות ביליארד , חדר כושר , ספא וחמש מסעדות . 
משהות ממושכת באותו החדר עם הורי בלי אופציה ללבד מלבד באמבטיה , אולי . 
שבתי ממקום שאין בו ריקוד או צורך במחשבות עמוקות . 
ממקום שכל מה שהוא הוציא ממני זה הרבה מאוד פנטזיות והזיות , וכתיבה של תיאורים על גבי תיאורים מגובבים , שאין להם התחלה , אמצע , סוף או תכלית . 
ועכשיו אני כאן , עדיין קצת אבודה וצפה בסוג של מיץ פירות סמיך . 
ופרי עטי מוכיח עצמו כקובץ של שטויות מתמשכות וחסרות פשר . 
קצת מתפלאת שמדברות איתי עברית גם הבריות שאינן הורי . 
ופיתאום פעולות בסיסיות נראות כמו בלאגן עצום , כי מה לוקחים בתיק כשיוצאים מהבית ? 
ואיך נועלים את הדלת ? 
וגם לחצות כביש זה די מסובך , ומסתבר שהעדשות לא קופצות לעיניים ושצריך להכניס אותם . 
ואיכשהו בחו"ל היה נידמה לי שהן נדבקות מעצמן , לא יודעת למה , אז עדיף לא לשאול . 
ושכחתי את מספר הסלולרי של אימא , וגם איך מתקשרים עם בני אדם . 
וקצת אבדה לי העצמאות . 
וכל - כך מסובך להתעדכן בכל מה שקרה . 
מרגיש כאילו שנה לא הייתי פה , למרות שלמעשה זה היה רק שבוע וחצי . 
אבל כולם מקבלים אותי יפה ומודיעים שחסרתי להם , אפילו אנשים שלא ציפיתי מהם . 
ולאט לאט אני נזכרת בכל הפעולות שפרחו לי מהראש . 
נגמלת מהחלומות וחוזרת למציאות . 
והעצמאות שחמקה לי מבין האצבעות והתנוונה כשלא שמתי לב , מראה ניצנים חדשים , ואני לא מתכוונת לתת לה לברוח . 
וכבר התחלתי לעשות סידורים שהחל מיום ראשון יהיו החיים שלי . 
וכבר חותרת לכיוון מערכת שעות שתהיה הרבה לחץ וכאב ראש . 
ולמרות הבלבול שעדיין עוטף אותי , כבר מתחילה לחזור לשיגרה . 
וגם נזכרת עד כמה אני אוהבת לרקוד , וכמה דברים יש בארץ הזאת שהתגעגעתי אליהם כל - כך . 
ומוכרחה להודות שמעט מאוד לקחתי איתי מהארץ , מעט מאוד רגשות או תהיות . 
ובכל זאת כיף לחזור . 
ובסוף כבר השתגעתי מגעגועים לכל מיני דברים שכלל לא ידעתי שאני אוהבת . 
ורק משום שאינני רוצה שהפוסט הזה יהיה כולו עדכון שוטף אז אסיים בקצת פרוזה בגרוש , למרות שהקטע רחוק מאוד משלמות . 
רק מבקשת שתזכרו שהוא נכתב ממקום שבו הכל כמו מרחף בחלל , וישראל היא רק נקודה קטנה על המפה . 
ומבקשת שתהיו עדינים ותחכו בסבלנות עד שאצליח להוציא מעצמי משהו מעט מתוחכם יותר מתיאורים אוויליים , שכוללים בכל שתי שניות את המילה " גן עדן " . 
היא פקחה את עיניה ולרגע לא הבינה היכן היא נמצאת . 
לאחר שניות ספורות נזכרה . 
היא הדפה את השמיכה המעופשת מעליה וחיפשה בין הבגדים הזרוקים על הריצפה את הג'ינס שלה . 
במהירות נדחפה לתוכו בעזרת כמה קפיצות ומשיכות , וכשעלה לבסוף , רכסה אותו . 
הביטה סביבה בקדחתנות עד שעיניה נעצרו על החלון הקטן . 
רק אז , כשנוף הים נשקף בעיניה מעבר לגגות הבתים המטים לנפול , הבינה מה בעצם היא עושה פה . 
מיהרה לצאת מהחדר ונעלה את הדלת בשלושה סיבובים של המפתח . 
והיא , ראשה צלול היה , אך מחשבותיה מוזורת . 
ובידיעה שלעולם לא תחזור , פרחה לה . 
