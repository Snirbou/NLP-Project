I did broke up with her ! 
she just took it raely realy well ( צ'אנדלר מסביר את עצמו . 
צ'אנדלר הוא החבר החביב עלי , אולי בגלל שאני מזדהה אתו כל כך . 
למעשה , צ'אנדלר הוא אני . 
נראה לי ) נמאס לי במידה דיי רבה מהבלוג . 
לא מוצאת בו עיניין . 
לא בו , ולא באחרים שתמיד אהבתי . 
הדבר היחידי שמרומם את רוחי הוא פרויקט החתול של ארז ( אין לי כוח לשים קישור , כולם יודעים איפה זה ) . 
היה לי יום מטורף , קלינט ואני מפורקים מעייפות . 
הלכנו לנוח בתשע בערב , בתקווה להתעורר אחרי שעתיים ואולי לעשות משהו . 
התעוררתי לפני שעה . 
הוא עדיין ישן . 
יש לי בעיה . 
בעצם , יש לי בעיה כפולה : יש לי בעיה ואין לי עם מי לדבר עליה . 
כן , זו יכולה להיות בעיה . 
( מתלבטת אם להמשיך ולכתוב . 
מה זה משנה , בעצם ? 
אין לי כוח להתחיל להסביר . 
מצד שני , אולי זה יסדר לי את המחשבות בראש . 
טוב נו , היר ווי גו ) חיי האהבה שלי על הפרצוף . 
בקרוב אני וקלינט נהיה נשואים שנה ואני יכולה בוודאות לומר שזו היתה אחת השנים המחורבנות ביותר בחיי הבוגרים . 
התפטרתי בטיפשותי מעבודה שלא אהבתי , חייתי באבטלה כמה חודשים טובים , נדדתי בין עבודות עד שמצאתי את מקומי ( וגם זה זמני . 
חצי משרה זה לא מספיק ) , בזמן הזה אכלנו את כל החסכונות שלנו ושקענו בבוץ כלכלי שחייב אותנו לנהוג במדיניות " בונקר " - עוצר יציאות , עוצר בילויים , עד שמתאזנים . 
זה נמשך כבר הרבה זמן , יותר משאני יכולה לזכור . 
המצב הזה השפיע על שנינו דיי קשה . 
שנינו ממורמרים , כבר מזמן הבנו שלשבת בבית ולעשן זה לא בילוי אלא בריחה , ואנחנו בורחים לעיתים דיי קרובות . 
רוב הזמן אנחנו במצב של בעסה קיומית שכזו , שכירסמה ללא היכר באהבה שלנו . 
אני לא יודעת מה לעשות . 
לא חושבת שאני נמשכת אליו יותר . 
בהתחלה חשבתי שהירידה בכמות הסקס היא תוצאה של השביזות הקיומית , שנינו עייפים ומוכים מהחיים ולא ממש נשאר כוח . 
אחרי הרבה זמן אני מתחילה לחשוב שפשוט נמאס לי ועבר לי . 
הוא אוהב אותי , יעשה הכל בשבילי , נאמן , מקסים ונשמה טובה . 
הוא גם נראה מצויין , אבל אני כרגע לא רואה את זה . 
מסך עומד לי מול העיניים , וכל מה שאני יכולה לעשות זה לכעוס על החיים שהביאו אותנו למצב הזה , לכעוס על עצמי ולהתמלא אשמה עצומה על שאני כבר לא רוצה להיות בקרבתו , לכעוס עליו על שהוא לא מרגיש כמוני . 
טיפשי , לא ? 
הוא שאנן , אומר שזה הכל בגלל סיבות חיצוניות , אבל לא מנסה לעשות שום דבר בנדון . 
דיברנו הרבה פעמים , סיכמנו שאנחנו צריכים למצוא פעילויות שאפשר לעשות יחד , בלי להוציא הרבה כסף , כדי לתחזק את האהבה , אבל בינתיים הכל דיבורים . 
הוא אף פעם לא יוזם כלום , לא מציע . 
כבר מזמן אני יודעת , עוד לפני שהתחתנו , שהוא לא טיפוס יוזם . 
מעדיף לבחור את הדרך הקלה , לשבת בבית ולעשן , לקחת סרט בדויד , לרבוץ ולהתחבק . 
זה לא מספיק . 
אני תמיד מעלה הצעות , שלפעמים נפסלות בגלל מדיניות הבונקר ולפעמים פשוט מתאדות . 
אולי אף אחד מאיתנו לא ממש מתאמץ ? 
ויש עוד . 
הוא מזניח את עצמו . 
דברים בסיסיים - ללכת לרופא שיניים , לטפל בדברים הקטנים . 
זה לא אמור להפריע לי , נכון ? 
בטוב וברע . 
אבל זה כן מפריע . 
אני מעירה לפעמים , בעדינות , והוא מבטיח ( למי ? 
) שיעשה את זה , אבל זה לא קורה . 
ובינתיים לא כיף להתנשק בגלל הריח . 
אני כועסת עליו שהוא לא עושה את המאמץ הקטן הזה , אפילו . 
לא נעים לדבר על זה , אבל זו האמת . 
הפסקתי להאשים את עצמי . 
או שלא ? 
אני לא יכולה לקחת אחריות מלאה על הידרדרות של מערכת יחסים בין שני אנשים . 
איט טייקס טו , כמו שאומרים , ואני לא עשיתי שום דבר רע , לא בגדתי , לא שיקרתי , פשוט משהו בי מסרב להתקרב אליו . 
לא יכול להיות שזה באשמתי המלאה ! 
פשוט לא יכול להיות ! 
אני רוצה ללכת לייעוץ , אבל מפחדת שכבר אין מה להציל . 
אולי אני לא רוצה להציל . 
הייתי רוצה להעמיד בפניו אולטימטום , לאיים עליו באיזו שהיא צורה , כי כבר אי אפשר , אני לא יכולה לעמוד מהצד ולראות איך הכל מתפורר . 
מה עוד אפשר לעשות ? 
הוא אומר שהוא לא לוקח אותי כמובן מאליו , אבל חוסר המוטיבציה הזו לקום ולעשות מעשה , ההתנהלות הזו מיום ליום בלי לקחת אחריות ובלי לנסות לשנות , מה היא אם לא ראיית המצב כמובן מאליו ? 
אין סיכון ממשי . 
אני תמיד אהיה פה . 
לא צריך להתאמץ . 
והחברות , הן בשלהן . 
אחת נשואה דיי באושר , מעדיפה לטאטא בעיות אם הן צצות ולא להתמודד . 
השנייה מטופלת בתינוק שהוא כל עולמה , ואף פעם אי אפשר להשיג אותה . 
השלישית תמיד מקשיבה , אבל רק התחתנה ועומדת לצאת לירח דבש . 
למה להעיק . 
הרביעית גם יודעת להקשיב ולתת עצות טובות , אבל היא גם מטופלת בתינוק ואנחנו לא נפגשות לעיתים קרובות , ובכלל , אני לא מרגישה נוח לפוצץ לאנשים את הבועה המושלמת שהם חיים בה ולצעוק - תעזרו לי , אני לא יודעת מה לעשות . 
סושי , היחידה שיכולה לתמוך , לתת כתף , להבין , להקשיב עד אין קץ - היא בחו"ל . 
ואני נקרעת מגעגועים וצריכה אותה כאן לידי . 
אז זהו . 
אף אחד לא יכול לעזור לי . 
ככה זה . 
רצוי לא לקרוא " הארי פוטר " תחת השפעת סמים , או שתשוטטי בהוגוורטס ותילחמי ביצורים מוזרים כל הלילה . 
את בעלי שיחיה , קלינט , הכרתי לפני שנים רבות בהיי - סקול . 
זה לא שהיינו חברים אז . 
מה פתאום ! 
מתוקף היותו פעוט ממני בשנתיים תמימות לא חשתי בקיומו , עד שהחליט בכיתה י' לפתח גובה ושרירים ואני נכנסתי לעסקי שוד העריסות . 
מן הראוי לציין כי מדובר בבית ספר אזורי , קטן ונידח המאכלס מקבץ של מושבניקים אבודים והוזים . 
כולם מכירים את כולם , ואני וחברותיי החלטנו לתצפת על הפעוטות המתפתחים יפה בזמן שהיו נחנקים בריצת אלפיים או משחקים את המשחק הזה , עם הכדור והסל . 
בדיעבד נודע לי שגם אני הייתי לשם דבר בפיהם של אותן פעוטות , אבל אז לא נהניתי מעובדה זו כיוון שהייתי טינאייג'רית מתוסבכת להפליא . 
עברו ימים ושנים , כל אחד מאיתנו עשה את הסיבוב שלו סביב השמש . 
אני פרחתי אחרי הצבא אל העיר הגדולה , הוא פרח לקרבי ואחר כך לאיזה קיבוץ נידח בתור במב"ח ( חרוז חרוז , אבל כל קיבוצניק יודע במה מדובר ) . 
מידי פעם הייתי מזהה אותו בפאב של האזור וזוממת באזני המבאסת מה ואיך אני רוצה לעשות לו . 
לפני ארבע שנים נפגשנו שם , כשפילסנו דרך אל ידיד משותף . 
יצא מזה חפוז דיי מזעזע , שיצא משליטה והפך למערכת יחסים . 
אחרי כמה חודשים בהם הבחור כיתת את רגליו הלוך ושוב לתל אביב וחזרה , טס לחו"ל וחזר בגלל הגעגועים , עברנו לגור יחד . 
ואז חוויתי את הגילוי המרעיש . 
קלינט נוהג לדבר מתוך שינה . 
הוא משוחח ברוב רגש עם עצמו ועם העולם , ופעמים רבות מחווה בידיו תנועות רבות משמעות ( שכן כל המכיר את קלינט יודע שאם יקשרו את ידיו ייהפך אילם ) ואפילו מסוכנות ( יען כי מוטת כנפיו של קלינט רחבה מן הממוצע ) . 
בצבא קיבל קלינט את הכינוי " הקברן " . 
הסיבה לכינוי המפוקפק היתה נטייתו להזדקף משכיבה לישיבה בכל פעם שמישהו נכנס לאוהל ולדרוש במפגיע : " אני שומר עכשיו ? 
! 
" החברים שלו היו נחמדים מספיק כדי שלא לטחון אותו בשמירות , כמו שאני בוודאי הייתי עושה , בתמורה לחוויה המתקנת הזו . 
מהרגע שחלקנו את אותה המיטה הפכה הסטייה הזו לחלק בלתי נפרד מחיי ומשנתי , שהיא כבדה כמו שינה של ירבוע על אקסטות . 
בהתחלה זה היה מצחיק ומקור לא אכזב של סיפורים מפיגי שעמום מסביב לשולחן יומשישי . 
אחר כך זה התחיל לעצבן , במיוחד לפני משמרת בוקר מוקדמת , יום לימודים ארוך או מבחן ובסוף , איך קורה , התרגלתי . 
אני יודעת שהוא דיבר בלילה , אבל לא זוכרת מה הוא אמר . 
אני מתעוררת אבל חוזרת אוטומטית לישון . 
טיפוס סתגלן . 
אבל עדיין לפעמים יוצא איזה סיפור מצחיק . 
באחד הימים הלך קלינט לישון לפני , וכשהגעתי למיטה ראיתי שבמקום בו גופי הענוג אמור להיות מונח ניצבת ערימת כביסה . 
גחנתי לאסוף את הערימה כשקלינט הזדקף במיטה ואמר ברגש : " לא ! 
אי אפשר ! 
צריך להפריד ! 
" " מה להפריד ? 
" " בין חיות לבני אדם ! 
! 
" לילה אחר התעוררתי כשאני רואה את הקלינט יושב במיטה , מתבונן דרך החלון החוצה ומצחקק . 
הוא לא זוכר כלום , ובדרך כלל נקרע מצחוק כשאני מספרת לו . 
לאחרונה , כאמור , הפסקתי לשמוע אותו , או לפחות לזכור מה הוא עושה , אבל אחרי ימי עבודה סוערים במיוחד הוא קצת מקשה עלי . 
הייתי שמחה לדעת איך אפשר שלא לצאת מהכלים כשהאיש השוכן במיטתך מדבר אלייך דברים סתומים ברגש רב באמצע הלילה , ולסיום לוחץ לך על האף . 
ולמה פוסט " הלוחש " דווקא עכשיו ? 
לפני כמה ימים חזר קלינט מוקדם מהעבודה והחליט לנצל את הזמן לשנת יופי . 
אני הייתי בעיצומו של זמן איכות בחדר החשוב עם עיתון " רייטינג " כששמעתי צעקות רמות . 
קפאתי . 
פורץ ? 
לקח לי כמה דקות להבין שהבחור פשוט צועק לעצמו מתוך שינה . 
פלא שיש לי מיגרנות ? 
