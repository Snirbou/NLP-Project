אני חושבת שאולי הגיע הזמן לחזור לעבודה . 
זאת שבאה עם משכורת ולו"ז הדוק וצפוף , ואז אני חושבת שוב , וזה עובר לי ... 
.. 
. 
בשלב מסויים הרגשתי שאני כמו רצה ומסתובבת אחרי זנבי . 
מין חוסר שקט כזה שבא לאחר חופשה ארוכה . 
בפעם האחרונה שזה קרה לי היה אחרי שחזרתי מלונדון ואז לקח לי כמעט שבוע שלם לחזור לעצמי . 
הפעם , אולי בגלל שהחופשה היתה קצרה יותר ( יחסית ) אני מקווה שזה יקח יום , מקסימום יומיים , כי אוטוטו אני צריכה להכנס ל mood נוסף של נסיעה והפעם לכיון ארצות הים , AKA חו"ל . 
כן , כן , אני יודעת . 
החיים קשים , אין ספק , אבל אם להודות על האמת , אני לא זוכרת אי פעם בחיי תקופת נסיעות כל כך צפופה ויכול להיות , כמו דברים אחרים שקורים כאשר הם קורים , שהכול הוא בעצם עניין של עיתוי ... 
.. 
. 
אז בין עיתוי זה לעיתוי אחר אומר שהיה כיף . 
פשוט . 
כיף . 
( גמאמא חושבת שיש לי כישורי משחק מיוחדים במינם ואני הרי תמימה וגלויה כמו כף ידי הפרושה ) . 
ונכון שחתולי אילת ( או לפחות חתלתול ג'ניג'י שחרחר ) עוד יתגעגעו אלי אבל אני אתגעגע לעצלות השלווה , לחמימות שבאוויר היבש , להתנהלות העצלה , לארוחות הבוקר המלכותיות שהכנו כל בוקר , לטיולי אחר הצהריים בטיילת , לקניות , לשקוע בתוך קריאה עמוקה בבריכה או במרפסת החדר , לערבי הטאקי והבריזר על המרפסת , לפטפוטים על דא ועל הא ולצחוקים על שום דבר , לראות איך זה להיות עם בת נעורים בת 14 ( חוויה מעניית , מרתקת ושונה לחלוטין מבן נעורים בן ) , 14 והכי הכי , להיות עם חברה טובה ולחזור כשאנחנו עדיין חברות טובות .. 
. 
ובנתיים , עד לפעם הבאה שאפרוש כנפיים אעלה על סוסון הים ואפליג איתו אל השקיעה ... ורוח גדולה באה סוחפת איתה את החול שעל שפת הים ומורידה את צמרות הדקלים עד לקרקע כמעט . 
אובך יורד עלינו , על כולנו ואין לדעת אם ומתי הוא יעבור אותנו ואיך נראה לאחר מכן . 
האובך באילת , אמיתי ומוחשי הוא וממלא אבק בכל תא בגוף ובגלל זה , גמאמא , נועה ואני יושבות בקניון וכותבות בישרא ( את הקניות כבר עשינו , הסירו דאגה מליבכם ) , האובך של כולנו , היא אותה עננה שקיימת כבר יותר מחצי שנה ושלשום החלה לנשוב בעוז ( ווינוגרד , אם למישהו לא ברור ) . 
וכן , אנחנו בחופש וכן , אנחנו נהנות עד מאוד ומשתדלות להשאר בבועה שבתוכה ישנה רק השאלה מה אוכלים ומה עושים עכשיו ואחר כך , אבל אי אפשר היה להתעלם לגמרי מרוחות הסערה שבאות מצפון . 
ואחרי שכל זה נכתב ונאמר , אפשר להמשיך להיות בבועה . 
עד מוצ"ש לפחות . 
להת' מאילת חברים יקרים , גמאמא ופמה הנופשות . 
