תם ולא נישלם ... מסרתי את דוגמית הכלבה שלי לצער בעלי חיים ( למה ... בפוסט קודם ) עכשיו הבית כל כך נעים חזותית ונקיונית . 
פתאום אני מרגישה שהבית מרווח יותר . 
נעים יותר . 
כיף לגור בו . 
נקיון קטן והכל הפלא ופלא נשאר נקי . 
למרות התענוג האמיתי הזה ... אני לא מפסיקה להרהר על הכלבה הקטנה ועל גורלה ב " צער בעלי חיים " בבאר שבע . 
היום נסענו ליום כיף ... 
.. 
. 
לבקר חברות . 
לשבת לארוחה קלה במסעדה ... ישבנו ב " ארומה " . 
הכל היה כיפי וכמעט נהדר ... 
.. 
. 
ואז לא יכולתי לעמוד בפיתוי ובקשתי מכולם לקפוץ ל " צער בעלי חיים " לבקר את דוגמית ... הכלבה הקטנה שלנו . 
הציעו שלא כדאי . 
כי יהיה לי קשה ... אבל התעקשתי ונסענו לשם . 
מתברר שבאנו ממש ברגע הסגירה . 
ביקשתי לראות לדקות ספורות איפה הכלבה שלי ... הצביעו לי על המקום ורצתי לכוון הכלובים . 
חלפתי במהירות על שורה של כלובים מלאים בכלבים מהסוג הקטן . 
. נדהמתי שיש כל כך הרבה כלבלבים יפיפיים וקטנים בשפע שם . 
והופ ראיתי אותה ... עדיין עם הקולר האדום על צווארה . 
היא הייתה מחוקה ! 
! 
! 
מבט ריק בעיניים ... אבודה בין הכלבים המצטופפים וזועקים את נוכחותם שם . 
קראתי לה בתדהמה : דוגמית ... דוגמית ... היא קלטה אותי והתחילה לנבוח ... לרעוד להשתולל ובו זמנית לנסות להפטר מכלב שניסה לאנוס אותה תוך כדי . 
תוך שהיא מניסה אותו היא נצמדת לסורגים בהיסטריה טוטלית . 
זיהתה אותי לגמרי ... 
.. 
. 
ראיתי בשניות כלבה אבודה שמצאה את בעליה לשניה ומנסה לזעוק על מר גורלה ... געגועיה ... וחרדת קיום בלתי אפשרית . 
נאלצתי ללכת משם ... גם אם לשניה חשבתי שאוכל לבקש לשחחרה .. זה היה בלתי אפשרי כולם כבר היום בנעילת היום .... 
... 
.. 
. 
נסוגותי משם כולי נסערת ובוכה . 
עולים בי בו זמנית הקשיים של תחזוקת הבית יחד עם חדוות הנוכחות שלה ... הקשיים מול האישויות המרתקת שלה . 
וכל זה כלום מול הדילמה המוסרית איך אדם מוסר יצור קרוב לגורל של נטישה ... מקום שהיא לא מכירה .... מעולם לא גדלה בין כלבים ... חוץ מפגישה אקראית בשכונה . 
רואים שהיא סובלת קשה ... יתכן שירדימו אותה לנצח אם לא ימצא לה בית . 
למעשה ראיתי שם עשרות כלבים וכלבת אדם קטנה חסרת ישע בחרדה ודיכאון . 
אני לא משתפת את הבת שלוש עשרה בכל הדילמות שעוברות עלי . 
אני מספרת הכל לבעלי . 
שמזדהה לחלוטין עם הצער , הדילמות ... 
.. 
. 
אבל מסוגל להגיד ... נתת אין מה לעשות ... 
.. 
. 
וכנראה באמת אנחנו לא בנויים לגדל אדם - כלב בבית קומות ... אם הייתה דירת קרקע זה סיפור אחר . 
אני פתאום מרגישה כאילו הפקרתי משהו ששואה עומדת להתרחש בחייו ... 
.. 
. 
רוצה להושיע ולא רוצה לשקוע . 
רוצה להציל ולא רוצה לטבוע . 
עושה הקבלות אנושיות לחלוטין . 
שואלת את עצמי למה אלוהים ברא אותם בצורת כלב ... אולי זה סוג של ענישה גילגולית ... ובעצם אין שם בצער בעלי חיים דוגמית אחת ... כל אחד מהם הוא דוגמית . 
כמו שברור שאני לא יכולה להציל מאה שישים כלבים מגורלם ... אז עוד אחת ... אבל כל הישות שלי לא יכולה להתמודד עם הסיטואציה . 
עולות השאלות : איזה שינוי אישיותי היא עברה בשבוע הזה בעיקבות המסירה ... 
.. 
. 
צער בעלי כלבים .... אני מרגישה בכל רמ"ח אברי ולא יודעת מה לעשות . 
