בו ברגע אינך יכולה לראותה באורות הרומנטיים שאופפים את אותן דמויות מופלאות העוברות בחיינו ומותירות שובל של אור נגוהות לאחר הסתלקותן . 
בהווה החמקמק ישנה רק תחושה שלעולם אין לדעת אם עמומה היא או חדה . 
תחושה של אהבה שעוקצת ושורטת , שמדגדגת ושורפת - אהבה שהופכת לשנאה שהופכת לאהבה - כל כך חזקה אותה התחושה עד שאינה משאירה שום פתח לקישוט או רומנטיזציה , אין צבעים ואורות , רק פעימה בלתי מתפשרת שמהדהדת בכל תאי הגוף . 
ואז את מסתכלת עליה ומנסה לחשוב איך תראה לך בעוד שנה או שנתיים , אילו צבעים יתווספו לה ובאיזה אור תבחרי להאיר אותה . 
ואת יודעת שזה חסר סיכוי ; שבהווה היא היא - מקור הכוח והחולשה , העליות והמורדות , מה שטוב ומה שרע ברגעים העלומים הללו . 
ורק מודעות קלושה אומרת כי יום יבוא והיא תהיה כתמונה התלויה על קירות הלב , וכל אותם רגשות יהפכו לחומר ויהיו זכרון בצבעים וקווים , שכוחו , כמו כל אמנות טובה , הוא בגישור בין אמיתות העבר לאמיתות ההווה . 
סתם משהו שחרטטתי באחד הערבים , כתוצאה ממחשבה קטנה שעברה לי בראש . 
כן , זה לא טוב , אבל זה מצליח לתאר בדיוק את מה שרציתי להגיד לעצמי , או בכלל . 
השבוע עבר במהירות מטורפת . 
נדמה שכל שבוע עובר מהר יותר מקודמו , וזה בלי שום קשר לתכנים או למידת ההנאה שלי מהשבועות , אין לי מושג ממה זה נובע . 
היה לי שבוע לא קל . 
היו לי מצבי רוח של אישה בהריון , בכיתי כל יום לפחות פעם אחת , הייתי מטומטמת ומעצבנת ... 
.. 
. 
הייתי ממש איומה ונוראה . 
המצב הנפשי שלי לא טוב . 
אני לא בדיכאון או משהו , אבל לא טוב לי עם עצמי או עם החיים שלי ואני מרגישה שאני ממש צריכה לעשות עם זה משהו , אני פשוט לא יודעת מה , וגם אין טעם להכנס לזה עכשיו . 
תודה לאל , הגלגלים מתחילים לזוז והדרך מתחילה להתקצר . 
טלפון ועוד אחד ועוד אחד . 
אפשר לנשום , הכל מסודר . 
אז אני יושבת בחוסר מעש וגם קצת בחוסר מנוחה . 
המצברוח שלי טוב אבל המודעות לכך שיכול בקלות מאוד להיות רע מעכירה קצת את המצב . 
והיא יושבת לידי , מוזיקה מוזרמת ישירות דרך האוזניות ומבט מופנה כלפי חוץ . 
כל כך פשוט לשים את היד שלי על שלה , כל כך טבעי ... 
.. 
. 
ובכל זאת אני לא עושה את זה . 
עוברות כמה דקות והיא מפנה אלי את המבט , מחייכת ולוקחת את היד שלי . 
הרי כל יום אני מקבלת ממנה חיוכים ומבטים , כל יום יש חיבוק אחד לפחות , ובכל זאת הרגע הזה , הקטן , הפך לי משהו בבטן . 
אולי זו המחשבה על זה שעוד מעט נרד מהאוטובוס וכל אחת תלך לדרכה שגרמה לי לחכות לרגע קטן ומשמעותי שכזה . 
לילה ואני מחכה במיטה שלה , אומרת בשקט , כמעט בביישנות שאני צריכה את הזמן איכות שלנו . 
היא מסכימה ומנסה להתארגן מהר יותר . 
בסופו של דבר היא עולה ונשכבת לידי . 
עושה עוד טלפון ואז פנויה לגמרי . 
הראש שלה טמון בחלקו בכרית והשאר מציץ החוצה . 
אני מלטפת לה את הראש והפנים ומשחקת לה בשיער בעדינות ... 
.. 
. 
מדי פעם כמו חתלתולה ג'ינג'ית קטנה היא מזיזה את הראש ומפנה חלק אחר מהפנים אליי . 
כשנגמר הזמן ואני צריכה ללכת לחדר שלי היא כבר כמעט ישנה , אני נותנת לה נשיקה על המצח , אומרת לילה טוב בשקט ורואה איך היא מתכרבלת בתוך עצמה בעודי יורדת מהמיטה . 
ולחזית אחרת : דנה עדיין מהממת , דנה עדיין מקסימה ואני עדיין אוהבת אותה , אבל ככל הנראה , אני כבר לא מאוהבת בה . 
בהתחלה אפילו הייתי צריכה לשאול את עצמי אם אני עדיין נמשכת אליה . 
כמובן שהתשובה היא כן , אבל עצם זה שזה הפך לשאלה ולא לעובדה בלתי מעורערת בעליל , ועצם זה שלא היו לי פרפרים בבטן , ועצם זה שנדמה לי שאני כבר לא חושבת שהיא הדבר הכי יפה עלי אדמות ... 
.. 
. 
כל זה מצביע על זה שמשהו משתנה . 
זה מצוין . 
ואני ... 
.. 
. 
כתבתי השבוע כל כך הרבה . 
לעצמי - על דפים לבנים עם עט שחור , כמו פעם . 
כבר חודשים שלא כתבתי ככה ... 
.. 
. 
זה ממש עוזר לי לעבור את הימים האלו . 
המחברת נמצאת בתיק ובכל זמן חופשי אני יכולה לשלוף אותה ולשפוך את מה שיושב לי על הלב . 
כל העניין הזה גורם לבלוג להראות קצת מיותר . 
כל כך הרבה נכתב במהלך השבוע , והעובדה שזה רק בשבילי מספיקה פתאום , אני לא צריכה שכל העולם ייראה , רק מדי פעם יש את הצורך שמישהו יידע - וגם אז יש פתרונות . 
ובכל זאת באתי לפה , מתוך הרגל , כנראה , ומתוך תחושה שיש צורך לסכם את השבוע ולעדכן את המקום הזה , כדי שלא יהיה תקוע על מחשבות ורגשות מהשבוע שעבר . 
אני במצב יותר טוב . 
רקדתי היום והיה לי שיעור טוב , היה שיעור מצוין אפילו ( גם אם לא היה הכי טוב מבחינה טכנית ) . 
היום זרם בכלל יותר טוב והרגשתי שאני מקבלת את הספייס שלי , למרות שעד 7 בערך לא ראיתי בכלל את הבית שלי . 
כל השבוע הייתי באוברלואד רגשי מטורף , היה לי בכי חסר אונים לצד צחוק מתגלגל ורגעים קטנים של אושר ורגיעה . 
הכל ביחד בלי יכולת באמת להשאר באותו מצד למשך זמן כי הכל זז . 
ואז מגיע הסופשבוע ומתחיל הג'אגלינג בין העולמות . 
מהצבא לבית לסטודיו , לאיטנרנט וכל מני אנשים . 
כן , זה מבלבל , אבל נראה לי שהחלטתי פשוט לא להתבלבל מזה , כי אין מה לעשות , ככה זה יהיה למשך 4 שבועות , לפחות ברמה הזו ... 
.. 
. 
הברירה הטובה ביותר היא להכנס לכל עולם ולהנות בו , למצות את כל הטוב שיש לו להציע ולעזוב את השאר ... 
.. 
. 
החיים מתנהלים בלי שנסדר כל פרט ופרט . 
וחוץ מזה שלאחרונה גיליתי שבשלב הזה של החיים אני הרבה יותר טובה בלחיות את החיים צעד אחרי צעד מאשר בהסתכלות כוללת על תמונות גדולות למינהן . 
הן שם , אבל לא צריך להסתכל על הכל כל הזמן . 
אפשר להסתכל על כל פרט בנפרד . 
אני מקווה שזה יעבור מהר שאני לא ארגיש חנוקה שאני לא אהיה חולה ולא אבכה יותר מדי . 
אני מקווה שאני לא ארגיש בכל שניה את החופש שאין לי ושיהיה שם מספיק טוב ומעניין כדי שאהיה מסוגלת לחיות כל רגע בפני עצמו . 
ואני הכי מקווה שבסוף השבוע הבא אני לא אחזור הביתה עם מחשבות קיצוניות , על הרבה מאוד כדורים , או משהו כזה . 
