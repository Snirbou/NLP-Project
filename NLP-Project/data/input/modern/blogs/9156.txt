את ההשלכה של הגוף שלי אני מוצא בגוף שלך , את הגזירה על מות החושים אני מוצא ביכולת שלך להריח מחשבות . 
את ההשלכה של הגוף שלי אני מוצא בגוף שלך , את הגזירה על מות החושים אני מוצא ביכולת שלך לטעום ריחות . 
את ההשלכה של הגוף שלי אני מוצא בגוף שלך , את הגזירה על מות החושים אני מוצא ביכולת שלך לשמוע טעמים . 
את ההשלכה של הגוף שלך אני מוצא בגוף שלי , את הגזירה על מות החושים אני מוצא בעיוורון שלי . 
זה היה בכיתה ו' או ה' כשאיתי ניסן הפיץ את הבשורה . 
אני יודע שזה לא היה בכיתה ז' או ח' כי אז הגיעו לביצפר ילדים מהמושבים סביב ירושלים עמינדב וכיסלון והסתובבתי עם ג'רי בר - כוכבא ודודו בן - לולו , ולא עם איתי ניסן ואריה שחורי . 
אני לא לגמרי בטוח למה הפסקתי להסתובב עם החברים האשכנזים שלי שליוו אותי מהגן . 
אולי בגלל שהם היו מסורקים מידי , אולי בגלל שלאבות שלהם היו מקצועות מכובדים , אולי בגלל שהרגשתי שהם לא חבר ' ה שאתה יכול ללכת איתם מכות סתם בגלל שמתחשק לך ואם היית עושה זאת זה לא היו כמו שהייתי מביא תיקול אכז'רי לדודו בן - לולו במשחק כדורגל ולאחר שהוא מתאושש מהריסוק וקם מהאספלט בעיניים שלו אני רואה שאם הייתי פחות חז'ק הוא היה דופק בי מכות עד אור הבוקר אבל בגלל שהוא לא חז'ק ממני כל מה שהוא יכול לעשות זה להביט בי במבט הזה , כשאני באמת לא מבין מה כבר עשיתי - כל מהלך לגיטימי כדי למנוע שער מהיריב . 
מה שעשה את דאגלאס אדאמס קדוש הוא לא העלילה המופרכת מיסודה או ההומור שלעיתים הוא חסר - חן בסירבולו ולעיתים הוא מצחיק עד דמעות בתחכומו , אלא הטון המיוחד הזה שלו , שמשך אותי לקרוא משפט אחרי משפט , כדי לגמוע עוד ועוד מהמשפטים המנוסחים באופן כה משובב .. 
. 
אז אמש ראיתי את הסרט . 
הסרט פנטסטי . 
הוא פנטסטי בגלל שהוא לא קשור לכלום ממה שקורה בהוליווד , או בקולנוע אירופאי או בקולנוע , או באמנות . 
או בכלל . 
ממש כמו הספר , הוא לא קשור לכלום . 
וגם בגלל שהוא מכיל את המינון המדוייק של סיטואציות אבסורדיות , הומור פילוסופי ודמויות איזוטריות שמכיל הספר . 
וזה בכלל לא פשוט לעשות דבר כזה , מכמה סיבות . 
קודם כל , בשונה מסדרת ספרי ילדות אחרת שקראתי - ההוביט , לא מספיק להראות את הספר . 
העלילה כשלעצמה היא לא מספיקה . 
הספר מכיל הרבה יותר מהעלילה . 
הקריינות של סטיבן פריי וקטעי האנימציה משלימים את התחושה של הקריאה בספר . 
נוסף לכך , כשקוראים בספר זה לא משנה אם הדמות באה מ - ווגון או ביטלג'וס , אנחנו נוטים להתייחס כאליה כאנושות . 
בסרט , כשאתה רואה יצור שלא מזכיר בכלום בני - אדם , זה בכלל לא פשוט להקנות לו אנושיות ועוד אנושיות בריטית . 
באמצעות אינטונציה מדהימה וקולות נכונים , מרווין הרובוט בעל סטריאוטיפ האישיות הדיפרסיבית , כשבמקום ראש יש לו מין כדור לבן גדול נטול כל תווים , הוא לא רק הדמות הכי אנושית בסרט , הוא דמות נוגעת ללב , ואפשר לראות בו מועמד אפשרי לאוסקר , בהחלט . 
שלא לדבר על התנועות הגופניות של היצורים מווגון , שמצליחות להקנות להם אנושיות מוכרת חרף צורתם המבחילה . 
יוצרי הסרט נטלו על עצמם משימה קשה ביותר .. 
. 
ועמדו בה פחות או יותר . 
מה שיכול להפריע זה הדברים הבאים : שמעתי מעט מאוד צחוקים מהקהל , אפילו בבדיחות המוצלחות . 
העניין הוא שאין פה גגים , יש בדיחות מאוד מוצלחות אבל צריך שניה וחצי כדי להבין אותן . 
הקצב המהיר של הסרט לא מאפשר את הזמן הזה . 
העלילה מאוד מאוד דחוסה . 
היה עדיף שבמקום ליצור תקציר סלקטיבי ביותר של כל הספרים היו מתמקדים באופן מפורט באחד הספרים , או אפילו בחלק מסויים מספר מסויים . 
- ספווילר - ............... טוב , האמת היא שאני לא זוכר את הספר , או הספרים , אבל זה נראה לי מוזר מאוד שאחרי שהם לוקחים את הרובה שנותן למי שיורים בו את הנקודת מבט הם יושבים בביתו של ארתור דנט במקום לללכת לג'ון מלקוביץ ' ולהחז'יר לזאפוד את הראש , הסיבה שהם בכללו נסעו למחשב העל .. 
. 
ז'ה מוז'ר . 
אולי הייתה חסרה סצינה בקולנוע שראיתי , לא'דע. ז'ה מוז'ר . 
המשחק עצמו .. 
. 
הוא לא מדהים . 
השחקן שמשחק את ארתור דנט הוא בסדר . 
יותר מידי בסדר . 
ויותר מידי מחוצ'קן . 
הוא לא צריך להיות משהו מיוחד , נכון . 
הוא צריך להיות בריטי פשוט , שהלך לאיבוד בחלל . 
אבל יש משהו באינטראקציה שלו עם פורד , זאפוד וטריליאן שמעביר תחושה לא ברורה של חוסר - נוחות . 
אני לא יודע אם זה מכוון , אבל זה לא מוסיף לסרט . 
טריליאן היא בסדר , למרות שאם היו לוקחים שחקנית מושכת יותר זה לא היה אסון . 
טווח המניירות של זאפוד די מצומצם . 
פורד פרפקט מקסים בדקות הראשונות של הסרט , אך די נעלם בהמשך . 
