הוא לא באמת צמחוני במובן האידיאולוגי , אבל לא חובב גדול של בשר . 
וזה מה שגרם לו לחוסר מסוים של ברזל ו - ויטמינים בגוף . 
לא משהו גדול , אבל עדיין ... 
.. 
. 
לכן הרופא רשם לו מולטי - ויטמין וכדורי ברזל , אמר שיש לקחת אותם במשך 4 חודשים , ואז שוב לעשות ספירת דם . 
ותקוותי שבבדיקה הבאה רונן ירגיש טוב יותר . 
כי בפעם הקודמת הוא כמעט התעלף לאחר שלקחו לו דם לבדיקה . 
מוזר : כזה ילד חסון - בריון , ופתאום תגובה כזאת . 
אולי זה קרה בגלל שהסתכל על הדם הזורם בתוך המבחנות ונגעל מהמראה . 
ואני מבינה אותו . 
גם אני מסוגלת להתעלף מכזה דבר . 
לכן אני ורפואה - זה כמו שני קווים מקבילים שלא נפגשים אף פעם . 
כנראה שגם רונן לא . 
: ) לבלות בחוץ כשיש גשם - זה בעייתי : רטוב , לא נעים , אנשים מתחבאים איפה שרק אפשר , מסעדות מלאות עד אפס מקום , אין איפה לשבת . 
רחוב אבן גבירול הפך לנהר גועש . 
המים רועשים , ואי - אפשר לשמוע דיבור . 
בגלל זה גם אי - הבנות למיניהן . 
כמו לפרקליט ולי . 
האמת שגם הוא קצת אשם , הפרקליט . 
כשהוא מתוח או נלחץ , הוא מדבר קטוע , בלי לסיים משפט ומצפה שיבינו את כוונתו . 
ועוד מתרגז כשלא מבינים . 
אבל זה לא תמיד אפשרי . 
אמש אכן קרתה אי - הבנה מסוימת בינינו . 
לא רבנו או משהו . 
אנחנו אף פעם לא רבים . 
אבל אי - הסכמות בהחלט קורות . 
גם אתמול פירשתי את דבריו ואת התנהגותו כמעליבים . 
ונעלבתי . 
הפיצה שאכלנו נתקעה לי בגרון , ובמקום לאכול רציתי להקיא . 
וכשחזרנו לביתו , בכוונה ביליתי שעה באמבטיה . 
ואחר כך עוד גלשתי באינטרנט במחשב של הפרקליט . 
רק לאחר " וידוא הריגה " , כשהבחנתי שהוא ישן חזק , נכנסתי גם אני למיטה . 
לקחתי שמיכה נוספת , התכרבלתי בה ונרדמתי . 
ולא היה שום מגע ביני לבין הפרקליט . 
הוא ישן לו בתנוחה עוברית , מכוסה כל - כולו בשמיכתו . 
ואני לחוד . 
באותה מיטה , אבל לחוד . 
כזה דבר עוד לא קרה לנו . 
אמנם בבוקר לא יכולתי לעזוב מבלי לנשק אותו לפחות פעם אחת . 
והוא בתגובה ישר הושיט ידיים לחבק ולמזמז . 
אבל לא יכולתי להתעכב כי מיהרתי לעבודה . 
חבל . 
לפחות הגשם חלף לבינתיים . 
כך שהצלחתי להגיע לירושלים בזמן . 
ואפילו הספקתי לאכול " סנדוויץ ' בריאות " בתחנה המרכזית . 
נראה בכלל שעליי לקחת הפסקה מהג'אנק - פוד ולעבור לארוחות מבושלות . 
כי תחושת הבחילה בגלל הפיצה - זה די מעורר דאגה . 
טוב ... 
.. 
. 
יהיה סבבה . 
הפגישה הבאה עם הפרקליט כבר תתקיים בצורה נורמלית , אני מקווה . 
