הכל התחיל לפני מספר ימים בשאלה תמימה . 
מסוג השאלות שלא חושבים לפני ששואלים , מהסיבה הפשוטה שהן סתמיות ואתה לא מתאר לעצמך שיהיו להן השלכות כלשהן . 
ובכן , טעות . 
צריך לחשוב לפני כל שאלה ששואלים , והרי הסיבה : אני וגיל צעדנו לנו לכיוון מכוניתו שחנתה בחניה מאחורי הבית שלו , שהיא בעצם מין כיכר מרובעת שאנשים נוהגים לחנות בשוליה . 
בכיכר עצמה צפיתי בערמות חול משונות שלא היו שם בפעם שעברה שהייתי אצל גיל , ואז עשיתי את הטעות הקשה ושאלתי : " מה זה , מה בונים פה ? 
" " מגרש כדורגל " , ענה גיל . 
עד כאן , די משעשע . 
אני מודה . 
תשובה לגיטימית לשאלה קצת טיפשית בדיעבד כי מאיפה לגיל לדעת מה בונים בכיכר הזאת אם אין שלט ואין כלום . 
אדם נורמלי היה מסתפק בתשובה הזו , מחייך ואז אומר : " סתם , אין לי מושג . 
" אך לא גיל ! 
הוא המשיך ואמר : " זה הולך להיות המגרש של הקבוצה שאני מקים . 
" אני עדיין לא ידעתי מה מחכה לי ולכן עניתי בסקרנות מדומה : " באמת ? 
איך יקראו לה ? 
" " הפועל שדרות ירושלים ! 
" הכריז גיל והמשיך : " יש לי בינתיים כבר שני שחקנים , רם ועוד איזה אחד שאת לא מכירה שגר בבניין שלי .. 
. 
אנחנו מגייסים עכשיו עוד שחקנים , אבל זה יקח קצת זמן , קבוצה חדשה בכל זאת . 
אנחנו צריכים עדיין מנג'ר , את רוצה אולי להיות ? 
" " אני יכולה לנסות .. 
. 
" עניתי בהיסח הדעת , אך גיל מיד קטע אותי " לא , בעצם אני יכול להיות המנג'ר .. 
. 
מה יש .. 
. 
אני אהיה גם שחקן וגם מנג'ר . 
אני אהיה קשר התקפי .. 
. 
ותוך כדי אני גם אחלק לשחקנים הוראות .. 
. 
כן , אני יכול להתמודד עם זה .. 
. 
אבל אני יכול לסדר לך עבודה פקידותית אצלנו , כל ההתעסקות עם הניירת , החוזים וכל זה .. 
. 
מה את אומרת ? 
" וכך הוא המשיך לחפור ולחפור כל הנסיעה . 
ככה זה עם גיל . 
הוא נוטה לדבר ברצינות תהומית על דברים מגוחכים לחלוטין וממש לכעוס עלי כשאני מעזה לומר משהו כמו " טוב , זה כבר לא מצחיק " ולהסביר לי שהכל אמת לאמיתה ! 
ומה בכלל לא הגיוני במה שהוא אומר ? 
! 
בכל אופן . 
חשבתי שזה נגמר , כי בשלב מסוים הוא עבר לדבר על נושא אחר . 
למחרת ישבנו בחדרו עם אמיר , אחיו הגדול , ובנו הקטן של אמיר , יואבי . 
יואב היה עסוק בפיזור קשיות לשתיה ברחבי החדר ואמיר היה עסוק בלאסוף אותן ולהחזיר לו . 
לי זה הזכיר משחק דוקים , וציינתי את זה , ואז אמיר הכריז : " סיפרתי לך שבגיל צעיר הייתי אלוף אירופה בדוקים ? 
" ( כמו שאתם רואים , הנטייה לספר סיפורים מגוחכים עוברת בתורשה במשפחת שני ) " כן בטח " , גיחכתי והמשכתי לעשות מה שעשיתי באותו רגע ( בהייה או משהו בסגנון ) . 
" לא , באמת ! 
גיל , תספר לה .. 
. 
בגיל 12 בערך השתתפתי באליפות אירופה .. 
. 
היה שם ילד סיני אחד , ועוד שניים אירופאיים , וניצחתי .. 
. 
" לאחר כמה דקות של חפירה בסגנון התייאשתי ועשיתי את טעות מ ס' 2 : אמרתי לאמיר - " הסיפור הזה לא אמין בשום דרך . 
טוב , יחסית לסיפור של גיל על זה שהוא מקים קבוצת כדורגל בשם " הפועל שדרות ירושלים " .. 
. 
אולי הוא קצת אמין . 
" " סיפור ? 
" השתאה גיל , " אני אומר לך שזה אמיתי ! 
כבר יש לנו 2 שחקנים , רם ו .. 
. 
" " רם ? 
" קטע אותו אמיר , " רם בכלל לא גר ברחוב הזה ! 
אז איך הוא יכול לשחק בקבוצת 'שדרות ירושלים'?" ( שימו לב , הם מתקשרים זה עם זה ! 
כאילו זה נושא אמיתי שאפשר לדון בו ! 
) " נו , הוא יהיה שחקן מבחוץ .. 
. 
אין מה לעשות .. 
. 
" " אתה לא יכול לעשות דבר כזה , קודם כל תבדוק שאין מספיק שחקנים מהרחוב שלך שרוצים להשתתף , ורק אז תכניס את רם , שלא יתפוס מקום של שחקן מקומי .. 
. 
" וכך הם המשיכו לדבר ולדבר בזמן שאני תהיתי מתי העולם השתגע ואיך אף אחד לא אמר לי . 
היום שוב צעדנו לעבר מכוניתו של גיל . 
כשהתקרבנו אליה הוא טפח פתאום על מצחו ואמר : " אני צריך להתחיל לחשוב על חניה ! 
" " אה ? 
" הייתי קצת מבולבלת . 
" איזו חניה ? 
" " חניה לאוהדים כמובן ! 
" הוא המשיך , " האמת שכבר התחלתי לברר על זה .. 
. 
החברה רוצה לבנות פה חניה שתספיק בערך ל 100 אוהדים .. 
. 
אני רוצה לפחות ל 200. . אז הם אומרים לי : מה 200 , זאת קבוצה ליגה ג' , לא יהיו להם אפילו 200 אוהדים שיבואו , אז אמרתי להם שנכון אבל מתישהו היא תעלה ליגה ואז מה יהיה ? 
והם אמרו שמקסימום נרחיב את החניה , אבל אני אמרתי להם שאני רוצה מההתחלה לבנות חניה גדולה יותר .. 
. 
אגב , חשבת כבר על המשרה שהצעתי לך ? 
.. " זה היה סיפור קטן שנועד להמחיש לכם מיהו גיל ועם מה אני צריכה להתמודד 24/7 . 
ואם זה לא מספיק , הוא ניסה אתמול לשכנע את תמר ( בזמן שהיא היתה בתוך היונדאי גטס שלו ) שהוא נוהג על פורשה . 
כזה הוא גיל . 
אי אפשר שלא לאהוב אותו .. 
. 
מי היה מאמין ששבוע הבא כבר אוקטובר . 
לפעמים יש לי תחושה כזאת , כאילו אני דמות בסימס וזה שמשחק בי שם אותי באופן קבוע על " Full speed " . 
הימים שלי פשוט עוברים כל כך מהר , למרות שאני לא עושה שום כלום ! 
ברצינות , אני חושבת שאני מתחילה להרקב פה בבית . 
זה בעיקר בגלל שאין לי עבודה ( פסיכומטרי שבוע הבא ) , אין לי חברים ( לפחות לא כאלה שיכולים לשחק איתי בשעות היום - צבא , עבודה וכאלה דברים ) ואין לי אנשים בבית לדבר איתם ( שוב , עבודה ) . 
בקיצור , כולם אגואיסטים מכדי לשעשע או להעסיק אותי , ולכן אני נשארת בבית כל היום ומשחקת סימס . 
אם לא הייתי צריכה לעשות שעווה מדי פעם לא הייתי יוצאת מהבית בכלל ! 
טוב , חדל קיטורים . 
הנה משהו טוב : התחלתי קצת לנהוג ! 
נכון , זה עדיין בחיתולים , ויש סיכוי שזה ידעך כמו בכל הפעמים הקודמות , אבל בואו נהיה אופטימיים . 
זה עדיין אומר שהרשימה שמופיעה שם > התעדכנה לראשונה מאז 2005 . 
נורא שעשע אותי היום לקרוא את זה : http://news.walla.co.il/?w = / / 1172845 נראה לי שאני אלרגית לסידור גבות . 
עוד משהו ? 
אז שיהיה לכל מי שצם צום קל , ולכל מי שלא - שעמום קל ( אני אמנע הפעם משימוש במילה " כופרים " . 
הו , בעצם השתמשתי בה כבר , אז מה זה משנה . 
כופרים ! 
) גמר חתימה טובה . 
נתראה אחרי 25 שעות הרעבה עצמית . 
