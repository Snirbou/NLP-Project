שאחרי כל רגע שמח , יבוא גל של דכאון . 
אז מה הטעם בלנסות להחזיר את האושר ? 
אתמול הייתי בחתונה של בן דוד שלי . 
בהתחלה היה נחמד , צילמתי כמה תמונות . 
אחר כך זה כבר התחיל לעצבן אותי . 
לא רק כל הגינונים והעמדות הפנים . 
כמה נורא זה לכלוא את חייך בחיים של אחר . 
הרי שהנדרים הסתמיים שנודרים מתחת לחופה , אינם אלא עוד תאווה של הרגע . 
איש אינו יכול לחייב את לבו ואת גופו להשתעבד בפני יישות כלשהי . 
אז עכשיו זו אהבה , אחר כך זו חובה . 
משמע להפקיר את חייך בידי מי שהינך בוטח בו , אך לעולם לא תוכל לאתר את שגעונותיו או לקרוא את רצונותיו הכנים ביותר . 
ביום מן הימים הוא עשוי לעזוב , ואתה כבר תלוי בנוכחותו עד אין קץ , כך שהשיקום תלוי בכמה חזק תהיה כדי להתגבר . 
אני לא נגד אהבה , זה דבר יפה לדעתי , שאפשר להפיק ממנו המון . 
אבל זה פשע עצמי , להיות תלוי בחולשותיו של האחר . 
כשלא מצפים לדבר מאדם , התלות היא מזערית , והפגיעה בהתאם . 
אני עוד בתהליכים להפריד את עצמי מכל תלות שהיא שקשורה באנשים . 
יום יבוא ואהיה חופשיה . 
אתמול בשיחת היכרות וירטואלית עם בן גילי הבנתי יותר שהדכאון יכול להיות תקופה של התבגרות , או דרך חיים . 
בו זמנית דיברתי עם ידיד שמגלם בעיניי את האושר הנצחי והשמחה הבלתי נדלית . 
נמשכתי לשני הכיוונים מבלי להשאר במצב רוח אחיד . 
מדוכאת , אבל שמחה . 
וזה בעצם לא סותר , כי אושר ודכאון הם מושגים כוללים מדי שרק סותרים אחד את השני . 
ואילו עצב ושמחה , הם מצבי רוח רגעיים ומשתנים לעתים תכופות . 
מכאן שמי שהוא מאושר , בהחלט יכול להיות עצוב לפעמים , ומי שהוא מדוכא , יכול לחוות רגעים שמחים . 
אבל כיוון שמדובר בהשקפות שונות , ובשני קטבים ניגודיים - איש מאושר לעולם לא יוכל להבין את מי שמדוכא ( בשבילו זה משתווה לעצב שהוא עצמו חווה ) , ומי שמדוכא לעולם לא יוכל להבין מהו אושר , כל עוד הוא לא חווה אותו . 
בתור מי ששייכת לסוג השני , עוד לא ברור לי במה הייתי רוצה לבחור . 
כשסובלים , אין למה לצפות , אין ממה להתרגש , אין בשביל מה להתאמץ - והתוצאות בהתאם . 
אפשר שלא להתאכזב ולשמור על קור רוח . 
מה גם , שכשהכל הכי רע , שום דבר לא יכול להיות רע יותר . 
אושר ? 
נראה לי כמו משהו בלתי ניתן להשגה . 
גם אם ארצה לרצות אותו - אין זה אומר שאהיה מספיק חזקה כדי להתמודד עם עצמי . 
מי צריך סיבות . 
