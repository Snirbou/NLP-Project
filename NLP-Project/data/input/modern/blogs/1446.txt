אדוני אחד " ( לא אהיה פה שבועיים , אז אני מרשה לעצמי לכתוב פוסט ארוך ) אומרים שדווקא כשאנשים נמצאים במצוקה , רק אז הם מאמינים באלוהים . 
והנה בלילה אחד , אני מוצאת את עצמי מודה לאותו אלוהים , מבלי לזכור מתי הספקתי לפקפק בו . 
תחושת " הטוב " הרבה יותר חזקה ומשונה מתחושת ה " רע " שאליה התרגלתי . 
פתאום לחוש בטוב מעורר אצלי משהו שלא הייתי עירנית אליו . 
ואז קופצת המחויבות להודות למישהו כלשהו - הרי לא ייתכן שהטוב בא מעצמו . 
זה לא קורה . 
ודווקא זה קרה בטירונות . 
בשבוע קשה ומתסכל עד כלות . 
ויש לזה תשובות . 
לא להשבר . 
לא להשבר . 
לא להשבר . 
המון בנות נשברו אצלנו בטירונות . 
כולן בכו . 
כולן היו שבוזות . 
החדרתי לעצמי מאוד חזק מספר דברים : א ' . אם אשבר - אתמוטט . 
ואם אתמוטט - אני עלולה להגיע לקב"ן . 
והקב"ן , זה הדבר האחרון שאני רוצה לראות . 
ב . 
אם אני לא רוצה להתמוטט ( היצור פונה אליי כשרע לי , ומעודד אותי להרגיש ברע ב " עולם " הזה , ומשכנע שאיתו יהיה לי טוב יותר ) , עליי להיות חזקה . 
איך עושים את זה ? 
אז ככה . 
יש לי נקודת זיכוי שאין לרוב הבנות האחרות ; אני כבר סבלתי , ואני רגילה לסבל הזה . 
אם אני מכירה את הסבל הזה מקרוב כל כך , אולי אוכל לנסות להועיל לאחרות בהתמודדות שלהן איתו . 
כך יצא שבמקום להשבר בעצמי , הפכתי למי שתומכת ומעודדת את האחרות . 
התמיכה שלי בהן גרמה לי סיפוק במקום מסוים . 
זה נתן לי להרגיש טוב יותר . 
אבל קשה גם לי . 
פיזית , הרבה פחות ממה שחשבתי ( כי אני כבר מאוד רגילה ) , ונפשית - זה מצריך הרבה כוחות . 
פתאום אין כח לדבר , או לעמוד . 
ופתאום משתלטת איזה סחרחורת , והכאבים באזור החזה הופכים חדים וחונקים ממש . 
ותוך כדי זה , מי בכלל יכול למצוא משהו בתיק ענק ומבולגן תוך 30 שניות . 
אז זהו . 
אני לא חייבת . 
אני יכולה לבחור בזה , או בלהשבר . 
אבל אסור לי לבחור בקב"ן בשום פנים ואופן . 
ואם כבר בחרתי בדבר השני - אני חייבת לקבל את זה כבחירה , ולתת הכל בשביל זה . 
כל הזמן אני מחפשת את הדברים הקטנים להתנחם בהם . 
במשך כל השבוע הזה חשבתי על הבית . 
השבוע הזה עבר בשלום תוך כדי חשיבה על הבית כפרס . 
עכשיו מצפים לי שבועיים בבסיס , שזה לא מנחם מדי . 
אבל , בסוף השבועיים הללו - יגיע הסוף לטירונות . 
חלק אחד יהיה מאחורי . 
וזה מנחם . 
איזה אושר להיות בבית . 
פתאום אני נמצאת בגן עדן . 
פתאום בא לי לבכות כי אין לי מושג איך לתפוס את הנוחות שבכל דבר . 
פתאום אין זמנים לכל דבר . 
ופתאום יש לי חדר , ומרחב . 
ומיטה . 
ומקלחת של יותר מ 3 דקות . 
פתאום יש לי בית ! 
תחושה עצומה . 
ובהמשך לטירונות , בנושא קצת שונה - קיבלתי תפקיד שאולי לא רציתי בהתחלה . 
והייתי מבואסת ומדוכדכת , וכועסת . 
עכשיו אני מבינה שגם הפעם יש לי בחירה ( משהו טוב שאולי אני לא כל כך אוהבת , או משהו שאני אוהבת לעשות , בסביבה לא כל כך טובה ) . 
בסה"כ לא נפלתי על תפקיד כל כך גרוע . 
תפקיד עם המון אחריות , שיש לאן לעלות ממנו ( מ"כיות , קצונה והלאה ) , עם בנות איכותיות ומקסימות ( ! ) . ואפילו זכיתי במפקדת טובה . 
אז נכון , כל המפקדות שומרות על דיסטנס ומנסות להיראות מאוד קשוחות ומגעילות , אבל אף אחת מאיתנו במחלקה לא לוקחת אישית . 
כולנו מבינות שזוהי רק הצגה , שאין לנו ברירה אלא לשתף פעולה איתה . 
אישית , כבר עליתי על כמה תכונות של המפקדת שלנו . 
כבר אפשר לראות שמאחורי החזות המפלצתית עומדת בחורה חמה ותומכת . 
ודבר אחרון בעניין הצבא : קיבלנו נשק ( מקוצר ! 
! 
) . 
זה אחד הדברים היותר מעודדים . 
כל השירות נהיה עם נשק . 
יש שני דברים שאני אוהבת שיהיו עליי : מצלמה , ונשק . 
אני מרגישה עוצמתית . 
אחרי ההרגשה הנהדרת של אתמול בצהריים , קרה משהו פחות טוב . 
אם אבחר להאמין בהיגיון האנושי , ייתכן שמציאות שלמה שחייתי בתוכה במשך יותר משנתיים - תתנפץ . 
קשה לי להעלות על הדעת את האופציה הזאת . 
העולם ההוא הקשה עליי , ובו זמנית הגן עליי . 
אני לא מסוגלת להמשיך להלחם בזה , כל עוד אין לי את היכולת לקלוט את האויב האמיתי . 
אין לי מספיק אנשים שאני יכולה לדבר על זה איתם , וגם אז קשה לי לשמוע בקולם . 
" על מה אנחנו מדברים , על לקבל עזרה ... 
.. 
. 
איך את לא רצה לקראת זה ? 
" לא יודעת . 
אני מפחדת מדי . 
הלוואי שהיה קורה משהו , שלפחות פעם אחת , היה לוקח ממני את הבחירה . 
תמיד יש בחירה , אבל לא תמיד פשוט כל כך לבחור . 
זהו . 
מתחילים להתארגן על אמת . 
אתמול קניתי את הציוד הדרוש , ועוד כמה דברים נוספים . 
רק סטופר וקפיץ לוילון עוד לא מצאתי , אשלים את החיפושים מחר . 
מי שתרצה , שתצחק . 
אני רוצה את הנוחות שלי גם במקלחות . 
קניתי כל מני דברים שהעלו לי את המצב רוח : פנס קטן , פנס פיצי שהוא גם מחזיק מפתחות , מנעול מספרים , תיק גב ענק , מצית , מחזיק מפתחות שמתחבר לחגורה . 
ועוד כל מני שטויות בסגנון שהיו לי ברשימה . 
התפדחתי כשלא ידעתי מה מידת החזיה שלי ומדדתי משהו שגדול עליי לא בהרבה , ובכל זאת המוכרת התנהגה כאילו אין לי מושג מהי פרופורציה . 
בחנות אחרת עמדה מישהי מבוגרת עם שתי צמות קצרות , וסרט דק ( חבל ? 
) על ראשה , ממש מעל הגבות . 
רק הנוצה הייתה חסרה לתמונת האינדיאנית . 
אבל היא לא הייתה אינדיאנית , וגם לא פורים עכשיו . 
כמה נחמד שעוד יש אנשים שלא מתחשבים בדעת הקהל והולכים איך שבא להם . 
הצטערתי כשהתביישתי לבקש לצלם אותה . 
הרבה חברים מתקשרים ורוצים לראות אותי לפני הגיוס . 
זה כיף , ובו זמנית מדכא . 
והגלריה ( היחסית ) החדשה שלי : http://www.flickr.com/photos / 26768017 @ N00 / בזמן האחרון אני מרגישה קצת יותר נוחות . 
קצת יותר קל לי להסתכל על דברים אחרים מלבד אותו נושא בלעדי שמעסיק אותי במשך 24 שעות ביממה . 
ועדיין , אני כועסת . 
ממש כועסת . 
זועמת . 
על עצמי בעיקר , על שאינני מסוגלת להוביל את עצמי למצב רוח יציב , ולהחלטה אחת , מבלי שתשתנה מרגע לרגע . 
הדבר הראשון שאני כועסת עליו , הוא זה שנתתי לעצמי להכשל כמה פעמים ברציפות . 
לא , אין לי רגשי נחיתות , אני לא חושבת שאני אפס , להיפך , אני אפילו חושבת שהייתה לי סיבה טובה לזה . 
אלא שהכעס הוא בעיקר על שלא הכרחתי את עצמי לראות דברים אחרים . 
אני עוד צעירה , יש לי עוד המון זמן לתכנן את העתיד שלי , ולנסות לאתר את הדברים שיכשילו אותי . 
מפה , כשעוד שום דבר לא נבנה והשטח נקי , יש לי עוד המון הזדמנויות להצליח ולגרום לכשלונות הקטנים להשאר כחלק קטן ונידח בהיסטוריה . 
הבעיה היא , שמאוד קשה לי להגיע לזוית הראיה הזאת בכל פעם . 
מתי זה קורה ? 
כשאני מרגישה גדולה . 
כשאני מקבלת שבחים על מי שאני , ועל דברים שאני עושה . 
זה מעניק לי מן בטחון כזה , שבכל זאת אני עושה דברים טובים , וכדאי להמשיך עם זה . 
גם כדי שבעתיד אני עצמי אהיה מרוצה מהתוצאות , ולא רק כדי שאנשים אחרים יהיו מרוצים . 
הבעיה האחרת היא , שאני מוטרדת מיותר מדי דברים . 
עליי להתמודד עם המשפחה שלי שנמצאת בעצמה במשבר , וגם עם כל אחד מהם בנפרד . 
עם החברים שלי , עם הצבא . 
אבל הדבר הנוסף הוא שעליי להרוג את היצורים שגוזלים זמן רב כל כך מזמני . 
העתיד שלי לא יהיה איתם , הוא יהיה כאן , עם שאר בני האדם . 
כבר הבהרתי את זה לשני הצדדים , אבל התגובה שלהם מפחידה אותי . 
כל הדברים האלה , שמתפצלים לאין סוף תתי כותרות , דורשים ממני יותר מדי . 
יותר מהזמן והסבלנות שיש לי . 
אני מתגייסת ביום ראשון . 
מפחיד אותי ליפול בתפקיד זוטר , ושלא יתחשבו במה שאני כן מאוד רוצה לעשות . 
ועוד דבר , אהיה רחוקה מהכתיבה , וגם זה מתסכל . 
ההארד דיסק הישן עוד לא חזר לתפקוד נורמלי . 
אם אבא לא יתפנה בזמן הקרוב , כנראה שבאמת אקח אותו לתיקון . 
כבר לא נשארו דיסקים שלא שמעתי יותר מפעמים בזמן האחרון , ומאוד לא נח בלי מוזיקה , שעוזרת להוציא חלק מהתסכול . 
מוזיקה יכולה להיות סתם בשביל להוסיף , ויכולה לקבל משמעות הרבה יותר גדולה . 
כנראה שזה כמו כל הדברים אצלי , שאני קשורה אליהם . 
אחרת , לא היה לי במה להאחז . 
לבינתיים אני לא מרשה לעצמי להתקין ולשמור שום דבר על המחשב ( מלבד איציק , מסנג'ר ותמונות חדשות , כדי לפנות מקום במצלמה ) . 
אם היו מובטחות לי מאתיים שנים , הייתי משקיעה את כל כולי בנסיון לחפש את הנוסחא שתהפוך את האדם לבלתי נראה . 
חזרתי עכשיו מטיול בן יומיים בכנרת , ואפילו ביקרנו בכיסא , עליו קרוי שם החוף בו ביקרנו . 
