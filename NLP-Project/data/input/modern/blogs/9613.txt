מטלטלת בתוכי ידיעות ברורות לי על עצמי ודורשת ממני לבחון ולבדוק אותן מחדש . 
מתוך החינוך שעברתי . 
מתוך הפנטזיות שיש בי . 
מתוך אמונות שנבנו במשך שנים . 
והטלטלה הזאת לא מאפשרת לי " להיות " במקום עצמו , עם החוויה עצמה אלא רק לעסוק ב " עצמי " בתוכה . 
לא יכולתי לראות את היופי שהיה שם . 
את ההליכה עם הרגשות . 
עם הצורך . 
עם הרצון . 
את היכולת לאבד שליטה . 
לשחרר אותה . 
ומכאן להיות בשליטה גמורה . 
רק לאחר זמן , הבנתי שלא נתתי לעצמי להיות עם החוויה . 
להיות . 
וכל זאת היה , כדי שבפעם הבאה , בהתנסות הבאה אני אוכל להיות שם . 
אני אהיה שם . 
כל כולי ובמלואי ... 
.. 
. 
שאל את הקופאי הגבר המבוגר , לבוש לבן אלגנטי , שיצא מאותו המופע כמונו . 
למרות הסיטואציה הלא מתאימה מבחינתי , ולמרות העובדה ששלוש שעות לפני כן חישבתי את קיצי לאחור וביקשתי את נפשי למות , פשוט לא יכולתי להתאפק ונקרעתי מצחוק . 
" המפתח אצלך אדוני , אנחנו לא צריכים אותו כדי לקחת את המכונית " ענה הקופאי במגרש המכוניות הנגררות של עיריית העיר ללא הפסקה . 
ואני , הלכתי לראות מה שלום האדומה שלי , שעמדה שם , מבויישת וכעוסה משהו לאחר שמכונית גדולה , כתומה וזרה הרימה אותה ללא בקשת רשות ונשאה אותה כך , כשבושתה גלויה לעיני כל , ברחבי העיר כולה . 
" את רואה , לא משעמם איתי " אמרתי לתֶלמה שהתפוצצה מצחוק גם היא , למרות ששעות ספורות לפני כן , כששכבתי על הספסל המרופד במזנון תאטרון הקאמרי , היא לא צחקה כלל וכלל ורק חשבה איך היא מביאה אותי , במהירות הגדולה ביותר למיון של איכילוב הקרוב . 
רק שלי , אמבולנס אחד בשבוע הספיק ואיכשהוא התאוששתי ויכולתי עוד לשיר בקולי קולות ( בלחש ) כמעט את כל שירי המופע ( המצויין והמענג ) ורק הבטן שזימרה יחד איתי אותתה לי שבעצם אני עדיין לא לגמרי כשורה . 
וכשיצאנו , ואני הולכת מחזיקה את זרועה , ראינו פיתאום משאיות ענק ומנופים באיזור שהחנינו את המכוניות שלנו והבנו שמחיר הערב יהיה יקר הרבה יותר ממחיר הכרטיסים עצמם ... 
.. 
. 
ובפראפרזה על המשפט עם האקדח בהצגה ( אקדח המופיע במערכה הראשונה , יירה במערכה השלישית ) כך גם גרר עירוני המשוטט בצידו האחד של הרחוב יגרור את המכוניות בצד השני שלו ... 
.. 
. 
והבוקר , קמתי כחדשה וקלילה יותר ( בכיס ... 
.. 
. 
) . היתה לי תחושה , במהלך הימים האחרונים של השבוע שעבר , שחלק ממני מסתכל על עצמי מהצד . 
מעבר להתמודדות עם הדברים שעברו על א . 
הצעיר היה כאן רצון , אינטואיטיבי , לראות איך אני מתמודדת עם דברים שהפנמתי בתוכי בתקופה האחרונה , והמשבר האחרון , היה דרך לראות איך אני עושה זאות הלכה למעשה . 
השינוי המיידי של חיי היום יום . 
המעבר לפאזת חיים אחרת , במקום אחר , בועתי לגמרי כשתחומי העניין והשגרה הרגילים הופכים במידה מסויימת לבלתי רלוונטיים לחלוטין . 
ראיתי שמעבר לתגובה הראשונית שלי במצבים כאלה , שהיא קור רוח ומיקוד מקסימלי בעניין עצמו ובדרך לפתרונו , לא היו בי הפעם התחושות של פחד וחוסר אונים שבאו מתוך חוסר בטחון שהעולם שלי התערער בבת אחת ומי יודע מתי יחזור לסידרו . 
היתה בי קבלה של ההווה ומכאן זרימה עם מה שהוא מביא . 
ותחושת הזרימה היתה גם למחרת כשהתברר שהרופאים רוצים שישאר יום נוסף בבית החולים ( כשאנחנו חשבנו ביום חמישי בצהריים לכל המאוחר , כבר נהייה בבית ) , וגם כשהתברר שאולי בדיקת ה EEG תדחה לסופו של היום , אם בכלל , ושעות רבות של המתנה לפנינו . 
קיבלתי את זה כעובדה שאין מה לעשות בגינה אלא רק לחכות בשלווה עד שהמצב יתבהר לו . 
15 דקות לאחר מכן היינו בדרכנו למכון ה EEG , התקבלנו שם מיד ופחות משעה לאחר מכן , כבר היינו בחזרה במחלקה . 
שוב נוכחתי בעובדה שכשאין לוחצים על דבר מסויים , הוא מגיע אלינו בעצמו ובזמן הנכון לו . 
ו " האני " הצופָה בי מהצד , חייכה חיוך גדול כשראתה את התגובה השלווה והמחוייכת שלי לשיחת הטלפון שקיבלתי מיוֹני ביום חמישי בצהריים , בדיוק 3 חודשים מאז שהחלטתי שדי לי והלכתי . 
והתחושה שלי ( שאפילו " בום " בבטן לא היה בה כשהבנתי שהוא הדובר ) באה לא רק כי היום אני נמצאת במקום אחר לגמרי אלא מתוך ההוכחה הממשית , המוחשית ביותר לידיעה שרגשות משתנים בנו , וכמו שהשמחה והאושר לא נשארים אותו הדבר לאורך השנים , כך גם הכאב . 
ובגלל הידיעה הזאת והנוספות , אני מרשה לעצמי , שוב ושוב , ללכת עם התחושות והרגשות שלי למקומות שהן לוקחות אותי ... 
.. 
. 
ובמבט לאחור אני יודעת , שהמקומות , טובים הם ... 
.. 
. 
( ולכל זה , לא הגעתי לבדי אלא יד ביד ) היא לא יפה . 
היא בטח לא דיאנה . 
גם לו חסר לא מעט , בסטנדרטים המקובלים של היופי המערבי . 
אבל כשהם יצאו לפני כשעה מבית העיריה של ווינדזור כבעל ואישה , באיחור של יותר משלושים שנה , הם היו הכי יפים שאפשר . 
כי הם קרנו מאהבה . 
ויש בסיפור הזה כל המרכיבים של טלנובלה דרום אמריקאית . 
אהבה . 
פרידה געגוע . 
קנאה . 
תשוקה . 
כאב . 
וגם מוות שנראה היה בזמנו שדווקא הוא ימנע מהם להתאחד ביום מן הימים . 
וכמיהה . 
החתונה שלהם היום הוכיחה שלפעמים , כשזה הדבר הנכון , אי אפשר לעמוד מול הרומנטיקה והאהבה ... 
.. 
. 
אלא אם את מלכת אנגליה והכי פולניה שאפשר ... 
.. 
. 
לזמן בבית החולים יש דרך אחרת לנוע . 
מעצם חוסר הפעילות הרגילה , הגוף והנפש מתכווננים לפי איתותים אחרים . 
שעות הארוחות כמובן . 
לפי האור בחוץ . 
לפי ביקורי הרופאים . 
ומתוך אותו חוסר פעילות הזמן נמתח הרבה יותר ולאט יותר מבחיים הרגילים שלנו . 
היום בבוקר , עם ההמתנה לנוירולוג וליציאה הביתה , השעות נמתחו להם לאט לאט , וא . 
שכבר החל מאבד את סבלנותו באופן כמעט מוחלט רצה כבר לצאת משם , להיות בבית , בסביבה המוכרת והנעימה לו , עם החברים שלו והפעילויות הרגילות . 
וכשהוא נמצא ב state of mind הזה , הוא מסוגל להטריף את הדעת למי שנמצא לידו . 
פעם זה היה מעצבן אותי הרבה יותר . 
היום , לאחר שאני מנסה לתקשר איתו באופן רציונלי כשאני מבינה שהוא מוריד על עצמו סוג של מסך שאותו אי אפשר לחדור , אני זזה אחורנית , ונותנת לו ולי את האפשרות להרגע עד שממשיכים הלאה . 
ודווקא סיור הרופאים של החדר שלנו , יחד עם הנוירולוג ( החמוד להפליא ... 
.. 
. 
) , החל באיחור ... 
.. 
. 
אבל סוף טוב הכל טוב , כמאמר האופטימיים שביננו , ולאחר פגישה עם הנוירולוג ועם פסיכיאטרית הנוער , הובהר שוב , שאין סיבה לדאגה גדולה ולוחצת . 
ניתנו המלצות להמשך הדרך , בדיקות נוספות וביקורת לאחריהן במרפאת החוץ , ויכולנו להפרד בשמחה מהמקום בו לפעמים לחולים הקטנים יש מרץ רב יותר מלהוריהם ( הדי מותשים ) ומאלו שאמורים לטפל בהם . 
ועכשיו הוא בחדרו , עם חבר ועם המוסיקה האהובה עליו ( heavy metal או משהו דומה לזה ) , מעבירים קטעים , מחכה לחברה שלו וחוזר לחייו הרגילים אליהם כל כך התגעגע . 
ועבורי , היה השבוע הזה הזדמנות לבדוק , הלכה למעשה כיצד אני מיישמת הבנות פנימיות שהגעתי אליהן בתקופה האחרונה . 
אבל זה , לפוסט אחר . 
עכשיו אני הולכת לישון ... 
.. 
. 
והליצן הרפואי לא בא גם היום ... 
.. 
. 
שבת שלום חברים יקרים . 
אמנם בחוץ סוער ואביך , אבל האביב פורץ מכל פינה ... 
.. 
. 
להריח חזק וברור יותר את ריח פריחת ההדרים מהפרדסים שמסביב לבית החולים . 
השמש החזקה והחמה שהכתה במשך יום האתמול ( האביב חזר ! 
! 
) כמו הוציאה מהם לעת ערב את כל תמצית הריח המזוקקת ופיזרה אותו בעזרת רוח קלילה ומלטפת . 
והרוח המלטפת שזורה בריחות ההדר המתוקים קידמה את פני כשיצאתי לעת ערב מהבועה שנקראת מחלקה בבית החולים , בו החיים מתנהלים בסדר יום אחר ושונה , כמו מנותק מכל מגע עם העולם המציאותי . 
האחר . 
אתמול היה יום עמוס רגשות מכיוונים שונים , שבמהלכו התברר שגילו משהו בבדיקת ה EEG ( בדיקת גלי המוח ) שעשו לא . 
הצעיר בבוקר . 
גלי המוח בצד הימני שלו איטיים יותר . 
עדיין לא ברור לנו מה זה אומר ומה עושים בנדון , אבל במהלך הבוקר אמור לבדוק אותו נוירולוג ולאחריו נדע יותר מה ואיך . 
ואת הליצן הרפואי עדיין לא פגשתי . 
אבל היום רק מתחיל ... 
.. 
. 
( התגובות כאן ובטלפון עודדו וחיממו את ליבי מאוד . 
אני עוד אענה עליהן ובינתיים , תודה , תודה ) לצפרדעים . 
ואפרוחים זהובי הפלומה . 
ואחר כך הצטרפו גם פו הדוב וחבריו . 
ותמונות מעלות חיוך וצבע בפני המסתכלים בהם . 
חדרים ובהן מיטות קטנטנות של תינוקות . 
כמו עריסות . 
חדרים אחרים ובהן מיטות קצת יותר גדולות . 
וחדרים שבהן מיטות בית חולים רגילות . 
רעש והמולה של ילדים בגילאים שונים , ובמיוחד תינוקות . 
המון תינוקות . 
אני לא זוכרת שכך היה שם בפעם הקודמת , לפני כמעט חמש שנים . 
הם בוכים כי כואב להם . 
הם בוכים בעצם כי הכל כל כך זר להם ומפחיד ואין להם דרך לומר את הפחד . 
אז הם בוכים . 
ולכן האחות שמחלקת את מגשי ארוחת הערב מחזיקה אחד קטנטנן על ידה האחת כדי להרגיע . 
ואחות אחרת מלטפת ראש ילד אחר . 
והרופאה מחייכת למרות העייפות הפושטת בה . 
ובאמצע המחלקה , בפאטיו , ישנה פינת משחקים צבעונית מלאה באביזרים שאפשר לשחק בהם אבל לא תמיד יש כוח לאלה שהם מיועדים עבורם . 
ויש גם בית קולנוע קטן עם כסאות ומסך ענק שמקרינים בו סרטים שילדים אוהבים , ורק הפופקורן והשתיה שבכניסה חסרים . 
ובמסדרונות מסתובבים הורים ובני משפחה אחרים מודאגים ועייפים , מתרוצצים אחרי אלה שאמורים להיות החולים כאן , אבל לפעמים דווקא המקום השונה הזה מזריק בהם מין מרץ כפול ומכופל . 
עם רדת הלילה , לאט לאט הפעילות הקדחתנית שוככת והמרץ מתרוקן מאלו שיש בהם , והעייפות מתפשטת באחרים , האורות מעל המיטות מכובים , הכורסאות שלצידן נפתחות וכולם מתארגנים ללילה . 
ונרדמים . 
עד להשכמת מדידת החום בשעת הבוקר הלא הגיונית של השעה חמש . 
והיום נכנס וממשיך לו בשגרה שהיא רק של המקום ההוא שהופך למין בועת חיים שלמה . 
לא . 
הצעיר היתה התנסות לא פשוטה אתמול בצהריים , שנאלץ להתמודד איתה לבדו ולהגיע עם אמבולנס לבית החולים כשאבא שלו בדרום ואני , בצפון . 
עד שהגעתי לחדר המיון הדברים הסתדרו להם ונרגעו , אבל הרופאים רצו להשאיר אותו ללילה , להשגחה , ולעשות בדיקת EEG היום בבוקר , כך שחזרנו למחלקה בה היה לפני חמש שנים , וכמו אז ג . 
נשאר לישון איתו את הלילה ואני חזרתי לבית ריק לגמרי . 
למעט החתול . 
והיום אני בטח אראה , סוף סוף , את האיש החשוב ביותר במחלקה . 
הליצן הרפואי . 
ואני זקוקה לו לא פחות מכל אחד אחר ... 
.. 
. 
אין לי מושג קלוש על מה לחצתי . 
בדקתי את מצב הסטטיסטיקות שלי ( כן , אני עושה את זה בקביעות , כן , זה חזק ממני , וכן אני עדיין מודה / מתפלאה על אילו שבאים ) ופתאום נפתח לי חלון חדש , שבמבט ראשון ומרחף נראה דומה מאוד למקום שבו אני נמצאת . 
רק השפה אחרת . 
ובמבט שני הבנתי שבדרך לא ברורה הגעתי למקום נוסף שאנשים כותבים את חייהם . 
לא שלא ידעתי על קיומם של אתרים נוספים ועל פריחתם העצומה אבל כשנתקלים , לגמרי במקרה במקום שהוא , במידה מסויימת , העתק של הבית שבו אני כותבת ( ובאמת שלא משנה לי מהיכן יריב שאב את הרעיון שלו ומה היה קודם ) עלתה בי תחושה של אחווה , של התאוֹמוּת שעליה כתבה אמזונה . 
וגם תחושה של הפתעה שדומה לזאת שאנחנו מרגישים בכל פעם שנכנסים למקום שהוא חלק מרשת כלל עולמית ומגלים שאת אותו ההמבורגר שאני אוכלת בבית , אני יכולה לאכול גם שם ( רק ששם , אני בוחרת להתנסות בדברים השונים שהמקום ההוא יכול להציע ... 
.. 
. 
) . 
יש שם כל מה שיש גם כאן : חלוקה לקטגוריות , בלוגים נצפים ביותר , בלוגים שעודכנו לאחרונה . 
והיכולת לעצב את הבלוג עצמו . 
מילון לעולם הבלוג / בלוגרים . 
ויש גם פקאצות . 
אמריקאיות , עם טאץ ' של חו"ל , אבל פקאצה נשארת כנראה , תמיד פקאצה ... 
.. 
. 
וברוח אחוות האדם הכלל עולמית הזאת , אני יוצאת יחד עם תלמה ליום טיול במקום של שמש , ים , תרבות ואנשים שיודעים לחיות טוב ... 
.. 
. 
