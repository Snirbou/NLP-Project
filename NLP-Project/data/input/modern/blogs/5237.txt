תוך כדי ניסיונות ללמוד למבחן זוועתי בפסיכולוגיה עלו לי לראש זכרונות מהתקופה האחרונה ושיחות עתידיות שאני צריכה לעשות אבל נמנעת מהם , כי אני יודעת שאני עומדת להתעצבן ורצוי לדחות את זה לאחרי הבחינה . 
שבת בבוקר , לוקחת מונית לכניסה של איכילוב . 
מראה למאבטח בכניסה את התיק . 
לא היה אף אחד בעמדת קבלה בכניסה אז פניתי שמאלה , בעקבות השלט שהיה כתוב עליו מיון . 
משמאלי ראיתי מיון כירורגי ומימיני מיון פנימי . 
פניתי ימינה . 
אמרתי לאחות שהיתה שם משהו בסגנון של " אני לא כל כך מרגישה טוב " והיא שאלה אותי איפה הטפסים שלי ושלחה אותי חזרה לעמדת קבלה , לפתוח תיק . 
חזרתי לעמדת קבלה ולרגע הרהרתי אם בכלל הייתי צריכה להגיע לבית חולים ואולי עדיף שאני אחזור הביתה . 
אם אני אנוח קצת , אני ארגיש טוב יותר . 
שאלתי את המאבטח איפה זאת שאמורה לפתוח לי תיק והוא צעק למישהי שתבוא . 
היא ענתה שהיא בהפסקה . 
שאלתי אותה אם היא מעדיפה שאני אתעלף לפני או אחרי שהיא חוזרת מההפסקה שלה . 
היא ענתה שיש מישהי אחרת שמקבלת , 3 חלונות ליד . 
בינתים נכנסה אישה בסביבות גיל 40 עם אמא שלה ורצתה לעקוף אותי בתור . 
מנסה להסביר מה אני מרגישה . 
משכיבים אותי על מיטה ועושים לי בדיקה . 
מסתבר שה " קצת מרגישה לא טוב " שלי היה קצת הרבה . 
אין לי הסבר אחר לאחות שנהייתה חיוורת כמו סיד ורצה לקרוא ל - 2 רופאים שיבואו לראות . 
הם רוצים שיחזרו שוב על הבדיקה ויעבירו אותי לעמדה מ ס' 1 , שנמצאת מול עמדת האחיות . 
שם סוגרים את הוילון ומתחילים לאיים על הורידים שלי , על זה כבר כתבתי בעבר . 
אני משתכנעת ששבת בבוקר , כשאני בת 26 זה לא זמן מתאים למות בו . 
את כאן לבד ? 
שואל אותי הרופא החתיך ואני כמעט ושואלת אותו אם הוא מציע משהו , אבל עוצרת את עצמי ועונה " כן , באתי לבד " . 
כמו תמיד , אני לבד . 
אז פתחו לי את הוריד , הזריקו חומר וכשהכל נרגע קראו לעוד איזה 3 רופאים או סטז'רים לראות את המקרה המרתק שלי ... 
.. 
. 
שמחתי שהייתי יום לפני במספרה ושהתאפרתי לפני שיצאתי מהבית . 
גם בבית חולים צריכים להראות מטופחים ... 
.. 
. 
במיוחד כשיש כל כך הרבה רופאים צעירים מסביבי ... 
.. 
. 
הסיעו אותי לעשות צילומים . 
בתור לצילומים , השכנה במיטה הימנית היתה אחרי תאונה . 
אופנוע שהחליק על כתם שמן . 
אני כבר לא אעלה על אופנוע אחרי שראיתי מה יכול לקרות ... 
.. 
. 
חזרה למיון , עם כל הבדיקות . 
הגיעו תוצאות מזעזעות של בדיקות דם . 
שלחו אותי הביתה לנוח וביום למחרת לגשת לרופא בקופת חולים . 
ואני חוזרת הביתה ברגל . 
יום יפה , למה לא ללכת ברגל חצי שעה ? 
? 
לא קולטת מה עבר עלי . 
עד היום זה נראה לי כמו סרט רע רחוק ולא כמו חלק מהחיים שלי . 
נכנסת לדירה , מתיישבת על הספה , לידו . 
הוא מעביר לי ג'וינט ואני אומרת שאני לא מעשנת , אחרי היסוס של שניה , שאני מקווה שהוא לא ראה . 
אז את לא מעשנת בכלל ? 
לא . 
90 % מהאנשים בת"א מעשנים , אני שייכת ל - 10 % האחרים . 
היתה תקופה שעישנתי סיגריות , אבל סמים לא ניסיתי אף פעם . 
דווקא התאים לי באותה סיטואציה לקחת שאכטה , אבל אז חשבתי על זה שזה יכול לעשות לי בלאגן בגלל מצבי הבריאותי . 
אסור לי לקחת דברים שממריצים . 
לא קפה ולא אלכוהול , למרות שאני צורכת אותם בכמויות קטנות . 
אין לי מושג איך גראס משפיע עלי ואין לי חשק לסיים את הערב באיכילוב . 
נוסעים להמשיך את הערב . 
אני אוהבת שמאכילים אותי ... 
.. 
. 
הרבה זמן לא היה לי דייט שלקח אותי למסעדה . 
הוא הציע שנלך לשם וכשהתיישבנו שם אמרתי לו שזה היה ממש רעיון טוב . 
נוח לי איתו . 
יש בו משהו שגורם לי להתנהג הכי טבעי שיש . 
מוזר לי איתו , הוא לא הטיפוס שלי בכלל . 
אבל בעצם - למה שיהיה לי טיפוס ? 
הוא לא כל כך יוצר קשר עין , זה משהו שמפריע לי . 
איך אפשר לתקשר עם מישהו שממעט להסתכל בעיניים ? 
אז היה לנו דייט חביב של 4 שעות , אוירה טובה ואוכל טוב ועדיין הוא לא התקשר היום . 
לא מבינה . 
כנראה שאני גם לא אבין . 
חזרתי קודם מבית קפה . 
דנה , טל והחבר שלה . 
הוא כזה מותק . 
למה אני לא מוצאת לי אחד כזה ? 
צריכה ללמוד למבחן ואין לי חשק . 
אולי מחר אחרי העבודה אני אקח את חומר הלימוד ואשב בים . 
בתקווה שלא יסתובבו שם יותר מדי תיכוניסטים ... 
.. 
. 
שבוע חדש . 
שיהיה טוב ... 
.. 
. 
ערומה , בבית ריק . 
האיפור נשאר על העיניים . 
אין לי כח ללכת להוריד אותו וככה זה יחסוך לי זמן מחר , בתקווה שהוא לא ימרח יותר מדי בלילה.לא יודעת למי או למה אני מחכה . 
מתגעגעת לרגשות , גם לכאלה שלא הניבו תוצאות . 
רוצה שיהיה לי על מי לחלום בלילה , רצוי תוך כדי שהוא לצדי , אבל גם באלכסון זה יהיה בסדר . 
ואיפה החלומות שלי ? 
לאן הם נעלמו ? 
אין לי בעיה עם שינויים בחלומות , אבל איפה החלומות החדשים ? 
? עוד אחת שגרה בתל אביב . 
רווקה , לעיתים אף מתוסכלת . 
עוד מישהו שמחפשת את עצמה , לא רק בפורים . 
לפעמים מנסה להילחם ולפעמים פשוט מרימה ידיים . 
אומרת לעצמי שחבל לבזבז אנרגיות על כאלה שטויות . 
מנסה להריץ קדימה את הסרט של החיים שלי , במחשבות , לנסות לחזות מה עתיד לקרות , מה עתיד לבוא . 
יודעת מה אני חושבת שאני רוצה אבל לא בטוחה שזה באמת מה שאני רוצה . 
מה שבטוח זה שעכשיו אני רוצה לישון . 
