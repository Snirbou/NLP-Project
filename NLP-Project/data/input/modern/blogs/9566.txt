נותנת לרכבת לערסל אותי כמו תינוקת בעגלה , הן כל מה שאני זקוקה לו לעיתים , כדי להחזיר לעצמי כוחות שהתפוגגו להם לפתע לאחר לילה של שינה קצרה מדי ויום של סערות רגשיות בגובה גלי ים גבוהים . 
ולמרות כל הרגעים שבהם אני מוצאת את עצמי בבטן מכווצת , ומי קרח זורמים לעיתים שוב בעורקים , ודמעות יושבות להן בזווית העין ומחכות להזדמנות פז לצאת ( וכמה זמן שלא הלכתי כך , עם דמעות בזווית העין . 
כמעט שכחתי את התחושה הזאת , את ההרגשה שאת מחזיקה את השטפון שמתעקש לפרוץ לו בכוחות אחרונים בלבד ) מתוך הבנות שעולות ומתגבשות בתוכי ומאירות את עיני , אני אוהבת את מה שעובר עכשיו עלי . 
" אני נורא אוהבת אותך " , אמרתי לו וחיבקתי אותו . 
זה הכל בא מתוך פחד גדול ואהבה גדולה . 
" אני נורא אוהבת אותך " , אמרתי לו " וגם אני אותך " , ענה . 
ויצאתי מהחדר ובכיתי . 
א . 
הצעיר . 
( ואין לי מושג מה יהיה ואם ימצא את הכוח והבטחון בעצמו והאמונה הפנימית שיכול לעשות את הדברים הכי פשוטים בלי להרגיש שהכל עומד עליו לכסותו . 
פחד גדול ואהבה גדולה . 
זאת תמצית העניין . 
הורות ) . 
גיליתי , שנעל יכולה להתלבש על כף הרגל מהפעם הראשונה כמו כפפה ליד וכאילו היתה שם מאז ומתמיד , והיא כל כך יפה וסקסית שמי בכלל רוצה להוריד אותה ( ולא משנה שהיא באה מאותו המקום שהנעל הזאת באה ממנו ) . 
גיליתי , שחזיית הסטרפלס נושאת די יפה את מה שהיא אמורה לשאת אפילו בלי כתפיות סיליקון שנקרעו ברגע שנכנסתי למשרד . 
( ושכתפיים חשופות זה שולתתתת ! 
! 
! 
111 ) . גיליתי , שעם כל ההבנה כלפי מנהלת החשבונות החדשה אם היא לא תשתוק קצת , אני לא אהיה אחראית למעשי ועוד אמצא את שיני נעוצות בוורידי צווארה הענוג . 
גיליתי , שאני שוב מוצאת את עצמי משוטטת ( וגם מפרסמת פוסט , רחמנא ליצלן ! 
) בישרא בשעות העבודה וזה אומר דרשני . 
( מצד שני , זה גם אומר שאלו הדקות האחרונות שבהן העכברים משתוללים כי החתול חוזר מחר מחו " ל ) . 
להבין ולראות שעוד לפני שדלת אחת נבעטה היישר בפרצופי התוהה , היו שם חלונות רבים פתוחים ומאירים לי באור חזק שלצידו ישנו גם חושך גדול והם יחדיו מהווים , אני . 
( סוג של פראפראזה על המשפט הידוע : כשדלת אחת נסגרת , חלון נפתח ) . 
את ההשראה שאבתי מכאן והיא שאבה אותה ממקומות מלונקקים אחרים . 
1 פעם התחתנתי . 
2 פעמים ילדתי , מהן פעם אחת בקיסרי והשניה מלקחיים ( ואם צריך לבחורבין השתיים , עדיף קיסרי ) . 
3 פעמים עברתי דירה ( ובתכנון עוד פעם אחת - לב תל אביב ) . 
4 פעמים ידעתי גברים אחרים בשלוש השנים האחרונות אבל אהבתי 5 ( אהבה 1 היתה גדולה וסוחפת , סוג של הגשמת פנטזיה ) . 
6 מכוניות החלפתי . 
( זהו , עכשיו נגמרו לי המספרים הסידוריים ) . 
8 פעמים הייתי בלונדון ב ב 11 השנים האחרונות מתוך 14 גיחות בכלל . 
2 פעמים בלבד הייתי בחו"ל עד לפני 11 שנים . 
1 פעם הייתי לבדי ( בלונדון , איזו שאלה ? 
) 2 פעמים השתתפתי בתוכנית הטלווזיה " מלך הטרוויה " , פעם בערוץ 3 ופעם בערוץ 10 ( ואף פעם לא זכיתי ) . 
6 שנים הייתי מורה בתיכון ( ואף אחד מהתלמידים שלי לא הרגיש שסבלתי כל רגע ) . 
10 שנים אני עושה את שאני עושה עכשיו - מנהלת אגפי תקשורת וניידות משרדית במקומות שונים ( ומחכה לי מקסימום עוד 1 שנה לסיים את זה ) . 
3.5 שנים אני על הקו . 
3 זוגות נעליים היו לי בארון עד לפני שלוש שנים . 
22 ( מספר לא סופי ) זוגות נעליים מצאתי בספירה האחרונה וידי עוד נטויה ( מישהו אמר " אימלדה " ? 
) 2 חתולים מרשים לי , ברוב טוב ליבם , להתארח בביתי . 
23 ק"ג נוספים היו עלי עד לפני שלוש וחצי שנים . 
30 דקות אורכת הנסיעה ברכבת לעבודה ( ולא להאמין לפעמים איזה הספק בשיחות טלפון יש לי בזמן הזה ) . 
ב 2 ספרים אני קוראת ( בשאיפה ) כל יום - ספרכבת וספר ליד המיטה . 
43 חודשים אני כאן . 
כמעט 1700 פוסטים ( כולל הבלוג הקודם ) . 
אנשים . 
אנשים . 
אנשים . 
( ללא מספר ) . 
46 + שנים אני עלי אדמות . 
הזדמנות 2 לחיות את חיי קיבלתי לפני 3.5 שנים . 
תודה 1 גדולה בליבי . 
כל הזמן . 
( עדכון 25.12.06 ומשתתפת גם בפרוייקט שהחל , כאן ) * * * * * * * * * עדכון ב 1.11.07 1951 פוסטים . 
וכל השאר משתנה ומתעדכן , בהתאמה . 
זה יכול להיות אבא שלך שלא התעורר יותר בבוקר . 
זה יכולה להיות אמא שלך שעצמה עיניים לאחר מחלה קשה . 
זה יכול להיות טלפון שמודיע לך שבעלך חטף התקף לב בחו"ל . 
זה יכול להיות מישהו שבעט בך ישירות בבטן . 
זה יכול להיות שנים של עבודה בתחום שלא אהבת , בהוראה , וכל יום קמת עם חור שחור בלב . 
וזה יכול להיות סתם יום מחורבן במשרד שלאחריו את צריכה לאסוף את עצמך ולקום בבוקר כאילו לא קרה דבר . 
ובכל זאת , פקחת עיניים וקמת בבוקר מהמיטה ליום שמחכה לך . 
איך ? 
האמת , אין לי מושג . 
זאת אומרת , על העבר אין לי מושג , היום אני יודעת על עצמי קצת יותר . 
אני משערת שבעבר זה היה פשוט מעצם העובדה שאני אוהבת לחיות . 
אוהבת את החיים . 
וכנראה אהבתי אותם , או משהו בהם גם בימים ובתקופות הפחות טובות שלי . 
וזה איפשר לי לקום בבוקר , אפילו לאחר אותן שניות שעוברות עלינו ברגע שאנחנו פוקחים את עיננו ועוברים משלב השינה לשלב ההכרה וזכרון הדברים שהיו לנו ואלו המחכים לנו בהמשך היום , לפעמים היה חורך את הלב , פשוטו כמשמעו . 
ואותם הדברים נכונים גם להיום ונוספה ומחזקת אותם הידיעה המוטמעת בתוכי כמו נשימה , מהשנים האחרונות ממש , שהדברים הם בני חלוף , שהכאב עובר וחולף בנו , והשינוי הוא בלתי פוסק . 
ואני מוצאת בזה נחמה גדולה וכוח גדול . 
ואיתם אני פוקחת את עיניי בבוקר גם בימים שהבוקר הוא בעצם המשכו של הלילה . 
( ( היא הרימה להנחתה ואני לא יכולתי להתאפק ) אני נמצאת היום בנקודה בה אני מגלה את הפנים המכוערות ביותר שבי , שהן הגילוי החיצוני לתחושות ורגשות שלא תמיד נעים לגלות שהן חלק בלתי נפרד ממה שאני . 
מגלה , ונותנת להן להיות . 
כי גם זאת , אנוכי . 
שבין החורף לקיץ . 
הטבע מתפוצץ לו מעודף צבעים וריחות וכאילו לא יודע מה לעשות עם כל השפע והעושר הזה שנופל לידיו לשבועות לא רבים , עד שהקיץ כובש את הארץ והופך אותה לצהובה . 
בדרך מהשפלה לירושלים הירוק מתערבב לו עם החום של האדמה הופכו רגביה ומפעם לפעם באים כתמים של צהוב וסגול להתערבב עם שני הצבעים השליטים . 
בית החרושת למלט " נשר " ברמלה מופיע פתאום מעבר לעיקול , בנוי כולו מצינורות ענק שמתעקמים לכל עבר ונותנים תחושה של בית מפלצות ענק שעומד לבלוע את כל העומד בדרכו . 
הרי ירושלים בשער הגיא כבר מכוסים כולם בחורש ירוק ופורח והשריפה הגדולה של הקיץ מלפני 10 ( ? ) שנים כאילו לא היתה מעולם . 
במצודה הצלבנית שבגן הלאומי עין חמד נשארו עומדים על תילם שני חדרים מקושתים וגבוהיי קומה . 
עמדתי בתוכם , נרעדת קצת מהקרירות שקירות האבן העבים שומרים בתוכם , עצמתי עיניים ודמיינתי . 
צלבנים עוברים בין החדרים . 
יושבים ואוכלים בשולחנות ארוכים . 
לפידים בוערים צמודים לקירות מאירים בצללים קטעים חשוכים . 
סוסים צוהלים בחצר . 
וקולות מי הנחל שוברים את דומיית העצים והאבנים . 
ובדרך חזרה , התלכסנו קרני השמש בזווית שכמעט ואינה מוכרת לי בשעות של שישי אחר הצהריים והכל היה שונה וחדש לי כאילו לא ראיתי זאת מעולם ... 
.. 
. 
שבת שלום חברים יקרים , שבת הכי אביבית שאפשר ... 
.. 
. 
( פיקניק של יום הולדת בעין חמד . 
היה כיף ) עד שהופך לקירקור סדוק בלתי נשמע כמעט . 
חורך גרון בנסיונו לצאת , ואומר לי שעדיף פשוט לשתוק . 
( וישנם כאלה , שיסכימו מיד ... 
.. 
. 
) ( פמה שכבר נמאס לה ואומרת להתקררות על מגוון צורותיה השונות : חלאס ! 
די!אינף ! 
תלכי מכאן ! 
! 
! 
) 
