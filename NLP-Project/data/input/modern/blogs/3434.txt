אני עייפה . 
באמת שאני עייפה , ואין לי כוח יותר לכל החרא הזה . 
אני מרגישה שלמדתי יותר מדי , וחשבתי יותר מדי ואמרתי יותר מדי ועשיתי יותר מדי . 
אז , הציונים שלי השתפרו אחרי שחרשתי כמו מטומטמת . 
בהחלט השתפרו . 
אבל זה לא שווה את זה . 
זה לא שווה את זה כשאני קורעת את התחת בשביל הלימודים במחורבנים . 
זה לא שווה את זה כשאני מרגישה אומללה , חסרת חברים ובודדה בטירוף , וזה לא שווה את זה כשאני אוכלת זבל ומרגישה אחרי ארוחה רעבה יותר מלפניה . 
אני בכלל לא מבינה כבר מה אני מנסה לעשות . 
איבדתי את עצמי ממזמן . 
פעם היה לי מסלול . 
רציתי לעשות דברים , קבעתי לעצמי שאני אהיה צמחונית , אשפר את הציונים שלי ואנסה להגיע לרמת ציונים שתוכל לתת לי אפשרות לעשות מבחן של 4 יח"ל במתמטיקה . 
אבל עכשיו , כשהגעתי פחות או יותר לכל זה - אני רק מבינה כמה כל זה חסר משמעות , טיפשי , וריק בטירוף . 
אז קיבלתי 97 בגיאומטריה ו 95 באלגברה . 
אז יש לי את הציונים הכי טובים בהקבצה , ומתייחסים אליי כאל גאון ( עצוב ) . 
אז אני לא אוכלת בשר . 
וואו . 
גדול . 
אני לא חכמה מספיק בשביל 4 יחידות . 
אני יכולה לקבל כמה מאיות שאני רוצה ב 3 , אבל זאת בחיים לא תהיה אותה רמה . 
אם אני אגיע ל - 4 אנ י רק ארד ל 3 בתחושת מרמור ועצב אחרי שבוע . 
והצמחונות המחורבנת - הא . 
אפשר לחשוב אני מצילה משהו . 
אני עושה את זה בשביל עצמי , וגם כי , הרי אני לא יכולה להיות כמו שאני בלי להיות צמחונית . 
אז אני דופקת לעצמי את הבריאות ונהיית שמנה ונמוכה , כשבעצם כמו הפרות שאולי הצלתי שווה לאפס . 
אז אבא שלי הפסיק לקנות עוף . 
המכירכות של השמן מהמכולת ירדו . 
הוא לא הזמין פחות , וגם אם כן , אז זה לא שינה את מספר התרנגולות שרצחו . 
פשוט במקום להיארז , הן נזרקו לפח . 
הייתי רוצה שהמצב יהיה אחרת לגמרי . 
הייתי רוצה שתהיה לי חברה שדומה לי במשהו . 
אני לא צריכה שחברות שלי ישמעו מטאל כבד , ילחמו בעד חיות ויחשבו שלדרוך על נמלים זה רצח מתועב . 
אני רק רוצה להפסיק להרגיש כל כך לבד . 
אז אני טיפוס מוזר . 
יש מצב . 
ההודית יכולה לחיות עם זה . 
היא יכולה להעיר לי מדי פעם שהגבות שלי נראות כמו יער עבות ושאני צריכה להסתפר דחוף , אבל היא יכולה לחיות איתי . 
שמש לא , וזה גם לא אכפת לי . 
גם בצ'ה יכולה לסבול את זה . 
אבל לפעמים , זה לא מספיק רק שיהיו לי חברים שיכולים לחיות איתי . 
הן מקסימות , ומדהימות ואני אוהבת את חברות שלי הכי שבעולם - לא הייתי רוצה שישתנו בחיים . 
אבל , קשה לי ורע לי . 
קשה לי לשבת בכיתה בשיחה שאין לי מה לתרום לה ולא מעניינת אותי . 
קשה לי לראות שאנשים חושבים שאני מוזרה ולא מובנת כשאני אומרת להם דברים , וקשה לי לצאת לשוטט עם הדיסקמן בחוסר אונים , אחרי שבפעם המאה אני מנסה להתעניין , רק קצת , במה שהן מדברות עליו . 
אולי זאת תקופה . 
אולי אחרי שאני אגיע למגמת אומנות אני לא ארגיש כל כך לבד , ואני אפילו אמצא אנשים שיהיו דומים לי . 
אבל כרגע , אני בודדה וקשה לי . 
וואו . 
זה נראה לי הפוסט הכי ארוך שכתבתי אי פעם , ופה באמת שפכתי את הלב . 
