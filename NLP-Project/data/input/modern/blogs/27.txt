מילים גבוהות , מילים רגילות , מילים סתם , מילים עם משמעות . 
משמעות כפולה , בלי משמעות , עם הרבה משמעויות . 
מילים בעברית , מילים באנגלית , מילים מנוקדות , מילים בכתיב חסר . 
תאריך לידה , תאריך התחלה , סתם תאריכים , תאריכים עם משמעות . 
הכל מילים . 
פַּרוֹלֶה פַּרוֹלֶה . 
הכל היה פה . 
ושום דבר באמת לא היה פה . 
זו שעת סיכום . 
נעמתם לי . 
נעמה לי זו , זו , זו , זו וזו . 
וגם זאתי , זאתי , זאתי וזאתי . 
וכן - גם את , את את ואת . 
ואני מתגעגע אליה . 
ורק אליה . 
זה לא זמן של מצב רוח . 
או שאולי זה כן זמן של מצב רוח . 
אני פה . 
לא עוזב , רק יושב ומחשב . 
מילים גבוהות , מילים רגילות . 
בעיקר מילים ברוח . 
סליחה על פוסט סתום . 
קרה . 
קורה . 
יקרה . 
מאות מילים רצות לי בראש , עשרות משפטים מעורבבים , כמה פסקאות לא מסודרות , ואפילו פוסט אחד לא יוצא מהן . 
אז לבינתיים , ראשי פרקים של רשימות מפורקות לרסיסים : נרשמתי לאוניברסיטה . 
סיבוב שלישי . 
'הסטודנט היפ . 
' - נשמע לי טוב . 
מעניין אם אקבל הנחת סטודנטים בארנונה . 
מעניין אם יש כפל הנחות , כי בניתי גם על הנחת פנסיונר . 
עוד יותר מעניין אם פעם שביעית זה בחינם . 
בינתיים אצטרך להניח את התחת על הכיסא , לחדד עפרונות , לעשות סדר במדפים ולמצוא את הסטודנטיות הנכונות , אלה שיעזרו לי להחזיק את הראש מעל המים . 
יום בשבוע על הדשא , ארבעה ימים בעבודה . 
נשמע סולידי . 
אז למה רועד לי הפופיק ? 
עשו טובה לעצמכם , תשמעו את זה וגם את זה . 
( וגם את זה ואת זה ואת זה ) . 
אח , איזה קול . 
אח , כמה יפה . 
Pietra Montecorvino קוראים לה . 
ומי שיודע איך אפשר להשיג דיסקים שלה יזכה בחולצה ותקליט . 
השיר הבא הגיע בדואר . 
הקרדיט מגיע לרן גזית . 
איתמר בן שש , איתמר מתרגש , איתמר הולך לכיתה א' וקצת חושש . 
אמא קנתה לו ילקוט , כמו שביקש , עם תא לספרים ותא למחברות , תא לסנדוויצ'ים ותא לעפרונות . 
ועוד תא קטן , מוסתר , לסכין או אולר . 
שיהיה . 
איתמר קצת קטן , והילקוט גדול מאוד , ואיתמר רוצה י"ב שנים ללמוד . 
לרכוש דעת ולרכוש בינה , להרחיב עולמו מידי שנה בשנה . 
את אוצרות העבר ומקצועות העתיד , יצטרך לשנן איתמר התלמיד . 
הידע עצום , ואיתמר הרי קטן . 
אל תבכה איתמר , התחל לחייך , כי משרד החינוך לקראתך הולך . 
יותר מהולך - הוא נע במהירות , וכשתגיע לתיכון כבר לא ילמדו ספרות . 
לא יהודה הלוי , ולא " על השחיטה " , טשרניחובסקי יהיה רק מדרחוב , י.ל . 
פרץ סמטה . 
מנדליי - כיכר , עגנון - שטר , וכך גם כל השאר . 
כמה טוב , איתמר . 
וגם ההיסטוריה , ילדי , תבוטל , תולדות העמים , ותולדות ישראל . 
ימות העבר ולא עוד יחיה . 
היתה היסטוריה ? 
לך לא תהיה . 
ואם כבר התחלנו , ילדי הרך , סביר להניח גם שלא ילמדו עוד תנ"ך . 
השפה קשה , הסגנון מסובך , מגוחך שתלמיד עברי סתם יטרח . 
ואגב , אם כבר הזכרנו שפה , איתמר , גם דיקדוק עברי יהיה מיותר . 
מי צריך עברית , איתמר החמוד , אם אנגלית ממילא תהיה שפת הלימוד ? 
אז אתה רואה , איתמר - אין מקום ליאוש , החינוך חינם , הידע בגרוש . 
שש שנים עברו בריקוד ומחול ? 
גם בשאר לא תצטרך לעמול . 
כמו שהבטיח אלוהים בקול - הנה אני הופך אותך לגוי גדול ! 
ואם אני יכול להוסיף מילה וקצת לחרטט , אין מה להגיד - השיר הזה שולתתת ! 
! 
! 
! 
1 כי קצת עצוב ודי מפחיד , לראות מה צופן העתיד . 
והכיוון די ידוע , וקצת נדוש - מסעודה משדרות עוד תצעד בראש . 
זה כלל די ידוע בבליסטיקה פשוטה , כשמכוונים למרכז , פוגעים ברצפה . 
והחרוז הבא יהיה מאולץ ודי אומלל , אבל מי יתן וההיפ.ית . 
הקטנה , תדע על הרמב"ם לפני שתכיר את הראל מויאל . 
שתדע לקפוץ בחבל , לפני שתתעסק ביחסים , ושלא תשמע על המורדים לפני שתגמל מחיתולים . 
ועוד הרבה דברים הייתי רוצה בשבילה , אבל היא בעיקר תגדל ותחליט בעצמה . 
( ואם אני אתפוס בחורצ'יק זב חוטם , מחוצ'קן ומצ'וקמק , יושב לו על אופנוע חמישים סמ"ק , ומצפצף לה מתחת לבלקון , אני אשבור לו את העצמות , לילדון ) . 
