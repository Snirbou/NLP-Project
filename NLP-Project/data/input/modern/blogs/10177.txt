אחד הדברים שבגללם אני כל - כך מתה על תל אביב , זה שיש בה חנויות , בתי קפה ומסעדות הפועלים 24 שעות ביממה . 
לכן , גם בשבת אנשים ( חילונים כמובן ) מרגישים באמת יום חגיגי , שבו לא צריך לבשל במיוחד , לאגור במיוחד אוכל במקרר פן יחסר בשבת וכאלה . 
לכן , אני כאן בירושלים הכי מתגעגעת לתל אביב דווקא בשבת . 
אמנם , אם לחשוב קצת , מה יש לי כבר להתלונן ? 
מה זה יום אחד בשבוע שבו הכל סגור ? 
- כלום , שטויות ! 
אבל עדיין , יש משהו מחניק באווירה הדתית המשתרעת על ירושלים החל מיום שישי בערב וכלה בבוקר יום ראשון . 
אבל גם אני הירושלמית החילונית לא מקופחת לגמרי . 
גם לי יש פה חתיכה קטנה של תל אביב . 
זאת החנות YELLOW שבתחנת הדלק " פז " . 
היא נמצאת כ - 10 דקות הליכה מהבית שלי . 
ואם כבר קורה שחסר לנו איזה מוצר מזון או עיתון בבית , אני ממש בכיף הולכת לשם וקונה את החסר . 
אחד הדברים האהובים עליי הוא שופינג , לכן גם קניית שטויות ( כגון מסטיק או סוכרייה לילד ) ב - YELLOW עושה לי את השבת . 
ואם אני רוצה מסעדה או בית קפה בשבת , אז לרשותי שכונת עין כרם , שגם היא נמצאת במרחק הליכה מהבית . 
אני והילד הולכים לשם לפעמים . 
אך תל אביב עדיין מושכת אותנו יותר , גם אותי וגם את רונני . 
היא פה , היא בתוכי מזה ארבעה ימים . 
אני שקועה בה עמוקות . 
היא מחלישה את גופי , מרעידה את גפיי , חוסמת את נשימתי , מענה את אוזניי , מסחררת את ראשי , מפוצצת את מוחי בכאב , גוזלת את קולי . 
אין טעם לפנות אליי לשיחה - לא אצליח השיב , רק אהנהן , אחייך לאות תודה ואביט בחוסר אונים . 
אין טעם בשיחות הטלפון - לא אוכל להוציא הגה מפי . 
קולי אבד בגללה . 
כי היא זורמת בעורקיי , מכבידה על עפעפיי , מרעידה אותי מקור . 
ורק הזמן יכול לרפא אותי ממנה . 
אך נכון לרגע זה , אני בשליטתה , אני חולה בה - השפעת . 
הוא : היי . 
היא : היי . 
הוא : מה עניינים ? 
היא : רוצה סקס . 
הוא : אין בעיה . 
הערב בחמש אצלך . 
אני מביא כרגיל . 
היא : מה זה " כרגיל " ? 
הוא : מה , שכחת ? 
בקבוק " מרטיני " וקונדומים . 
היא : למעשה , אני בעלה . 
רוצה סקס כי היא במחזור . 
יושב ב - ICQ שלה כי שכחתי את הסיסמת הכניסה שלי . 
אבל מבטיח למסור לה ד"ש . 
