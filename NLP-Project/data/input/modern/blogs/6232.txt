ראשי סחרחר עלי וקדחת הלימודים הולכת ומחמירה מרגע לרגע . 
בבוקר , בחדר של הפרופסורית , ילד בלונדיני מאוד עם שיני ארנב אמר שמאה לחלק לחמישים זה חמש , ולמה אם זה שתיים בכל זאת אי אפשר להוריד רק חצי נקודה על חצי שאלה אמריקאית נכונה . 
אמא שלו הסבירה לו שפשוט בגלל ש ... 
.. 
. 
ושזה לא מנומס לשבת ככה ליד אנשים אחרים . 
הילדון התעקש שזאת הפינה השקטה שלו , אלא שהפינה הייתה רועשת עד מאוד , ואני חרקתי שיניים בניסיון לשנן שאלות ומסיחים . 
הוא אמר שהמוסיקה דווקא עוזרת לו להתרכז כי היא חלק מהמשחק , והפרופסורית ניסתה להסביר לו שאנשים שונים מתרכזים אחרת וכיבתה את המחשב . 
בתגובה הוא התחיל לשרוק . 
בזיוף . 
בשני בבית הקפה הייתה לנו תאורה של אורות גבוהים שגרמה לצלליות מוזרות להווצר על הקיר . 
השיער שלי דמה בצורה מחשידה למדי לנוצות ומישהו עשה כאילו שהוא מפלצת שטורפת את העוף המוזר . 
אחר - כך אמרתי לאותו מישהו שאם הייתי החברה שלו הייתי מכריחה אותו להתגלח , כי שפם וזקן הם לא סקסיים בכלל . 
הוא שאל אם אני נחמדה , ספונטנית , אוהבת טיולים ארוכים על החוף , בעלת חוש הומור ושופעת במקומות הנכונים ( ואם אבא שלי עשיר ) . 
אמרתי לו " ברור . 
אבל אני לא מוצצת " . 
הוא שאל " מזדיינת ? 
" , עניתי שכן והוא הסכים להתגלח בשבילי . 
גיא אמר שלמרות שאין לו זקן או שפם גם הוא מוכן , ונישקתי אותו על הלחי בצורה שגרמה ליוני להגיד שאם גיא היה סטרייט אז הייתי פרוצה קטנה . 
היום מישהי הזכירה לי שלפעמים יש גם מישהו שחושב עלי , ולא רק אני חושבת על כולם וחושבת וחושבת ולא מרגישה הרבה , או לפחות לא יודעת מה . 
שלא תמיד צריך לנתח הכל או לנסות יותר מדי חזק ולהתחשבן . 
רק לזכור איך זה להיות מאושרת , ולהיות . 
רציתי לספר על שמחת החיים הנפלאה שתקפה אותי לרגל התחדשות תקופת הבחינות הבאה אלי ( מסתבר ) לטובה . 
לגולל מעשיות קופי - בין עם יוני , שיוני הוא הרי שונא רשתות באופן כללי , משום שהן הורסות את העולם שלנו ומשתלטות על כל מידה של הגינות שעדיין קיימת בחברה , ובכל זאת בחר ללכת לקופי - בין לגמרי בהתנדבות . 
על העובדה שגיא ממש משוכנע שבשנייה שתסתיים תקופת הבחינות אני צריכה לרוץ ולפול אל בין זרועותיו של יוני , וגם הישר אל תוך מיטתו ( למרות שטענתי בתוקף שאהבתי אליו היא אפלטונית לחלוטין ומידת המשיכה שואפת לאפס ) . 
רציתי לספר איך אני שוב קוראת / כותבת / לומדת בערבוביה שלמה , כך שאיני יודעת יותר איזה יום היום ומה השעה , ומה ההבדל בין מה שאני מוכרחה לעשות למה שאני אוהבת . 
ואז בדיוק כשנידמה היה לי שהכל מתחיל להסתדר ולהתנרמל , ושהתקופה הרעה הזאת באמת מאחורי , גיליתי שאין דבר כזה מצב רוח יציב ( אלא אם אוטמים אוזניים ועיניים ומתהלכים בעולם במצב של הדחקה תמידית ) . 
אך מכיוון שנמאס לי כבר לנסות להתכחש לרגשות שלי , החלטתי שהיום אני מפסיקה . 
