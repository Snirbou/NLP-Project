אני בעד חוטים מקשרים . 
ומילות מפתח תורניות . 
והללויה שמושמע בפעם הראשונה והשניה . 
שהן הלפני והאחרי והתוך כדי . 
רק היום נפל לי האסימון , ג'ף באקלי הוריד חלק מהמלים של לאונרד כהן והכניס כאלה חדשות . 
ואני אוהבת את שתי הגירסאות . 
הם בנו פסל בדמותינו . 
ושמו אותו על פיסגת ההר . 
עכשיו תיירים באים ומתבוננים בנו . 
מפוצצים בועות עם המסטיקים שלהם . 
מצלמים תמונות ונהנים . 
מאוד נהנים . 
הם יקראו לעיר על שמינו . 
והאצבע המאשימה תופנה כלפינו . 
התיירים באים ובוהים בנו והאמא של הפסל שולחת את ברכותיה . 
הם הכינו פסל בדמותינו ויקראו לעיר על שמינו . 
עכשיו התיירים מצלמים תמונות ולועסים מסטיקים ועושים בועות . 
ונהנים . 
ונהנים . 
( Us - Regina Spektor , תרגום חופשיחלקי עילג . 
) לא אומרים שיותר טוב כי אז נופלים . 
ולא מנסים כי אז טועים . 
ולא מבקשים להצליח כי אז נכשלים . 
אז יושבים בצד וסופרים . 
מי שעומד מאחורי ומלפני ומצדדי ... 
.. 
. 
אז כולם מתחבאים ויוצרים אשליה של לבד . 
לבד זה יותר חלש או יותר חזק ? 
כנראה שזה תלוי בכמה שאת באמת רוצה לשחק . 
איזי גו , אנד אה פייב אה סיקס אה סבן אה אייט . 
הנה אני בשורה הראשונה ונורא גאה בעצמי ומקבלת נייסים ומצוינים למרות שאני קצת ממהרת . 
אחר כך גם יש חיוכים ו " איזה מהממת היית " וזה נפלא בעיקר כי הרגשתי את זה קודם כל בעצמי . 
הבעיה היא אחר כך כשאני מכריזה שבא לי לבכות ולהתפרק ונשארת עם עיניים יבשות ואיברים אסופים והרדמה חלקית . 
אני טוענת שמגיעות לי שתי סטירות לחי , היא טוענת שמגיע לי חיבוק . 
אני מסוגלת לראות את זה גם ככה , כן . 
יש וילונות ומראה ושמיכה ואלף ואחת הסחות דעת ( והסחי דעת וכדור שלג לבן ? 
) ואני אלופה בלהתחמק מהנושא . 
אני מצחקה את עצמי ומתישה את עצמי , ולא רק את עצמי . 
עד שאני טורחת להגיד משפט שלם ומובן יוצאת הנשמה . 
היה נורא קשה ? 
כן ולא . 
בעיקר לא . 
אז אפשר לסכם שלהבא אני אוותר על שלב המבוכה הלא נחוצה ? 
אפשר לנסות . 
אוי , שקט כבר . 
לפעמים היכולת שלי להכיל בולשיט פשוט מתאדה . 
העולם הזה הולך ונהיה בלגאן מתוחכם ומורכב יותר ויותר . 
נעשים הרבה דברים יפים ומבורכים ומנגד יש הרבה יותר מדי שטויות . 
אני אפילו לא מדברת על הדברים הנוראיים באמת ( ולא חסרים גם כאלה ) . 
אני מדברת על ההתפזרות וההשאבות לטפל , תרבות הצריכה המגעילה על כל צדדיה ופניה , למשל . 
הרדיפה אחרי כל מה שמסביב . 
ההתעסקות והחשיבות שנותנים לכל מה שאמור להיות רק התוספת , רק הבונוס . 
ואת העיקר , מי עוד זוכר אותו ? 
מי בכלל יכול להגיד בכנות שהוא יודע מה העיקר ? 
ושהוא נאמן לעצמו ולאנרגיות שלו כשהוא משקיע אותם בדברים המהותיים ? 
לא יודעת מה נפל עליי פתאום . 
יש את הרגעים האלה שפתאום נוחתים עליי משקפיים מאוד מסוימים שמדגישים לי את הצרימה שאפשר למצוא בכל מילימטר של הכוכב הזה . 
לפחות בכל מילימטר שיש בו אנשים , ציביליזציה . 
זה לא שאני הולכת עכשיו לקחת את עצמי ולהצטרף לשבט באפריקה או להתחיל לחיות בטבע . 
אני אפילו לא הולכת להתחיל לעשות טיולים ברחבי ארץ ישראל . 
גם אני ילדה עירונית מפונקת , וגם אני מתעסקת בשטויות . 
( למרות שלזכותי ייאמר שכמות השופינג שעשיתי בחצי השנה האחרונה היתה מינימלית בהחלט . 
) אני מניחה שהעניין הוא באיזון . 
אי אפשר לנקות את התרבות הזו מבולשיט , אי אפשר להעלים את החומרנות ואי אפשר להפוך סדרי עולם רק כי פתאום מישהו מחליט שזה צורם לו . 
אפשר רק לחפש את המשמעות האמיתית של הדברים , לחזור לאנושי , לחי , למה שממלא אותנו ונשאר שם ולא לסיפוקים מידיים . 
כנראה שכל זה בא במידת מה בעקבות הביקור שהיה לי בסטודיו של יעל אתמול ; כשראיתי איך היא בונה שם לאט וברגישות מעין שבט קטן של אנשים שרוצים להפתח לדברים חדשים , שרוצים לעשות משהו עם משמעות , שמוכנים לרגע להניח לעולם שבחוץ ולחיי היומיום ולהקשיב . 
לעצמם , לילדים שלהם , למי שרוצה לפתוח להם את הלב . 
זה נבנה עם אנרגיות כל כך טובות . 
מי שלא רצה להיות חלק מזה לא נשאר . 
וזה היופי במשהו חדש , בהתחלה נקייה . 
אנשים באים בראש אחר , באים מבחירה אמיתית , מכבים לרגע את הטייס האוטומטי ובוחנים אם הדברים נישנים רק כי הפכו להרגל , או שזו בחירה שניתן לעשות בלב שלם שוב ושוב . 
תמיד כשאני שם אני קצת חוזרת לשורשים שלי . 
לאדמה ולשמיים , למציאות ולדמיון . 
ועם הרבה אהבה . 
יש אורות שמוכיחים את עצמם וחוזרים לנצנץ , אחרי הכל , למרות הכל , ובהתעלות על הבלתי אפשרי . 
חבל שהדברים לא באמת כל כך פשוטים . 
אח , החיים האלה מעייפים אותי . 
לפעמים נדמה שיש לי יותר מדי להגיד ופחות מדי מי שיקשיב . 
ומאיפה מביאים את המוטיבציה להתעסק עם אנשים שלא מחזירים טלפונים באופן סיסטמטי , ושמבריזים בלי נקיפות מצפון , ושבאופן כללי נותנים לי לרדוף אחריהם ? 
כל האנושות הזו צריכה חינוך מחדש . 
( כן , גם אני , במובנים מסוימים , בהחלט . 
לא מוציאה את עצמי מהכלל . 
רק מייחסת לעצמי קצת יותר מודעות מהשאר . 
) 
