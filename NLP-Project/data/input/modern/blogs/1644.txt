יום נהדר , לא ? 
נו , הארד דיסק חדש ( השלישי במספר ) , ו 3 חולצות חדשות , וחוץ מזה לא הרבה , ומהמחשב כבר נגמלתי מזמן , אבל למי אכפת . 
היום טוב . 
חלמתי שהיא מתחתנת איתו . 
איתו , ב ה' הידיעה . 
אחרי ה so called חתונה ניגשתי אליה , קרוב קרוב , ולחשתי לה שיש לה בעל כ"כ יפה . 
שהוא הבנאדם הכי יפה בכל העולם כולו . 
ואז אמרתי לה שאם היא לא רוצה אותו אני כן . 
קצת חבל לחזור , האמת , כי רק היום קלטתי שיש לי כמות עצומה של שיעורי בית וסיכומים להשלים ולהעתיק למחברת , והתירוץ של 'הייתי בחו"ל' יעבוד מקסימום עד מחר , וגם לא אצל כל המורים ( אני יודעת בוודעות על מורה שמחר תגיד לי שלא אכפת לה ) . 
יש לי מחר בוחן בלשון , ביום שלישי מבחן במתמטיקה , ביום חמישי בוחן בפיסיקה וביום שישי מבחן בספרות . 
והייתי צריכה להגיש עוד שבוע שעבר עבודה יצירתית בתנ"ך שהתכוונתי להתחיל לפני שנסענו אבל העדפתי לעשות דברים מהנים יותר . 
אולי יהיה לי מזל והמורה תגלה הבנה ותתן לי הארכה או משהו [ בעיקרון , בגלל שהפסדתי שבוע אני מניחה שהכי הגיוני להגיש ביום שלישי , אבל אני בספק אם אני בכלל אתחיל עד אז ] . 
און דה ברייט סייד , היה שבוע עם שלג ומזג אוויר מצויין . 
בגלל שנסענו בערך 3 חודשים מוקדם יותר מבד"כ , הכל היה מלא שלג ולא רק האתר , וזה היה פשוט מדהים . 
כמעט התחלתי לבכות בגלל שלהם יש שדות לבנים לבנים לבנים ולי יש תל אביב . 
היינו בעיירה קטנטנה במרחק כמה קילומטרים מהאתר , ובמקום חדר במלון נתנו לנו בטעות ארון מטאטאים עם שירותים , שהיו מסריחים למדי רוב הזמן , ומיטה זוגית שהיא רק טיפה יותר גדולה מהמיטה של אח שלי . 
אבל בצד האחורי - כלומר , בצד שאליו החלון בחדרון שלנו פנה - היה פנס רחוב בקצה שביל מושלג מוקף בעצים . 
קניתי 2 סימניות חביבות ויפות . 
והיו באחת החנויות נעליים ממש יפות , אבל הן היו נעליים חמות מאוד ( על התווית היה כתוב בגדול מינוס 25 מעלות פרנהייט ) . 
ובאותה חנות היתה גם חליפת סקי ממש יפה , אבל גם על זה ויתרתי . 
תזכורת לפעם הבאה : לא לקחת הארי פוטר . 
והקברניט בטיסה חזרה היה בעל חוש הומור גרוע במיוחד , ובכל זאת , הוא נורא הצחיק אותי . 
רק שזה היה על חשבון " צ'רלי והשוקולדה " שהקרינו לנו , ושראיתי בפעם השלישית , אבל זה עדיין היה מעצבן . 
בגללו פספסתי את הסוף . 
אני שומעת שירים סתמיים ומדמיינת דברים שהקשר שלהם אל השיר ( או אל המציאות ) הוא דק מאוד . 
תוציאו את זה ממני . 
היום הצטרפו אל הדבר ההוא שלי 3 בנות שלמדו איתי ביסודי . 
אחרי ההלם הראשוני זה היה מרגיז כי הן התעלמו ממני , ואני בעצם לא יודעת אם בכלל הייתי רוצה שהן יתייחסו אלי . 
קשה להגיד מי מהשניים פחות מביך . 
בכל אופן , זה יצר מצב מעצבן . 
ועכשיו אני כל הזמן אתהה מה הן אומרות עלי מאחורי הגב , אם בכלל , ורוב הסיכויים שפשוט לא אכפת להן , אבל תמיד יש לי נטייה לחשוב שאנשים מרכלים עלי , כי אני כזו מעניינת . 
