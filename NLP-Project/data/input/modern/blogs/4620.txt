שוב הכמיהה הזאת מכרסמת בי . 
אני רוצה גבר ואין לי בכלל על מי לפנטז , בגלל זה החשק המיני שלי בקאנטים . 
אני רוצה לאהוב מישהו יותר משאני רוצה לשכב איתו . 
למרות שגם זה פתאום חסר לי . 
פתאום אני מסתכלת על עצמי וחבל לי שהשנים הכי יפות שלי מתבזבזות בלי שיש לי מישהו לצדי . 
כבר עברו יותר מחודשיים וחצי מאז שנפרדתי מהבחור האחרון . 
זעם עולה בי כשאני חושבת עליו ועל כל מהלך הקשר איתו . 
( זהירות , אתר חפירות לפניך - אבל אני חייבת לשפוך את זה אחת ולתמיד ) הוא זרק אותי אחרי קשר של חודש בגלל ש"את לא סגורה על עצמך מה את רוצה לעשות בחיים " , ו " פעם את זורמת , מחייכת , צוחקת , ופתאום כבר לא " . 
אלה היו חלק מדבריו בנאום הפרידה שאחריו פרצתי בבכי מר . 
מה הוא חושב , שאני בובה ? 
שאסור לי להיות עצובה לפעמים ? 
וכשסיפרתי לו על כל תקופות הדיכאון שעברתי לפני הצבא , איזו תגובה גועלית וחסרת רגישות היתה לו : " אני חושב שזה חוסר פרופורציות לחיים , לשכב במיטה במשך שנה וחצי כי אין טעם לחיים " . 
כאילו אני עדיין נמצאת שם , בלי לזקוף לזכותי את כל תקופת הצבא שעברתי בלי בעיות . 
ובכלל , מי הוא בכלל שישפוט אותי ? 
מיסטר נורמליות ויציבות נפשית . 
פיכס עליו . 
הרגשתי כל כך מושפלת כשהוא הסיע אותי לתחנה מרכזית . 
בכיתי ורציתי להמשיך לדבר איתו על מה שהיה , אבל מבחינתו " לא היה " כלום . 
באותו רגע אני כבר הייתי הרחק - הרחק מאחוריו . 
הוא כבר תכנן לעצמו תוכניות אחרות עם חברים שלו ואני " עיכבתי אותו " . 
כשראה שאין לי כוונה לצאת מהאוטו הוא החל לדבר אליי בטון מגעיל ולהטיח בי כל מיני אמירות חסרות רגישות . 
זה היה מזעזע . 
הנסיעה האיומה הזאת הביתה , אחרי שבאתי אליו במיוחד כדי להיות איתו בשבת כי שנינו היינו בצבא באותה תקופה . 
איזו עליבות . 
איזה גועל נפש להיפרד כך ממישהי . 
ביזיון מצדי שבכלל בכיתי . 
שבכלל חשפתי בפניו רגשות כלשהם . 
כל כך לא הגיע לו כל מה שהספקתי להעניק לו מעצמי בקשר הקצר הזה . 
אני כל כך מתחרטת על כל הסיפור האומלל הזה . 
על דברים שעשיתי ולא עשיתי . 
אני מתחרטת על כל הטלפונים שעשיתי אליו . 
אני שונאת אנשים כאלה תכליתיים ומגעילים . 
מצד שני אני שמחה שהכרתי אותו , כי מאז למדתי קצת יותר איך לא " למכור " את עצמי בזול . 
למשל , לפני שבועיים - שלושה הכרתי ( טלפונית ) בחור אחד מאתר היכרויות . 
תל אביבי . 
עושה רושם חביב ביותר . 
היתה ביננו לא מעט כימיה , לפחות בשיחה . 
כבר בשיחה - שתיים הראשונות הוא היה לחוץ להיפגש , כי לדבריו הוא שונא למרוח קשרים טלפוניים כי אז שני הצדדים מאבדים מהסקרנות וכבר יש פחות על מה לדבר פנים מול פנים . 
בגדול , הוא צודק . 
אין טעם למרוח קשרים טלפוניים . 
ואכן בהתחלה " זרמתי " והסכמתי להיפגש . 
כשדיברנו על הפרטים הטכניים , הוא העדיף שאגיע לתל אביב וסירב להגיע אליי כי לדבריו אין בעיר שלי מה לעשות ואין חנייה . 
טוב , מילא . 
הבהרתי לו שהיום היחיד שאוכל להגיע אליו זה שישי בבוקר , כי עבדתי בשאר הימים . 
אבל הוא אמר שיום שישי בבוקר זה זמן שהוא " לא מתפקד " בו , והוא ישן וכ ו' וכו ' . הוא גם אמר שמבחינתו בוקר זה לא זמן להכיר בנאדם . 
וזה עצבן אותי . 
כלומר , אם אתה כל כך מעוניין לפגוש אותי כמו שאמרת , ואני כבר מוכנה להגיע אליך , וזה היום היחיד שמסתדר לי לעשות נסיעה כזו ( באוטובוס , ובשבילי זה קצת יותר מאמץ ) , למה אתה לא יכול לעשות בשבילי ויתור קטן על כמה שעות שינה עד מאוחר ? 
מאוחר יותר הוא הציע שאגיע אליו ואשאר אצלו בסופ"ש אבל סירבתי . 
למרות שהוא ממש לא נשמע כאילו יש לו כוונות זדוניות כלשהן , אני לא מכירה אותו בכלל , ונראה לי קצת מוגזם . 
בקיצור , בעקבות הקטע הזה ירד לי ממנו מהר מאוד . 
לא מוכנה להשקיע עבור אנשים שלא מוכנים להשקיע בשבילי . 
בחלק השני של החלום הרגשתי שחוויתי אונס במובן הפיזי והרוחני של המילה . 
שכבתי בחדר שלי עם האור הדולק למחצה , במיטה שלי וגבר מבוגר ומשופם שעורר בי דחייה קשה שכב עליי מאחור וכפה עליי את תשוקתו . 
לא רציתי אותו , פחדתי אבל הייתי משותקת . 
הרגשתי שיתוק נוראי בכל הגוף , פיזית ונפשית . 
ניסיתי לזוז ולא הצלחתי . 
בשלב מסויים ניסיתי לדחוף אותו ממני ולא הצלחתי . 
המוזר היה שהוא לא הפעיל עליי כוח בכלל , רק שכב עליי מאחוריי ועשה מה שעשה , אבל לא יכולתי להשתחרר ממנו . 
זה היה כל כך ממשי . 
הרגשתי כאילו אני מחוברת אליו בכבלים פיזיים ורוחניים כלשהם , כמעט כמו עובר שמחובר לאמו . 
ראיתי והרגשתי סביבנו כמו חבל טבור כרוך המקשר ביני לבינו . 
ואז חלפה במוחי מחשבה מעוותת , שאני לא יודעת כיצד נשתלה שם : " אולי זה אבא שלי " ומאותו רגע התאמצתי בכל כוחי להשתחרר ממנו אבל הוא היה כבד מאוד . 
הוא לא הפעיל כוח כלל , היה פסיבי כמעט , אבל התחושה היתה של קושי עצום להשתחרר ממנו . 
גם כשבבת אחת הבנתי שאני חולמת , לא הצלחתי לפקוח עיניים ולהתעורר כי פתאום הרגשתי כבדות נוראית . 
הצלחתי להסתובב בחלום , אבל חזרתי לאותו צד , למרות שחוויתי תחושה ממשית של היפוך וראיתי את התקרה . 
אבל הגבר הזר הזה עדיין היה באותה תנוחה עליי עם תחושת הכבילות האיומה אליו . 
הרגשתי שאם לא אתעורר במהרה הוא כמו ייקח ממני משהו , משהו רוחני , ואני אהיה אומללה מאוד . 
לבסוף הצלחתי בהדרגה להתעורר וכמעט המשכתי לראות אותו מול עיניי כשהתעוררתי . 
התעוררתי בתחושה שאם הייתי מעשנת , זה וודאי היה הרגע לסיים חפיסת סיגריות וניסיתי להירגע . 
היה לי חלום מוזר אתמול , התעוררתי באמצע הלילה בבהלה . 
אני יודעת שזה נשמע יומרני , אבל הרגשתי שהחלום הזה משליך על כל נושא היחסים שלי עם גברים עד היום . 
העלילה מעט מטומטמת וטלנובלית , אבל החלום היה עוצמתי מבחינתי . 
בחלום הייתי מוכרת בחנות כלבו גדולה . 
היה שם שומר ממוצא קווקזי , אדם מבוגר שדיבר רוסית שוטפת . 
אני טעיתי בו וחשבתי שהוא נשוי , אבל כשגיליתי שהוא רווק ניסיתי לפתות אותו , לא במודע . 
בחלום הכחשתי בפני עצמי שאני מעוניינת בו . 
לא באמת נמשכתי אליו , אבל באחד הימים הגעתי לעבודה בשמלה שחורה קצרה וחושפת רגליים . 
הסתובבתי כך בחנות , משכתי מבטים מגברים והרגשתי לא בנוח . 
חשבתי לעצמי שיהיה לי קשה לחזור הביתה בלילה , לבד , כי בלבוש הזה ודאי יהיה מי שיחשוב שאני זונה . 
פתאום הוא פנה אליי ושאל אם אני יודעת רוסית . 
השאלה שלו גרמה לי להבין שהוא מתעניין בי . 
משום מה היה לי מאוד חשוב לרצות אותו , אז עניתי שכן , אבל לא כל כך טוב . 
ואז הוא עשה לי כמו מבחן מול אנשים . 
הם עמדו מולי והסתכלו עליי בזמן שהוא ביקש ממני להגות מילה ברוסית ואני כנראה נכשלתי במבחן ההגייה כי פתאום הוא חייך בסלחנות ואמר שחסרה לי אוקטבה שלמה ( ? ) . בחנתי את עצמי במראה וראיתי שהשמלה שלי קרועה מאחור וכל התחתונים שלי חשופים . 
עברה בי מחשבה מטונפת , שאולי רק בגלל זה הוא התעניין בי . 
נכנסתי לאחד מתאי המדידה בחנות וניסיתי לסדר את השמלה אבל לבסוף החלפתי לשמלה אחרת . 
משום מה הוא היה איתי בתא , אבל אח"כ יצאתי ונכנסתי לתא אחר . 
אחרי שיצאתי העפתי על עצמי מבט נוסף במראה . 
הפעם נראיתי לעצמי מלאה יותר ממה שהייתי . 
שני גברים צעירים עברו לידי ואחד מהם העיר משהו על המידות שלי . 
אחרי שהם הלכו התקרב אליי השומר , שצפה בכל , ואמר שהם לא מבינים כלום , שכך אישה יפה ובריאה צריכה להיראות , ואני הסכמתי איתו בפקפוק . 
ופתאום ראיתי את עצמי אצלו בבית , אולי כבר אחרי שהספקתי להכיר את הוריו . 
הייתי לבושה בשמלה לבנה מצועצעת ומאופרת בכבדות . 
ישבתי מולו אבל הוא לא באמת התייחס אליי . 
הייתי נואשת לתשומת לב ממנו , למילה טובה . 
הישירתי אליו מבט מתחנן , ניסיתי לפתות אותו . 
הנחתי עליו יד ולבסוף התיישבתי על ברכיו . 
אבל הוא התנער ממני , הסתכל עליי בעיניים חסרות רגש ואמר : מה את רוצה ממני , אה ? 
אם יש לך הערכה עצמית עלובה וההורים לא נתנו לך מספיק חום ואישורים , לכי להיות רוכבת אופניים ( ? ) , תתעמלי , תתחרי , תגיעי להישגים . 
אבל מה את רוצה ממני ? 
ואני נפגעתי וכעסתי . 
ואז בא הקטע של האונס בחלום . 
