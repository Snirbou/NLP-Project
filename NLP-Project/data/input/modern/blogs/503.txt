להפוך את הכל , המדפים הפזורים באי חוש ליופי על הקיר , עוד מהימים שריח הבורג שחדר לקיר הפך אותם לכאלה שמיוחדים בצורתם . 
הלק הסגול שהתערבב באדום ויצר 17 צבעים כמוהו שוכבים בצדף ומחכים לצאת החוצה . 
אני רוצה שהרצפה תיהיה הפוכה והשמיים יהיוו את העובדה שאין גבולות . 
אני רוצה לצבוע את הקיר בצבעים כאלה שיצרו צבע שלא הומצא עוד , רוצה להפיק את הצלילים האלה שאף אחד ואחת עוד לא הצליח\ה . 
אני רוצה לצייר בלון כחול ולהישאב לתוכו , לשיר שירים מטומטמים ולצעוק לעולם כמה שאני אוהבת להיות ילדה , וכמה שאמשיך להיות כזאת . 
אני רוצה להסיר את האיפור שבמילא רק מעכיר ולהפוך את עיני החום קולה שלי לזוהרות ולמלאות בגזים , עד שיתפוצצו משמחה . 
אני רוצה ללבוש את המכנס הכי פשוט ואת החולצה שתאמר הכי הרבה בהמון בד מלטף ואוורירי ושתתאר במדויק גם את ההרגשה של האושר וגם של הציניות . 
בא לי לזרוק את הספרים על הרצפה ולתלוש כל רגע שדיכדך אותי והוציא אותי מהמנטרה של האופטימיות , שהמורות יקפצו באוויר ושהבית ספר ידלג איתי לשירי יובל - מעצבן - ובמקרה - גם - מבולבל . 
אני רוצה שילדות בכיתה ה' ו ו' ייראו בצורה שהן אמורות להיראות , ושמסכת הבגרות הזאת תעוף כבר מכולנו ושתלך לעזאזל . 
אני רוצה לדעת שכסף לא יוכל לקנות הכל , ושלא צריך אותו כדי ללכת לתל אביב , או כדי להיות מאושרת . 
בא לי שתצאו כולכן מהפוזה הזאת של בנות ה - 15 , כי בתכלס , הגיל הזה לא שונה בשום דבר חוץ מבמספר מיום לפני שהפכתן להיות הבנות-ה 15 - הבוגרות-האחראיות-ובעלות-החיוך-המזויף . 
אני רוצה שחיוך אחד ימשוך את החיוכים של כולנו ושטיפת תמימות תישפך על כל הדור המבוגר , המשעמם והאדיש שלנו . 
בא לי לצעוק ולשיר כמה שאני אוהבת את זה שיוצאות לי מהפה המילים הכי טיפשיות , שמהצד נראות כל כך חסרות היגיון . 
בא לי לצחוק כל פעם שמישהי אחרת אומרת לי שאני לא נראית כמו בכיתה ט ' , ואחר כך תבוא מישהי ותגיד לי שאני נראית כמו מישהי בכיתה ט' וגדולה יותר . 
בא לי להפיל הר על כל המלחמות החסרות משמעות האלה , ולחבק את כל המפחדים והמפחדות בידי הענקיות . 
בא לי מיליון פרחים וקרם גוף שיהפוך את האוויר למלטף יותר . 
אני רוצה לשמוע את השיר הנכון , ולהפוך אותו לכזה שיבוא ברגע הנכון . 
אני רוצה לרוץ במגרש עד שכבר לא יראו אותי , אלא רק ישמעו . 
בא לי לצאת להתאמן , ועכשיו אני בבית . 
רוצה להראות למאמן שלי שלא שוברים אותי בקלות , ושכמה משברי קליעה לא יערערו את הביטחון שלי , ואני מערערת אותו בעצמי . 
אני רוצה אוטובוס ירוק וגדול , עם ילדים קטנים וגם כאלה שנראים יותר גדולים , אני רוצה לשמוע את מלך האריות ולארגן את ערב-ספיישל-מלך-אריות - 1 + 2+3 . 
להתקשר לחברה שלי ולשאול אותה איך באילת שם , ע"פ שאיני סובלת את העיר המעאפנה הזאת . 
אני רוצה לענות לטלפון בקול כזה שישמח את העונה בצד השני . 
אני רוצה לרוץ ולעשות מלחמת מים ולשכוח לרגע שיש לי 3 בחנים יום אחרי יום וממוצע של 61 במתמטיקה . 
להפוך את משולשי הפרבולות לחבלים ולקפוץ עד שיתעקמו הרגליים ואני אתעקש להמשיך . 
בא לי לתת כיף לחברה שהצליחה לקלוע סל או סתם להגיד לה שהיא נראית טוב היום , ולעשות לה שמח על הלב . 
אני רוצה להיתקל באחד מהמיליון מפגרים שנמצאים אצלי בשיכבה ולהגיד לו שכבר לא אכפת לי מה יעשה עם חייו , מה יעשן , עם מי יתעסק , את מי יקלקל , ולמי ירביץ . 
בא לי לכתוב את המכתב הכי מרגש בעולם לכל הקבוצה שלי , שייארך 15 דפים ועל כל אחת לפחות חצי דף , אבל זה לא מתאפשר , כי יש לי מחסומים שחוסמים את היצירתיות שלי . 
בא לי לעבוד ולקבל המון המון כסף ואז לצאת לים בערב ולצלם את התמונות הכי זוהרות ובעלות הכי הרבה משמעות משל כולם . 
אני רוצה לאכול שוקולד וללכלך את כל הפרצוף ושהילדים שכשאבוא היום ברבע ל - 9 לבייביסיטר לא ישנו . 
אני רוצה שיקפצו עליי ושאחבק אותם ואגיד להם שהחיים האלה נהדרים ושסוכריה על מקל זה הדבר הכי חשוב שיש בעולם הזה . 
אני רוצה שתאהבו את המקום הזה , אבל אני לא רוצה ללכת כנגד העקרונות שלי ולכתוב פחות ממה שאני כותבת בדרך כלל רק כי מתעצלים ומתעצלות לקרוא . 
אני רוצה לדעת מי איתי ומי תומכת בי , מי קוראת , ואם מישהו או מישהי בכלל עוד פה . 
אני רוצה לקחת את הבוחן בערבית , את הבוחן בביולוגיה ואת הבוחן במתמטיקה ולתקוע אותם עמוק בתוך איזה חור , ולקוות שלא ייצאו משם עכברים . 
אני רוצה להצטלם לתמונת מחזור ולא לסיים את כיתה ט' לעולם . 
אני רוצה לדעת אם נבחרתי למגמות שלי , ואם אני עם כל החברות בדיוק איפה שרצינו להיות . 
אני רוצה לדעת איך התעודה תיראה , ואם היא תשקף את המאמץ האדיר שכל השנה הזאת דרשה ממני . 
ועכשיו , כשאני חושבת על זה .. 
. 
מה אני בעצם זוכרת מכל הקושי ההוא ? 
בא לי להפוך ולקרוע את כל הבגדים ולכתוב לי על הגב - כמה שהחיים יפים . 
אני רוצה לקרוא כבר ספר ולדעת שהוא מותח אותי כמו שבחיים לא מתחו אותי , ולרצות לקרוא אותו בכל שניה . 
אני רוצה להפוך את הקיר לאלפי שירים ולהראות כמה שאני מיוחדת . 
בא לי לצחוק לכל אלה שאמרו ושחשבו ושחושבים שרזון זה חשוב . 
אני רוצה לנקות את הצדפות ולהכין לי שרשרת בגודל של כל העולם ואז להתגאות שיצרתי שיא אורך חדש . 
אני רוצה לאכול המון במבה עם קוטג' ולצעוק שלא אכפת לי כמה קלוריות יש בפאקינג שקית . 
זהו . 
