בזמן ששקדתי על משפטי " פ.ט.ל " בהכנה לפסיכומטרי , נתקלתי , בין משפטים כמו " הילד פטל את הלחם " ו - " פטל את אביך ואת אמך " , במשפט הבא : " הפטל הוא חברו הטוב ביותר של האדם " זהו . 
זה מה שרציתי להגיד . 
מאז הפעם האחרונה שעדכנתי , הספקתי לעבור עוד מפגש הכנה לקורס פסיכומטרי במרכז צימר . 
זה קרה ביום שני . 
לא נרשמו אירועים מיוחדים או ראויים לציון . 
במפגש ההוא עברנו על אנגלית והמשכנו קצת עם מתמטיקה , כרגיל הרמה בכיתה הייתה של ילדים עם פיגור קל , אך חוץ מזה , עוד 5 שעות של בזבוז זמן כמעט מוחלט . 
לא כן היה היום . 
היום סוף סוף התחיל הקורס עצמו - מה שאומר , סוף סוף מדריכה קבועה ונורמלית ולא פסיכופטית עם ש' שורקת . 
הקורס הוא בבית הספר שלמדתי בו - מקיף א ' , ולמרות שהייתי בטוחה שאתקף גל נוסטלגיה , חוץ מעקצוץ קל כשעברתי ליד לוח המודעות בקומה הראשונה וראיתי שעדיין תלוי שם אותו שלט ארור שמזכיר את חוקי התלבושת בבית הספר , לא נהגתי כלל ברגשנות . 
טוב נו , הבית ספר שלי פשוט היה ונשאר מכוער . 
השיעור התחיל בכך שקיבלנו ערימה ענקית של ספרי לימוד ( רמז דק לכמות החומר שנצטרך לדחוס למוחנו בחודשיים האלה ) ועוד הפתעה : מיני מבחן פסיכומטרי , ללא הכנה מוקדמת . 
נהדר . 
אני בספק אם עברתי את ה 300 . אני לא יודעת אנגלית . 
פשוט לא . 
אחר כך עברנו על מבנה הקורס , מבנה המבחן ועוד דברים בסגנון הזה , ולבסוף התחלנו קצת לפתור תרגילים וללמוד טכניקות לקיצור דרכים . 
בשלב הזה הטרידה את מנוחת הכיתה אחת התלמידות שמשום מה מתעטשת ככה : " אאאאאי - מא ! 
" כן . 
ההתעטשות שלה נשמעת כמו המילה " אמא " . 
וזה לא היה מקרה חד פעמי . 
היא לא הפסיקה להתעטש לאורך כל השיעור . 
כך עברו השעות , והגיעה השעה 22:30 , היא שעת סיום השיעור . 
בזמן שכל התלמידים נהרו להם החוצה , אני הלכתי לשירותים , ותמר חיכתה לי בכיתה . 
אחר כך יצאנו החוצה , על מנת לגלות שהשרת נעל אותנו בבית הספר . 
פשוט נעל את כל השערים והלך . 
בהתחלה פשוט התרוצצנו משער לשער חסרי אונים , בתקווה שאחד מהם פשוט יפתח באופן פלאי למראה תחנונינו , כשזה לא עבד החלו חלק מהבנים לטפס על הגדר כדי לצאת החוצה ואז , בהשראת תמר , שזחלה מתחת לגדר , יצאנו גם אני ועוד מספר בנות החוצה בזחילה על הגב . 
בהחלט סיום מרנין לערב מעייף ביותר . 
אחר כך הקפצתי את תמר הביתה ( כן , אני , הקפצתי , עם אוטו , ימות משיח ) ונסעתי לביתי , כדי לגלות ששוב אמא נשארה ערה לחכות עד שחזרתי . 
יש לה קטע כזה של לחכות ערה עד שאני חוזרת . 
גם אם זה ב 4 לפנות בוקר . 
למרות שאז היא קצת מבלפת ורק מתעוררת ברגע שאני נכנסת הביתה ומעמידה פנים שהיא היתה ערה כל הזמן . 
בכל מקרה , זה קצת קריפי , אבל אני מניחה שזה חלק מלהיות אמא . 
או חלק מלהיות היסטרית , תלוי איך מסתכלים על זה . 
חוץ מזה הלכתי השבוע עם שקד לשיעור עיצוב דינאמי בסטודיו טמפו והיה די כיף ! 
אמנם השרירים שלי תפוסים לגמרי עכשיו , אבל זה רק כי הם התעוררו הרגע מתרדמת החורף הממושכת שלהם . 
אם , כמתוכנן , אני ארשם באופן קבוע לסטודיו ואתחיל לבקר שם פעמיים - שלוש בשבוע ובנוסף אקדיש את חיי לפסיכומטרי , לא תיוותר לי דקה פנויה של זמן . 
מצד שני , בחודשיים האחרונים ישנתי ורבצתי בבית מספיק בשביל שנה שלמה , אז הכל מתאזן . 
אני עדיין לא מאמינה שננעלתי בבית ספר . 
זה כמו הסיוט של כל תלמיד באשר הוא , לא ? 
.. 
. 
אתמול , לראשונה בהרבה זמן , עשיתי משהו שהוא לא רביצה בבית או בבתי אחרים . 
נסעתי לאשדוד לשיעור הכנה לקורס פסיכומטרי . 
זה קצת מצחיק כשחושבים על זה . 
שיעור הכנה לקורס הכנה לפסיכומטרי . 
טוב שלא עשו לנו שיעור הכנה גם לשיעור הכנה . 
בכל מקרה , פגשתי את תמר בתחנה מרכזית אשדוד ( איזה מוזר לגלות שיש אוטובוס לאשדוד ! 
שנים חייתי באשליה שרכבת היא הדרך היחידה להגיע לשם .. 
. 
) ויחד הגענו ל " מרכז צימר " ועלינו לקומה השלישית . 
הכיתה שלנו כבר היתה מלאה חלקית . 
תפסנו לנו מקומות בשורה האחרונה . 
מאוחר יותר הצטרפו אלינו גם אביטל ( שכפי שציינה תמר , גם בפעם שעברה שהתעסקנו במתמטיקה { = שיעורי מתמטיקה העליזים עם פאינה בבית - ספר } ישבה לידינו ) וגם שקד זוסמן , שהחליטה לצאת קצת ממסך המחשב שלי לשאוף אוויר . 
כל הזמן המשיכו להכנס עוד ועוד אנשים , ובשלב מסוים המקום ליד השולחנות נגמר , שלא לדבר על כיסאות . 
המדריכה החביבה , שבדיוק נכנסה , ניסתה לנחם אותנו בכך ש " בקורס שאני מדריכה בנתניה אנשים יושבים במעבר " , אז הרגשנו מיוחדים . 
כשכולם מצאו לעצמם מקום לשבת , הציגה המדריכה את עצמה ( אני לא זוכרת איך קראו לה , אז נגיד שציפי . 
אין סיכוי שזה היה ציפי , אבל ציפי זה שם מצחיק ) . 
כפי שהיא אמרה , היא מדריכה קורס בנתניה , והיא הוגלתה לאשדוד כדי להעביר לנו את המכינה לקורס . 
רחמים עליה . 
היו לה תסמינים ברורים של הוראה , כמו העובדה שהיא מאוד התעצבנה שאנשים איחרו להכנס לשיעור , או שהיא נהגה להשתתק לפעמים ואז להגיד " אני מחכה שכולכם תפסיקו לדבר " . 
אני מתכוונת - בחייך . 
את כולה מדריכה בפסיכומטרי . 
צאי מהסרט . 
כמו כן היתה לה עוד בעיה קטנה . 
בדיקציה . 
טוב נו , היתה לה ש' שורקת . 
נסו אתם להתמודד עם ש' שורקת במשפטים כמו " להוציא שורש משבר " או " יש שלושה שלבים לפתרון המשוואה " . 
אם לסכם , חמש השעות שביליתי שם לא ממש היו מועילות , בהתחשב בזה שעברנו שוב על אותם דברים שעשינו בחוברת הכנה שקיבלנו כשנרשמנו בקורס . 
הרשיתי לדמיוני לנדוד למחוזות אחרים בזמן שציפי וה ש' שלה חפרו לי ברקע , כשמדי פעם משפטים הזויים כמו " מתמטיקה זה כמו צבא , בעיניי . 
נגיד שהתגייסתם והצבא רוצה שתהיו מתרגמי פרסית . 
אתם לא יודעים פרסית , מי בכלל יודע פרסית ? 
אבל לצבא זה לא אכפת . 
הוא רוצה שתהיו מתרגמי פרסית . 
אז בשיעור פרסית הראשון שלכם קשה , בשני קשה , בשלישי זה כבר מתחיל להיות יותר קל וכן הלאה .. 
. 
" יש לי שני דברים להגיד על זה : 1 . 
כשהיא אמרה " מי בכלל יודע פרסית " נורא רציתי שיהיה איזה איראני בכיתה שיקום ויגיד " אני ! 
" 2 . 
לא יכולת להגיד פשוט " בשביל לדעת מתמטיקה צריך לתרגל " ולחסוך לנו את הנאום המרנין הזה ? 
אגב , במסך של השפות בלשכה לא כתוב " פארסית " אלא " פארסי " . 
וגם איראנים אומרים " פארסי " , מסתבר . 
אם כל זה לא מספיק אז הייתי רעבה כל השיעור , למרות שאכלתי ארוחת צהריים גדולה וגם הבאתי איתי לשיעור אנרג'י ובמבה שוש . 
אז אחרי שהכל נגמר תפסתי טרמפ עם שקד לאשקלון ואכלנו בפיצה מטר . 
אחר כך אני חזרתי הביתה והיא חזרה לגור בתוך המחשב . 
בשבוע הבא - עוד שיעור הכנה לקורס ! 
עוד קצת מתמטיקה ואז אנגלית . 
יש לי הרגשה שאנגלית ידפוק לי את הפסיכומטרי . 
אני לא ממש דואגת ממתמטיקה ( אחרי שראיתי את הרמה של רוב האנשים בקורס , הרגשתי ממש חכמה פתאום .. 
. 
) וגם לא מעברית .. 
. 
אבל אנגלית .. 
. 
אוי אנגלית .. 
. 
הארי פוטר השביעי פשוט לא עוזר כשמתמודדים עם אנסינים על ממציאים גרמניים או מרד אזרחים בשוודיה . 
למה תמיד אנסינים הם כאלה משעממים ? 
שיעשו אנסין הארי פוטר , נראה אם אני לא אצליח להתמודד עם זה .. 
. 
נ.ב איזה קטע ! 
היום מלאו לבלוגי 4 שנים . 
