אני דוחה ודוחה את הקץ , אבל ברור לי , שבעוד זמן קצר מאד , בין אם ארצה ובין אם לאו , אני אצטרך לקבל החלטה חד משמעית לגבי המשך הקריירה והחיים שלי . 
פתאום , כשזה נורא קרוב , ועקב הרבה אירועים של הזמן האחרון , זה לא נראה כל כך גדול , מפחד , מאיים ומלחיץ כמו שזה היה נראה לפני כמה חודשים , או אפילו שנה . 
אבל עדיין לא החלטתי . 
אני נוטה . 
אבל עוד לא מחליטה . 
זה דווקא לא אופייני לי - אני נוטה לגבש דיעה בצורה די זריזה אם יש לי את כל העובדות והנתונים . 
אני הרי יודעת מה אני רוצה . 
אבל הפעם לא כל הנתונים נמצאים מולי , וחלקם אפילו ביד הגורל , ולא בידי . 
מה שלא יהיה , ההחלטה תיפול בקרוב , אלא אם כן תקרה רעידת אדמה של ממש , חיובית או שלילית . 
אני מעדיפה בלי רעידות אדמה . 
* * * הארי פוטר וגביע האש - הסרט - באקרנים ב - 18 בנובמבר בחו"ל . 
לגבי ישראל - תשאלו את ג.ג . 
גלובוס , או איך שלא קוראים להם . 
* * * הארי פוטר - הספר השישי - 16 ביולי 2005 . 
עוד חודשיים למניאק . 
אני ממש מחכה . 
כדאי לרולינג שזה יהיה יותר טוב ממה שהיה הספר החמישי . 
* * * מדריך הטרמפיסט לגלקסיה תמיד היה ברשימת הספרים האהובים עלי בכל הזמנים . 
אולי לא ברמה של Dune , אבל בהחלט אי שם ברשימה הפותחת . 
אז הלכתי לראות את הסרט , מן הסתם . 
והתחרטתי . 
רק הפתיח , בו דולפינים מרקדים ושרים מחזמר - סטייל , עשה לי בחילות קשות . 
סיפור האהבה הדביק בין טריליאן לארתור היה ... 
.. 
. 
ובכן ... 
.. 
. 
דביק ולא אמין , ואפילו לא מרגש , שלא לדבר על המצאה פרועה שלא היתה בספר . 
אפילו אלן ריקמן בתור הקול המדוכא של מרווין , האנדרואיד הפרנואיד , לא היה מושלם ובכייני מספיק לטעמי . 
זאפוד היה לא רע בכלל , אם כי לרגעים מוגזם ומשוחק יתר על המידה . 
זאתי ששיחקה את טריליאן היתה אפורה ולא מעניינת . 
כנ"ל פורד פרפקט . 
מדריך הטרמפיסט היה הרבה יותר מדי היי - טקי ופלאשי , וזה היה מעצבן במיוחד , אם כי האנימציות היו חמודות למדי . 
חלקי העלילה המומצאים היו מטופשים להחליא , והפיכת הסוף להוליוודי ומתקתק גרמה לי לבחילות . 
ויותר מכל - ספינת החלל , The Heart of Gold , הציקה לי כל הסרט . 
ניסיתי וניסיתי להיזכר מאיפה היא מוכרת לי . 
ואז נזכרתי . 
ואני אגיד רק מילה אחת : Spaceballs . 
ועל זה נאמר : - " Found anyhing yet ? 
" - " We ain't found SHIT ! 
" איפה מל ברוקס כשצריך אותו ? 
רק חבל שהוא עולה 250 דולר . 
מי קונה לי מתנה ? 
100 ומשהו תמונות צולמו באדיקות על ידי במנגל המשפחתי המלבב שערכנו בפארק הירקון . 
כשעה לאחר שהגעתי הביתה , התמונות כבר עברו וויש בפוטושופ והתיישבו ב - flickr . 
פלאי הטכנולוגיה . 
לא משנה כמה שאני מתעסקת בהיי - טק , גאדג'טים וסתם אינטרנט על בסיס יומיומי , עדיין אני מצליחה להיות מופתעת לפעמים , מכמה שזה נהיה פשוט , ומהאפשרויות הבלתי מוגבלות של הטכנולוגיה . 
* * * קיבולת הקיבה שלי בהחלט מצטמקת . 
עניין גם של שליטה עצמית . 
מעדיפה כנפיים על פני צלעות כבש , פחות פיתות , הרבה ירקות . 
לא ייאמן . 
אני מצליחה להפתיע אפילו את עצמי . 
לפני שנה הייתי אוכלת הרבה יותר בפיקניק כזה . 
* * * הזנחתי את התופים בשבוע האחרון . 
זה הזמן לחזור לעניינים , למרות ש - Fartman לא מראה סימנים שהוא יבוא לנגן איתי בקרוב . 
* * * Hattrick זה באמת קשה . 
ובאמת לא נעים לחטוף הפסד 8 - 0 במשחק הראשון . 
כישורי כמנהלת קבוצת כדורגל לא מסתמנים כלהיט גדול . 
מצד שני , רק התחלתי . 
שמעתי שלוקח זמן להיכנס שם לעניינים . 
* * * הרבה סרטים טובים ( תאורטית ) מתקרבים - מדריך הטרמפיסט , מלחמת הכוכבים , מלחמת העולמות ועוד איזה כמה . 
הלו , הוליווד , להירגע שם ! 
אין לי כסף מיותר כרגע ! 
* * * מוזרות לי התגובות ההיסטריות ו/או המעוצבנות בחלקן לפוסט שלי , שבו אני מספרת שאני רוצה להוציא רישיון לאקדח . 
קודם כל , אני לא חייבת דין וחשבון לאף אחד כל עוד זה במסגרת החוק במדינת ישראל ( וזה אכן כך ) . 
דבר שני - מה פשר הפחד הבלתי נתפס הזה מאקדחים ? 
הרבה יותר אנשים מתים בישראל מתאונות דרכים מאשר מירי אקדח . 
הייתם מגיבים אותו דבר אם הייתי רוצה להוציא רישיון נהיגה ( אופס , כבר יש לי אחד ) ? 
קבעונות של אנשים , מה אפשר לעשות . 
* * * נראה לי שהגיע זמן סלט . 
זה מאד נחמד , טיזר טריילר . 
תהנו . 
אוי , אורלנדו , אורלנדו . 
נכון שמ"שר הטבעות " העדפתי את ויגו מורטנסן ( הידוע גם בכינויו " מלך העולם " ) , אבל גם אתה עשית שם עבודה לא רעה . 
ואז בא " טרויה " , שבו יצאת הומו רציני , ולא הצלחת להשאיר הרבה רושם תחת צילו הענק של בראד פיט החטוב מכולם . 
ואם הכשלון של " אלכסנדר " ( שלא קשור אליך , תודה לאל ) לא היה מספיק לנו , אז עכשיו בא " ממלכת גן עדן " , ונוסף לעובדה שמדובר בשעממון אפוסי - הסטורי - מדברי , עוד דחפו שם את ירושלים , הערבים והצלבנים , כי באמת הרבה זמן לא חיממנו את הסכסוך עם המוסלמים למיניהם . 
ואתה , אורלנדו יקירי , הפעם לא אוחז בחץ וקשת אלא בפטיש הנפח ובחרב , הופך לגיבור בעל כורחך בסרט בלי עלילה , עם קאסט מפואר שלא ברור לי מה חיפש שם . 
ניסיתי ליהנות , ניסיתי לפרגן לך . 
לא הצלחתי . 
וזה לא היה רק בגלל שלרוע מזלי , הבוס שלי התיישב שני כסאות ממני בקולנוע והתחיל לספר בדיחות לא מצחיקות . 
האפוסים האלה לא עושים לך טוב , אורלנדו בייבי . 
הגיע הזמן שתשחק איזה ילד רע בסרט אקשן מודרני , עם אקדחים . 
חרבות זה לא בשבילך . 
למרות שעם הסוסים הסתדרת לא רע . 
בסרט המשעמם והארוך הזה , יש באמת צוות שחקנים מפואר , כולל ג'רמי איירונס ודייוויד ת'וליס המצוין , וגם עוד פעם ההוא מ"לב אמיץ " ו " טרויה " ( ששוב משחק את הרע . 
מה יהיה ? 
! ) . אבל זה לא הרים את הסרט המעייף . 
ירושלים , גם אז עיר מכוערת , לא יכולה להיות רחוקה יותר מהמינוח " ממלכת גן עדן " , שמנסים בכוח להדביק לה בסרט הזה . 
מה שכן , לפחות משפט אחד נכון יצא ממנו . 
בדיאלוג של באליאן , הנפח האבירי , וסאלח - א - דין , המלך - מצביא הערבי , באליאן מאיים על א - דין שהוא ישרוף את כל המקומות הקדושים בירושלים , והערבי ( הלבוש בשחור , כמובן ) אומר לו שאולי באמת זה רעיון טוב . 
אחרי מלחמת ששת הימים , סבתא שלי ז"ל אמרה בדיוק את אותו הדבר - צריך לשרוף את כל המקומות הקדושים , כי הרבה דם עוד יישפך בגללם . 
לא שרפנו . 
הדם ממשיך להישפך ואורלנדו בלום ממשיך להשתתף בסרטים גרועים . 
עולם כמנהגו נוהג . 
