לכמה רגעים היה באויר משהו שגרם לי לחשוב " אולי " . 
אם מישהו היה כותב את סיפורי ההכרות אצלי במשפחה , אולי זה היה יכול להשתלב בפנים . 
כל האלמנטים היו שם - הימצאות במקום שכמעט ולא הייתי בו , סימני התאהבות ממבט ראשון וכל זה ברגע פסימי במיוחד . 
... הולנדיות ( לא בחורות ) ארבעתנו שרועות על הספה בבית של שלי . 
אכלנו כל כך הרבה אוכל שאם היו מצלמים אותנו בפרופיל , עם יד על הבטן , זה יכל לשכנע אנשים מסויימים שכל אחת מאיתנו נמצאת בשלב זה או אחר של הריון . 
היה ערב מקסים , אני אוהבת את החברות האלה של שלי - אחת גורמת לי לצחוק נון סטופ ועם השניה אני מרגישה שאני יכולה לדבר על הכל ולספר הכל . 
היא מאוד פתוחה ותורמת להרגשה נינוחה . 
אחרי שכנועים לא מעטים , שלי ואחת מהחברות שלה הסכימו לבוא איתי לביליארד , לא לפני שאמרתי להן שיהיו שם חברים של יוני , אחד מהם חמוד והשני ממש גבוה ( שלי + עקבים רגילים = 180 סנטימטרים , מה שגורם לכל בחור מעל 1.85 להיות אטרקטיבי ) . 
העיניים נעוצות בי ואני משתפת פעולה . 
זה מחמיא שאני יושבת עם עוד 3 בחורות והוא לא מצליח להוריד ממני את העיניים . 
הרגשתי את המבטים ברגע שהתיישבתי . 
כשענת אמרה לי " הבחור שם לא מפסיק להסתכל עליך " הבנתי שאני לא מדמיינת . 
הבחור קצת שיחק וקצת הסתכל , קצת פספס וקצת חייך אלי , אז חייכתי בחזרה . 
" אני עושה לך עין רעה או שאתה סתם מפספס ? 
" שאלתי אותו כשהוא התקרב והוא השיב בכנות יוצאת דופן " מאז שראיתי אותך אני לא מסוגל להתרכז " . 
חייכתי , הוא התרחק כמה צעדים וכל חבורת הבנות מסביבי הסכימה שהוא ממש חמוד ושאני " צריכה ללכת עליו " . 
המשכתי לדבר איתן , קצת לצפות בו ולשחק את משחק " תופסת מבטים " - רגע מביטה ושניים לא . 
הוא ניגש שוב ושאל בת כמה אני . 
" מבוגרת ממך בערך בשלוש שנים " עניתי , מתוך הערכה שהוא בערך בן 25 . 
" אין מצב " הוא ענה בנחרצות ואמר שהוא בן 27 . 
לטענתו , אני נראית בת 22 , מקסימום 24 . 
הייתי צריכה להוציא תעודה מזהה כדי להוכיח לו שאכן אני קשישה בת 28 ... 
.. 
. 
מוצאי שבת , הטלפון דומם מתלבטת מה לעשות ואם להתקשר לבחור שקבעתי איתו באמצע השבוע , או לוותר על העניין . 
אולי בכלל להתקשר לבחור משישי בערב ? 
לבסוף , מתקשרת לבחור למטרת יזיזות ובתום שיחה קצרה מתברר שהוא יכול לפגוש אותי לכל המוקדם בשעה 23:00 - מה שמאוחר מדי בשבילי , אז אנחנו מחליטים לדחות את המפגש להמשך השבוע . 
אפשר להזמין אותך לשתות ? 
הוא מתנהג כמו ג'נטלמן . 
ענת נעלמת בעדינות מהשטח , כמו גם החבר שהיה איתו . 
מנהלים סמול טוק , שותים ומשחקים ביליארד . 
הוא מנצח , פעמיים , ואני באופן מפתיע די מרוצה שלא ניצחתי . 
הבחור מעיד על עצמו שיש לו בטחון עצמי נמוך ושהוא די ביישן עם בחורות . 
לא מובן לי איך מישהו שלפני רגע " התחיל " איתי חושב שהוא ביישן . 
מתלבטת לרגע , אבל בסוף מתקשרת רוצה סקס ואומרת לבחור שיבוא אלי הביתה ב - 23:00 . 
מסדרת את החדר , מדליקה נרות ומחכה לו שיבוא , בתקווה שאני אהנה לפחות כמו בפעם האחרונה שהיה לי סטוץ . 
הוא מגיע , נראה פחות טוב מבתמונה , אבל יש בו משהו חמוד , אז אני משתפת פעולה . 
לצערי , הוא לא ידע מה הוא עושה ולא רצה לקבל הנחיות . 
זה היה הסקס הכי משעמם שהיה לי אי פעם . 
הבחור לא עזב לי את הרגליים . 
אין לי מושג מה הוא רצה מהחלק הפנימי של הרגליים שלי , אבל לפחות 20 דקות שהוא לא הפסיק ללקק אותם ולא היה מוכן להצפין לאזור עם חשיבות אסטרטגית גבוהה יותר . 
אחרי ששאלתי אותו מה הוא רוצה מהרגליים שלי הוא החליט לגוון ולהתייחס לציצים שלי . 
" הם ממש מושלמים " הוא אמר בהתפעלות , קצת שיחק איתם ואמר שאני צריכה להיות דוגמנית ציצים . 
חצי גיחכתי , חצי הוחמאתי . 
לקח המון זמן עד שעמד לו ובסופו של דבר תוך 2 דקות הוא גמר ולא עניין אותו מה ש(לא ) עובר עלי . 
הרגשתי הקלה שהוא הלך , שמתי את המצעים בכביסה והלכתי למקלחת . 
הריח שלו ירד ממני , הסימנים האדומים על הידיים , הכתפיים והאוזניים נשארו . 
אחרי המקלחת נכנסתי למיטה עם המצעים הנקיים וסיימתי את מה שהוא לא סיים לעשות . 
יחיד סגולה אף פעם לא מאכזב ... 
.. 
. 
עוד יום איחרתי קצת לעבודה . 
פסיכו בוס אמר " היום הגעתי לעבודה לפניך " ולא הרחיב את הדיבור . 
הוא שומר מרחק ממני ועומד במילה שלו להפסיק להתעלל בי . 
קיבלתי מכתב תודה על פרוייקט שעשיתי לשביעות רצונו של מי שהטיל אותו עלי , עם העתק לפסיכו - בוס , ואחד מבעלי המקצוע שאנחנו נעזרים בשירותיו באופן שוטף החמיא לי באוזני מישהו שעובד איתי ואמר שאני חרוצה ויסודית . 
אותו בעל מקצוע לא נוהג להחמיא , מה שנותן ערך מוסף לדבריו . 
אין לי מושג איך זה קרה ואולי זה סתם יום כזה , או הרגשה בעקבות כך שמעריכים את העבודה שאני עושה , אבל היום היה לי די טוב בעבודה ואם המצב ימשיך להיות ככה , יכול להיות שאני אצליח להישאר שם עוד הרבה זמן . 
אצא לי השוקה מחר טל באה אלי לארוחת ערב ומסיבת פיג'מות . 
אחרי העבודה הלכתי לשוק וקניתי כמה מצרכים לארוחה הנפלאה שאני מתכננת להכין . 
מנה ראשונה תהיה דים סאם מטוגנים ברוטב טריאקי , מנה עיקרית - סושי והקינוח כנראה יהיה מאפים ממולאים בתותים ושמנת , אבל יכול להיות שזה ישתנה . 
" מה נסגר איתו ? 
" לא הבנתי איך זה שיום אחד הבחור מתחיל איתי בשיא ההתלהבות וביום למחרת הוא לא מתקשר . 
היום בשעה 19:00 נגמרה לי הסבלנות , אז שלחתי לו SMS כדי לגשש ולראות למה הוא עדיין לא התקשר אלי . 
כעבור מספר דקות התשובה הגיעה והבטתי על הצג של הטלפון הנייד בפליאה , לא מבינה אותו ולמה עכשיו הוא מחליט שהוא לא יודע מה הוא רוצה . 
לפי ההגיון שלי , אם מישהו נועץ בי מבטים , אחר כך מדבר איתי ולבסוף מבקש ומקבל את מספר הטלפון שלי , הצעד ההגיוני הבא הוא שהוא יתקשר וידבר איתי וכנראה גם יפגוש אותי , כדי לראות אם יכול להתפתח משהו או לא . 
התרגול הראשון שלי בקריאת טארוט הוא לחזות את העתיד לקרות ב - 6 ימים הקרובים . 
מה צפוי לי בימים הקרובים ? 
יום שני 30/01 חיפוש אחר ה " אני " , יוזמה ויצירתיות יובילו לתגמולים כספיים , תחושת חופש והגברת הערך העצמי . 
יום שלישי 31/01 עוצמה המביאה לעושר , לשליטה והרפתקאה . 
ימשיך החיפוש אחר משמעות פנימית , שיוביל לתיקון סדרי עדיפויות . 
יום רביעי 01/02 שלמות מוסרית , סדר באנרגיה וברגשות יביאו לפעולה רבת עוצמה . 
צפויה הצלחה בסיכונים עסקיים . 
תורגש יכולת לבנות , תהיה הכרה באינטליגנציה ויושגו הישגים חומריים . 
יום חמישי 02/02 שמחה ושביעות רצון , פתיחות לרגשות אמיתיים ואהבה . 
יושג כח ונכסים חומריים ותתפתח גישה מעשית לבטחון חומרי . 
יום שישי 03/02 אהבה מזינה ומעוררת השראה , סימפטיה והרמוניה . 
מערכת יחסים תהיה מלאת רגש ושוויוניות ויתפתח רגש עמוק עם אחרים . 
שבת 04/02 ביטוי יתר לרגשות , בלבול כתוצאה מעימותיים חיצוניים או פנימיים . 
תהיה לקיחת אחריות על ההתפתחויות האחרונות . 
האם השבוע תתחיל להתפתח מערכת יחסים ביני לבין בעלי לעתיד ? 
בעבר הייתי הוגנת ונאמנה מבחינה רגשית , הגישה שלי היתה של אהבה לא מותנית , רצון להגשמת התחייבות רגשית , תוך כדי אינטיליגנציה רגשית . 
בהווה קיימת השפעה של קשיים מהעבר , עצב המרחיק אותי מההתרחשויות העכשוויות . 
קשיים ועיכוב ביצירת מערכות יחסים כתוצאה מפחד מחוסר נאמנות . 
האתגר העומד בפניי הוא צמיחה מההתמוטטות שתגרום לשינוי והשתחררות מדרך ראיית ה " אני " והאחרים . 
בעתיד - כתוצאה מהשינוי תיגרם הרחבה של המודעות . 
תהיה הכרה וזיהוי בדואליות ובעקרון הקוטביות . 
אז מה יקרה ? 
החיפוש העצמי יביא למסקנות , תיתכן זכיה בלוטו ובסוף השבוע צפויה התאהבות , שעדיין לא ידוע מה יהיה גורלה . 
כבר אמרתי שאני אוהבת את הקלפים ? 
ביום ראשון הבא נבדוק מה קרה ומה לא ... 
.. 
. 
שבוע הפכפך עבר על כוחותינו . 
מאז שהחלטתי שאני נשארת בעבודה והפסקתי להפנות אנרגיה לחיפושי עבודה , נהיה לי יותר טוב . 
פסיכו בוס אמר לי השבוע ( במילים אלו ממש ) " יותר אני לא אתעלל בך " ואני מקווה שהוא יעמוד במילה שלו . 
רגעים של דכדוך הרגשת ריק תהומי שבאה והולכת , כאילו אני בדרך לשום - מקום , לא מרגישה שאני מקדמת את עצמי בשום תחום , מה שהעלה את השאלה " אז בשביל מה להתאמץ ? 
" לשמחתי , יש לי מספיק תשובות לשאלה , אז היא לא גורמת לי לשקוע ולהיכנס לדכאון ואחרי כמה דקות של דכדוך אני חוזרת לעצמי . 
הפתרון למצב הוא להשקיע בעצמי יותר ובדברים שעושים לי טוב . 
הבעיה היא שרוב הדברים שעושים לי טוב , מצריכים הקצאה של אי אלו משאבים כספיים , מה שאין לי כרגע . 
יש דברים שעד היום התנגדתי לעשות בצורה מלאכותית , אבל עכשיו אני חושבת שאולי הדרך להרגלים כרוכה בתחילתה בפעולות מלאכותיות , שבהמשך יהפכו לרצוניות . 
כן הציור עומד בפינת החדר , אני לא זוכרת מתי לאחרונה עשיתי בו שימוש . 
אולי חלק ממה שאני צריכה לעשות זה לחזור לבטא את עצמי בציור . 
מחכות לי כמה סקיצות שאני רוצה להפוך לציורים של ממש . 
השבוע בחנתי את התמונות שתלויות אצלי על הקיר והבנתי שחוזר ברובן מוטיב של כליאה . 
לימודים חסרים לי הלימודים הפורמליים , ההרצאות וכל ההוואי שמסביב לזה . 
אני מתקדמת בלימודי הטארוט בצעדים קטנים ובטוחים , בתקווה שבשבוע הקרוב אני אתחיל להתאמן על עצמי בקריאת הקלפים ואולי בעוד שבוע - שבועיים אוכל לקרוא גם לאחרים . 
יוני הציע שניפגש ונקרא אחד לשניה בקלפים , זה יכול להיות תרגול מצויין בשבילי , כי הוא קורא כבר כמה שנים , לא תמיד הוא קולע , אבל פעם אחת הוא חזה את העתיד בצורה כל כך מדוייקת , שזה גרם לי להאמין שאפשר לראות דברים מסויימים בקריאת טארוט . 
אולי כדאי שאני ארשם לאוניברסיטה הפתוחה ואתחיל לקחת קורסים לתואר שני או אולי אבחר תואר ראשון בתחום נוסף שמעניין אותי או שאולי כדאי שאני אחסוך כסף ללימודי תואר שני " במשרה מלאה " ובעוד שנה וחצי אחזור לספסל הלימודים . 
ברור לי שאני אחזור ללמוד , מה שלא וודאי זה מתי ומה בדיוק . 
עתידות מעולם לא רציתי להגיע בגיל 21 לירח . 
אבל , מאוד רציתי שהדברים אותם חזה המתקשר יקרו . 
עכשיו , כשאני נמצאת בשלהי חודש ינואר ורואה שאני נשארת באותה עבודה ואין זכר לבעלי לעתיד , אני מבינה שהקשר בין התחזית שלו לחיים שלי מקרי בהחלט . 
אולי זו סתם תקופה פסימית , אבל אני לא רואה את הדברים קורים - לא רואה את עצמי בתור חצי מזוג , לא רואה את עצמי לובשת לבן וגם לא מביאה ילד או שניים לאויר העולם . 
תמיכה אתמול ביקרתי בבית החדש של טל ויובל . 
3 חדרים , גינה , כלבה ויכול להיות שבעוד כמה חודשים תהיה עוד תוספת . 
טל עדיין לא עשתה בדיקה לראות אם יש סיבה לאיחור במחזור . 
שתינו ישבנו בסלון , יובל הכין לנו ארוחת ערב . 
אחרי הארוחה , הגיע תורו לנוח ושתינו הכנו לקינוח תותים עם שמנת . 
זו היתה הפעם השלישית השבוע שהכנתי את הקינוח המשובח הזה ... 
.. 
. 
זה אחד מהדברים היותר פשוטים וטעימים שיש ... 
.. 
. 
אחר כך , כשהיינו רק שתינו במכונית , היא סיפרה לי עד כמה הוא תמך בה ועזר לה לעבור את התקופה הקשה שעברה עליה , כשההורים שלה נפרדו לפני כמה חודשים . 
ידעתי שמשהו לא בסדר , אבל היא לא שיתפה אותי ולא רציתי לחטט ורק עכשיו היא סיפרה שהיא היתה ממש בדכאון והיו ימים שלא היה לה כח לכלום - נשארה ימים במיטה , לא החליפה בגדים ואפילו לא טרחה להתקלח . 
אם הוא לא היה שם כדי לטפל בה ולהוציא אותה מהמצב הזה , אי אפשר לדעת כמה זמן זה היה נמשך . 
כל כך חשוב לדעת שיש מי שתומך בך , שלא משנה מה יקרה , יהיה מי שידאג שהמצב יהיה בסדר ( גם אם באופן יחסי ) ויטפל בך . 
עם כל העצמאות שלי , גם אני רוצה שיהיה מישהו שימלא את המשבצת הזאת . 
ברור לי לחלוטין שאני יודעת לדאוג לעצמי ויכולה להסתדר לבד , אבל לפעמים אני מואסת ב " לבד " הזה וחושבת שאולי חבל שאני מסתדרת כל כך טוב לבד ומרגישה שאני לא חייבת מישהו , אלא שזה משהו שהוא " Nice to have " . 
איך הזמן שלי נוסע חלק מהאנשים לא ראיתי 4 שנים . 
הופתעתי מזה שלא סבלתי . 
כנראה זה בגלל שלא שמעתי את צמד המילים השנוא עלי " בקרוב אצלך " . 
האוכל היה טעים , התרחקתי מאנשים מסוימים , שאין לי מהם זכרונות טובים ונשארתי ליד הסבא והסבתא שאני אוהבת . 
סבתא שלי השבוע חגגה יום הולדת 78 וקיבלה במתנה נין רביעי . 
כשהתקשרתי לאחל לה מזל טוב , היא אמרה שמה שהיא מאחלת לעצמה זה הרבה בריאות ונחת " וגם נחת ממך " היא הוסיפה עם חיוך , מבלי לפרט למה הכוונה . 
סבא שלי היה מפורש יותר ואמר לי " תביאי כבר חתן , אני משלם לך את כל החתונה " , הפעם עניתי לו שהוא מוזמן להביא את החתן ואני אקח על עצמי את התשלומים . 
התגובה הראשונה שלו היתה " חכמה גדולה " , אחרי כרבע שעה הוא אמר שיש לו איזה חבר שרוצה שהבן הטייס שלו יתחתן והוא מוכן לקנות דירה . 
עכשיו הכל מסודר - יש מי שיממן את החתונה , יש מי שיקנה דירה . 
צריך רק לקבוע תאריך ולדאוג להפגיש אותי עם אותו בחור . 
מביס לביס אחרי שהתפטמתי בברית בהרי האוכל שהיו , חזרתי הביתה ונשנשתי כמה עוגיות ואת המילקי החדש - תאווה לחיך . 
בעוד פחות משעתיים אני מוזמנת לארוחת ערב אצל שלי . 
אני מרגישה שהשמנתי , אבל לא טורחת לעלות על המשקל ולראות מה הנזק שעשיתי לעצמי . 
בשבוע שעבר חזרתי לחדר כושר אחרי הפסקה של 3 שבועות , השבוע לא הצלחתי להקים את עצמי וללכת לשרוף כמה גרמים ... 
.. 
. 
לא טוב לי עם הקילוגרמים האלה ואני יודעת שאם אני לא אקח את עצמי בידיים ואחזור למשטר של אכילה נכונה ואימוני כושר , המצב רק ילך ויחמיר ואני אתחרט על זה . 
אני מאוד מקווה להצליח לתרגם את ההרגשה הלא נעימה למעשים . 
הקץ לאכילת חצאי קופסאות גלידה , מילקי , שמנת , אוכל מטוגן וכמויות אדירות של עוגיות וופלות ! 
יוחזר עידן הירקות ומזון הבריאות ויחד איתו ימי האימונים ! 
נראה לי שכמו שעשיתי טבלת " הקץ למינוס בבנק " , עם תכנון איך עד סוף השנה אני אהיה עם חסכונות במקום עם הלוואות וחובות , כך אני צריכה לעשות טבלת " החזרה לביקיני " . 
יש לי חצי שנה עד הקיץ " להעיף " 10 ק"ג ולחטב את הגוף . 
אולי אם תהיה לי תוכנית אימונים מוגדרת ותפריט ברור , זה יעזור לי לעמוד טוב יותר במשימה . 
תוכניות לסוף השבוע אחרי ארוחת הערב , אני כנראה אפגש עם יוני , ענת וחברים של יוני למשחק ביליארד , ובלילה בונבון אמור לבוא לישון אצלי . 
לא ראיתי אותו מיום ראשון ואני מתגעגעת . 
מחר תכננו ללכת ביחד לארוחת בוקר ואם הוא לא ישאר לישון אצלי גם מחר , אז מחכה לי דייט למטרת יזיזות . 
הייתי אמורה לפגוש את הבחור כבר לפני כמה ימים , אבל לא הרגשתי במיטבי ויום למחרת הוא לא יכל ובסוף הוחלט לדחות את הדייט למוצאי שבת - נלך לשתות משהו ונראה אם יש משיכה ורצון להיכנס לקשר שכזה . 
שבת שלום ! 
