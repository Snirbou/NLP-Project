התסמינים : אף סתום > בלתי אפשרי לנשום מהאף > נושמת מהפה הגרון יבש > צמא תמידי חולשה בחילה חוסר תאבון נדודי שינה { חדש ! 
} חוסר יכולת להתרכז במתמטיקה { בעייתי > 60 תרגילים שצריך לעשות } קר לי אני מאבחנת עצמי כ : חולה כדי להתרפא , עלי : לנוח במקום לעבוד { לא עוד עבודה במתמטיקה .. 
. 
לפחות בינתיים } להאזין למוזיקה קלאסית { או , בהיעדר מוזיקה כזו , לדודי לוי , טל שגב ושות' } ללבוש בגדים חמימים ונעימים לאכול שוקולד { אחרי שתעבור הבחילה } לחייך , והרבה אתם רואים , גם כשאני חולה , יש לי מצב רוח טוב . 
אפפטטטשיייייי טוב , אולי לא לגמרי . 
בברכת החלמה מהירה לעצמי , טלי . 
נ.ב למכירה צרור ממחטות משומשות קנקן תה ששברתי בעצמי { עף עלי כשפתחתי את הארון לחפש שקיק תה } עבודה במתמטיקה , יד ראשונה { להגשה עד מחר } טוב , אז הוא נסע . 
וטרמינל 3 לא כזה משהו כמו שעושים ממנו . 
טוב , טוב , אני אסביר מהתחלה : אחי הבכור ( והיחיד ) , רועי , שלאחרונה פיתח מראה של רועה עיזים עם שיערו הארוך והמבולגן , ארז את עצמו וטס לניו זילנד . 
ל - 3 חודשים . 
אז אנחנו נסענו ללוותו לשדה תעופה , ובדרך להתפעל מהטרמינל החדש . 
אז זהו , שהוא לא כזה מלהיב . 
גדול , אמנם , אבל לא כזה מיוחד . 
טוב , אבל קניתי לעצמי את הדיסק של דודי לוי ב - 30 שקלים . 
דויד אוהב אותך .. 
. 
באמת יהיה מוזר כאן עכשיו כשהוא נסע . 
מי ירוקן את מלאי השוקולד שלי ? 
ביום שבת חזרתי מסופשבוע באילת עם משפחתו של גיל . 
עקב כך שכבר עברו מאז כמה ימים ואין לי כוח לפרט את כל הנסיעה , אני אפרט את האירועים החשובים : 1 . 
קניתי צעיף . 
צבעוני . 
מגניב . 
וזהו . 
2 . 
היינו בצריף של בן גוריון . 
מסתבר שהוא ופולה ישנו במיטות נפרדות . 
בעיות בזוגיות .. 
. 
? 
3 . 
עשינו טיול ג'יפים . 
כיף כיף כיף ! 
המדריך הפרטי שלנו היה מאגניב וקראו לו שמוליק . 
איך אפשר להקרא שמוליק בלי להיות מאגניב ? 
( אה , בעצם , יש את שמוליק המורה לאזרחות , שסותר את זה ) . 
והוא קרא לגיל " החייל " , לאמא של גיל " המורה להסטוריה " , לאבא של גיל " המהנדס " ולי - טלי . 
הכי מקורי . 
4 . 
ראינו יעלים . 
ולמדנו על טפיל ( למחצה ) בשם הרנוג השיטים , שרוצח בדם קר עצי שיטה . 
טוב , לא בדיוק ככה , אבל הוא הורג אותם . 
5 . 
היינו ב IMAX - " הקולנוע התלת מימדי היחיד במזרח התיכון " לדברי השומר . 
לסרט שראינו לא הייתה ממש עלילה ברורה , או הגיונית , או מעניינת , אבל למי אכפת כשרואים חרקים קטנים מול האף ומנסים להעיף אותם עם היד , ואז קולטים שאין שם כלום . 
6 . 
היינו במסעדה שקוראים לה " אצל סימון " . 
כבר השם אומר הכל . 
המלצר שלנו היה בן 70 בערך , " עובד פה 40 שנה " לדבריו , ובנסיון להיות נחמד התעקש להתערב לנו בבחירת האוכל ולגרום לנו להזמין מנות אחרות , ככל הנראה דברים יקרים יותר . 
בסופו של דבר התעלמתי ממנו והזמנתי המבורגר ( " אני לא ממליץ . 
כבר חודשיים אף אחד לא הזמין המבורגר " , מעניין , אולי זה כי אין להם שם קונים ? 
) בסוף ההמבורגר היה מעולה . 
" כן , כי הבאתי לך אחד חדש " - אמר המלצר " החביב " בקריצה , דבר שגרם לי לתהות מה הם מביאים לאנשים אחרים . 
משהו שהם גירדו מהריצפה , אולי ? 
7 . 
הצלחנו לטעות בדרך בערך כל הזמן . 
8 . 
גילינו שיש באילת הרבה סופרמרקטים . 
וזה דבר טוב . 
9 . 
ראינו כלבה עם גורים בקיבוץ אילות , שם התאכסנו . 
10 . 
גילוש היה מתוק . 
כל הזמן . 
אני רוצה להתחתן איתו . 
אתמול היה תגבור בתנ"ך . 
גילינו שנוח ( זה מהתיבה ) השתכר מיין , ושהבן שלו אנס אותו ( או בהה בערוותו , מה ההבדל ) . 
אכן , שיעור מרנין . 
יוםטוב , גריני . 
כן כן , גם אני כזאת . 
הפוסט הקודם היה משמים . 
אנשים לא הגיבו עליו . 
וזה ממכר לראות תגובות . 
ומדי פעם אני שוכחת שבשביל תגובות צריך פוסטים . 
אז עכשיו נזכרתי . 
ואני כותבת פוסט . 
הנה פוסט - היום שלי התחיל בשעתיים אזרחות . 
שמתי לב למשהו מוזר אצל המורה שלי לאזרחות . 
כבר איחרתי לשיעורים שלה בערך 3 פעמים , ובכל פעם היא רק נעצה בי מבט זעוף , במקרה הרע שאלה למה איחרתי ושלחה אותי לשבת במקומי . 
דקה אחריי נכנסים אנשים אחרים - " לכו להירשם ! 
" השאלה היא אם היא אוהבת אותי או אם היא פשוט סוטת מין . 
טוב , היא לא סוטת מין , אבל הצחיק אותי לכתוב את זה . 
בהפסקה הגדולה נדנדה לי תמר שאבוא איתה לבחינות המיון לחידון התנ"ך . 
משום מה , כל התלמידים והמורים בבית הספר מקיף א' בטוחים שאני , טלי פטל , האדם המתאים ביותר להבחן לחידון התנ"ך . 
עצם העובדה שאני לא מעוניינת בזה , לא טרחתי לקרוא את הפרקים , לא טרחתי להירשם , פרטים שוליים הם . 
בכל מקרה , תמר ממש התחננה שאבוא איתה , אז באתי . 
מסתבר שכן היה צריך לקרוא את הפרקים כדי להבין את השאלות , שהיו רובן ככולן - " מי אמר למי " . 
חשכו עיניי , החזרתי למשגיחה את הדף בחיוך נבוך וברחתי משם כל עוד נפשי בי . 
לא שמה שחיכה לי היה יותר טוב - בוחן באנגלית . 
אבל הוא לפחות היה קל . 
שמתי לב שקורין דרשה מאנשים שסיימו לעשות אותו לעבוד עם החוברת , אז במשך שעה ישבתי ובהיתי בבוחן בהתעניינות , למרות שסיימתי אותו אחרי 10 דקות . 
הגשתי בדקה האחרונה . 
קורין בטח חושבת שאני טיפשה גמורה , אבל למי אכפת , אני לא צריכה לעשות שום עבודה מעצבנת . 
בשעה הרביעית הרציתי לתלמידי י"א 8 על פולין , ובשעה חמישית אני וירדן החלטנו ( רחמנא ליצלן ) להבריז משיעור ספורט . 
אני , בתור אחת שלא מנוסה בענייני הברזות , מודה ומתוודה שהייתי הסטרית למדי ובכל רגע הצצתי לראות שהרכזת לא מתקרבת אלינו בעיניים מאיימות . 
בסופו של דבר העברנו שעה נחמדה למדי באכילת כריכים באשכול הפיס . 
החשש שלנו שהבנות האחרות בכיתה יסגירו אותנו ( " מה , ירדן וטלי לא באו היום ? 
אבל ראיתי אותן ! 
" ) התבדה . 
הסתבר שהבנות אמרו לטובה ( המורה לספורט ) שאני וירדן הלכנו להנחות משהו . 
גאוני . 
עכשיו אפילו לא צריך להתחבא במשך כל שעות היום . 
הלכנו להנחות . 
מעניין מה הלכנו להנחות . 
בשעה האחרונה היה לנו סימולטור נהיגה . 
למרות השם המאגניב , זה בסך הכל משחק מחשב . 
גיליתי שהתלמידים בכיתה שלי לא מבינים תמרורים ( עיין ערך אנשים שעברו תמרור " צומת לפניך " , ולא האטו למרות שכולם צעקו להם לעשות זאת ) , לא יודעים שרמזור אדום פירושו לעצור , ולא מבחינים בין ימין לשמאל . 
טוב לדעת שאני לומדת בכיתה אחת עם אינפנטילים גמורים . 
רגע , בעצם , תמיד ידעתי את זה . 
ואז הלכתי עם אייל לראות את הגורים שהכלבה של לירן המליטה . 
כבר אתמול ראיתי אותם , ממש ביום שנולדו , ואני חייבת לציין שהיום שחלף לא שינה אותם במיוחד . 
אבל הם עדיין כל כך מתוקים ! 
קצת אח"כ גם הלכתי לאייל וגיליתי שהכלבה שלו , תות , גם כן יצור מתוק ביותר . 
ואז הייתה אסיפת הורים . 
אייל הקפיץ אותי לבית הספר , שם הייתי אמורה להפגש עם אמי ( שבאה מהעבודה ) . 
בסופו של דבר אמא שלי התעכבה חצי שעה ( בלי הגזמה ) בחיפוש חניה ובינתיים הורים עם פנים דאוגים שאלו אותי למה אני לבד . 
ההמתנה התבררה כמשתלמת , בהתחשב בעובדה שלמחנכת שלי לא היה שום דבר להגיד לי , חוץ מאת הציונים שלי . 
אה , וגם קיטרנו על עדנה , איך לא . 
אגב , חוק חדש ( זה כבר ממש מזכיר לי את שלטון העריצות של פרופסור אמברידג') : אין להגיע בימי החורף בחולצות עם שרוולים קצרים . 
כמובן , קיים בחוק הגיון . 
הרי ללבוש חולצה קצרה בחורף , זה פשוט דבר שמעיד על זלזול בהחלטות אלוהים ( אלוהים טורח לעשות חורף קר ! 
) פגיעה בכבוד בית הספר ורמז לאהדה לקומוניזם . 
מן הסתם . 
אלוהים , מה השלב הבא ? 
איסור ללבוש גרביים בצבע סגול ? 
רק טוב , גריני . 
