שוב תחושה של שיממון . 
הדר התחברה , אחרי יחסית הרבה זמן שלא דברנו ואוטומטי לי לשלוח לה הודעה , אבל לא באמת בא לי לדבר איתה עכשיו . 
חלמתי על נעה בלילה , חלום כזה של ביחד . 
כוסעמק , קשה להרפות באמת . 
פשוט לא הולך לי הלחיות לבד הזה , להרגיש שאין שם מישהו שברגע שאני אראה אותו יתמלא אצלי משהו . 
ונמאס , כל כך נמאס לי לקטר על זה לאנשים , אבל מה אני אעשה , מסתבר שפרידות באמת כואבות . 
די , די , ההתעסקות הזו באנשים כל כך מעצבנת אותי . 
פעם הייתי יכולה להסתדר עם עצמי והלבד שלי כל כך טוב , אבל זה כי הייתי רגילה שאני לבד , ולא ממש ידעתי איך מרגיש אחרת . 
ל ע ש ו ת מ ש ה ו בכלל לא אכפת לי שאני כותבת פוסטים בכמויות היסטריות . 
או שאולי אני מנסה שלא יהיה לי אכפת . 
כשאני שומעת אביתר בנאי בכיף זה אומר שאני במצב בו אני מודה בכך שרע לי ואני מוכנה to let it be . 
כשטוב לי אני לא ממש מסוגלת לשמוע אותו , כשאני במצב גבולי מפחיד אותי לשמוע אותו , הוא מעציב אותי . 
אבל כשעצוב לי ממילא אביתר מנחם אותי . 
והוא הרי נפלא לחלוטין . 
לא יכולתי להיות יותר אמביוולנטית לגבי חזרתה של דנה . 
בשניות הרגשות שלי לגבי זה מתחלפים . 
רגע אחד אני נמלאת פחד מהזמנים בהם יהיה לי קשה להתמודד עם האהבה הזו , עם ההשתוקקות אליה ( יאק , פלצני ) , ועם המרחק . 
לפעמים אני נזכרת באיך שהיא נראית ורוקדת , בהתנהלות שלה בשיעורים ואני מוצפת אושר מכך שכל זה עומד לחזור אליי בקרוב , ולפעמים , לשברירי שניה ממש , יש בי איזושהי תקווה שהמצב אפילו ישתנה ויתקדם קצת , אבל אלו מחשבות לא ממש ריאליות . 
שני הדברים שתארתי קודם הם המציאותיים . 
טוב , לאיזה מטבע אין שני צדדים ? 
אני מתגעגעת לשבוע בגרמניה . 
אני מתגעגעת לנעה . 
אני מתגעגעת לחורף שעבר . 
אני מתגעגעת לרומן שלי עם הפלמנקו . 
אני מתגעגעת לפרצי יצירתיות , אני מתגעגעת להנאה שבקריאה , אני מתגעגעת לכיף שלי עם עצמי . 
כן , אני חושבת שבזה מסתכמים הגעגועים שלי עכשיו . 
אני יודעת שיהיה טוב . 
אני יודעת את זה כמו שאני יודעת שיהיה רע , בשלבים כלשהם שאני לא יכולה לדעת מתי הם יהיו . 
אני לא יכולה , לעומת זאת , להסתכל קדימה ולהגיד שהולכת להיות לי תקופה נהדרת מסיבות א ' , ב ', וג' . 
כשעובר לי כאב פיזי רציני אני מתמלאת איזשהו רוגע . 
זה קצת טבעי וקצת דפוק . 
אוי , אני מאוד מקווה שאלה ההורמונים שמשגעים לי את המצבי רוח . 
התכוונתי ללכת היום בבוקר לשיעור מודרני , אבל וויתרתי כי הייתי עייפה והרגשתי שהגוף שלי בבלגאן קל . 
מה גם שלא הכי בא לי על השיעור הזה , ומחר יש שני שיעורים שאני רוצה לעשות , כך שזה לא ממש נורא אם אני מתבטלת היום . 
אולי אני אעשה איזו הליכונת היום בערב . 
מזג האוויר כל כך נעים וחבל לבזבז את העניין . 
קבלתי בבוקר מייל מדנה שאומרת שעוד כמה שעות הם עוזבים את המלון . 
לא יודעת אם לכתוב לה אימייל בכדי שתראה אותו כשתחזור הביתה , או אם כדאי לי לעזוב אותה פשוט ולחכות שבוע עד שאראה אותה . 
( בתקווה שזה לא ישתבש . 
) אני אתייעץ עם לירון . 
שוב זה נהיה מסובך . 
כשהיא היתה רחוקה וכל מהותה הסתכמה באימיילים מתוקים עם אנגלית משובשת קלות זה היה פשוט ונפלא , עכשיו היא חוזרת להיות דמות ממשית עבורי וזה יסבך את הכל שוב . 
מתה לראות אותה , אבל אין לי כוח . 
כאמור , המחזור משגע לי את השכל והמחשבות שלי מתפזרות לכל עבר . 
טוב שיש את מי ( או מה ) להאשים , לפחות . 
( : איכס , אבל יש לי סיבה . 
אני הולכת לשים לק . 
אני לא יכולה להרשות לעצמי להרגיש חרא . 
כשטוב לי או כשאני מוצאת תעסוקה לא אכפת לי הלבד הזה , כשרע זה פשוט מטריף , זה לחפש ולחפש כשאני יודעת מראש שאין למי לבכות . 
