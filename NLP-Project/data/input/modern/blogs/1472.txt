זהו , ההורים מנסים להרחיק אותי מהם . 
ככה לפחות זה נראה , מכל כיוון בו תבחרו להסתכל על המצב . 
כל הנסיונות שלי להיות עצמאית בלא כל תלות בהם - הולכים וכושלים , או מחשלים , תלוי במה אבחר . 
וזו אחת הדילמות שיותר מטרידות אותי . 
מאז ניתנו לי חיי לימדוני ההורים שיש לכבד את האחר , להיות מנומסת , והקנו לי את כל שאר הערכים שכיום הולכים ודועכים לאיטם . 
אז מה בעצם הרעיון בלתת ולקחת ? 
שהרי הם אלה שגורמים לי לאבד חלק מעשתונותיי בכך שהם מגבילים אותי עד בלי די . 
ואולי זה לא נראה כך , בעיקר מבחינתם , אבל ככל שאני מקדישה לעניין יותר מחשבות , אני מגלה שאני סגורה מכל הכיוונים ; אין מצב שאצא לאנשהו מבלי שאדווח על כך להורים , בכל פעם שאני מזמינה אליי ידיד חדש , עליי להכין את עצמי לתגובתם ( עם בנות אין להם בעיה ) , ואבא , שעוד חי במאה שעברה , נותן לי להיות תלויה במצבי הרוח שלו ; אם דיברנו וצחקנו בערב מסיבה , אז לא תהיה לו בעיה שאשאר גם עד 4 עם החברים , במצבים אחרים , במקרה הטוב הוא ירים אליי טלפון באחת וחצי וידרוש ממני לעזוב את הכל ולחזור הבייתה . 
ואיך עליי לעזוב את הכל כשכל חבריי עוד יושבים יחדיו ומשוחחים וצוחקים , וכיצד אני אמורה לתרץ בכל פעם את לכתי המוקדמת מהנורמל ? 
נראה לי שרק בגללו אני בקושי יוצאת מהבית . 
מרוב שהם מקפידים על כך , נשארתי עם האווירה הביתית הזאת בלבד . 
ואני כל כך רוצה לנסות דברים חדשים , לצאת מהקבעון אליו נקלעתי באשמת ההורים , אבל עדיין נתונה למצבי הרוח שלהם . 
לפני שתבינו לא נכון , יש לי הורים נהדרים . 
תמיד משתדלים בשבילנו ונענים לבקשות שלי ושל אחי . 
הורים שלא משנה מה יקרה - הם תמיד ייצאו להגנתי , רק תלוי מאיפה התקיפה תבוא , כי רק מפניהם הם לא מגוננים עלי . 
ופה הבעיה . 
( דוגמא מטופשת מהיום : האיש איתו אני עובדת בביולוגיה בא אליי היום כדי שנמשיך לעבוד . 
הוא היה עצבני משום מה והתעצבן מכל דבר שעשיתי או אמרתי . 
אבא כנראה שמע שהגברתי את טון דיבורי ( רק כדי להשמע יותר סמכותית ולהראות לו [ לעמיתי לעבודה ] שזו לא הדרך ) , ולאחר שהוא , אמא ותומר חזרו מביתה של סבתא הוא שאל אותי מה קרה ואם אני לא מרגישה איתו בנוח . 
הודתי שהוא בסדר , רק קצת נאג'ס , ואבא כבר מיהר להזהיר : " אני לא רוצה שתהיי איתו בבית לבד . 
ובטח לא עם דלת סגורה " > מה לעזאזל ? 
! 
מה אבא כבר חושב שהוא יכול לעשות לי , קיבינימט ! 
? 
! 
? 
[ למזלי דברים ספציפים כאלה לא קורים הרבה ] ) . 
למען האמת , אני כל הזמן מרגישה כלואה בעולם הזה , במצב הנחאס הזה שלא מוביל אותי לשום מקום אלא רק מאריך את הדרך עד למוות בייסורים . 
ולאיזה צד שבי אני אמורה להקשיב ? 
- אם מעכשיו , הזמן המתאים ביותר להתחיל לקחת אחריות על עצמי , מתקילים אותי ומגבילים אותי , מה יהיה אחר כך ? 
בגללם לעולם לא ארגיש שלמה עם ההחלטות שלי , כיוון שכעת בכל החלטה מעורבת גם דעת ההורים ? 
או שאולי עליי להתעלם מכל הדעות הנוגדות את שלי , לצפצף על העולם ולחיות אותו בדרך שלי ? 
[ הסוף עוד לבסוף יגיע . 
הא . 
לנשום ] . 
בזמן האחרון אני שמה לב שהימים שלי הופכים מגרועים לגרועים פחות ואולי אף סתמיים מעט . 
אני יודעת שכאשר יחזור האושר לרבוץ בי , הכל שוב יהיה מצחיק ועצב וכאב לא אדע עוד . 
עד שהיום יגיע , אמשיך להציג לעולם את מידות השעמום שפוקד אותי מדי פעם , ומלית ברירה אמשיך לכתוב גם על סתם דברים . 
אז ראשית , הנני גאה להצהיר כי אחי בקרוב יגיע לגיל המצוות , וממש היום הוא התחיל ללמוד את התורה אצל הרב של היישוב . 
אני בכלל לא מקנאה בו בכמות הפסוקים שהוא צריך לשנן . 
( ובסוף הוא עוד יתחיל להאמין באלוהים .. 
. 
) . 
היום בשעת חינוך ( חינוך עלק . 
המילה " בזיון " קצת יותר הולמת ) צפינו בסרט " תעביר את זה הלאה " , או לפחות התחלנו לצפות בו , כי ברגע שהסתיים השיעור , המחנך מיהר ללחוץ על ה " סטופ " ( הוא כנראה חשב לתומו שאם יעצור לנו את הסרט באמצע , יש סיכוי שלא נבריז מהשיעור בשבוע הבא ) . 
אז ככה : הסרט בכלל לא רע אם רוצים לעבוד על קבוצת ילדים שוטים בקלישאות מהסוג : " אם כל אחד יתרום את החלק שלו , העולם יהפוך למושלם " ולהמשיך לזיין את השכל על כמעט כל דבר אפשרי ( אלכוהול זה רע , זונות זה חולירע , ילדים עם שכל זה עם חכם , וכוליי וכוליי ) . 
מה גם שהסרט קיטש בטירוף , בעיקר הסוף ( ! ! ! ) [ שכבר הספקתי לראות בביתי בצפיה הראשונה בסרט ] . 
אך כמובן שכל זה לא הפריע למחנך האדיב שלנו להראות לנו את הסרט , נהפוך הוא . 
כבר ברגע ששמעתי את שמו של הסרט הבנתי מה הולכת להיות המטרה של המורה . 
בנאדם , עם קיטש זה פשוט לא עובד ! 
( לפחות יצא לי לשים לב למשהו בצילום . 
לאחר הפשלה הקטנה שקרתה לי בראיון ההוא , זה פשוט לא יוצא לי מהראש ) . 
היום נגלה לי שהמורה לחיבור בת ה - 70 , לא בת 70 ( טראומה אנושית ) . 
וכמעט חשבתי שכבר הספיקו לכתוב על רונה , זמרת מתחילה עם עתיד מובטח , במעריב לנוער . 
התבאסתי מעט כשהפרטים הנוספים הבהירו שהדבר היחיד שהיה כתוב עליה , זו הפאדיחה שהיא בחרה לספר לאיש שרדף אותה באחד הרחובות . 
ובמקרה בפאדיחה הזאת נכחתי גם אני ; כיתה י"א ( או י'?). יש שיעור חופשי . 
מה עושים מה עושים ? 
הולכים לאלונית , כמובן ( זהו מרכז קטן שממוקם במרחק הליכה מהביצפר . 
שם מבלים ברוב ההברזות ) . 
בעוד שלושתנו מהלכות בשמחה וצהלה בדרכנו במעברות , לרונה יש צורך עז להשתין . 
רק שלרונה יש חוק קבוע - כשיש אפשרות שלא להשתין בשירותים - מנצלים אותה ! 
וככה מצאנו לה שיח קט ונחמד להשתנה . 
היא מסיימת , ואנחנו ממשיכות ללכת . 
בקושי הספקנו לעשות שני צעדים וכבר אנחנו מזהים את הדמות שהכי פחות ייחלנו להתקל בה - מנהלת בית הספר בכבודה ובעצמה . 
כולנו מתחילות להרגיש במן אי נוחות שכזאת כשהמנהלת מתקרבת וגוערת בנו בטון סמכותי ומאיים . 
היא מתקשרת לסגנית - מנהלת , ומורה לנו לעלות אליה ולשאת בעונש המגיע לנו . 
" טוב , נו . 
יצאנו מזה די בזול " - שלושתנו מסכמות . 
אך רגע לפני שהיא מפנה לנו את גבה וממשיכה ללכת , היא מסננת לאוויר בנימה אגבית : " ואגב , שירותים יש בבית ספר " ... 
.. 
. 
יותר מאוחר התברר שלא רק שמנהלת בית הספר ראתה אותה משתינה , זה גם היה ממש בחצר שלה ( שבכלל לא מגודרת ) . 
אין ספק שגם רונה וגם אנחנו נצחק על המקרה הזה עד אין קץ . 
: ) הממ . 
עוד יום מייגע מחר . 
צריך לישון כבר . 
לילה טוב ! 
