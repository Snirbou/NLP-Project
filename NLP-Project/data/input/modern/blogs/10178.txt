זאת בערך התגובה שלי כל פעם שאני מביטה בארון הבגדים של הבן שלי ורואה את מצב הבגדים שם . 
ליתר דיוק , לא כל הבגדים , אלא חולצות , גופיות , סווט - שרטים וכדומה . 
הם מקופלים בצורה כל - כך מבולגנת ומכוערת שאני פשוט בהלם כל פעם מחדש ! 
מילא , אם זה היה רונן שמקפל את הבגדים ככה . 
הוא הרי ילד , בן , גבר עתידי , להם הדבר נסלח . 
אבל הבעיה שזאת סבתא שעושה את זה . 
כן , כן , למרבה הפלא , אמא שלי כלל אינה יודעת לקפל בגדים כמו שצריך . 
היא עושה זאת בצורה מאד פרימיטיבית . 
אחרי קיפול כזה הבגדים יוצאים מקומטים כמו אחרי סחיטה ממושכת במכונת כביסה ונשארו כך . 
וגם בארון הם נראים כמו סתם זרוקים על המדפים ללא כל סדר והגיון . 
יום אחד , מתוך סקרנות , אמא ניסתה ללמוד את השיטה שלי לקפל כביסה . 
אם כבר להיות מדויקת , אין זו השיטה שלי בכלל , אלא של חנויות . 
ניסתה , ניסתה , ואז הכריזה : " לעזאזל איתך ועם השיטות החכמות שלך ! 
" . 
מה לעשות , אמי היא שמרנית גמורה , זה מה שגם היא אומרת על עצמה כל הזמן . 
כל זה טוב ויפה , אבל דווקא בגלל זה אני בודקת את מצב הבגדים של הילד כל יומיים - שלושה , כדי לא להזניח את הסדר ושאפשר יהיה לאתר את הבגדים בקלות בתוך הארון . 
אני עקרת בית גרועה , ממש על הפנים : שונאת לנקות ולבשל . 
אבל היגיינת הגוף , מראה חיצוני ומצב הבגדים - זה קדוש בשבלי . 
אני לא נותנת לאף אחד להתקרב לארון שלי אף פעם . 
אמא והבגדים שלה - לא אכפת לי איך היא מסדרת אותם , אני אף פעם לא מציצה לארון שלה . 
אבל בגדי רונן מאז נמצאים בהשגחתי הצמודה . 
ביום א ' , 1 לאוקטובר לקחתי סוף - סוף את הילד שלי לתל אביב לטייל . 
גם הפרקליט הצטרף אלינו . 
זו הייתה הפעם הראשונה שהם נפגשו אישית . 
עד כה ידעו זה על זה ממני וראו תמונות אחד של השני . 
עשינו מסע ארוך למדי . 
נפגשנו בדיזנגוף - סנטר , נסענו לנמל יפו , ליריד האנמנות שהתקיים שם . 
אבל האירוע עצמו עוד לא התחיל . 
לכן הלכנו לחוף רגיל כי רונן יותר מכל דבר אחר רצה להתרחץ ולשחות בים . 
בגלל העניין הזה קצת רבתי עם הפרקליט בגלל שהלה התנגד שניכנס למים בחוף אסור לרחצה . 
בסוף הוא ויתר כי הבהרתי לו שבשעות כאלה ( 5 בערב ) גם בחופים המסודרים אין מצילים . 
אבל אני כבר לא התרחצתי . 
רק רונני קפץ והתגלג להנאתו במים . 
ואני עמדתי בקרבת מקום והשגחתי עליו פן יברח רחוק ועמוק . 
לאחר 45 דקות של הכיף אינסופי , לקחנו אוטובוס ונסענו לעזריאלי . 
שם אכלנו ב " מקדונלד'ס " , היינו רעבם לאללה . 
צילמתי את רונן , ויצאה מאד יפה - ממש פרסומת ל " מקדונלד'ס " : את הטיול סיימנו במשרדו של הפרקליט . 
רונן התיישב על הכיסא העורכדיני ושיחק במחשב . 
הפרקליט לחש לי באוזן : " ייצור מדהים " . 
וה " בנים " התיידדו לאללה . 
אפילו לא ידעתי שהפרקליט יודע לדבר עם ילדים בכלל . 
זה הפתיע אותי לאללה . 
הרי אין לו אחיינים . 
אמנם בדיעבד נזכרתי שהחבר הכי טוב שלו הינו אבא לשניים , והפרקליט בטח נפגש עם הילדים שלו . 
אז אולי הם היוו לו נסיון מסוים . 
בכל אופן רונן יצא מהטיול הזה מאושר ביותר . 
והדבר שעשה אותו הכי מאושר הייתה הרחצה בים . 
בלעדיה , למרות כל הטיול , היה יוצא מאוכזב . 
הרגשתי את זה עליו . 
וגם , הילד שלי נדלק על תל אביב . 
בדרך ניג'ס לי שלא רוצה לחזור לירושלים . 
בתגובה נאנחתי , כמעט עם דמעות ואמרתי : " גם אני לא רוצה . 
אבל אין מה לעשות בינתיים " . 
מה שבטוח , שבהזדמנות הקרובה שלנו אקח אותו שוב לתל אביב . 
