אם לא הייתי חושבת עכשיו על זה ש , בכל זאת , אולי למישהו אכפת , מישהי אחת , או שתיים , אני לא יודעת , אם זה לא היה ככה , אני מניחה שהייתי מסוגלת להרוג את עצמי בדרך . 
הכל הולך במעגלים חיים ומוות חיים ומוות ומעגל של אי וודאות שלא נגמרת , בתוכי , בתוך הורידים , והלב , והכל , ואני מרגישה שהכל כבר מקולקל ואי אפשר לתקן שום דבר , הכל כבר רקוב וקרוש ומסריח , כמו שאני נראית לי כשאני מסתכלת במראה . 
זאת רק אני כאן , וחושך , ואני קטנה וזה עולם שמיועד לגדולים ביותר . 
ואני קטנה , ודורכים עליי , וידרכו עליי , ואין מה לעשות בקשר לזה . 
הדבר היחידי שעולה לי לראש עכשיו זה שאני פשוט , בשיא הרצינות ובאמת , פשוט כל כך מכוערת . 
וכל כך לבד . 
זה כזה , פאק , מי ירצה אותך . 
מי ירצה מהבחינה החיצונית ומהמבט הראשון , ובכלל , אם הוא בעצמו מכוער נורא אז מי ירצה להכניס את הראש שלו לדלי מים מלוכלכים ומזוהמים כמוני ? 
מי ירצה אותי על הראש , עם כל האובדנות והריקנות והעייפות , וכל המילים האלה , שהם אני , שהם נועה , והם בעצם כלום , כי אני כלום , כי נועה כלום . 
נועה כלום . 
~ אני שוכבת במיטה ובוהה בטלוויזיה . 
אני מדממת כמו כל נקבה ממוצעת , פעם בשבועיים תמימים . 
אני מתלוננת ובוכה ומתבכיינת בעיקר על כמה שכואב לי , וכל כך כואב לי . 
אני לא יכולה לזוז , לא יכולה לקום , לא מסוגלת . 
אני עייפה , מרגישה איך הגוף שלי בקושי סוחב את עצמו ואת כל חוסר הברזל שמסתובב לי בגוף . 
אני לא עצובה , אני לא שמחה . 
אני פשוט פה , וזה כל מה שצריך עכשיו . 
אני אני אני אני . 
אני כל כך צריכה מישהו אחר שיהיה פה ואני אוכל לאהוב . 
אפילו שלא יאהב אותי , אבל אני צריכה לאהוב . 
זה עצוב שזה בין הדברים היחידים שמכילים אותי , אנשים אחרים . 
ואיך אפשר להקשר ולאהוב אנשים אחרים כשאני לא אוהבת את עצמי , וכשאני לא נותנת לעצמי לאהוב אף אחד אחר , או לסמוך על מישהו בעולם הזה , או באמת לשקוע בכל זה ולחיות , ולחפש , ולהרגיש , ולברוח , ולהיות ? 
~ 
