המצב הזה כבר עבר גבולות , אני לא מבינה איך מישהו שם למעלה חושב שאנחנו מסוגלים להתמודד איתו בכלל . 
לפני כל נסיעה באוטובוס אני חושבת עשר פעמים , דברים כל כך מזוויעים עולים לי בראש עד שברוב הפעמים אני כבר מעדיפה ללכת ברגל . 
אפילו אם זה שעה ומשו הליכה.גם אם אני מחליטה לנסוע באוטובוס , כל חייל נראה לי פתאום מפחיד , כל גבר לא מגולח מרתיע אותי , כל אדם עם מעיל גורם לי לרדת מהאוטובוס ולחכות לאחד אחר . 
בשבוע האחרון הציעו לי שלוש פעמים לנסוע לתל אביב , כל מיני חברות . 
ואתמול ישבתי עם אמא ודיברנו על זה . 
אין לה בעיה עם זה שאני אסע , היא ממש סומכת עליי ולא אוסרת עליי ללכת לכאלה מקומות , אבל דווקא אני , ממש לא הייתי יכולה לתת לעצמי ללכת . 
אני יודעת שזה קצת מוזר , אבל אף פעם לא הייתי בדיזנגוף סנטר , בשנקין , שוק הכרמל וכל המקומות האלה בתל אביב . 
ואתמול ממש מצאתי את עצמי אומרת ש " אני מעדיפה לא להיות שם אף פעם , לפחות לא בזמן הקרוב , מאשר להתפוצץ שם " . 
ואני לא בנאדם שמפחד.לא מללכת לבד , לא ממקומות חדשים , או בכלל . 
אבל הנושא הזה , כל כך כל כך מפחיד אותי . 
ואני מרגישה שזה משתלט עליי יותר מדי . 
איך הגענו למצב שמשהו כמו " היה פיגוע " זה משפט שלא מהססים לפני שאומרים אותו , שלא משנים את הטון בשבילו , שדוחפים אותו בתוך שיחה רגילה ולא משמעותית . 
שתגובה למשפט כזה היא כל כך פחותה מהתגובה שאמורה להיות , זה כבר נהפך לדבר כל כך שגרתי , כל כך רגיל . 
נמאס לי כבר מהפיגועים האלה . 
מהרצח סתם הזה . 
מהכאב , מההרס , מהרוע , מהחוסר אנושיות הזאת . 
וזה כל כך מזוויע שאנשים מבוגרים שהצליחו להינצל בשואה , שתינוקות קטנים שהצליחו להתגבר על מחלות קשות , שחיילים ששרדו בשדה הקרב והורים שהתמודדו עם משברים קשים , הולכים בבית שלהם , ברחוב שלהם , במדינה שהקימו אחרי אלפיים שנות גלות , בין כל ההישגים שלהם - החנויות , בתי הספר , מקומות בילוי , ומתפוצצים . 
מה שווה " מדינה משלנו " כשאנשים מפחדים ללכת ברחוב , כי אולי הם לא יחזרו הביתה . 
איך הגענו למצב שבראש של ילדים בני 14 עוברות מחשבות כל כך מזוויעות לגבי מה שיכול לקרות להם , אם רק יעברו במקום הלא נכון בזמן הלא נכון , והכי עצוב שהמחשבות האלה לא בדיוניות , שזה יכול לקרות להם . 
והייתי אמורה להיות שם היום . 
כנראה שלא תמיד צריך להתעמת עם הפחד , לפעמים צריך לתת לו לחלחל בתוכך , הוא יציל אותך יום אחד . 
ואיך אף אחד לא מצליח לייבש כזה נהר לקטול כזאת בקטריה שכמעט ומתפוגגת באוויר שמחוררת ודוקרת בהבזקים , אינטרסנטית משהו ידעו גדולות מזה , בני האדם פצצות , מחלות , מלחמות שנמצאו להן מרפא שהסתיימו ב " הפי אנד " ולו במעט אבל גוש קטן שקשה להגדיר , באיזשהו מקום הוא טוב והוא רוע , שמשולב עם רגעים יפים שבתור זכרון הם קשים , עוד ממשיך לזרום בנהר , נתקל בנו בסיבובים . 
