28/01/03 - טלי וגיל , שמכירים במציאות רק יום אחד , יוצאים בסביבות השעה 9 בערב לים , כדי להכיר אחד את השני יותר טוב ( שהרי אין מקום טוב יותר מהים ב 9 בערב להכיר יותר טוב ) . 
לאחר הפגישה ( שלא תתואר כאן היות וזה לא המקום ) ניסה גיל להניע את האוטו , אך הסתבר לגיל וטלי שלא משאירים אור דלוק באוטו במשך כמה שעות ואז מצפים שהמצבר יעבוד . 
מסקנה : מתקשרים לאבא של טלי שיבוא לחלץ . 
11/06/05 - טלי וגיל , שחברים במציאות כבר שנתיים ושליש , יוצאים לבלות בים . 
אך אבוי , הם מגלים שהים עמוס ומפוצץ בערסים מגעילים ובילדים קטנים . 
מה יעשו טלי וגיל ? 
ימשיכו לנסוע במטרה להסתובב ולחזור בחזרה . 
אך פתאום , שוד ושבר , צץ רכב מלפנים , וגיל סוטה מעט ימינה כדי לאפשר לו לעבור . 
מיד אחר כך ממשיך גיל לנסוע . 
סליחה , מנסה להמשיך לנסוע . 
האוטו תקוע . 
מסקנה : מתקשרים לאבא של טלי שיבוא לחלץ . 
אך , מה היינו עושים בלי אבא שלי . 
זה המקום לספר קצת על אבא שלי . 
כבר כמה שנים שברשותו מכונית מאגנום 4X4 שאיתה הוא יוצא לטיולים בכל רחבי המדינה . 
עם השנים צבר אבי נסיון של .. 
. 
הממ .. 
. 
מישהו בעל נסיון לגבי חילוץ רכבים מהשטח . 
הוא אפילו נהנה מזה . 
במקרה הראשון של החילוץ היה משעשע מאוד לראות את גיל , בחור תמים ומבולבל שבטוח שעומד להגיע אליו בריון בגובה 2 מטר שיפרק לו את הצורה אחרי שהוא יראה לאן הוא לקח את הבת הקטנה שלו , מוצא במקום זה בחור בגובה 1.70 ומשהו , בעל חזות עיראקית ( אבל בלי שפם ) , עם מצב רוח טוב . 
גם הפעם הגיע אבא במצב רוח שמח ודיווח לנו שתפסנו אותו באמצע תוכנית הטלוויזיה האהובה עליו . 
מיד הוציא את האת המתקפלת שלו והתחיל לחפור בחול . 
למרבה הצער , לא היה ברשותו באותו רגע חבל , שזה אמצעי מעולה לחלץ רכבים במקרה הזה , כך מסתבר . 
אך כמה דקות אח"כ עצר לידינו במקרה לקוח של אבא שלי ( שכחתי לציין שלאבא שלי יש גם חנות לחומרי בניין , והוא לא רק יושב כל היום ליד הטלפון ומחכה שחברים יתקשרו אליו כשהם תקועים בים ) ובעזרת החבל שלו הוציא אותנו תוך שניה לעולם החופשי . 
חשוב לציין שבזמן ההרפתקה המרגשת הזו עצרו לידינו לפחות 7000 רכבים , בין אם רכבים פרטיים שסתם צחקקו והצביעו לכיווננו , בין אם רכבי שטח ששאלו אם אנחנו צריכים עזרה ובין אם ילדים על אופניים שהתחשק לי לתת להם בעיטה . 
התגובה המשעשעת ביותר הייתה של בחור שעצר את האוטו , פתח את החלון ואמר : " לפני יומיים נתקעתי בדיוק פה . 
אם הייתי רואה אותך קודם הייתי אומר לך לא לרדת הנה . 
" ועל זה יאמר : תודה , בחור . 
בהחלט פתרת לנו את כל הבעיות . 
כל מה שעלינו לעשות הוא לבנות מכונת זמן , לחזור אחורה כמה דקות ולפגוש בך לפני שאנחנו נתקעים בים , כדי שתגיד לנו לא להתקע . 
ניפגש שוב ב " טלי וגיל נתקעים בים , TAKE 3 " . 
וגם אז אבא יחלץ . 
אלא מה . 
ראשית עלי לפתוח בציטוט לא נאמן משירה של אהובתי בריטני ספירס : " I ' m not a man not yet a woman " לא עוד טלי " אבו - גבר " . 
לבשתי אתמול חצאית . 
אני מדגישה : חצאית . 
וגם התאפרתי . 
נראיתי כמו בת . 
אני חושבת שאנשים מהשכבה לא זיהו אותי בלי שאני אבעט בהם או משהו כזה . 
הו כן , אני מקדימה את המאוחר . 
" ברוכים הבאים למסיבת סיום י"ב , מחזור ז' תשס"ה " - אכן כן , ערב מופע הסיום הגיע . 
אחרי אינספור חזרות שהוציאו לנו את הנשמה , סוף סוף הגיע הערב הגורלי וכולנו עשינו כל שביכולתנו כדי שלא יהיו פשלות . 
היו פשלות . 
ברור שהיו . 
אבל הן היו זניחות . 
מה שחשוב זה שהקהל צחק ( בניגוד לתחזיות שכולם ייראו כאילו הם בהלוויה ) , מחא כפיים ( בניגוד לעגבניות שציפינו שייזרקו לכיווננו ) , ואפילו קם ועמד ורקד עם השירים במחרוזת צה"ל ( בניגוד ל .. 
. 
טוב , הבנתם את הרעיון ) . 
אפשר לומר שהמסיבה הייתה הצלחה . 
היא נגמרה מהר מדי . 
ואז הלכנו הביתה והתארגנו מהר לאפטר פארטי שהתקיים בקיבוץ רבדים . 
על הכרטיסים היה כתוב שאנחנו מוזמנים ל " ערב שטוף זימה ברבדים " . 
הם היו צריכים להגיד " ערב מלא אלכוהול שיגרום לכם להקיא את נשמתכם בנוף עוצר נשימה של פרות ותבן ובחורים חרמנים שינסו לגעת בכן כי הם חושבים שאתן שיכורות " אבל אני חושבת שזה לא נכנס , אז הם בחרו ב " שטוף זימה " במקום . 
כצפוי , לא היה במסיבה שום דבר חוץ מאלכוהול ומוזיקה . 
כל חבריי לשכבה ( כולל חבריי הקרובים ) מיהרו להשיג לעצמם בקבוק בירה / וודקה מעורבבת במיץ תפוזים . 
כי הרי אין דבר מרשים יותר מבן נוער שמחזיק ביד אחת סיגריה וביד השניה בקבוק בירה . 
שיא הבגרות . 
בכל מקרה , סירבתי להצעות הידידותיות מצד חבריי לשתות בירה , והלכתי לשבת יחד עם המנודים האחרים בצד . 
מהר מאוד השאירו אותי לבד . 
כשאנשים התחילו לעצור ולשאול בדאגה אם אני בסדר ( רק היה חסר שילטפו לי את הראש ) החלטתי לקום לרקוד קצת . 
אני חייבת לציין שזה לא רע כל כך לרקוד במסיבות , אבל הייתי מעדיפה שתהיה אטרקציה נוספת שניתן יהיה להנות ממנה כשמתעייפים מהריקוד , כי אני לא יודעת מה איתכם , אבל אני לא ממש מסוגלת לרקוד שעות ברציפות . 
בכל מקרה מהר מאוד שמתי לב שכל החברות שלי שיכורות ובמילא לא היה לי זמן לרקוד כי הייתי צריכה לטפל בהן . 
זה התחיל בירדן ששתתה קצת יותר מדי ורקדה קצת יותר מדי קרוב אלי . 
ניסינו להכריח אותה לשבת ובינתיים גם תמר נפלה מכיוון אחר . 
את שארית הערב בילינו ( סרגיי , דימה , ליאב , אביטל ואנשים מזדמנים נוספים ) בלנסות למנוע מתמר לחבק אנשים זרים או לברוח ולהתחבא עם הפרות , ובלשמור על ירדן במצב מאונך , או לפחות בישיבה . 
בחוץ הייתה חגיגה של ממש : תחרות לא רשמית של " מי מקיא הכי מהר והכי הרבה " . 
בחיי , אם הייתי צריכה אישור חתום בשלושה העתקים ש " אלכוהול זה חרא של דבר " הנה קיבלתי אותו . 
בסביבות 4 בבוקר המצב כבר נעשה ממש גרוע . 
עוד ועוד חברים שלי נצפו זרוקים שפוכים במקומות לא צפויים . 
ברוך ידידי הטוב , בטוב ליבו , רצה לעזוב והזמין מונית מאשקלון כדי להסיע את השיכורים הביתה , אבל קצת לפני שהיא הגיעה הסתבר לנו שיפתחו לנו אוטובוס אחד מההסעות כדי שנוכל לחזור הביתה . 
נהג המונית צרח על ברוך בטלפון שעה , ואז איים עליו שהוא ילך למשטרה . 
ברוך המסכן נאלץ להבטיח לו שהוא ישלם לו הרבה כסף עבור הטרחה . 
ברוך המסכן , מסכן . 
אחרי נסיעת דמדומים קצרה ( שכללה הרבה קולות הקאה בכל רחבי האוטובוס ) הגענו לאשקלון והתפזרנו לבתים . 
בהצלחה בהמשך , מחזור ז' . 
ותזכרו - אם שותים , לא נוהגים . 
וגם לא נהנים . 
מי היה מאמין . 
סיימתי בית ספר . 
