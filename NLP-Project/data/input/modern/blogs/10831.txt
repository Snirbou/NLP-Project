כשמישהו פוגע בנקודה רגישה ועובר את הגבולות שלי אני מיד טורקת את דלת ההבנה ופותחת שער דרכו יוצאות מילים , בשטף ברור ולא מגמגם , שתפקידן להגן על עצמי ועל השטחים האפורים שלי שאני לא מוכנה שאף אחד יצבע אותם לפי טעמו האישי . 
כבר מזמן התבגרתי מנישת " אני מסובכת ומיוחדת ואף אחד לא יבין אותי לעולם . 
" ולמרות זאת , אצל כל אחד ישנם איזורים מורכבים , ואני לא מוכנה שמישהו יבוא ויישפוט אותם לפי הדרך בה הוא בוחר לפרש אותם . 
לא מוכנה שיזלזלו או יפשטו יתר על המידה את הקשיים שלי , לא מוכנה שילעגו לדברים שרגישים אצלי , ולא מוכנה שיתעלמו מהרצונות שלי . 
אני מסוגלת להיות בנאדם נוח וקל עד נקודה מסוימת . 
אני עדיין לא סמרטוט , אבל אתמול הלכתי לישון בהרגשה כזו . 
ועל זה אני כועסת בעיקר על עצמי שלא חתכתי ועמדתי על שלי . 
למען השם , ממה אני מפחדת ? 
מה יכולתי כבר להפסיד ברגעים האלו ? 
כמו שליחה של אלוהים יעל מתקשרת ממש ברגעים אלו . 
זה " ביזנס " ואישי באותה נשימה וזה מחזיר אותי לעצמי כמו תרופת פלא . 
מזכיר את מה שברור ויציב ואת הדרכים הישנות והמוכרות שההמשך שלהן עוד מחכה להתגלות . 
תודה לאל שיש עוד נסים ולפעמים מתאגדת קבוצה של " החברה הטובים " שיש להם עדיין סיכוי לנצח . 
האמת שעכשיו הכל התפוגג והתפורר , אני לא באמת כועסת ולא באמת כל כך פגועה , אבל הייתי . 
הרגשתי חרא אתמול ואני כן רוצה שתגיע איזושהי התנצלות לא לשם בקשת הסליחה , אלא משום שחשובה לי ההבנה שמאחוריה . 
הרגש העיקרי שלי בנוגע לאתמול הוא תחושה של " חבל " , כי כרגע אני כבר ממש לא מחכה לפגישה מחר , ולא מצפה לכלום , ואהיה מסוגלת לחזור למצב של לבד שמי יודע מתי הוא יישבר . 
היא אינטליגנטית , היא מעניינת , היא יכולה להיות מקסימה וחמודה אבל היא יכולה גם להיות קשה ואכזרית . 
אני לא אכנס לניתוחי אופי ול - כן מנגנוני הגנה או לא מנגנוני הגנה . 
כרגע זה באמת לא מה שמשנה . 
שורה תחתונה - רציתי שזה יעבוד , נמשכתי אליה , חשבתי שאני יכולה באמת להרגיש כלפיה משהו , ואני עדיין לא מרימה ידיים ולא קוברת את זה , נראה איך ומה יהיה מחר , אבל מה שבטוח זה שבשום אופן לא אתן שתתנהל שיחה כמו אתמול . 
אי הבנות ? 
בסדר . 
עצבים ? 
בסדר . 
יש הרבה דברים שאני מסוגלת לקבל ולהכיל ולהבליג עליהם . 
יש גם מעט דברים שאני לא מוכנה להיות סלחנית כלפיהם . 
