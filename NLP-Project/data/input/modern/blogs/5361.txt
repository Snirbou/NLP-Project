יום די קשה . 
בלילה לא הצלחתי להרדם עד מאוחר , בגלל שאכלתי יותר מידי שוקולד . 
זה תמיד עושה לי רע , לא להצליח לישון עד הבוקר . 
אחר כך קמתי מוקדם מקולות של השותפה , אור או סתם לחץ . 
ראיתי באמייל שהעוזר מחקר ביטל את הפגישה היום , כך שהיה לי רק להגיע למסעדה בשעה חמש . 
לא עשיתי הרבה , רק אכלתי . 
השותפה דפקה לי על הדלת ואמרה לי את מה שכתבתי לכם למטה . 
זה היה קצת יותר מורכב . 
זו לא הייתה שיחה נעימה בכלל , זה היה בקטע של להגיד לי בעדינות שהיא רוצה שאצא כי אנחנו לא מסדרות ואני אמרתי לה שאני לא עוזבת כי אני אוהבת תחדר ותדירה ושהיא תעזוב בעצמה . 
הבעיה שלי היא בעיקר שהיא התחברה לשותף השלישי וזה שניים נגד אחד . 
היא לא תעזוב כשהיא יודעת שרק אני לא מסתדרת איתה . 
בכל מקרה זה די דיכא אותי , או יותר עשה לי בחילה כל המצב הזה , וגרם להכל להראות יותר קשה . 
בסופו של דבר הגיע חמש ורכבתי לעבודה בגשם ( חרא , אני חייבת לקנות לי מעיל נורמלי לגשם המטורף שיש פה ) בעבודה היה בסדר .. 
. 
אני לא חושבת שאצטרך לקחת הזמנות , אלא רק להביא ולהחזיר אוכל , לנקות קצת וכו ' . שזה טוב , כי לחודשיים להתחיל ללמוד איך לקחת הזמנה ואת התפריט זה לא נראה לי לעניין . 
עדיין מלחיץ אותי להביא משקאות רותחים שמלאים עד הסוף וקצת שפכתי היום שוקו , המשקאות פה כדי להראות יפים באים בכוסות גבוהות וזה יותר קשה לשמור על שיווי משקל איתן , גם הפעם האחרונה שעשיתי את זה היה לפני הרבה שנים טובות . 
חוץ מזה לא עבדתי הרבה כי ירד גשם והם סגרו את הטרסה ורק ארגנו שם לסגירה . 
אז דווקא יצא בסדר כי היום ניסיון שעליו לא משלמים לי יצא מאד מאד קצר . 
זהו , העובדים שם בסדר , לא הכי מקסימים בעולם אבל גם לא לא נחמדים . 
בסדר . 
וחשבתי על זה ואני באמת זקוקה לכסף הזה , אם זה כדי לקנות את המעיל גשם הזה שכל כך חיוני לי ( ולא זול הדברים האלה ) וכדי לשכור אוטו להעביר את הדירה , כדי לקנות כמה דברים יפים לחדר החדש , איזה סוודר לחורף , אולי שיננית . 
בכל מקרה אני זקוקה לכסף הזה . 
אני מנסה לא להיות מפונקת ופשוט לעשות את העבודה חודשיים . 
שבוע הבא הם רשמו אותי בשלישי ושבת , כלומר פעמיים . 
אז אני לא יודעת איך זה יהיה בד"כ אבל נראה שזה לא יהיה ממש אינטנסיבי כמו שחשבתי . 
בקיצר זה ממש לא נורא . 
אני רואה את התוכנית " עד החתונה " באינטרנט כמו שאמרתי לכם . 
זה קשה לי . 
זה מרתק אותי כי זה נושאים שמאד מאד קרובים לליבי , אבל זה מאד קשה לי , כי זו תוכנית ריאסליטית שמציגה הרבה נושאים מאד קשים ( זוגיות מתפוררת , איך שבגידה אוכלת את הנשמה , בדידות של רווקה שמאוהבת בנשוי וכו' ) ועם זאת התוכנית היא כמו מראה לפנים מראה שמציגה הרבה דברים כואבים . 
אז מצד אחד זו התפקחות וזה חשוב , אבל זה גם כואב . 
הם גם מראים שם קשר בין שני הצעירים שהולכים להתחתן שסך הכל נראה מאד נכון ובריא . 
ואני מסתכלת עליו ורואה כמה שהקשר שלי לא נראה ככה , אבל גם כמה שמקסי ' לא התנהג ככה . 
בכלל בימים האחרונים אני כאילו יותר רואה את הצד של מקסי ודי בהלם ממה שאני מגלה . 
אני חושבת שהוא היה הרבה יותר לא בסדר ממה שחשבתי . 
כלומר מה זה לא בסדר , זה לא קטע של אשמה . 
אבל אני רואה איך הוא לא תפקד באופן בסיסי בתור בן זוג ויש לי התחושה שמקסי ' לא בנוי למערכת יחסים טובה ובריאה . 
קשה לי לראות איך בן אדם שלא מסוגל להפתח ולא מסוגל להעניק יכול ליצור מערכת יחסים בריאה . 
סתם דוג' פשוטה יום אחד שהלכתי עם מקסי ' בעיר ומצבנו כרגיל לא היה מזהיר , החלטתי לנסות בקלילות להצהיר על הצרכים שלי . 
" מקסי ' אני רוצה שתעשה לי מסאג' היום " אמרתי בקול חמוד ולא תובעני בכלל . 
" לך ? 
אני זו שצריך מסאג' " הוא ענה לי . 
הוא לא העניק לי אף פעם שום דבר מעבר למתנות פה ושם . 
לא הכין לי אוכל , לא עשה לי נעים , מסאג' , הכין לי תה .. 
. 
הייתי מתפנקת לפעמים ואומרת לו תכין לי תה מקסי . 
והוא היה כועס נורא . 
למה אני לא יכולה להכין בעצמי ? 
דברים כאלה מכים בי עכשיו , כי הדחקתי אותם . 
כי הייתי איתו בזוגיות ורציתי להבין אותו ורציתי להאמין שהוא טוב , שהוא הוגן , שהוא בסדר . 
אבל הוא לא היה . 
כל כך רציתי זוגיות , וכל כך רציתי שזה יהיה עם מקסי ' שהדחקתי המון המון דברים רעים שהוא עשה . 
אני חושבת שלהתאהב במישהו זה נורא נורא מסוכן , אתה פשוט נהיה עיוור , ואולי אולי אולי שני הקשרים המזעזעים האחרונים שלי היו חיוניים כדי שאהיה קצת יותר זהירה . 
אולי . 
מחר אין לי רשמית מה לעשות . 
אני חייבת לגמור את התרגומים , אני צריכה ( לא עושה את זה ) לכתוב אמייל לרכבת . 
אני צריכה לקחת משהו מהדואר ( כן , עוד לא לקחתי ) . 
זהו אם אני אעשה את שלושת הדברים האלה אהיה מאד מרוצה . 
ואולי לסדר פה קצת זה נראה די רע החדר שלי . 
תוספת : אה ואני צריכה לשלוח גם אמייל לאחראי על המחקר באוני ' . תוספת 2 : אני רושמת פה כדי שלא אשכח . 
לעבודה אני צריכה לצלם את האישור קבלה ללימודים , את הויזת סטודנט שלי . 
השותפה שלי שאלה אותי אם אני רוצה לצאת מהדירה כי יש לה חברה שרוצה להכנס לחדר שלי ( ! ) אמרתי לה שלא . 
רציתי שהקלפים יהיו ביד שלי , אעזוב כשאמצא דירה . 
היא אמרה לי שבתור השוכרת הראשית מותר לה להעזיב אותי אמרתי לה שאני אברר את זה ביררתי את זה ואסור לה אבל כמובן שאחפש דירה לעזוב כל הסיפור עושה לי ממש בחילה ומקשה עלי את הכל 
