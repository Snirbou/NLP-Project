אמרתי לבונבון ועשיתי פרצוף נעלב . 
" אני מת עליך " הוא ענה בחיוך והרחיק קצוות שיער מהפנים שלי . 
שנינו רבים בחצי צחוק , אחרי שהוא אמר לי לא ללכת עם שיער אסוף , כי זה לא מחמיא לי ומר טקט מגיע להתערב . 
הוא מתחיל להרגיז אותי . 
השבוע כשבונבון ואני ראינו סרט , הוא הופיע , דחף את הראש שלו לתוך החדר שלי ונשאר שם , מחכה שנשים לב לקיומו ונגיד לו לשבת איתנו . 
בגלל שזו לא הפעם הראשונה שזה קרה החלטתי לא לשתף פעולה הפעם ולהעמיד פנים שאני לא רואה אותו . 
זה עבד ואחרי 10 דקות הוא נעלם . 
נוצרה איזשהי אינטימיות ביני ובין בונבון . 
בשבועיים האחרונים היינו פעמיים בקולנוע , אכלנו יחד בערך חצי מהארוחות ( פעם הוא הכין לי אוכל ופעם אני לו ) ואפילו קצת רבנו ( חצי בצחוק ) . 
הוא יותר נפתח אלי ומספר דברים . 
לפעמים זה מאוד משעשע אותי . 
גיליתי מה הפטיש שלו , על מה הוא מפנטז ואני מרגישה בנוח לשאול אותו שאלות ישירות , כמו " למה אתה מסתכל על הציצים שלי ? 
" . 
חשבתי שהוא יהיה נבוך , או יסמיק , אבל הוא ענה " אני אוהב להסתכל " . בקיץ הבא תלבשי לבן כפי שצפיתי טל עוברת לגור עם חבר שלה . 
הם חזרו מחו"ל והיא החליטה לעבור אליו . 
אני ברגשות מעורבים . 
מצד אחד , אני מאוד שמחה בשבילם ויודעת שזה מה שאמור לקרות וזה יוביל לחתונה . 
שניהם מקסימים , ביחד ולחוד ואני מפרגנת מכל הלב . 
מצד שני , היא עוברת לעיר אחרת . 
עכשיו היא גרה במרחק 5 דקות הליכה ממני ועוד מעט היא תגור במרחק שעת נסיעה . 
סביר להניח שאני אראה אותה פעם בשבוע ושאר הזמן אאלץ להתמודד עם הגעגועים . 
אחרי 8 שנים שהיא היתה " המשמעותי האחר " שלי ואני הייתי שלה , המצב השתנה . 
" אל תנטשי אותי " אמרתי לה עם פרצוף של כלבלב עצוב . 
ואז חשבתי על הדיאטה שלי , שצריכה להסתיים עד לקיץ הבא ועל זה שאני לא רוצה ללכת לבד לחתונה שלה . 
היא ניסתה להרגיע אותי ואמרה " אני עוד לא מתחתנת " . 
" נכון , יש עוד כחצי שנה עד להצעת הנישואים " חשבתי לעצמי . 
חדוות היצירה שלי שבה במפתיע . 
יש ציור בתהליכים על כן הציור . 
הוא לא בשבילי , אין לי מושג מי יקבל אותו , אבל מראש החלטתי לתת אותו . 
החלטתי להירשם לחדר כושר . 
ככה אני ארד במשקל בצורה מהירה יותר , אצא יותר מהבית ואולי גם אכיר שם מישהו . 
בא לי קיקבוקסינג ושמעתי שפילאטיס מעצב את הגוף בצורה מדהימה . 
כנראה שדנה גם נרשמת לאותו חדר כושר וככה נוכל ללכת ביחד . 
מקווה שאני אוהב לעשות ספורט ושזה לא ימאס עלי תוך חודש - חודשיים . 
יום כיפור בפתח ואני מנסה לחשוב אם אני צריכה להתנצל בפני מישהו . 
אם הייתי עושה רשימה היה מופיע בה שם אחד , אבל אני לא מעיזה להתקשר . 
עד שהצלחתי לנתק את הקשר מנופר אני לא מתכוונת לחדש אותו , או לתת לה את הלגיטימציה הזו . 
אני מתחרטת על הצורה שבה התנתקתי ממנה ולא על עצם ההתנתקות . 
אמרתי לה שאני מצטערת בשיחה האחרונה בינינו , אז שיחה נוספת די מיותרת . 
לפעמים כשאני מסתובבת ברחוב אני פוחדת להיתקל בה , לא יודעת איך אני אגיב ואם היא כועסת עלי . 
אני מקווה שינתה את אורח החיים שהיה לה . 
שיהיה סופ"ש רגוע ולמי שצם - צום קל . 
השתמשתי בעדינות בלשון , שהתחככה בעדינות פעם בשפה התחתונה ופעם בעליונה , היד שהיתה מונחת על הגב שלו הרגישה שעובר בו רעד , מה שלא קרה דקה לפני שהוא התחיל לנשק אותי . 
ואז התעוררתי . 
לילה שני ברציפות שאני חולמת עליו . 
בלילה הקודם זה היה ביזארי לחלוטין , אני הפכתי לחצי גבר חצי אישה ואז הוא התחיל איתי . 
איפה ההגיון שלך ילדה ? 
שאלתי את עצמי ונשארתי ללא מענה . 
הבטחתי לעצמי השנה לא להתאהב במה שאי אפשר . 
במהלך היום אני מצליחה להאבק די יפה במחשבות שעוברות לי בראש , אבל בלילה אני לא מוגנת . 
כחצי יממה לפני דפ - נה , רוצה לבוא איתי לסרט ? 
כמו - בן ! 
אני עונה בלי היסוס . 
הייתי אצל דנה , אחרי שעבר עליה שבוע סוער . 
היא והידיד ההומו שהיא מאוהבת בו נסעו לסיני . 
הוא התנשק שם עם איזה בחורה ומאז היא לא יצאה מההלם . 
מה יש לי לומר לה ? 
כבר כמה פעמים חזרתי על המשפט " רדי ממנו , לא יהיה ביניכם כלום " . 
אתמול אפילו את המשפט הזה לא אמרתי . 
כי אני מבינה אותה ומבינה את זה שיש פער בין ההגיון לרגש ובמקרים כאלה הרגש משתלט על ההגיון . 
אני מוצאת את עצמי מחפשת סימנים לזה שהוא דו . 
לזה שהוא מראה אי אלו סימני התעניינות ובכל פעם שנדמה לי שאני מוצאת סימן כזה אני קולטת שאני פתטית . 
יושבים לאכול יחד , הוא בוהה לי במחשוף ואני חושבת לעצמי שזו לא הפעם הראשונה שזה קורה . 
כשאני מסתובבת עם בייבי דול הוא בוחן לי את הציצים וכשאני עם מחשוף אני רואה אותו נאבק להרים את העיניים למעלה . 
הוא גדל עם 2 אחיות , הציצים שלי לא אמורים להיות כזאת אטרקציה ... 
.. 
. 
כבר חודשיים שהוא לא יוצא לבד למועדונים " לצוד " מישהו . 
גם אני בזמן האחרון לא עושה יותר מדי מאמצים . 
נמצאת איתו כמה שיותר זמן וכשאני חוזרת הביתה והוא לא כאן אני מחכה לרגע שהוא יכנס בדלת . 
באמצע הסרט אני מרגישה שהוא מסתכל עלי במקום על המסך . 
מקווה שהוא יעשה משהו מעבר להסתכל עלי . 
אנחנו יושבים במקום חשוך , צמודים אחד לשני וזה מתחיל לתסכל אותי . 
תסכול זו ההגדרה המדויקת למצב . 
אני לא מתכוונת ליזום שום דבר , הוא סיפר לי שהוא ביישן ואף פעם לא מתחיל עם הצד השני . 
החברה שהיתה לו התחילה איתו . 
הם היו ביחד שנתיים , הוא טוען שהוא היה מאוהב בה והוא נמשך אליה כי היא היתה " יפהפיה , חכמה ומוכשרת " . 
ראיתי תמונה , היא מאוד חמודה ואין לי ספק שהיא חכמה כמו שהוא טוען , אבל רק בנאדם מאוהב יכול לומר עליה " יפהפיה " . 
" הומו " אני אומרת לעצמי , " תתעלמי מכל הסימנים המדומים שאת מדמיינת שאת רואה " . אני מאוד מקווה שהחלומות האלה יפסקו . 
מי אמר את זה ? 
נבהלתי , ולרגע הסתכלתי סביבי . 
החדר ריק . 
זו רק אני . 
יכול להיות שזה מה שאמרתי ? 
השנה מרים בנימיני חוזה את הדברים הבאים למזל מאזניים : שנת תשס"ה היא השנה שלכם . 
אחת ל - 12 שנה מבקר כוכב צדק בכל מזל למשך שנה , וכל בני אותו סימן אמורים ליהנות מהשפעותיו הטובות . 
עד אוקטובר הבא הרבה דברים יתחילו להסתדר לכם : יותר אפשרויות בעבודה , יותר הזדמנויות בזוגיות , אפשרויות טובות יותר במגורים , נסיעות לחו"ל והצלחה בלימודים ובקריירה ובעיקר עליית מדרגה בכל תחום שבו אתם זקוקים לדחיפה . 
יחד עם זאת מדובר בשנה מורכבת , ועד יולי 2005 לא תוכלו להשתחרר מהשפעותיו הקשות של שבתאי , הנמצא בבית הקריירה שלכם . 
כדי להגיע לניצול המזל הטוב , אל תרימו ידיים מול הקושי , ויותר חשוב - אל תחששו מסמכויות ומבכירים מכם , גם אם הם מאיימים . 
קריירה - תצטרכו להשקיע מאמצים ולעתים להיכנס למאבקים , אבל התוצאות כדאיות ותוכלו להתקדם לתפקידים יוקרתיים יותר . 
כספים - עבודות שתקבלו ישפרו את ההכנסות ויורידו לחץ . 
נובמבר ודצמבר הם חודשים של הוצאות גדולות . 
זוגיות ורומנטיקה - זהו התחום המבטיח ביותר . 
האהבה תגיע בשפע , ואלה שעדיין לבד יוכלו למצוא שותפים מתאימים . 
רבים מבני מאזניים יינשאו השנה , אחרים יהנו מלידת תינוקות . 
כדי לבדוק את האמינות של התחזית אני חוזרת לשנה שעברה , לבדוק מה התממש http://israblog.nana 10 . co.il/blogread.asp?blog=222&amp;blogcode=174848 זו באמת היתה שנה קשה , הטיפול הפסיכולוגי גרם לי להבין שיש דברים שלא רלוונטים ל " דפנה שנת 2004 " ואני חושבת שדי השתחררתי מתפיסות מוטעות שלי לגבי עצמי . 
היו פרידות מאנשים - יוני ( שלא ביוזמתי ) ונופר , מה שהיה הכרחי מבחינתי . 
גם מעבר הדירה היה מעשה מאוד משמעותי השנה . 
באמת מצאתי " פרוייקטים " כדי לאושש קצת את המצב הכלכלי שלי והמינוס שלי צפוי להיסגר בנובמבר . 
לא היה לי קשר זוגי השנה . 
היו דייטים , רובם לא מוצלחים , או לא מספיק מוצלחים כדי להפוך לקשר ארוך טווח . 
ובתחום הקריירה אני חושבת שבחודשיים האחרונים שברתי שיא בשעות עבודה , מה שגרר לשפל בתחום הבילויים . 
קשיי הבריאות הגיעו אחרי דצמבר , בחודש מרץ , לא לפי התחזית , ואני מאוד מקווה שהם שייכים להיסטוריה . 
עכשיו נותר רק לחכות ולראות , האם התחזית נכונה . 
יש לי הרגשה שכן ... 
.. 
. 
