סודר באופן הטוב ביותר , כנראה , הגיע הזמן לעבור לבחירת החתול הלאומי וכאן אני מציעה , באופן הכי אובייקטיבי כמובן , את כתם מלך העולם ואת ג'ויה המלכה ואין ספק שיחד הם עוסקים בפעילויות מועילות בתכלית ובעיקר , לא לוקחים מעטפות שמנמנות מאף אחד ... שבת שלום חברים יקרים , עם בחירות והחלטות שמחייכות אותנו מבפנים ... 
.. 
. 
שלוש שנים אחרי , ישבנו ג . 
הבןזוג ואני והרמנו כוס של שמפניית בוקר ( מימוזה , בליני וכו' ) למול הים , לחיי החיים . 
לחיי יום ההולדת השלישי שלו . 
שנינו רואים את זה כסוג של הזדמנות שניה . 
אצל שנינו השתנתה נקודת המבט לחיים . 
אצלי זה היה כבר בשיאו של תהליך שהתחיל כמה שנים לפני כן , אצלו זה היה סוג של ניעור שהוא הצליח לקחת ממנו את הדברים הטובים . 
מעניין ששנינו רואים את אותם השבועיים בפולין כסוג של פסק זמן ( אני אמרתי אפילו , חופשה . 
נו , בטח , אני הייתי במלון , הוא היה בבית החולים ) , שעצם עצירת השגרה שבו איפשרה לחשוב ולהגיע למסקנות שבאו לידי ביטוי באופן תת מודע ימים ושבועות לאחר מכן . 
ולאחר ארוחת הבוקר הטובה למול הים בגיליס בנמל תל אביב , הלכנו לאיטנו , מסתכלים על האנשים , נרטבים מרסס הים שניקד אותנו פה ושם , ואפילו גילינו שוק איכרים חדש והרגשנו לרגע , שלונדון הגיעה לתל אביב ורק השמש הזכירה לנו , שכאן האפור הוא הרבה יותר נדיר . 
שבת שלום חברים יקרים , שבת של למידה ממשברים והנאה מדברים בעת התרחשותם ... 
.. 
. 
נהנית במידת מה מהעייפות הזאת שנמצאת בי כמעט כל השבוע כולו . 
משהו שקשה אולי להסבירו באופן הגיוני כי מצד אחד , ישנן שעות שכל חלק מגופי צועק ומבקש : די . 
ומצד שני , העייפות הזאת משמחת אותי כי היא באה ממקום של עבודה , של עשייה , של להרגיש את הגוף כמו שהוא , כל שריר ועצם לפעמים , כל תא ועצב . 
וטוב שכך , אני מזכירה לעצמי , טוב שכך כי זה מראה ומוכיח שאת יכולה והאלטרנטיבה הרי פחות טובה , בהרבה . 
וכך אני מוצאת את עצמי מפנטזת מצד אחד על השעה הזאת בדיוק , ביום שישי , כשאוטוטו אני אחרי מקלחת וכל מה שאני עושה זה לשים את הרגליים על ההדום ומקסימום להזיז את השלט או את העיתון / ספר , ומצד שני , אני נהנית , מזוכיסטית במקצת , מהתחושה הזאת , של העייפות , של החיים . 
שבת שלום חברים יקרים , היכן שתהייו במנוחה או בעשיה ... 
.. 
. 
מערב יום העצמאות אני לא מפסיקה לצחוק . 
בהתחלה זה היה בגלל השמפניה ששתיתי לכבוד המדינה ולכבודנו ואחר כך זה היה בגלל השאלה התמימה שנשאל רוה " מנו צח הכפיים ובהיר העיניים בראיון הילדים בערוץ 1 , אם הוא מוריד שירים מהאינטרנט לאייפוד שלו . 
לא ולא , חייך בנועם בלי למצמץ ראש ממשלתנו הצח , זה הרי מנוגד לחוק . 
אופס ... 
.. 
. 
אין , אין כמו בדיחה טובה להתחיל את שנת ה 61 למדינתנו , השאלה היא אם הבדיחה ( החוזרת ונשנית עם פוליטיקאי זה או אחר ) אינה , בסופו של דבר , עלינו ... 
.. 
. 
שבת שלום חברים יקרים , ותזהרו ממעטפות שמנמנות שלא שמתם לב שהגיעו לידיים שלכן ... 
.. 
. 
( * אתם יודעים מי , אתם יודעים איך ... 
.. 
. 
) לפני די הרבה שנים , במפגש יום העצמאות המסורתי של כל סניפי המשפחה , ישב בעלה של בת דודתי והוא אבל וחפוי ראש . 
מה קרה , התעניינו , על מה העצב ? 
אני לא חוגג את יום העצמאות , ענה האקזמפלר , אני לא חוגג חג שהוא אֶבל , נאכבה יענו , אצל הערבים . 
המממ ... 
.. 
. 
רק במזל ובגלל שהיינו במצב רוח טוב מאוד הבחור לא הפך לקבב על האש . 
עברו שנים , בת דודתי ובעלה דאז נפרדו ופנו כל אחד לדרכו ( דרכו פנתה לקלפורניה ושם , אני בטוחה , האבל על קיומה של המדינה נוח יותר ) והסצינה נשכחה ממני והיא עולה רק בימים שלפני יום העצמאות בכל שנה , והשנה על אחת כמה וכמה . 
אני מאוד שמחה על מה שיש לנו . 
על מה שהצלחנו להקים כאן . 
מספיק להסתכל קצת מסביב , קרוב ורחוק ולהבין עד כמה העובדה שיש לנו מדינה כפי שהיא , אינה דבר מובן מאליו . 
ואת זה , כדאי לזכור יום יום , גם בימים פחות טובים , גם כשמשהו / מישהו מעצבן ומטפס לנו על העצבים , כי בשורה התחתונה , האלטרנטיבה יכלה להיות הרבה יותר גרועה . 
זה לא שאין על מה לקטר ומה לתקן , יש ועוד איך אבל היום , ביום הולדת עגול למדינה , אני מעדיפה לראות במודע , את החלק המלא של מה שיש לנו כאן ולאחל לעצמי ולכולם : מזל טוב , כי מגיע לנו . 
מאוד . 
יום עצמאות שמח חברים יקרים , עם חוטים שמחברים בין קרובים לרחוקים ... 
.. 
. 
ושוב ערוץ 33 ושוב רשימת השמות עם המוסיקה והשירים הללו . 
שהם כל כך ישראליים . 
והפעם החליטו לשנות קצת , להפריד ולהתחיל עם חללי פעולות האיבה ומכאן צצים שמות מימים רחוקים מאוד ומימים קרובים מאוד . 
וההתחלה , למרבה הפלא ואולי לאו דווקא , היתה באמצע המאה ה 19 . 
1851 . 
משם מתחילה הספירה , משם מתחיל שמו של החלל הראשון בפעולות האיבה . 
והנה , הרשימה כבר בפיגועים של 1991 ועוד מעט ימי הדמים של אמצע שנות ה 90 , האינתיפדה השנייה ומלחמת לבנון השניה שכל אזרחיה ההרוגים הם חללי פעולות איבה , וכל הימים שנארגו בין לבין . 
והשמות שהם מסכת שלמה של כאב למכריהם ואוהביהם . 
ואחר כך יבואו שמות החיילים ואני מוצאת את עצמי שאפילו היום , כשא . 
הצעיר משרת קרוב לבית וללא סכנה וג . 
הבכור כבר מזמן חייל משוחרר , שיש בי נקודה שהיא כל כך חבויה ומוסתרת שכל נגיעה בה , בעיקר ביום כמו היום , מביאה אותי למקומות של כאב , אימה ופחד שלא הכרתי מעולם . 
ואחרי היום הזה , של הכאב והדמע , אחרי כל זה , נשמח . 
כי יש עבור מה . 
יש . 
הכאב הרחוק יותר לכאב הקרוב יותר , בין פחדים רחוקים ועמומים לבין פחדים מוכרים וברורים בתוך מארג החיים היומיומי שלנו , יש מין שקט כזה באוויר , שלא ברור על מה ולמה . 
וכאילו כולם עוצרים את נשמתם לעבור את הימים הללו , לפרוץ אחר כך בשמחה גדולה , לחגוג ולחזור לתוך היומיום השגרתי , הבנאלי , ולעיתים , הדבר הכי בטוח שיש לנו , בתוכנו ... 
.. 
. 
שבת שלום חברים יקרים , שבת של אור אביב בוהק ובהיר ... 
.. 
. 
