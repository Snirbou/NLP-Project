גמני החלטתי ליטול חלק בפרויקט של הדודה . 
סיל וו פלה . 
כל ההפגנות של אנשי הימין , הפקקים , המסמרים על הכביש , הסרטים הכתומים , המאמרים , הצעקות וההתלהמויות לא יעשו לעולם מה שעושה דמעה אחת של אלו שסוגרים כמעט 30 שנה , חיים שלמים , במקום אחד ונאלצים לעבור למקום אחר , עם עתיד לא ברור . 
ואני לגמרי בעד , אותנו פינו מסיני לפני 24 שנים ולמרות הבעסה האיומה על פיסת גן העדן שעברה לידיים המצריות אני עדיין מאמינה שצריך לעשות הכל למען השלום . 
אבל קשה לראות את הדמעות האלו . 
קשה קשה . 
המפונים שמדברים , שנזכרים , כל אורגיית החיבוקים קורעי הלב האלו ופתאום עוברת מחשבה - רגע , תעצרו הכל , אולי אנחנו טועים ? 
ההשלמה העצובה הזו עם הגורל הבלתי נמנע עושה מה שלא עשה הימין האידיוטי . 
היא מצליחה לגרום לנו להזדהות . 
החברים מהמושב מספרים לי על הפקקים המטורפים , איך מיישוב נידח בנגב המערבי הפכנו פתאום למרכז העניינים . 
" הקטע הוא " , אומרת המבאסת , בחודש חמישי ומתלבטת אם לצאת לבדיקה בבאר שבע במחיר פקק של שלוש שעות , " שכמעט כל האנשים שעושים את הבלגאן לא גרים פה בכלל . 
סתם פסיכים שמסתננים לרצועה כדי לעשות לכולנו חיים קשים " . 
ככה זה . 
השבת עברה עלינו בשינה . 
פשוטו כמשמעו . 
קמנו בעשר , השתעשענו קלות , אכלנו ג'חנון וחזרנו לישון . 
עד חמש וחצי בערב . 
מידי פעם התעוררתי ואמרתי לעצמי - את יכולה יותר , אני יודעת שאת יכולה יותר . 
זו היתה משימה קשה אך עמדתי בה בגבורה . 
אחרי שמיצינו את הנושא ניסינו להתאושש , התנדנדנו כה וכה בין החדרים , התלבטנו אנה ניקח את גוויותינו המעופשות ולבסוף החלטנו ללכת לים . 
חוף תל אביבי בשעות בין ערביים זה פשוט סטארט אפ . 
אין הרבה אנשים , מזג אוויר משו משו והמים עדיין חמימים ונעימים . 
בהשראת הים התחשק לנו דג . 
בהתחלה נראה לנו נורא מוזר שאף מסעדת דגים תל אביבית לא עונה לטלפונינו הנואשים . 
יכול להיות שיש להם עומס ? 
אה , וואלה , בית המקדש וזה . 
נו טוב , ניסע ליפו . 
בצלחתנו דגים טעימים , באוזנינו חול וברקע כמה זאטוטונים ערבים שמושכים בשמלות אימותיהם ובוכים ובוכים ובוכים . 
סטואי : אתה יודע למה הם בוכים ? 
קלינט : למה ? 
סטואי : בגלל החורבן . 
ובברכת בשנה הבאה וגו ' 
