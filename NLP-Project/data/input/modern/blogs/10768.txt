כמה קל להתחיל לשנוא משהו שאוהבים כי הוא נהיה מסוכן מדי . 
כמה קשה לי לכתוב על זה . 
כמה קשה לחיות את זה . 
אני כבר כמעט ולא לובשת חולצות צמודות , גונבת לתמר את הגופיות המתרחבות ולא לובשת ג'ינס , בטח לא טייץ . 
אם לא הייתי רואה את עצמי הייתי בטוחה שכבר הפכתי לשרק , ובכל זאת מסתבר שאני עדיין בסדר . 
לא שמנה , בקושי מלאה . 
חלק בכלל לא שמים לב ששמנתי . 
( ח"ח על ההסוואה , אני אומרת . 
) כל ארוחה ( בבית ) מפחידה . 
כל ארוחה היא הזדמנות לאבד את השליטה ולסיים עם תחושה שאני שמנה מגעילה וחלשה . 
ימים שלמים יכולים לעבור בתזונה נכונה ומאוזנת ובערב אני נופלת ונופלת בלי שום דרך לעצור , עד שהכעס מבעבע ומשניא אותי על עצמי , גורם לי לשלוח יד לעבר הסכין ולרצות לראות דם . 
כמה בנאליות וקלישאתיות יש בנושאים האלה . 
כמה טינאייג'רי מצדי , כמה טפשי , כמה משעמם ... 
.. 
. 
בחורה בגילי לא היתה יכולה להתעלות מעל השטויות האלה ולפתח הפרעות מתוחכמות קצת יותר ? 
לפחות שיהיה משהו מוגדר , לא קצת מזה וקצת מזה , לא בערך . 
לפחות שאפשר יהיה לקרוא לילד בשמו . 
שאפשר יהיה לטפל . 
שאפשר יהיה לעשות עם זה משהו מלבד להשמין ולהשאיר שריטות חיוורות . 
אני עומדת להגיע לגיל 21 אולי הכי " שמנה " שהייתי אי פעם . 
אני מנסה להשלים עם זה , ולנחם את עצמי בכך שעד גיל 22 זה יכול להשתנות ולהסתדר , ואז חושבת שאלו שטויות , למה שזה יסתדר בשנה הזו ? 
למה שמשהו ישתנה בשנה , מה כבר יכול לקרות בשנה ? 
ואז אני עוברת על כל הדברים שקרו מאז יום ההולדת האחרון שלי ויודעת שזו רשימה מכובדת למדי . 
הבעיה היא שרשימות כמו רשימות , לא באמת נחשבות אם לא מרגישים אותן . 
עד גיל 22 אני יכולה להגיע לירח ובחזרה , אבל אם זה לא ישאיר חותם משמעותי על הלב , זה כמעט ולא משנה . 
אני צריכה להזכיר לעצמי ביום ההולדת הזה שעדיף לאחל לעצמי דברים קטנים שישאירו חותם גדול , ולא דברים גדולים שישאירו חותם קטן . 
אני עייפה , אני מפוזרת , אני מטושטשת , אני מצומצמת לרגעים האלה בלבד . 
אין לי מושג איך לכתוב ומה , הכל מתערבל לי וזה אפילו לא רע , אני פשוט עייפה מדי בשביל לקום מפה ולעשות משהו , לא שיש לי מה לעשות , למרות שלא חסר מה . 
אתמול בערב הקרקע נשמטה לי מתחת לרגליים וכל דקה שעברה הרחיקה אותי מקרקע יציבה . 
לא הייתי מסוגלת לחשוב שביום שישי קרין לא תהיה , האוטובוסים עם המספרים הלא נכונים הרגיזו אותי , הקור הפך לאישי למדי , והמרחק נראה אין סופי לרגליים העייפות שלי . 
הרגליים הרזות של הבחורה שלידי העציבו אותי והג'ינס המקופלים של זו שעלתה לאוטובוס העציבו אותי וכל מחשבה שעברה לי בראש רק איימה לפוצץ את שק הדמעות שהצטבר בפנים ולא רצה לצאת , כך שנשאר לי רק בכי יבש , שעשה לי כאב ראש ורק רצון עוד יותר לבכות . 
לא היה שלום ולא מה נשמע , הדבר היחיד שנשמע היה הבכי שלי שנמשך ונמשך , עצר וחזר , עצבן אותי וטלטל אותי , עד שהחלטתי שזהו , כאן נמצא הגבול שלי , אני לא מסוגלת להכיל את עצמי ככה , ואם צריך לעשות מעבר חד וקודם לצחוק לפני שאפשר להתחיל לדבר , אז נבכה ונעצור ונצחק ונתחיל לגלגל את המלים , לא כי צריך , אלא כי יש הרבה על מה . 
היא מדגישה שמאשרת זה עם א' ואני לא יכולה שלא לפרוץ בצחוק למרות שהיא מדברת על דברים רציניים , כי אני לא יכולה שלא לבדוק מה זה מאשרת עם ע' או ה' ומה גרם לה להדגיש את הא ' . היא מודה שזה מוזר ואח"כ תורה לבדוק אם עיבדנו את האדמה או שאיבדנו אותה . 
ודווקא הפעם התכוונתי שעיבדנו בע' , למרות שבהתחלה הקרקע נשמטה ובהחלט אבדה בא ' . אני רוצה לכתוב על המציאויות השונות ועל הטלפון של שתים - עשרה בצהריים והפגישה אצל המכווצת שממש אוהבת את צירוף המלים " בא לי " , אבל היא דווקא חמודה . 
אבל המוח מתערפל ואני מרגישה כאילו כבר לקחתי משהו למרות שאני לגמרי " נקייה " , זו רק העייפות הזו שאיתה פתחתי את הפוסט ואיתה גם אסיים . 
