אין לי שום דבר מענין להגיד , זאת הסיבה שאני לא כותבת . 
בדרך כלל אני גם עייפה מכדי להגיד את מה שאין לי להגיד , ושבדרך כלל גם לא מענין , אז מה הטעם , בעצם . 
נואשתי מישרא , אין שום ריפוי בלספר את מעלליך בפני אנשים חסרי פרצוף . 
אני חושבת שכדאי להתחיל לחפש קשרים בעולם האמיתי . 
אני צריכה את זה . 
ומה כבר יש לי לספר ? 
בעבודה בסדר , לא הכי מעניין בעולם אבל זו התחלה . 
זה לא קשה , אנשים באמת מקסימים . 
בקרוב אולי אוכל להתחיל לכתוב משהו , בנוסף לעריכה . 
אולי . 
אבל ריק לי , אז כרגע זה מסתדר . 
קלינט בסדר . 
אנחנו בסדר . 
בקרוב ניקח את הבוס הבנזונה שלו לבית משפט ונתבע אותו על כל הכסף שהוא לא שילם לו , על כל ההלוואות שלקחנו כדי לסגור את החור שנוצר בגללו , על כל עוגמת הנפש . 
עוגמת נפש , הגדרה ע"פי מילון סטואי - אבן - שושן : בכייה הדדית לדורות , חוסר שינה , כאבי בטן , חוסר חשק מיני , אגו פצוע ומדמם , האשמות הדדיות , הדרדרות בלימודים , שלא לדבר על ירידה בצריכת תרבות - חוסר יכולת לצאת לסרט / מסעדה / בית קפה / מקדונלד'ס , לקנות בגדים , ראבאק , אין לי אפילו מעיל מספיק מחמם . 
כמה פתטי ? 
! 
הא ? 
! 
אתם חושבים שאפשר לתבוע מישהו על כל הרשימה הזו ? 
לכמה כסף מתרגמים שעתיים של בכי ? 
שעה וחצי של מריבות ? 
שבועיים של חוסר בסקס ? 
כמה זה שווה ? 
ואיך בדיוק לספר על זה ? 
הרי זה לא מעניין . 
אז אני לא מספרת . 
כי זה מה שקורה לי כרגע בחיים . 
אין שום דבר שיושב עלינו יותר מזה , ואף אחד , חוץ מהמשרד לדיני עבודה , לא יכול לעזור לנו . 
אז אין טעם . 
