מבקר המוסיקה - שאני מאוד מעריכה - הכיר לי אחת , שילה פרבר . 
הפנה אותי אל הסרבר שם נחו כמה שירים שלה . 
האזנתי לשלושה מתוך השישה שהיו שם , והתנתקתי . 
אמרתי לו , תשמע , אני מתקשה להתחבר לסגנון . 
קצת התפדחתי , המבקרים הרי ממש מאוננים על הפרבר הזו . 
לא נעים להגיד שזה לא עושה לי את זה , זה כמו לתהות איך זה שבציורים המוקדמים של פיקאסו יש יותר מידי כחול . 
גיגלתי אותה וראיתי תמונה , סחתי לו : " וואו , היא נראית ממש אפלה " ... 
.. 
. 
הוא אמר שנכון , אני צודקת , מאוד ברצינות . 
טוב , הוא לא ממש יכול היה לדעת ש " אפלה " לדעתי זה עוד סוג של פוזה . 
שיער כהה על הפנים , מבט חצי מצועף חצי מעושן עם המון איפור שחור , ממש כמו הבחורות האלו שנמאס להן להיות חננה משועממת וממושקפת , והן הולכות על הקטע הגותי . 
משעמם . 
אנשים עם פוזה . 
האפלה , הגותית , הזיין , השרמוטה עם הסטנדרטים , המאגניבה , את רואה לפעמים את הפוזה הזו מרוחה להם על כל הצורה , איך הם לובשים אותה כמו שיריון קשקשים כל בוקר . 
מה קורה עם הפוזה הזאת כשהם חוזרים הביתה ? 
מה הם עושים איתה כשאין מול מי לנפנף ? 
קשה למצוא אנשים אותנטיים , אנשים שפשוט מתנהגים בכנות עם עצמם ועם אחרים , הולכים עם האמת הפנימית שלהם . 
לפעמים אלו שעושים את זה מתגלים גם כאוחזים באיזו פוזה . 
פוזת האני האותנטי . 
אני כבר לא מאמינה לכלום . 
