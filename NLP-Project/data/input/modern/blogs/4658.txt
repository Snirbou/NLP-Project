הכל שם היה מת , והמוות לא היה עדות . 
* משפט שזכרתי מתוך חלום * זה מוזר , אני כמעט אף פעם לא מרשה לעצמי לפזם לעצמי , או לרקוד לצלילי מוזיקה מתנגנת או לצרוח באמת , או לבכות באמת . 
גם כשאני מדברת לעצמי כשאני לבד תמיד נדמה לי שמישהו צופה בי ומגחך . 
הגיחוך הוא בעיקר שלי , פנימי , אבל אני לא מסוגלת להיפטר ממנו . 
תמיד נדמה לי שאני מושא ללעג ולקלס . 
מה שהכי מעציב אותי , זו העובדה שגם כשאני לבד עם עצמי , אני מרגישה ככה . 
היום הרשיתי לעצמי לצעוק קצת באמת . 
אבל רק קצת , כי נבהלתי מהצרחה של עצמי . 
זה היה מוזר . 
היה משהו פצוע בצרחה הזאת . 
אחר כך צרחתי עוד קצת . 
אבל זה כבר היה מאולץ . 
זה לא בא מתוכי באמת . 
מאחר וחששתי שהשכנים יחשבו שמתרחש פה איזה רצח ( אני חייבת בהזדמנות למצוא איזה מקום נטוש עד כמה שיכול להיות נטוש ולהוציא שם הכל ) , עברתי לפעילות קצת יותר יצירתית : הבטחה שהבטחתי למישהו ממכריי האינטרנטים ליישם רעיון מטומטם במיוחד שעלה באחת משיחותנו : לשכב במיטה ולצעוק " בז' ... 
.. 
. 
בז' ... 
.. 
. 
" , כמו בבדיחה על הפולניה . 
ובכן שכבתי במיטה וספק צעקתי ספק ייבבתי : " בז' ... 
.. 
. 
בז' ... 
.. 
. 
בההההז' .. 
. 
" . 
חבל רק שלא יכולתי להתמיד בזה יותר מ - 30 שניות בגלל אותה תחושת גיחוך עצמי . 
אבל גם זה משהו . 
הרשיתי לעצמי להתנהג בצורה מגוחכת . 
אני כבר לא ראויה לבקרים ולא לצהרי היום . 
כל לילה אני קמה ומגששת את דרכי בחושך העבות . 
לא מדליקה את האור , נמנעת מלראות את דמותי במיליון המראות שבבית הזה . 
זה חזק ממני . 
בסוף אני מוצאת את עצמי מסתכלת בהתרסה במה שנשאר ממני וכבר אין בי שום עצב . 
אני כבר מסוגלת להבליג כמעט על הכל . 
ואני מהלכת בין החדרים , עוברת חדר - חדר ומשתהה קצת בכולם . 
בכל חדר אני כורעת על הברכיים ומנסה להוציא מעצמי פרצי בכי . 
או זעקות חנוקות . 
אני טורקת את דלתות החדרים בייאוש שהוסב לזעם . 
אני לא רוצה לשכוח איך זה להרגיש . 
ואל תמכור לי אשליות על עתיד טוב יותר כי אני מסתכלת קדימה ואני לא רואה שום דבר שדומה לעתיד . 
אני רואה חורבן , אני רואה הרס . 
ואני רואה את עצמי בתוכם . 
הנה אני כבר נשמעת לעצמי כמו נבואת זעם של מגדת עתידות ביריד זול הלילות מפחידים אותי לאחרונה . 
