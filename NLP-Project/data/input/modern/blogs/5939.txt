חלפתי היום ליד נערה שפטפטה בסלולרי באנגלית . 
כמה שניות לאחר מכן , חשבתי לי , " העובדה שהיא , בשנת 2004 , פה , בארץ ישראל , מדברת אנגלית - קשורה להחרבה שהחריב טיטוס את בית המקדש השני בשנת 70 " . 
בניגוד לרוב החומר פה , הקטע הזה הוא לא הבעת דעה על כלום , הוא סתם תיאור מוכל בתוך עצמו של מחשבה שחלפה במוחי . 
לפני שעה קלה יצא לי לעיין בספרו של משה ליפשיץ , " ימי הביניים וראשית הזמן החדש " , העוסק בהיסטוריה של התקופה המשתרעת מחורבן האימפריה הרומית ועד ראשית המאה ה - 19 . 
יש בספר קטע העוסק בתנועת ההשכלה שקמה באירופה במחצית השניה של המאה ה - 18 . 
ליפשיץ מספר , בין השאר , על תנועה שנכונה בצרפת בימי המלך לואי החמישה עשר , והתנגדה למרכנתיליזם ( המרכנתיליזם עצמו היתה " דת כלכלית " , דומיננטית בתקופת הבארוק , שסגדה לעודפים מתמשכים במאזן המסחרי כאמצעי לצבירת מטבע קשה במרתפי האוצר , גם במחיר פיחותים תחרותיים והתעלמות מפיתוח התעשיה והעבודה ) ששלט בכיפה באותו זמן . 
אותה תנועה מתנגדת , שנודעה בכינוי " פיזיוקרטיה " , הונהגה על ידי פרנסואה קיסניי ( F . 
Quesnay ) , רופא החצר של המלך לואי ה - 15 . 
אותו קיסניי האמין שמקור העושר אינו בסחר החוץ ובמושבות - אלא בקרקע , ובה בלבד ; יש לפתח את החקלאות כי רק ממנה תתעשר האומה , ויתרון נוסף לכך הוא שהאדם " מתקרב לטבע " ( גם בקרבה זו האמין קיסניי ) . 
ואז ממשיך ליפשיץ , ובפסקה הבאה אנו קוראים על נביא האמת ששמו אדם סמית , הסקוטי שפרסם ב - 1776 את " עושר האומות " . 
סמית האמין גם הוא בחלק מהרעיונות של הפיזיוקרטים , אבל לא בכולם . 
ההבדל החשוב ביותר בין אדם סמית לבין הפיזיוקרטים , הוא שאדם סמית הבין עובדה אחת : העושר לא בא מהקרקע ולא מאף מקור אחר פרט לעבודה . 
עושר = עבודה = עושר . 
זוהי משוואה מוחלטת בנכונותה , בדיוק כמו כל משוואה מתמטית . 
כמובן שאדם סמית תמך , באופן מתחייב מהמשוואה הנ"ל , גם בהתערבות מינימלית של הממשלה בחייו של היחיד , בהפרדה בין המדינה לבין המנגנון הקוסמי ההופך עבודה לעושר , ב - laissez - faire פשוט ובמתן רשות ל"יד הנעלמה " לבצע את פועלה הברוך . 
הנה כי כן , כבר לפני 228 שנים ישב אדם וניסח עובדה מסוימת , שאותה עלינו לזכור גם היום , במתקפת הצנטרליזם המטורפת שהעולם עובר כבר כ - 80 שנה , וימשיך לעבור עד שמספיק אנשים אמיצים יבינו את האמת המוחלטת , יישרו מבט ויגידו : די ! 
. 
היווה ניגוד מעניין לאוגוסט 2004 : ספטמבר עבר הרבה יותר " מהר " , אבל כמות האירועים בו היתה כמעט זהה . 
מעניין , הלא כן ? 
שני חודשים שונים יכולים לעבור ב " מהירות " שונה אבל שיקרו בהם " דברים " בערך באותה כמות . 
אני מאחל אוקטובר לא - אדום , וכן נפלא , לכל בני האדם החופשיים והחושבים . 
