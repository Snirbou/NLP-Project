ואיכשהו הגעתי למירוץ אחרי השעון ומרדף אחרי רשימה של דברים שאני אמורה לעשות וכיף שאני אמורה לייצר ואושר שאני אמורה להקרין ולא הבנתי מה זו כל המחויבות הזאת להפיח שמחה וחיוכים ומאיפה אני לוקחת את זה ולאן אני מביאה את זה ובעיקר איך . 
התנהגתי קצת כמוך בימים ששנאתי וחיפשתי את ההגדרה והנורמה וה " אמור להיות " . עד שקלטתי שזה מזכיר לי אותך ורציתי להקיא הכל החוצה . 
הבנתי . 
שהעניין במהותו הוא העיקרון . 
מאושר ביום הולדתו הוא לא מי שקיבל מספר רב מאוד של בלונים בשלל צבעים ובקושי יכול ללכת ממקום למקום בבית הספר , העיקר שכולם חושבים שיש לו המון חברים שהוא נפגש שאיתם מדי יום , שמשקיעים בו כסף על דבר שנעלם אחרי יום במקום להשקיע מחשבה ולקנות לו משה שהוא צריך באמת . 
לא לקבל כמה שיותר SMS ים של " מזל טוב " וגם מאנשים שלא דיברת איתם שנים , העיקר שהתראת ההודעה תתנגן ורצוי מול כמה שיותר אנשים . 
לא לאכול במסעדה מפוארת או לנסוע לתל אביב , הרצליה פיתוח או כל מקום אחר שאמור להיות מגניב ושהולכים אליו בעיקר בשביל הלגיטימציה לומר שהלכת אליו ולא כי באמת חשבת שההמבורגר ב 80 שקל שם והכאב ראש של המוניות עדיף על 29 ישיר לחול ים בין האצבעות וסלט יווני והרבה אייסקפה על החוף בשקיעה . 
קניות ונסיעות , הכל בעיקר תירוצים וניסיונות להעביר את הזמן רק לא בלחשוב על המהות של היום הזה ועל השינוי שמתחיל מחר . 
לחשב ממחירים במקום שנים ולדון עם המוכרת ולא עם כל אחד אחר שחשוב . 
כל העניין הוא לשים לעצמך כתר של נסיכה על הראש וזה בכלל לא נורא שאת קנית אותו לעצמך , להשאיר את ספירת הקלוריות בצד ולאכול כל מה שמתחשק אפילו אם זה לא נמצא בתפריטים , ולעשות מה שבאמת גורם לאושר ושרוצים ושצריכים עד שאין אוויר לנשימה . 
לא להיות מוקפת אלפי אנשים אלא עדיף מישהו אחד שמחובר אלייך יותר מכל.יש עדיפות למסיבת פיג'מות עד מאוחר , בחירה קפדנית של סיכות לשיער , פיקניק של פוטטוס ממקדונלדס טבול בעשרות שקיות קטשופ ומיונז מול אור נרות בגן שעשועים בהוד השרון וחזרה בערב אל בית מלא באנשים שעוטפים בחום ושם לקחת אותך באמצע הלילה כשפיספסת את האוטובוס לא משנה איפה . 
ומחבקים , הכי חשוב שמחבקים . 
ואוהבים אותך כמו שאתה , אפילו שכבר 17 ועדין שוכחת לתלות כביסה כשצריך . 
תודה מיוחדת לטלי , עפרי וחן ואמאאבאארןאביעד וסבא וסבתא וסבתא על יום הולדת שכזה : ) 
