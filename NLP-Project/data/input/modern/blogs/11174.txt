מסקנה ישנה - חדשה שיש לי מהפוסט שכתבתי אתמול ועכשיו ערכתי באלימות , היא שאני לא צריכה לכתוב דברים מייד כשאני מתעוררת . 
אני , כשאני קמה , ולא משנה אם היתה זו שינה טובה או רעה , נמצאת במצב הרס עצמי וחיצוני בחצי השעה הראשונה שלאחר ההתעוררות . 
מן נשק קטלני כזה , שרק מחפש מטרה . 
כן , קוראים לי " רק האחת " ואני מתעוררת איומה . 
שמעתי שיש עוד כמה אנשים שמסתובבים עם המחלה הזו . 
* * * וזה מרגיש כמו שבת , מחר בכלל יום חמישי ואחרי זה פתאום עוד סופשבוע . 
החגים האלה יוציאו אותי מדעתי . 
מה שכן , אני נאלצת להודות בבושת פנים שלא אכלתי אף לא חתיכת בשר אחת כל החג הזה . 
פסטרמה לא נחשב . 
חייבים משהו אדום ומהר . 
אולי מחר או ביום שישי . 
נראה מה ייצא . 
* * * אבי היקר נוסע לחו"ל לשבוע . 
אולי נעשה מסיבה בדירה הריקה שלו . 
יכול להיות מעניין . 
מי יוזמן ? 
רק האנשים החשובים , כמובן . 
* * * יאללה , שבת שלום , חג שמח וגמר חתימה טובה . 
וכן , אני אומר שוב - מחר יום חמישי . 
מאסתי . 
מאסתי בהטפות שאני נאלצת לתת , מאסתי בדרשות ובעדינות , מאסתי בנסיונות העידוד , מאסתי בדיכאון הקיומי שמופץ סביבי , מאסתי בחוסר האונים ובאומללות . 
ככה זה כשנותנים לאירועים לגלגל אותך , ככה זה כשאתה חי על המשפט " נראה מה יהיה " - אתה רק רואה , ולא עושה כלום , וכל מיני דברים קורים , ופתאום אתה כבר שלושה חודשים עומד במקום ומבין את זה רק בגלל שחלמת עליה בלילה . 
לא מרפאים כאב של מערכת יחסים אחת באמצעות האחרת , והדבר הטוב היחידי שאני יכולה לומר שיצא לי מהתקופה האחרונה , זה שאני רואה שיעור חי , בצבעים ובסאונד צלול , של מה קורה כאשר עושים דברים מתוך פחד . 
זה לא קטע ממלחמת הכוכבים . 
זה אמיתי . 
Fear is the mind killer . 
כל פעולה שעושים מתוך פחד היא גרועה ומביאה לתוצאות הפוכות מהמצופה . 
כל הזרימה , ההתגלגלות , ה " לתת לחיים לקחת אותך " , כל אלה מביאים רק לאסונות ולשברים . 
" קח את עצמך בידיים " , אמרתי לו היום , כשאני לא מאמינה שהמשפט הכל - כך - אבא - שלי הזה יצא לי מהפה , אבל די . 
די , חלאס , נמאס לי . 
עייפתי . 
אין לי כוח . 
אני עסוקה במיליון דברים אחרים , יש לי את הכאב שלי שתמיד שם , אני עובדת כמו 3 אנשים ב - 2 עבודות , אני מתאכזבת מאנשים , והאנרגיה נגמרת מתישהו . 
אני לא יכולה להחזיק מישהו אחר על הכתפיים , במיוחד כשהוא לא עושה כלום בשביל לשפר את מצבו העגום . 
אז יאללה , מספיק עם הבכיות , הבהיות , חוסר המעש , האפתיות . 
תתחיל לעשות דברים , הם לא ייעשו בשבילך . 
" צא מזה " . 
זה נורא להגיד את זה למישהו שסובל , אבל שלושה חודשים אני עדינה ומתחשבת , תומכת ושותקת ולא מעבירה ביקורת . 
היום הוצאתי חלק , רק חלק , והרגשתי ממש לא נעים . 
כי במקום שהוא כבר לא כל כך נסתר אני מתחילה לפתח מאיסות אמיתית . 
כלפי המצב . 
והכי נורא - כלפיו , כלפיו . 
אני לא יכולה לסבול את זה יותר . 
אבל מישהו צריך להגיד לו את האמת , בפנים , עם כל הכאב שהיא אולי גורמת . 
רגע לפני שהוא שוקע עד הסוף ואין דרך חזרה . 
לא בחורות ירפאו את הביטחון העצמי שלך . 
בטח לא כאלה שרק משקרות לעצמן . 
ולא להאמין שאחרי 6 שנים אני עדיין צריכה להרים את הקול ולהסביר שלא , אני לא מעוניינת בך . 
בטח לא אחרי התקופה האחרונה בה ראיתי את החולשות שאני הכי פחות יכולה לסבול . 
לחשוב שאחרי 6 שנים אתה עדיין תקוע בפרדיגמה הזו . 
יאללה , חלאס - עוד לא נולד הגבר שאחכה לו 6 שנים . 
ואם הוא נולד , זה לא אתה . 
אני המשכתי הלאה מזמן . 
כנראה שאתה זה שתקוע , ולא רק בהקשר הזה . 
ואל תגיד לי שזה לא נשלט . 
תתחיל לשלוט באירועים , כי בינתיים הם שולטים בך וזה ממש עצוב ופאתטי . 
מדהים כמה נזק בחורה אחת יכולה לעשות לגבר . 
מדהים ומקומם . 
האם זה כשרון בלעדי למין הנשי ? 
כלומר , ברור שהיו בחיים שלי גברים שהשאירו צלקת או שתיים , אבל שום דבר שאינו בר ריפוי , שום דבר שלא עבר עם הזמן ואירועים אחרים . 
אבל אף אחד לא פירק אותי ככה כמו שהיא פירקה אותו . 
רק הן יודעות לעשות את זה ? 
עם המשחקים , השקרים , התככנות , המניפולטיביות , המחשבה שהיא " תעצב אותו " כרצונה ? 
אולי בגלל זה אני לבד , כי אני לא יודעת לעשות את זה ולא אדע ולא רוצה לדעת , וככה זה . 
יאללה מספיק . 
יותר מדי פיקסלים על העניין הזה . 
* * * ארקפה מתבקשים לשפר את הסנדביצ'ים שלהם בדחיפות . 
ולחשוב שהייתי אמורה לאכול היום בדיקסי . 
אין צדק בעולם . 
* * * היום , לראשונה מזה תקופה ארוכה , שמעתי שוב את Arthur McBride ונהניתי עד בלי די . 
ממש היסטוריה עתיקה , ולא בגלל שמדובר בשיר היסטורי . 
* * * אכלתם ארוחת חג ? 
כי אני לא . 
אין כמו לעבוד בחג . 
אני מתנחמת בעובדה שחסכתי כמה קלוריות . 
* * * Rage Against the Machine נותנים בראש . 
צריך לנגן . 
איך עושים של - iPod Nano יהיו 200 ג'יגה בייט ? 
מסתבר שככה . 
לא צריך הרבה . 
הן לא צריכות להיות משובצות ביהלומים על ריקוע זהב . 
הן אפילו לא צריכות להיות כתובות בדיו על נייר , כי יש להן משמעות גם כשהן אלקטרוניות לחלוטין . 
לא צריך לקשט בצבעים , מספיקות המלים עצמן . 
מספיק לדעת שמאחוריהן יש רק אמת טהורה וכוונה טובה . 
וגם לא צריך להכביר . 
ובכמה מלים מקסימות עשית לי כל כך טוב על הלב עכשיו , שאין דרך אמיתית לומר תודה . 
אבל תודה . 
ושנה טובה , סופרמן יקירי . 
מכל הלב . 
באמת מכל הלב . 
בחיי שאני לא מבינה אנשים שמשלמים 300 שקל לשעה לפסיכולוג בשביל להרגיש יותר טוב . 
אני משלמת הרבה יותר , אבל רק פעם בשנה , ותמורת זה אני זוכה לזמן קצר בנוכחותו של גבר סקסי ומקסים להפליא , שגם מחייך ונחמד אליי , גם דואג לבריאותי , גם רוטן ומתעצבן על זה שאני לא מזדיינת מספיק , גם נוגע לי בציצי , גם אומר לי " תהיי רגועה " , גם מחמיא לי על חוש ההומור ואיך שאני לוקחת הכל בקלות בחיים , ומסכם את הכל במשפט המופלא : יום ארוך ונטול דרמות מיותרות עבר על כוחותינו . 
כן ירבו . 
ולהלן מסקנותיי : נחמד בחבל לכיש , אבל נגמרו הענבים . 
יש הבדל של ממש , מורגש , בין שרימפסים קפואים לבין כאלה שהם טריים . 
פיקניק דגים ופירות ים זה שוס היסטרי . 
סיידר הגליל יותר טעים ממיץ התפוחים של פרימור . 
נורא קל לעשות 100 דולר . 
החברה של אבא שלי קרצייה מעצבנת ובלתי נסבלת . 
אין כמו מקלחת טובה אחרי יום שבו מריחים מחול , עשן ודגים . 
אם חבורה של אתיופים בנתניה מבקשת ממכם לצלם אותה - לכו על זה . 
שיהיה ערב נהדר . 
זו לא מסקנה . 
סתם איחול . 
אני הולכת להכין ספגטי פירות ים . 
