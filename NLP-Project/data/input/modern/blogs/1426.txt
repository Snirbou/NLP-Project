משהו השתנה . 
לא ברור לי מה בדיוק , אבל בעוד שהרקע נותר כפי שהיה , הדמויות שבמרכז לבשו צורות חדשות . 
וכשאני אומרת דמויות , ככל הנראה אני מתכוונת אליי , ולמעגל החברים / מכרים שלי . 
פעם יכולתי להגדיר . 
יכולתי לומר " רע " , וכבר היה ברור לי למה אני מתכוונת . 
היום מושגים כמו " רע " ו " טוב " נטמעים יחד ומאבדים את קוי המתאר שלהם . 
כנראה שהביטוי " תקוע " , הוא ההולם ביותר את התקופה הנוכחית . 
הזמן עובר לו , אבל ההתקדמות היא אפסית . 
או מאוד קרובה לאפסית , בכל אופן . 
פתאום אני נשמעת לי כמו בחורה בגיל ה - 20 , אחת שרציתי להשמע כמותה כשהייתי בת 16 . 
רק שכשהגעתי לגיל 18 קיוויתי שלא להשמע כמותה . 
אז כנראה שאם הייתי בת 16 , הייתי אוהבת את איך שאני נשמעת . 
אנשים חכמים יודעים לנצל את הפוטנציאל שלהם . 
ומה אני עושה בו ? 
מנופפת לו מרחוק כאות פרידה . 
אבל הכי מרגיז , הוא לראות את האנשים שאתה מסתכל עליהם בהערצה , ממשיכים ומתפתחים . 
ואתה ששואף להיות בכל פעם שלב או שניים מתחתיהם ( כך תדע שאתה עולה יחד איתם , בהדרגה ) , נשאר על אותה מדרגה . 
הפער ביניכם הולך וגדל , עד שאולי ייגרם נתק מהם . 
מאכזב , מה ? 
את המצב הזה אפשר לדמיין , ואצלי בדמיו זה הולך כך : אדם הולך ברחוב ( סטייל ההוא בקליפ ישן שהולך ברחובות העיר , ורואים קופסאת חלב גלמודה מסתובבת בין המוני רגליים ) ומרגיש שהסביבה לא ממש מתקשרת איתו . 
אז הוא זורק את תיק הצד הצבעוני שלו הצידה , וחיוך דק מופיע בזוית פיו . 
הוא ממשיך ללכת בהליכה סטייליסטית . 
אחר כך הוא מבחין שבגדיו מפוארים מדי ( כנראה ניסה למצוא חן בעיני הסביבה ולבש אותם ) ומרגיש לא נוח בתוכם , לכן משילם מעליו ומשליך גם כן לרצפת הרחוב . 
החיוך מתרחב עוד קצת , והוא ממשיך בדרכו . 
אחרי זמן הליכה קצר , חושב לעצמו , 'ומה על נעלי ? 
אלך בלי בגדים , ונעליים סגורות ? 
' המצב נשאר לא נוח , אז הוא מסיר גם אותם , וממשיך ללכת . 
ואז פתאום קולט שהוא עירום לחלוטין , וחושב לעצמו , 'אם כבר עירום , למה לא להתנהג באותו האופן שבו אני ממילא מציג את עצמי ? 
' אז הוא המשיך ללכת באותה הליכה סטייליסטית כשמדי פעם הרשה לעצמו לבעוט באויר , להלחם באנשים דמיוניים , לחדול לרגע מהליכתו ולבצע סיבובים במקום ובעצם , כל דבר שעלה על רוחו באותו רגע של חשיבה . 
[ אם לרגע תהיתם היכן מתחבא הקשר ; גם הוא פסק להתפתח , אבל חי לפי רצונו . 
כנראה שמענה לרצונות הוא לא בהכרח המפתח לאושר . 
] 
