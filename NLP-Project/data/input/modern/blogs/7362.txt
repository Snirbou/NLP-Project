ביום שישי שעבר ערכתי סעודה חגיגית . 
האירוע נקבע , ההזמנות נשלחו , ועד הצהריים עוד לא הייתי סגור על התפריט . 
בסוף , סיימתי את כל ההכנות בתוך כמה שעות , והערב היה הצלחה מסחררת . 
התפריט : חומוס , טחינה , פיתות תימניות ( שלושתם תוצרת בית ) מרק חרירה - ההימור של הערב שהצליח מעל למשוער . 
דאל ( תבשיל עדשים הודי ) , אורז לבן , שעועית ירוקה , סינייה ( פשטידת בשר ערבית עם טחינה ) . בסבוסה - עוגת סולת שדרור הכין . 
וכמובן , הרבה אלכוהול . 
התוצאה : עשרה אנשים שבעים ושמחים . 
מרק חרירה מרוקאימבשלים כוס גרגירי חומוס ושומרים את מי הבישול . 
מחממים חצי כוס שמן זית בסיר , [ משחימים 3 עצמות בקר [ וחצי ק"ג קוביות בשר עגל ] , מוציאים , ] מטגנים קוביות קטנות מ - 2 גזרים ו - 2 שורשי סלרי , מוסיפים כוס עדשים שטופים ואת החומוס ומימיו , כפית { קינמון , כורכום } , 4 עגבניות מרוסקות , ומים רותחים לפי הצורך . 
מבשלים עד שהבשר / הירקות רכים . 
מוסיפים שליש כוס מיץ לימון , צרורות פטרוזיליה , כוסברה וסלרי קצוצים , ומרתיחים . 
מוסיפים [ חצי כוס אטריות קצרות , ] מלח , פלפל ושאטה . 
אני ויתרתי על קוביות הבשר ועל האטריות . 
יצא חלומי . 
ביום חמישי האחרון קיבלתי מכתב מבית המשפט , על שכתב ההגנה שלי נמחק כיוון שלא הגעתי לדיון . 
היה דיון ? 
כן , היה דיון . 
בית המשפט שלח לי הזמנה אבל הדואר החזירו עם חותמת " לא ידוע " , ולבית המשפט זה מספיק . 
כמובן שרצתי לשם הבוקר להגיש ערעור : 1 . הגעתי לדלפק הקבלה והצגתי את מטרת ביקורי . 
2 . דלפק הקבלה הפנה אותי לחדר 206 שמקבל קהל בעניינים אזרחיים . 
3 . עליתי לחדר 206 , שם החליטו מיד שכיוון שמדובר בערעור על החלטת רשם , צריך לפתוח תיק חדש ואין מנוס , והפנו אותי לדלפק הקופה בגזברות . 
4 . בגזברות ביקשו תצהיר בשלושה עותקים חתומים ע"י עו"ד , בנוסף למסמך שאני מגיש . 
5 . ירדתי למטה , ניסחתי תצהיר והגשתי לעו"ד בצירוף 40 ש"ח . 
6 . עליתי למעלה וניגשתי למכונת הצילום שלא עבדה . 
המכונה השניה היתה תפוסה ע"י בחורה ערביה שצילמה תיק מסמכים בעובי ספר טלפונים , דף אחרי דף . 
7 . אחרי כמה דקות הבחורה הסכימה לתת לי לצלם את הדף שלי בשני עותקים . 
8 . חזרתי למטה , עוה"ד חתם לי על שני העותקים האחרים . 
9 . עליתי למעלה וחזרתי לגזברות . 
הם ביקשו את התיק הישן . 
10 . הלכתי לחדר 206 וביקשתי את התיק . 
הם ביקשו ממני למלא טופס עיון בתיק . 
11 . מילאתי הטופס והופניתי לאורה מחדר 209.12 . 
מסתבר שאורה עובדת בחדר 208 . 
הלכתי לשם וקיבלתי את התיק . 
13 . הגשתי בגאווה את המסמך שלי ב - 3 עותקים , את התצהיר החתום ב - 3 עותקים ואת התיק ( הכבד עד למאוד ) . 
14 . הפקידה הגישה לי בגאווה לא פחותה טופס לתשלום 541 ש"ח עבור פתיחת תיק . 
מההההה ? 
! 
15 . אמרתי לה שאני צריך להתאוורר כמה דקות ולחשוב על זה . 
החלטתי לנסות שוב בחדר 206.16 . 
הסברתי לפקידה בחדר 206 שמדובר בסה"כ בטעות של בית המשפט או של רשות הדואר , וחבל לפתוח בשביל זה תיק חדש עם כל הניירת והתשלומים . 
היא הציעה פיתרון קסם : 17 . עזבתי את בניין בית המשפט וחזרתי למשרד . 
שם פתחתי את המסמך שלי והחלפתי בכותרת " בקשה לערעור על החלטת הרשם " את המילה " ערעור " במילה " ביטול " . 
זהו , חסכתי 540 ש"ח . 
18 . חזרתי לבניין ביהמ"ש ואספתי מהגזברות את המסמכים שלי ואת התיק . 
19 . החזרתי את התיק לחדר 208.20 . 
משם הלכתי לחדר 206 והגשתי את הבקשה.יש לציין שבכל חדר וחדר חיכיתי בתור מספר דקות . 
לא נורא , אבל מצטבר.יש לציין גם את הפקידות ששמרו על יחס עויין עד מגעיל לכל אורך התהליך . 
איזו מדינה מסריחה . 
ובכלל , הרשמת הנצנצנית הרגיזה אותי . 
חותמת " לא ידוע " זה מסירה שבוצעה על פי דין ? 
הרי הכתובת שלי נכונה - עובדה שאת ההחלטה שלה כן קיבלתי . 
ובכלל , הם יכלו להתקשר אלי כפי שעשו כשביקשו לדחות את הדיון במועד הראשוני כי השופטת היתה חולה . 
