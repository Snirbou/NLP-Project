אתמול חשתי בשלנית . 
יותר חשתי מבשלנית אבל נעזוב את זה . 
הכנתי כל מיני אוכלים שונים , חלקם אכילים יותר וחלקם פחות , אבל גולת הכותרת של יום ההתפלשות שלי במטבח הייתה עוגת דבש שעשויה בערך מכלום , אבל מוצלחת כמו שרק עוגת ספוג טובה ושמנמנה יודעת . 
כמובן לא לפני שהיא הוציאה לי את המיץ בנגלה הראשונה או לפחות דמתה לאחד גם אחרי 50 דק ' אפייה ( מאיפה לי לדעת ש 150 מעלות זה לא חום בינוני ? 
) אבל מאחר ובסופו של דבר כבר החכמתי בנגלה השנייה ויצאה עוגה עוגתית מארץ עוג - יה , והמתכון פשוט לאללה , אכתוב אותו כאן ( מי יודע , אולי יהיו לי קוראים ) . 
הורדתי קצת מכמויות המתוקים המקוריות , משיקולי בריאות . 
מתכון לעוגת דבש שמנמנה : 3 כוסות קמח 3/4 כוס מים 3/4 כוס שמן 2 ביצים ( לדעתי אפשר אפילו 3 ולהוריד קצת מהשמן ) 1 כוס דבש 1/2 כוס סוכר לבן 1/2 כוס סוכר דמררה ( במתכון המקורי זה היה כוס סוכר לבן , כוס סוכר חום , וכוס דבש . 
סכרת , אניוואן ? 
) קצת פלפל שחור כפית קינמון ( אני שמתי יותר , מודה ) 1/2 כפית אגוז מוסקט ציפורן , כמה שאוהבים . 
זהו . 
תערבבו , תשפכו לתבנית משומנת - מקומחת ותזרקו לאיזה חצי שעה - 40 דק ' לתנור שחומם מראש ל 180 . ובבקשה , לא לשנות אותו כמוני ל 150 , כי אז רק הלמעלה של העוגה יאפה , וחלקים ממנו ינזלו להם מהתבנית ויישרפו לכם בתנור ואתם תצעקו לעזרה , אבל החבר שלכם יהיה עסוק מדי בלשחק בגאד אוף וור שלו . 
אנא הזהרו מה 150 הזה . 
יופי , עכשיו אני רעבה . 
תרצה להיות כשתהיה גדול ? 
" " קטן " . 
~ ~ ~ ~ ~ ~ ~ אוי משה , הרסת אותי . 
שוב אני כאן , אי אפשר לעצור אותי . 
איזה יום . 
נרקבתי על הספה של מאמי בערך יום שלם והשלמתי חסרים בחשופים עד שהתחלתי לייצר חסרים במאסת המוח , מצאנו עכבר שהציץ מבעד לויטרינה , הכנתי פנקייקס ( תמיד עובד ) , הכנתי פודינג ( תמיד עובד בשבילי ) ועליתי - ירדתי איזה 10 פעמים לפחות במדרגות בשביל לנסות לפענח קמצוץ מילים משיר שנורא חמדתי ולא ידעתי איך קוראים לו . 
שתהיה בריאה הזמרת הזאת והדיקציה הנוראה שלה . 
אבל היה שווה , השיר , והקליפ ההזוי שלו . 
( Massive attack - Tear ) ועוד הארה שיש לי על עוד שיר ( אם אני כבר כאן ) כואב להודות , אבל בוטנר ודנקר התעלו על עצמם כשיצרו את כל מה שלא הספקתי לומר , עם הריח השנסוני הסתווי שלו . 
אני אישית נפלתי . 
מה שלא נפלתי ממנו ( ויותר נכון להגיד - קמתי ממושבי בזעף ) זה הווקאל של הסיוון הזאת ששרה איתם . 
בכללי היא חמודה , אבל משום מה כל כמה שורות אני מרגישה כאילו היא מנסה להטביע אותי בבריכת סוכרזית נוזלי . 
אפשר לסכם את זה בפנקייקס , חשופים , עכבר , חשופים , שיר , חשופים , הגיגים , והבייתה . 
כן . 
אכן יום פורה . 
