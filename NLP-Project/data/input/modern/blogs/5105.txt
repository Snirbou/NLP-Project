האמנם , האמנם עוד יבואו ימים בסליחה ובחסד , ותלכי בשדה , ותלכי בו כהלך התם . 
ומחשוף , ומחשוף כף רגלך ילטף בעלי האספסת או שלפי שיבולים ידקרוך ותמתק דקירתם . 
או מטר ישיגך בעדת טיפותיו הדופקת על כתפייך , חזך , צווארך וראשך רענן . 
ותלכי בשדה הרטוב וירחב בך השקט כאור בשולי הענן . 
ונשמת , ונשמת את ריחו של התלם , נשום ורגוע וראית את השמש , בראי השלולית הזהוב . 
ופשוטים , ופשוטים הדברים , וחיים , ומותר בם לנגוע ומותר לאהוב , ומותר ומותר לאהוב . 
את תלכי בשדה לבדך , לא נצרבת בלהט השרפות בדרכים שסמרו מאימה ומדם . 
וביושר לבב שוב תהיי ענווה ונכנעת כאחד הדשאים , כאחד האדם . 
המילים של לאה גולדברג , נוגעות . 
מקום יושבת בפאב ולא ממש מבינה מה אני עושה שם . 
" תגידי לחברה שלך שתפסיק להיות עצובה " אומר איזה בחור לחברה שלידי ואני מבינה שרואים כמה אני לא נהנית והגיע הזמן ללכת הביתה . 
בדרך עוד משתעשעת במחשבה לקפוץ לפאב האהוב על ת' , אבל מהר מאוד מורידה את המחשבה מסדר היום והולכת ישר הביתה - למקלחת ולמיטה . 
קצת לא מוצאת את המקום שלי בימים האחרונים . 
מצד אחד מנסה לחיות את הרגע , אבל מצד שני רוצה לקבל החלטות . 
רגשות בשיחה עם גילי אני אומרת לה שאני מתגעגעת ל - ת' . 
היא מפרטת לי את כל יתרונותיו של ג' ( הדעה שלה עליו השתפרה עוד יותר אחרי שהפגשתי ביניהם ) ואומרת לי שרואים שהוא גבר שיאהב ויכבד אותי . 
אמרתי לה שזו לא בעיה למצוא מישהו שיאהב אותי , הקושי הוא למצוא מישהו שאני אוהב . 
הוא ממש בסדר ואני חושבת שהוא מתחיל לפתח רגשות אלי , אבל אצלי הכל רדום . 
נעים לי איתו , אכפת לי ממנו וזהו . 
אין שום דבר מעבר . 
אני חושדת שזה בגלל שהוא לא נראה כמו " הטעם הקלאסי " שלי ולא יודעת מה לעשות . 
לא רוצה שהוא ייפגע ממני . 
אמרתי לו השבוע שאני שונאת ארוחות חג והוא ישר הציע שנהיה באותו ערב ביחד . 
הרגשתי לא בנוח שהוא רוצה לעשות איתי תוכניות לעוד 3 שבועות כשאני לא יודעת אם אני רוצה לראות אותו שוב בשבוע הבא . 
אולי זה חלק מהאופי שלי , שאני לא יודעת להפסיק לחשוב על העתיד ולנסות לפתור את כל סימני השאלה שרצים לי בראש . 
טיול רגלי אחרי כשעתיים של התהפכות מצד לצד וטיולים ליליים בין השירותים למטבח , הצלחתי להרדם . 
אולי שעה אחרי שנרדמתי הרגשתי שמישהו מעיר אותי . 
יש לו הרגל לא מובן להעיר אותי באמצע הלילה בשביל סקס . 
כשהוא עשה את זה בתחילת השבוע שיתפתי פעולה , אבל הפעם הייתי כל כך עייפה והתעצבנתי שהוא מעיר אותי כשהוא יודע כמה היה לי קשה להרדם . 
" אם קשה לי שגם לו יהיה קשה " חשבתי לעצמי וסובבתי לו את הגב , בניסיון לחזור לישון . 
יצאתי מהדירה שלו בשעת בוקר מוקדמת והחלטתי ללכת ברגל לעבודה , בתקוה שזה יגרום לי קצת להתעורר . 
אני אוהבת את האזור שהוא גר בו ו " גיליתי " בדרך כל מיני רחובות נחמדים שלא ידעתי על קיומם . 
אחד מהם אפילו גרם לי לחשוב ליותר מ - 10 שניות על לעזוב את תל אביב . 
אני מקוה שאצליח למצוא שם דירה במחיר סביר . 
סוף שבוע מקוה למצוא את כפתור ה - mute ולהשתיק לפחות ליומיים את המחשבות . 
