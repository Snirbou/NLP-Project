חומרים מחומרים שונים שוטפים את גופי . 
איזו מין נינוחות זו שנחה עלי , מניחה לי לשקוע בין כל מחשבותי ולנוח כך סתם . 
עכשיו רק סתם , כך . 
הגוף יכל היה להיות כל כך משוחרר לרגע , וזה מוזר לי שזה עוד כל כך עובד עלי ככה . 
עם מוזיקה שעוטפת את הכול , כל כך שלמה ומחבקת , אם לא הייתי בו בזמן חושב - מה זה פה ? 
מה אספר אחר כך , איזו הרגשה נפלאה . 
ואיזו מן הרגשה זו ? 
נפלאה ? 
אם אני חושב עליה ולא אותה חווה , לא רק נותן לעצמי לחוות אותה . 
ואיזה מן יום מוזר זה , מחמש בבוקר ועד כמעט לפנות בוקר אחרי . 
המון אדם רקדו סביבי , אני ( כמעט ) השתחררתי לגמרי , " רק " אני והמוזיקה , והתנועה . 
איזו תנועה זו , זורמת עם הקול . 
רק שלא אחשוב עכשיו . 
תמיד זה רק כמעט שלם . 
ותמיד חושב עכשיו ( גם ) את אחר - כך . 
הנשימה לא סובלת דיחוי , עכשיו לשאוף , עכשיו לנשוף . 
רוב הזמן בלי לחשוב - לחשוב מקשה על הקצב . 
להפסיק את הנשימה אפשר " רק פעם אחת ולכל כך הרבה זמן " . 
ובכל זאת , לרגע , הגוף לא מגיב . 
משהו אחר שולט עכשיו במכניקה . 
עכשיו , הנשימה קודם כל עוצרת , אחר כך מתחיל להתרגש מחסור , ואז שאיפה מתאמצת , עוד אחת , לפחות . 
איך אפשר אחרת ? 
מכניקה עדינה כל כך , לא יכולה להיזכר עכשיו . 
ג : אז נפגש?ר : אפשר.ג : לא חייבים.ר : תפסיק.ג : אני רק מנסה ... ר : אתה רק הורס.ג : לא יודע אחרת.ר : אתה יודע . 
אתה רק נהנה לפחד שלא ארצה.ג : ואת רוצה?ר : לפעמים.ג : אני רוצה יותר . 
אני רוצה שתרצי.ר : אי אפשר.ג : אני מבין , אבל לא מצליח לעכל.ר : זה יגיע . 
ג : ... אני חושב שלא . 
