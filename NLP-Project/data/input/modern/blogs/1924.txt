וזה לא כיף ; בחודשיים האחרונים לא ישנתי מספיק וזה לא כיף ; היו לי כמה שיחות מעניינות לאחרונה ורגעים שבהם הסתכלתי מסביבי וראיתי אנשים באמת טובים וזה דווקא די כיף . 
( קטע שמסתובב לי בראש כבר כמה ימים , שבועות , חודשים : ) בהתחלה הייתי משרטטת בראש את הלב שלי , ומרגישה איך מילאת את כל הרווחים הממש - קטנים שבכלל לא ידעתי שקיימים בו . 
עכשיו אני רואה מול העיניים חוט של עכביש . 
עוד רגע הוא נפרם , ניתק , איך זה קרה ככה זה לא יוכל לחזור . 
לילות שמעוררים בי משהו : כל הפעמים שהלכנו בתל אביב ; קבוצה צבעונית בדיזינגוף הנטוש והאפל , בחוף ובטיילת עם החפץ החשוד , ברחוב הריק שמקביל לטיילת עם " רבות הדרכים " בשני קולות , באיזור גורדון והנביאים . 
יפו עם גל , כשירד עלינו גשם בתור ומאוחר יותר כשרקדנו ברחבה בלי לחשוב על מי שמסביב . 
לפני כמה שנים , באילון , כשהרכבנו פאזל ואסף הדגים את כישורי הזמרה שלו [ אז עוד חיינו באפי ] . 
יום הזיכרון . 
אני , תמר וטליה ב " שרים בכיכר " . 
הערב הראשון של עולמות , עם נגינה , ספסלים וכרטיס בר - מזל ; הערב הראשון של אייקון , עם מפגש קומונה וסרט בשבילי . 
הפסקת חשמל בהוד השרון , שהובילה אותנו לטיול לא מתוכנן ולא צפוי באוטו עם הדיסק . 
[ היו עוד לילות , אבל היה להם גוון אחר . 
אולי בפעם אחרת . 
] 
