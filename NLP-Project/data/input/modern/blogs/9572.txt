ריח של דשא גזום עלה פתאום לאוויר . 
ריח שיש בו , תמיד ובכל מקום , תחושה של בית . 
ולא מפליא אותי שכך הרגשתי , ביום השלישי ברומא , כי בעצם התחושה כך היתה מההתחלה , מהרגע שיצאנו מהמלון הקטנטן והחביב במרכזה של העיר ופסעתי את פסיעותי הראשונות בה . 
ואולי זה כך הרגשתי כי לעיר הזה יש משהו שמחבר אותי עם הורי . 
מהיותה העיר הראשונה שראו לאחר שנים שלא יכלו לצאת ולתור את העולם , היא הקסימה אותם בקסם שיש בה עם הישן והחדש , העבר וההווה ולקיחת הדברים בנון שלנטיות מחוייכת תוך לגימה בלתי פוסקת של קפה אספרסו מעולה . 
וכך ראיתי אין ספור פעמים את השיקופיות ושמעתי שוב ושוב , את הסיפורים , ההתרשמויות , האהבה והפליאה מאוסף הדברים שקשורים להסטוריה שלנו כבני אדם על החלק הזה של כדור הארץ . 
ובכל מקום שבו היינו , " הייתי " שם בעצם . 
לפני שנים רבות . 
המדרגות הספרדיות שתמיד יהיו בהם אנשים : בשמש , בגשם וגם בלילה . 
פיאצה דל פופולו עם האובליסק הענק במרכז והרחבה הגדולה שאפשר לרקוד בה עד אין סוף . 
פיאצה נאבונה על מזרקותיה הפזורות לאורכה . 
פונטנה די טרווי שהשקט ברחובות המובילים אליה מסתיר את ההמולה של המוני האנשים שעומדים שם , וגבם את הפסלים העצומים וכולם זורקים מטבעות כדי להבטיח את שובם לעיר הנצחית ( גם אנחנו , איזו שאלה ! 
אני לא מתגרה כך סתם , בגורל ... 
.. 
. 
) . כיכר וונציה עם המבנה החצי עגול , דמוי מכונת הכתיבה , לזכרו של המלך ויטוריו עימנואל והמרפסת שממנה נאם מוסולוני את נאומיו מול כיכר מלאה באנשים ( עליתי , ועוד איך עליתי . 
אין ספק , מיקום כזה , מעל כולם נותן סוג של כוח שמעצים את מה שכבר ישנו ) . 
והרחובות מרוצפי האבנים המלוטשות משנים של רכיבה , הליכה ונסיעה , עם השמות המתגלגלים על הלשון במין ניגון שתמיד נשמע עליז משום מה . 
ונהר הטיבר שחוצה את העיר לשתיים , ששצף לו במים רבים לאחר יום של גשם בלתי פוסק , סוחף בתוכו ברווזים שמתעקשים לשחות בו ושחפים שמנסים לדלות דג פה ושם . 
והאנשים . 
משהו מאיר פנים יש בהם , חייכני . 
מוכן לעזור וגם לשוחח שיחה קלה של נגיעה בין אנשים שבאו ממקומות שונים ורחוקים כל כך . 
ופינוקיו בגודל טבעי ( עם חברה ... 
.. 
. 
) והיתה גם פירנצה . 
ועוד ועוד ועוד ... 
.. 
. 
( וגם ההמשך יבוא ) . 
חייכתי שישה ימים . 
אפילו כשירד גשם . 
וירד רק יום אחד . 
וחצי . 
והיה קצת קריר לפעמים . 
בלילה בעיקר . 
אבל גם אז חייכתי ( חוץ מאשר אתמול כשהרגליים קפאו לי לגמרי לאחר שעתיים שיטוט בשוק " פרט א פורטזה " שהוא פי 4 בערך משוק הכרמל ועוד הליכה כל הדרך חזרה לכיוון הגשר בחזרה למרכז רומא ) . 
חייכתי כשהייתי עייפה . 
ובעצם לא הייתי עייפה בכלל רק בלילה , לאחר מקלחת חמה כשנפלתי למיטה בחדר החמים בצבעי זהוב / אוף וויט . 
חייכתי כשאכלתי גלידה פעמיים ביום . 
לפחות . 
( יש המון טעמים וצריך לטעום את כולם , לא כן ? 
) . חייכתי כשאכלתי דברים אחרים . 
ואכלנו . 
די הרבה ... 
.. 
. 
וכשהלכנו . 
והלכנו . 
והלכנו . 
ובלעתי הכל בעיניים רעבות . 
חייכתי כי הרגשתי מיד בבית . 
לא בבית כמו לונדון , אלא סתם בית חדש , נעים , מאיר פנים ויפה להפליא . 
חייכתי ואני עדיין מחייכת . 
ועד לפוסטים מפורטים יותר הנה דוגמית קטנה שמבחינתי נותנת את התחושה של העיר היפה , התוססת ושוקקת האנשים שנקראת רומא . 
המדרגות הספרדיות ביום של שמש ועכשיו אלך לקנות לחם כדי שיהיה מה לאכול עם הפרושוטו והגבינות שהבאתי משם ... 
.. 
. 
היה נהדר חברים יקרים , נהדר לחזור הביתה . 
( * ערב טוב לכולם - ונא לא לרצוח אותי אם טעיתי פה ושם במילה ... 
.. 
. 
) הוא סרט בן כ 20 שנה שיש בו מאפיינים של קאלט . 
השחקנים ג'ון קליז , מייקל פאלין וג'יימי לי קרטיס והדיאלוגים השנונים שבפיהם מביאים את הסרט לשיאים של שאגות צחוק שגם אם רואים אותו שוב ושוב , צוחקים כאילו זאת הפעם הראשונה . 
סוג של " גבעת חלפון " אבל באנגלית . 
בסרט , גיימי לי קרטיס משחקת פריחה אמריקאית שמגיעה לשיאי אורגזמות בלתי נגמרים כשהמאהבים שלה במיטה שואגים לה , תוך כדי , מילים באיטלקית ללא צורך בחיבור בעל משמעות הגיונית בינהם . 
אז זהו . 
בגלל זה כנראה אני מסתובבת כבר יום שלם עם חיוך מרוח על הפנים . 
בונַה סֶרָה , חברים יקרים . 
אָרִיוֶודֶרצ ִ ' י ביום שני של השבוע הבא . 
רובנו , מתפתחים , גדלים והולכים קדימה , בקצב שנכון ומתאים לנו , למרות שלפעמים אולי קשה לנו לראות זאת . 
( מחשבה שעלתה בי אתמול בעקבות שיחת טלפון ובה בשורה משמחת מאוד יחד עם פוסט הפרידה של פי . 
) והמחשבה הזאת ישבה בתוכי לאורך היום כולו , כשאני מרגישה שאני חוזרת יותר ויותר אל עצמי , אל הכוחות והאנרגיות שלי שמריצות אותי בפול גז לאורך כל היום כולו , עוברת ממטלה למטלה , חוזרת לחיוכים , לזימזום השירים הפנימי , להתנהלות מחוייכת שמקרינה ( כך הם טוענים ) על המשרד כולו . 
וזה לא היה כך רק כי המחלה מתחילה סוף סוף לסגת מתוכי אלא כי חתכתי עוד פרוסה מעוגת הפחד שלי , טעמתי אותה , התמודדתי עם מגוון הטעמים הלא נעים שבה ושמתי אותה בצד . 
לזכור ולא לחזור . 
ורק בשעות אחר הצהריים כמו נגמרה פתאום הסוללה של השפן של אנרג'ייזר והוא התקפל לתוך עצמו , מזכיר לו/לי שאני עדיין מחלימה . 
שאני עדיין צריכה לנוח . 
המזוודה כבר מוכנה . 
עוד 34 שעות . 
( ואני מתנצלת על התגובות שנשארו ללא מענה בגלל שפשוט לא היה לי כוח . 
תודה . ) וגם החתולים יללו ולא הבנתי מה הם רוצים ( יש אוכל , מים , שרותים נקיים , מה ? 
מה ? 
מה ? 
) . גדודי החברים של א . 
הצעיר שרצו בכל פינה בבית וג . 
בא לחוץ ועצבני מהדברים שלו . 
ואני רק ייחלתי שכל אחד ילך מכאן לדרכו וישאיר אותי אני . 
והדממה . 
וכך היה . 
וישבתי בתוך השקט , נושמת לאט כדי לא להפריע לו , ומקשיבה רק לעטיפת המזגן החרישית המחממת ( לאחר שקפאתי ולא הבנתי מה נהייה , ואז נזכרתי שעבור א . 
הצעיר - שיבוט זכרי של אנה - קרי הילדה מלפלנד - הקיץ בעצם מעולם לא עזב ו 17 מעלות הן מידת קור נאה לשהות בה ) , ונותנת לו , לשקט , לזרום בתוכי . 
הלכתי היום לעבודה . 
הלכתי כי בראש ובראשונה קמתי ללא חום ( 36 וקצת , הידד ) . 
לא משנה שאחר כך הוא עלה , אבל בבוקר הייתה קרירה כאוויר הצח . 
והלכתי כי ידעתי שאם אני רוצה להבהיר נקודה מסויימת , כדאי לי לעשותה כשאני שם ולא מהבית . 
וכך היה . 
אמרתי את הדברים בבהירות הכי בהירה וברורה שיכולה להיות , בשקט ובקול מחרחר , דרמטי ומשאיר רושם רב כנדרש . 
ואחר כך נפניתי לעבודה , סיימתי את הפרוייקט שחיכה לי וכך אני יכולה לפנות לניקוי השולחן לפני הנסיעה . 
ולנסוע . 
ואני משערת ומאמינה שגם למדתי משהו מההתנהלות שלי של הימים הללו בפרט ושל השבועות האחרונים בכלל . 
ואת זה עוד נראה . 
סביר להניח ... 
.. 
. 
( מרגישה יותר טוב . 
אמרו שמסתובבת השנה שפעת של 10 ימים עם חום וכל החבילה . 
אני צריכה כנראה להודות למישהו , כי 10 הימים שלי מסתיימים בדיוק ביום רביעי בבוקר . 
עם ההמראה ... 
.. 
. 
) נחמד שלמרות הכל , יש לי כוח לכעוס על עצמי . 
וזה מעודד כי לשום דבר אחר אין בי כוח . 
מין אפיסת כוחות מוחלטת שמאפשרת לי רק לשכב במיטה , החלק העליון מורם מעט , ואני מקשיבה לנשימה שלי , נושמת אותה לאיטי , מתרכזת בה , כאילו אם אעשה את זה אבריא בבת אחת ואחזור לעצמי . 
לכוחותי . 
ואני כועסת על עצמי בגלל הימים שהלכתי לעבודה עם חום ושיעול קשה וחולשה . 
ואני כועסת על עצמי על חוסר היכולת שלי להרים טלפון , עכשיו ומיד , לדוקטור ולאישתו ולומר להם שאני מאוד מצטערת , עם הפרוייקט שמוטל על כתפי ( החלשות משהו עכשיו ) ועם העובדה שאני נוסעת ביום רביעי הקרוב לרומא , שאני עדיין חולה ועדיין החום גבוה והחולשה רבה ולכן לא אבוא מחר לעבודה . 
ואני כועסת על עצמי על זה שאני מרגישה חוסר נוחות מעצם העובדה שאני חולה לפני הנסיעה שלי לחו"ל . 
אני כועסת על עצמי שאני בכלל מרשה לעצמי להיות חולה . 
אני כועסת על עצמי בגלל שאני מרגישה לא בסדר . 
בגלל שאני מרגישה חייבת . 
בגלל שאני שמה אותם / אותה ( את העבודה וסביבתה ) במקום הראשון . 
בגלל ששוב אני במקום השני . 
כאילו לא למדתי דבר וחצי דבר ... 
.. 
. 
לכעוס זה טוב . 
אולי אני באמת מבריאה ואוכל ללכת מחר לעבודה ... 
.. 
. 
תוכנית שירים משנות ה בלופ 80 התוכניות של ערוץ 33 ( אלוהים ! 
מי הרשה לנו להסתובב לבושות כך ולא להכנס לכלא למאסר עולם עם עבודת פרך ? 
! ) . " הדוגמניות " . 
" השגריר 5 יבשות . 
" חלק ראשון ממיני סידרת אסונות בהולמרק ( ההוריקאן והטורנדו יכו , בבת אחת בשיקאגו ? 
אמאל'ה !! ). תוכנית גינון ב BBC PRIME . 
כאן נרדמתי . 
שוב . 
תאבון דווקא לא רע בין העליות והירידות של החום הפנימי . 
קוביות גלידה קטנות קרנצ'יות ומקררות מבפנים . 
מעל 38 מעלות חום מהבוקר . 
מאשרת את מה שאומרים בכל פעם מחדש , להקשיב לגוף ולתת לו את הצרכים שלו . 
ומשלמת על כך בריבית דריבית . 
כמה דקות של חום נמוך . 
חוזרת למיטה , לטלווזיה ( הרעלת טלווזיה פאר אקסלנס ) , לשנת חום הזויה פה ושם . 
לתרופות . 
להמתנה שיעבור , שיגמר כבר . 
שבת שלום חברים יקרים , אני אגיע לרומא ואפילו אם אזחל את כל הדרך ישירות לשם ... 
.. 
. 
לאחר ימים של תחושה כאילו אנחנו בתוך נפולת של נשורת גרעינית , של קושי נשימתי ואפלה שמתהדקת סביב , בא הדלי הגדול מלמעלה ושטף את האבק והאובך כולו . 
והכל נהייה נקי כל כך . 
ובהיר . 
ואפשר לראות למרחוק . 
וביום בהיר , אמר כבר מישהו , אפשר לראות לנצח ... 
.. 
. 
ואצלי הנשימה עדיין נשמעת כאילו שוורים שחוטים מחרחרים מתוכה , האף מנוזל והחום בא והולך כרצונו מביא אותי לחלומות עטופי שמיכות מכרבלות ומלטפות . 
אבל אני בעבודה . 
והיום שקטו גם כאן , השמיים ... 
.. 
. 
זה הסימן המובהק אצלי של חום פנימי עולה בלי שליטה . 
וגם תחושה של " לא מעכשיו , לא מכאן " , כאילו היכולת שלי לחשוב באופן סדור והגיוני נעלם לו פתאום . 
מסתובבת כבר יומיים כמו מסוממת ואפילו לא יכולה להינות מזה . 
בפעם האחרונה שהייתי כך חולה , עם חום וגרון כואב ושיעול שלא נגמר , לקח לי חודשים עד שעבר לי . 
וידעתי אז שהגוף מגיב לנפש שהיתה אז בתחילתו של התהליך והסערות עברו עליה בכל יום , שעה ודקה אפשריות . 
עכשיו הוא מגיב לחיידקים שעברו ישירות מג . 
אלי . 
ולא מוסיפים להרגשה הרעה הרוחות הרעות שמנשבות בכל עוזן בעבודה . 
והכסאח יחד עם תחושת הנתק שיש לי פתאום עם א . 
הצעיר . 
ימים לא משהו . 
ממש לא . 
מורידה את הראש , לוקחת נשימה עמוקה וצוללת להמתנה עד יעבור זעם . 
או שלפחות רומא תגיע ( בשבוע הבא עלינו לטובה ) . 
פמה בגרון ניחר וללא קול כמעט . 
