אין לי מבנה גוף גדול . 
וגם אינני אכלנית גדולה . 
מעולם לא זללתי בכמויות . 
אבל , כנראה , הגיל לוקח את שלו , כי אני מרגישה שעליתי כמה קילו . 
עדיין לא שמנה ממש . 
עדיין לובשת את אותם הבגדים , וגם ג'ינסים באותה המידה - 38 . 
אבל יש הרגשה שזה לא כמו קודם . 
הגיע הזמן לפעול בנדון . 
אבל איך לפעול , זאת ההתלבטות . 
לעבור לארוחות " לייט " בלבד , לקום כל בוקר בחמש וחצי ולעשות התעמלות אינטנסיבית ? 
או שמא להשלים עם הבטן והתחת שלי , להניח להם ולחיות איתם בהרמוניה ? 
ולומר שלום לחולצות הצמודות ? 
טוב , נראה ... 
.. 
. 
שלכם , שלשום , בדרך לעבודה , קיבלתי לפתע טלפון משמח . 
הסתבר שהיה בלבול בסידור העבודה , ואני כאילו בחופשה . 
בלי לחשוב פעמיים , ירדתי מן האוטובוס בתחנה המרכזית ומהר מאד הייתי כבר על קו 480 המגיע תל - אביבה . 
הפעם רציתי לראות את רח ' שינקין לאור היום . 
ואכן , רצוני התגשם . 
היה בהחלט נעים ומעניין להסתובב ברחוב המיוחד הזה . 
ראיתי הרבה חנויות מיוחדות , הסתכלתי על בתי קפה ומסעדות . 
ניסיתי למצוא את קפה " תמר " , עליו שמעתי בשיר . 
ייתכן שאפילו ראיתי אותו , רק לא שמתי לב או פשוט לא הבחנתי בשלט . 
אבל בכל זאת , כשרציתי לאכול , לא אכלתי באחת המסעדות - התקמצנתי על הכסף . 
קניתי איזה חטיף ויוגורט ב - AM - PM וזהו . 
באיזשהו שלב התקשרתי לפרקליט על - מנת לומר לו שאני בת"א ולשאול אם יש מצב לפגישה . 
המצב אכן היה , רק לא מיידית - בכל זאת , הבן - אדם בעבודה . 
בזמן שחיכיתי שיתפנה , הסתובבתי בשוק הכרמל . 
ואף קניתי שתי גופיות בסגנון a-la Shenkin , שלא אלבש בירושלים כי הן פתוחות מדי . 
מצאתי גם כמה דקות לקריאה בספר הלימוד - בכל זאת , המבחן בעוד חודש , ועליי לעבור אותו בהצלחה . 
וכאשר הגיע חברי המלומד , יחד הלכנו לאכול במקום שנקרא "L'entrecote" באחד העם 28 ( פינת נחלת בנימין ) . 
היה טעים למדי . 
לאחר מכן הלכנו ברגל לחוף הים , ובדרך עשינו סיבוב בשכונת כרם התימנים . 
בחוף המשכנו עוד דרומה , עד מוזיאון אצ"ל . 
היה ממש כיף לנשום את האוויר של הים במקום האוויר הממוזג של החנות . 
עוד יותר כיף היה לשבת על ספסל מול הים , להתחבק , לעשות קצת שטויות ולדבר קצת שטויות ולצחוק הרבה . 
בדרך הביתה הייתי כל - כך שפוכה שנרדמתי ממש באוטובוס . 
אפילו המוסיקה , שבקעה מאוזניות ה - MP3 שלי , לא מנעה ממני לנמנם . 
אפילו התפלאתי , כשפקחתי עיניים וראיתי שהגענו למרכזית ירושלים . 
גם בבית הלכתי די מהר למיטה וישנתי כמו מתה , בלי חלומות , עד הבוקר . 
אבל בהחלט יצאי מאושרת מהטיול הלא מתוכנן . 
שלכם , נראה לי שלמדתי והבנתי דבר - מה על עצמי . 
אני אישה מסובכת , כמו גיבורת השיר מהפוסט שלמטה . 
דהיינו , מלאה בתסביכים מכף - הרגל ועד הראש . 
ואחד מהתסביכים הללו הוא פחד מרגשות חזקים , פחד מאהבה . 
בייחוד , מאהבה של הגברים אליי . 
התאהבות , כידוע , היא רגש בלתי נשלט ( בניגוד לכעס , למשל ) . 
ואני , לאורך כל חיי , באופן אינסטינקטיבי משום - מה בוחרת להתאהב בגברים שאינם שלי ו/או שלעולם לא יהיו שלי . 
ולהיפך - אף פעם לא אהבתי את אלה שאהבו אותי . 
אהבתם חנקה והלחיצה אותי , נראתה לי כפייתית , גרמה ייסורי לב על כך שאין ביכולתי לשלם לאהבה כזאת באוטו מטבע . 
ואלה שכן אהבתי ... 
.. 
. 
אי - אפשר לומר שלא ספרו אותי בכלל . 
הרי אינני טיפשה ולא לגמרי פראיירית : אין מצב שאתאהב בגבר ככה סתם על כלום . 
תמיד זה קורה בגלל משהו שעשה ו/או נתן עבורי . 
אבל אף אחד מהם לא אהבני באותה מידה כמותי . 
למעשה , לא היו לי הרבה אהבות גדולות ואמיתיות בחיים . 
אני לא מהבנות הרומנטיות במידה יתירה שמתאהבות כל יומיים - שלושה במישהו אחר באמת ובתמים . 
מעבר לזה , מעולם לא אהבתי מישהו עד כדי לתת את חיי עבורו , לא נתתי את לבי ב - 100 % , הכי הרבה - ב - 99 % . 
וזאת הסיבה שעד היום אני חיה , בריאה ושלמה ולא נקטתי בצעדים של התאבדות ( למעט מקרה אחד שסיבתו לא הייתה אהבה , אלא ריב עם אמא ) . 
רק הפרקליט , חברי הנוכחי , נמצא איפה - שהו באמצע . 
אמנם , מחד - גיסא , טוען שלא מרגיש אליי אהבה של ממש , אבל בהחלט נהנה מהיחסים בינינו מכל הבחינות , כולל מינית . 
טוען שנעים לו איתי ונוכחותי נותנת לו המון . 
מאידך , בפועל הוא עושה למעני המון דברים שרק אדם אוהב יכול לעשות . 
אדם שלא אכפת לו , איננו מסוגל לדאוג ולתמוך כך , כמו שהפרקליט עושה . 
פשוט נעים לי וטוב במחיצתו של הבחור הזה . 
לדעתי , זה משהו הדדי . 
אולי בטעות אני קוראת לזה " אהבה " . 
או שהפרקליט מבין את המושג הזה בצורה שונה ממני . 
או שפשוט יש אהבות בעוצמה שונה . 
שוחחנו על זה אתמול . 
שאלתי אותו , מדוע הוא איתי . 
הטיעונים הנ"ל היו תשובתו . 
הוא כבר חשב שאני מתכוונת להפרד . 
גם אני חשבתי על האופציה הזאת . 
אבל מבחינתי , אין טעם . 
במילא , אין לי זמן רב לחיים הפרטיים . 
יש לי יותר מדי התחייבויות לבית , משפחה , עבודה ולימודים . 
אבל אני שמחה מדי פעם לצאת קצת לבלות . 
ואם כבר לבלות , אז עדיף לעשות זאת עם בן אדם שיש לי משהו אליו , לא ככה ? 
בקיצור , הרגיע אותי , כרגיל . 
אפילו אמרתי שהוא סם ההרגעה בשבילי . 
כזאת הייתה שיחת - סיכום בסוף השנה . 
כיד המקרה , גם הכרנו זמן קצר לפני ראש השנה שעברה . 
ייתכן שסבלתי מאיזשהו משבר , הקשור בכך . 
שנה ביחד . 
זה לא מועד ולא תאריך , זה פשוט זמן שגורם למשברים רגשיים למיניהם . 
בזמן הזה קורות גם רוב הפרידות . 
אבל לדעתי , יש לנו עוד הרבה דברים לעשות ביחד , לא מיצינו . 
ואם הפרקליט חושב כמוני - אני רק אשמח . 
שנה טובה , מתוקה ומוצלחת לכולם ! 
שלכם , 
