איזה כיף זה - לנקות ! 
לא , לא במובן לשטוף רצפה , לנגב אבק וכאלה . 
למרות שגם זה הולך בכיף כשיש מצב רוח הולם . 
כוונתי היא לניקוי הבית מחפצים מיותרים . 
זה כמו לנקות את הנפש והמוח מכל תחושות ומחשבות רעות . 
עכשיו סוף - סוף זרקתי המון עיתונים ישנים שהצטברו בבית במשך שנים , חוברות למיניהן ושאר הזבל מסוג זה . 
גם את תיבת הדוא"ל ניקיתי מהספאם . 
בנוסף , גם מיינתי ספרים . 
את אלה שכבר קראתי ויודעת שלא אגע בהם זמן רב , החבאתי בקופסת קרטון . 
ובכך פיניתי מקום לספרים שעוד לא נקראו , ויש לי הרבה כאלה . 
אני נאלצת לעשות כך כי אין לנו בבית ארון ספרים גדול - סתם מדפים פה ושם . 
ולקנות אחד כזה גם אין כסף וגם אין טעם - הרי הדירה הזאת היא שכורה , לא שייכת לנו , לכן אין כלל מוטיבציה להשקיע . 
לכן , למרות טענתי שהפסקתי לחלום , בכל זאת חי ונושם בי חלום אחד מתוק : הבית משלי , מקום שהוא שלי לתמיד ואף אחד לא יסלק אותי ואת משפחתי משם . 
לא סיום חוזה השכירות , לא בעל בית שרוצה למכור את הדירה - אף אחד ! 
הפרקליט לא מבין אותי בקטע הזה . 
בהרבה דברים אינו מבין אותי , אך אין דבר . 
הוא לא רואה טעם בלקנות דירה : לטענתו , זה לא כלכלי . 
אולי . 
סביר מאד להניח הוא צודק . 
אבל מאידך , כמה טובה היא הרגשה נפשית כשיש לך בית ! 
הוא , טוב וקל לו לדבר . 
יש להורים שלו בית . 
אבל לי אין , מה לעשות . 
אז בחזרה לנקיון , אני ממש מרגישה הקלה לאחר שעשיתי זאת . 
הדכאון נסוג אחורה , ועייפות נעימה זורמת לאט בגוף . 
אני יודעת שהעבודה הזאת עוד לא תמה ולא נשלמה . 
עדיין יש כל מיני ניירות שמקומם בפח אשפה , אבל בינתיים אין לי כוח להתעסק . 
הכל יגיע בזמן הנכון . 
לילה טוב , רגוע ושליו לכל מי שקורא/ת . 
אין חשק לא לכתוב ולא לדבר עם אף אחד . 
זה כבר הפך למצב רגיל וקבוע אצלי . 
רק הלימודים עוד מאירים את הדרך . 
עכשיו עושה עבודה בסוציולוגיה , ואיתה העניינים דווקא מתקדמים . 
לפחות זה ... 
.. 
. 
אני לא נורמלית . 
הולכת לישון בשעות לא נורמליות . 
חושבת מחשבות לא נורמליות . 
נמשכת לאנשים לא נורמליים . 
כי מה שנורמלי , תקני , שגרתי משעמם אותי רצח . 
לפעמים אני אוכלת אותה , לפעמים נדפקת ובגדול , לפעמים סובלת בגלל זה . 
אבל אין בעולם דבר שיהפוך אותי לנורמלית . 
אני לא נורמלית , וגאה בזה . 
