היום החלטתי לעשות משהו לטובת האנושות , שזה בעצם לטובתי האישית בלבד , ולרכוש ספר . 
ומדוע הרכישה החגיגית ? 
ובכן , מחר אני מדרימה לכיוון באר שבע , אל רופא השיניים החביב והאהוב עלי . 
הרופא הזה , ד"ר ד' היקר ( הוא באמת יקר ) מכיר אותי ואת משפחתי מהימים בהם עוד היתה לו קליניקה זעירה בעיירה המתפתחת אופקים . 
כיום יש לו מרפאה משגשגת ומפוארת בקניון הבאר שבעי הידוע , לדעתי במידה רבה בזכות הגנטיקה המחורבנת של משפחתי הנושאת עימה בעיות שיניים מגוונות שבדרך כלל מצריכות טיפולים מסובכים ויקרים . 
ילדים יקרים , אם יאמרו לכם שחורים בשיניים זה בגלל שוקולד וסוכריות - אל תאמינו . 
זה הכל גנטי . 
קלינט ואני ניזונים מאותם מזונות ומצחצחים בתדירות דומה , הוא הולך אחת לחמש שנים לרופא השיניים ומוצא הכנה לחור , ואני , עם הסכומים שהשקעתי בטיפולי שיניים עד היום יכולתי כבר לרכוש מגרש בשמר - כפריהו עם הכנה לוילה פלאס בריכה פלאס מסלול גולף . 
זוג הורי כבר ממזמן החליפו את רוב השיניים שלהם בדגם חדש ומשוכלל , סושי נשאה בכבוד ובאומץ ברזלים על שתי לסתותיה לאורך כל התיכון , ומחר אני הולכת לשמוע שצריך לעשות לי שלושה שתלים , ולא בציצים , וניתוח להרמת סינוס . 
זה לא שהסינוס שלי נפול או משו , חלילה , פשוט עצמות הלסת שלי לא עבות מספיק בשביל הדיבלים , יענו הברגים , של השתלים . 
כן , יבריגו לי ברגים בלסת , לא לפני שיפתחו אותה ויתקעו לי משהו על יד הסינוסים שיעזור לי להצמיח עצמות יותר עבות . 
יופי חי . 
יש כאלו שמתרגלים . 
אני מעדיפה בכל פעם לחוות עינויי אינקוויזיציה בסגנון יהדות ספרד , מעיים שלופים והכל , על מפגש עם רופא שיניים , אבל הכאבים הגדולים נופלים דווקא בחלקו של הכיס : כל הסיפור עתיד לעלות כ - 20,000 ש"ח , במקרה הטוב . 
אז מחר אני נוסעת לשם ברכבת . 
רכבת זה אומר סוודר וספר . 
סוודר - כי ברכבת ישראל מקפידים לשמור על טמפרטורת קוטב מטמטמת חושים , וספר - כי מדובר בכלי הממונע היחידי בו אני מסוגלת לקרוא . 
בשאר כלי הרכב אני נעשית כל כך חולה שצריך לעצור בצד ולתת לי לנשום או להקיא . 
ובכן , כנוס נכנסתי לחנות ספרים , פניתי אל אחת העובדות החינניות וסחתי : הבו לי ספר מפחיד . 
מתח ? 
היא שאלה . 
לא בדיוק מתח , יותר אימה כזה . 
משהו ממש מפחיד וטוב . 
החיננית הרימה גבה , הציעה לי כמה הצעות שנפסלו על הסף ( קראתי את כל כתבי תומס האריס , תודה ) ואחרי דין ודברים תוך שיתוף עובדים חינניים נוספים בדילמה , התלוננתי שאני מרגישה כמו סוטה . 
החיננית ציינה : זו אכן אחת הבקשות הכי מוזרות שהיו לנו כאן . 
נו שוין . 
אפשר לחשוב שביקשתי פורנו . 
אני רוצה ספר מפחיד , אני אוהבת כאלו , רצוי על רוצחים סדרתיים בעלי מוחות מעוותים , או ספרי אימה שמתרחשים בתקופת ימי הביניים החביבה עלי , ספרי אופל וכשפים ושאר מעשים טובים . 
לא יפה ככה להתנהג . 
בסוף יצאתי עם " קוג'ו " של מר קינג . 
היתה לי ברירה ? 
אני יוצאת בפנייה נרגשת אל חברי ישרא האינטליגנטיים : יש לכם איזו הצעה ? 
לא , לא , לא סטיבן קינג , משהו בסגנון " הבושם " , או תומס האריס , משהו קטלני שיסמר את שערותיי ויקפיא את דמי . 
על חיבתי לסיפורי אימה ועל הטובים בהם אני אכתוב בפוסט נפרד , כנראה ממש עם סיום הפוסט הזה . 
( רשרוש עטיפת צלופן ) אנו נפגשות שנית , אני והסיגריות החביבות עלי , אחרי שבמשך השבוע האחרון עישנתי אל.אמ לייטס רגיל . 
אני חובבת אל . 
אמ . 
סופר לייטס , ובדרך כלל מעשנת רק חצי , אלא אם אני ממש עצובה / עצבנית / לחוצה / מדברת בטלפון עם המבאסת . 
רבים תוהים : וכי למה לך לעשן אוויר ? 
תפסיקי וזהו . 
אבל זה לא הסיגריה ( טוב , לפעמים זה כן ) אלא המשמעות הנלווית שלה ואיזה סוג של בטחון מעוות שהיא מעניקה . 
קיבעון אוראלי מיי אס , זה לא הקטע . 
אפילו מסטיקים אני לא מחבבת במיוחד , ופחות מזה סוכריות . 
אבל יש משהו מרגיע בנוכחות של הסיגריה . 
אפילו שתי שכטות מספיקות לי . 
חתולת הבית חזרה מן הכפור לאחר ארבעה ימי היעדרות . 
חלמתי שהיא חוזרת , וכשהתעוררי שמעתי אותה מייללת ליד הדלת . 
השעה היתה ארבע וחצי בבוקר , היא נכנסה בסערה , המשיכה לצווח כאילו היא מספרת לי את כל התלאות שעברו עליה , בלסה כמות נכבדת של אוכל ושתתה איזה חצי ליטר מים . 
היא בריאה ושלמה , ואני נשארתי ערה במשך חצי שעה רק כדי להסתכל עליה ולהפנים שהיא באמת כאן , ואני לא הוזה או משהו . 
רוצים להרחיב לי את המשרה בעבודה . 
כמובן שישלמו לי יותר , ואני אכתוב הרבה יותר . 
זה נעים בפופיק להרגיש שצריכים אותך ומעריכים את מה שאת עושה . 
המצב הכלכלי עדיין עמוק בתחת , אנחנו שוקלים ברצינות רבה לעבור לדירה קטנה יותר במקום זול יותר , אבל החוזה במילא נגמר רק בעוד ארבעה חודשים . 
הבה נקווה כולנו שעד אז לא נמות ברעב . 
לפני כמה ימים קיבלנו את חשבון האגרה . 
משעשע שהם שולחים לנו אותו שוב ושוב כאילו באמת נשלם אותו . 
אנחנו באמת רוצים , אבל אחרי החשמל , הארנונה , שכר הדירה ושאר המועקות , כל מה שנשאר לי לומר הוא : חברי רשות השידור היקרים , קחו מספר . 
מעניין , בכל פעם שהנושא הכלכלי עולה על הפרק מתברר שכולם תקועים עמוק באותו חרא , במיוחד זוגות צעירים . 
אני דבקה בגירסה שצרת רבים היא בהחלט נחמה לטיפשים , אבל לפחות אני יודעת שזה לא משהו שאנחנו עושים , לא טעינו , לא פשענו , לא בזבזנו . 
זה לא אנחנו - זו המדינה . 
ונשאלת השאלה : מדוע אף אחד לא קם ועושה מעשה ? 
הרי מדובר ברוב . 
כל המעמד הבינוני נמצא באותה צרה . 
למה אף אחד לא מפגין ? 
למה אנחנו לא מתארגנים והולכים להפוך את משכן הכנסת על פיו ? 
לו חיינו בארחנטינה , כבר היינו יורים ברחובות . 
לפעמים נדמה לי שהמצב הביטחוני המחורבן הוא בעצם סידור לא רע בשביל הפוליטיקאים , אנשי הממון והכוח . 
מדובר בהסחת דעת לא רעה בכלל . 
תמיד נוח להפיל את האחריות על " המצב " , ובעצם אין לדעת אם זה באמת נכון , אם זו הסיבה , או אולי המצב נשמר כדי שלא נעיז להרים את הראש ולהתלונן . 
כל עוד שומרים עלינו מפני פיגועים , יכולים לזיין אותנו בתחת . 
מבטיחה לא לכתוב על פוליטיקה יותר . 
