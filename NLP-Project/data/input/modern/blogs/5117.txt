החגיגות התחילו בשישי שעבר . 
התקשרתי להזמין את בונבון למסיבת יום ההולדת שלי וכבר נפגשנו לקפה ולסיבוב שופינג על האופנוע שלו שכמעט ונגמר בתאונה , מה שהזכיר לי למה התנגדתי לעלות על אופנוע במשך 29 שנה . 
בהמשך הלכתי עם יעל לאחת המסעדות האהובות עלי ובערב יצאנו לפאב חביב . 
את שבת התחלתי בבראנץ ' עם גילי ובערב חגגתי עם כמה חברות בבית קפה בים . 
לצערי בונבון לא יכל לבוא כי הוא עבד ויוני וענת נעדרו כי היא לא הרגישה טוב . 
ת' התקשר , שר לי " היום יום הולדת " ואמר שהוא רוצה לשלוח משהו ויעשה זאת למחרת . 
הייתי בטוחה שמדובר בפרחים ולהפתעתי הוא שלח את העוגה האהובה עלי . 
שמחתי לשמוע את הקול שלו , אבל בו בזמן זה גרם לי לרצות אותו ליידי כאן ועכשיו . 
חגיגות יום ההולדת הסתיימו היום בארוחה משפחתית ובערב נעים עם יוני וענת בבית קפה . 
התלבטויות בנוסף למתנות קיבלתי סכום כסף שאני מתלבטת מה לעשות איתו . 
מצד אחד שופינג תמיד משמח אותי , אך מצד שני יש דברים אחרים שקורצים לי . 
במסגרת ההחלטה להשקיע בעצמי החלטתי לעשות פן פעם בשבוע . 
כששאלתי את הספר אם יש דרך לגרום לשיער שלי להראות כך בלי פן הוא ענה שהחלקה יפנית זה הפתרון . 
הבעיה היא שהתענוג עולה כ - 3000 ש"ח . 
בחישוב מהיר שעשיתי מצאתי שהעלות השנתית של פן היא כ - 2400 ש"ח , כך שאין הבדל משמעותי בין השניים , במיוחד אם מכניסים למשוואה את הזמן שייקח לי ביקור שבועי במספרה . 
מאחר ויש לי יותר זמן מכסף , יכול להיות שהפתרון לסוגיה היא לקנות מכשיר שמחליק שיער ובסכום צנוע של 300 - 400 ש"ח לטפל לבד בשיער שלי . 
החלטה נוספת שאני צריכה לעשות היא בתחום היצירה . 
יש 3 אפשרויות - ציור , רהיטים בקרטון או עיסת נייר . 
אני אברר יותר פרטים לגבי שעות ועלויות ואז אחליט . 
אתמול כשגיליתי שהמכשיר החשמלי האהוב עלי , שלא היה בשימוש מזה זמן רב התקלקל , זה גרם לי לחשוב שאולי עדיף לוותר כרגע על שאר הדברים ולרכוש לעצמי צעצוע חדש ומתקדם . 
מצד שני , אני יכולה לספור על יד אחת את הפעמים שהשתמשתי בו ב - 9 חודשים האחרונים , יחסי המין עם ת' היו כל כך טובים , שלא היה לי צורך ב " שחקן חיזוק " . 
צעצוע טוב עולה כ - 1000 ש"ח , אבל כשיהיה לי בן זוג אני מקוה שלא יהיה לי צורך באחד . 
אני יכולה לוותר על חלק מתענוגות החיים לחודש - חודשיים , אבל אין ודאות שזה הזמן שייקח עד שאכיר מישהו חדש . 
נחמדות תמיד טענתי שהנחמדות משתלמת , בשבועיים האחרונים יש לזה גם הוכחות . 
קניתי תיק והמוכרת " גיהצה " את כרטיס האשראי שלי על סכום נמוך יותר , תוך כדי שהיא הודיעה לי שלמרות שלא ביקשתי קיבלתי הנחה . 
השבוע כשהייתי במרכז שירות שידוע בבירוקרטיה שלו וגיליתי שהיה חסר לי מסמך הכרחי , אמרתי לפקידה שאחזור למחרת והיא אמרה לי שאני כל כך נחמדה שהיא לא רוצה שאטרח . 
שיחת טלפון , עבירה שלה על החוק ויצאתי משם כשהעניין סגור להפתעתי . 
עומד להיות מאוד נחמד . 
חזרתי לאכול בצורה בריאה , אז אני מחכה לשקילה כדי לראות כמה הורדתי במשקל . 
מיטל ילדה בשבוע שעבר , אז אני מתכננת לנסוע לבקר אותה ולראות את התינוקת החדשה שלה . 
בקטגוריית הפינוקים מחכה לי ביקור בספא - על חשבון מקום העבודה , מה שהולך להיות מאוד נעים ... 
.. 
. 
וגולת הכותרת - אני עומדת לעבוד סדנת בישול שרציתי לעשות בחודשים האחרונים וקיבלתי במתנה . 
מקוה שמחכות לי עוד הרבה הפתעות נעימות . 
מצד אחד צעירה , מצד שני מבוגרת . 
נראית טוב יותר ומטופחת יותר , אך מספיק בטוחה בעצמי כדי לצאת מהבית נטולת איפור עם בגדים לא מחמיאים . 
תל אביבית ( אחרי 5 שנות מגורים בעיר ) , אבל לא טיפוסית . 
עדיין לא נגמלתי מהרצון להגדיר ומהצורך לרצות אחרים . 
9 חודשים די מאוכזבת , אבל מצד שני מרגישה איזשהי הקלה . 
הייתי בטוחה שהגבר שביליתי איתו ב - 9 חודשים האחרונים יקדיש לי קצת תשומת לב לרגל יום ההולדת - ישלח פרחים או יתקשר ויזמין אותי למסעדה . 
מצד אחד אני לא רוצה לראות אותו כי ברור לי לאן זה יוביל וכבר החלטתי שזה לא מתאים לי . 
אבל מצד שני יש משהו מעליב בהתעלמות הזאת . 
על כך נאמר " Be carefull what you wish for " ... 
.. 
. 
הוא מופיע לי בחלומות ועדיין לא יצא לי מהמחשבות . 
אין לי מושג מה קורה אצלו , אבל בכל פעם שאני חושבת עליו אני אומרת לעצמי שהגיע הזמן שאחשוב רק על עצמי . 
מזל טוב לפני שנה האיחול של הסקס התגשם ובגדול ואפילו מצאתי אהבה . 
משעשע לראות איך הצבתי לעצמי מטרות ו " שכחתי " מהן . 
עם איילת הפסקתי לדבר לפני כמה חודשים ומוקדם יותר יעל אמרה שהיא בדרך לפגוש את שלי ומיקי - השם של השניה מביניהן גורם לי להתעצבן . 
אבסורד שמיקי סכסכה ביני לבין שלי ועכשיו נכנסה לתפקיד של חברה טובה שלה . 
ביליתי עם בונבון בשעות הבוקר והזכרתי לו שעוד 5 שנים ההסכם שלנו ייכנס לתוקף ... 
.. 
. 
הפעם הזכרתי לו שיש לי יום הולדת . 
לא רזה , אבל בדרך . 
לצערי הפסקתי את תהליך ההרזיה , אבל אם אחזור אליו בתחילת 2008 אחזור למשקל של גיל 20 . 
אין לי רכב ו/או חסכונות וגם לא הייתי בסין , אבל זה לא נראה לי כזה חשוב . 
היתה לי שנה די מאושרת ובריאה והייתי מוקפת באהבה - מבחינתי אלה הדברים החשובים באמת . 
לפני 3 שנים נחמד שזכרתי ש " החבאתי " מכתב לעצמי כטיוטה בבלוג . 
חבל שלא יכלתי למסור את המכתב לעצמי של לפני עשור . 
התואר השני רחוק ממני שנות אור והאושר חמקמק כתמיד . 
אני מקוה שהדרכים בהן אני בוחרת אכן מובילות אותי לעתיד טוב יותר . 
איחולים שתמיד אהיה מוקפת אהבה ומחויכת . 
שהאופטימיות שטבועה בי לא תעלם ואולי קצת תתחזק . 
שאמשיך לפתח את הידע וללמוד - על עצמי ועל מה שסובב אותי . 
מקוה שאת יום הולדתי ה - 31 אחגוג עם בן זוג שיאהב ויעריך אותי ויראה בי שותפה לעתיד ואם החגיגה תהיה בפריז או בניו יורק זה מאוד ישמח אותי . 
הרבה אושר ובריאות . 
נכתב ב - 30.10.2004 דפנה שלום , לכבוד יום הולדתך ה - 20 החלטתי לכתוב לך מכתב ולספר לך על העתיד הצפוי לך . 
העבודה הזמנית שהתחלת השבוע תימשך כמעט 5 שנים . 
תוך כדי את תיסעי לטייל בעולם , אבל לא לאן שאת מתכננת היום , תלמדי שפות ותכירי אנשים ותרבויות , אבל תמיד תחזרי לאותו המקום , גם אחרי הפסקה של כמה חודשים . 
את תרצי ללמוד המון דברים , תרשמי לכל מיני מכללות ואוניברסיטאות ובסוף תמצאי את התחום שמתאים לך . 
ברגע שתהני מהלימודים תדעי שהגעת לתחום הנכון . 
את הולכת להתאהב בחורף הקרוב ולהרגיש פרפרים בבטן , כמו שתמיד סיפרו לך שקורה אבל אף פעם לא האמנת . 
תהני כל זמן שזה נמשך , כי זה הולך להיות קצר ומכאיב . 
תהני מהגוף שלך כי את עומדת להשמין . 
ייקח הרבה זמן עד שתשימי לב שזה קורה ועד שתחליטי להוריד את הקילוגרמים האלה חזרה . 
יהיה מקרה מוות קשה עוד 3 שנים , ייקח לך כמה חודשים להתגבר עליו , אבל את תעשי את זה . 
את תרוויחי לא מעט כסף ותצליחי לבזבז את כולו עם המון הנאה . 
תתגברי על פוביית המחטים שלך ותצליחי לשפר את מצבך בפוביה נוספת , תהיה לך בעיית הימורים שתיפתר . 
בשנת 2004 את גרה במרכז תל אביב בדירה שכורה עם שותפים . 
חזרת לצבע השיער המקורי שלך אחרי שעשור ניסית לשנות אותו כמעט בכל דרך אפשרית . 
המשכורת האחרונה שלך היתה 7,000 ש"ח ברוטו , אבל היא לא אופיינית לתקופה הזו , את לא רואה טלויזיה , אבל רואה המון סרטים , הרבה אנשים חדשים יצאו ויכנסו מהחיים שלך ואת תאהבי את אלה שישארו . 
הכי חשוב זה שאת מאושרת , כי לא משנה איך דמיינת את החיים שלך בעבר , העיקר שאת מרוצה מהדרך שאת נמצאת בה בהווה . 
