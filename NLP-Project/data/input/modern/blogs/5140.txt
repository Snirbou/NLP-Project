" למה אתה חושב שציפורים נודדות - בגלל שלא טוב להן או בגלל שהן יודעות שהן עפות למקום טוב יותר ? 
" אם פעם רציתי להיות ציפור , היום אני רוצה לחדול להיות אחת.לא רוצה לחיות כל עונה בפני עצמה ובכל פעם שלא טוב לי לנדוד . 
מעדיפה להבין מה אני רוצה ומה יגרום לכך שיהיה לי טוב ורק אז לפעול , מתוך ידיעה שהבחירה שלי היא טובה יותר . 
אולי בכלל מה שאני צריכה לעשות זה לקבל את זה שאני לא לגמרי מסוגלת לקבל את עצמי . 
בכל פעם מוצאת את עצמי נלחמת בכל מיני תכונות שטבועות בי ולאחר מעשה מבינה שהמלחמה היתה מיותרת . 
הכל התחיל במסיבה איילת הזמינה אליה כמה חברות ואמרה שאני יכולה להביא איתי עוד חברה . 
מבלי לחשוב פעמיים התקשרתי למיקי , ששמחה על ההזמנה . 
אני עדיין לא יודעת אם זו היתה טעות או צעד חכם , כי לפעמים מה שנראה ברגע מסוים כטעות מתברר בדיעבד כדבר טוב . 
ההשוואה בין צורת ההתנהגות שלה לצורת ההתנהגות שלי , גרמה לי להרגיש רע עם עצמי ברגעים מסוימים , בנוסף לרגשות שליליות שעלו כלפיה , על דברים שהיא אמרה ועשתה או לא עשתה . 
רגשי נחיתות אני לא חושבת שאפשר להצביע על שני אנשים ולומר שאחד טוב יותר מהשני בגלל תכונה אחת . 
יש מכלול של תכונות ויש אנשים שעושים רושם ראשוני טוב ואחר כך מציגים גם את הצדדים הפחות חיוביים שלהם ויש כאלה שפחות מרשימים בהתחלה , אבל עם הזמן , כשמכירים אותם מקרוב , לומדים להעריך אותם . 
מזמן הבנתי שאני שייכת לסוג השני , אבל רק אתמול הגעתי למסקנה שהגיע הזמן שאני אקבל את עצמי ואפסיק לחשוב שהסביבה פחות מעריכה אותי בגלל שאני טיפוס שקט יותר . 
רגשי הנחיתות בתחום החברותיות טבוע בי כבר שני עשורים וכל פעם אני " שוכחת " מחדש שאני לא אותה ילדה מתבודדת שהייתי , השנים שעברו מאז גרמו לאי אלו שינויים . 
מאזניים כמו המזל האסטרולוגי שלי , ככה גם אני אוהבת לשקול דברים , מנסה לראות את התמונה הגדולה על ידי חיבור של הפריטים הקטנים . 
בשבועות האחרונים מיקי ואני התקרבנו ולמדתי להכיר אותה טוב יותר , מה שגורם להערכה שלי כלפיה לפחות . 
היא בחורה אכפתית , חברותית , אחת שכיף להיות איתה ונעים לדבר איתה . 
אבל מנגד מתגלות תכונות שלה כמו מלשנות , נקמנות , תככנות והתנהגות שניתן לפרש כצביעות . 
בכל פעם שאני נפגשת איתה היא " מלכלכת " על שלי , אבל יחד עם זה ממשיכה להיות חברה שלה . 
אני לא מפקפקת באמיתות של הדברים שהיא סיפרה לי על שלי , אבל התחלתי לחשוב על המניעים שלה לספר לי את אותם דברים ושאולי היה עדיף שהיא לא היתה מלשינה על שלי . 
באותה מסיבה היא מחקה בטעות הודעות שהיו לה בסלולרי וכשהיא גילתה את זה היא התעצבנה ואמרה שהיה שם חומר מפליל על בחורות שעובדות איתה ... 
.. 
. 
זה מאוד לא מצא חן בעיני וגרם לי לחשוב עד כמה אפשר לסמוך עליה ואם כדאי לי להיות חברה עם מישהי שעלולה להזיק לי . 
בחורים זה שמחה ? 
בת דודה שלי מתחתנת . 
היא צעירה ממני בשנתיים ואחרי למעלה מ - 4 שנים שהיא יוצאת עם מישהו הוא הציע לה נישואין . 
ככל הנראה החתונה תהיה בעוד כחצי שנה . 
אם לא יהיו הפתעות אני אגיע לארוע לבדי , מלווה בהרגשה שאני נכנסת לבדי לתיבת נוח . 
מה שיהיה שונה הפעם זה שאני מתכננת " לדפוק הופעה " . 
בהנחה שאני אמשיך לאבד 2 קילו בחודש , עד החתונה שלה אני אחזור למשקל של גיל 20 ... 
.. 
. 
אני מקווה כן להיות מופתעת ולראשונה בחיי להגיע עם בן זוג לארוע משפחתי ... 
.. 
. 
אבל בכל מקרה - טוב שיש לי " תוכנית מגירה " . 
הבחור מהעבודה מבלבל אותי . 
אחרי שהוא הזמין אותי לסרט ביום ראשון , שאל שוב מה קורה בימים שני , רביעי וחמישי , היום הוא התקשר לפני הצהרים כדי לקבוע שעה ובצהרים התנצל וביטל . 
הוא רוצה שנדחה לשבוע הבא ואני כבר לא יודעת מה אני רוצה ולא מבינה למה הוא משחק איתי . 
" היכולת לעשות את הדבר הנכון , גם כאשר זה אינו הדבר שאנחנו רוצים לעשות , הוא סימן לבגרות " . 
שיחה בין הינשוף לנסיכה דפנה בספר המרתק " הנסיכה שהאמינה באגדות " . 
סוף שבוע שקט למעט המסיבה של יום חמישי , כמעט ולא עשיתי כלום . 
ביקרתי את המשפחה ביום שישי וחזרתי הביתה ישר לשמיכת הפוך ולמה ששודר בטלויזיה והיום חלקתי את הזמן בין מנוחה לסדר ונקיון יסודי של הבית . 
זרקתי 4 זוגות נעליים וערימות של ניירות ועכשיו הרבה יותר נעים לי . 
מקווה שיהיה שבוע רגוע ומוצלח . 
הבוקר התחיל כמו כל בוקר חורפי טיפוסי במאבק שלי עם עצמי מתי לקום מהמיטה . 
מצד אחד , השעון צלצל ב - 06:08 , אבל מצד שני הייתי חייבת לסיים את החלום ( הייתי באמצע שיחה עם אמא של שלי והסברתי לה שהדברים לא כמו שהבת שלה מציגה אותם ושאני מציעה לה לעודד אותה לקבל עזרה פסיכולוגית ) . 
השמים היו אפורים לחלוטין , גשם טפטף והרמתי את הראש למעלה , נהנית מאותן טיפות ומהאויר היחסית נקי , מצרך נדיר במרכז תל אביב . 
כל הרחוב נצבע בצבעים שונים כשהשמים אפורים . 
יש כמה גוונים של ירוק בעצים והכל נעשה יפה יותר , נקי יותר . 
המנכ"ל קשקש הרבה שטויות , במסווה של שיחת מוטיבציה לקראת סוף השנה , כשכל דוגמה שניה שלו היתה מעולם הספורט ( צעד מאוד חכם כש - 90 % מהנוכחים הן נוכחות ) . 
דקה אחרי שהישיבה הסתיימה הבחור השתרך אחרי , כדי לספר לי על מה שעבר עליו בסוף השבוע ולהתעניין בחוויות שעברו אלי . 
כשהלכתי להכין לעצמי קפה הוא שוב בא אחרי , סיפר לי שחברה של אחותו כנראה התחילה איתו והוא לא יודע מה לעשות . 
אמרתי לו " לך על זה " . 
יש רגעים של היום שאני מרגישה בסרט בהתחלה זה היה כמו ברידג'יט ג'ונס . 
שנינו עשינו פרצופים עסוקים , תוך כדי העברת מיילים משעשעים , עם טיזינג קליל . 
אחרי 3 שעות שהייתי דבוקה לכסא , בניסיון להתגבר על כמויות העבודה האדירות שהצטברו בגלל אותן 4 שעות שהחסרתי ביום חמישי , החלטתי לעשות סיבוב במשרד ואיכשהו הגעתי לאזור שלו ולסצנה משעשעת שהזכירה לי קטע מהסרט הישראלי האהוב עלי ( אחרי שובר הקופות " מלך הסלים " כמובן ) " אלכס חולה אהבה " . 
" כבר ראית את הסרט החדש של ג'ק ניקולסון ? 
" הוא שאל ופירט מי עוד משחק . 
" לא " עניתי , מבלי לחשוד לאן הוא מוביל . 
" מה דעתך שנלך לראות אותו בשבת ? 
אני אביא חבר ואת תביאי חברה ? 
" הוא הציע . 
עניתי באדישות מחויכת " סבבה " וחזרתי לערימות העבודה . 
משעשע אני נהנית מזה שהעיניים שלו מבריקות כשהוא רואה אותי בבוקר ושתמיד מצטרף לזה חיוך , משעשע אותי שביום ראשון בבוקר הוא עושה איתי תוכניות למוצאי שבת . 
אין לי מושג למה בדיוק , אבל שעה אחרי שהוא הציע שנלך לסרט , הייתי במטבחון והוא הופיע ליידי ואיכשהו ( לא זכור לי באיזה הקשר זה היה ) אמר שהוא רוצה להתמסד שוב ( לא דרך הרבנות , אלא בעזרת עורך דין ) ושלא טוב לא כשהוא לא בקשר . 
תהליכי הגירושין שלו רק התחילו , לא מובן לי למה הוא ממהר . 
לא חשבתי שהוא ייזום ולמרות שלכאורה זו הצעה תמימה וידידותית , נראה לי שזה שלב ביניים . 
אבל יכול להיות שאני טועה ... 
.. 
. 
דילמה אני צריכה לחשוב איזה חברה כדאי לי לקחת איתי וזה לא ממש פשוט . 
מצד אחד , גילי תעשה לי את יחסי הציבור הכי טובים , אבל מצד שני היא מאוד מגוננת עלי ואם מישהו יגיד מילה לא במקום זה יהיה לא נעים ... 
.. 
. 
האפשרויות הנוספות הן יעל ומיקי . 
הבעיה היא שיעל היא סוג של טעם נרכש ויכולה לעשות רושם ראשוני לא טוב . 
ה " חסרון " של מיקי הוא הפוך - היא מקסימה וסופר חברותית ולעומתה אני נתפסת כסופר שקטה . 
