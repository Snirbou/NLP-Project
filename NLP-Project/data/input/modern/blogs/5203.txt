נו ברור שזה לא הסתדר . 
למה לא ? 
ככה . 
כי דברים לא מסתדרים לי . 
זה לא אומר שאני מרימה ידיים מכל נסיונות עתידיים להתקדם איכשהו , איפשהו , רק שאני הולכת להסיק מסקנות לגבי מקום העבודה הנוכחי . 
יש כמה דברים שחשבתי עליהם , אבל אני לא אקבל החלטות ביומיים הקרובים . 
עדיף לתת לרגש להרגע קודם . 
אכזבה ידעתי שהסיכויים הם 50 - 50 אבל קיוותי שהפעם אני אהיה הצד המרוצה . 
רציתי לעזוב את העבודה השניה ועכשיו אני צריכה לחשוב על זה עוד פעם . 
אין לי חשק וסבלנות , אבל אני צריכה את הכסף . 
" את מגדילה ראש ואמינה , מאוד כיף לעבוד איתך ו ... 
.. 
. 
אבל ... 
.. 
. 
" מוצאי שבת , בדרך להיפגש עם כמה חברים מהעבודה . 
2 גברים עם מכוניות עצרו לידי . 
אחד עשה לי סימן עם היד של " כמה ? 
" והשני , שנראה מבוגר ממני ב - 15 שנה , עשה לי סימן לגשת אליו . 
בחור שלישי ניסה לעצור אותי תוך כדי הליכה , אבל המשכתי ללכת . 
לא יודעת אם הוא ניסה להתחיל איתי או לקנות את שירותיי . 
העדפתי לא לברר . 
ג'ינס , חולצה שלא חשפה שום דבר וז'קט - ככה מתלבשות זונות ? 
אחרי 5 דקות של תגובות כאלה , החלטתי לעצור מונית . 
אכזבה , כמיטב המסורת של חודש פברואר . 
מחרתיים חודש חדש , אולי איתו יבוא המזל ... 
.. 
. 
ראש השנה , 1999 בשעה 4:00 קבענו בפתח של טרמינל 2 בשדה התעופה . 
נחתנו בבוקר , עלינו על רכבת שלקחה אותנו מסכיפהול לאמסטרדם . 
פול , גבר אנגלי שהיגר להולנד מספר שנים לפני , הציע לנו דירה במחיר אטרקטיבי במיוחד והסיע אותנו אליה . 
יום שמש באמצע החורף . 
סיבה טובה לצאת החוצה לטייל . 
אחרי כמה טלפונים לחברותיי התל אביביות , אני מגלה שאין אף אחת בלי תוכניות ומחליטה ללכת לבדי . 
חושבת אם יש לי סידורים / קניות / ימי הולדת ומגלה שכלום . 
לובשת מכנס שגדול עלי במידה וחולצה חסרת שרוולים שאני כבר לא זוכרת איפה קניתי ויוצאת לרחובות שטופי השמש . 
זמנהוף פינת קינג ג'ורג' תמיד כשמטיילים בתל אביב נתקלים במישהו שמכירים . 
לפעמים זה אנשים שלא רוצים לפגוש ולפעמים זה אנשים ששמחים לראות . 
הפעם שמחתי . 
אני חושבת שהיא לא ראתה אותי כבר 5 ק"ג ושמחתי לשמוע " וואו , את ממש נראית מצויין " שלווה בהתעניינות מה חדש אצלי . 
" כלום " עניתי עם חיוך והמשכתי בדרכי . 
אלנבי - שינקין - נחלת בנימין מה מתחשק לי ? 
קניות בשינקין , טיול בשוק או סיבוב בנחלת בנימין ? 
מסתכלת ימינה , שמאלה , בכל מקום יש המון אנשים . 
בוחרת ללכת לכיוון אחר . 
גאולה פינת הירקון חולפת על פני הבניין שאפשר לעשות בו בדיקת איידס אנונימית . 
לפני שנים הייתי כאן עם מיטל . 
רואה את הים באופק , הבניין הכחול שבו יש סניף של מאפיית אבולפיה לימיני , חוצה את הכביש ומגיעה לטיילת . 
כחול עמוק וקצת ירוק , ליד קו החוף ריח מלוח באויר , אני נושמת אותו עמוק . 
לא הייתי בים יותר מדי זמן ואני מצטערת שאין לי שמיכה , כדי לשבת על חוף הים , לקרוא , לכתוב או סתם לבהות במפרשיות שיש באופק . 
פסטורלי . 
מאפו פינת בן יהודה קצת לפני הסוף של הטיילת החלטתי לחזור למרכז העיר . 
כמעט כל פעם שאני רואה כספומט של " דיסקונט " אני מוציאה כסף . 
זה הבנק היחיד שנותן למשוך בשטרות של 20 ש"ח - מאוד שימושי . 
שטר ראשון נפרדת ממנו בשמחה תמורת גלידה משובחת של " אייסברג " . 
אחרי שהתלבטתי בדרך אם לאכול את הגלידה או לא , החלטתי להחליף את ארוחת הצהרים במנת גלידה . 
מדליקה נר , מברכת ומתפללת שקרוביי ומכרי יהיו בריאים ומאושרים . 
לבסוף , מבקשת גם בשבילי . 
18:10 רואה בהילוך איטי את הצלחת עפה לרצפה ונשברת לרסיסים . 
" מה נשבר " בונבון שואל כמה דקות אחרי . 
" כנראה שהוא כועס עלי , שאחרי שהדלקתי נר שבת הכנתי סושי עם שרימפס " אני מוצאת הסבר פילוסופי לשברים ומוסיפה " אבל זו היתה צלחת שלך , אז כנראה שגם אתה הכעסת אותו " ... 
.. 
. 
שלי באה אלי מוקדם , אז החלטנו ללכת למקום אחר , מעניין יותר . 
הגענו למסעדה יפהפיה , אבל מקום הישיבה הפנוי היחיד היה ממש בכניסה ובצורה לא נוחה , אז החלטנו להמשיך את הלילה במקום אחר . 
רחוב אחד העם , בר שותות , מדברות ואני קולטת בזוית של העין מישהי שממש לא בא לי לדבר איתה . 
נכון שהשיחה איתה היתה מסתכמת ב - 2 דקות של " מה שלומך " , אבל עדיין , אין לי חשק לדבר איתה . 
גם היא רואה אותי וכמוני , בוחרת להתעלם . 
מזל שהיא סנובית ... 
.. 
. 
לילינבלום , פאב מחליטות ללכת לשתות בירה ואולי להכיר תוך כדי בחור או שניים . 
הבחור משמאלי , זה שחייך אלי מהרגע שנכנסנו , מתחיל לדבר איתי ואני משתפת פעולה . 
2 דקות אחרי שלי מציקה לכתף ימין שלי , מנקרת בה עם היד ואני לא מבינה מה היא רוצה ממני ולמה היא לא נותנת לי לדבר איתו . 
עירנית להחריד , מרוב מחשבות . 
עצוב , אבל ימים כאלה מכניסים פרופורציה לחיים . 
גורמים לבעיות שלי להראות קטנות . 
בצהרים המקום נראה כל כך שקט , רגוע וכמה שעות אחרי - זוועה . 
עוד יבוא שלום ? 
25.02.1997 מגיעה לבסיס למשמרת לילה , הרדיו פתוח והקריין משמיע רצף של שמות , ביניהם אחד שממש לא רציתי לשמוע . 
26.02.2000 אם הייתי יודעת שזה יהיה יום ההולדת האחרון שלך , אולי היינו חוגגות יותר . 
אם הייתי מעלה בדעתי שפחות מחודשיים אחרי אביט בך , מוטלת בקברך ומכוסה לאט לאט בעפר ... 
.. 
. 
23.02.2003 בוכה על אנשים שאני לא מכירה ולא אכיר . 
אלמנה בת 24 . 
היתה נשואה לו 3 חודשים , עד ליום הארור ההוא . 
25.02.2005 4 אלמונים . 
עשרות או מאות בני משפחה וחברים . 
כמה כאב , כמה דמעות . 
