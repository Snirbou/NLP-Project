מסתכלת על טל , שפעם אהבתי יותר מכל דבר בעולם ומגלה שהרגש דעך . 
היא עדיין יקרה ללבי , אבל החשיבות שהיתה לה בחיי השתנתה לחלוטין ואני מוצאת את עצמי עושה חשבון נפש . 
מהן המילים אם לא שתיקה ? 
כנראה שאף פעם לא יימאס לי לשמוע את שלמה ארצי . 
זו היתה הפעם השלישית שהלכתי להופעה שלו . 
הפעם הראשונה והאחרונה היו עם טל , בקיסריה ונראה כאילו עברו שנות אור בין 2 הפעמים . 
הפעם הראשונה היתה כשהיא גרה בצפון ואני במרכז , שתינו בבתים של ההורים . 
חברה שלה מהלימודים לא יכלה ללכת וקיבלנו את הכרטיסים במתנה . 
ועכשיו היא נשואה ובעוד כחודשיים תלד את הילד השני שלה ואני מרגישה שהמרחק בינינו הולך וגדל . 
בתחילת חיי הנישואין שלה היא מאוד שמרה על החברות שלנו והקפידה לטפח אותה , אבל אחרי שהילד נכנס לתמונה והיא הפכה לעצמאית , סדר העדיפויות שלה השתנה ואם פעם הייתי רואה אותה לפחות פעם בשבוע , היום במקרה הטוב אני מדברת איתה בטלפון פעם בשבוע . 
בדיוק באותו היום שאלתי את מיטל מה התוכניות שלה לסוף השבוע וכשהיא ענתה שמצחיק אותה כל פעם שאני שואלת את השאלה , כי ברור שהיא עם המשפחה , הבנתי עד כמה אנחנו רחוקות . 
דמדומים מצד אחד יש לי 2 חברות נשואות + ועוד זוג חברים נשוי ומהצד השני יש כמה חברות רווקות . 
בזמן האחרון אני מרגישה לא שייכת לאף אחת מהקבוצות . 
אני רחוקה מחיי נישואים , אבל כבר לא מתחברת לאורח החיים התל אביבי שניהלתי בשנים האחרונות . 
לא מעניין אותי לצאת לדאנס בארים ולהצטופף עם בחורות שגילן מחצית משלי , לשבת לשתות בפאבים נראה לי מיותר , כי אני לא ממש אוהבת אלכוהול . 
ובתי קפה ? 
יכולים להיות נחמדים לשעה - שעתיים , אבל עברו הימים שהייתי קופצת מבית קפה אחד לשני ואת השיחות שלי אני מעדיפה לעשות בפרטיות ולא ליד אנשים נוספים . 
אני לא רוצה לחזור אחורה . 
לא סתם עברתי דירה , זה חלק מסיום התקופה התל אביבית , אבל לא יודעת מתי אתקדם קדימה ולאן בדיוק אני רוצה להגיע . 
בחורים השניים שקיבלו את הטלפון שלי לא התקשרו . 
עם האחד לא ברור מה הסיפור . 
הבנתי שהוא התחיל לצאת עם מישהי , אבל מהר מאוד נפרדו ובגלל זה היה עיכוב , אבל הוא לא טרח להתקשר . 
לשני נאמר לא להתקשר אלי . 
גילי היתה די פזיזה כשנתנה לו את הטלפון שלי מלכתחילה ויומיים אחרי , כשנחשפה לצדדים נוספים שלו , אמרה לו למחוק את הטלפון שלי . 
כשהיא סיפרה לי יותר פרטים עליו , התעצבנתי שהיא מלכתחילה רצתה להכיר לי אותו . 
השכן ממשיך לחכות שבוע כדי לדבר איתי . 
יום שישי שלישי ברציפות שהוא מנסה ליצור איתי קשר , הפעם הוא התקשר והתעלמתי . 
לא בא לי עליו . 
אני רוצה להכיר מישהו , אבל רוצה שזה יקרה מעצמו , בלי בליינד - דייטים ומצבים מאולצים , אלא בצורה טבעית - או שיכירו לי או שאני אתקל בו באופן ספונטני . 
תומס יש רגעים שהוא מתנהג כמו גור ומשתולל . 
אני מנסה למצוא דרך לגרום לו להיות רגוע יותר ולצמצם נזקים , כדי לא לקום ב - 6:30 בבוקר מרעש של דברים נשברים . 
הוא משעשע בכל מה שקשור לאוכל - יש לו טעם מיוחד . 
הוא אוהב ירקות ופירות ועושה לי פרצופים בכל פעם שאני אוכלת ומבקש שאכבד אותו . 
הוד פרוותיותו מאוד חכם ויודע לפתוח דלתות ותריסים . 
אני אוהבת לחזור הביתה ושהוא רץ לקראתי , מיילל וקופץ . 
הוא ישן בכל מיני תנוחות מצחיקות , רובן על הגב והבטן שלו כזו פרוותית וחמודה שקשה להתאפק מללטף אותה . 
בהתחלה הוא התעצבן כשהייתי מלטפת לו את הבטן , אבל עכשיו הוא מרשה לי ללטף אותה , מה שמראה שהוא סומך עלי . 
שבוע טוב בהחלט יהיה אחד כזה הוא החתול הכי מצחיק שנתקלתי בו . 
רציתי חתול עם אופי של כלב - וזה בדיוק מה שקיבלתי . 
האח ! 
פרוותול ראיתי תמונה שלו ביום ראשון והתלהבתי . 
אבל מאחר וכל תמונה של חתול ממוצע מלהיבה אותי והוד פרוותיותו גר בכפר ואני מוגבלת מוטורית , החלטתי לחפש חתול קרוב יותר לביתי הקט . 
ביום שלישי שוב נכנסתי לראות את מלאי החתולים המוצעים לאימוץ ושוב נתקלתי בפרצוף היפה שלו . 
התקשרתי לבעלים שלו ושאלתי אם יש אפשרות שיגיעו אלי , מאחר ואין לי רכב . 
בשעה 18:00 הוא נכנס לבית שלנו וזו היתה אהבה ממבט ראשון : - ) הוא עולה על כל הציפיות שלי מחתול ולבינתיים נראה לי ששנינו מרוצים . 
אפילו יוני וענת , אנשי כלבים מובהקים שלרוב לא מסמפטים חתולים , הראו סימני התלהבות מהוד חתוליותו ויוני אמר שיבוא לעשות לו סדרת צילומים . 
שלושתינו הסכמנו שהוא נראה בדיוק כמו החתול במגפיים מ " שרק " , כשהוא עושה את הפרצוף התמים . 
גרררר הוא לא אוהב שאני מחזיקה אותו על הידיים ומעדיף לקבל את הליטופים שלו כשהוא עומד לידי . 
יש בו שילוב נדיר של פחדנות וחברותיות . 
הוא ישר ניגש לאנשים חדשים , בלי שמץ של רתיעה , אבל קופץ מכל רעש לא מוכר . 
הדרך הטובה ביותר לגרום לו לגרגר זה לתת לו אוכל שהוא אוהב . 
הוא מאוד מתלהב מפסטרמה וגם מחטיף טונה . 
הוא בא כשאומרים לו " בוא " ומפסיק מה שהוא עושה כשאומרים לו " לא " . 
ממש כיף שאפשר לדבר איתו והוא מגיב . 
הוא רגוע ברוב הזמן , אבל בלילה יש שעה שקופץ לו הפיוז והוא רץ במהירות בבית . 
מקודם שמעתי רעשים מוזרים ומצאתי אותו בתוך קופסת הקרטון האחרונה שעדיין לא פרקתי , חופר בפנים . 
אם רק היתה לי מצלמה להנציח את הפרצוף שהוא עשה ... 
.. 
. 
הבעיה היחידה איתו זה שהוא לא אוהב להיות לבד בבית ובוכה כשאני הולכת . 
השכן הנודניק כבר דאג לדחוף את האף , דפק אתמול בדלת בתירוץ שהוא בא ליידע אותי שלפני שבוע וחצי היתה לי נזילה והוא סגר את הברז הראשי , מה שהוא יכל לומר לי בפעמים בהן הוא נתקל בי אחרי ואז אמר " מה ? 
יש לך חתולה ? 
למה היא כל הזמן בוכה ? 
" הכל מסתדר מעצמו ביקשתי דירה וקיבלתי . 
ביקשתי חתול והוא הגיע עד אלי - מחוסן , מעוקר ומחונך למופת . 
עכשיו רק חסר לי בן זוג . 
יש 2 בחורים שרוצים להכיר לי שאמורים להתקשר ובנוסף , יש לי שכן בגילי שמראה סימני עניין . 
אני אמשיך לחשוב בצורה חיובית ודברים טובים יקרו . 
אנשים כאן אחרים . 
אירועי הימים האחרונים נראה שאין לי מנוחה לדקה וכל יום קורה משהו חדש . 
עשיתי חנוכת בית - ארוחת חג למשפחה שהיתה חביבה למדי ולאחר מכן עשיתי חנוכת בית - מסיבת סושי לחברים שהיתה אף מוצלחת עוד יותר . 
הכרתי את השכנים שלי ומיום ליום הם הולכים ונראים לי הזויים יותר . 
מצאתי מקור הכנסה נוסף ומהנה למדי וגיליתי שזה תחום חדש לחלוטין , שאין בו היצע בכלל . 
אני צריכה לחשוב אם כדאי לי להשקיע ולהפוך את זה לעסק . 
בינתיים יש מישהי שעושה את עבודת השיווק בשבילי . 
ואם היה נראה שחיי האהבה שלי נרגעו , ללב שלי היתה תוכנית אחרת ומצאתי את עצמי מתאהבת מחדש ב - ת' . 
קן הקוקיה השכן בדלת ממול אוהב להאזין למוזיקה קלאסית בכלל ולאופרה בפרט . 
בתור חובבת מוזיקה קלאסית , זה יכול להיות נחמד מדי פעם להאזין למוזיקה קלאסית " עדינה " , אבל בזמן ובמקום המתאים לי . 
להתעורר ב - 7 בבוקר בשבת מצרחות של אופרה יכול להיות די מרגיז ואם הוא לא ישנה את ההרגל המגונה שלו , אשמיע לו כתגובה מוזיקה מזרחית " כבדה " או לחלופין מטאל " משובח " ... 
.. 
. 
השכנה מלמעלה חיה בסרט לא ברור . 
עקב שיקול דעת מוטעה עשיתי רעש ביום שישי קצת לפני השעה 22:00 . 
זה היה לא לעניין וכשהיא ירדה אלי עם כותונת לילה ושיער סתור התנצלתי , אבל בין לומר שמשהו מפריע לה ובין לומר לי שאם אני רוצה לעשות רעש , אני צריכה לבקש את אישורה יש הבדל די גדול ... 
.. 
. 
לפני שבועיים היא החליטה שתשלומי ועד הבית גבוהים מדי ושאולי היא תשטוף את המדרגות ותחסוך תשלום למנקה . 
יומיים אחרי היא סיפרה לי שהודיעה לועד הבית שאני והיא ננקה יחד את המדרגות ... 
.. 
. 
אמרתי לה שאין סיכוי . 
אני לא מוכנה לשמש על תקן מנקה וממש לא מוכנה שינדבו אותי . 
היום היא החליטה שאני צריכה לקיים ישיבת ועד בית . 
אמרתי לה ( בעדינות ) שתלך לחפש עץ אחר לטפס עליו ושבתור דיירת ששוכרת דירה אין לי לא את הרצון ולא את הזכות לקיים ו/או להשתתף בישיבות ועד הבית . 
ת' היה קטע הזוי לפני שבועיים שהוא היה אצלי ואמא שלי הגיעה בהפתעה כשעה לפני הזמן שהיתה אמורה לבוא . 
כמו באיזה סרט , שלחתי אותה להסתובב בחוץ בתואנה שהתחלתי לצאת עם מישהו ולא מתאים לי שהיא תפגוש אותו ואחר כך חילצתי את ת' דרך הכניסה השניה ונתתי לאמא שלי להיכנס . 
אני החלפתי צבעים והייתי נבוכה והיא נעלבה עד עמקי נשמתה , אבל לפחות למדה לקח לא לבוא בהפתעה , כי לא בכל שעה היא רצויה . 
חשבתי ששלב ההתאהבות בו נגמר מזמן , אבל אחרי יומיים משובחים איתו זה חזר ופתאום רגשות שהיו רדומים בחודשים האחרונים עלו שוב . 
כל כך טוב לי איתו שזה מכאיב לדעת שזה זמני . 
רציתי שהוא ישאר איתי לארוחת חג , אבל על תקן בן הזוג שלי ולא משהו אחר ... 
.. 
. 
הוא ישן איתי אתמול ( לא לפני סקס מעולה שהניב סדרת אורגזמות מטורפות ) ונצמד אלי יותר מתמיד , אולי כתגובה לכך שאמרתי לו שאני צריכה להיגמל ממנו שוב . 
תומס הבית מוכן לבואו , עכשיו אני רק צריכה למצוא אותו - גוש פרווה גדול ויפה שלי : - ) אני מחכה לשמוע אותו עושה קולות של מקרר ורוצה כבר ללטף אותו . 
בפעם האחרונה שרציתי כל כך חתול , ת' נכנס לחיי ואני תוהה אם מציאת החתול תהיה סגירת מעגל . 
