אני תוהה אם אי פעם אני אוכל להגיד בכנות שכן , הכל בסדר ונפלא והשמש זורחת והציפורים מצייצות . 
אני לא מאמינה שיקרה לי כל מה שאני רוצה שיקרה , שאני אקבל בדיוק את החיים שאני רוצה כרגע , אבל זה לא אומר שהחיים שלי לא יכולים לקבל איזו תפנית שתוביל אותי לאושר נצחי ושיט . 
רק השאלה היא האם זה באמת יקרה , וזה מטריף אותי לא לדעת , ואולי בעצם לחיים שלי אין שום מטרה ואני סתם מבזבזת חמצן לאנשים שצריכים אותו יותר ממני . 
אני כ"כ תקועה בעבר , כ"כ אובססיבית לגבי כל דבר שאין לי , שאני יכולה רק לצפות בו מהצד , מרחוק , ולעולם לא להיות חלק . 
ואני כל הזמן חושבת על מה שהיה , ואיך אני מתגעגעת ורוצה שזה יהיה שוב , כשבעצם זה לא שפעם היה יותר טוב מעכשיו . 
או לא יודעת , זה לא משנה , הקטע הוא שאין לי שום דבר ואני רוצה הכל , ואני אפילו לא בטוחה שזה אחד מהקטעים האלה של you only want what you can't have , כי זה לא שיש לי כרגע משהו יותר טוב שאני פשוט לא מודעת אליו . 
או שכן ? 
אני סתם מדברת שטויות , אין לי מושג מה אני כותבת בכלל . 
הכל לא נכון במילא . 
בבוקר כרגיל אני אתחרט ואשנא את עצמי על שכתבתי משהו , אבל זה רק חלק מהרוטינה היומית . 
אני מדברת אל עצמי , ואני משתגעת . 
אני לא עושה את זה בקול , אבל אני מדברת אל עצמי . 
כשהייתי קטנה נתתי לזה שם [ רון , סתם לידע כללי : ) ] , אבל זה היה רק כדי לא להרגיש טיפשה שאני מדברת לעצמי ויש איזה ילד מיניאטורי ולא קיים שמדבר אלי במקום ( כן , כי ככה אני הרבה פחות מטומטמת ) . 
גם אם יהיה לי מישהו לדבר אליו שהוא לא אני , זה עדיין בלתי אפשרי . 
הכל תמיד יוצא לא נכון , אני אף פעם לא מצליחה להגיד מה שאני באמת רוצה . 
או שאני בכלל לא יודעת מה אני רוצה להגיד , אני רק יודעת שאני חייבת להגיד משהו רק שאין מה . 
בסוף זה רק יוצא חסר הגיון ודפוק . 
גם ככה בערך כל דקה ביום שבה אני מודעת לעצמי אני חושבת על משהו / מדברת לעצמי , זה בלתי אפשרי לבטא את הכל במילים . 
זה יותר מדי . 
ואני כל הזמן חושבת שהלוואי ויכולתי לחבר למוח שלי איזשהו כבל ולהוריד את כל מה שיש לי בראש למחשב , שאני אוכל לראות את הכל בצורה מסודרת ובשפה מובנת ולעשות לעצמי קצת סדר בראש . 
קיטשי ודבילי ( אבל כ"כ טיפוסי לי ) : חלמתי שאריק ודונה [ מופע שנות ה 70 ] נפרדים והיא נהיית חברה של הייד והם שוכבים , אחרי כמה זמן היא ואריק חוזרים ( זה היה נורא חמוד ) ואז הוא מגלה שדונה שכבה עם הייד ולא איתו אז הם רבים והוא נפרד ממנה שוב . 
אני הייתי האחות שלו ( אחות טובה , לא כלבה כמו לורי ) וידעתי שדונה תלך שוב להייד כי כבר חלמתי את זה פעם [ זה אחד מהקטעים האלה שבחלום אני זוכרת משהו מחלום אחר , אבל במציאות לא באמת חלמתי את זה ] , וידעתי שאם זה יקרה כבר לא יהיה להם סיכוי להשלים , אז הלכתי לדונה ואמרתי לה שאני יודעת שהיא אוהבת את אריק והוא אוהב אותה ואם היא תלך להיות עם הייד היא תהרוס את זה , אז שפשוט תחכה עד שזה יעבור לו והם יוכלו להשלים . 
בסוף הצלחתי לשכנע אותה , אבל אז ראינו את אריק מתחיל עם מישהי אחרת והייתי צריכה שוב לנסות לשכנע אותה . 
ואז התעוררתי . 
משהו מועיל שעשיתי בחג : ראיתי בפעם הראשונה את בחזרה לעתיד והצלצול . 
yay me . 
והגעתי למסקנה שהוט משדרים סרטים טובים רק בחגים , ומדי פעם יש להם איזו הברקה או שתיים גם בימים רגילים . 
שזה טוב , כי ככה יש לי מה לעשות בחגים [ pathetic as it sounds ] , ובלא חגים אני לא מבזבזת את הזמן שלי בצפייה בסרטים ( לא ולא , אני מבזבזת אותו בצפייה בסדרות טלויזיה מטומטמות ! 
) . 
אבא שלי חיבר לי את הלפטופ שלו במקום המחשב ששבק חיים , ורק אח"כ גיליתי שהוא ווינדוז 2000 מסריח , אבל לפחות יש לו קול ! 
שזה ממש לא דבר של מה בכך . 
מהיום אני רשמית יכולה להתחיל לקחת שיעורי נהיגה , אני מקווה שזה באמת יקרה בקרוב . 
נראה לי שהשנה הזאת תהיה הכי נוראית מבחינת הלימודים , רק התחילה השנה ואני אפילו לא מנסה . 
כשבשנים הקודמות הקשבתי למורות לפחות בחודשיים הראשונים עד סמסטר , עכשיו עברו בקושי שבועיים ואני פשוט ... לא יודעת בכלל מה אני עושה בשיעורים , אבל בטוח לא מקשיבה . 
וגם תקעו לנו כאלה שעות מעצבנות . 
היסטוריה , פעמיים בשבוע , שעה שביעית - שמינית , ויש גם שעת אפס , ולא לשכוח שמדובר בכיתת המוגבלים שלי ( לא רשמית , אבל הם עדיין מוגבלים לא משנה מה ) . 
סיוט סיוט סיוט . 
אני אקח פיזיקה שישית - שביעית - שמינית במקום זה any time , וכן , גם את זה יש לי . 
ואחרי שאני מתפללת שהיום כבר יגמר ואני אוכל ללכת הביתה , אני מגיעה ב 4 ופשוט משעמם לי , אני מחכה שאמא תחזור , ואז כמובן אנחנו רבות כמו תמיד . 
על כל שטות אפשרית , וזה פשוט מדהים לאיזה רמות של טמטום אנחנו יכולות להגיע . 
ואם פעם פחדתי ממה שיקרה אחרי התיכון , אז כבר לא כ"כ . 
אני רוצה להתגייס לצבא , רק כדי שאני אוכל כבר לברוח מפה , ואז או שבאמת תהיה לי היכולת לא להיות פה ולסבול את ההורים , או שזה יגרום לי להעריך יותר את הבית . 
ככה או ככה נראה לי ( יותר נכון - אני מקווה ) שזה יכול רק לעשות לי טוב . 
ואח"כ אני כבר אמצא מה ללמוד באוניברסיטה . 
חשבתי שזה יכול להיות מעניין לעבוד ברפואה משפטית או מז"פ או משהו בסגנון ( כן , אני רואה יותר מדי סדרות משטרה . 
למרות שאני לא באמת רואה סדרות משטרה ) , או שאולי בכל זאת אני אלמד רפואה , למרות שתמיד אמרתי שאני לא רוצה . 
יש שם לאנשים שעושים נתיחות שלאחר המוות ? 
