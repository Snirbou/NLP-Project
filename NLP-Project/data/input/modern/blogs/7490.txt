פוסט זה מוקדש באהבה למאכל האהוב עלי ביותר - צ'יפס . 
תפוחי אדמה מטוגנים . 
מכל הצורות ומכל הסוגים . 
אני פשוט אוהבת צ'יפס . 
זה משמין , זה חסר ערך תזונתי . 
אבל זה כל כך טעים . 
הערה : פוסט זה שייך לסוג הפוסטים שאני כותבת בעיקר בשביל הכיף ופחות מתוך הגיון . 
חשוב לציין שמה שגרם לי לכתוב אותו היא העובדה שאני מסתכלת עכשיו בתמונות מגרות במיוחד של צ'יפס בגוגל . 
אז החלטתי לשתף גם אתכם בתמונות האלו . 
וכעת - צ'יפס . 
ולא נקפח גם את חברינו שבשקית : ומה דעתכם על צ'יפס עם שוקולד .. 
. 
? 
עד כאן פוסט הצ'יפס של טלי . 
תודו שזה עשה לכם תאבון . 
ייתכן שיהיו פוסטים נוספים על מאכלים נוספים , אז תכינו את עצמכם נפשית . 
בתאבון ! 
נ.ב אם אתם חושבים שאני משוגעת , פשוט תסתכלו על ההבעה השמחה על פניו של האדם החביב הזה : סוף סוף גם אני קיבלתי זימון . 
אחרי המיון העגום למודיעין שנשרתי ממנו כבר בשלב הראשון ( בוו-הוו .. 
. 
) עברתי תקופת יובש מבחינה זימונית . 
הצבא לא רצה אותי לשום דבר . 
הו , כן , הצעות לעתודה המשיכו להגיע . 
כ - ל הזמן . 
אבל היות שאני לא רוצה עתודה , זה לא עוזר לי . 
אה , וגם קיבלתי זימון למיונים ללהקת צה"ל . 
( ביקשתי תאטרון צה"ל , אני לא יודעת לשיר . 
) חוץ מזה , שום דבר . 
לפני כמה ימים התקשרו אלי ממשרד הבטחון . 
" איזה יופי , אני הולכת להיות הסגנית של אבי דיכטר ! 
" חשבתי לי בעליצות , מתעלמת מהעובדה שסביר יותר להניח שצריכים אותי בתור מנקת שירותים . 
אז קמתי היום מוקדם בבוקר , סינג'רתי את אמא שלי שתיקח אותי לבאר שבע ( אני האדם המפונק ביותר בעולם . 
אמא שלי טובה מדי ) . 
יצאנו ב - 7:45 מהבית ( בזימון נכתב 9:30 ) כיוון שיש לנו נטייה להסתבך בדרכים . 
אבל כמו שזה תמיד קורה , הפעם מצאנו את המקום מהר מאוד , ובמשך יותר מחצי שעה סתם ישבנו במכונית ובהינו באוויר . 
אח"כ נכנסתי לבית החייל ופשוט ישבתי שם וחכיתי וחכיתי וחכיתי עד שבאה איזו חיילת וכינסה אותנו סביבה . 
ואז היה קטע מוזר . 
היא הובילה אותנו החוצה לאוטובוס . 
לאוטובוס . 
לרגע חששתי שהיא טועה וחושבת שאנחנו מתגייסות היום ושאני אמצא את עצמי בבקו"ם , אבל במקום זה הגענו לבסיס שאני לא אציין את שמו כי הוא מסווג ( והאמת אין לי מושג איך קוראים לו ) . 
שם ישבנו במין כיתה קטנה ושמענו הרצאה על התפקיד המפתה שמוצע לנו . 
כמובן שזה מאוד קשה לפתות אותנו לחשוב שזה תפקיד טוב כשמבהירים לנו על ההתחלה שזה תפקיד של פקידה . 
אבל לא סתם פקידה , פקידה עם סיווג בטחוני ! 
וזהו , בעצם . 
חוץ מהעובדה שהעבודה שלנו תהיה מסווגת , אין בתפקיד הזה שום דבר מיוחד . 
אה , בעצם יש בו . 
הוא בדימונה . 
ושוב , זהו . 
אח"כ עשינו 70 אלף מבחנים שונים , ועוד איזה 30 אלף שאלונים על עצמנו . 
ואז חיכינו בתור לראיון אישי . 
הראיון האישי שלי היה כזה : אני : אני לא לגמרי מבינה מה המשמעות של התפקיד . 
המראיינת : תפקיד פקידותי , היית פעם במשרד ? 
אני : ( מנסה לעכל את השאלה המוזרה ) הממ .. 
. 
כן . 
המראיינת : נו , אז את מנהלת אותו . 
נגיד שאת עובדת במשרד הלוואות .. 
. 
( כאן בערך התחילה הרצאה של כ - 10 דקות במהלכה תיארה לי המראיינת בדיבור מהיר מאוד מאוד את כל תפקידיה העיקריים והמשניים והמשניים עוד יותר של פקידה במשרד הלוואות , בעוד אני בוהה בה בפרצוף אטום עם חיוך מזויף על פני . 
היא יכלה להמשיך לדבר עוד שנים , אבל בסוף קטעתי אותה - ) אני : אוקיי , אז מה שאת אומרת זה שאין הבדל בין להיות פקידה כאן לבין להיות פקידה במקום אחר ? 
היא : הוו , בטח שיש הבדל , זה הרבה יותר איכותי פה . 
יש כאן גברים ונשים , וכ ו' וכו ' . ( כן , היא באמת חשבה שהעובדה שיש שם גם גברים וגם נשים תפתה אותי ) . 
אני : אהה .. 
. 
טוב , אני צריכה לחשוב על זה . 
היא : ( נהיית תקיפה פתאום ) . 
אין מה לחשוב . 
עכשיו צריך לחשוב . 
את צריכה לתת לי תשובה . 
אני : המממ .. 
. 
ואם אני אומרת כן , אני מחויבת לכם ? 
היא : בטח . 
את לא תוכלי להתמיין לשום דבר אחר . 
וגם לא בטוח שתתקבלי אלינו ( תודה , באמת ) אני : טוב , אני חושבת שאני אוותר בשלב הזה היא פשוט מצמצה ובהתה בי . 
ואז היא ניסתה לשאול את זה שוב בצורה אחרת . 
גם הפעם אמרתי שאני אוותר . 
ואז היא פשוט ארזה את הדפים שלי , המהמה " כן , גם זה בסדר " ושלחה אותי החוצה בזעף . 
בחיי , הם לוקחים את התפקיד שלהם קשה מדי במקום הזה . 
המומה מזה שבזבזתי יום שלם על כלום , פניתי לאחראי ושאלתי איך חוזרים מהבסיס ההוא . 
בסופו של דבר איזה ג'ינג'י במדים הקפיץ אותי ועוד כמה עם האוטו שלו לתחנה מרכזית . 
אמא שלי באה לאסוף אותי משם . 
וכל הדרך הביתה דיברנו על כמה שהצבא מטומטם ולמה הם לא יכלו לעשות את הראיון הזה בהתחלת היום במקום אחרי שעשיתי את כל המבחנים ( שעכשיו מסתבר שעשיתי סתם ) . 
ואז הלכנו לאכול באסא והיה לי טעים . 
זהו זה . 
צה"ל גוף מטומטם . 
וטלי שוב מחכה בקוצר רוח לזימונים . 
בתקווה שהפעם , הם יהיו מושכים קצת יותר . 
היום הזה היה די מיותר . 
אם לא התעודות , אני חושבת שלא הייתי באה בכלל . 
נתחיל מזה שבשיעור הסטוריה ראינו את הסרט " הבריחה מסוביבור " . 
אני חושבת שבמסע לפולין ראיתי מספיק סרטי שואה לכל החיים . 
את הסרט הספציפי הזה כבר ראיתי . 
אבל הנוכחות הייתה חובה , אז באתי . 
אח"כ הייתה " הפתעה " - צפייה בסרט של הטיול השנתי . 
כל הסרט הייתי בחרדה שמא צילמו אותי ישנה במושב באוטובוס עם ריר נוזל מהפה או משהו בסגנון , אבל מסתבר שאני לא מופיעה בסרט בכלל ! 
כלומר , ראו אותי לשבריר שניה הולכת באחד המסלולים , אבל זה הכל ! 
ואם זה לא מספיק , חילקו היום את עיתון בית - ספר . 
הדבר הראשון שעשיתי היה לעיין במהירות ולחפש את הכתבה שלי , שאייל אבירם ( מצוות העיתון ) הבטיח לי שתפורסם . 
אני שונאת את אייל . 
לא פרסמו את הכתבה שלי ובמקום זה פרסמו 3 כתבות של ירדן מצליח , אחת מהן על אותו נושא שאני כתבתי . 
טוב , אחת מהן הייתה על אבא שלה שמת לפני 5 שנים , אז נגיד שרק שתי כתבות . 
בכל זאת , זה עדיין לא הוגן . 
בית הספר הזה פשוט לא מכיר בקיומי . 
אני יכולה להיעלם בפתאומיות ואף אחד לא ישים לב . 
איזה עולם אכזר . 
והעניין שלשמו התכנסנו , התעודה : אנגלית - 74 . 
עד כאן אין הפתעות . 
מתמטיקה - 98 . 
פאינה מרושעת . 
רציתי 100 עגול . 
חיבור - 95 . 
לא מעניין . 
הסטוריה - 75 . 
תקולל עפרה בן גד . 
אני שונאת אותה . 
מגיע לי יותר . 
אזרחות - 80 . 
מממ ? 
אני קצת יותר מחבבת את עפרה . 
בעצם לא , אני עדיין שונאת אותה . 
תנ"ך - 97 . 
אם רק הייתי טורחת ללמוד לפני מבחן .. 
. 
חינוך גופני - 60 . 
אוקיי , זה לא בסדר . 
אני יודעת שאני מבריזה לעתים קרובות , אני יודעת שאני לא משתתפת בשיעורים , אני יודעת שרוב הזמן אני מתחמקת מכל פעילות שכוללת ריצה , קפיצה , או כל דבר שכולל השקעת אנרגיה מינימלית , אבל 60 ? 
באמת . 
סוציולוגיה - 90 . 
יבורך עמי . 
אתה חמוד אתה . 
מרים כתבה לי : טלי , תרמת רבות לכתיבת ספר מחזור ( חסר לך שלא היית מזכירה את זה ) , גילית אחריות ( זאת אני ) , אכפתיות ונחישות במטרה . 
( נחישות ! 
איזו מילה מגניבה ) כל הכבוד לך . 
( סימן קריאה היה הולם יותר , לדעתי ) הישגייך הלימודיים נאים מאוד . 
עלייך להשקיע ( ! ) מאמץ מיוחד ( ! ! ) בחנ"ג ( ! ! ! ) בכדי להצטיין . 
( שכחתי לציין שמרים גערה בנו שכולנו טיפשים ואין בכיתה שלנו אפילו מצטיין אחד לרפואה ) בהצלחה במחצית הבאה . 
איכס , עדנה חתמה על התעודה שלי . 
הו , כרגע נזכרתי בעוד משהו . 
קצת לפני שראינו את הסרט של הטיול , עדנה החליטה שהגיע הזמן לדבר . 
במשך כ 20 דקות היא זיבלה לנו בשכל על כל מיני דברים לא חשובים ולא מעניינים , ובזבזה לנו זמן מהשיעור האחרון של התעודות . 
מישהו צריך להסביר לה שאף אחד לא אוהב את הנאומים שלה , בניגוד למה שהיא חושבת , ושבפעם הבאה " בהצלחה במחצית הבאה ! 
" יספיק בהחלט . 
תודה . 
זהו לבינתיים . 
