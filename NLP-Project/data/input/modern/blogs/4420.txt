עכשיו סוף סוף אני יודעת מה אני ( קרוב לוודאי ) הולכת לעשות בצבא , זאת אחרי מיונים בלתי פוסקים ליותר מחמישה תפקידים שונים . 
הגיע הזמן לא ? 
חודשיים בדיוק לפני הגיוס . 
אז ככל הנראה אני אתגייס לחיל האוויר , החיל הכי גדול ומושקע בצה"ל , לתפקיד מודיעיני הקרוי מש"קית אבטחת מידע . 
התפקיד מסווג בטחונית , טירונות מקוצרת של עשרה ימים וקורס של חודשיים בקירוב . 
נחמד ... 
.. 
. 
רק אתמול זכיתי לטעום מעט ממראה בסיסי חיל האוויר , כאשר נסעתי לסיווג בטחוני בשדה דב . 
כמה בסיס של חיל האוויר שונה מבסיסים אחרים ... 
.. 
. 
מפואר , מושקע , מעניין יותר . 
נראה שגם האנשים שם שונים מבמקומות אחרים - המון חיילים יפים במיוחד , אינטליגנטים שכיף לדבר איתם , שלא נדבר על פרחי טייס מעוטרים בכנפי צניחה . 
כנראה שבסופו של דבר הכל לטובה . 
אני אגיע למקום שהכי מתאים לי , וגם אם לא - לפחות אני אלבש מדים יפים ! 
: ) אז לא התקבלתי ללהקה צבאית וגם לא לדובר צה"ל , חתמתי ויתור על חמ"ן והראתי רגישות יתר במיונים למש"קית ת"ש , אבל למודיעין של חיל האוויר התקבלתי ועבורי אין יותר טוב מזה . 
העתיד מרגש , מסקרן , לא ידוע אך נראה מעניין . 
אני הולכת כל כך לקרוע את התחת ... 
.. 
. 
אבל אני אהנה מזה . 
עכשיו צריך רק לסיים עם הבגרויות , לומר יפה שלום לתיכון ולקונס ' ולפתוח דף חדש במסגרת אחרת בה אהיה צריכה להוכיח את עצמי מחדש . 
ולסיום - תגידו שלום לחיילת מודיעין של חיל האוויר ! 
אני מתחילה להתרגל לרעיון אומרים שעם הזמן הכל עובר ... 
.. 
. 
הפצעים מגלידים , הכעס חולף ונותרים בזיכרון רק הדברים הטובים . 
אני נוכחתי לדעת שזה בכלל לא כך . 
עם הזמן הכל רק מתחזק , נעשית התפכחות שנובעת מהתבגרות נפשית ומתפתחת שנאה עזה שלא ידעתי קודם לכן . 
פתאום מרגישים חרטות איומות ונושאים בתוצאות לאורך זמן . 
החרטות לא מגיעות עקב רחמים עצמיים - מגיע לי לסבול ולשאת בתוצאות . 
אני דווקא מתחרטת כי את התוצאות רואים על האנשים הכי יקרים לי בעולם : המשפחה היפה שלי . 
לא שמתי לב מה אני עושה להם , איך אני מתעללת בהם , גורמת לאימא לחטוף התקפי עצבים , לאבא לא לישון לילות ולאחותי המקסימה להעלם כל יום מהבית . 
איך העזתי בכלל ? 
ילדה דפוקה שכמוני ... 
.. 
. 
השנאה מתגברת כל יום . 
אסור לשנוא , זה רגש חזק והרסני מידי , אבל אין מילה אחרת לתאר מה שאני מרגישה . 
גם חרטה , חרטה עצומה לגבי כל מה שעשיתי להם . 
הם כבר סלחו לי נראה לי , אולי אפילו התחילו לשכוח . 
אבל אני רק עכשיו מתחילה להזכר במה שקרה , לקבל תמונה כוללת וממש לא לסלוח לעצמי . 
עם הזמן לא הכל עובר , הכל מקבל ראייה כוללת מנקודת מבט בה כבר רואים את התוצאות . 
זה אחד השיעורים שלי לחיים , אחד הדברים שגרם לי להבין מה העיקר ולא להזניח אותו פן יאבד ביום ההולדת ה - 7 שלי עשיתי מסיבה מיוחדת , גדולה כזאת עם המון חברים וקרובי משפחה . 
השנה הייתה אז 95 , האופוריה הייתה בעיצומה בעקבות הסכם השלום עם ירדן , ממשלת רבין הייתה מהאהובות ביותר , ואינטיפאדה נראתה כמשהו שחלף עבר לו . 
באותו יום הולדת ישבתי על הברכיים של סבא ... 
.. 
. 
היינו שנינו מאושרים מתמיד והוא אמר לי מילים שאני זוכרת עד היום : " דנינקה , כשאת תהיי בת 18 יהיה שלום , את לא תלכי לצבא " . 
לי גיל 18 תמיד נראה רחוק ובלתי מושג , משהו שלא יגיע לעולם . 
בינתיים עברו שנות ילדותי , הגיעו הנעורים וחלפו להם בלי ששמתי לב . 
אותו סבא אהוב הלך לעולמו . 
המחשבה על כך שאני אהיה בצבא יום אחד הודחקה שוב ושוב . 
חשבתי לעצמי " יש עוד זמן .. 
. 
" והמשכתי בחיי . 
בגיל 16 וחצי קיבלתי צו ראשון . 
זה היכה בי כמו סטירת לחי , הידיעה שזה באמת יגיע אבל עדיין אמרתי לעצמי " יש עוד זמן " . 
יום עובר ועוד יום ... 
.. 
. 
ממרחק של שנתיים עד הגיוס הגעתי לשנה וחצי שנה . 
היום אני בת 18 וחודשיים , מיועדת להתגייס ביולי הקרוב - עוד חודשיים . 
אני ? 
מתגייסת ? 
עוד חודשיים ? 
אני אומרת את זה כמה פעמים ביום , כאילו מודעת אבל לא באמת . 
רוב החברים שלי כבר עמוק בתוך המערכת הצבאית או אפילו אחרייה , ורק אני עושה מזה סיפור . 
למה אני כבר בת 18 ואין שלום ? 
למה ילדים יפים צריכים לסכן את עצמם , לצאת לפעולות , לשמור ? 
למה הבטיחו לי יונה עם עלה של זית ואין ? 
אנחנו הילדים של סוף שנות השמונים , אבל גם אנחנו גדלנו , עכשיו בצבא עם הנשק , קסדה על הראש גם אנחנו יודעים לעשות אהבה , צוחקים ויודעים לבכות גם אנחנו גברים ונשים , וגם אנחנו חולמים תינוקות ... 
.. 
. 
גם לנו אמרו כשהיינו קטנים שהבטחות צריך לקיים ... 
.. 
. 
אבל אתם לא קיימתם 
