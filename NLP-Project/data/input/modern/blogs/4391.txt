עוד 18 ימים אני משתחררת . 
עד כמה שחיכיתי לזה , אני לא מאמינה שזה באמת קורה . 
מעט מאוד מהחברים שלי עדיין בצבא וכולם כבר מדברים על החיים שאחרי . 
אפשר להגיד שהגעתי להרבה תובנות חדשות במהלך השנתיים בהן הייתי חלק מצה"ל - נכנסתי תמימה ומורעלת ויצאתי הרבה פחות . 
כמה מהדברים שלמדתי והבנתי אפילו ילוו אותי כל החיים וילמדו אותי שהחיים בכלל לא צבועים בורוד כמו שנהגתי לחשוב לפני כן . 
להלן מספר מסקנות : - בצבא יש גזענות . 
הרבה מאוד . 
אתה זוכה להכיר אנשים שבשבילם המילה " רוסי " ו " מסריח " באות יחד . 
ואם את חלילה רוסיה חכמה שמדיפה ניחוח רענן אומרים לך : " אל תעלבי , את לא כמו כל הרוסים " . 
תענוג . 
- בצבא זוכים להכיר אנשים עם מנת מישכל של נעל בית . 
ככה נוצר מצב שבו אי אפשר לדבר עם אף אחד על ההצגה האחרונה שראית או על ספר טוב שקראת , אלא רק על הריאלטי החדשה עם האנורקסיות התורנויות . 
זה כולל גם את המפקדים היקרים . 
ואני חשבתי שאני משרתת בחיל איכותי . 
- בצבא , אין לך דרגות = את לא חשובה , את לא חכמה , תעשי את העבודה ותשתקי . 
יש את קצינים בשביל להיות חשובים , חכמים ולהגיד לך מה לעשות . 
מה זה משנה שאת משתחררת קודם ? 
יש עוד הרבה הרבה דברים , אך מדבר אחד הזדעזעתי יותר מכל במהלך השנתיים בהן שירתתי בצבא : המערכת הרפואית הצבאית . 
אומרים שאין יקר יותר מחיי אדם . 
בצבא אין זול יותר מחיי אדם , חייל שווה פחות מרכוש . 
אחרת אין איך להסביר את היחס לו זוכה חייל שפונה לקבלת טיפול רפואי ונתקל בחשדנות , זילזול ונקודת מוצא מצד הרופאים שבטוחים לפני הכל שהוא עושה את עצמו אלא אם הוכח אחרת ( חום , התעלפויות , לחץ דם ) . 
המערכת הרפואית של צה"ל כל כך פגעה בי שבמהלך השירות הגשתי תלונה על רופא צבאי ואף נמנעתי ממגע עם מערכת זו אפילו כשהייתי חולה . 
אני משתחררת בתחושה רעה . 
אני חושבת על זה שאני בחורה , עשיתי שנתיים ואני ג'ובניקית , ובכל זאת היה לי רע . 
מה מרגישים גברים שמשרתים שלוש שנים ? 
שמשרתים רחוק מהבית ? 
על אף כל מה שכתבתי אני לא מצטערת על זה שהתגייסתי לצבא . 
מלבד הרגשת התרומה ( ובהחלט תרמתי ) אני חושבת שזה מאוד ביגר אותי . 
אין גוף שיכול לשנות אנשים בצורה כזאת כל כך מהר . 
אני שמחה שעשיתי את זה וגם שמחה שזה נגמר . 
ולסיום עצה לאלו שלפני שירות / בזמן שירות : כדי שזה יעבור מהר כדאי לעשות במקביל בשעות הפנאי משהו שאוהבים . 
הרבה חיילים מנגנים בגיטרה , כותבים שירה / סיפורים או הולכים לחדר כושר . 
אלו שקרובים לבית גם לפעמים לוקחים חוגים . 
אין לתאר כמה הדברים האלה מעבירים את הזמן , משפרים את ההרגשה וגורמים לך לצפות למשהו שאתה אוהב . 
בשנה השנייה לשירות עסקתי כמעט כל יום במחול / שירה / משחק ועובדה שהשנה הזאת עברה לי הרבה יותר מהר . 
וזהו , שיהיה לי שחרור נעים ! 
התחנה הבאה - לימודים בבית צבי . 
בעוד חודשיים . 
