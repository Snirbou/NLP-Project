זה נורא קל לצחוק על ההיסטוריה ועל השטויות שאנשים אחרים אמרו לפני שהאירועים טפחו על פניהם ועשו מהם דבילים . 
אבל זה גם נורא כיף . 
כאן יש רשימה של 87 התחזיות הגרועות ביותר שאי פעם ניתנו . 
משעשע ומכניס לפרופורציות - אף פעם אל תגידו אף פעם . 
אין אבסולוטים . 
אחוז ההצבעה הנמוך בהיסטוריה של ישראל ממש מרגיז אותי . 
ועם כל זאת , למרות כל הסקרים והמדגמים , תמיד יש הפתעות , כמו מפלגת הגימלאים והעובדה שקדימה לא קיבלה 50 מנדטים אלא רק 30 . 
ההימורים על הרכב הקואליציה רק מתחילים עכשיו . 
קדימה + עבודה + מרצ + גמלאים ? 
אולי ש"ס מהצד ? 
יש הרבה אופציות . 
בטח יהיה מעניין . 
למי שממש במתח ורוצה לדעת תוצאות אמת - http://my.ynet.co.il/pic/news/election_2006/results/resolts.html בסוף הצבעתי מרצ ודווקא יצאתי די שלמה עם עצמי . 
לילה טוב , בינתיים . 
עדיין לא החלטתי מה להצביע בבחירות . 
הבוס שלי עשה לי אתמול תחקיר ואמרתי לו שהבחירה קשה עליי . 
ברור לי לחלוטין שאני הולכת להצביע . 
בזה אין לי ספק . 
בלי להיות אובר - דרמטית , אני מרגישה שזו חובה וזכות , המקום והזמן היחידים שבהם יש לי את האפשרות להגיד את דעתי על מה שקורה במדינה וגם לתת לה משקל בדמות פתק אחד קטן . 
התרומה הצנועה שלי לדמוקרטיה . 
כל עוד לא עברנו לשלטון מלוכני , אין דרך אחרת מבחינתי . 
לכן , לא להצביע - זו לא אופציה . 
רק , פרט שולי , צריך לבחור מה לבחור . 
יש כרגע כמה מועמדים סבירים . 
לאף אחד מהם אני לא אצביע בלב שלם . 
אולמרט מושחת ; פרץ לא מדבר אליי ; הירוקים לא הרשימו אותי ; ביבי מפחיד אותי ולא בגלל שהוא מדבר על מלחמה כל הזמן ; מרצ בלי יוסי שריד זה לא מרצ ; עלה ירוק הם בדיחה , למרות שהיה להם פוטנציאל ; הגימלאים זה מאוד אין אבל לא נראה לי שאני הולכת לכיוון הזה כרגע ; כל מפלגות הימין לא באות בחשבון . 
בין כל אלה צריך לקבל החלטה . 
יש לי תחושה שזה יקרה בקלפי , מאחורי הפרגוד , הצבעה אינטואיטיבית ומיידית מכורח הנסיבות . 
אולי הכי טוב ככה . 
עד אז , אני אצוף לי בין האפשרויות ואקלל את השיטה על האחריות שהטילה עליי . 
בכל מקרה , למרות שהגיל הממוצע בישרא עומד על 12 וחצי - לכו תצביעו . 
באמת . 
פעם בכמה שנים נותנים לנו אפשרות להכריע , לנסות לקבוע איך המדינה הדפוקה שלנו תתנהל . 
לכו תביעו את הדיעה שלכם , אחרת אתם לא שווים הרבה בתור אזרחים . 
החוכמה היא לא רק לקטר כמה שחרא . 
החוכמה היא לצוף מעל החרא ולנסות לנקות מסביבנו כמה שאפשר , למרות כל המגבלות . 
עד לפני זמן מה היה אתר שנקרא " מסע אל העבר " , שהכיל בתוכו מאות משחקי מחשב ישנים , נוסטלגיים ומתוקים , חלקם הבלתי - מבוטל משחקים ישראלים שאי אפשר היה להשיג בשום מקום אחר . 
האתר נעלם ואין לו זכר בגוגל . 
כלומר , יש לו זכר - http://www.masagames.f2s.com - אבל זה רק לינק מת . 
כל היודע דבר על מקום הימצאו מתבקש לשלוח לינק . 
המוצא הישר יזכה בהכרת תודה של כל אלה שקשה להם בלי דיגר , Tapper וקראטקה . 
דודה שלי התקשרה אליי בטעות , כי בספר הטלפונים שלה היה רשום שם של מישהו אחר ליד המספר שלי . 
זה לא שאנחנו לא מדברות בכלל , היא פשוט לא נוהגת להתקשר אליי לטלפון - אלא אם היא רוצה להזמין אותי לארוחת ערב מיוחדת ביום שישי . 
למרות הטעות , היא שמחה מאוד לשמוע את קולי , ושוחחנו מספר דקות , כשהיא כרגיל שואלת מתי אתחתן ( ומציינת שזה התפקיד של הדודות - ללחוץ אותנו שנתחתן ) ולמה אני כבר כמעט לא באה לארוחות שישי בערב . 
כמובן שהיא לא ממש חיכתה לתשובות , ובשצף - קצף האופייני לה כל כך , אמרה שהיא יודעת שאני מאוד עסוקה ועובדת קשה . 
" את ממש שדה ! 
! 
! 
" , היא הצהירה בחום . 
" כל המשפחה שלנו ככה , את יודעת את זה " , אמרתי לה , כשאני זוכרת את הכינוי " שאטרה " שמודבק לכל הבנות - דודות . 
זה בעצם לא כל המשפחה - אלה בעיקר הנשים במשפחה , לפחות בדור השני . 
מה שבאמת היה מצחיק פה , זה שדודה שלי , אישה בת 72 עם אנרגיות של בת 16 ( טפו טפו טפו ) , עובדת עדיין יום - יום בחנות שלה ומוכרת לכל מי שרק רוצה לקנות , נוסעת לחו"ל כל חודש בממוצע , עדיין מסייעת לילדים שלה ועושה חיים משוגעים ב " זיקנתה " , קוראת לי " שדה " . 
אני כרגע , מקסימום רוח רפאים . 
בבלגיה , למשל , יש להם צרות יותר גדולות . 
סתם , לדוגמה - כבש עם שש רגליים . 
למה הוא נולד ככה , אף אחד לא יודע , אבל בינתיים הוא לא יכול ללכת ולא ממש יודעים מה לעשות איתו . 
הטבע באמת מתחיל להשתולל . 
אני רק שאלה : אם התרופה לשפעת היא מרק עוף , מה התרופה לשפעת העופות ? 
אולי מרק בני אדם . 
* * * האמת , מאז שהסיפור הזה התחיל בישראל , קניתי יותר עוף ממה שאני קונה בדרך כלל . 
בסופרמרקט היום , לעומת זאת , ראיתי שהעופות הצלויים לא זכו לביקוש בכלל . 
קיוויתי לאיזו הורדת מחירים מהותית , אך יוק . 
* * * זה בכלל לא רלוונטי עבורי , שפעת העופות . 
אני לא יכולה להתקיים ללא פסטרמה , ואי לכך ובהתאם לזאת , אלא אם כן מדובר בהרעלת ציאניד מסיבית בכל תרנגולי ההודו בעולם , אני כנראה אמשיך לצרוך בשר בעלי כנף . 
ועוד כל מיני סוגים אחרים של בשר , כמובן . 
* * * עכשיו גם כל הצמחונים מרימים את הראש ואומרים " אמרנו לכם " וכל מיני אמירות מחוכמות שכאלה . 
בסדר . 
לא השתכנעתי , סביר גם להניח שלא אשתכנע . 
יש החושבים שאכילת בשר כלב זה מגעיל , אחרים חושבים שאכילת בשר בכלל היא מגעילה , יש כאלה שחושבים שאכילת ביצים וחלב זה פשע נגד כל היצורים החיים והכל טוב ויפה . 
ולגבי הבריאות , האנטיביוטיקה וכל הזוועה - שלא תשלו את עצמכם שבגידולים הצמחיים הטהורים שאתם אוכלים הכל נהדר ונפלא . 
מי שרוצה מזון טהור , שייקח אדמה מהמאדים , מים מהירח ודשן אורגני מפלוטו . 
פה כבר זיהמנו את הכל . 
* * * אם יתחילו לצמוח לי נוצות , אני מבטיחה תמונות . 
