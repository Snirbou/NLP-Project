הציניות היקרה שלי , כל כולה עטופה בצלופן מבריק ומרשרש , ממאנת לעזבני . 
כל - כך היה לה טוב , שהתמקמה אצלי לפני שנים , ומאז היא איתי בכל אשר אפנה . 
ציניות , כמו גם הומור ( כמו גם הדחקה או הכחשה או התקה ) , היא בסך הכל סוג אחד של מנגנון הגנה . 
יש לי אחרים וטובים ממנה . 
אני יודעת גם לאבד את הקול , להתנתק או פשוט לא להרגיש שאני מרגישה . 
לא להבין , לא לדעת . 
זה כל - כך קל וקשה באותה הנשימה , שלעולם איני מצליחה לפענח איזה מבין השניים . 
הייתי רוצה להתקלף ממנה , אבל השכבות עמוקות כשכבות הבצל ואולי לעד אחתוך אותן בעיניים לא דומעות ( שהן ההבדל הדק אך העבה כל - כך ) . 
אני מרגישה לא נורמלית , פגומה . 
אני מרגישה נכה רגשית וחסרת כל יכולת להיות אי פעם רגישה או רכה או חמה או אוהבת מספיק . 
למרות שאני כל הדברים האלה . 
למרות שאני יודעת להקשיב , לפעמים אפילו להגיד את הדבר הנכון ( בדרך כלל פנים מול פנים או בדיעבד , אבל עדיין . 
ולא רק ) . 
אני רוצה , יכולה , מסוגלת . 
כך נידמה לי באמת . 
אלא שכל מה שמתחת עמום ורדום . 
שותק . 
והשתיקה היא שכואבת בכך שאינה כואבת מספיק . 
בינתיים הדמעות מצטברות בשקיות ( קטנות של נוזל ונמשכות למעלה עד לפופיק פחות או יותר ) . 
