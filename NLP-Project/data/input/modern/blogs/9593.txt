מהרגע שהם נולדים לנו אנחנו בעצם במסע של ניתוקם מתוך עצמנו . 
מתוך החוטים שמחברים אותם אלינו . 
הפעם הראשונה היא כשמשאירים אותם עם אדם זר , אחר . 
עם החששות , הפרפורים שבלב , עם הגעגוע , הצורך המוחשי , הפיזי כל כך שחורך את עור כפות הידיים לקחת אותם בידנו , לחבקם ולנשום את ריחם . 
ואחר כך תמיד ישנה " הפעם הראשונה " הנוספת : הפעם הראשונה בגן . 
ובבית הספר היסודי . 
וסיומו . 
וחטיבה . 
וגם היא מסתיימת . 
ואז התיכון מגיע . 
ושלוש שנים חולפות ביעף והנה טקס הסיום של י"ב . 
והגיוס . 
ההשבעה . 
קורס מכי"ם . 
קורס קצינים . 
עוד מעט קט דרגה ... 
.. 
. 
וכל ארוע כזה , קטן ככגדול הוא בעצם עוד סימן בשחרור שלו מאיתנו , ההורים , ממני . 
אמא שלו . 
והנה יש לו גם רשיון נהיגה , אבל כאן למזלי יש לי עוד תקופת חסד של שלושה חודשי ליווי שהצלחנו להפוך אותם לזמן של הנאה ועונג בסיסי ופשוט . 
היום מתרופף לו עוד חוט , לקראת ניתוק . 
ג . 
הבכור קיבל את מפתחות האדומה ונסע בפעם הראשונה , לבדו . 
וא . 
הצעיר קיבל צו גיוס ראשון . 
ואני , אני פתאום בוכה ... 
.. 
. 
שבת שלום חברים יקרים , אין כמו ענני הסתיו לתחושת סנטימנטליות רטובת עיניים ... 
.. 
. 
( ורק בקריאה שניה ושלישית ראיתי עד כמה הפוסט הזה מבולבל בזמני ההווה , עבר , גוף שני , שלישי וכו ' . אבל מצד שני , אולי כך זה כשכותבים עם דמעות בעיניים ... 
.. 
. 
) אני מוצאת את עצמי נזקקת לנסיעה במהירות שלכבישים העירוניים אסור להכיר ולחוש , עם חלון פתוח לרווחה ורוח נושבת על פני , ומוסיקה מנגנת בקולי קולות . 
ואָחְרֶי , אני נצרכת לחדד לעצמי את תחושותי , כמו להחזיר לעצמי את חיי ... 
.. 
. 
אני אדם מסודר , מדוייק ומוקפד בעינייני תאריכים . 
הדברים כמו נצרבים בזכרוני כמו בדיסק קשיח ומאותו הרגע , בלי להתאמץ , בלי צורך אפילו לרשום אותם , הם שם , מהבהבים בנוכחותם עד לזמן הנכון והמתאים להם לצאת לפועל . 
ובכל זאת אני רושמת לי את הדברים . 
גם ביומן בעבודה וגם בטלפון . 
להקל ולעזור , אם אפשר , לאותה מכונה שאינה מפסיקה כנראה לעולם לפעול בתוככי ראשי וקרביה מועמסים באלפי פריטי מידע רלוונטיים ובלתי רלוונטיים לתחומי חיי השונים . 
כך היה מאז ומתמיד . 
מאז שאני זוכרת את עצמי . 
היום ברור לי שזה סוג של שליטה , של צורך , אינטואיטיבי וללא שום מאמץ מבחינתי , שנותן לי תחושה של בטחון וסדר בתוך עולם יומיומי שבכל רגע עלול להיות נתון לשינוי זה או אחר . 
ולאחר כל זאת , איך אפשר להסביר את העובדה שהגעתי אתמול בערב לפגישה שצריכה להיות מחר בערב ? 
? 
? 
* * * * * * * * * * * * * * * * * * * * * * * * * * * * * * * * * * * * * * * * * * * * * * * * * יום משונה היה לי היום . 
משהו בעבודה תיסכל התיש אותי והביא אותי לסף דמעות שנשארות בי גם עכשיו , בסופו של היום . 
תחושה של עבודה בפול גז בניוטרל , על דברים שיכלו להעשות בזמנם ובנחת ולא בימים האחרונים , ממש לפני סוף השנה ותחילת השנה החדשה במין טירוף מערכות כולל שדורש ממני להניח בצד כל עבודה ממשית אחרת , דחופה וחשובה לא פחות . 
וכדי להוסיף ולחדד את התיסכול שהיה בי מהבוקר , ביליתי בדואר שעה וחצי של המתנה עד שהגיע תורי , וכל מה שרציתי היה רק לקנות בולים ... 
.. 
. 
ויחד עם זאת , אצלנו כמו אצלנו , גם טירוף המערכות יש בו חלק נעים והיה מחמם לב לראות איך כולם עוזבים את העבודה הרגילה שלהם ונותנים יד וכתף כדי להצליח ולשלוח את כל " השנות הטובות " בזמן . 
ואולי , אולי זה בכלל הסתיו והעננים והרוח המיבב ... 
.. 
. 
? 
יוצאת להליכה . 
אין כמו בכי בחושך וקצת אנדורפינים בדם לאושש ולעורר את מצב הרוח ... 
.. 
. 
עדכון 19.45 וזה עבד . 
כמו קסם . 
רק אנדורפינים . 
והרבה ... 
.. 
. 
כשהייתי צעירה לימים רציתי להיות נמוכה , ( כמו אורלי שהיתה הכי קטנה וקומפקטית בכיתה ואולי בשכבה כולה ) . 
יפה ( כמו ענתי אז ... 
.. 
. 
) , חכמה ( או אחת שהציונים המצויינים נשפכים לה בקלילות מתוך השרוול כמו ענתי ) , אהובת הבנים ( כמו ענתי , כמובן ) ושחומת עור ( כמו - נכון - ענתי ) . ענתי היתה סוג של דמות חלום עבורי ( ולא רק שלי ) , ולמרבה הפלא היינו דווקא חברות די טובות , אולי בגלל שהיא היתה גם פשוט נשימה מקסימה וטובת לב . 
ביחס לתכונות הראשונות שכתבתי לא יכולתי לעשות הרבה כדי לשנות , אבל ביחס לעור שחום , יכולתי גם יכולתי . 
אני , למרבה צערי , נולדתי להורים ממוצא אשכנזי שאחד מהם היה שחום עור לגמרי ( אמא שלי ) והשני היה ג'ינג'י לגמרי ( אבא שלי ) , ואני קיבלתי את הצד הבהיר המג'ונג'ן שלובנו היה מובהק יותר בימי הקיץ החמים בהם הבגדים היו כמובן חשופים יותר . 
והימים אז היו הימים שלפני המודעות לסרטן העור המאיים . 
וכך מצאתי את עצמי , שוכבת בימי תחילת הקיץ , בשעות הלוהטות ביותר , שעות הצהריים כמובן כשאני דואגת למרוח כל סנטימטר מעורי הלבנבן בשמן אגוזים ( המיתולוגי ) למען ישחים עוד ועוד וכמה שיותר מהר . 
כמובן , שבסופו של דבר מצאתי את עצמי יותר על תקן עגבניה אדומה שורפת ולוהטת מאשר כוסית ( כן , אה ... 
.. 
. 
) נאווה ושחומת עור . 
ולאחר ולאחר ששלב העגבניה היה עובר היה מגיע השלב אותו די אהבתי שבו השלתי את עורי כנחש לא ארסי אבל חסר עור לגמרי . 
במין שמחה לאיד מזוכיסטית היתי מושכת את גלידי עורי השקפקפים כשמגלה מתחתיו את עורי הלבנבן שמסרב בתוקף עיקש , גם השנה הזאת להפוך לשחום זהוב כמו של כולם ( כמעט ... 
.. 
. 
) . 
עברו השנים ושלב הסגידה לשמש וטיגון העור עבר כנראה עם הגיל ועם התגברות המודעות לסכנות שבה , ובזמנים המועטים בהם חשפתי את עורי לשמש דאגתי למרוח עלי כמות נדיבה של תחליב הגנה . 
וכך חיינו , השמש ואני , בדו קיום מאושר יחסית , עד לפני שבוע וחצי . 
סוף שבוע במלון . 
צהרי יום שישי . 
בבריכה . 
מתחת לשמשיה . 
שכחתי את תחליב ההגנה בחדר . 
התעצלתי להביא . 
השמש זחלה מתחת לשמשיה שלי , אני זזתי אחורה . 
השמש התקדמה מהר יותר . 
אני שקועה בקריאה ולא שמה לב . 
ע ג ב נ יה . 
אדומה . 
שרופה . 
לוהטת . 
מקולפת . 
כוויה . 
כל מִפתח החזה שלי חטף כוויה , אדומה ומכוערת , כמו ששנים רבות לא היתה לי . 
תזכורת לימים שאז ... 
.. 
. 
תזכורת לענתי ... 
.. 
. 
( וענתי היא עדיין מקסימה כמו אז , שחומה ונאווה , התחתנה עם אלוף נעוריה , ילדה 3 ילדים , ובפעם האחרונה שנפגשנו בשכונת נעורי סיפרה לי על עבודתה באותו המקום כבר יותר מ 15 שנים ... מושלמת , כבר אמרתי ... 
.. 
. 
? 
) בזמן האחרון היא די נדירה כך שלא קלטתי ברגעים הראשונים את בואה של ידידה וותיקה ולא חביבה . 
המועקה . 
אותו גוש דמוי אבן שמתיישב על הגרון / החזה ולוחץ עליו , כמעט באופן פיסי ממש , עד כדי מחנק . 
עד כדי צעקה . 
וכששמתי לב שהיא כבר כאן וכנראה לא מתכננת לעזוב היום , הבנתי גם מהיכן ולמה הגיעה . 
זה כל כך פשוט לפעמים , זה כל כך מסובך ... 
.. 
. 
ג . 
ביקש וקיבל מהעבודה שלו אפשרות לשפר את האנגלית באותו המקום בו אני לומדת . 
והמצחיק הוא שאני עודדתי אותו לבוא לכאן , סיפרתי ושיתפתי על צורת הלימוד , על אופן העבודה וההתקדמות , ואפילו שמחתי איתו כשאישרו לו . 
כל זאת , כשזה עוד היה על תקן של תכנון ערטילאי . 
וכשזה הפך למוחשי וממשי , זה הפך למעיק . 
כי בראייה שלי , בהוויה שלי את המקום ההוא , יש שם סוג של מרחב מחייה פרטי שלי . 
נוסף . 
וכשהוא נכנס לשם , אני מרגישה אִיוּם . 
מחנק . 
מועקה . 
ובעצם הרי אנו בתקופה שטוב לנו יחד . 
טוב לי איתו . 
שמחה להיות איתו בדברים הקטנים של היום יום , בשעות הארוכות של סופי השבוע . 
ולמרות זאת ... 
.. 
. 
כנראה שעדיין לא לגמרי . 
לא באופן מוחלט ... 
.. 
. 
( ואולי , אולי היא עלתה כדי לתת לגוף ולנפש לנוח קצת לאחר ימים סוערים / רוגשים , כי אחרת הרי אני לא אנוח לעולם ... 
.. 
. 
) מהבוקר אני מרגישה את הלסתות נוקשות וחשוקות בחוזקה . 
זה התחיל כשקראתי את תאור התקף מחלת הנפילה שעוברת הגיבורה בסיפור השני בספר " בגוף אני מבינה " . 
בקריאה ראשונה ושניה אי אפשר בעצם להבין שזה מה שהיא עוברת , אבל ככל שהמילים רצות להן מתוך הקריאה , ותוך כדי זכירה שבעצם היא מספרת על זה עוד קודם , מבינים שזהו תאור התקף ברור ובהיר לגמרי . 
והיה בו משהו שהכניס בי אי שקט שאולי נשאר בי עד לשעה זאת של היום , כשבעצם היום שלי היה כולו חיוך אחד גדול ורחב ... 
.. 
. 
מה יש בתיאור סיטואציה שרחוקה ממני כרחוק מזרח ממערב , שמכניס בי אי שקט כל כך גדול ? 
פחד ? 
חוסר אונים ? 
חוסר שליטה ? 
כנראה שכל התשובות שלמעלה נכונות . 
אני רק יודעת , שבסופו של יום שהיו בו ריגוש והתרגשות , וחיוכים וצחוק גדול , והוא עוד רחוק מלהסתיים , אני עדיין מסתובבת עם לסתות מכווצות וחשוקות כמו מוכיחה לעצמי שאת הגוף שלי , אני מרגישה ... 
.. 
. 
כמובן . 
כשהופכים את הלילה והיום הכל נשאר הפוך , גם לאחר מספר שעות שינה שביום רגיל הוא גדול ממה שאני רגילה בו . 
הזמן כאילו מקבל מימד נוסף . 
אחר . 
הדקות עוברות מצד אחד מהר יותר , כי התעוררתי רק לפני שעה וכבר צהרי היום , ומצד שני , כל מה שאני רוצה זה לחזור למיטה ולהעביר את הכבדות הזאת שמטפטפת באברי ובדמי . 
אני אוהבת למתוח את הזמן כמו גומי שמצליח להתארך עוד ועוד ועוד עד שבבת אחת נקרע ואז מרגישה את מפל העייפות שועט בדמי והעיניים מסרבות להשאר פקוחות , מקבלות חיים משלהן ופשוט נעצמות . 
וכך היה אתמול בלילה , שהיה חמים ונעים מעבר לכל תחזיות האימים ( " תקחי סוודר , לא , עדיף אפילו מעיל , קר שם בלילה אפילו באוגוסט " , אני יודעת , גרתי שם , פעם ... ) שהילכו עלי מכל מי ששמע על תוכניותי לבלות לילה באוויר הירושלמי , ורק כשעמדנו ליד בנין משרד החינוך הממוקם בבניין בעל ארכיטקטורה מדהימה בסגנון כנסייה איטלקית רבת הוד ( ומאחוריו עומד הבניין החדש חסר כל מעוף , ייחוד ויופי ) הרגשנו את תחילתו של הלילה הירושלמי הקריר . 
בניגוד לאנשי נחלאות ( מדהים השינוי שעבר המקום הזה משכונת סלאמס לפני עשרים וחמש שנה , לפנינה ארכיטקטונית שלא מהמקום הזה , דהיום ) המקבלים את הסובבים ברחובותיהם בסבלנות שקטה , אנשי מאה שערים מיליטנטיים יותר ואפילו שלא תכננו להכנס לתוך שכונתם ולהפריע את שלוות תפילותיהם ( שנשמעו מבתי הכנסת בסביבה ) ואת ההכנות לשבת ( שהרחנו אותם מהמרפסות בסביבה ) הם קראו למשטרה וכך עזבנו את הנקודה שבה עמדנו ורק הצלחנו להציץ קלות בלבד לתוך המקום שבסוף שנות ה 80 של המאה ה 19 נחשב לשכונת הפאר של ירושלים ההיא ( הידעתם ? 
אפילו הביוב לא זרם שם ברחובות אלא היה מוסתר מתחת למדרכה ! 
! 
היום הוא דווקא די זורם בחוץ ... 
.. 
. 
) . 
את הערב סיימנו בקפה ועוגות ( שדאגתי לדגום מכל תבנית ) בגן העצמאות שבמרכז בירתנו המעטירה . 
אנחנו עמדנו , פטפטנו , נהננו מהחברותא , ברכנו לשנה החדשה , ואחרים , כמו בגני עצמאות ברחבי המדינה עשו שם דברים שונים לגמרי ... 
.. 
. 
שבת שלום חברים יקרים , הולכת להשקות את האדניות ולישון כנראה . 
שוב . 
בשתיים לפנות בוקר הרמזורים מול חנות " אנג'ל " אינם פועלים , הכבישים שקטים ושוממים כמעט לחלוטין , רק החנות מלאה בקונים , ירושלמים ואנשי השפלה כמונו , שריח הלחם הטרי הנישא באוויר מושך אותם לשם כמו פרפרים אל הצוף ... 
.. 
. 
בחצות הלילה הכותל המערבי מואר באור יקרות של אמצע היום והאיזור הומה אנשים כמו רחוב שנקין ביום שישי בצהריים . 
ויש שם הכל מכל וכל . 
תפילה שקטה . 
תפילה זועקת . 
עיניים פקוחות וכאלה שנעצמו מתוך כוונה גדולה או פשוט חטפו תנומה קצרה לאגור כוח ולהמשיך לבקש בקשות . 
ולמרות שלא התכוונתי ולא הכנתי מראש , לא יכולתי להתאפק ושירבטתי משהו על דף נייר , קיפלתי קיפולים רבים עד שהיה לקטנטן והצלחתי , בתוך הדוחק הגדול , להגיע לקיר עצמו , לגעת באבנים להכניסו שם . 
ואז היה נדמה לי שנפל ... 
.. 
. 
וזה אומר ש ... 
.. 
. 
מה ? 
בשעות הערב המוקדמות יותר מלאים רחובות שכונת נחלאות בירושלים ( שהן בעצם כמה שכונות ותיקות בשנים שחוברו יחדיו ) בקבוצות קבוצות של מטיילים מגילאים שונים וממקומות שונים , שבאים ללמוד על ההסטוריה של המקום , היציאה מין החומות ולהתבשם בריח היסמין שאופף את הרחובות הקטנים והציוריים מכל עבר . 
תמונות ירושלמיות במשיכת מכחול של ערב ולילה . 
בוקר טוב חברים יקרים , אצלי עכשיו מתחיל הלילה ... 
.. 
. 
היא עמדה מולי בתור לדואר . 
