אני חושבת שהשנה הזאת הייתה טובה , פחות טובה מהקודמת , אבל בהחלט אפשר לקרוא לה טובה . 
הספקתי לשנוא את הסביבה שלי , להתרגל אליה , להשלים איתה , ואפילו למדתי לאהוב אותה . 
הספקתי להתאהב באשליה פסיכית , ולמרות כל הציפיות שהיא תהפוך למציאות , היא התבדתה . 
אולי חזיתי את זה מראש , כי לא כל כך התאכזבתי . 
התבגרתי , ואפילו הבנתי חלקים ממני . 
השלמתי עם עצמי , עם כל המגרעות שלי , ועם כל היתרונות שלי . 
הבנתי מי הם החברים שלי , עם מי אני רוצה לשמור על קשר באמת , מי חשוב לי . 
ראיתי את הפרצוף האמיתי שלהם . 
הבנתי שאני לא צריכה להתבלט , שאני לא צריכה להתקבל , כי בעיקרון אני מעדיפה את החיים מהצד , החיים השקטים . 
עברתי לתיכון , עם כל התקוות והציפיות שהיו לי , עם כל החששות . 
הכרתי בנות מדהימות אחת אחת , אני לא צריכה יותר מזה . 
הבנתי שטוב לי כמו שהמצב כרגע , אני לא צריכה לשנות ולהשתנות יותר מדי . 
אני רק יודעת שחסר לי משהו אחד , אבל זה יגיע . 
אין טעם להתייאש . 
" תחכי בסבלנות " שנה טובה שתהיה לכם , אני יודעת שלי תהיה . 
( : לקח לי זמן להבין כמה זה חשוב להשקיע , כמה שהשנה הזו חשובה . 
ההתמוטטות העצבים הנוראית שהייתה לי הבהירה לי את זה היטב . 
עכשיו אני בלחץ תמידי , בית הספר בראש העדיפויות שלי כרגע . 
תמיד לחוצה על שיעורים ומבחנים ובחנים ועבודות . 
זה נוראי , ואני לא מצליחה להירגע . 
הלחץ בבטן לא עוזב , וכאבי הראש תמיד כאן . 
אני עייפה , אני מותשת . 
