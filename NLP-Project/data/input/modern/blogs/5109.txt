אחרי שהיקום שלח לי את הפסיכולוגית ( 3 שנים אחרי סוף הטיפול ) ואת דנה ( שלא ראיתי שנתיים ) הוא החליט לעשות לי הפתעה גדולה . 
המורה שלי מכיתה א' הופיעה באותה סדנה אליה נרשמתי . 
כאילו מישהו ניסה לשדר לי שהלימודים שוב מתחילים , מחדש . 
הכל קשור כמה ימים שאני חושבת ובוחנת את החיים שלי מחדש . 
מנסה לראות דברים בזויות ראיה חדשות ומדי פעם מצליחה . 
אני מרגישה שיש לי יותר אנרגיה , שאני יותר מרוצה ממה שקורה סביבי ושאני רגועה יותר . 
יכול להיות שזה כמה ימים טובים , אבל נראה לי שזו התחלה של תקופה ולא משהו זמני . 
שכבתי לי במיטה , הרהרתי בארועי היום האחרון ופתאום רידינג כולו נדלק לי בראש ושניה אחרי שאלתי את עצמי " איך לא הבנת את זה קודם ? 
" רגע אחרי , אמרתי לעצמי - מה שחשוב זה שהתובנה הזו תעזור לך הלאה . 
You live , you learn מזמן הבנתי שחיפוש אחרי אידיאל היופי גרם לי לא למצוא זוגיות . 
לקח לי כמה שנים לפני ששיניתי את צורת ההסתכלות שלי על גברים והבנתי שהסיכוי למצוא שוב בחור שיראה כמו זה בו התאהבתי לפני עשור אפסי , מה גם שלמעט יופי חיצוני לא היה לו הרבה מה להציע לי . 
מה שהבנתי היום הוא שההתפשרות על המראה גורמת לי לרצות אידיאל אופי במקום אידיאל יופי , כי אני רוצה להיות עם מישהו מושלם , אם לא באופן חיצוני , אז פנימי . 
וכמו שאני מתחילה דיאטה וברגע שדברים סוטים מהמסלול , אני עוזבת אותה , כך אני מרימה ידיים או מתרחקת ברגע שמי שנמצא מולי מתנהג לא כפי שאני מצפה ממנו . 
ובכל פעם קשה לי לחזור למסלול - בין אם למשטר הדיאטה ובין אם לחזור למעגל הדייטינג . 
כשאמרתי לעצמי שאני מסיימת את הקשר שהתחיל עם הבחור החדש , בגלל שהוא אכזב אותי , החלטתי שהפעם שאני לא מרימה ידיים ישר ובמקום זה מדברת איתו ואומרת לו מה מפריע לי . 
מהשיחה עלה שהוא ראה דברים אחרת וכנראה שהיתה אי הבנה . 
אם הייתי מתרחקת ומתנתקת ממנו , כמו שהאינסטינקט הראשוני שלי אמר לי לעשות , לא הייתי יודעת ששנינו פירשנו את אותה סיטואציה בדרכים שונות . 
יישום עכשיו השאלה היא איך אני מיישמת את התובנה הזו בכל התחומים . 
איך סטיה מאידיאל הדרך תגרום לי לחזור לדרך ולא לחפש דרך חדשה ? 
אני אמצא את הפתרון . 
יותר קל למצוא פתרון אחרי שמוצאים מה השאלה ... 
.. 
. 
זה שלאחרונה אני ממעטת לכתוב , לא מונע מבעדי לציין את היום . 
טוב למרות שלא קרה שום דבר מיוחד , טוב לי . 
נכון שיש מינוס בבנק ואין בן זוג קבוע או קריירה משגשגת , אבל אין קשר בין הדברים האלה לבין ההרגשה הכללית . 
טוב לי עם עצמי , גם עם 10 קילו עודפים טוב לי עם החברים שלי , למרות שאת חלקם אני רואה לעיתים רחוקות טוב לי במקום העבודה , עם ההעלאה שקיבלתי אני מרויחה עכשיו משכורת די יפה טוב לי בדירה , למרות שיש לי תוכניות לעזוב בקיץ כל שנבקש יתממש אולי לא הכל , אבל הרבה דברים אפשר לבקש מהיקום וגם לקבל . 
שאלת השאלות שמטרידה אותי בימים אלה היא אם זה תופס גם לכל מה שנוגע לבן זוג . 
הכרתי מישהו חדש ולמעט המראה החיצוני נראה שיש בו מה שאני מחפשת בבן זוג , לפחות זה הרושם הראשוני שהוא עשה . 
אני אוהבת להעריץ את המראה של בן הזוג שלי , להתעורר ולהביט על פרצוף יפה ולחייך לעברו . 
ללכת איתו חבוקה ברחוב ולראות מבטים של אחרות ולדעת שהוא שלי . 
ת' הוא אידיאל היופי בעיני והרעיון להתנשק עם מישהו שלא נראה יפה די מפריע לי . 
אני מנסה לא להיות שטחית , מדברת עם עצמי ואומרת שאם מישהו נראה חמוד בעיני עם הזמן הוא ייראה יפה . 
השאיפה היא להיות עם בן זוג ולחשוב שהוא הכי טוב שיש בשבילי ושאלת השאלות היא אם אני יכולה לזמן מישהו שיהיה גם יפה , גם חכם , גם אדם טוב , גם יאהב אותי וגם ירצה את סוג הזוגיות שאני רוצה . 
היקום ואני נהיינו חברים טובים . 
בשבוע שעבר חשבתי על הפסיכולוגית שהיתה לי ופתאום היא הופיעה , ישבה שולחן לידי בבית קפה . 
זה היה מוזר להיתקל בה , גם בגלל שעברו 3 שנים וגם בגלל שהיא מכירה את החלקים הפחות מחמיאים שלי . 
חמודה , היא ישר זיהתה אותי וזכרה את השם ואמרה שחשבה עלי לפני 3 חודשים . 
מאז שהחלטתי להירשם לסדנה שעושה סוג של אימון אישי , אני משתדלת לחשוב בצורה חיובית יותר ורואה תוצאות . 
מי שמעביר את הסדנה טוען שבמהלך התקופה שהיא מתקיימת יחולו שינויים משמעותיים בחיים של מי שעובר אותה ויש לי הרגשה שהוא צודק . 
ישבתי בהרצאה והיו לי סימני שאלה , אבל אחרי כמה סימנים שהראו לי שהיקום הוביל אותי להיות שם , החלטתי להקשיב לו ולתת סיכוי לאותה סדנה . 
אם עכשיו טוב לי , אז כנראה שבקרוב הולך להיות מצוין סוף שבוע מהנה יצאתי היום מוקדם מהעבודה והלכתי למסעדה עם גילי , לחגוג את יום ההולדת שלה . 
בערב אני הולכת עם טל להופעה , לחגיגת יום ההולדת שלה . 
אני מרוצה שבחג האהבה אני מוקפת באנשים אהובים . 
מעניין ש - 2 החברות שהכי קרובות אלי מזל דלי ואני סקרנית אם אכיר גבר ממזל דלי יהיה לי חיבור טוב איתו . 
מחר קבעתי ללכת לסרט עם יעל ולבית קפה עם הבחור . 
בשבת ת' הציע לבלות את היום ביחד , אבל ספק אם זה ייצא לפועל . 
אמרתי לו שלמרות שעדיין לא קרה שום דבר ביני ובין הבחור , כל זמן שיש סיכוי שיקרה אני לא מתכוונת להיפגש איתו . 
אם ארגיש שאני לא נמשכת לבחור ושאין טעם להמשיך להיפגש איתו , אעביר שבת בזרועותיו היפות של ת' . 
שמח ימי הולדת שמחים ויום אהבה מהנה לכל האוהבים והחוגגים אני מאחלת לעצמי להיות אופטימית גם כשהכותרת של הבלוג תהיה " יום הולדת 7 לבלוג " ושאכתוב בשנה הקרובה יותר מבזו שחלפה . 
