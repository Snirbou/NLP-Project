הכל כל כך בהיר , לבן ובוהק באור השמש כאילו הוזז לפתע וילון מעליה והיא יכולה לתת את כל מה שיש בה , אפילו אם גשם שהתבלבל בדרכו , יוריד עלינו ממטרי עונת המעבר , פה ושם . 
והאור הבוהק נותן לצבעים שחיכו בשתיקה במהלך כל החורף את היכולת לעלות ולפרוץ , למלא את הסביבה בריקוד של גוונים עמוסים ושופעים . 
הכל כל כך , אביב . 
סוף מרץ . 
צריך לתת לדברים לקרות בקצב שלהם ולחודש להסתיים בזמן הנכון לו . 
אפריל . 
רק מחר . 
שבת שלום חברים יקרים , שבת של צבעים וריחות שהם קיטש מקסים וחיוך פנימי ... 
.. 
. 
לכי לישון . 
אין צורך להחזיק את העיניים הצורבות מעייפות פקוחות בחוזקה . 
העולם יחכה לך גם מחר . 
שלוש וחצי שעות שינה . 
הליכה על קצה של משהו שמרגיש , בשיאה של העייפות כאילו קצות העצבים מתחת לעורי חשופים ושורפים מרוב מאמץ . 
שוב מותחת את היום לקצוות בלתי אפשריים . 
שוב , רוצה לבלוע בו הכל , כאילו הרעב לא פסק מעולם ... 
.. 
. 
רמזורים משחקים בחילופי צבעים , כמו משגרים אותות חיים לתוך פסי אספלט דוממים . 
מכונית צולחת נהרות של חושך עוטף כמו פקעת צמרירית , משייטת בין בתים מחוברים בקורי שינה בלתי נראים , מצטמצמת לנקודת אור קטנה במרחב . 
רק אני וכל העולם עכשיו . 
רק אני . 
חצות וחצי ברחובותיה של עיר . 
כך הייתי ביום הבחירות לפני שלוש שנים . 
וחודשיים . 
ולא בגלל שלא ידעתי במי לבחור , אלא כי לא יכלתי לבחור להיות עם עצמי . 
לא יכולתי להמלט מההקבלה . 
אני אדם מובהק של תאריכים . 
חיה אותם אפילו ממרחק זמן תוך הקבלה בין מה שהיה ולהיכן שאני היום , כך שהתמונה שלי שם , משוטטת אבודה בתוך המון אדם צפוף והומה בקניון רמת אביב טיילה במוחי בשבועות ובימים האחרונים . 
אבודה . 
ויחד עם זאת מאד ברורה לעצמי . 
וחוסר ההתאמה שהיו בי אז היו לעיתים קשים מנשוא . 
וכך הגעתי למקום בו לא יכולתי לשאת עת עצמי , בו המשוואה , כפי שכתבתי אז בפוסט : אני + עצמי = לא טוב היתה כל כך ברורה וכואבת בפשטותה עד כי לא ידעתי לאן לשאת אותה . 
והעדפתי לברוח ממנה . 
ממני . 
הרבה מים זרמו מאז בירקון . 
דרך ארוכה מאוד עשיתי , ועדיין עושה , במסע המחודש אל עצמי . 
לפעמים טועה בשבילים ומוצאת את עצמי במקומות בהם לא תכננתי להיות . 
לפעמים אוהבת ללכת לאיבוד בכוונה ולמצוא דרך שונה , אחרת . 
אולי , כי אני לא מרגישה יותר אבודה . 
* * * * * * * * * * * * * * * * * * * * * * * * * * * * * בשונה מההתנהלות היום יומית שלי דווקא בענייני בחירות אין בי ספקות . 
עשרים וחמש שנה אני מצביעה לאותה הדרך שמבחינתי , ממשיכה להתאים לי כמו בגד התפור במיוחד עבורי . 
מרצ . 
יהיו התוצאות אשר יהיו , אני אופטימית סגר את הדלת מאחורי , התיישב ואמר : " מה קרה פמה ? 
מה קרה בחודש האחרון שבו נעלמת וכאילו היתה כאן מישהי אחרת ? 
" הסתכלתי עליו והתחלתי לבכות . 
זה גומר אותם , את הגברים . 
ולא משנה אם הם קשורים אלינו בקשר רגשי או בקשר עיסקי לחלוטין . 
" אל תבכי " התחנן בפני והגיש לי טישיו , עיניו משוטטות בכל רחבי החדר רק לא להתקבל בברכות המים שמילאו את עיני . 
ואחר כך כמובן היתה שיחה ארוכה וטובה שבה עלו דברים מדברים שונים , כשאנחנו כמובן , מתרכזים באלו הקשורים לעבודה ולמשרד . 
אמרתי לו שבתחושתי הם לא רואים אותי , שם . 
זאת אומרת , הם רואים אותי , את פמה , האדם , אבל לא רואים את זאת שמנהלת את המשרד . 
כל אחד מבקש ממני את הצרכים שלו וזקוק להם , באופן טבעי כאן ועכשיו , ואני מרגישה במצב כזה כאילו אני הופכת לשקופה וקטנה ולאט לאט נעלמת ומתפוגגת באוויר כשהמועקה בחזה הולכת וגדלה . 
עלו כמובן עוד דברים ובסוף הוא שאל אותי : איך אנחנו , במשרד יכולים לעזור לך . 
ואמרתי לו . 
תראו אותי . 
פשוט תראו . 
ובבוקר קמתי בהרגשה אחרת לגמרי . 
עם אותה ההרגשה שהיתה בי בחודשים הראשונים במקום הזה , בעצם עד לפני חודש בערך . 
לקח לי כמה שעות במהלך הבוקר לקלוט שמשהו נאמר לאחרים אחרי השיחה הזאת , כי בכל פעם שמישהו ביקש ממני משהו הוא דאג לוודא שאני לא עסוקה ועמוסה ויכולה למצוא זמן ומקום לטפל בו ובבקשותיו . 
ואז רציתי לחבק אותם ... 
.. 
. 
פנימית שוצפת וקוצפת בתוכי בא לי לברוח אל המספרים דווקא ( כן , גם אני בהלם מעצם העניין ... 
.. 
. 
) . 
3:59 שעות . 
שלוש שעות וחמישים ותשע דקות ( רבע שעה פחות מהתכנון שלה ) לקח לאחותי ( הקטנה ! 
) לרוץ 42.195 ק"מ ארבעים ושתיים קילומטר ו 195 מטר . 
מרתון שלם . 
כל כולו . 
מתחילתו בקולוסיאום ברומא , דרך כל העיר עצמה ועד סופו , שוב , בקולוסיאום . 
חצי שנה של אימונים מוקפדים עד לפסיק הקטן ביותר האפשרי . 
מהלך שהחל לפני כמה שנים בהליכה תמימה על הליכון בחדר כושר ומשם הובילו אותה לאימוני ותחרויות טריאטלון ומשם ההחלטה ללכת על המרתון היתה כנראה די טבעית . 
התרגשתי איתה מרחוק עם ההכנות הסופיות והריצה עצמה . 
ואני גאה בה מכאן ועד השמיים ובחזרה . 
You go girl ! 
פאריז , לונדון וניו יורק מחכים לך לרוקן תיק ישן . 
לפרוש את הדברים על השולחן . 
להסתכל . 
למיין . 
להחליט . 
מה נשאר . 
מה דינו ללכת . 
להכניס לאט לאט את הדברים לתיק החדש . 
להוציא . 
להכניס שוב . 
סידור כזה , סידור אחר . 
להתגעגע פתאום לישן . 
להתרגל לחדש . 
כמו בחיים . 
ממש . 
עטף אותי הבוקר כשירדתי לחדר הכושר ( לאחר שלושה שבועות של העדרות שהורגשה בכל עצמותי , שרירי ועוד כמה מקומות פה ושם ) , והפרדסים הרי רחוקים מאיתנו בכלל . 
אבל זאת רוח המזרח החמה שמביאה איתה ריחות ממקומות רחוקים וזכרונות שעולים ומכים במין ברק לבבי לשניה ואחר כך מתפשטים לתוך הגוף כמו רעם שקט מחריש אוזניים . 
הביוריתמוס שלי כנראה מאוד נמוך אחרת קשה להסביר את הדכדוך שפשט בתוכי ככל שהתקדמו להן שעות הבוקר . 
אלו גם הדברים הלא פשוטים עם א . 
הצעיר שפרשת דרכים נפרשת למול עיניו ועיננו . 
זאת אולי גם הדרך שלי , של הגוף / נפש שלי לאגור את הכוחות הדרושים לימים שיבואו . 
אני אדם אופטימי , אמרתי השבוע , מאמינה ביכולת שלי / שלנו לפתור דברים שלפעמים נראים אולי בלתי פתירים . 
רק שלפעמים אני צריכה למצוא מחדש בי את הכוח ... 
.. 
. 
ואחותי נחתה הבוקר ברומא ( לאחר חילופי משמרות ביננו לפי כל כללי הטקס ) רק שבניגוד אלי , היא הולכת לרוץ אותה ( מרתון רומא ) ולא ללכת בנחת ... 
.. 
. 
שבת שלום חברים יקרים , ריח פרחי הדרים עדיין נישא באוויר ועם ריח כזה מרה שחורה היא בלתי חוקית בעליל ... 
.. 
. 
מה שכמובן הוסיף לפריקית רכבות שכמותי , ערך מוסף לטיול כולו . 
בסופו של היום התבררו הדברים הבאים : איטליה היא מדינה של רכבות לא פחות מכל אמצעי תחבורה אחר , ועל עניין זה עוד ארחיב . 
לרכבת ישראל אין מה להתבייש ברכבות שלה מול הרכבת איטלקית הרגילה אבל מול eurostar Italia מחוויר גם הקרון החדיש ביותר שלנו . 
הרכבות שם חשמליות כולן וזה כנראה מאוד עוזר לאיכות הסביבה אבל מרשת את הארץ כולה בחוטי חשמל על כל הר , עמק ומישור נרחב ( דוגמא אפשר לראות בתמונה האחרונה , למטה ) . 
הכרוז לא מז ... 
.. 
. 
את השכל ברשימה בלתי נגמרת של התחנות אליהן הרכבת תגיעה , הגיעה ומגיעה ולאן אפשר לנסוע מהן הלאה , מצד שני בהתחשב בגודלה של הארץ , הרשימה כנראה לא היתה נגמרת אפילו בנסיעה של שש שעות כמעט ממילנו לנאפולי ביורוסטאר ... 
.. 
. 
וחוץ מזה , מבחינתי אפשר היה לנסוע את כל הטיול הזה ברכבת . 
אבל אני לא דוגמא ... 
.. 
. 
פירצה . 
סוג של פנינה שמשמרת את אופיה ויופים של הבניינים בה יחד עם חיים יומיומיים עכשיווים לגמרי . 
כי עיר יכולה להיות להיות פנינה ארכיטקטונית ואומנותית מדהימה ביופיה המשמרת את עברה , אבל אם היא לא מאפשרת לאנשים לחיות בה את חיי היום יום של הוווה , היא עלולה להפוך למשהו עקר וחסר חיים . 
ולא כך הוא הדבר שם . 
גם כאן מצאתי את החיבור של אותה הילדה ששמעה באוזניים צמאות , את הסיפורים הבלתי נגמרים על האדריכלות , הפסלים והציורים של העיר . 
אז למוזיאון האּוּפיצי לא נכנסנו אבל את מרכז העיר עד הנהר והגשר חרשנו מכל הכיוונים האפשריים . 
באופן בסיסי בגלל אופן וצורת העבודה לקח לכל בניין להבנות במשך עשרות ואפילו מאות בשנים . 
זה נראה על גבי המבנה עצמו והופך אותו , בסופו של דבר , למשהו שהוא לעיתים עוצר נשימה ממש . 
כמו הדוֹמו ֹ , למשל . 
שנבנה כדי להיות לבניין גבוה כל כך שאנשים יעצרו את נשימתם כשיכנסו פנימה וירגישו את גדולת האל ועוצמתו ( וזאת אכן ההרגשה , בלי קשר לאל אליו התכוונו בוניו ולאל או לכוח עליון זה או אחר , שאליו מתייחס המבקר דהיום ) . 
ותקרתו הגבוהה והמצויירת תקרת בית הטבילה שמול הדומו שמצויירת בצבעי זהב בעוד המבנה עצמו די צנוע ואפילו פשוט בהשוואה לפאר המקושט עד לעייפה של הדומו עצמו . 
הפלאציו ווקיו שהיה הבניין אותו בנו בני משפחת מדיצ'י ( שבעצם בנו או עבורם נבנו כל הבניינים באותה התקופה ) ובו קיבלו את קהל דורשי טובתם או חסדם ובחזיתו עומד , בין שאר הפסלים , דוד ( העתק אבל נראה מדוייק להפליא ) ( ואת התמונה הזאת לא הקטנתי ... 
.. 
. 
) המבנה המקורה שליד הארמון , שהיה מקום מפגשם של המשפחות המיוחסות של פירנצה באותם הימים , ויכולתי רק להסתובב בין הפסלים העשויים משיש לבן ( למעט פסלו של פרסאוס מחזיק את ראשה של מדוזה ) ולדמיין את השיחות , הרכילות , התככים וקולות הצחוק שנישאו בחלל המבנה . 
וכמובן , כמו כל עיר שמכבדת את עצמה , גם פירנצה בנויה לגדותיו של נהר ( האֶרנו ֹ ) ועליה נטויים גשרים שמחברים את שני צדדיה , והישן מכל הוא ה " פונטה ווקיו " שעליו בנויים בתים וחנויות ונחשב לכל כך מיוחד עד כי גם הגרמנים מהצד האחד ובעלות הברית מהצד השני , הקפידו לא להפציצו יותר מדי לשמור עליו כמעט בשלמות , לאורך המלחמת העולם השניה . 
ופירנצה זאת טוסקנה וכמו ציור היא נראית מבעד לחלון הרכבת כשנוף שט לו במהירות ומתחלפים להם הצבעים ( ואפשר לראות בצד שמאל דוגמא לעמוד חשמל שמזין את הרכבת לאורך הדרך כולה ) . 
