עקב הטרנספר שמתבצע ברגעים אלו ממש , אני הולכת להיות אוף - ליין עד יום שני , יען כי חברות הכבלים מתקשות לארגן חיבור מוקדם יותר . 
אם למישהו יש משו חשוב להגיד לי , עדיף עד מחר בבוקר . 
כואב לי הגב , תפוס מאוד בשרירים ואני מסריחה מאקונומיקה . 
מבטיחה פוסט על מעברי דירות עם החיבור המיוחל ( הירהרתי בנושא בזמן שקירצפתי בלטות מושחרות . 
החיים מלאים פלא ) היה טוב . 
היום הייתי בראיון לעבודה מוצלחת ביותר , והיה טוב . 
טוב ! 
הבוסית - שאני - רוצה - שתהיה - לי התקשרה אתמול . 
למעשה שלחתי קורות חיים למשרה אחרת שהוצעה באותו מקום , אבל איכשהוא הם הגיעו אליה , והיא עשתה לי איזשהוא ראיון טלפוני קצר , ובסופו החלטנו להיפגש היום . 
כל היום חפרתי על זה בראש . 
קמתי בבוקר , סיימתי איזה ראיון שהייתי צריכה לסיים , המשכתי לארוז את הבית לקראת המעבר וכל הזמן חשבתי - מה אני אגיד , ומה אני אעשה , ואולי זה בכלל גדול עלי , אולי זה לא מתאים , אולי ואולי . 
זה לא בדיוק בעיתונות , אבל קרוב מאוד לתחום עם המון דברים מעניינים לעשות וניסיון לצבור . 
התרגשתי וחששתי ומה לא . 
הגעתי חצי שעה לפני הזמן , בניגוד להרגלי האיחור המפורסמים שלי . 
נרגעתי באדיבותו של המזגן והלחץ התחיל להתפוגג . 
ובאמת , איך אפשר להיות לחוצים בחדר המתנה מלא ציורים פסיכדליים של פרות רועות באחו , כלבים , חתולים ויתושים חייכניים ? 
הבוסית - שאני - רוצה - שתהיה היא בחורה קטנטונת , רזה ויפה , כזו שבחורה בגודל מטר שבעים על חמישים ושש קילו מרגישה קצת יותר ממגושמת לידה , ומקסימה באמת . 
והיה מוצלח . 
חברתה נעמה לי וגם היא הראתה סימנים חיוביים . 
אני לא רוצה לפתח ציפיות , שכן חכמים כבר אמרו שכגודל הציפיות כך גודל הכריות , אבל אם נתבסס על " חומות של תקווה " , הופ איז א וונדרפול ט'ינג. עכשיו אני בבית , קלינט מתקוטט עם חברת הכבלים על זמן ההעברה וצריך להמשיך להכניס את הבית לארגזים . 
יש איזה חדר שברגע של חולשה צבעתי בסגול - זועק , וצריך להלבין את פניו מחדש . 
המון עבדה , דא . 
