על ערש דווי לא להקריא אף שיר לא להקריא איש של אמנות לא הייתי מעולם לא איש של ספרות יפה רק כזאת מכוערתתת קריאה מאוד לי לא כל כך קריאה לאחרים או בכלל לא אנשים מאובנים רגשות קשים נצורים נצורים היטב כמו שאני לא רציתי להיות בגיל 14 כמו שאני שונא כשאני מרגיש שאני הופך להיות להיות שום דבר שנון , או מבריק או משעשע או מבדח או מאגניב שום דבר מלבד להזיע בחדר הסגור ללא רחמים עצמיים , ללא רחמים עצמיים על מה יש לרחם על מה יש לרחם פה ? 
אין על מה לרחם כי אין על מי . 
אין עצמי , לא היה פקעת של נברוזות התרגשויות קלות וקשות שלא ניתן לרסן ואולי לא רוצים , אולי חושבים , הם הם , אלוהים , אתה תעשה הכל נגדי , נכון ? 
כן , אני פונה אליך אין לי בעיה לפנות אליך מהבלוג , מהמחשבים של בצלאל , אין לי שום בעיה עם זה . 
מה תעשה כעת ? 
אה ? 
תעמיד מישהו ליד שער 3 , שיקראו לי בקשר לעשות לו בדיקה בטחונית ? 
מה תעשה לי כעת , אה ? 
אתה לא יכול לעשות לי כלום . 
כבר שלפת את כל השפנים מהכובע . 
לא נשאר לך כלום . 
בלב של הליבה אתה לא יכול לגעת . 
אף פעם גם לא יכולת לגעת . 
זה הכל משחקים שאני משחק עם עצמי . 
אני הרי אף - פעם לא באמת מבועת . 
לא באמת איכפת לי אם מישהו קורא ומה הוא קורא ומה זה משנה אם הוא קורא דבר מסויים , הרי כל החיים שלי הם עימות איתך . 
אפילו לא עם אבא . 
אבא לא מעניין אותי . 
מעניין אותי אם הוא בבואה שלך , אבל הוא לא באמת מעניין . 
גם אתה האמת לא ממש מעניין אותי , אלוהים . 
אני עושה את זה רק משעמום . 
אבל , אני אוהב לעשות מעשים שאין בהם היגיון . 
אני אוהב לללכת במקומות חשוכים ולא מפחידים , אני אוהב לבהות בנקודות שחורות באוויר , ביונים מעופפות מעל אוטובוסים , רגע - לפני , רגע - אחרי , אני אוהב לעשות את כל הדברים האלה , שאני לא יודע למה אני עושה . 
אני אוהב לשלוח אס - אמ - אסים לבחורות שלעולם לא אפגוש , בשעות שאני יודע שהן לא יקבלו אותן , כשאני יודע שזה רק מגביר את הסיכוי שאשאר לבד . 
אני אוהב , ממש אוהב , להסתובב בחניונים מסריחים בלילה , לשבת ולקרוא עיתון עד הבוקר , להרגיש את הצינה הנושבת בין הסורגים , לחכות שמישהו יוריד לי את הראש . 
אני אוהב להסתכל לתוך העיניים לאנשים שאני רוצה להרוג ולהבין שאלה האנשים שאני אוהב , ממש ממש אוהב . 
