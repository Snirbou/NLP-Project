ביום חמישי בלילה הלכתי לים עם נוף . 
עמדנו במימי בוגרשוב והרגשתי כאילו עקמימות כדור הארץ נפרשת אל מול עיניי . 
כשחזרנו למכונית , היה לה קר והשאלתי לה את חולצת הפולו שלבשתי . 
אני נהגתי חשוף - פלג כמו ערס במצב סופני . 
היא , החמודה הקטנה , נראתה בתוכה כדוסית אמיתית . 
היו שם אנשים שהם גברים - גברים . 
לא היו הרבה נשים - נשים . 
החלק בו הכי נהניתי בכל הערב היה כשישבנו שלושה אנשים ודיברנו על הפרקים הכי גדולים בתולדות " Married With Children " . 
מה שכן , מהביקור הזה אצל אסף יצאו לי שלושה דברים לנצח : שני אתרים על - מגניבים שלא הכרתי לפני כן , Musicovery ו - Digital - Photography - School , ועוד דבר אחד – ניקולס גורוויץ ' יוצר את הקומיקס הכי טוב שראיתי בחיי . 
ביום שבת בלילה ישנתי . 
מה שעשיתי לפני כן הוא לישון . 
היום היתי בתל אביב . 
אכלתי בחנות ספרים קפאינית - אך - לא - סכרינית בשם " תולעת ספרים " והשארתי למלצרית טיפ של 10 על חשבון של 30 . 
רציתי לקפוץ לבור לרגל התרגיל , אך הדבר לא נזדמן בידי לבסוף . 
במקום זאת , שהיתי בגן ציבורי מקסים בקצהו של רחוב שעד כה לא הכרתיו , הקרוי " שדרות בן גוריון " או משהו כזה . 
בגן הציבורי הלז , קרו לי שלושה דברים : אחת , זקנה שישבה שם עם נכדה הבלונדיני בן מחצית השנה שאלה אותי מה אני עושה בחיים , עניתי לה שעוד מעט אני משתחרר ומתחיל ללמוד משפטים ומנהל עסקים , והיא אמרה שזה מצוין , כי זה בדיוק הגיל הנכון והבן שלה לומד עכשיו את הלקח מכך שלא עשה זאת " בזמן " . 
שמחתי , אני תמיד מאמין לעצות מאנשים זקנים , במיוחד אם יש להם דירה בלב תל אביב ; שתיים , מאחוריי , מבין השיחים , שמעתי מפגש בין בן אדם כבן שלושים לבין אביו . 
הם ישבו שם , שניהם , והאיש הזה בן השלושים פשוט צעק על אבא שלו שיביא לו כסף ואמר " יש לי 20 שקל , זה כל מה שנשאר לי " . 
האב ניסה לייעץ לבנו שיקנה אורז , שעולה 7 שקלים בלבד . 
עוד הציע לו האב ללכת עמו ל " יעוץ תעסוקתי " . 
לבסוף , הבן נפרד מאביו בברכה לבבית של " מחר תלך לדוקטור ותיקח ממנו את הכדורים נגד הכרס " , והלב שלי פשוט רצה לקפוץ ממקומו על העובדה שאני לא שם ועל הפחד הזריז מכך שיש סיכוי , אם ממש אתרשל , שאגיע לשם ; שלוש , ראיתי מרחוק שני גורי חתולים לבנים וקטנים להפליא . 
רציתי לאמץ אחד מהם אבל הילדה שאספה אותם מהרחוב אמרה לי שזה או שניהם או כלום . 
היא היתה מאוד אינטליגנטית , הילדה הזו כבת השתים עשרה , מאוד אינטליגנטית ומאוד זריזה מבחינה שיווקית , כדי כך שהיא אפילו הצליחה להוציא ממני מספר טלפון מפוברק . 
היא תגיע רחוק בחיים . 
אני פשוט ממשיך להידהם מהאופן שבו מאז שהופיעה אצלי הסוכרת סוג 1 החיים שלי רק הולכים ומשתפרים . 
כפי שניתן לציין , אני לא רק נדהם , אלא גם גאה בעצמי על כך . 
גאה בעצמי עד למאוד מאוד . 
העיקר ש " היהודים הם מקור כל הסוציאליזם בעולם " כאשר גם מיזס וגם אליסה רוזנבאום היו יהודים ) טיסה בססנה 172 , עדיף עוד לפני אוגוסט ( שאז תתרחש טיסה נפרדת , בה ישתתף אורח מיוחד עד מאוד ) חברה כזו שאוכל להרים אליה טלפון באמצע היום , סתם כדי להעניק לה מלה טובה שתעשה לה את היום , ולמחרת להזדיין איתה עם שריטות . 
היום עמדתי עם בוריס בתחנת הרכבת " תל אביב הגנ"א " ( אלוהים , באיזה hell hole היא ממוקמת ... 
.. 
. 
) . 
הרכבת , כמובן , איחרה בכמעט עשר דקות , מה שדרבן אותנו לשוחח על הפרוספקט של הקמת רכבת תחתית עבור תל אביב ופרבריה . 
אני פתחתי ואמרתי שאם יקימו רכבת תחתית מתישהו , אז כדאי מאוד שהגייג' ( gauge ) שלה יהיה 1.435 מטרים , כמו רוחב מסילת הרכבת הרגילה ; זאת כי כדאי שהרכבת התחתית תוכל " להתממשק " עם הרכבת הרגילה ותהיה בעצם רשת רכבות אחת , עם קטעים עליים וקטעים תחתיים . 
ראיתי את זה בלונדון , כאשר ב - Tube הקרונות נהגו לפרוץ מדי פעם לאור יום ( כולל אפילו לקטעים של יותר מעשרה קילומטרים ) . 
אז בוריס ( בן אדם שהוא בעל תואר ראשון בסטטיסטיקה+מדעי המחשב ) הפתיע אותי כשפרש בפניי את הדברים הבאים : לא ניתן כלל להקים רכבת תחתית בתל אביב , מכיוון שתל אביב יושבת על חול – בניגוד , למשל , לסלע הגרניט המהווה בסיס איתן לגורדי השחקים של ניו יורק . 
כתוצאה מכך , כשינסו לחפור בתוך החול ולהקים בו מנהרות בטון , יקרו שני דברים : ראשית , מאחר וחול זז ומתנועע כל הזמן , בסופו של דבר תיגרם תזוזת המנהרות עצמן והישברן ; שנית , הקרבה של החול התל אביבי אל הים התיכון תגרום לבטון להתמלא במים , מה שיסדוק ( או לפחות ירכך ) אותו ויהווה השלמה נאה לתזוזות ולשברים . 
ניסיתי להקשות עליו בשטאנץ הרגיל של " אם - הצלחנו - לשגר - בן - אדם - לירח - לא - נמצא - שום - דרך - לבנות - רכבת - תחתית - בתוך - חול ? 
" , אבל הוא אמר שבשורה התחתונה , שני המכשולים ההם פשוט חזקים ויסודיים מדי . 
אם להודות על האמת , הדברים נשמעים הגיוניים לחלוטין . 
אז מה ? 
באמת יש מכשול יותר גדול מהפוליטיקאים בפני רכבת תחתית בתל אביב ? 
האם אכן , כל הזמן הזה , זרו לנו חול בעיניים ? 
