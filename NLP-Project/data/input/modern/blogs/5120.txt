" רק אחד , רק אחד " שרתי למקל בדיקת ההריון בחשש שיופיעו בו שני פסים שיבשרו שאני בהריון . 
6 שנים עברו מאז הפעם האחרונה בה עשיתי את הבדיקה , שוב בשירותים ציבוריים - הפעם באלה של העבודה ולא בסטארבקס . 
נוירוטיות או הורמונים משתוללים ? 
חיבקתי את ת' והצמדתי אותו אלי , תוך כדי מחשבה " אל תעזוב אותי , אני כל כך אוהבת אותך " מהולה בשאלה למה נתתי לו ללכת מלכתחילה . 
הוא שמע את הבטן שלי מקרקרת , מה שקרה לראשונה ב - 8 חודשים שאנחנו ביחד וכששאל לפשר הדבר עניתי שהמחזור שלי מאחר ואני מתחרפנת מהמחשבה שנכנסתי להריון ועכשיו אני צריכה לעבור הפלה . 
כשאני מוטרדת אני לא מסוגלת לאכול . 
" קודם כל תירגעי , אם תהיי לחוצה המחזור לא יופיע " הוא אמר וניסה להרגיע אותי שיהיה בסדר ותוך כדי וידא שאין לי תוכניות להביא ילד לעולם . 
הגלולות בטוחות ב - 99.9 % ואף פעם לא מאחר לי המחזור , אז הסקת המסקנות שלי אמרה שזה סימן שאני בהריון . 
מאחר ואין לי מה לתת לילד ( למעט גנים משובחים ) אין לי ספק שהפתרון הוא הפלה . 
בבוקר למחרת אמרתי ל - ת' עם חצי חיוך מריר " דברים שצריך לעבור עד גיל 30 : הפלה " . 
כך תביכי את עצמך אחרי 4 שעות יסורים בעבודה החלטתי שאין טעם לחכות עד אחר הצהרים כשאגיע הביתה . 
הבעיה היא שבעל הדירה שלי עובד בבית מרקחת היחיד שנמצא ליד העבודה . 
התפללתי שהוא לא יהיה במשמרת , אבל כמו שהתפילות לבואו של המחזור לא נענו גם מהתפילה הזו היתה התעלמות של הכח העליון התורן . 
" היי דפנה , מה שלומך ? 
" שאל המנוול בנימוס ועניתי עם חיוך מאולץ שהכל בסדר ואחרי כמה שניות אמרתי שאני מחפשת ערכה לבדיקת הריון . 
ילדים זה שמחה ( כשהם לא שלך ) כשראיתי את האחיינים המקסימים שלי זה גרם לי לחשוב שוב עד כמה אני רוצה ומוכנה להיות אמא . 
לקחתי יום חופש כדי לבלות איתם , לפני שהם חוזרים לגן ולבית הספר והיה מאוד כיף , אבל מתיש . 
הידיעה שאחרי כמה שעות איתם אני מחזירה אותם לאמא שלהם , גרמה לשהות איתם להיות פשוטה יותר וככה היו לי יותר אנרגיות להשקיע בהם . 
זה גרם לי להבין כמה דברים שנוגעים לאופן ההתנהלות שלי עם הילדים של ת' - גם הבנתי שטעיתי בחלק מהציפיות שלי וגם הבנתי שאני עדיין לא מסוגלת להתמודד לבד עם שני ילדים - מה שהוא ציפה שאעשה בחלק מהזמן . 
מה אני רוצה ? 
אחרי יומיים שלא דיברתי עם ת' והתחרפנתי מהמחשבה מה הוא עושה ואם הוא עם מישהי אחרת , אמרתי לו שהמחשבות האלה מציקות לי ושאלתי אם הוא יכול , בשביל השקט הנפשי שלי , להבטיח שעד הנסיעה הוא לא יהיה עם מישהי אחרת . 
הוא אמר שגם ככה הוא לא עשה כלום , אז אין לו בעיה להבטיח ולהרגיע אותי . 
אני מאוד אוהבת אותו ובימים האחרונים , לא ברור אם זה קשור להורמונים המשתוללים , מרגישה שאחרי שהיתה תקופת דעיכה ברגשות , הם שוב מתעצמים . 
רוצה אותו עכשיו לידי . 
למרות שלא ראיתי אותו מאתמול בבוקר הוא מאוד חסר לי . 
הגעגועים יצטרכו לחכות עוד לפחות יומיים . 
ההחלטה לגבי המשך ואופי הקשר בינינו תחכה עד לחזרה מהחופשה . 
בינתיים הגיע הזמן לישון , הפעם שינה רגועה ... 
.. 
. 
כשקצת עצוב לי או כשמצב הרוח שלי יורד , אני שרה לעצמי " טרמינל , ז'ה טם , איי לאב יו טרמינל , בלה מיה " ומחשבת את הימים שנותרו עד לאיחוד המרגש עם שדה התעופה . 
יום עם יעל הפגישה לארוחת הבוקר ( ב - 12:00 בצהרים כיאה לשתי תל אביביות ) הסתיימה 13 שעות אחרי . 
אכלנו , קפצנו לסיבוב שופינג בשינקין ( שהסתיים בג'ינס אחד בשבילי ) , המשכנו לבית קפה עם חברה שלה , הלכנו חצי תל אביב ברגל ואז הצטרפתי אליה לכמה דקות של ביקור באחד ממקומות העבודה שלה כדי לאסוף חומר שהשאירו לה . 
בדרך אלי הביתה החלטנו לעצור לאכול גלידה במקום החדש שפתחו לפני כחודש והיה טעים להפליא . 
דגמנתי לה את בגד הים החדש ( והמהמם ) שקניתי השבוע והשארתי אותה מול הטלויזיה בזמן שהתקלחתי והתארגנתי . 
בדרך אליה הביתה עברנו בסופרמרקט והיא קנתה מצרכים להכין ארוחת ערב פשוטה וטעימה להפליא ואחרי שהשכן בבית ליד ואני נופפנו אחד לשניה לשלום ( קטע מוזר משהו ) יצאנו לראות סרט . 
רק אחרי הסרט , כשעמדנו להיפרד הרגשתי צורך לדבר איתה על כל מה שקורה עם ת' . 
מוזר שלא מצאתי לזה זמן כל היום . 
" אנשים עושים תוכניות ואלוהים צוחק עליהם " אחרי שניסיתי להתחמק , החלטתי להפסיק וגררתי את עצמי לבית החולים לבקר את סבתא שלי . 
אחרי שבועיים וחצי של אשפוז היא יחסית במצב טוב , אבל בנוסף לפגיעה באיברים פנימיים , נראה שיש נזק מוחי . 
מה שהכי בולט זה שהיא איבדה את הזכרון לטווח הקצר . 
במשך שעה וחצי שמעתי את אותם סיפורים שוב ושוב ואחרי יותר מעשרים שנה מאז הפעם האחרונה ששמעתי אותה מדברת יידיש ( עם אמא שלה ) היא חזרה למקורות ואמרה שוב ושוב את אותו המשפט ואז תרגמה לעברית . 
אני בטוחה שאמא שלי לא תכננה לבקר בשני בתי חולים בשבוע אחד - פעם את חמותה ובפעם השניה עם אבא שלי , שבגיל 57 החליט לטפס על עץ ונפל ממנו . 
ואם זה לא מספיק - שיחת הטלפון מביתה הרווקה הסוררת שהודיעה לה שאת ראש השנה היא לא תבלה עם המשפחה , אלא עם האקס ( הפרוד + 2 ) בחו"ל , בטח לא הוסיף לבריאות הנפשית שלה ... 
.. 
. 
אומרים שהכל קורה לטובה , אני מכירה לפחות מישהי אחת שלפחות בשבועיים האחרונים לא חושבת ככה . 
ת' ואני אינטרנשיונל שרה שיש לה טריק קבוע פעמיים בשבוע ולפעמים אני מצטרפת לשירה שלה . 
יש רגעים בהם אני מרוצה מהמצב ומהחופש שיש לי . 
יש משהו נעים בחוסר מחויבות , אבל יש רגעים בהם מה שיותר מורגש הוא חוסר הוודאות ואז אני פחות מרוצה . 
הוא בחור מאוד יפה ואני יודעת שבחורות מתחילות איתו כמעט בכל פעם שהוא יוצא עם חברים . 
לפי מה שהוא מספר לי בכל פעם שזה קורה הוא מטרפד את מה שקורה על ידי זה שהוא מספר לבחורה התורנית שהוא גרוש + 2 מה שגורם להן להרתע . 
בגלל שהוא בדילמה - מצד אחד רוצה להיות כנה איתי ומצד שני לא רוצה שאני אפגע , אני לוקחת את הדברים שהוא מספר בערבון מוגבל . 
אני לא יודעת מה עדיף - שאני לא אדע אם קרה משהו או שהוא יהיה כנה איתי , כמו שאני דורשת ממנו . 
היחסים איתו מבלבלים - הוא עדיין מתעקש לשלם כשאנחנו יוצאים , קונה לי מתנות , מביע אהבה כשאנחנו ביחד ועושה איתי תוכניות לעתיד . 
יחד עם זה , הוא נותן לבחורות להתחיל איתו , מחליף איתן טלפונים ורק כשהן מתקשרות אומר להן מה הסטטוס המשפחתי שלו , כשהוא מלכתחילה יכול למנוע את הסיטואציה ולומר שהוא יוצא עם מישהי . 
כשאמא שלי שאלה אותי השבוע אם חזרנו , עניתי לה שלא ושאנחנו לא יוצאים היא ענתה " לא יוצאים , הוא רק נכנס " ... 
.. 
. 
חגים ומועדים אני מאוד מרוצה שהשנה יש לי תוכנית מילוט מראש השנה . 
שנים שאני אומרת לעצמי שאני צריכה לנסוע ולהתחמק מהחגים השנואים עלי , אבל בכל פעם זה לא יוצא לפועל . 
התוכנית המקורית היתה לקחת 3 שבועות חופש מהעבודה ולנסוע לסין , אבל עקב קשיים כלכליים החלטתי לגנוז את התוכנית ובמקומה לקחת 3 ימי חופש מהעבודה ותמורת סכום צנוע של קצת למעלה מ - 2000 ש"ח לבלות 5 ימים בנופשון " הכל כלול " , עם הרבה אוכל טוב , כרבולים וביקורים בבריכה . 
ת' כבר הודיע שהוא רוצה שנעביר יחד גם את יום כיפור , באותה צורה בה העברתי את היום עם גילי לפני שנה - אוכל טוב והרבה סרטים . 
הסכמתי . 
היתה תקופה שהייתי פותחת את היום בתפילת הודיה , אני רוצה להפוך את זה להרגל , לא לשכוח שיש הרבה דברים טובים בחיים שלי ולהתמקד בהם . 
ועם המחשבות החיוביות - הגיע הזמן לישון . 
לפעמים , באמצע המירוץ הגדול של החיים , אני עוצרת לרגע ושואלת את עצמי שאלות . 
לא תמיד אני מגיעה לתשובות ולא תמיד הן מקדמות אותי הלאה , אבל תמיד אני שמחה שהן עולות ומזכירות לי שלא קיים ברור מאליו . 
רצוי מול ריצוי אני מנסה לחשוב מה אני רוצה בשבילי ומה אני עושה או נמנעת מלעשות כדי לרצות את הסביבה . 
ככל הנראה ת' ואני טסים לנופש בחודש הבא ואני מודעת לתגובות שיהיו מהסובבים אותי ומתלבטת מה לעשות . 
מצד אחד אני שונאת לשקר ודוגלת בכך שיש לספר את האמת , גם אם היא תכאיב , מצד שני אם האמת תגרום לנאומי תוכחה ארוכים ומייגעים , אולי כדאי לוותר עליה הפעם . 
אני נמנעת מעימותים , במיוחד עם אנשים דעתניים ולא יודעת עד כמה זה נכון בשבילי . 
כשאני רוצה אני עומדת על שלי ולא מובן לי למה אני לא מציבה עובדות מבלי לנהל דיון אם זה מתאים או לא מתאים להשקפת העולם של הצד השני . 
גם אם אני עושה טעות , אני רוצה לגלות בכוחות עצמי שטעיתי ולא לשמוע את זה לפני , אחרי ותוך כדי . 
מסובך יש רגעים שאני רוצה לנתק איתו את הקשר לחלוטין . 
מצד אחד , אין לנו עתיד ביחד ובשלב כלשהו הקשר בינינו יתנתק , אז למה לדחות את הקץ ? 
מצד שני , למה לא להנות כל זמן שאפשר ? 
בין לבין , המחשבה שהוא חופשי להיות עם אחרות בזמן שהוא לא איתי עושה לי רע . 
השבוע המחשבה הזו גרמה לי להודיע לו שאני חושבת שזו תהיה טעות שניסע ביחד ושאולי כדאי שנתנתק אחת ולתמיד . 
יום למחרת התחרטתי . 
לא ברור לי אם זה אכן מצב לא בריא או שאולי בגלל מוסכמות של החברה זה נראה לי ככה . 
שאיפות סביר להניח שהרצון ליישר קו עם החברה בה אני חיה משפיע על השאיפות שלי ועל הצורה בה אני רואה את העתיד . 
עד כמה אני פסיבית לגבי אותן שאיפות - מחכה שדברים יקרו מעצמם במקום לנסות לעזור להם לקרות . 
לפני כמה שבועות ראיתי באיזה תוכנית קואצ'ר שמציע לעשות רשימה של תחומי החיים ולעשות תוכנית פעולה איך לקדם ולשפר אותם . 
סוף שבוע עייפה מכל השבוע האחרון . 
מחכה שהחופשה תגיע , שאכנס לטרמינל ואצא ממנו במטוס ... 
.. 
. 
