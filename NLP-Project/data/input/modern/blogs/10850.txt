בא לי לשמוע שוב את המכשפות , ואת טורי , ואת רונה קינן , בא לי לבלוע את כל המוזיקה שאני אוהבת בנשימה אחת רק כדי להחזיר לעצמי רגשות שנדמה שהלכו לאיבוד פתאום . 
אין לי כוח , פשוט אבדו לי הכוחות שאמורים להניע אותי כדי שאחייה . 
אני קמה בבוקר ואין לי כוח לקום , ואין לי כוח לדאוג לשום דבר , ורק לפחדים עוד יש כוח של ממש . 
כל שאר הרגשות הם מן פקעת של חוטים מעורבבים שהצבעים שלהם דהו . 
אהבה ? 
שמחה ? 
געגועים ? 
כעס ? 
עצב ? 
לא יודעת , הם קיימים שם איפשהו בגוונים מאוד מתים . 
אני מניחה ששני דברים משפיעים על זה בצורה מאוד מאוד משמעותית ; כל הבלגאן עם דנה שהקהה לי את האהבה וביטל את האפשרות להיות בהיי של ממש מדי פעם , והגיוס ההולך ומתקרב שכנראה משתק אותי יותר משאני מוכנה להודות . 
יש לי שבוע , אלוהים , שבוע ואז טירונות ואז קורס ואלוהים יודע מה הולך להיות שם . 
וכן , אני מפחדת , אני מתה מפחד , כי אין לי מושג איך זה ישפיע על החיים שלי , ואיך זה ישפיע עליי עצמי , ולאן זה ייקח אותי . 
ומה יהיה עם האנשים שעכשיו בחיי , ומי ייכנס לחיי , ומה יהיה עם הריקוד , ומה יהיה ומה יהיה ... 
.. 
. 
אני באמת נכנסת לכל הסיפור הזה באיזושהי השלמה , יחסית לפחות . 
אני לא כועסת ולא אנטי ולא מחפשת את היציאה הקרובה ביותר , לפחות בינתיים לא . 
אני בהחלט באה לזה מגישה של לנסות ולחוות ולמתוח את הגבולות של עצמי כדי לגלות דברים חדשים , ובאמת שאני רוצה שיצאו מזה דברים טובים ושאלו תהיינה שנתיים מועילות ומעניינות ... 
.. 
. 
אני פשוט מפחדת , כי ככה אני , כי שינויים זה משהו שאני לא טובה איתו . 
אני אפילו לא יודעת מה אני רוצה לכתוב פה , הכל כל כך מפוזר לי , אני כל כך מפוזרת לי ... 
.. 
. 
ההליכה השבועית , ואני מוצאת את עצמי יותר אמיתית מבשבוע שעבר - לפני שהתחיל כל הבלגאן הזה . 
שבוע שעבר יצאתי להליכה במצברוח די מעפן . 
ממש כשעמדתי לצאת היא התחברה ושלחה לי הודעה , אז דברתי איתה קצת . 
בשלב מסוים אמרתי לה שאני יוצאת להליכה , להרים את המורל , היא אמרה ששיחקתי אותה עם ההליכה ואמרה לי לספר סיפור יפים לעצמי . 
לא הייתי מסוגלת לספר לעצמי שום דבר כי ידעתי שכל סיפור יפה יכלול אותה , וכל סיפור כזה יהיה פנטזיה שלעולם לא תוגשם . 
כך שבשבוע שעבר במקום להסתכל על הקדימה המאוד לא ברור שלי , הסתכלתי אחורה ונתתי לעצמי להסחף לזכרונות שהמקומות בהם עברתי עוררו בי . 
והיום ? 
היום קצת הסתכלתי אחורה וקצת קדימה וקצת פנימה , ולכל מני מקומות . 
וקצת רקדתי באמצע גנים ורחובות , וגברים ממרפסת אחת מחאו לי כפיים ואני המשכתי בשלי כי היה לי טוב לזוז עם השירים האלה . 
אין לי שחור ולבן , ואין אצלי עיוורון טוטאלי . 
כמו שלא יכולתי לאהוב אותה ולראות בה רק את הטוב והמדהים , כמו שגם כשהכי אהבתי אותה בעולם יכולתי להגיד שיש לה פאקים כאלה ואחרים , ככה עכשיו - כשבגדול היא זיוף ומגעילה אותי , כשבגדול היא קליפה ריקה , כך גם עכשיו אני מודעת לזה שיש דברים טובים בה , ושהקומבינציות המהממות האלה נובעות מאיפשהו , ושלפעמים היא באמת מתעניינת , ואפילו אם לא ברור למה , זה כן נובע מאיזשהו מקום שיכול להיות שהוא אמיתי . 
וזה מקשה , כי הרבה יותר קל להפוך אותה מפיה למפלצת וכך להיות חסינה מפניה , אבל זה בלתי אפשרי , כי אני לא מסוגלת לעצום עיניים כשאני רואה משהו שיכול לערער אותי , אז אני משאירה את העיניים פתוחות ולומדת לאט איך להגיד לזה לא ( " זה משוגע , אנלא אפתח לזה ת'דלת , אף פעם .... 
... 
.. 
. 
" ) ואיך לראות שהטוב שבה לא מחפה על הדפיקות , על הטימטום , על הצביעות ועל זה שאחד התחביבים האהובים עליה הוא לקחת לאנשים את הלב ולשחק איתם כמו פלסטלינה . 
כי זה לא מקובל עליי , ואת הקסמים שלה שתמכור למישהו אחר , כי הכובע שלה ריק , ואת השפנים שהיא כביכול מוציאה משם אני ממציאה בעצמי . 
יש לה איזושהי אמת , מוחבאת שם מתחת לכל השקרים וחוסר הבטחון , זה ברור , אבל היא שומרת את זה לעצמה - מרוב פחד , מרוב בושה , מרוב השד יודע מה , וזה פשוט אוכל אותה מבפנים , כנראה , כך שכל מה שהיא יכולה לספר לנו זה שהיא יושבת על עננים ורוקמת חלומות מרשמלו , ובשלב מסוים זה נהיה פתאטי . 
וחוץ מזה , יותר מדי מרשמלו עושה כאבי בטן . 
ייקח זמן וההתעסקות שלי בה תלך ותמעט , אני מקווה . 
בינתיים אני עוד צריכה לעכל את הכל , לתת לזה לשקוע במקום שראוי שיהיה לזה . 
ומותר בינתיים להוציא את המיץ לנושא הזה , כי הוא מסובך והוא טעון וייקח זמן עד לגמילה מוחלטת . 
היום כששמעתי את השיר ההוא הוא התלבש עליה טוב יותר מתמיד . 
" אישה מגומי שנולדה לקרקסים " , אה ? 
דנה , יום אחד הגומי יישחק ויתפורר . 
מה יכול להיות טוב יותר מפתיחת חודש בכדי להרגיש כאילו אני פותחת דף חדש ? 
דצמבר . 
והשנה , בדצמבר הזה אני אוציא רשיון נהיגה , ואני אתגייס לצבא , ואני אנסה לשים את נעה ואת דנה מאחור ולהשאיר אותם בתור מה שנשאר מהן , בלי להתרפק על מה שהיה ומה שאולי היה יכול להמשיך , כי הזמן מתקדם , ואי אפשר למחוק את הטעויות שנעשו . 
בדצמבר הזה אני אשתדל לסיים את הכוריאוגרפיה שאני עובדת עליה , ואני אשתדל לחזור לפלמנקו , או לפחות למצוא את המקום בו אני רוצה להתחיל מחדש לאחר הטירונות והקורס וכל השיט הזה . 
בדצמבר הזה אני אעשה מאמצים להיות אני בלי להיות תלויה באף אחד , מציאותי או בפנטזיה . 
אני אשתדל להסדיר את יחסיי עם הקסמים ולהבהיר להם שאני לא מוכנה לתת להם להשתלט עליי ולהשלות אותי יותר . 
לצערי אני לא יכולה לקבוע באיזה טיפוסים להתאהב , אבל אני מקווה שלהבא אני אהיה יותר חכמה ויותר זהירה ואפסיק להתאבד על חשבון הלב שלי . 
וכמו שאני תמיד מזכירה לעצמי - אין פתרונות קלים , פתרונות קלים יכולים להיות רק לדברים טכניים , וגם זה לא תמיד , כשמדובר בלב כל צעד טומן בחובו סיכון . 
אתמול בלילה הצלחתי לקום , אחרי הנפילה הטוטאלית , אבל עכשיו אני שוב מרגישה את זה רובץ על הלב שלי . 
וכמו אתמול אני לא מצליחה להפתר מהמחשבות עליה , ועל כך שאולי הטעות הגדולה היתה שלי - ולא שלה . 
זה יעבור , זה חייב לעבור בסופו של דבר . 
תהיה אולי תקופה קצת קשה , אבל בסופו של דבר היא תתפוגג , ואני אפסיק להלקות את עצמי על האומץ שתוקף אותי לפעמים ברגעים לא נכונים , ובסופו של דבר הקסם שלה כבר לא ישפיע עליי . 
" להתקדם וללכת הלאה , לא משנה איזה כיוון תפסת " יאבלה . 
