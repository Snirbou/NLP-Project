שילוב של מחסור חמור בבשר אדום ועייפות גנרית הביא אותי ליום מותש אתמול . 
בין העבודה לתופים ולטניס , הרגשתי שחתיכות ממני נשחקות ונושרות על האספלט . 
זה פלוס כאב מרגיז בברך הביא לאחד משיעורי הטניס האיומים של הזמן האחרון ולמצב צבירה נוזלי ועייף במיוחד לאחר מכן . 
בקושי קמתי מהמיטה הבוקר . 
והמצב הפיזי משפיע כמובן על המצב הנפשי , וככה שיחה שאמורה היתה להיות שמחה , יצאה קצת עקומה . 
מצד שני , זה גם הוא אשם - זה לא סימפטי כשמחזירים לך טלפון רק אחרי 3 ימים . 
והנה סוף השבוע מתקרב . 
אולי שוב אראה את גורי הכלבים . 
וגור אחד שראיתי בדיזנגוף ונשך אותי בשובבות רבה ממש עשה לי חשק לכלב או חתול בבית . 
אוף . 
זה לא הזמן . 
באמת שזה לא הזמן לזה . 
אולי סטייק היום . 
וגעגועים עזים לסופרמן . 
שיהיה סופ"ש מצוין . 
בהמשך לפוסט הקודם , בו נתתי לינק לאתר שמתיימר לדרג את 500 האלבומים הטובים ביותר בעולם , אני מוצאת לנכון לתת לינק חדש על הבוקר . 
זה בעצם התחיל מ - Pandora , אתר משובח שמאפשר לך להגדיר מה המוסיקה שאתה אוהב , ומנסה לשדך לך שירים חדשים . 
אחרי כמה סשנים מאומצים של אוהבת/לא אוהבת , הצלחתי להגיע למצב שבו התחנה שלי משדרת שירים מעולים אחד אחרי השני , ואני יכולה לחבר את הרמקולים למחשב וליהנות מ " רדיו " אישי משובח ואיכותי , בלי הקריינות המעיקה של לילך ברנע , למשל . 
ועכשיו יש את Musicovery , שלמרות שהוא בצרפתית ( טפו ) הוא מאוד Web 2.0 , צבעוני ובעיקר מגניב . 
שם לא תידרשו להכניס שמות של אמנים אלא רק להגדיר על איזו מוסיקה בא לכם - אפלה ואנרגטית או שמא חיובית ורגועה , והאתר מייד יעיף עליכם שלל כוכבים וצבעים עם שמות של שירים ומבצעים להנאתכם , וכמובן ינגן לכם אותם . 
אולי עוד בחיי אזכה לחזות במותה של גלגל"צ . 
הנה רשימה שבטח תעורר מחלוקת ואינספור ויכוחים - 500 האלבומים הטובים ביותר אי פעם . 
הרשימה נועדה כמובן לסייע לכל המתלבטים בשאלה הנצחית והחשובה " איזה שירים כדאי לי להוריד ? 
" . 
הרשימה הזו קצת ביזארית לטעמי : במקום הראשון מדורג " סרג'נט פפר " של הביטלס - בחירה שעוד יש בה איזה היגיון . 
במקום השני , לעומת זאת , עברנו ל - Pet Sounds של ה - Beach Boys . 
תמוה משהו . 
הביטלס מככבים גם במקום השלישי והחמישי , ולפי עורכי הרשימה , Highway 61 Revisited של בוב דילן נמצא במקום הרביעי . 
נירוונה עם Nevermind האגדי רק במקום ה - 17 ? 
! 
שערורייה . 
מייקל ג'קסון לפני פינק פלויד ? 
! 
הלו ? 
! ? ! בקיצור , מדובר ברשימה מוזרה , אבל אם נתעלם מהדירוג עצמו - יש פה 500 אלבומים שאולי שווה לבחון אותם ולהחליט אם בא לכם עליהם . 
האינטרנט באמת הולכת לעזאזל אם מוכרים חברה רוגלנית כמו הוטבר ( Hotbar ) ב - 50 מיליון דולר . 
האינטרנט באמת הולכת לעזאזל אם לחברה המרגלת והמטונפת שקונה את הוטבר ( 180 Solutions ) יש 50 מיליון דולר . 
האינטרנט באמת הולכת לעזאזל אם סימנטק מתקפלת ומגדירה את הוטבר כ " תוכנה בסיכון נמוך " . 
האינטרנט באמת הולכת לעזאזל אם לאנשים פחות ופחות אכפת שיש להם תוכנות ריגול במחשב . 
האינטרנט באמת הולכת לעזאזל . 
באמת . 
נ.ב . 
הוטבר היא תוכנת ריגול . 
הפרסומת האווילית של סופר פארם , לפיה הגברים הם ילדים מפגרים שמתעניינים בכדורגל , ואילו הנשים הן עם מטופש שלא מסוגל לצפות במשחק הזה ורק יודע לעשות קניות , היא אחד מהמקומות הכי נמוכים שעולם הפרסום הישראלי הצליח להגיע אליו . 
עזבו סקס , ילדים וילדים וסקס - להשתמש בסטיגמה הכי נמוכה בעולם , ללכת על הקלישאה הכי אהבלית - אין יותר גרוע מזה . 
כי זה אומר שלא הצליחו לחשוב על שום דרך חכמה כדי לפרסם את סופר פארם , אז הלכו על המסר הכי שבלוני , שכביכול מדבר לכולם . 
אז נכון , רוב הנשים שאני מכירה באמת יעדיפו לבלות בקניות מאשר בצפייה בכדורגל , אבל המגמה הזו משתנה עם הזמן . 
יש הרבה נשים שאוהבות ספורט , ואם הן רק יעזו להודות בזה , יהיה בטוח הרבה יותר נחמד לכולם . 
במקרה שלי , ידוע לכל ( כולל מי ש " רק " קורא את הבלוג שלי ) שכדורגל הוא לאו דווקא הספורט המרכזי בו אני מתעניינת . 
אבל זה בעיקר כי הכדורגל הישראלי לא מעניין בשיט , ומזכיר יותר מהכל משחקים של אנשים בלי שכל ובלי רגליים . 
אבל יש כדורגל איכותי שם בחוץ , והוא מתרחש ברגעים אלה ממש בגרמניה . 
אולי לא אקנה חבילת מונדיאל ( בעיקר כי אין לי טלוויזיה ובעיקר כי צ'רלטון זונות ) , אבל במשחקים המעניינים אני בהחלט מתכוונת לצפות , עם הפיצוחים , הקללות והצעקות " לאן אתה מוסר ? 
למי ? 
! ! ? " . אני אפילו יודעת מה זה נבדל , בחיי . 
זה לא כל כך מסובך , אתם יודעים . 
יש כמה מיומנויות שכליות יותר מורכבות בחיים . 
אז די , אנחנו כבר במאה ה - 21 . 
נראה לי מטומטם להסביר שיש באמת נשים שבאמת אוהבות ספורט . 
סופר פארם - עשיתם את הפאדיחה ( ואל תגידו זה הפרסומאים - מישהו אצלכם אישר את החרא הזה ) . 
אני מקווה שלא תראו עלייה במכירות . 
וכל השאר ( כולל הגברים המסוקסים שבטח גועים מצחוק כשהם קוראים את הפוסט הזה ולא מאמינים לאף מילה ) - תזכרו שלא הכל זה כמו שמראים לכם בטלוויזיה . 
סתם טיפ קטן לחיים . 
כשהבוס הישיר שלך שואל אותך " מה העניינים " ואת , באופן באמת יוצא דופן , אומרת " זוועה " ( ולא בצחוק ) , והוא , בלי למצמץ מסתכל עלייך וממשיך ללכת ואפילו לא עונה - סימן שמשהו מאוד מאוד לא בסדר במקום העבודה שלך . 
זה ברור שהשמש היתה נגדנו אתמול . 
וגם ונוס וויליאמס וכל שחקנית אחרת שהעזה לשחק לפני שחר פאר במגרש , וגנבה לה שעות אור יקרות . 
בכלל כל הרולאן גארוס האלה אנטישמים . 
הגעתי בריצה משיעור הטניס שלי לראות את שחר בבית של אבא שלי , והספקתי לראות אותה מפסידה את המערכה הראשונה . 
אבא שלי כבר התחיל להספיד , אולם אני נזפתי בו ששחר היא חיה פראית , ושלא יבלבל את המוח . 
גם קודם לכן , על המגרש , נזפתי במאמן שלי שאמר שרק אם הינגיס תיפצע יש לפאר סיכוי לנצח , והשתמשתי בטיעון המנצח " בלי האמונה , צ.ס.ק.א לא היתה אוכלת אותה ! 
" . 
בעוד אבא שלי מנסה להעביר לנשיונל ג'יאוגרפיק ואני משליכה עליו חפצים ומנסה לגנוב לו את השלט , שחר התחילה לזוז באמת על המגרש ועשתה לנו חם בלב . 
כמובן , כל פעם שאורי לוי המנחוס הדביל פתח את הפה להגיד כמה שהיא גדולה , היא החטיאה כדורים . 
ובהזדמנות זו גם הייתי רוצה לשאול מי זו אילנה ברגר ומי הכתיר אותה לסמכות בנושאי טניס ? 
תסמכו על ערוץ 1 שיידע לקלקל כל שידור שהוא , בין אם מדובר בגראנד סלאם ובין אם מדובר בטורניר שחמט במתנ"ס באור יהודה . 
בשלבים המתקדמים של המערכה השנייה , התחלתי לצעוק " נאצי " על כל שופט קו שהעז לקרוא חוץ על הכדורים של שחר , ומחיאות כפיים סוערות נשמעו בבית בכל נקודה שהיא לקחה . 
ואז בא החושך . 
ממה שראו בטלוויזיה , זה היה נראה כמו טריק מסריח של הינגיס , שרצתה לשבור את המומנטום של פאר , אבל היום בבוקר שמעתי את המאמן של שחר , שאמר שגם היא רצתה להפסיק את המשחק . 
טוב , נו , אז אולי זו לא השופטת האנטישמית אשמה . 
בכל מקרה , עד 13:00 ( בערך ) שעון ישראל , אני אחכה בכיליון עיניים לראות אם שחר תוכל לעשות את זה ולפרק לשווייצרית הצנונית הזו את הצורה . 
וציון לגנאי לאתר הרולאן גארוס , שכותב על כל רוסיה פוסטמה בלונדינית בת 17 - ואף מילה על שחר . 
שונאי ישראל , כבר אמרנו ? 
