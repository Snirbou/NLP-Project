בשבוע האחרון חלמתי בטירוף , ממש המון חלומות . 
ומה שאני ממש כועס על עצמי זה שביזבזתי את ההזדמנות ולא התחלתי לנהל יומן חלומות מסודר ונאה , שאחרי זה היה מאוד כיף לקרוא בו , כי הרי חלומות הם טעם החיים . 
ובכל זאת , הצלחתי לחלץ כמה דברים מהחלומות שנחלמו על ידי ב - 168 השעות האחרונות : * שאני בא לשלב הבא של המיונים לתפקיד שאני פשוט חייב לקבל בצבא , ובמציאות השלב הבא הזה לא אמור להיות בכלל שלב מבחני אלא רק שלב פורמלי שבו שואלים אותך שאלות ואתה עונה על כל דבר " לא " , וזאת אחרי שאת השלב הקודם ( במציאות ) , שכן היה מבחני , עברתי בשן ובעין , ואז אני בא ( בחלום ) לשלב הבא ומגלה ששוב מתחילות השאלות ששאלו אותי בשלב הקודם , ושוב אני צריך לעמוד באתגר קשה . 
חלום רע . 
* מהחלום הבא אני רק זוכר רצף של שלוש שניות : ידיו ורגליו של טייס במושב השמאלי של ססנה , מבצע בו זמנית הטיה שמאלה של היוק ודחיפה של דוושת ה - rudder השמאלית פנימה ( כראוי וכיאות , כדי להתגבר על ה - adverse yaw ) . 
מותק של מטוס , ה - 172 . 
מאוד כיפי להטסה ) . 
חלום טוב . 
* חלום שקשור לאירוע שהיתי צריך להגיע אליו ובסוף אני לא אגיע , והחלום הוא על אודות שינוי ה " נהג " שיקח אותי לשם ... 
.. 
. 
בררר ... 
.. 
. 
חלום רע . 
חוץ מהשלושה האלו , לא זוכר עוד שום דבר בכמות שמספיקה לכתיבת משהו . 
בחיי שמעכשיו אני מתחיל לנהל יומן חלומות . 
בנאדם , כמה שהשאלון הזה קולע למטרה . 
איזה יופי . 
בסופר הורנט המדפים לא נראים כמו סתם חתיכות מתכת שנופלות למטה , אלא כמו ממש מבנה אווירודינמי יפה הזורם החוצה מהקצוות העוקבים של כנפי הדלתא המקסימות של מפציץ הקרב הזה . 
הסיבה שפורסים את המדפים לא רק לנחיתה , אלא גם לפני המראה , היא שמדפים מגדילים את עקמימות הכנף ( כעת יש לזרם האוויר החצוי דרך ארוכה יותר לעבור מקדמת הכנף ועד אל אחוריה ) = > מגדילים את העילוי שנוצר על ידי הכנף = > מקטינים את מהירות ההזדקרות , והרי מטוס שממריא מנושאת ( או מכל מסלול קצר , יחסית , אחר ) מספיק לצבור יחסית מעט מהירות לפני שהוא מוטל על ידי המעוט אל האוויר , וצריך לכן שמהירותו המינימלית להישארות באוויר , שהיא מהירות ההזדקרות , תהיה נמוכה ככל האפשר . 
http://news.navy.mil/management/photodb/photos/020415-N-5292M-003.jpg התמונה הזו , אגב , צולמה על נושאת המטוסים האדירה " אברהם לינקולן " של הצי הפסיפי , במיצר הקרוב לפינת העולם האהובה עליי ביותר , עם מטוס F-18E Super Hornet של הטייסת הנפלאה VFA - 115 Eagles , שהטיסו , לפני שעברו לסופר הורנט , את ה - F - 18C . 
יורשה לי להעלות כאן כמה זכרונות מאי שם בסוף שנת 2002 , או תחילת 2003 , עת הסמינר הציוני בקריית אפעל לקח מקום . 
בערב הראשון לאחר תחילת הסמינר , לקחונו באבטומוביל אל שכונת פלורנטין אשר בתל אביב , שם נכנסנו לבית ספר יסודי יפה ומטופח , למרות המעמד הסוציו אקונומי הנמוך של הוריהם של רוב תלמידיו . 
בספריית אותו בית ספר הפגישונו מארגני הסמינר עם פרוטקציוניסט . 
כן כן , ממש פרוטקציוניסט אמיתי , בקנה מידה 1:1 . 
הוא היה סטודנט צעיר , בשנות העשרים לחייו , חבר באיזשהו ארגון פרוטקציוניסטי ישראלי . 
אין אני זוכר מהו שמו , אף לא אזכור את שם הארגון שייצג שם לפנינו ; רק אזכור כי התביישתי בשאר בני גילי שהיו שם מסביב , כשהוא שאל " אתם יודעים מה זה גלובליזציה ? 
" , ונשמעה רק שתיקה מביכה . 
היתי צריך להגיח באותו רגע מדממתי , אך לא עשיתי זאת . 
זאת עשיתי רק כמה עשרות דקות לאחר מכן , לאחר שהוא ממש הגדיש את הסאה . 
ראשית , ציינתי בפניו שראינו כבר מה שהיה ברוסיה ומה שיש היום בסין . 
מר פרוטקציוניסט עוד העז ברוב חוצפה להגיד " בעקבות הגלובליזציה יש היום בסין המוני רעבים " . 
והכי אם הפרוטקציוניסטים ינצחו , וקווי המסחר בין כל ארצות תבל ידוכאו במכסי מגן כבדים - כלכלת סין , שהיא כלכלה פתוחה ומושתתת על יצוא , תשגשג ? 
לאחר מכן ציינתי , לאחר שהשיחה בינו לבין עשרות התלמידים השותקים התגלגלה לתחום האבטלה , כי אם הממשלה לא תדכאני במסים הרי אני ( לא בתור אני , אלא בתור הישראלי היזם הממוצע ) אפתח עסק ואעסיק עובדים - ממש מבין אותם מובטלים - וזה עדיף בהרבה מכל תשלום קצבאות אבטלה , אבל האומר " הם לא יאפשרו לך " . 
מי זה בדיוק " הם " ( מק'דונלדס לא יאפשרו לי ? 
נייקי לא יאפשרו לי ? 
) - לא ברור . 
אך יותר משברצוני לספר את שהיה באותה פגישה באותו ערב עם אותו פרוטקציוניסט , ברצוני לספר מה קרה למחרת היום , בשעות הבוקר המאוחרות . 
כבר לא הינו , כמובן , בתל אביב , אלא שוב ברמת אפעל , ולאחר שסעדנו את לבנו בארוחת בוקר ( מלאת ביצים , כמדומני ) דשנה , ולאחר עוד פרק זמן שבו הינו על הספסלים בחוץ , נקראנו אל האודיטוריום . 
מתבייש אני בושה גדולה שאין אני זוכר את שם האדם שהרצה שם לפנינו . 
אולי מחנכת כיתתי זוכרת ; אשאלנה . 
על כל פנים , הרצאתו היתה חוויה מדהימה . 
גם הוא , פחות או יותר , פרוטקציוניסט , אך מזן הרבה יותר גאון וגאה . 
דומה כי הוא , יותר בדומה לי , אכפת לו יותר מהגברת סך כל הצדק וההנאה מהחיים בעולמנו , מאשר מפרוטקציוניזם גרידא , אלא שפשוט דעותיו בתחום הכלכלי קצת יותר נוטות לכיוון שמאל . 
ניחא . 
הרצאתו היתה מסע ברחבי ישראל של 2002 . 
הוא הזכיר לנו את הסחר בנשים ; ואת העובדה שעובדי חברות כוח אדם יכולים להיות מפוטרים רק כי הם לא אמרו בוקר טוב לבוס ; ואת הקשישים הבודדים בבתיהם ; ואת היעדר ההתנדבות ; וגם להיפך - את גילויי ההתנדבות הטובים שבהם נתקל בחייו . 
הוא סיפר שהוא כבר נעצר כמה וכמה פעמים בהפגנות . 
הוא שאל את הקהל שאלות - על שם הקיסר של יפן בתקופת מלחמת העולם השניה ( אני עניתי ) , ועל ההיסטוריה של ארה"ב - כשזה השתלב לו בנאומו המשולהב הגדול . 
הוא דיבר באיזשהו שלב על סורן קירקגורד , ואמר שסורן קירקגורד הדני היה מראשוני האקזיסטנציאליסטים . 
אדם משכיל במידה מדהימה . 
הושפעתי עמוקות מהרצאתו . 
לאחר שיצאתי ממנה , רגליי התנודדו - ליתר דיוק , היתה זו נפשי שהתערערה . 
חשבתי לעצמי אז , בדקות ובשעות שלאחר תום הרצאתו , " אין דבר נורא יותר מליברליסט שדיעותיו עורערו " , כשאני מתכוון בכך כמובן לעצמי . 
לעומת זאת , במבט לאחור , מהיום , אני מבין עד כמה שאני צריך להיות שלם עם עצמי , עם כך שמצד אחד - בשום פנים ואופן איני פרוטקציוניסט ואיני אקטיביסט ; ומצד שני - אני תומך ברבים מהדברים שאמר אותו אדם מרתק בהרצאתו , אלא שאני פשוט , בניגוד לרוב בני עולמנו ההולך ומקצין , תומך במשהו באמצע , משהו שהוא אכן הטוב ביותר . 
כן , הסמינר הציוני אכן מילא את מטרתו : להוציא אותי מהורהר יותר בתחום הכלכלי - חברתי . 
אחת מיצירות המופת ההנדסיות שלי ( סתאאאם , זה עדיין רחוק מלהיות תכנון סופי שאפשר לקחת למספנה ולבנות על בסיסו סיירת שלמה ) : עכשיו , מה קורה פה , נתחיל מהקצה האחורי של הסיירת ( צד ימין ) ונעבור כל הדרך אל החרטום שלה ( צד שמאל ) : * הסיירת מצוידת בסונאר מערך נגרר ( שלא מופיע בתרשים שכן הוא מתחת למים ) שתפקידו לגלות , בין אם באופן אקטיבי או פסיבי , צוללות וספינות שטח . 
הסונאר מעובד דיגיטלית על ידי מחשבי העל שבמי"ק של הספינה . 
* הסיירת מונעת על ידי שני כורים גרעיניים ( אינם מופיעים בתרשים ) המפיקים כל אחד 95,000 כ"ס , ונדחפת קדימה על ידי ארבעה פרופלרים . 
* נעבור אל הסיפון העליון : ניתן לראות 24 ריבועים , כל אחד מהם 3 מטרים על הצד . 
ה " ריבועים " הללו הם חלק ממערכת השיגור האנכית של הספינה . 
מתחת לכל מכסה כזה ישנו צינור באורך 10.8 מטרים . 
המערכת מסוגלת לשגר מגוון רחב ביותר של חימושים : טילי שיוט נגד שטח , טילי נ"מ/נב"ל ( נגד בליסטיים ) ( SAM\ABM ) , רקטה נגד צוללות משוגרת אנכית ( VL ASROC ) שהיא למעשה טורפדו על רקטה הממריא לאוויר ואז צולל למים ומתביית על מטרתו הימית , טילי ים - ים ( כגון ה - RGM - 84 הארפון ) , ואפילו טילים בליסטיים ( אמנם לא ביניבשתיים , אבל כן זירתיים ) . 
* משמאל למערכת השיגור האנכית האחורית , ניצבים ארבעה משגרים שכל אחד מהם מחזיק טיל ים - ים אחד ( כגון RGM - 84 הארפון ) . 
אותם טילי ים - ים יכולים להינשא גם במערכת השיגור האנכית , אך המשגרים הצדדיים הללו מיועדים לטילי ים - ים ולהם בלבד , כך שמובטחת הנשיאה של 8 טילי ים - ים על ידי הסיירת בכל מקרה . 
* הימן למערכת השיגור האנכית האחורית , ישנם שלושה דברים : משגר טילי נ"מ מונחי מכ"מ לטווח בינוני ( האחורי ביותר ) , CIWS ( האמצעי מבין השלושה ) ותותח נ"מ ( הקדמי ביותר ) . 
משגר טילי הנ"מ מונחי המכ"מ לטווח בינוני הוא למעשה מערכת כגון ה - Sea Sparrow או ה - SLAMRAAM ; המשותף לשתי מערכות אלו הוא ששתיהן לוקחות טיל אוויר - אוויר - ה - AIM - 7 ספארו במקרה הראשון וה-AIM - 120 AMRAAM במקרה השני - וממירות אותו לשימוש קרקע - אוויר . 
בשום אופן אין זו מערכת לירוט ארוך טווח ; זוהי מערכת טילים עם טווח של כ - 25 מיילים ימיים ( כ - 47 קילומטרים ) . 
ה - CIWS ( Close In Weapon System ) : מערכת רבת עוצמה זו מיועדת להפעלת תותח ים - ים , שתפקידו העיקרי הוא ירי על טילים נגד ספינות המתקרבים לספינה , והשמדתם באש פגזים לפני שיספיקו לפגוע בספינה . 
כמו כן , היא יכולה לשמש לירי על כלי שיט אחרים . 
במקרה של הסיירת שלפנינו , המערכת היא בעלת תותח של 30 מ"מ , ומכ"מ ( הנראה ככיפה לבנה ) מעובד דיגיטלית שתפקידו " להגיד " לתותח לאן להתכוון ( איפה נמצא טיל הים - ים המתקרב ) . 
לכל אחד מחמשת תותחי ה - CIWS שעל הסיירת הזו יש מחסנית של 24,000 פגזי 30 מ"מ , מסוג SAPHEI\-T ( מצית משולב בחומר נפץ מרסק מנקב שריון למחצה / - נותב ) , והוא יורה בקצב של 3,000 סיבובים לדקה , מה שנותן לתותחן 40 מטחים של 12 שניות כ"א . 
סך כל החימוש לתותחי ה - CIWS הנישא על ידי הסיירת , כשהיא מלאה בו , מגיע למשקל של כ - 60 טונות . 
תותח הנ"מ השישה כני הוא מערכת של תותח 30 מ"מ עם מכ"מ מעובד דיגיטלית משלו האומר לו לאן להפנות את האש . 
התותח , בדומה לתותח הוולקן המוכר , יורה בקצב של 3,000 סיבובים לדקה , ולכל תותח יש מחסנית של 3,000 פגזי 30 מ"מ - מה שנותן לתותחן 60 מטחים של שניה כ"א . 
* בהתקדמות קדימה , מכיוון aft אל כיוון bow , אנו רואים את 2 מנחתי המסוקים הגדולים , כל אחד בעל שטח של כמעט חצי דונם , ומידותיהם 22 על 22 מטרים . 
המנחתים הללו כוללים התקני תאורה וקשירה מטה מלאים . 
המסוקים שמשתמשים בהם יכולים להיות מכמה סוגים : מסוקי תובלה , המביאים אספקה לסיירת ; מסוקי שליטה ימית , הנושאים סונאר , טורפדות וטילי אוויר - ים ; מסוקי חיפוש והצלה ; ואפילו מסוקי תקיפה . 
קיים כיום מסוק בשם MH - 60 R , הנכנס לשירות בצי האמריקני , שמסוגל לבצע את כל ארבעת התפקידים הללו . 
* נמשיך לכיוון לב הספינה , ונמצא את אחת מפיסות הנשק המאסיביות ורבות ההשפעה ביותר של הסיירת : תותחי 420 המ"מ שלה . 
אכן , אלו חתיכות ארטילריה השייכות כמדומה לעידן ספינות המערכה ששלטו בימים במאה ה - 19 וברבע הראשון של המאה ה - 20 , ואולם הריני מאמין שיש להן בהחלט מקום גם בסיירת טילים מונחים של המאה ה - 21 . 
מדוע ? 
כל אחד מתותחים אלו מסוגל , באמצעות כיוון ממוחשב , לירות בדיוק מדהים אל מטרות הנמצאות במרחק 18 מיילים ימיים ( כ - 34 קילומטרים ) , פגזים שכל אחד מהם שוקל כ - 1,100 קילוגרמים , ומכיל כ - 720 קילוגרמים של טריטונל 80/20 ( חומר נפץ מרסק ) . 
כאן המקום להזכיר , שמים טריטוריאליים של מדינה משתרעים עד ל - 12 מיילים ימיים מחוץ לחופיה ; כך שהסיירת יכולה לחנות במים בינלאומיים , במרחק 6 מיילים ימיים מגבול המים הטריטוריאליים , ולירות פגזים של טון על ארץ אויב , ומכיוון שרוב הערים החשובות - ורוב המסחר וההשפעה בעולם - מתרכזים באיזורים הקוסטאליים , הרי שעריו החשובות ביותר של האויב יהיו בטווח התותחים אדירי העוצמה הללו . 
כל אחד מ - 4 התותחים בקוטר 420 מ"מ שהסיירת נושאת , הוא בעל מחסנית של 600 פגזים ( כאמור , כל אחד במשקל 1,100 קילוגרמים ) , ומסוגל לירות בקצב של 30 סיבובים לדקה . 
סך כל החימוש שהסיירת נושאת בשביל תותחי 420 המ"מ שלה , כשהיא מלאה בו , שוקל 2,640 טונות מטריות . 
* המבנה העלי הוא - הוא המקום החשוב ביותר בספינה . 
בו יושב מפקד הסיירת ; ממוקם מרכז ידיעות הקרב ( מי"ק ) ; החדרים האפלוליים בהם יושבים האנשים המנתחים את המידע המגיע מהסונאר ומהמכ " מים ; ועל גגו מוצבים מכ"מי מערך המופע של הסיירת , שהם אבן הפינה למערכת הנ " מ/נב"ל של הטילים המשוגרים ממערכת השיגור האנכית שלה . 
