http://www.shvita 2005.10 x.co.il / אולי זה כי אני בת למורה , אבל עם כל הכבוד , אני לא חושבת שקיום השביתה הזאת מוצדקת . 
לפני שאתם סוקלים אותי , אומרים שאני טיפשה / פראיירית / מפגרת ושלל מחמאות מהסוג , הרשו לי להסביר את עצמי . 
נתחיל מזה שבד"כ אני לא נגד שביתות [ אם כי לקראת סוף י"ב , כל יום שמפסידים אומר שיהיה קשה יותר ללמוד לבגרויות ולחוץ יותר לקראת הסוף . 
בעצם , אנחנו כבר בסוף , אז יהיה לחוץ ] . 
במיוחד שביתות של תלמידים או הורים [ כי ככה לא מורידים לאמא שלי מהשכר , אבל זה אגואיסטי . 
בסה"כ בתור תלמידה אני באמת לא נגד שביתות ] . 
השביתה הנ"ל , שלמען האמת אין לי מושג מאיפה היא התחילה , ממש לא לטעמי מהסיבה הפשוטה שהיא לא יוצאת מהמניעים הנכונים . 
לפחות לא כולה . 
בכלל , מה שכתוב באתר הזה הוא די טיפשי לדעתי . 
נטען כי המורים פוגעים בזכויות ( שלא בדיוק מפורט אילו זכויות , מה שדי מעורר תהיה בפני עצמו ) וכי יש פגיעה בחופשים . 
אז צר לי לאכזב את מי שכתב את האתר הזה , אבל לא המורים הם אלא שאחראים לכל מה שקורה בדו"ח דברת . 
אז נכון , בועדת דברת היו חברים מכל הצדדים [ שו ? 
] והוא אמור להיות מבוסס על נתונים מכל מיני מקורות , ובסה"כ אמור " לעזור " למערכת החינוך . 
אבל בפועל כל כתיבת הדו"ח הזה בכלל לא באה מיסוד של אנשי חינוך שדואגים לעתידו של הדור הבא [ לפחות לא להשכלה של הדור הבא ] . 
ביום שישי האחרון הייתה כתבה במוסף השבת של " ידיעות אחרונות " שחשפה פרופ ' כלשהו שהיה חבר בועדת דברת , ותמורת סכומי עתק הגיש נתונים מטעים לועדה . 
יש שם כתבה די גדולה על הסיפור הזה [ עוד לא קראתי את הכל ] , אבל לי אישית זה לא חידש את העיקר : האנשים שחיברו את דו"ח דברת בכלל לא חיברו אותו ממניעים של דאגה למערכת החינוך . 
הכל עיניין של כסף . 
עד כמה שדוחה לחשוב על זה , וכמה שעצוב לגלות , רוב העולם הזה מתנהל סביב דבר אחד - כסף . 
תחשבו על זה רגע - * השארת התלמידים עד השעה 16:00 תחייב ארוחת צהריים . 
= > עוד כסף למפעלי מזון , הובלה וכו ' . * העברת המשכורות של המורים דרך העירייה . 
= > יותר כסף לעיריות . 
( שלמרות כל הבולשיט שאומרים שלא יעשו את זה , אני יכולה להבטיח שהעירייה תיקח נתחים גדולים מהמשכורות על מנת לכסות גרעונות תקציב של העירייה במקום לשלם למורים , שיהפכו למה שנקרא " עובדי עירייה " . 
אני מקווה שאני לא צריכה להסביר את זה , לאור כל הסיפורים בתקשורות על עובדי עירייה שמפוטרים והופכים למובטלים , או כאלה שהעירייה כבר מזמן לא משלמת להם .. 
. 
) * מאות אלפי תלמידים מסיימים את הלימודים בשעה 16:00 בדיוק [ אז נכון שיהיו כאלה שיסיימו יותר מוקדם , אבל תכנית המקור היא שכולם ישארו במוסד החינוכי עד השעה הזו ] . 
= > תחשבו לרגע , קצת יותר משנייה , אילו פקקי תנועה אדירים יווצרו בכל מקום אפשרי . 
לא מעט מבוגרים מסיימים את יום העבודה וחוזרים הביתה . 
באותה שעה בדיוק יוצאים לא מעט רכבים מבתי הספר לכיוון הבתים . 
ככה מייצרים עומסי תנועה בכל היישוב . 
[ ואם להמשיך לחשוב על הרעיון הזה , למי זה שווה ? 
לכל אותם אדריכלים שרק בונים על הפקקים האלה , ויגישו עוד ועוד תכניות לסלילת כבישי בטון מיותרים על מנת " להקל על העומס " . 
] שלא נדבר על זה שאם ככה הילדים מרוויחים את השעה - שעתיים של " להיות לבד בבית עד שאמאבא יחזרו מהעבודה " , גם זה די נלקח מהם . 
יש עוד לא מעט דוגמאות כאלה .. 
. 
תחשבו רגע על המורים שצריכים לעבוד במשך 8 שעות רצוף . 
גם על התלמידים שיצטרכו להישאר בתי הספר [ והגנים אגב , אל תשכחו שהתכנית כוללת גם גני ילדים , איזו אמא תיפרד מהתינוק שלה למשך זמן כה רב ? 
טוב , אולי רק הקרייריסטיות , אבל הן גם ככה משאירות את הילדים בכל הצהרונים וכו ' ] במשך הזמן הזה . 
ולא , אני לא מדברת על 8 שיעורים , כמו שיש ללא מעט תלמידים כיום , אם לא יותר . 
אלא 8 שעות באמת . 
שליש מהיום . 
זה די מטורף . 
אף מורה לא מסוגלת לעמוד זמן רב כל כך מול כיתה . 
אף תלמיד לא מסוגל להתרכז ולהצליח ללמוד במשך כל הזמן הזה . 
כל איכות הלמידה יורדת . 
בכל אופן , לא התכוונתי לכתוב פוסט על דו"ח דברת . 
זה קמצוץ מהביקורת שיש לי עליו , אולי מתישהו אני אמשיך את הפוסט הזה וארחיב , כי יש עוד די הרבה נושאים שלא נגעתי בהם . 
הרעיון הכללי שלי היה להראות שהסיבה של השביתה מוטעית . 
דו"ח דברת אמנם פוגע בתלמידים [ בדיוק כמו שהוא פוגע במורים ] , אבל השביתה לא נעשית מסיבות הנכונות . 
נכון , גם אצלי יש מורות " רעות " פה ושם שלא נותנות לילדים לצאת לשרותים או לשתות ( למרות שמשנה לשנה כמות המורים שלא מרשים את זה די קטנה ) , אבל גם זה בד"כ לא ניתן לתלמידים שמפריעים . 
מי שמתנהג בסדר , המורים מתנהגים גם אליו בסדר . 
בד"כ . 
אני יודעת שלא תמיד זה ככה , אבל נסו את שיטת ה " יחס גורר יחס " , רוב המורים בסה"כ מנסים לבצע את תפקידם , שהוא אגב להוציא מאיתנו אנשים קצת יותר משכילים ומתורבתים , ולא רק במקצוע הנלמד . 
לפעמים מה שחשוב זה דרך ארץ . 
זה לא כל כך להשתלט על 40 ילדים בכיתה . 
אז אם המורה של מי שכתב את האתר הנ"ל לא נותנת לו לצאת לשתות , אולי כדאי שיחשוב פעמיים לפני שהוא זורק ניירות ומפריע לשיעור . 
רע לכם בכיתה ? 
תצאו משם . 
אל תבואו לשיעור . 
או שתבואו ותירדמו . 
אני לא רוצה להטיף , אבל תאמינו לי שאני מודעת ל 2 הצדדים של המערכת [ תלמידים-מורים ] ואם תתנהגו כראוי , לא יהיו לכם מורים " רעים " . 
אז כן , אני מסכימה עם הטיעון של שינוי לוח החופשות . 
לדעתי הוא די טיפשי . 
אין לנו בארץ חורף כ"כ קר כמו באירופה וארה"ב שדורש חופשה מהלימודים . 
מה שכן יש לנו זה קיץ לא אנושי , וחופשה של חודשיים בקיץ עושה רק טוב . 
הדו"ח הזה לא הולך לגעת בי כ"כ , כי אני מסיימת את לימודיי השנה ( טפו טפו טפו ) , הוא יגע באמא שלי אני יודעת , וזה כבר כן יגע בי : / בכל אופן , אם התלמידים רוצים לשבות - בהצלחה . 
רק שיעשו את זה מהסיבות הנכונות , ולא ממשהו כמו שכתוב באתר הנ"ל ולטעמי די רדוד . 
תמצאו חיים . 
או טיעונים קצת יותר מוצדקים מ " המורים פוגעים בזכויותינו " , כי עד כה , מי שמתכוון לפגוע בזכויותיכם תלמידים יקרים , הם אנשי כלכלה ולא אנשי חינוך . 
ותחשבו על זה .. 
. 
בתודה מראש , סקאי ^ _ ^ 
