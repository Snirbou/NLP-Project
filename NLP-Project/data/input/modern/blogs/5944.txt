שיר שמעתי היום , שיר אשר אותו לא שמעתי מזה מספר דו ספרתי של חודשים . 
Happy ל - Sita . 
כמובן שהשיר היפהפה הזה הזכיר לי הרבה דברים : את כיתה י' ( אז הוא היה להיט , והיתי שר אותו בקול - להנאתי בלבד ) , את המסר שהשיר הזה מעביר ( האם הגשמתי אותו בשנתיים וחצי שעברו מאז ? 
כמדומני , התשובה היא הרבה יותר " כן " מ " לא " ) , את האווירה , את הזמנים שהתחלפו . 
בכיתה י' עדיין הוטרדתי בעיקר מענייני אהבה . 
בכיתה י"א אלו הפכו להיות שני דברים - לימודים , והמטאליזם המוניטרי ( שממנו צמחתי לליברטריאן שלם ) . 
לגבי כיתה י"ב כבר אפשר להגיד שהדבר העיקרי שהחליט להציק לי בחיים הוא ענייני העולם הגדול ובעיותיו . 
ואו הו , איזו הצקה . 
היתי יכול להיות כל כך שמח היום . 
איגנורנט , לא יודע דבר על הסיבות לכך שהעולם האנושי כיום הוא כמו שהוא . 
בטח גם היתה לי חברה , הבלוג הזה היה מלא באינעל - כלום , והיתי מחייך חיוכים שמחים וכנועי - מיינסטרים כל היום . 
היתי גולש בפורטלים ובצ'טים ( עדיין , כאילו שב - 2002 לא היה לי מספיק ממחוללי הדכאון האלה ) במקום באתרים שכתוב בהם על דברים . 
My my , אפילו היתי צופה באולטרה - זבלונים שהציפו את מסכי הטלוויזיה בישראל בשנתיים האחרונות . 
אבל לא . 
השמחה האולטימטיבית שלי צריכה לבוא כנראה ממקור אחר . 
מן הדאגה , מן המאבק לעולם טוב יותר ( אבל גם עם תיבולים קטנים של דברים טובים לעצמי - להפוך לטייס , לצנוח צניחות חופשיות , לטייל בעולם וכו') . כן , אני סובל רק בגלל שדעת ההמונים , וגם מקבלי ההחלטות , רחוקה כל כך מהאמת והצדק . 
זה יהיה מסע שימשך עשרות שנים , ורוב הסיכויים שיכשל , והעולם ימשיך להיראות כפי שהוא היום ( רק עוד יותר שלא בדרך הנכונה ) , אבל בשביל מה ששבריר הסיכוי להצלחה שווה - אני בחרתי בדרך הזו . 
מי יתן ולכולנו תהיה שנה מצוינת , שנה של רציונליות ואובייקטיביות , שנה של הנאה מהחיים , שנה של רצון טוב והתחשבות בעצמנו וגם באחרים , שנה של החכמה וראיית היופי שבעולם . 
אם אני אמשיך לקרוא דברים כגון השרשור הראשון בעמוד התגובות הזה . 
עוד צלקת קטנה נחרתה על קרום לבי כשקראתי . 
הנורא שבדבר , זה לא ששני האנשים שהתמסרו להם בדישון עצמי נפלא באותו שרשור באמת מאמינים במה שהם כתבו ; אלא שהם מאמינים בכך כאילו זה האמא של המובן מאליו . 
זו לא חוצפה מכוונת , זה אפילו לא רשע . 
זו בקושי בורות . 
זו פשוט התמכרות מטומטמת ומבזה לססמאות ולרסיסי דמגוגיה - ולחולשה , לכל מה שחלש ומכוער וקטן בבני האדם - ומדוע אנו רוצים ש " האח הגדול " ישעבד אותנו ? 
מדוע יש לנו את הצורך להתמכר לססמאות , " חברתיות " ואחרות , כמו לאופיום ? 
כלום אין אנשים מסוגלים להבין , שבדיוק מכיוון שכלכלת ישראל היא כל כך צנטרליסטית , יש עניים ? 
בעצם , א.ר . 
הנהדר סיכם את העניין בבהירות האופיינית לו . 
אני יודע שאף אחד משני הכותבים הנ"ל הוא לא נכה , או עיוור . 
הם מסוגלים לעבוד . 
אז מדוע - מדוע שירצו - שתבוא הממשלה ותיקח מהם 80 % מהכסף שהרוויחו בזיעת אפם ? 
האם לא מבינה הכותבת , שדיברה על כך שהמדינה עושה " קפיטליזם ומלחמה " , שקפיטליזם ( אמיתי , לא השימוש שהקונספירטורים עושים במילה זו , ושלמרבה היגון , התקבל כשימוש המצוי ) ומלחמה הם שני הפכים ? 
ומה שהעליב אותי ממש - העליב אותי כבן אדם - היה המשפט " זה לא תפקיד האזרחים , בשביל זה יש ממשלה " . 
זה לא תפקיד האזרחים לדאוג לחיים של עצמם ולמה שקורה להם בחיים , בשביל זה יש ממשלה , אמר הכותב . 
וכך , לאחר 56 שנים שבהן המדינה הזו היא התגשמות חלום הסטייטיזם - מרקסיזם ( " המדעי " , יש לציין ... 
.. 
. 
) , הגענו הנה . 
דרך אגב , צדקה - פרטית , שאנשים אינדיבידואלים נותנים מרצונם החופשי ובשיעור שהם בוחרים , לאלו שעשו החלטות גרועות בחייהם - היא דבר הוגן , ויחסית הכרחי . 
אין , אין , אין עתיד למדינת היהודים כל עוד הממשלה בה מקיימת מצב בו הסתמכות ואחריות עצמית הם ניגודים גמורים למה שמובן מאליו . 
ואת ה " חוק נגד טרוריזם ולרפורמה פוליטית מצרית " שאותו חבר קונגרס יהודי הציע למחוקקי אמריקה . 
במסגרת החוק ההוא , יומר כל הסיוע הצבאי הכספי הניתן מדי שנה למצרים ( איתו היא קונה מסוקי אפאצ'י לונגבאו , ספינות קרב מתקדמות ביותר , טנקי אברמס , מערכות ארטילריה , מטוסי קרב אמריקניים והרשימה עוד ארוכה - בקיצור , הסיוע הצבאי שמקבלת מצרים מארה"ב מקטין את הפער האיכותי הצבאי בין ישראל למצרים ) לסיוע אזרחי , וזאת על רקע תמיכתה הסמויה של ממשלת מצרים בטרור ואי - קיום חלקים מהסכמי קמפ דייויד על ידה . 
שמחתי מאוד כששמעתי על הצעת החוק ההיא , לא רק מהסיבה הפשוטה - שאם היא תתקבל אז יקטן הסיכון לישראל , אלא גם מכיוון שהיא היוותה בשבילי מעין הוכחה שיש דמוקרטים רציונליים , שלא הולכים " עד הסוף " בקטע של אובייקטיביות מוחלטת של אמריקה בסכסוך הישראלי - ערבי , אלא גם מסוגלים לעצור רגע ולחשוב - אולי יהיה דווקא טוב יותר אם נגיד " לא " בנקודה כזו וכזו . 
ובכן , למרבה הצער , מסתבר ש - פשוט מתוך חוסר ידיעה - לא שפטתי נכונה את אנתוני ויינר ואת דעותיו . 
הוא כל דבר פרט לרציונליסט - ליתר דיוק , הוא עוד דמגוג פופוליסט , ששבוי עמוק בתוך מה שמצופה ממנו לתמוך בו , בתוך מה שהוא " אמור " להגיד . 
בשבוע האחרון , מר אנתוני ויינר הלא יקר גילה את פרצופו האמיתי . 
הוא הגיש לקונגרס את הצעת חוק H.R . 
5035 , שמשמעותה - הטלת פרוצדורות בטחון מעיקות על התעופה הכללית ( כל תעופה שאינה צבאית או airlines ) . 
אני כל כך כועס כשאני קורא את הדברים שהחוק הזה כולל , שאני פשוט אעתיק לכאן את מה שנמסר על פרטיו באתר הנפלא AVweb : The bill ( H.R . 
5035 ) would require the Department of Homeland Security to ensure the screening of all passengers and property on each flight of every passenger aircraft in the U.S . 
including general aviation aircraft of all types . 
It would also prohibit any non-airline aircraft from flying within 1,500 feet of any structure or building and prohibit non-airline aircraft from flying over any U.S . 
city with a population of 1 million or more . 
זה פשוט מחריד במידה קיצונית , נכון ? 
האיוולת והעוול שבהצעת חוק שכזו הינם בלתי נתפסים . 
למעשה , אנתוני ויינר הוא נציג הטרור ואל קעידה בקונגרס ; כי אם חוק כזה יעבור , זה יהיה נצחון אדיר ומספק לטרוריסטים החיים בהרי אפגניסטן ובבקעת הלבנון , ממש כמו מגוון ההגבלות המטורפות שהטיל ה " נשיא " בוש על אזרחי ארצות הברית ( ובהן הגבלות בסגנון הקג"ב על התעופה הכללית ) . 
אם " ארץ החופשיים ובית האמיצים " תאבד את החופש הניתן בה לאדם היחיד , היא תאבד את כל מה שאי פעם היה לה . 
כל קיומה של אמריקה לא שווה כלום , אם טייס לא יכול פשוט לבוא לשדה תעופה , להיכנס למטוס עם האנשים שהוא הביא לטיסה , להמריא בלי תוכנית טיסה , ולטוס , לטוס , לטוס ! 
לראות מלמעלה את העולם היפהפה ; רק הנאה לו ולשאר יושבי המטוס , ללא כל נזק לאף אחד ולשום דבר . 
הכיצד יתכן " אסור לטוס במרחק 457 מטרים מכל מבנה או בניין " - עם הגבלה כזו , איפה בדיוק כן אפשר לטוס , חוץ מאשר מעל שדות התירס של איווה ודומיהם ( במחשבה שניה , אפילו שם יש אסמים וממגורות ) ? 
! 
נטילת זכויותיו הבסיסיות של האדם ( במקרה מסוים זה , האדם הטס ) , לעשות כרצונו וליהנות מהחיים , כל עוד זה לא פוגע באף אדם אחר - אסור שתתרחש באף מדינה שהיא , ובודאי ובודאי שלא בארה"ב של אמריקה . 
מוטב יהיה אם מר ויינר ימצא לו את מקומו במפלגה הרפובליקנית ( ששם מתאים לה יותר יהיה " the restrictionist party " ) . 
אנתוני ויינר לא מייצג אותי כאוהד המפלגה הדמוקרטית , ומבייש אותי כישראלי וכיהודי . 
ומבעד לחלון הגיעה - רוח . 
