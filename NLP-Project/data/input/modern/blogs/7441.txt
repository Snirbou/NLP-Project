כל לילה אני מכוונת את השעון המעורר שלי לשעה 05:30 , לא מתוך מזוכיזם טהור אלא מתוך סטייה קטנה שפיתחתי , שהיא להתעורר בשעה הזו ואז לכוון את השעון לשעה 06:00 , כדי שתהיה לי אשליה שישנתי יותר ( בגלל שקמתי באמצע ) . 
ברוב המקרים גם ב 06:00 אני מכוונת את השעון ל 06:20 וחוזרת לישון , שוב מאותה סיבה . 
גם הבוקר קמתי ב 05:30 וכיוונתי את השעון ל 06:00 . ואז קמתי ב 06:00 וכיוונתי את השעון ל 06:20 . או לפחות חשבתי שכיוונתי .. 
. 
" טל , את לא הולכת לצבא היום ? 
" שמעתי את אבא המבולבל שואל , ומתוך שינה מלמלתי " בטח שהולכת .. 
. 
זה לא שיש לי ברירה .. 
. 
" משכתי את עצמי מתוך השמיכה והסתכלתי בשעון . 
חשכו עיניי : השעה הייתה 06:44 , ואני הייתי אמורה להיות מוכנה לצאת מהבית ב 06:50 . לקחתי בדיוק שבריר שניה לחשוב על זה ש " שיט לא התעוררתי איך זה קרה מה אני אעשה " ואז פשוט לקחתי את עצמי בטיסה לאמבטיה . 
תוך דקה הספקתי להשתין ולצחצח שיניים , עפתי לחדר , לבשתי את המדים במהירות שיא , אספתי את הדברים שלי והגעתי למטבח בו ישב אבא ההמום ב 06:50 בדיוק . 
לקח לי דקה נוספת להכניס את האוכל שהכנתי יום קודם לתיק , לקחת לגימה מהירה מהתה , ולסנן לעבר אבא שלי " 7 דקות מטכ"ליות או לא ? 
" לפני שרצנו שנינו לאוטו והוא לקח אותי לתחנה המרכזית . 
מי היה מאמין . 
מסתבר שהצבא באמת מכין אותנו טוב לחיים . 
הייתי בדרך להתקשר לברר משהו בנוגע לאיזה מלש"ב , ובדרך לטלפון חלפתי מול מלש"בית שישבה בעמדה אחרת , ופשוט חייכה אלי פתאום . 
הבטתי בה בתמיהה קלה תוך כדי הליכה , מנסה להבין למה היא מחייכת אלי ( אולי היא מחייכת לחברה שלה שבמקרה מאחוריי ? 
) ואז הסבתי את המבט ולקחתי את הטלפון ליד . 
" את כבר לא מזהה אותי , טלי ? 
" שמעתי קול עגמומי מאחוריי . 
הסתובבתי . 
הסתכלתי על המלש " בית . 
עדיין לא היה לי מושג מי זאת . 
מבוהלת מהמחשבה שאולי היא בת משפחה ( אני לא מכירה כל כך טוב את המשפחה מהצד של אבא שלי , כי הם המון אנשים ואני לא רואה אותם לעתים קרובות ) ניגשתי אליה . 
היא כנראה קלטה שאין לי מושג מי היא ואמרה " למדתי איתך בבית ספר " . 
זה עדיין לא אמר לי כלום , ובהיתי בה עוד קצת ואז היא אמרה , קצת נעלבת " לימדת אותי בקס"ם .. 
. 
" האסימון נפל ! 
ניסיתי לצאת מזה באלגנטיות ואמרתי " ברצינות ? 
אוי נכון .. 
. 
עבר כל כך הרבה זמן .. 
. 
את בי"א עכשיו ? 
איזה יופי .. 
. 
איך הזמן רץ .. 
. 
שומעת אני חייבת לעשות טלפון .. 
. 
אני אדבר איתך עוד שניה .. 
. 
" ואז אחרי שדיברתי בטלפון היא בדיוק ענתה לשאלה של המאמתת אז השתחלתי מהר מאחוריה ונמלטתי מהאיזור . 
זה מה שחסר לי . 
שתלמידים שלי מקס"ם יחזרו לרדוף אותי . 
כמו כן הייתה היום שיחת חוליה , מה שאומר שיצאתי רק לאוטובוס של 19:30 והגעתי הביתה ב 21:00 . וגם אתמול יצאתי ב 18:30 והגעתי ב 20:00 הביתה . 
מה שגרם לכך שיומיים ברציפות נאלצתי לייבש את השיער באמצעות המכשיר השטני שנקרא " פן " , כדי לא לישון עם שיער רטוב . 
כבר אמרתי בעבר , ואני אומר שוב : מייבשי שיער הם יצירי השטן והתגלמות הרוע בעולם . 
היכן הצדק , אני שואלת ? 
כל ברכות ההחלמה לנקאשון ידידי , שקרע את הגיד בברך ומושבת בביתו למספר ימים לא ידוע . 
מתגעגעים אליך נקאש , כשאתה לא שם , אתה לא קיים , או משהו בסגנון . 
" אלה ימים בינוניים " לילה טוב . 
צו דצמבר התחיל . 
הסבר קצר למה דצמבר מסמל את תחילתה של שואה גרעינית : אז ככה . 
תלמידי י"א לא מתראיינים עד דצמבר . 
זה איזשהו חוק כזה . 
אז מה שקורה הוא שבמשך 4 חודשים מגיעים אלינו תלמידי י"א ו - י"ב , תלמידי י"ב נשלחים לראיון וכל השאר מחכים בשקט עד דצמבר . 
ואז כשמגיע דצמבר , לא רק שפתאום גם תלמידי י"א שמגיעים לצו מתראיינים , מה שמגדיל את מספר הראיונות שנעשים ביום , אלא גם צריך לזמן את כל אלו שלא יכלו להתראיין פעם שעברה כי היו בי"א , וכך נוצר מצב שבו יש פועל 60 - 70 ראיונות ביום . 
זה נורא ואיום וזה גורם לנו לצאת הרבה יותר מאוחר הביתה . 
אך חדל מרמור : בעוד 3 שבועות יש לי יום הולדת , וכמו שתוכלו לראות רשימת מתנות מעודכנת מופיעה ממש מצד שמאל של המסך > הרגישו חופשי לבחור מתוך הרשימה את המתנה המועדפת עליכם ולרכוש אותה עבורי . 
תודה רבה מראש . 
הדבר הגדול הבא : מיץ ענבים ירוקים וקיווי של פריגת . 
אני מכורה לזה . 
הבעיה העיקרית היא המחסור של זה בבית שלי . 
קניתי בקבוק אחד לפני שבועיים בערך ומאז שהוא נגמר אני לא אותו הבנאדם . 
מה קרה לימים בהם דיאט קולה היה מספק אותי ? 
עכשיו לדוגמא אני צמאה , וסביר להניח שאני אגש למקרר עוד מעט ואוציא דיאט קולה , אך במקום לחשוב " נפלא , זה בדיוק מה שבא לי " אני אחשוב " חבל שזה לא ירוק ושאין לזה טעם של פירות קיציים " . 
החיים מסובכים מדי , אני אומרת לכם . 
אני צריכה חופש . 
ולקנות בגדים חדשים . 
כן , זה בדיוק מה שאני צריכה . 
