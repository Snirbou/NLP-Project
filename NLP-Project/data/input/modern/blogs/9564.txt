היא והוא חיילים , על ספסל בקרון הרכבת . 
היא יושבת ופניה אליו , מלטפת בקצות אצבעותיה , מנשקת בריפרוף עדין את שמורות עיניו , אוספת בשפתיה את שפתיו , מביטה בריכוז עצום בעולם היחיד שנמצא בינו לבינה ... 
.. 
. 
( מראה שראיתי כשפקחתי את עיני לאחר נמנום של כמה דקות בנסיעה הביתה , ברכבת . 
ואפילו שלא הייתי קיימת שם עבורם , הרגשתי מאוד מיותרת . 
ובצדק ) . צריך כנראה להיות במקום בו ישנו אמון פנימי חזק ובטחון מחושל ויצוק כעמודי פלדה , כדי שיוכל לתת לנפש להגיע למחוזות עמוקים ונמוכים כל כך , שהצבע השחור הוא זה המציף אותם ולקרני אור וגווני צבעים אחרים אין מקום שם . 
שבועות רבים הייתי שם . 
מדשדשת במחוזות הכאב , הפגיעה , הכעס . 
מחוזות שבהם רק צבע ירוק רעל זרחני מחליף לעיתים את הצבע השחור . 
והם מילאו את כל כולי , מחשבותי , נישמתי , נשימתי . 
והם שאבו ממני כוחות , משאבים ואנרגיות . 
נתתי לעצמי להיות שם כי ידעתי שזה חלק מההתמודדות שלי עם אותה רעידה וה after shocks שלאחריה . 
ידעתי שיש בי את היכולת לדעת בדיוק של אלפית השניה מתי הוא הזמן לקום וללכת משם . 
היום בבוקר קמתי , השמים היו כחולים , השמש זרחה , והאוויר היה חמים ועדיין ללא לחות הקיץ . 
בוקר טוב פמה , אמרתי . 
די . 
מיצית את השלב הזה . 
הגיע הזמן ללכת הלאה . 
וכך הווה . 
זה מאוד מפתה ואף מהנה במידה מזוכיסטית , לגעת ולדון בנקודות הרוע של לב אחר . 
זה פחות נוח ונעים לגעת בנקודות הרוע של הלב שלי . 
ועדיין , יש בי את הצורך לחשוב , לחוש את אותו רעל שכמו צבוע בצבע ירוק זרחני , אפילו אם זה אומר שתוך כדי כך , אני שותה אותו בעצמי . 
לא עוד . 
לפעמים אני דווקא אוהבת לחוש את אותו הכיווץ בבטן , את מי הקרחונים זורמים בעורקים , מתמוססים בחומו של דמי , ואז , כמו מלטפים אותי מבפנים . 
( ופי יקירתי , אני יודעת שאת מצפה לפוסטים ארוכי שורות אבל כרגע הדברים עולים בי כמו מברקים . 
מצד שני , אני יכולה לפרט לך בשורות ארוכות עד אין קץ , עד כמה השילוב של צי'פס ושוקולד לא שימח את בטני אתמול בלילה ושגיליתי , שוב , שבולימיה לא עושה לי את זה ) . 
אני מעדיפה לדעת אותם כפשוטם , כהוויתם . 
להסתכל , לראות , להבין מבלי להסיט את המבט . 
בבסיסו של דבר , אני יודעת שכל בריחה מאמת ידועה במידה זאת או אחרת , היא הטמנת הראש בחול כמו בת יענה . 
ובנות יענה כידוע , גומרות כנוצות . 
יפות להפליא , אבל נוצות ... 
.. 
. 
( מועד בדיקת הממוגרפיה השנתית הולך וקרב ובכלל ... 
.. 
. 
) מתוך שום דבר מיוחד עלה בי פתאום זכרון וגעגוע שכבר לא היה חודשים רבים כל כך . 
והוא היה חד כל כך , בהיר ומוחשי , ונמסך לתוך דמי עד עצירת נשימה כמעט . 
וחייכתי . 
שישי . 
צהריים . 
שמש . 
קצת לח . 
בוקר של אימון כושר . 
בוקר נינוח בבית הקפה . 
נעליים למות מהן . 
נעליים למות איתן . 
מתנה . 
חנות ספרים . 
שאלה . 
תשובה . 
עדיין לא הזמן . 
שיחות . 
מחשבות . 
דברים שנטמעים . 
החלטות . 
רצונות . 
תשוקה . 
בית הפוך כמרקחה . 
סוג של נקיון פסח מאוחר . 
סדר מחודש . 
גם בתוכי . 
אפשר קצת חופש , מעצמי ? 
שבת שלום חברים יקרים , עם ובלי מילים ... 
.. 
. 
הענקים שניטש היום בין האנרגיות שלי לאנרגיות של המשרד , הפסדתי כנראה עוד לפני שהתחלתי את הפסיעה הראשונה . 
( וזה משאיר אותי במין תחושה חסרת תחושה - פרדוקס , אני יודעת - שבה אני מוצאת את עצמי מסתכלת על העט שבידי , על הדף שעל שולחני ולא מצליחה להביא לידי חיבור כלשהו בינהם ... 
.. 
. 
) . 
של שלושת החודשים שחלפו אני יכולה להתחיל לראות עד כמה עמוק הפצע שנפער בי מאז . 
והוא כל כך עמוק היה שלא יכולתי כמעט לשאתו ומהרתי לכסותו בכל מה שידעתי כדי לעמעם את הכאב עד כדי חוסר תחושה מוחלט כמעט , כדי שאפשר יהיה פשוט להמשיך הלאה . 
כי שם היה בעצם רצון ונסיון לערער בתוכי את כל מה שבניתי בי עד כה . 
ולהרוס . 
עד היסוד . 
וכמו בכל קטיעה מוחשית או ערטילאית , ההלם הראשוני מונע כל תחושה , במיוחד של כאב . 
ורק אחר כך זה מתחיל לעלות . 
עכשיו זה הכעס . 
זעם שקט וכבוש . 
צובע הכל בשחור . 
אין גוונים , אין שברי צבעים . 
הכל שם שחור . 
יגיע הזמן בו הכעס ימלא את תפקידו ויתפוגג ואז אוכל לבחון את הדברים מהמקום שלי . 
עוד לא . 
בינתיים הכל שם , שחור . 
מצמצמת את עיני למול האור הבוהק של כדור השמש המתחיל להאדים לכיוון מערב . 
כולם נחפזים מסביב למכוניות בחניה , לאוטובוסים , ופתאום היה צורך חזק ובלתי נשלט לנשום . 
עמוק . 
פתוח . 
המולה מסביב אבל בי היתה פתאום דממה . 
הקולות שסערו בתוכי ימים רבים כל כך , שָקטו , ואני נספגת לתוך השקט . 
לפחות לשעתיים הקרובות . 
