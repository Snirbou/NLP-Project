ללמוד לבגרות בלשון . 
מחר רותמוש באה ואני מקוה שזה לא אומר שאצתרך לוותר על ארוחת ערב אצל אבא של בועז . 
אני אמורה להעיר אותו ולהגיד לו שכבר כמעט 11 והיינו אמורים לקום לפני שעה , אבל זכרונות של לפני שעה מבלבלים אותי . 
אני לא מצליחה להזכר בהתעוררות איתו מבלי לעלות לאיזה ריחוף כזה , שמונע ממני לחשוב על דברים כמו בגרויות . 
והנשימות שלו , מטר מאחוריי מרגיעות אותי ואני לא רוצה להדיר ממנו את התמימות היפה הזאת . 
הוא כל כך יפה ( ! 
) כשהוא ישן . 
רציתי להעיר אותי עם כוס מיץ תפוזים אבל בבדיקה מציאותית עם המקרר נודע שאין . 
זה בדרך כלל היה מבאס אותי , אבל בדרך למטבח , אחרי הצעד הראשון מחוץ לחדר היו שניי צעדים על מרצפות [ אנה , זוכרת ? 
] קצת רפויות שהשמיעו 'טאק טאק ' כזה שעשה לי כל כך כיף באוזניים ובלב , ואולי בכלל עדיף שאני אעיר אותך בחיבוק , הכל מתערבב בראש שלי ואין איך להחזיר הכל למקום . 
[ " הוא יודע שאני החכמתי הלילה מאוד " ] בימים האחרונים ניסיתי לא פעם ולא פעמיים להסביר לאנשים שונים מה אני מרגישה בהתקפי - חרדה - או - מה - שזה - לא - יהיה - האלה שתוקפים אותי כמעט כל יום . 
יונתן שתק . 
היום הוא הולך לשנות הרבה . 
[ " ספרי שאני מחכה בלילות ואל תספרי עד כמה " ] היום הוא הולך לשנות הרבה . 
דיברנו 4 שעות , ועשינו קצת אקרובלנס . 
בחופש ניסע לליד חיפה . 
[ " הבנתי את המכניקה של השמלה שלה " ] בחופש ניסע לליד חיפה , אבל לא ניכנס . 
אני מישהי אחרת עכשיו . 
מישהי שלא אוהבת את חיפה , ולא את נהריה . 
נלך לים , ונקרב ונרחיק את הגלים עם הנשימות שלנו . 
[ " And I am not frightened of dying " ] נלך לים , ונקרב ונרחיק את הגלים עם הנשימות שלנו . 
ונרגיש הכל , נרגיש חיים , וחופש , ואמת , ומוסיקה , והבטן שלי תקרקר אבל אני לא אגיד שום דבר . 
אני אעשן לפנות בוקר , לפני שנלך לישון , ודבר ראשון כשאתעורר . 
וניסע ברכבת הביתה ובפעם הראשונה יהיה לי כיף לנסוע ברכבת . 
ונצוטט המון אלתרמן ושרון לנגר . 
ואני אקריא לו את כל הסיפורים שלי והוא יראה לי ציורים . 
ואני אנסה לצייר . 
[ " בשקט בשקט יש משא ומתן על הרגש שלי " ] ואני אנסה לצייר כל היום עד שאני אצליח , ושתזדיין הבגרות בלשון , כי עינת עוזבת . 
אני לא מוכנה שהיא תשכח אותי . 
אני תוהה אם לצייר כאב או תקווה או חברות או עתיד , או סוף . 
אולי הכל ביחד יהיה הכי טוב . 
הכל ביחד . 
[ " לאט ומהר לאט ומהר הכל עובר לידי " ] הכל ביחד . 
* * תראו , אני לא יודעת .. 
. 
לי שתיי צמות עבות כאלה . 
בלונדיניות - ג'ינג'יות . 
או אולי בעצם אסופות בקפידה , בעיגול שמוצמד לאחורי הראש שלי . 
לגור בטקסס , באיזו עיירה רחוקה במאות קילומטרים מכל איזור מאוייש אחר . 
שיהיו לי המון נמשים . 
בבוקר , אלבש שמלה בצבע ירוק - דהוי וסינור לבן ואשטוף את רצפת המטבח . 
בצהריים כשהחום יהיה כתום בחוץ , הבית כולו יהיה רטוב - נקי והכמיהה למעט רוח קרירה תהיה חזקה מכל , אשב מרפסת הקדמית , בכיסא הנדנדה הכמעט - חורק ואקרא ספרים . 
לעיתים אשקע במחשבות על בחור אחד שליבי משתוקק אליו . 
אשעין את סנטרי על כף ידי הפתוחה למחצה ואת מרפקי על ידית הכיסא . 
לעיתים אף אבהה שעות באותה השורה בספר מבלי להצליח לקרוא מילה - ראשי רצוץ במחשבות על ידו של הבחור שרפרפה במקרה על ידי שלי במרכול אמש . 
ואשנא כל אחד ואחד מנמשיי על שמקנים לי מראה ילדי , ואשנא את ידי הכהות והעבות שאף הן אינן תורמות למראה הנשי והענוג שאני , והוא , חושקים בו . 
לפנות ערב אתעורר מחלומותי בהקיץ , מזמזום של זבוב עיקש , או מרעש חבטות מקל עץ בשטיח - במרפסת השכנה , ואלך לעבודה ; משמרת ערב במרכול . 
בכל ערב , מלבד ערב יום ראשון , אמלא שקיות קרטון במוצרים של אנשים שאת כולם אכיר , ואל כולם אחייך . 
אך בסתר ליבי אקווה באדיקות שיבוא אותו ג'וני או ג'ו מידיי פעם אשקע בהירהורי ובסוף המשמרת אקבל נזיפה מהבוס הסלחן והזקן . 
כשאגיע הביתה החום כבר יפוג מעט , ואני אתלה כביסה לבנה לבנה , מחזיקה את האטבים בפי . 
אריח את הכביסה הלחה ואעטוף את פניי המיוזעים בה , ומידיי פעם אבכה . 
אחר , אטיל עצמי על הספה בסלון עם הטפטים החומים - ירוקים ואשרה את רגליי במים חמים . 
[ לנוף , שחושבת הרבה ] רביולי של אחרי לילה עטוף ב נשיקות רטובות של לפני בוקר . 
- לא שאני מתלוננת : יש היום מסיבה , שלא נראה לי שאני אהנה בה , אבל אני אלך . 
כי לא בוכים על חלב שנשפך יותר , וצריך לקום מהאבל הזה שיושב עליי בלי סיבה כבר שנה וכמה חודשים , וזה שיושב עם סיבה כבר חודשיים ושנים עשר ימים . 
כולם חוגגים 16 עכשיו , אני קטנה . 
יהיה לי מוזר לחגוג 16 בקיץ כשהחלום שלי כרגע הוא להיות בת 25 ובכלל אני כבר כמה שנים טובות בת 19 [ זה נשמע כמו גיל מיותר ] . 
ועכשיו , כשאני קצת לבד ואין דברים יותר חשובים לחשוב עליהם [ המתכונת בלשון עברה ] אני כותבת , ואין לי ציפייה מהכתיבה הזאת , חוץ משהיא תהיה רדודה מבדרך כלל . 
אוצר המילים שלי מסתכם לאחרונה בעיקר ב " מעוך " ו " חוריו " , הזמן היחיד שיש לי לבד הוא מקלחות של מחזור , מוקדם מוקדם בבוקר . 
אין טוב מזה , אבל גם פה יש קצת פגמים . 
החברה הכי טובה שלי כרגע היא לוליטה [ או שאולי זהו הומברט הומברט ] ; היא משמיעה לי בדיוק את מה שאני רוצה לשמוע , ומפתיעה אותי בדיוק במידה ומוציאה אותי לעולם אחר , שהוא בלי מבחני בגרות שנדחים למועד חורף בשל לחץ . 
[ ותודה לזלטה שנתנה בי את ההשראה לקרוא אותו . 
] אני לובשת אחת אחת את השמלות שאמא מביאה לי . 
שמה בארון את אלה שהיא קוראת להן יפות - מבלי להסתכל . 
יש יותר מידיי דברים לסדר , גם ככה כל הבגדים שלי נראים יותר טוב על בועז . 
לפעמים בא לי להיות יותר נשית . 
מתגעגעת ל'אני בגיל תשע' וכמהה ל'אני בגיל עשרים ו '. אני לא מרגישה " טיפש עשרה " , על אף שלפעמים אני חולמת , כמו אחת , להיות בחדר ורוד עם תמונות של נעלי בלט , או בחדר שחור ולשמוע פורטישהאד ודרסדן דולז , או להתמכר לשילה פרבר ולקול של ענבל פרלמוטר ולהיות מהמכשפות האלה של תל אביב . 
מה אני רוקמת בכל השעות האלה של מוסיקה ומילים ועוד מילים ועוד ? 
[ מידיי פעם אקריליק , אבל זה לא הולך בהזמנה כמו ה'פליי', שהוא הכי קל לי , למרות שהמחזיק דיסקים נראה לי ריק כל כך כשבועז לא כאן ] . 
נורא מהר אני שוכחת לעצמי . 
לאחרים אני לא אשכח אף פעם . 
הלוואי שהייתי קצת יותר כמוך . 
אמא אומרת שאני צריכה לחשוב קצת יותר על עצמי , אבל מה היא יודעת . 
לדעתה אני צריכה לחשוב על עצמי עד שזה מגיע לתנועת נוער הקדושה שלה . 
ואני רוצה להיות קצת יותר . 
אני רוצה שיהיו יותר שעות ביום , ושהזמן יעבור יותר מהר . 
אולי שיהיו כמה אני [ למרות שגם ככה אני מבולבלת ] , שאני אוכל גם להיות עם יונתן , וגם לכתוב לנוף , וגם להתקשר לרותמ , וגם לחשוב אם אני רוצה ללכת למחנה קיץ , וגם ללמוד וגם לשבת ולבנות פנטזיות על העתיד של בוזי ושלי . 
אבל שבאותו הזמן גם הכל יעבור נורא מהר . 
שהחופש יגיע כבר עם כל המועד - בתים שלו , ושהיומהולדת שלי יבוא כבר ויהיה לי כסף ואני אעשה את הקעקוע הזה . 
בקיץ , כשיהיה לי כסף : - קעקוע . 
אחד שעולה 700 , לצערי , במורד עמוד השדרה העליון . 
[ אולי גאלה צודקת ואני צריכה לצייר אותו , ככה שאם אני טובעת לעצמי משהו על העור לכל החיים , לפחות שיהיה שלי ] - משקפי שמש . 
אף פעם לא היו לי , וזה מתחיל להראות אפקטים של אי ראיה . 
- מצלמה ! 
- המון ספרים שעכשיו פרחו לי השמות שלהם , אבל יש מיליונים ובכל פעם שאני נכנסת לחנות ספרים אני נמסה ורוצה כל כך לגעת בהכל ולהריח הכל ורק אז להחליט מה קודם . 
אני רוצה את כולם ! 
- דיסקים : [ על פ א'ב'] * אואזיס * אנני לנוקס [ או יוריטמיקס ] * אסף אבידן * אסף אמדורסקי * ג'וני מיטשל * גורילז * טורי איימוס * יהונתן גפן [ + ספרי שירה , המונים ! 
] * ירמי קפלן * לד זפלין * לירון לב [ משום מה ] * סיימון&amp;גורפנקל * פינק פלויד * קינג קרימסון * שילה פרבר # 2 ועוד המוני המונים ! 
- אורגנית [ ב"ה התקלה באורגנית של דני לא תהיה כזו קשה ] - פיתוח קול - קעקוע # 2 שעולה כ - 400 ש"ח , בגודל הרצוי , על פרק היד . 
- כרגע חוסכים לקעקוע השמש בגב . 
ב"ה אני אקבל ליומולדת הרבה כסף . 
השיער שלי , שהיה שחור זמן מה , חוזר לאט לאט לצבעים המקוריים . 
אולי אני אצבע לאדום כהה כזה , זה עלול לתת לי קצת צבע בפנים לקראת הקיץ הבא עלינו לטובה . 
הרוח של הקיץ מונעת ממני לעשות כל דבר שהוא לא לשהק , לבהות [ עם בועז בד"כ ] או לקרוא . 
אני מתגעגעת לאבא איכשהו . 
אולי זה חלק מהגעגועים הטיפשיים האלה לגיל 9 , שהיה נורא ועל כן אני לא מבינה את פשרם . 
איתן מתרוצץ לי בראש כמה ימים . 
אפילו חלמתי עליו . 
באימה וגעגוע . 
[ למה , איתן ? 
למה ? 
] אין סוף לזה . 
יצא ארוך , לא שאני מתנצלת . 
.. 
