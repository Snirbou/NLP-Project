במחצית הראשונה של הסרט - כן , זה סרט אימה . 
במחצית השניה - מדובר פשוט בפסטיבל gore משעשע . 
הסרט הזה גם נתן לי עוד תזכורת למה אני כל כך רוצה להחזיק בנשק אישי להגנה עצמית . 
אני חושב שחוץ מסצינת האש המדהימה , הכי אהבתי את הקטע בו פריס הילטון מתה . 
ברכות לדן חלוץ לרגל כניסתו לתפקיד רמטכ"ל צה"ל . 
כששמעתי שהטייס דן חלוץ , ולא חייל הרגלים גבי אשכנזי , נבחר לתפקיד הרמטכ"ל , הדעה שבמוחי בימים הראשונים ( כמובן שתיקנתי אותה מאז ) נקבעה , משום מה , רק על ידי משפט אחד : " כל המלחמות מוכרעות ביבשה " . 
המשפט הזה נכון ( כיום . 
אני סבור שאם תימשך המגמה הנוכחית בתעשיות האיירוספייס ברחבי העולם , יש סיכוי גבוה שעד רבע המאה הנוכחית הוא יאבד את כמעט כל תוקפו ) , אך הוא לא רלוונטי למקרה שבו אנו רוצים למנות רמטכ"ל לצבאה של ממשלה צודקת . 
( ממשלת ישראל אינה ממשלה צודקת , אך להלן אבהיר מדוע מינויו של לוחם אוויר , ולא לוחם יבשה , לתפקיד הרמטכ"ל , הוא מה שהיתה עושה ממשלה צודקת ) . 
ממשלה צודקת היא , בין השאר , בעלת מדיניות חוץ בדלנית . 
הדבר קשור לכך שהממשלה מכירה בכך שתפקידה היחיד הוא להגן על חייהם , חירותם ורכושם של אזרחיה ותושביה , ולשם כך היא מקיימת רשות שופטת , משטרה , רשויות פיקוח שונות וכן צבא . 
גם הארגון הזה , בדיוק כמו המשטרה , תפקידו היחיד הוא הגנת הזכות לחיים , הזכות לחירות והזכות לרכוש של האזרחים - אלא שבעוד המשטרה עושה זאת מול אלימות מקומית , הצבא עושה זאת נגד אויבים מחוץ . 
הבדלנות היא אי - השימוש בצבא לאף מטרה פרט להגנה על זכויותיהם ( דרך אגב , גם פינוי כמויות ענק של זבל מהרחובות - במקרה ומדובר במדינה עם התארגנויות מרקסיסטיות גדולות - קשור להגנה על בריאותם ) של האזרחים : לא להפחדה פוליטית יזומה , לא לאכיפת מדיניות חוץ אקספנסיוניסטית , לא להקמת אימפריה ( = טמטום ההמונים מסומאי הכוח , כדי שיצביעו שוב לאותו טיראנט ) ולא להגנת האינטרסים מעבר לימים של אי אלו תאגידים העומדים בקשר קרוב מדי עם הממשל . 
כל הממשלות הלא - בדלניות הן ממשלות אימפריאליסטיות , ואימפריה אפשר להקים , כמובן , רק ביבשה ( לפחות כל עוד בני האדם בעולם חיים על הקרקע ) . 
לשם כך , צריך צבא יבשה גדול , שיכבוש ויקיים משטר של פחד ודם בארצות בהן הטיראנט החליט לתת מאחז - רגל לממשלתו הענקית . 
אין לכך שום קשר להגנה על זכויות אזרחיה של המדינה הכובשת ; יש כאן גם פגיעה בזכויותיהם ( הם הרי משלמי מסים / מכסים ) , וגם פגיעה בזכויות בני האדם בארץ הנכבשת . 
צבאה של ממשלה בדלנית ישתמש בזרועות יבשה שגודלן הכולל קטן יחסית , וכל כולן , עד החייל האחרון , מוצבות בין גבולות הארץ . 
אם יבוא אויב לפלוש לארץ או להכותה , הוא יגלה שנתקל במבצר : כל החיילים המאומנים והמצוידים היטב , למרות שמספרם קטן יחסית , לא מפוזרים מיפן ועד אסנסיון , אלא נמצאים בתוך הארץ , מוכנים להגן עליה ולעשות זאת באהבה ותוך ידיעה שעל משפחותיהם וחבריהם הם מגינים ( וכמובן שבמדינה צודקת אין גיוס חובה ) . 
הפולש יובס , פשוט מכיוון שנתקל בכוח צבאי חזק יותר ; הכוח חזק יותר , כי הוא מרוכז יותר - פיזית , ונלחם טוב יותר - איכותית . 
ואיך ישתמש צבאה של מדינה בדלנית בזרועות האוויר - חלל , הים והכוחות המיוחדים שלו ? 
התשובה : ישמיד את הכוחות והתעשיות הצבאיות ( לא את האזרחים - וחשוב לזכור , שבפירוש יש בידול פיזי בין המתקנים הצבאיים של ארצות העולם בימינו לבין ריכוזי האוכלוסיה שלהן ) של האויב , בעודם על הקרקע , בארץ האויב , ויעשה זאת באמצעות חימוש מונחה מדויק . 
פירוש הדבר הוא להשתמש באור המדע כדי למנוע את המלחמה היבשתית הבאה . 
זרועות האוויר והים של צבאה של ממשלה צודקת יהיו , אם כן , כוחות מנע , וגם כוחות תגובה ( נניח , אם נקט האויב בשיטה של לוחמת גרילה ושלח את חייליו לפוצץ עצמם בארץ הצודקת ) . 
אילו ישראל תחליט לנוע בכיוון הצודק , יוקל עליה לעשות זאת עם רמטכ"ל שבא מחיל האוויר , וסביר ששותף לחלק מהדעות שאני מביע כאן , ולא עם רמטכ"ל המגיע מזרועות היבשה , וחושב שצריך לטפל ביותר דברים עם M 16 מאשר עם AGM - 114 . נכון , כל המלחמות מוכרעות ביבשה - אבל ישראל צריכה לצאת למבצעים , לא למלחמות . 
מבצעי חיסול ממוקדים של האויבים , השמדת תעשיות הנשק שלהם ( ופצצת רבע טון , מונחית לוויין , בודדת בפירוש יכולה להשמיד מחרטת קסאם בלי להרוג אף חף מפשע אחד ) והריסת מפקדותיהם ובסיסי האימונים שלהם - כולם מבצעים , וכולם יכולים להיעשות באמצעות חימושים הנפרסים מן האוויר והים ; יתרה מזאת : הם יבוצעו כך באופן יעיל יותר , מהר יותר , עם סיכון נמוך יותר לחיי אדם ועם סיכון קטן יותר לגלישה למערכה יבשתית מתמשכת . 
ושוב , צבא היבשה ימשיך להתקיים - אבל יגן על הארץ , מתוך הארץ . 
כולי תקווה שממשלת ישראל תבין שאין לכוחותיה היבשתיים מה לחפש בכיבוש קרקעי של 2 מיליון בני עם אחר , שרובם באמת אנשים שרק רוצים לחיות את חייהם , ובמקום זאת תתרכז רק בפגיעה בטרוריסטים - ותעניק מעמד בכורה בכך למודיעין ( ויש לנו מודיעין מדהים באיכותו הטובה ) , שיזין את מערכות בקרת האש במסק"ר , במטוס הקרב ובסטי"ל . 
אם דן חלוץ יקדם את תפיסת ההפעלה הזו בצה"ל , ויוציא מהשטחים לפחות 90 % מהחיילים הקרקעיים שנמצאים בהם כיום ( 10 % הנותרים - יחידות מובחרות ) , הרי הוא ימלא את כל ציפיותיי מאיש חיל האוויר העומד בראש צבא ההגנה כולו . 
עדכון 14.7.2005 שעה 2113 : בעצם , רמטכ"ל טוב יפעל גם לביטול גיוס החובה , ואין שום סימן שחלוץ הולך לעשות מספיק דברים בכיוון . 
הנה שלושה דברים יותר ממסעירים שגיליתי ב - 24 השעות האחרונות : MASINT ( סוג מודיעין פשוט מדהים בעוצמתו , שמגלה דברים שלא היתי מעלה בדעתי - לדוגמה , איכון צלפים לפי החתימה האקוסטית שלהם , או גילוי חייל יחיד בבגדי הסוואה לפי החתימה האופטית שלו ) . 
סמיזדטה ( אולי האתר הליברטריאני המרענן ביותר שנתקלתי בו מאז הפכתי לקפיטליסט ) . 
הבלוג של ברק ( ליברטריאן מבוסס - אובייקטיביזם ) . 
