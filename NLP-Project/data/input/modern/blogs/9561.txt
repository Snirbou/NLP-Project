לפני יותר משנתיים כתבתי פוסט על חומות של סוף שבוע שהיו מתחילות להתרומם מולי כבר מאמצעו של יום רביעי וכל דקה שהייתה מקרבת אותי לשם , היתה הופכת לכבדה כמו גוש פלדה ויושבת בתוך החזה . 
כבר זמן רב כל כך שאין חומות בסופי השבוע שלי והם נפרשים למולי כמרחבים אין קץ , ואין זה משנה אם ישנו מישהו שאותו אני יכולה לחוש רק בימים של שגרת השבוע עצמו . 
אין חומות בסופי שבוע כי הן התמוטטו והתפוררו כנראה , בתוכי . 
ויש עצלות שלווה ונינוחה של ימים שמחכים לנו עד אין סוף כמעט . 
או לפחות עד מוצאי שבת ... 
.. 
. 
שבת שלום חברים יקרים , שבת עם חברים , משפחה , נסיעה לצפון הרחוק ודובדבנים ... 
.. 
. 
אנרגיות . 
המוצא הישר יקבל את הכרת תודתי . 
אותי . 
משהו ... 
.. 
. 
( הפעם זה לא " הם " אלא זאת תזכורת שאני נדרשת לעצמי כשאני קצת אובדת בין עודף דברים וארועים שאני דואגת למלא את חיי ודווקא בתוך כל ההתרגשויות וההתמלאות מהם , אני מוצאת את עצמי פתאום מרוקנת , בצד . 
ואני הרי יודעת באופן ברור כמו הנשימה מה אני צריכה לעשות עכשיו . 
להתעטף . 
בי . 
) . 
שיעור פילאטיס על חוף הים של תל אביב לעת שקיעה הוחלף , מיד כשהתברר שהשיעור כולל שכיבה על החול ( ובאמת לא משנה שהיתה שם מגבת . 
חול ים הוא חול ים הוא חול ים ואני צריכה להיות ב state of mind מאוד מסויים כדי שאסכים שיכנס לכל מיני מקומות בגוף שלי ) , בהליכה לאורך החוף על קו המים , כשכפות הרגליים מקבלות עיסוי בלתי פוסק הן מהחול הרך והיבש מהחלק הפנימי של החוף והן על החלק הרטוב והבוצי שבו . 
אתמול הייתי בנמל , החלק היותר צפוני , מוקפד , מעוצב ואולי גם מפונפן של קו החוף של תל אביב , והיום הלכנו ע . 
ואני מחוף ירושלים ועד לחוף גורדון ובחזרה עד ליפו כמעט . 
יש משהו מאוד משוחרר ונינוח בשעות האלו בחוף הים . 
המון אנשים מכל הגילאים , המינים והצבעים , וחיות המחמד שלהם רצות ומקפצות פה ושם לתוך ומתוך המים , ושחקני המטקות מכים בכל הכוח ותמיד אני בטוחה שאגמור עם כדור דווקא בתוך העין . 
והכי שמחים שם הם הילדים שמבחינתם המים והחוף הצמוד אליהם הם סוג של עולם ומלואו שתמיד יש בהם משהו חדש , מרתק ומרגש להכיר וללמוד . 
ואחר כך ישבנו על כסאות נוח עם קפה קר וסלט ( וגם צ'יפס שהוא אוכל של חוף ים בקיץ מבחינתי . 
) והשמש שקעה לה לאט לאט לתוך מים בצבע סגול ובמקומה נתלה בשמים חרמש ירח דקיק בצבע כתום . 
וכל כך פשוט היה פשוט להיות . 
ולהינות . 
שאנו מקבלים בהפתעה מוחלטת בכל שנה מחדש , כך הרגשתי היום בבוקר . 
הרי מה כל העניין ? 
בכל שבועיים הנעליים האדומות והכומתה בירוק זוהר מזכירים לי כי יש בביתי חייל חי"ר קרבי כבר יותר משנתיים וחצי . 
והעובדה שאת רוב הזמן הזה הוא בילה בין קורסים ובין אימון חיילים בבסיסים עורפיים יחסית כשכל פעילות מסוכנת יחסית נמנעת ממנו תוך כדי , היא סוג של בונוס שלא היה צפוי לי / לנו כלל מהרגע בו התגייס לצבא . 
וגם הידיעה שאוטוטו , תוך XXX זמן ( שלושה חודשים , חודשיים , חודש , שלושה שבועות , שבועיים , שבוע וחצי ) הוא עולה לקו היתה חלק מהדברים הצרובים בתוכי , בחלק הכי תת מודע של מוחי . 
כל זאת ובכל זאת . 
כשהבוקר נודע לי שזה הוקדם בשבוע וחצי ( בעקבות הארועים בעזה ) ההפתעה היתה כל כך גדולה , כאילו נחתתי מהמאדים באותו הרגע ולא חייתי את כל חיי ואת השנים האחרונות בפרט , כאן . 
ובמקום ההוא , נתתי לעצמי , לזמן קצר בלבד , להוריד את חומות ההדחקה שהן גם חומות ההגנה שלי מול הפחד המשתק נשימה , ולהכנס לסיחרור קצר של דמעות וחששות וסרטים נוראים שרצו לי בתוך ראשי , וחיפשתי את המקום בו הוא אמור לשהות בזמן הקרוב , והסתחררתי עוד יותר בתוך הפחד והדברים שאסור אפילו לחשוב עליהם , עד שמשהו בתוכי , אותו מנגנון עלום אמר , די . 
ואז , כמו בתמונה חיה , שמעתי את גלילתן המחודשת של ווילונות המחשבה על המקום ההוא בתת מודע וכל חומות ההדחקה עלו ותפסו מחדש את מקומן במקום ההוא בתוכי ששומר על שפיות דעתי . 
ונרגעתי . 
ורק המהירות שבה אני עונה לטלפון כשאני רואה שם את שמו של ג . 
הבכור מזכירה לי שישנו חלק בתוכי שישאר ער וזקוף אוזניים כמו חתול באמצע השינה העמוקה ביותר . 
מי אמר שבועיים ? 
היום . 
ועד שירד לי האסימון לגמרי ואוכל להתכסות שוב בווילונות ההדחקה השקפקפים , אני לא יודעת פתאום כלום , ושכחתי אפילו איך קוראים לי . 
( הקדימו לג . 
הבכור את העליה לקו . 
להיום . 
יהיה בסדר . 
הכי בסדר שבעולם . 
בטוח . 
אז למה מי הקרח בעורקים פתאום ? 
) . מדהים עד כמה בקלות אני יכולה להאחז בדברים הנכונים והמתאימים לי בלי לרצות לנסות ולהבין מה באמת נאמר וקורה מעבר להם . 
קמתי הבוקר עם הידיעה על קרבות בדרום . 
ממש כך . 
קרבות . 
מזמן לא שמענו את המינוח הזה . 
ונשארתי שקטה . 
קרבות . 
נו . 
מה הבעיה , הרי ברור שזה משהו שצה"ל הגדול והחזק יוכל להעביר בקלות . 
ולאורך כל הבוקר המשיכו לדבר על תקרית , וקרבות והדגישו שאכן זה משהו שלא היה כמעט שנה , ובכל זאת , נשארתי שקטה ורגועה . 
קרבות . 
נו . 
קטן עלינו . 
וכשהגעתי לעבודה ראיתי שמדברים על נפגעים . 
נפגעים זה משהו כל כך עמום , שמבחינתי זה יכול להיות אפילו שריטה קטנה . 
בטוח שמדובר בשריטה קטנה פה ושם . 
בתוך הקרבות . 
ורק לאחר עוד מספר דקות , כשג . 
הבכור התקשר ושאל אם שמעתי שחטפו חייל , ירדו מתוכי , בבת אחת ירדו ערפילי המחשבה שחסמו ומנעו כל הבנה אמיתית של הארוע כפי שאכן היה . 
ואחר כך כל מה שרציתי היה לשמור אותו תחת כנפי . 
והיה עצב גדול . 
ג . 
הבכור עובר עוד שבועיים לג'נין . 
אבל מי חושב על זה בכלל ... 
.. 
. 
אחרי כוס ארוכה וקרירה של קוקטייל " קיר רויאל " המורכב משמפניה וקסיס ואני עדיין מרגישה את בועות השמפניה מטיילות בראשי ושוכנות במקום שבאופן רגיל ( אך לא קבוע מדי ) , נמצא בו , מוחי . 
הכל נראה מטושטש ומרחף כמו בועות שמפניה מחליפות צבעים וכל זה משתלב לו יחד עם מזג האוויר האביך והמעורפל במקצת שבחוץ , שבו חום אמצע היום יושב עלינו כמו שמיכת נוצות חמימה . 
והגוף שלי כבד וזז במין סלאו מושן , ורק ציפורניה החדות של נערת הטרפז הקטנה שרק במקרה היא חתולה , שממשיכות להינעץ בו כאילו היה סולם שעליו מטפסים ועוברים מכאן ולשם , מקפיצות אותו ומזרימות בו מעט אדרנלין . 
זה כיף להיות כך , אבל לדעת שזה לזמן מוקצב בלבד ולא לתמיד . 
ואולי אצלי , זה כל העניין בעצמו . 
לא לתמיד . 
שבת שלום חברים יקרים , אין לי מושג ושום אחריות על מה שכתבתי בפוסט הזה ... 
.. 
. 
* * * * * * * * * * * * * * * * * * * * * * * * * עדכון 22.30 שעתיים של שינה שאליה שקעתי כמו אבן העירו אותי עם גוף כואב מרוב שינה אבל כשצלילותי חוזרת אלי מעט , וכך אני יכולה לעדכן שהכאב בשיפולי הצד הימני של ביטני ( ימין פמה , היד בלי השעון ) עברו בעזרתם של 2 כדורי אקמול , באותה הפתאומיות בה צצו , ושג . 
חזר ב 4.30 לפנות בוקר , עליז ומאושר כמו מזדנבת רוק שבילתה ערב עם הלהקה האהובה עליה . 
טוב , הגזמתי קצת , אבל הוא עדיין מסתובב עם חיוך קטן בזוויות פיו , וזה שווה כל אגורה מהרבה האגורות ששילשלנו ישירות לכיסיו התפוחים של רוג'ר הזה . 
שמתחברים למכלול של יום . 
א . 
הצעיר נכשל שוב בטסט . 
פעם שלישית . 
מדובר כנראה במקרה קלאסי של " טסטר מניאק בן ז ... 
.. 
. 
" שיש בו דברים בגו כי גם הנער וגם המורה שלו שישב מאחורה בזמן הטסט , היו בטוחים שהפעם ההצלחה מובטחת . 
ואני , שמבחינתי עניין הרשיון שלו יכול להדחות לעוד 3 שנים לפחות , רציתי שכבר יעבור ויחווה הצלחה אחת בתקופה בה הדימוי העצמי שלו כל כך נמוך . 
ואילו חתן השמחה / העצב עצמו , שהיה שבור לגמרי בבוקר וכל העולם נראה לו שחור משחור , הגיש עירעור על תוצאות הטסט ואחר כך , כמו בן עשרה טיפוסי לחלוטין , התחלף לו מצב הרוח ואי אפשר היה לנחש אפילו את עומק הדכאון שהיה שרוי בבוקר . 
אח , גיל 17 המתוק ... 
.. 
. 
מהבוקר יש לי דקירות בצד שמאל של שיפולי הבטן . 
לא משהו שכואב ברמות שאי אפשר לתפקד אלא מין תזכורת לחלק ההוא של הגוף שביום יום לא מודעים הרי כלל לקיומו . 
והדינמיקה של הכאב היא שהגוף נזכר כשהכאב עולה והוא מתכווץ כדי להתמודד איתו ולאחר שהכאב מתפוגג ישנה מין אנחת רווחה של הקלה , עד לפעם הבאה . 
כמו צירים . 
אבל פחות . 
מצד שני , אולי אני בדרך להפרד מהתוספתן שלי ? 
ג . 
הלך להגשים חלום בקטן והוא יבלה את הערב בקירבה אינטימית ( ? ! ) והדוקה יחסית ( כמה עשרות מטרים ) לרוג'ר ווטרס . 
אני , לעומת זאת , אלבש בגדי ספורט ואלך לבית הקפה החביב עלי שנפתח ברחובה המרכזי של עירי , אשב על כוס קפה קר , ספר טוב , ואולי גם תבוא חברה . 
ג . 
הבכור מגיע עוד מעט לשבת . 
יום חמישי . 
סופו של שבוע . 
* * * * * * * * * * * * * * * * * * * * * * * * * * עדכון 22.00 צד ימין . 
הכאב הוא בצד ימין . 
גם התוספתן . 
צד ימין פמה , זה הצד של היד בלי השעון . 
ועוד משהו : איך זה שאני מסוגלת לשבת שעתיים בבית קפה ולקרוא בנחת וריכוז מושלמים ואני לא מסוגלת לזה בבית הפרטי שלי ... 
.. 
. 
המונדיאל בקוריאה / יפן . 
לונדון . 
אני לבד בעיר הגדולה . 
כולי התרגשות וכך גם אנגליה כולה . 
רק שלא ממש בגללי . 
כולם מכווננים לבוקר יום שישי , המשחק הגורלי בין אנגליה לארגנטינה . 
המשחק מראש טעון במישקעים ספורטיביים ( הפסדים/נצחונות בעבר ) והסטוריים שאין להם שום קשר לספורט ( מלחמת פוקלנד / המלווינאס עשרים שנה לפני כן . 
אבל מי סופר ) . 
שום דבר אחר כמעט , למעט החתונה הקרבה של פול מקרטני עם זאת שעכשיו הוא מתגרש ממנה , לא עניין את האנגלים . 
מכיוון שהמשחק היה אמור להתחיל בשמונה בבוקר כולם מתעסקים בלוגיסטיקה של הצפייה והארץ כמעט עוצרת את נשימתה . 
לי היו תוכניות אחרות ורק טעות קטנה בהבנת ההסבר בתחנת רכבת בקנט הביאה אותי בחזרה ללונדון מוקדם יותר מהצפוי . 
מיד אירגנתי את תוכניותי מחדש והחלטתי לעלות בכיכר טרפלגר ומשם ללכת לאורך הוויטהול לכיוון ווסטמינסטר והצד הדרומי של התמזה . 
עוד במעמקי מנהרות הרכבת התחתית , עמוק בבטן האדמה , שמעתי רעש לא מוכר ולא צפוי , שהלך והתגבר ככל שעליתי למעלה ואז , כשאני יוצאת החוצה בדיוק מול כיכר טרפאלגר אני עומדת נדהמת מול המראה הנשקף לעיני . 
הכיכר כולה מלאה בהמוני אנשים , רובם לבושים בחולצות טריקו לבנות ועליהן הצלב האדום סמל אנגליה , חלקם מחזיקים דגלים דומים , אנשים זורמים לכיכר בלי הפסקה ומסביב עומדים אנשים בבגדי עבודה מכופתרים ומעונבים וכולם עומדים ושרים במלוא גרונם : Rule Britannia ועוד שירי שימחה חג ומועד מקומיים . 
חסר היה רק שיקפצו לתוך מימי המיזרקות . 
אבל הם אנגלים , אז לא . 
אנגליה ניצחה את ארגנטינה ומדינה שלמה נכנסה לאקסטזה של שמחה ואופוריה מוחלטים . 
עד שברזיל העיפה אותם מרבע הגמר ... 
.. 
. 
ואחר כך הדברים היו הרבה יותר רגועים , והפעם הבאה שהיתה לי נגיעה כלשהי למונדיאל ההוא היתה בצהרי היום בו אירלנד ניצחה את ערב הסעודית , כשהעזתי להכנס לשני פאבים איריים באמצע הסיטי של לונדון , וצפיתי וגם הרעתי עם אוהדים לבושים וצבועים בצבעי ירוק / כתום / לבן כיצד נבחרת אירלנד מביסים את הסעודים . 
היה מעניין ואף מהנה , רק שהיום , כשאני בלונדינית בטח הייתי יודעת להינות הרבה יותר ... 
.. 
. 
* טליק הפוסט הזה מוקדש לך . 
אולה ! 
. 
