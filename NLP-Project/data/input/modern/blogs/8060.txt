ניסיתי לכתוב את הפוסט הזה עוד קודם , אולם הפסקת חשמל אכזרית קטעה אותו באיבו . 
לכוחותינו שלום . 
האל - פסק שומר על רוחנו זקופה . 
ובכן , הגעתי הביתה לא מזמן , לאחר התעסקות מדוקדקת בשיר של נירוואנה , Come as You Are , ופתחתי טלוויזיה תוך כדי הכנת ארוחת ערב דלת קלוריות ועשירת חזה עוף . 
לתדהמתי צפיתי בדקות האחרונות של מה שהיה חייב להיות הסיוט הגדול ביותר של מאורסמו , ובמו עיני ראיתי אותה מפסידה ב - 2 מערכות לא - ארוכות , לרוסיה עם הסרב הכי גרוע בעולם - דימנטייבה . 
הכיצד ? 
! 
האיככה ? 
! 
איך נשרפו ארזים ? 
זוועה . 
בסיכום המשחק , נחרדתי לגלות שלא רק זה , גם 2 האחיות וויליאמס עפו ( את סרינה הטיסה קפריאטי , ואת ונוס העיפה מיסקינה , לא פחות ולא יותר ) , וגם שאראפובה הגונחת לא שרדה , ונקבל בטניס הנשים חצאי גמר משמימים ומכוערים - סוארז ( מי ? 
! 
) נגד דימנטייבה , וקפריאטי נגד מיסקינה . 
בטח יהיה גמר כל - רוסי . 
איכס ! 
הגברים עוד משחקים . 
נקווה ליותר עניין שם . 
עדכונים בהמשך . 
על הבוקר , באמצע העבודה . 
טלפון לנייד הסודי שלי , שאת מספרו יודעים מתי מעט . 
לא מזהה את המספר . 
עונה בכל זאת , שיהיה . 
אבל עונה קצר , קורקטי - " כן ? 
" . 
מעבר לקו דממה קלה . 
ולאחר מכן קול נשי חצוף : " מי זו ? 
" . 
מה זה " מי זו " ? 
אה ? 
! 
התקשרת , אין לך מושג לאן ולמי , אולי תציגי את עצמך ותגידי את מי את צריכה ? 
: " מי את ? 
" . 
ככה זה , אני חסרת סבלנות בבקרים . 
" את עומרי " , היא מבקשת בעוז רוח , ולא עונה על שאלתי . 
רציתי להגיד לה " מת לפני שעה " , אבל אמרתי לה " טעות " וניתקתי לה בפנים . 
כמה ישראלי מצד שתינו . 
היא לא התקשרה בשנית . 
* * * מתוך ההורוסקופ שלי היום : זהו יום מוצלח למצוא לעצמכם ביטחון ויציבות , ולסלק מחייכם אנשים ופרשיות שרק מתסכלים אתכם . 
אהבתי מאד את השימוש במילה " לסלק " . 
זו מילה חזקה ומאד מתאימה לי כרגע . 
אני מסלקת . 
מנקה . 
מטהרת . 
יותר טוב ככה , פי אלף יותר טוב ככה . 
לא צריך את כל המשחקים והעמדות הפנים . 
לא לזה ייחלתי . 
והפעם אני לא מתכוונת לסבול משך שנים ואז להבין שאין לאן ללכת עם זה . 
שלום ולא להתראות . 
ובלי שיחות פרידה . 
גם " ביטחון ויציבות " זה טוב . 
גיליתי שמגיע לי החזר מס בסך כ - 3,000 שקל , ואז יש סיכוי טוב לסגור את המינוס , סוף - סוף . 
ואמא שלי צ'יפרה אותי אתמול ב - 500 שקל מתנה , בצ'ק . 
מה רע , אני שואלת ? 
* * * הערה לעורכי העיתונים ואתרי החדשות באשר הם : להדביק את המילה " התנתקות " לכל כתבה שהיא , גם אם היא לא קשורה לעזה , זה כבר לא שנון ולא מעניין ולא מקורי . 
חלאס . 
* * * והיום ברולאן גארוס : האם האחיות וויליאמס יטפסו לחצי הגמר ? 
וכמה ארגנטינאים יעלו לחצי גמר הגברים ? 
