דנה לא יודעת מי זו טל גורדון . 
גם לירון לא , אבל היא עוברת קורס מזורז להשלמת חומרים אקראיים ברוק הישראלי הנשי . 
אף אחת שם לא ידעה מי זו טל גורדון חוץ מאיזו שרון אחת שאישרה שיש כזו זמרת . 
היא לא ידעה מה היא שרה אבל אמרה שהיא חושבת שזה משהו ישן של זקנים . 
" ממש זקנים , בת 19 " דנה אמרה עליי ואני חשבתי , נשמה זקנה . 
סנופי מציעה לי סיגריה , שירן מנסה לשווק את הכירופרקט שלה לכולם . 
דר ' נחמד . 
ענת מצחיקה את עצמה ודנה חצי שלנו וחצי של עצמה . 
היא נתנה לי שייקר קטן וספרה לכולם סיפורים טיפשיים שאף אחד לא באמת קנה . 
הכל רק כדי שאתקשר איתה . 
מזל שפולינה הבריזה . 
שלגיה שרועה על הבמה המושלגת . 
כמו מתה . 
אחר כך היא קמה והסיפור כאילו הולך אחורה בריוויינד ומתוך התמונה המתה הזו נוצרים חיים . 
בסוף היא אפילו הופכת לעובר קטן ואדום . 
הפעם לא נתתי לעצמי לחשוב . 
רק מחשבות אקראיות ומפוזרות שעלו בלי רשות . 
הכל נשאר כמו שהוא . 
משמעות של רגעים חיים . 
רק בדיעבד נתתי לעצמי להלביש סיפורים וניתוחים אבל זה היה רק בגדר השתעשעות עם התמונות שהיו שם , בפועל זה לא באמת משנה . 
הרגעים ההם היו שם והכוח שלהם נשאר בתחושות הנזילות , בפעימות הלב , בקור ובחום ששחקו לי ברגשות . 
בתום המופע הייתי על סף דמעות . 
רק כשירדו המסכות החיוך המהפנט שלה הרגיע וריכך את התחושות הכבדות ששררו . 
ברגעים האלה , כשהעיניים שלה נצצו ידעתי שבזמן הזה של האחרי היא באמת קסם . 
הצעדים הראשונים היו כמו מתוך חלום . 
שום אדמה מוצקה לא היתה אז מתחת לרגליים שלי . 
לולא הנוכחות של לירון שגרמה לי להתאפס על עצמי קצת יותר מהר הייתי נתקעת בתוך בועה בלי שום כוונה לצאת ממנה . 
רק בשעות הקטנות של הלילה התקשורת חזרה . 
שטף מילים שמחזירות את אותן תמונות קסומות . 
גם האוברולים השקופים מצטיירים שוב . 
בייחוד אחד אדום שהציג לראווה את יצירת המופת שהוא הגוף שלה . 
העצמות השרירים השלמות . 
אבל די , חייבים להפסיק לחשוב על זה . 
והם כולם , כל הצבעים האלה שנוזלים אחד לתוך השני על רקע הלבן המושלג הזה . 
כל אחד מרתק בדרכו שלו . 
שלם שהוא יחידים ויחידים שהם שלם , ואי אפשר לנסות למצוא את המילים שיתארו את העוצמה הזו , כי כל המילים כבר נשחקו , נהיו בנאליות ומשעממות . 
רק החוסר במילים מאפשר את המקום הראוי . 
לנזול . 
בפירכוסים מטורפים היא מספרת לנו את עצמה שאנחנו לא מכירים . 
זו דנה - לא דנה וזה הכי מדהים מבחינתי . 
הפעם היא באמת נמסה לתוך הדמות והמופע . 
לא משאירה את הראש מהעל המים . 
מצחיק , אבל תמיד הרגשתי אותה חושבת . 
רקדנית עם מוח לצד כל הרגשות והטירוף , ועכשיו המחשבות התגמדו והטירוף והרגשות התעצמו . 
מחייכת אליהם , לעצמה , כואבת , משתגעת . 
היא כבר כל כך לא נכנסת לשום תבנית שרוצים להכין עבורה . 
אפשר להאמין לה עכשיו , על הבמה ומחוצה לה . 
אפשר לסמוך עליה . 
היא לא מבטיחה את מה שהיא לא יכולה לקיים , היא לא מציעה את מה שאין בכוונתה לתת , וצריך רק לדעת להבין איך זה עובד . 
ופתאום אני קולטת כמה מודעות יש בה . 
איך היא הולכת לאיבוד משליטה וחוזרת מתוך בחירה . 
היא יודעת to let go אבל הבחירה שלה בזה מאוד מפוכחת . 
היא שומרת על איזשהו איזון מאוד עדין בין השפיות והשגעון , וההגה כל כך בידיים שלה . 
רציתי שהשבוע שעבר לא ייגמר . 
השבוע שהתחיל בפגישה השניה עם הקב"נית ונגמר יום לפני החג . 
לא רציתי שתחושת החופש יקר הערך ייגמר . 
לא רציתי שהכיף שהיה אז ייגמר . 
ביום שישי לא רציתי שהערב ההוא ייגמר , שייקר וכל מה שבא אחריו . 
עכשיו פתאום הבנתי שכלום לא נגמר . 
זו רק התחלה . 
היום יש שיעור , ודנה תהיה דנה , והקבוצה תהיה הקבוצה , ולמרות שאין שם שום מחויבות זה הרבה יותר יציב ממה שנדמה . 
וזה לא נגמר ולא הולך אחורה , זה רק ימשיך בדרך שלו . 
ובכלל , החיים הם כאן והם רק ממשיכים ומתפתחים . 
ואין טוב ורע . 
שלמות זו רק אשליה שנובעת מראייה מאוד יחסית של הדברים . 
יהיה כיף ויהיה פחות כיף . 
יהיו קשיים ובילבול והתלבטויות ובחירות , אבל בסופו של דבר יהיה מסע . 
( והוא יהיה מרתק . 
בטוח . 
) באותו יום רביעי אפור ומלא דמעות לפני כשבועיים וחצי , בעודי עומדת מול המראה ומדברת עם עצמי על החיים , עברו בראשי מחשבות על מחויבות ; לעצמי , לאנשים , לחיים . 
על היכולת שלי להיות מחויבת למשהו כלשהו . 
באותו יום הבנתי שהדבר העיקרי שאני מרגישה אליו מחויבת , ושמחה על כך , הוא הקשר עם לירון . 
עם שאר החברות שלי הקשרים מאוד מרחפים באוויר . 
כשיוצא - נפגשים , ואם לא אז לא . 
ברור שאלו קשרים שמבוססים על אהבה ועל אמון מסוג זה או אחר , אבל באף אחד מהם אני לא משקיעה את כל כולי , לא מתחייבת למאה אחוז וגם ממש לא מצפה להם מהצד השני . 
יש לקשרים האלה את היופי שלהם אבל מחויבות אמיתית אין שם . 
זה נשמע מצחיק , כי מחויבות היא מילה קצת כבדה והאסוציאציות שהיא מעלה אצלי מתקשרות לנישואין ושכאלה , אבל מן הסתם אני לא מדברת על שום דבר בסגנון , רק על המחויבות הרגשית שלי . 
גם לעצמי בתוך הקשר , וגם אליה . 
אני זוכרת שבאותו יום רביעי , חשבתי על זה שאני צריכה באיזשהו מקום להתייחס לחיים כמו שאני מתייחסת לחברות איתה . 
כדבר טוב ומדהים שיש מזל שיש אותו , ועם זאת הוא מצריך גם תשומת לב והשקעה לכל אורך הדרך . 
רוב הזמן זה מסתכם בלרצות להיות שם , והשאר כבר נעשה מעצמו , לפעמים זה מצריך התמודדות עם קשיים מסוימים , או פשוט לעצור כדי להסתכל לרגע על המצב ולבחון אותו . 
ותמיד - לא משנה אם יותר או פחות טוב ברגע מסוים - יש לאן לשאוף ולהתקדם , וככל שההתקדמות יותר מורגשת כך הכל מקבל הרבה יותר משמעות . 
אתמול מצאנו את עצמינו עד שתיים בלילה מדברות על נושאים שהיו מתחת לפני השטח אך מעולם לא עלו . 
היינו צריכות לשאוב מעצמינו את האמירות המדויקות , והאמיתות המדויקות , בנסיון לשים את האצבע במקום הנכון ולהעביר את התחושות הלא תמיד ברורות ומילוליות במילים . 
מדי פעם יש איזושהי נקודה בקשר שלנו בה אני שמחה ואסירת תודה יותר מתמיד על הקשר הזה . 
אתמול היה אחת מהנקודות האלה . 
אני לא רגילה להיות בקשר שהוא פשוט חברות אמיתית , בלי בלגאנים מסביב , ובלי בעיות על ימין ועל שמאל . 
פשוט חברות טובה והדדית שאפשר לסמוך עליה . 
אמנם זה קשר של שנה וחצי כמעט , שכבר חצי שנה בערך נמצא ברמה של חברות מהסוג הזה , אבל עדיין יש רגעים שאני קולטת מה המצב וקצת מופתעת על זה שזה באמת ככה , ושזה באמת משהו שאפשר לסמוך עליו , ולהאמין בו . 
משהו ששווה להשקיע בו , ששווה לחיות אותו . 
אני כבר לא זוכרת מה היתה נקודת המוצא של הפוסט הזה , או מה רציתי שתהיה השורה התחתונה . 
אולי אין ממש כזו , אולי סתם רציתי לכתוב לעצמי על זה כדי לסדר קצת את המחשבות וכדי לראות את זה ככה במילים מול העיניים , אולי רציתי פשוט לשים את הספוטלייט על משהו טוב ( כי נמאס לכתוב על מה שחרא ועל כמה בלגאן יש . 
) , וכמובן שבנוסף להכל , גם רציתי שהיא תקרא . 
אחרי שהיא הלכה השיר שקפץ לי לראש היה " בחולצת פסים " של עברי לידר . 
לא כי הוא מתקשר לי אליה או לקשר שלנו , אלא כי הוא התחבר לי לתחושה של משהו ששווה לחיות , של מוטיבציה לחיים , והרצון לחיות אותם . 
וזו תחושה שהיתה לי מאוד חזקה אתמול בלילה ובכלל בימים האחרונים . 
הרצון לקחת צעד ועוד צעד לכיוון מה שאני רוצה , המוכנות לנסות ולבדוק , המוכנות לחיות פשוט . 
ובתוך החיים האלה , אני שמחה שיש לי את מי לשתף , למי לבכות וממי לבקש חיבוק , ממי לקבל שיקוף של המציאות כשצריך ובכלל ממי לשמוע את האמת . 
( בעיקר היא , אבל גם אנשים אחרים שתורמים את חלקם לתחושה שאני לא לבד . 
) וליופי שמעיף אותי לעננים התלהבות כזו חסרת מעצורים עכשיו אני בולע את הרוק שמצטבר לי בחלל הפה הזדמנויות כאלה בחיים לא יהיו הרבה בחולצת פסים דקה וכובע משונה זה העיניים שעושות את ההבדל כזה יפה ( העיניים ושפתי הברווז ? 
; ) ) עכשיו אני נבהל ואז חוזר לוקח את הזמן לא ממהר אני שומע מבחוץ שהפה שלי אומר , מה הפה שלי אומר עכשיו זה לתמיד או לוותר ... 
.. 
. 
" וגם : " בעיר יפה ומלאת מאמינים אני רוצה למצוא את החיים שלי , להתרגל " . 
