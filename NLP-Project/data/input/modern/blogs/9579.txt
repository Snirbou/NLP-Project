אם אתה מחליט שאתה רוצה , אמרתי לא . 
הצעיר היום בבוקר לאחר שעבר , עם כל הקשיים שלו , את מבחן התאוריה במכה הראשונה . 
הכל אתה יכול . 
להפוך את השמים , לסובב הרים . 
רק צריך לרצות . 
( אמרתי בפולניות מסויימת כשאני רומזת רמז עבה לענייני בית הספר ) . 
ובנתיים הוא הולך גאה כטווס ודואג לעדכן את כל העולם ואישתו , שבין כל אוחזי ההגה במשפחתנו דווקא הוא היחיד שעבר את הטסט בפעם הראשונה . 
ומשום מה , הוא לא הטווס הגאה היחיד כאן ... 
.. 
. 
ובהמשך לשיחתנו אתמול , באתי היום בבוקר בהחלטה להתנהל אחרת מול ועם מוניקה . 
את מקומי במשרד כבר קבעתי ואין לי צורך להוכיח לה ולאף אחד אחר שום דבר . 
עכשיו צריך להיות עיניינים ואם אני צריכה לגרום לה שהיא תרצה שאני אשיט את הסירה שלי לידה so be it . 
ובסוף היום , כשהדוקטור כבר יצא מהמשרד הוא התקשר ואמר שדיבר עם מוניקה בקשר לאפשרויות ההתפתחות שלי במשרד ( שקשורות קשר הדוק לעבודה איתה ) והיא לא הביעה שום התנגדות לעניין . 
ופתאום הרגשתי איך הדם מתרגש בתוכי ... 
.. 
. 
בחיי המקצועיים ביקשתי העלאה במשכורת . 
ובעצם , זה התחיל לפני חצי שנה , בראיון הקבלה לעבודה כשאמרתי בדיוק כמה אני רוצה . 
כמה אני שווה . 
בעיני . 
חצי שנה מלאה היום לעבודה שלי במקום ההוא שלפעמים הוא מוטרף לחלוטין , שרוט , כפי שאומרת מנהלת החשבונות המגניבה שלנו , ויחד עם זאת , מקצועי לגמרי והולך וצובר לו שם בקרב אנשי המקצוע . 
והמעניין הוא שהייתי רגועה לחלוטין . 
בלי פרפרים בבטן , בלי דין ודברים עם עצמי על מתי וכמה ולמה ואיך . 
קמתי בבוקר , ידעתי כי הגיע הזמן , בררתי עם חברות כמה נהוג לדרוש ( פעם ראשונה , בכל זאת , לא רציתי להיות יותר מדי גרידי ) , נתתי לו לעבור את הפגישות של היום , עמדתי על כך שילך לאכול צהריים ( הייתי צריכה אותו רגוע ומנוחם על בטן מלאה ) , הצעתי לו לשתות ואמרתי לו שאני רוצה לשתות את הקפה שלי , איתו . 
וכך היה . 
אצל הדוקטור אין שיחות קצרות . 
ישבתי אצלו יותר משעה ועלו שם הרבה דברים שלאו דווקא קשורים אלי , אלא לראייה שלו את המשרד , תוכניות לעתיד והכי חשוב מבחינתי היתה המוכנות שלו ואפילו העידוד והדחיפה , למצוא ולקחת לעצמי נישות נוספות במשרד כשהראייה היא לצאת מתוך הריבוע שהמקום הנוכחי שם אותי בו . 
הוא לא היה מוכן כמובן לומר לי מה ואיך , ורק נתן בידי את המשוט לסירה ושלח אותי , לבד , לגלים . 
והגלים עלולים להיות מאוד גבוהים וסוערים כי בתוכם נמצאת מוניקה שיש לה אמירה באשר לאם בכלל ... 
.. 
. 
עכשיו אני צריכה להחליט מה אני רוצה ואיך אני הולכת לעשות את זה . 
מצד אחד , פחד אימים , מצד שני , סוג של מחמאה מתוך האמון שלו בי , ביכולת להשיג את הדברים ממנה ובכלל ... 
.. 
. 
ובסוף אמרתי לו שאני אוהבת לבוא לכאן , למשרד . 
גם אני , אמר לי וחייך , וחשבתי לעצמי שזה לאו דווקא מובן מאליו ... 
.. 
. 
וביקשתי , בטח שביקשתי העלאה במשכורת . 
וגם אמרתי ב ד י ו ק כמה אני רוצה . 
עכשיו זה יעלה לדיון אצל ההנהלה הראשית , הדוקטורית . 
מעניין איך נשמעים דיוני שכר ליד שולחן ארוחת הערב . 
או במקום אחר לגמרי ... 
.. 
. 
( פויה פמה , תשטפי את הפה שלך עם אקונומיקה ! 
! 
) ( ועכשיו , אחרי שהעניין הזה גמור התקשרתי והזמנתי מקום להר שלי . 
עוד שבועיים אני שם . 
) לפעמים אני רוצה למצוא בתוכי את הכפתור שיוכל לכבות , לזמן קצר בלבד , את הרעש שזורם בדמי ולהדליק אותו מחדש ... 
.. 
. 
אני צריכה ללכת ולמצוא את הָרַי ... 
.. 
. 
פרוסת לחם קלויה עד צבע חום זהוב ומרגרינה צהבהבה מרוחה עליו . 
זה מה שפינטזתי פתאום כשיצאתי מחדר כושר לאחר אימון ארוך הרבה יותר ממה שאני רגילה לעשות בשנים האחרונות . 
ואם נזקקתי להוכחה שהשרירים שלי התעוררו מתרדמת החורף שבה היו בחודשים האחרונים , קיבלתי אותה . 
כבר יותר משלוש שנים אני עושה ספורט באופן קבוע , ורק מי שמכיר אותי מלפני השנים האחרונות יודע עד כמה הדבר הוא מהפכני לי , בטטת כורסא מהרמה הגבוהה ביותר . 
בשנה האחורנה התמקדתי בהליכות על ההליכון ושיעורי עיצוב ופילאטיס שאכן עשו נפלאות לגזרתי החטובה ( נניח ... 
.. 
. 
) אבל בזמן האחרון , עם מערכת השעות החדשה שהוכנסה לחדר הכושר היה לי קשה להגיע לשיעורים עצמם והסתפקתי בהליכון בלבד . 
מצד שני , התחלתי להתגעגע לתחושה שאני מרגישה את הגוף שלי על כל שריריו . 
והיום , לאחר שהכנתי לי תוכנית עבודה על המכשירים עשיתי הכרות מחודשת עם כמה וכמה שרירים שכבר שכחתי שהם נמצאים שם , אבל הם , ברוב טובם דאגו ודואגים גם עכשיו להזכיר לי את קיומם ... 
.. 
. 
אבל , האדרנלין זורם . 
האנדורפינים משתוללים . 
והגוף מבקש פחמימות ( טוסט ... 
.. 
. 
) . 
ועכשיו אני מרגישה כמו מרחפת על ענן של צמר גפן ... 
.. 
. 
( ואם מישהו יקרא את השורות האחרונות , יחשוב שעשיתי שם משהו אחר לגמרי ... 
.. 
. 
) וכך הגיע לסופו יום ראשון שהאדמה רעדה בו והיה מלא בעיסוקים שונים , לא ממש דחופים או לחוצים אבל השאירו אותי במין תחושה של עומס ועייפות ... 
.. 
. 
ועכשיו , טוסט . 
לא ממש ירד . 
בואדי ערה היו טיפות די רציניות שעם הרבה רצון טוב אפשר היה לקרוא להן " גשם " ועמק יזרעאל ואיזור הגבעות שבין צומת ישי לצומת המוביל נראה קצת כמו טוסקנה עם הגבעות הנמוכות , העגולות שמלאות בירוק בין החום של האדמה הרטובה . 
נסענו לאחותי . 
ארוחת החמין השנתית . 
סוג של מסורת שהתחילה לפני מספר שנים , כשאנו , הדור השני במשפחה הנרחבת מאוד , נאלצים ליצור אותה לעצמנו כי המבוגרים , דור ההורים שלנו , הלך כמעט כולו לעולמו . 
וכך יש לנו את המפגש בים העצמאות שלפעמים הוא רב משתתפים ולפעמים קטן יותר , קטיף הדובדבנים בצפון הרחוק בחג השבועות וארוחת החמין השנתית שבה מתנקזים לאחותי אני מהדרום ובת הדודה מהצפון על משפחותנו , שאצלנו היא כמובן מצומצמת לגמרי וכוללת רק את ג . 
ואותי . 
היה כיף כמובן . 
כמו תמיד . 
הנינוחות הזאת של הכרות רבת שנים שבין הנשים שבחבורה ושאליה התחברו עוד לפני שנים רבות הגברים שמאז איתנו . 
דיבור , צחוק ואוכל טוב , תערובת שמותירה אותך לאחר מכן בסוג של מלאות נפשית שנוספת על המלאות הגופנית , המחממת והמנחמת של החמין עצמו . 
בדרך הביתה החלה השקיעה והיתה נקודה מסויימת בנסיעה מצומת המוביל לתוך עמק יזרעאל , כשהר הכרמל שנישא מולנו נראה כאילו הוא עולה באש . 
אחר כך עצרנו בשמורה לעוד קפה ( מספר חמש שלי היום ואני כבר מרגישה בהיי כמו על ספידים ) , ילדים ושימחה והגענו הביתה בלי פקק אחד של מוצ"ש לרפואה , כי הרי אמרו שירד גשם . 
ואז נכנסתי למטבח לבשל . 
משהו עובר עלי , אין ספק . 
זה כבר זמן מה , זה בא לידי ביטוי גם בתחומים אחרים . 
אבל אם הייתי זקוקה להוכחה , קיבלתי אותה הערב . 
שבוע טוב חברים יקרים , אומרים שהחורף חוזר לשבוע . 
אז אומרים ... 
.. 
. 
אין נעליים . 
בכלל . 
כמעט בכלל . 
רק מגפיים . 
בדומה לקיץ שבו לא היו חולצות . 
רק גופיות . 
פתוחות מחשוף ועם כתפיות דקיקות , כאלה שאת נראית בהן טוב רק אם את בתחילת שנות ה 20 שלך ועם גוף כמעט אנורקטי . 
על מה בדיוק חשבו כהני האופנה באותו הרגע בו החליטו , כמעט פה אחד , על הטרנד החדש ? 
עד שסוף סוף עלתה גזרת המכנסיים למעלה , לאחר שנים שבהם אפשר היה לראות את מכמני המקום הניסתר ביותר שלנו קבל עם ועולם , הם החליטו שעכשיו תור החלק העליון של גופנו . 
ולא שיש לי בעיה עם מחשופים , להפך . 
מבט מהיר בארון הבגדים שלי יכול למצוא בלי חיפוש מעמיק מדי , שלפחות חציו מתהדר במחשוף כזה או אחר . 
אבל גופיות דקיקות כתפיות ? 
נו , באמת ... 
.. 
. 
ועכשיו החליטו שנעליים , יוק ( אין ) . 
רק מגפיים . 
אולי זה בא כפריט משלים לזוועה האחרת של החורף הזה והם מכנסי רוכבים . 
כאלה שמסתיימים בברכיים . 
ואז כמובן שיש צורך במגפיים כדי לשמור על מידה מינימלית של חום גוף בימים של קור וגשם . 
אבל מה שנבצר מבינתי הוא מדוע אם האחד הוא פריט אופנתי לוהט הופך האחר למוקצה מחמת מיאוס והוא בבחינת בל יראה ובל ימצא . 
( וחזרת אופנת הפונצ'ו המזוויעה של שנות ה 70 אינה קיימת מבחינתי כלל ! 
! 
) . ומה שנותר לי הוא להסתובב בפנים נכאות בחוצות הקניונים להשאיר את ארנקי עמוק בתוך התיק כשהוא זוכה פחות ופחות לראות את אור הנאון הבוהק ... 
.. 
. 
מצד שני , מנהל הבנק שלי נשמע עליז יותר בשיחתנו הטלפונית האחרונה ... 
.. 
. 
( רישמי ביקור בקניון עזריאלי ולא רק ) שבת שלום חברים יקרים . 
שבת של צורך עמוק לחבק את האהובים עלינו כשהידיעות מבחוץ נעטפות עצבות ... 
.. 
. 
הרוח המוחשית החלה לשקוט בשעות הבוקר , אבל סוג של סערה פנימית כבושה נשארה בתוך האנשים . 
רוח המתנה עכשיו . 
אנשים כמו הולכים על קצות אצבעות , דברים נדחים לצד ומחכים . 
עד שיתעורר . 
עד שנדע מה קורה . 
ובנתיים סוג של שקט . 
שקט שבתוך עין הסערה . 
ואני לא יכולה שלא להזכר בימים שבהם לקחתי דברים כמו פוליטיקה באופן האישי ביותר , ואת הלילה ההוא באמצע ספטמבר 1982 , כשג . 
חזר מ " מבצע שלום הגליל " ( עוד לפני שהפך למלחמת לבנון ) ביום שישראל הכתירה ( ואין שום מילה אחרת שתגדיר את זה ) את באשיר ג'ומייל לנשיא בובה בלבנון . 
ואת הצעקות שצעקנו אחד על השני כשאני לא יכולה לשאת , בחמת זעמי את היהירות של מעשיו של שרון ואת התחושה הכי אישית שלי , שהוא מכניס אותנו למקום שיהיה שחור משחור . 
ואחר כך באשיר גו'מייל נרצח . 
וסברה ושתילה . 
ורוח גדולה שסערה עלינו שמונה עשרה שנים . 
אנשים משתנים . 
גם בגיל מבוגר מאוד . 
אני הפסקתי לקחת דברים באופן אישי ולשנוא . 
הוא הצליח לראות את התמונה שלמה ולהגיע להחלטות קשות ולהוביל מהלכים לא פשוטים ובתוך כך קנה את ליבות האנשים , גם כאלה שבשבילם הוא היה סדין אדום . 
ושוב , כמו בכל כמה שנים , רוח גדולה באה ומעיפה את העלים סביבנו כמו היו פיסות הקלפים של חיינו . 
ואנו נדרשים לקחת נשימה עמוקה ולהמשיך . 
מחדש . 
יש משהו בקול של רוח סערה שמקפל אותנו לתוך עצמנו . 
מביא אותנו לעשות את הדברים שמתחברים לחום ורכות . 
למשהו שעוטף . 
מחבק . 
אינסטינקטיבית אנחנו סוגרים הכל סביבנו , מתכנסים לתוך לתוך קונכייה שהיא אנחנו עצמנו ובודקים בקפידה שאין שום סדק שדרכו יכול לחדור משהוא מאותה הרוח העזה שבחוץ . 
ואצלי בבית הרוח העזה נשמעת בסטריאו פוטוגני ( כן , אני יודעת שאין קשר הגיוני בין שתי המילים , אבל מי מחפשת אצלי הגיון ? 
) שמקפל בתוכו את כל התחושות והרצונות שעולים בנו כשאנחנו שומעים את רוח סערה בחוץ , ואפילו לא - אוהבת חורף מושבעת שכמוני מוצאת את עצמה חולמת על מקלחת חמה / רותחת , כוס תה צמחים עם דבש וסוכר חום והתכרבלות מול הטלווזיה ( " עובדה " התחקיר שעורר סערה ונגנז ) או מול ישרא ( שום תחקיר כאן לא נגנז , וסערות יש לנו בשפע ... 
.. 
. 
) או שניהם גם יחד ( כן , יש לי חלוקת קשב די טובה ) . מחדר המדרגות נכנס הביתה ריחו המשכר של מרק עוף ביתי שביום כזה הוא כל כך מתאים שאפילו אדישה למרק כמוני מרגישה באותו הרגע תשוקה עזה לצלחת עמוקה מהנוזל החם והריחני . 
היה יום טוב היום . 
אמרו שהחורף חוזר . 
מחר אני אקטר על כך . 
עכשיו אני מתכרבלת ונהנית . 
אמרתי ללב ( LEV ) " ידי זהב " החופף והפניסט לפני הפגישה החודשית עם יוסי " ידי זהב " משל עצמו . 
