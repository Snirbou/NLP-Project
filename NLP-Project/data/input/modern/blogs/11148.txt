המרוקאי המצויר הראשון , ובכלל האנימציה הכי עצבנית בסביבה , חוזר ובגדול - ואפילו בחינם . 
אתר חמוד מאוד החזיר לחיים את מר קו ( La Linea ) - כל הפרקים בחינם וכיף גדול . 
דה לה די לי די לי לכולם . 
ולכל חובבי הנוסטלגיה , יש גם את זה . 
אני כבר לא בעניינים בטניס , באמת , אפילו לא בגראנד סלאמס . 
אין לי טלוויזיה , אין לי זמן ואפילו להתעדכן באינטרנט אני בקושי מספיקה . 
וכך הפסדתי את המשחק הכי גדול של שחר פאר הנהדרת עד כה בקריירה שלה - ניצחון על דימנטייבה ברולאן גארוס ( דימנטייבה מדורגת 6 בטורניר , פאר - 31 ) ועלייה לשמינית הגמר . 
הישג מדהים , מרשים ויפה , ולמרות שהינגיס מחכה לפאר בשמינית , אני בהחלט מקווה להמשך טוב . 
על פי הטוקבקים הנזעמים בוואלה , אני שומעת שלא היה שידור בשום ערוץ ישראלי , אבל אני מזכירה לכל מחוברי הכבלים והלוויין - הרולאן גארוס משודר ביורוספורט בצורה נרחבת מאוד , אז אם אתם בעניין - יש איפה לראות , ואפילו בלי הפרשנות הנתעבת של יורם שימרון וחבר מרעיו . 
ובתקווה , כמובן , שפאר לא תהפוך לעוד סיפור אחד של סמאשנובה . 
