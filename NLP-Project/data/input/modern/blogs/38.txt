מאירועי השלושים באפריל : 1812 - טריטוריית אורלינס מוכרזת כמדינה השמונה - עשר של ארה"ב , ושמה הוא לואיזיאנה , 1900 - גם הוואי מצטרפת ללואיזיאנה , ומשתייכת לארה"ב . 
בישראל נמשיך לחלום , 1945 - אדולף היטלר ואווה בראון גואלים את העולם מנוכחותם המטרידה , 1966 - אנטון לה - וי מייסד את כנסיית השטן . 
יש מי שזה עושה לו את זה , נו טוב , 1992 - האפיזודה האחרונה במופע של קוסבי . 
הוא אף פעם לא הצחיק אותי , בהולנד חוגגים את יום המלכה . 
לא אסתר . 
השוודים מציינים את הולדתו של קרל גוסטב ה 16 , בוויטנאם ילדים עם פטישים וקצף רצים ברחובות ומציקים לכולם , לכבוד יום השחרור מנוכחותם של אוכלי הצפרדעים , בניגוד לכל הציפיות שלי , ההיפ . 
נונימוס שרד כבר חודש . 
זה לא אומר כלום לגבי מחר . 
ובארצנו הקטנטונת נגמר עוד חודש , האוברדראפט יקטן באופן רגעי וזניח עם בוא המשכורת , והציפורים יצייצו גם מחר . 
שבוע טוב . 
אין , אין כמו ריח דשא גזום טרי . 
טוב יותר מקוקו שאנל . 
באחת התגובות הקודמות שאל אותי איש ללא שם , מי אני . 
הוא בטח רצה את השם שלי . 
אותי זה לא מספק . 
כי אני יותר משם בלבד . 
אז הנה , איש ללא שם - קבל הכל , חוץ משם . 
הייתי ילד טבע . 
זה שכבר בכיתה ב' ידע להבדיל בין גמל שלמה לסתם חגב . 
זה שבכיתה ו' הילדים הזעיקו אותו מקצה אחד של בית הספר לקצה השני , רק כדי לגלות שהנחש הארסי שמאיים על שלומנו הוא זיקית חביבה . 
זה שידע בדיוק כמה נקודות יש ל'קוקסינלה ספטה פונקטטה ' על הגב , ובאיזה צבע . 
הייתי ילד טבע , עם תלתלי זהב , רץ יחף בפרדסים , מטייל בכל השבילים , מציק לכל הנמלים . 
גדלתי להיות ילד חייל . 
התלתלים קוצצו , הצהוב נשאר . 
הלכתי בכל השבילים , כבר לא יחף . 
ניווטתי בכל הדרכים . 
עליתי על גבעות גורל , התברברתי בנבטים צפון , חרשתי את כרם מהר"ל , טיפסתי את החרמון , צעדתי בנחל צין . 
שבע שנים הייתי ילד סטודנט . 
כבר בלי תלתלים . 
תואר ראשון . 
תואר שני . 
זה מאחורי . 
היום אני בהייטק . 
עדיין ילד . 
כבר בן 33 . 
גם הצהוב הלך . 
התחלף באפור . 
מסתובב במיסדרונות מוארים בפלורוסצנטים . 
מידי פעם מתגעגע לאותם ימים . 
עדיין יודע שלחיפושית משה רבנו יש שבע נקודות שחורות על הגב . 
זה אני , בקיצוצים הכרחיים . 
אתה מכיר אותי עכשיו , איש ללא שם ? 
אנ'לא חושב . 
וולס להגנת הצומח / נעמי שמר כבר פורחים נרקיסים בשמורות הטבע / מרבדים נפרשים בשפלת החוף / כלנית וכרכום אלף גון וצבע / והחוק שאומר - כאן אסור לקטוף ! 
רק עלי אין החוק משגיח / רק עלי איש אינו שומר / לו היו לי עלי גביע / אז היה מצבי אחר ! 
ציפרים נדירות , כבר דוגרות בסלע / אילנות נדירים נשמרים לחוד / איילות נבהלות מסתכלות בשלט / בו כתוב בפירוש שאסור לצוד . 
רק עלי עוד לא שמו שלט / מסביב אין לי כל גדר / לו הייתי - נאמר - איילת / אז היה מצבי אחר . 
אדוני , הזהר , אל תגע באיריס / צבעוני ההרים הוא מחוץ לתחום / כל גבעה נשאה בשולי העיר היא / שטח בר מגודר , ואזור רשום ! 
אז אני לפעמים חושבת / כי היה זה אולי רצוי / לו הייתי נרקיס או רקפת / או אפילו איזה בן - חצב מצוי . 
הסתכלו מה שקורה לי בדרך / כל אחד עובר חוטף - קוטף - קולע לו זר / לו הייתי חיה או פרח / אז היה מצבי אחר ! 
לרקפת . 
חזרה לשיגרע . 
הר של ניירות מחכה על השולחן . 
הר ? 
חיריה . 
כמעט מתפתה להצעתה של הפירומנית , ומדליק גפרור . 
בינתיים מנקה את הראש מנוסחאות וגרפים בעזרת עיתונים ישנים שחיכו בנאמנות . 
כתבה במעריב על ביתו של ש"י עגנון , אמונה . 
מאוד מעניין . 
סיפורו של דור אחר . 
הנה ציטוט , ( מגמתי , כמובן ) , מהכתבה . 
מכתב מש"י עגנון לידיד , עם תובנות של ביתו : " 'ואני הרי מבלה לילות כימים וחוגג , לא עליך , כל מיני אורגיות עם שוודיות , דניות ונורווגיות . 
לא אדע , לצערי , אם הן בתולות , אך שערן בלונדיני ועיניהן כחולות' . 
'בהחלט עיניינו אותו נשים לא יהודיות' אומרת אמונה ביתו , 'הוא רצה לדעת את דרך מחשבתן , ההתנהגות , זה סקרן אותו . 
נדמה לי שהיתה פה בעיקר התעניינות פסיכולוגית - ספרותית , לא יותר ' " כמה הערות , לא מחכימות : א . 
מה אומר ומה אדבר - אם לארזים עמד זלזל , מה יגידו איזובי הקיר ? 
ב . 
למה ? 
למה לעשות לו את זה ? 
למה לעשות לנו את זה ? 
בכוח נוכיח שגם הגיבורים שלנו הם כמונו בדיוק ? 
ומי הבא בתור ? 
ג . 
" התעניינות פסיכולוגית - סיפרותית " - אהה . 
ואת , הקוראת שלי - אם אומר לך שאני מתעניין בך באופן פסיכי - סיפרותי , זה יעשה לך את זה ? 
ד . 
לא יהודיות . 
כן . 
בסדר . 
ה . 
דור אחר ? 
האומנם ? 
איפה הם ימי התום ? 
והנה , אערבב מין בשאינו מינו , והסליחה עם עגנון על הצמידות המכוערת : כתבה מאותו עיתון : גונן שגב , השר לשעבר , נחשד בתכנון להברחת 25000 כדורי אקסטזי . 
הוא טוען שחשב שמדובר בשוקולד . 
הלו ! 
! 
! 
אהה , חשבת שאלה 25000 כדורי m&m . 
נו באמת . 
עשו אותנו באצבע . 
בלי סימן שאלה . 
לאן הגענו ? 
לאן נגיע ? 
זה היה קטע שלם בלי איזכור של היפו . 
אמרתי לכם שאין לי קיבעון . 
הנה . 
