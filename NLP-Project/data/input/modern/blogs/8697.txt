הסמסטר נגמר , בערך . 
לי יש עוד עבודות להשלים , אבל כרגע אני מעדיף להדחיק את זה . 
חוץ מהסיפור עם הדירה בתחילת הסמסטר לקח לי באופן כללי הרבה זמן להתרגל להלך הרוח שם , מה שהתבטא בציונים שלי , שהם לא מאוד מרשימים , אבל אני מרגיש שלקראת סוף הסמסטר הצלחתי להפיק כמה דברים מוצלחים למדי , ושהסמסטר הבא יהיה הרבה יותר מוצלח . 
אני עדיין לא בטוח עד כמה זה המקום בשבילי , זה מדהים עד כמה אחד מבתי הספר הגדולים והנחשבים ביותר בארץ לאמנות ועיצוב נראים מבפנים כמו חלטורה , ועד כמה גם כשאתה מוקף בבני 23 - 30 זה עדיין בדיוק כמו בתיכון ( רק בלי העארסים ) ( וכן , אני הכי צעיר בכיתה , יש לזה את היתרונות ואת החסרונות של זה ) . 
אבל עזבו את זה , זה לא באמת מעניין , תנו לי להמליץ לכם על כמה דברים מגניבים . 
נתחיל עם קומיקס - בזמן האחרון ג'ו מאט נהיה אמן קומיקס שאהוב עליי במיוחד . 
נתקלתי בו לראשונה לפני כמה חודשים , אולי חצי שנה , כשבקנייה אימפולסיבית ב CNV רכשתי את The Poor Bastard , הספר השני שלו ( שאוסף , כמקובל בעולם הקומיקס , מספר חוברות עוקבות בסדרת הקומיקס שלו Peep show , שיוצאת בתדירות לא עקבית . 
אני , בכל אופן , תמיד מעדיף לקנות בספרים ) . 
בכל אופן , מדובר לדעתי באחד מספרי הקומיקס הגדולים ביותר אי פעם . 
במידה , כמובן , שאתה דומה לי ולג'ו מאט ( התלבטות : זה נורא מעצבן לכתוב כל הזמן " ג'ו מאט " , אבל זה גם מרגיש לי נורא פתטי לכתוב סתם " ג'ו " , כאילו הוא איזה חבר שלי , ולקרוא " מאט " כמו שנוהגים לכנות אמנים גדולים בשם המשפחה שלהם נשמע לי יומרני . 
מה הכי עדיף ? 
) . 
זהו קומיקס אוטוביוגרפי על חייו של היוצר שנראה שנוצר בזמן אמת , או לפחות קרוב לזה ( כלומר , מסופר שם על חוויות שקרו לו לאחרונה בחייו הבוגרים , ולא בהתגוללות כל סיפור חייו מראשיתם ) . 
כוחו של הספר , בעיני , נמצא ברמת ההזדהות המדהימה שהוא מעורר . 
ג"מ ( הנה , מצאתי פשרה עלובה ) הוא בדיוק כמוני - אמן קומיקס עצלן , מאונן כפייתי , אנטיפת , לעיתים מתנשא ולעיתים שוקע ברחמים עצמיים , פתטי , בעל מודעות עצמית גבוהה במיוחד ונטייה אובססיבית לנתח את עצמו ולוודא שהוא לא נותן לעצמו שום הנחות ( מה שמוביל , כאמור , לרחמים עצמיים ) . 
מה גם שבתחילת הספר הוא נמצא בעיצומה של מערכת יחסים בת 4 שנים , בדיוק כמוני ! 
מה שרק הכניס אותי לחרדות ככל שהספר התקדם והתגלה מה עלה בגורל מערכת היחסים הזאת . 
אה , והספר גם מאוד מצחיק בלי קשר , והציורים מעולים , לפחות לדעתי ( אגב , רצו בשלב מסויים לעבד את הספר לסדרה מצויירת בHBO , אבל לצערי הרעיון נגנז ) . 
( לא הצלחתי למצוא באינטרנט אף תמונה בגודל סביר של העטיפה , ואין לי את הספר זמן לסריקה , אבל באמאזון אפשר לקרוא כמה עמודים מהספר בקובץ PDF ) בכל אופן , מדובר בספר ענק לדעתי , אבל ההמלצה על ג'ו מאט היא מסוייגת - מאז הספקתי לקרוא עוד שני ספרים שלו ( יש לו בסך הכל ארבעה , אם אני לא טועה ) . 
Fair Weather , הספר שיצא אחרי The Poor Bastard , הוא החלש מביניהם . 
מסופר שם על סופשבוע אחד בילדותו של ג'ו בשנות ה - 70 , ולמרות שגם שם הספר עורר בי רגשות הזדהות חזקים ( אני אוותר הפעם על הפירוט , זה פשוט מביך מדי , באמת היינו שני ילדים בלתי נסבלים ) , הוא פשוט פחות מעניין או מצחיק באופן כללי . 
הספר השלישי , Spent , שיצא לאחרונה , נמצא איפשהו באמצע . 
בו חוזרים עוד פעם למאט הבוגר . 
הספר עוסק בעיקר באובססיית עריכת הפורנו של היוצר , כלומר עריכת קלטות וידאו פורנוגרפיות כך שיכילו את הזיונים האהובים עליו , ובלי הקלוז - אפים המעצבנים על פרצופי\ישבני גברים . 
כמובן , זה נושא שכולנו מזדהים איתו , הבעיה היא שיש פה הרבה רעיונות שחוזרים על עצמם וממצים את עצמם די מהר , ופרקים שלמים שהם רק שיחות לא לגמרי מעניינות או ג'ו מדבר עם עצמו ומרחם על עצמו . 
זה נחמד , אבל The Poor Bastard הרבה יותר מוצלח ופחות משעמם . 
אנקדוטה מעניינת לחובבי קומיקס בנוגע לג'ו מאט - שתי דמויות מרכזיות בקומיקס שלו הם חבריו הטובים צ'ט וסת' , הלא הם צ'סטר בראון , אמן הקומיקס המוערך וסת' , עוד אמן קומיקס מוערך ( אבל לא כל כך בעיני ) . 
את צ'סטר בראון אפשר גם למצוא בקומיקס של סת' It ' s a Good Life if You don't Weaken ( ואולי גם באחרים , זה היחיד שקראתי ) , ובסת' נתקלתי איזה פעם או פעמיים אצל צ'סטר בראון , אבל בג'ו מאט אף פעם לא נתקלתי אצל אף אחד מהם . 
תמוה מאוד . 
והנה עוד מישהו ששם לב לזה . 
צ'סטר בראון הוא אמן קומיקס מעולה בפני עצמו , אגב , אבל אין לי משהו ספציפי שלו להמליץ עליו כרגע , חוץ מלקרוא את כל הספרים שלו באופן כללי . 
בקרוב אקבל את הספר האחרון שהוציא ואז אולי אכתוב עליו משהו . 
עוד אנקדוטה מעניינת לחובבי 'המשרד' - ג'נה פישר , שמשחקת את פאם , מעריצה אותו ! 
מדהים . 
איך בחור כזה יכול לרחם על עצמו ? 
וגם , איפה עוד מוצאים בחורות כאלה שוות שמעריצות אמני קומיקס פתטיים שמאוננים כפייתית ? 
האימייל שלי בפינה למעלה . 
ועוד המלצת קומיקס קטנה בקשר לג'ו מאט - הוא הוציא חוברת ( במהודרה מוגבלת שלדעתי אי אפשר להשיג , אני הורדתי אותה בטורנט ) שאוספת קומיקסים שעשה עם קומיקסאים אחרים ( בעיקר סת' וצ'סטר בראון ) בשיטה כזו שבה אחד מהם מצייר פאנל , והבא אחריו מצייר את הפאנל הבא , וכך הלאה . 
פעם חשבתי שזה משחק ממש מפגר ושאין סיכוי להוציא ממנו משהו טוב , אבל מסתבר שכשאתה מוכשר ועובד עם אנשים מוכשרים , זה אפשרי ! 
הקומיקסים שם באמת היסטריים ומומלץ לכולם לחפש ולהוריד את זה . 
חוץ מזה , יישמתי את שיטת העברת הזמן הזאת עם כמה חברים מהכיתה בשיעורים משעממים במיוחד וזה כיף לא רגיל . 
אמנם עוד לא הפקנו שום דבר שאני מרגיש שאני יכול לחשוף פה , אבל אנחנו בדרך . 
עוד המלצה מסוייגת , וגם בנאלית - 'ארץ קשוחה ' ( במקור 'לא ארץ לזקנים ' . אוהבים להתלונן על התרגום העברי אבל לי הוא לא מפריע ) . 
קשה לי להחליט מה אני חושב על האחים כהן . 
אהבתי את הסרטים שלהם שראיתי ( נשאר לי לסיים את 'האיש שלא היה ש ם' ואת 'רציחות פשוטות' . 
על 'אכזריות בלתי נסבלת' ו'להרוג את הליידי ' נראה לי שאני אוותר ) , אבל נראה לי שלא ברמה של אלה שבאמת אוהבים אותם . 
אולי כן ? 
לא יודע . 
בכל אופן , 'ארץ קשוחה ' הוא סרט די מוצלח בעיני , אבל בערבון מוגבל , בעיקר בגלל הסוף שלו , שעליו לא אפרט אבל אני מניח שכל מי שקרא ביקורת כלשהי על הסרט כבר שמע שהוא מאוד שונה ממה שמצפים אליו ( אפשר להתייחס אפילו לידיעה על זה מראש כספויילר , אבל לדעתי דווקא עדיף לבוא מוכנים ) . 
מצד אחד , אני כן יכול להבין אותו ולהתרשם ממנו , מצד שני אני באמת לא יודע עד כמה זו הנחה שנותנים להם כי הם " האחים כהן " , או אם זה באמת סוף מוצלח ומתוחכם . 
עוד סרט שלהם שראיתי לאחרונה הוא 'הקפיצה הגדולה ' ( The HudsuckerProxy ) , שהוא סרט שאין לי בעיה להמליץ עליו כי הוא פשוט מעולה . 
מה שמבאס הוא שהעטיפה של ה DVD מספיילרת את הקטע הכי מוצלח בסרט לדעתי , אם אתה מצליח מראש לעשות את ההקשר . 
אני לא יודע אם זה הסרט הכי טוב שלהם , אבל הוא באמת מוצלח מאוד בעיני ולא דומה לשום דבר שראיתי אי פעם . 
והמלצה על תוכנית טלוויזיה - Flight of the Conchords . 
יכול להיות שאתם כבר מכירים אותם , זו לא ההמלצה הכי איזוטרית שיש . 
זה מין סיטקום מוזיקלי של HBO . 
קצת קשה לקרוא לזה סיטקום כי זה לא דומה ל'חברים' בשום צורה , וגם קצת קשה לקרוא לזה מוזיקלי כי יש סך הכל שיר או שניים בכל פרק . 
בתוכנית מככבים ברט וג'מיין ( כשם השחקנים שמגלמים אותם ) , שביחד הם להקת 'פלייט אוף דה קונקורדס ' ( שוב , כמו במציאות ) הכושלת ( לא כמו במציאות ) שבאו מניו - זילנד להצליח בניו יורק , מלווים בסוכן שלהם מורי , שמחלטר כסוכן של הלהקה אבל בעצם עובד בשגרירות הניו - זילנדית . 
התוכנית מצחיקה מאוד לדעתי , וכמובן שהשירים הם החלק הכי מוצלח בה , והכי טוב - הם גם מוצלחים בלי קשר לכמה הם מצחיקים , הם פשוט קליטים ומולחנים טוב . 
אפשר למצוא ביוטיוב את כל השירים , אבל מומלץ לראות את כל התוכנית כי לפעמים צריך להבין את ההקשר . 
את התוכנית עצמה היה אפשר עד עכשיו לראות ב VOD של הוט , אבל הם הורידו את זה . 
נראה לי שבקרוב זה יעלה באקסטרה הוט . 
עד אז אתם יכולים להסתפק בקטעי ההופעות שלהם שאפשר למצוא ביוטיוב , ובדרך כלל לא מספיילרים את התוכנית ( מה גם שחלק מהשירים שהם שרים בתוכנית יותר מוצלחים בגרסת ההופעה שלהם . 
לפעמים להיפך ) . 
הנה לינקים לשני הקטעים הכי מוצלחים שלהם מהופעות , לדעתי : The Humans Are Dead Jenny והידיעה הכי מרגשת - טוד סולונדז בא לארץ ! 
המלצתי עליו פה כבר פעם , ובכל זאת - במשך תקופה מסויימת היה מדובר בבמאי האהוב עליי . 
זה די עבר לי , אבל בניגוד להערצה שלי לקווין סמית' בכיתה ט ' , אני עדיין מאוד אוהב את הסרטים שלו , לפחות חלק מהם . 
מומלץ לכולם ללא יוצא מן הכלל לראות את 'ברוכים הבאים לבית הבובות' ואת 'אושר', גם 'אגדות וסיפורים ' מעניין מאוד . 
על 'פלינדרומים' אפשר ואולי אפילו מומלץ לוותר . 
בכל מקרה , סולונדז יעביר סדנאות אומן או מה שלא יהיה בסינמטק ירושלים ( ואולי גם תל אביב ? 
אני לא לגמרי הבנתי ) בחסות סם שפיגל . 
מי שרוצה להשתתף ( אני ! 
! 
! 
) כנראה צריך להיות תלמיד\בוגר סם שפיגל או בעל מנוי לסינמטק . 
עכשיו , כמובן שאני אעשה מנוי לסינמטק בשביל זה , אני פשוט לא יכול לפספס את זה , השאלה היא מה אני אעשה איתו חוץ מזה ? 
זה לא שאין שם סרטים מעניינים מדי פעם , אבל אין לי זמן ללכת לראות אותם . 
מאוד מבאס . 
