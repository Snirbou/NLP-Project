בהפסקה בת הדקה שיש לעשות בין תרגיל אחד למישנהו על המכשירים , ולעיתים תוך כדי העבודה על התרגיל עצמו , אני מוצאת את עצמי מסתכלת בדמותי הנשקפת במראות שמסביב חדר הכושר , לבושה במכנסי רשת כתומים וגופיה בירוק זרחן לימוני ( רכישה חדשה ומעודכנת ) , וחיוך של שביעות רצון מרוח על שפתי ... 
.. 
. 
לאיזה יצור רדוד , שטחי ונרקיסיסטי הפכתי ... 
.. 
. 
אלוהים ישמור ... 
.. 
. 
הוא הרגיש שלא הייתי כתמול שלשום , הרגיש שכעסתי . 
שאל על מה . 
אמרתי . 
לא משנה שבשיחה התברר שחלק מהדברים שאמר נבלעו ברחשים שהיו בטלפון . 
התחושה שלי באה מתוך עצמי . 
וככזאת אני מתייחסת אליה . 
הוא כעס . 
בוודאי שהוא כעס . 
על שהחזקתי את זה בתוכי עד לסוף היום במקום להתקשר אליו ולומר לו את הדברים עם התרחשותם ... 
.. 
. 
ואת הגילוי של האישה ההיא כפי שהיא ניבטת אלי מתוך הכתיבה אליו , את זה שמרתי לעצמי ... 
.. 
. 
לילה טוב , לילה של יום מפרך ( סתם , לא באמת ... 
.. 
. 
) . 
אני יודעת מהיכן באו הדמעות . 
הם לא באו רק מהמילים שנאמרו , מהתחושה שהיתה לי פתאום שכאילו " טיאטאו " אותי לצד . 
הם באו בגלל המיילים . 
האישה שהתגלתה לי בקריאה הנוספת שקראתי במיילים שנכתבו כמעט כל יום , כל לילה בחודשים האחרונים . 
האישה שלא יכולתי לראות אז , כשכתבתי , אבל היום , בקריאה מהצד , ממקום אחר שבו אני נמצאת פתאום ראיתי אותה . 
היא כל כך רצתה . 
פשוט רצתה . 
לתת . 
להיות . 
לחוש . 
להרגיש . 
לחוות . 
להבין . 
לקבל . 
לאהוב . 
האישה שנאחזה בציפורניים במשהו שהיה כל כך מוחשי ובעת ובעונה אחת כל כך ערטילאי ... 
.. 
. 
משהו שהיה לכאורה בהישג יד ויחד עם זאת בלתי מושג לחלוטין ... 
.. 
. 
יש בה משהו כואב . 
יש בה משהו עצוב . 
יש בה משהו נואש . 
ובכיתי . 
בכיתי על האישה ההיא , ובכיתי כי במשהו שנאמר בשיחת הטלפון בבוקר , באינטונאציה של הקול סגר בבת אחת את האופקים החדשים שנפקחו לעיניה לפני חודש וחצי ולרגע היא חזרה להיות במקום של האישה ההיא ... 
.. 
. 
והאישה ההיא , זאת אני . 
( פוסט מבולבל במקצת . 
גם עבורי . 
התנצלותי הכנה ) שרת הדוא"ל אינטרמייל חזר לפעול . 
ולכאורה , הכל שב על מקומו בשלום , כל החומר נמצא שם ( למעט אי סדר שמצאתי בתיבה , כנראה שרידי החגיגה שהיתה שם בהעדרי ... 
.. 
. 
) ואפשר להמשיך הלאה כאילו דבר לא ארע . 
אבל לא . 
למה לקחתי את זה קשה ? 
מה היה באופן סגירת האתר ( ולא משנה שבסופו של דבר היא היתה זמנית ) שהביא לכל כך הרבה אמוציות אצל המשתמשים בו ? 
מעבר לאפשרות של אובדן חומר חשוב ויקר ריגשי ואחר , מדובר כאן על אמון . 
הקשר בין ספק תיבת הדוא"ל למשתמש מבוסס על האמון שהמשתמש יפתח בכל עת את המחשב , יגיע לתיבה שלו והמיילים יחכו לו שם . 
וכשהאמון הזה מופר ונחתך בבת אחת , בלי שום התראה או אזהרה ישנה תחושה חזקה של פגיעה . 
זה כבר קרה לי בעבר . 
כשכל החומר בתיבת הדואר הפעילה שלי בוואלה נעלם מול עיני בלי שאלחץ על שום מקש או אעשה פעולה אחרת . 
וגם אז הייתי בהלם . 
אבל אז היה עם מי לדבר . 
האתר לא נעלם לגמרי , האנשים היו שם , הטלפונים נענו והמיילים הושבו . 
כאן , אתמול , זה היה אחרת . 
יש משהו ברוטאלי מאוד כשמשהו שהוא שלך נלקח ממך בבת אחת כאילו מעולם לא היה בעצם שייך לך ... 
.. 
. 
יש תחושה של פלישה לתוך החיים שלך ולקיחת חלק זה או אחר מהם . 
יש תחושה של מישהו שיכול לעשות בדברים הפרטיים ביותר שלך , ומכאן גם בחלק הזה של חייך , כרצונו . 
וזה , לדעתי , היתה הסיבה לרגשות הכל כך חזקים וסוערים שמקרה סגירת אינטרמייל אתמול העלה ... 
.. 
. 
עכשיו יש לי שתי תיבות דוא"ל פעילות . 
את החומר החשוב והיומיומי , כולל הקשר עם ישרא , אני מעבירה ליאהו ( שאני מסתמכת , בזהירות המתבקשת , על הוותק , הגודל והחוזק העולמי שלה ) והאינטרמייל שישאר לדברים נוספים , כל עוד שהוא יהיה שם . 
והחומר שהכי חשוב לי , המיילים ליוני , נשמר באדיבותה הרבה , גם אצל צמח בר במחשב . 
ובא לציון גואל ... 
.. 
. 
וכן , אני מודעת להשלכה שאפשר לעשות גם מהמקרה הזה , מההסתכלות שלי בו כמערכת המבוססת על אמון שבין שני גופים ( ? ) , על החיים שלי כפי שאני חיה אותם כעת , רק שבניגוד לתיבת הדוא"ל שלי , אני לא מתכוונת להעלם ביום בהיר כאילו מעולם לא הייתי ... 
.. 
. 
ולכם , חברים יקרים , תודה על העידוד , ההשתתפות והאמפטיה אתמול . 
( ובקשה לי לאלו שאני מנויה על הבלוג שלהם ויש להם פרו : אני מעבירה את המנוי ליאהו , אנא מחקו את המנוי שלי אצלכם מאינטרמייל ) . 
כבר 24 שעות אני חשוכת תיבת דוא"ל . 
שרת האינטרמייל קרס , או מכל סיבה אחרת , בכל פעם שאני מנסה להכנס אליו אני מקבלת את ההודעה הנחרצת : this page cannot be displaye . 
אז אין לי מיילים . 
אין לי ידיעה על עידכונים בבלוגים . 
אין לי מידע על תשובות שנתנו לתגובות שלי . 
משוטטת בישרא , נכנסת לפי הזכרון או מרשימות בצדי בלוגים אחרים , לבלוגים שאני מנויה עליהם . 
מגלה בפליאה פוסטים חדשים , מגלה תגובות לתגובות שלי . 
שומרת על קשר מסויים , אבל בסופו של דבר מנותקת ... 
.. 
. 
מגלה שהעולם הבלוגי , העולם בכלל , ממשיך להתקיים גם בלי השמירה שלי על קשר רצוף והדוק איתו ... יש בי סקרנות גדולה מה קורה אצלי בתיבה ( יצא לי חרוז ... 
.. 
. 
) . 
אולי קיבלתי מכתבי אהבה ? 
אולי הודעה על זכייה משמחת ( כן , בטח , אני אדם בלתי זוכה בעליל ! 
) . אולי איזה סיפור אישי קורע לב ? 
אולי סתם שואלים מה שלומי ? 
ומה עושים שם המיילים כשאני לא נמצאת ? 
משתוללים ? 
מסתלבטים ? 
ישנים ? 
יושבים רגל על רגל עם כוס קפה ועוגה ? 
מציצים וקוראים אחד אצל השני ? 
שולחים שטויות לאנשים ברשימת התפוצה שלי ? 
( אני לא אחראית אם קיבלתם שוב - בפעם ה 100 - את דברי החוכמה של הדלאי לאמה ... ) מרכלים עלי ? 
מתגעגעים ? 
בלי הדוא"ל שלי אני מרגישה מנותקת , אבל יחד עם זאת , במידה מסויימת , גם משוחררת ... 
.. 
. 
( וזה גם הסבר לחוסר ההתייחסות שלי למיילים , תגובות , עדכונים וכל מה שקשור לכך ) * * * * * * * * * * * * * * * * * * * * * * * * * * * * * * * * * * עדכון 13.15 אני קצת בהלם . 
אני בהלם . 
עכשיו התברר לי שכנראה אנשי intermail פשטו את הרגל ופשוט ניתקו את השרת . 
כל מה שהיה לי שם איננו . 
נעלם . 
נמוג . 
נגוז . 
כל המיילים שכתבתי ליוני היו שם . 
הכל אבד . 
זהו . 
קול כבד , חרוך , בולע מילים לאיטו , כאילו מחפש במחשבתו אות לאחר אות , עד שמצליח לבנות מילה שלמה , משפט שלם . 
לפעמים מטלטל אותו שיעול עמוק , כמעט עד כדי מחנק ... 
.. 
. 
קול אדם בוגר עם ניגון יַלדי מסויים , לעיתים יש בו חיוך חבוי , לעיתים יאוש ... 
.. 
. 
קול נמרץ , חזק , בוטח , לא נסדק לרגע אחד , מספר סיפור של פחד גדול ... 
.. 
. 
קולות בלילה . 
מסתחררים . 
מתערבלים . 
נבלעים אחד בתוך השני . 
ומאחורי כל זה מסתתר כאב גדול ... 
.. 
. 
( לא כאב שלי ) אני חייבת ליפול . 
אני חייבת . 
אם אפול , לא אפחד יותר . 
מה זה ? 
למה אני לא מצליחה לעמוד במקום ... 
.. 
. 
? 
הן מתגלגלות כאילו יש להן חיים ומחשבה עצמאית משלהן . 
אלוהיםםםםם תעצור את זה ... 
.. 
. 
למה אני לא מצליחה לעצור את זה כמו בשיעורים הקודמים ? 
המעקה ... איפוא המעקה ... הנה , הנה , הנה ... בום . 
הגעתי . 
תנשמי עמוק ... 
.. 
. 
מה קרה ? 
שכחת את כל מה שלמדת ? 
לא . 
פשוט הכל מהיר יותר , זורם יותר ויכולת העצירה שלי פחותה . 
זה הגלגיליות החדשות . 
בואי תמשיכי ללכת ולהחליק . 
תתרחקי מהמעקה . 
הוא רק נותן תחושה של משענת אבל הוא מטעה ... 
.. 
. 
כל הגוף כואב לי . 
אני מכווצת כמו קפיץ שלא שחררו אותו שנים ... 
.. 
. 
מישהו קורא לי ... 
.. 
. 
היי , איזו הפתעה ... בום ! 
על הישבן . 
יופי . 
נפלת , כמו שרצית . 
עכשיו לא תפחדי יותר נכון ? 
בטח ... 
.. 
. 
בחלומות ... 
.. 
. 
מה קורה לי ? 
מתי , מתי אני אצליח להחליק כמו הנשיימה הזאת , שכבר עומדת זקוף ומחליקה כאילו נולדה על משטח ההחלקה , לכל הרוחות ... 
.. 
. 
? 
בואי נלמד לקום לבד מנפילה , אומרת מירב המדריכה ... 
.. 
. 
אוקיי . 
רגל אחת כפופה , יופי , תמשיכי , עכשיו יד על הרצפה ותתרוממי ... 
.. 
. 
הרגליים שלי עצמאיות באופן נפרד . 
כל אחת עושה מה שהיא רוצה ... והן לא רוצות לקום מהרצפה ... 
.. 
. 
את מחליקה יפה מאוד , בואי נלמד לעצור עם מעצור . 
רגל ימין קדימה וללחוץ על העקב . 
פשוט . 
מאוד פשוט . 
רגל ימין קדימה , ללחוץ על העקב .... בום ! 
הנה נפלתי שוב ... בדיוק כמו שרציתי ... 
.. 
. 
זאת הזדמנות לתרגל קימה לבד מהרצפה . 
הזדמנות ... 
.. 
. 
לא הולך ... כל רגל עם הכרזת העצמאות שלה ... 
.. 
. 
עזבי , בואי נמשיך להחליק , את עושה את זה יפה מאוד ( מירב המדריכה , נשמה אחת גדולה , אהבתי נתונה לה לתמיד ) . השיעור נגמר . 
תודה לאל על חסדים קטנים ... 
.. 
. 
כל הגוף שלי גוש אחד מכווץ ועייף ... 
.. 
. 
אני אלמד את זה . 
אני אלמד לעצור עם המעצור , לקום לבד מנפילה , ללכת ולהחליק בקלילות על גלגליות ואפילו אם זה יהיה הדבר האחרון שאעשה בחיי ! 
! 
! 
ובעצם , אפשר להשליך את זה גם על דברים אחרים בחיינו ... 
.. 
. 
? 
לא כן ? 
כשטום הנקס ( במבטא סלאבי כבד ולא ברור ) אמר לקטרין זטה - ג'ונס " גם אני מחכה ... כולנו מחכים ... 
.. 
. 
" , אפפה אותי תחושה לא ברורה של געגוע וכמיהה למשהו שהיה בי תקופה לא קצרה ובזמן האחרון הוא איננו ... 
.. 
. 
בעצם , הוא ישנו אבל אחרת ... 
.. 
. 
אבל אתמול , בתוך חוסר המנוחה שאפף אותי במשך היום , ובמשפט ההוא שנאמר בסרט ( " טרמינל " , מומלץ ) , מצאתי את עצמי מתגעגעת לצורה הבסיסית והחזקה ביותר שלו ... 
.. 
. 
הריגוש . 
הריגוש שתופס בגרון ... 
.. 
. 
ההוא שהאדרנלין ששועט בעורקים לפעמים חזק כל כך שלפעמים הוא כואב פיזית ... 
.. 
. 
הריגוש שאיתו מרגישים כאילו מרחפים 10 ס"מ מעל הקרקע . 
התגעגעתי אליו למרות שזכרתי גם את הצד האחר שלו . 
את הנפילות . 
את חוסר היכולת לתפקד בדברים היומיומיים והפשוטים ביותר ... 
.. 
. 
את חוסר היכולת אפילו להינות מהריגוש הזה ( פראדוקס אבל נכון ) . 
את הכאב ... 
.. 
. 
אם יש מקום שבו יכולתי להבין את הקשר שבין כאב ( פיזי ונפשי כאחד ) להנאה , זה היה בתחושה הזאת ... 
.. 
. 
אתמול הרגשתי כאילו איבדתי אותה לעד ... 
.. 
. 
כאילו איבדתי את היכולת להרגיש כך שוב ... 
.. 
. 
לאבד את השליטה עלי ברמה כזאת שלא אדע מימיני ומשמאלי ... 
.. 
. 
וזה לא קשור באדם זה או אחר , בהכרות חדשה זאת או אחרת , זה קשור אולי באובדן חלק מהתמימות שבתוכי שבאה יחד עם הלמידה שלמדתי על עצמי , במודעות שצמחה בתוכי בשנתיים האחרונות ... 
.. 
. 
ואני יודעת שזה לא באמת כך . 
שהריגוש וההתרגשות שאני חשה כלפי דברים שונים בחיי אינם קשורים לדברים חיצוניים אלא באים מתוכי , מהיכולת שלי לחוש אותם , דווקא מהפניוּת הנפשית שלי לחוש אותם ... 
.. 
. 
ואני רואה את זה קורה לי בתקופה האחרונה ... וטוב לי . 
ויחד עם כל זאת , היתה בי אתמול התהייה , היה בי אתמול חוסר המנוחה שבה מתוך הפחד ... 
.. 
. 
היתה בי אתמול הכמיהה להרגיש כך שוב ... 
.. 
. 
לטוס ( לא לרחף ) על ענן ... 
.. 
. 
חוסר השקט הזה ... 
.. 
. 
מטפטף בתוכי כמו טיפות של גשם לונדוני , שבתחילה כלל לא שמים לב שהן מתחברות לגשם ומתייחסים אליהן כאל סוג של מטרד שעוד רגע נעלם לו , ורק לאחר שכבר רטובים כמעט לגמרי מבינים ששוב שכחנו את המטרייה במלון וצריך לקנות אחת נוספת לאוסף ... 
.. 
. 
אני מזהה את חוסר המנוחה שבתוכי דרך המוסיקה . 
לא מצליחה למצוא את אותה האחת שאוכל לשמוע יותר משיר אחד או שניים בלי להחליף אותה בחמת זעם פנימית . 
היפ הופ . 
לא . 
אלטרנטיבי . 
לא . 
שרה ברייטמן . 
ממש לא . 
אסיד גאז' . 
No . 
lite music ( מוסיקה קלה ) בההההה . 
דאנס . 
לא . 
להיטים חדשים . 
לא . 
אלקטרוני . 
אוף . 
עייפה ועצבנית עגנתי בינתיים אצל פי . 
ג' . 
הארווי בוואלה . 
לא להרבה זמן נדמה לי ... 
.. 
. 
