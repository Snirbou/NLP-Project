אני יודעת , חינוך גרוע וכל זה , אבל זה רק לשעתיים בבוקר , ואנחנו ישנים כל כך טוב .... 
... 
.. 
. 
בשש בבוקר אני גוררת את עצמי מהמיטה באוזן ובא לי לבכות . 
אף פעם לא הסתדרתי טוב עם עייפות . 
בימים לחוצים במיוחד בעבודה הייתי קמה בשמונה , מנמנמת מול ד"ר פיל עד תשע , וכשהיה נגמר מה לראות בטלוויזיה הייתי הולכת לחרבן ולהתקלח ארוכות . 
לעבודה הייתי מגיעה בעשר וחצי , אם היה לי מזל . 
עכשיו יש פה מישהו שמתכנן לי את סדר היום , ואם הוא רוצה לאכול בשש , אני צריכה לשלוף לו ציץ בשש . 
שזה הרבה יותר קשה מלשלוף בקבוק , למשל . 
יש לי חברה עם חיים ממש קלים . 
היא הפיקה את ילדתה הבכורה לפני שלושה חודשים ומיד הגיעה למסקנה שלהניק זה ממש לא מתאים לה . 
בנוסף , היא גרה במושב , בעלה עובד במשק ומגיע הביתה לעזור בכל פעם שהיא מצייצת . 
יש לה גם אמא קרובה , בית מבולגן ואפס ייסורי מצפון . 
חיים קלים , אני אומרת לכם . 
ורק אני מההתחלה , איך שאיתי נשלף החוצה , החלטתי שאני אניק אותו ויהי מה . 
כמה שעות אחרי הניתוח כבר צלעתי לתינוקייה וביקשתי לנסות לעשות לו הכרה עם הציץ . 
אם מישהו לא יודע , כשמניקים הרחם מתכווץ - קטע הורמונלי - וזה כואב לכולן . 
לנשים אחרי קיסרי זה כואב יותר , יען כי הרחם פצוע . 
מיותר לציין שבנוסף לעובדה שאיתי לא ממש הבין מה אני רוצה ממנו , אחרי שהוא כבר הבין אני ראיתי כוכבים . 
כוכבים ! 
! 
ואז החל לו מעגל קסמים . 
אני פיתחתי אובססיית הנקה , אבל לילד היה קצת קשה עם כל הקטע , וכל ארוחה הפכה לסיוט מתמשך . 
הפרה רוצה להניק , אבל לא ממש יודעת איך . 
בעטתי בעצמי שלא הלכתי לכל מיני סדנאות הנקה לפני שנדרשתי לשלוף ציץ עכשיו ומיד ולספק את הסחורה . 
קצת קשה לתת הסברים לגוש קטן וצורח . 
כשלא מצליחים , מבקשים עזרה . 
ומקבלים , בכמויות . 
בשבועיים וחצי האחרונים כל כך הרבה נשים נגעו לי בציצי שאיבדתי את הספירה . 
כל האחיות בתינוקייה במחלקה , האחיות שבמלונית , יועצות הנקה , האחיות בטיפת חלב , כולן עשו סיבוב . 
בהתחלה זה כואב בטירוף , הפטמות נפצעות , ובאחת המקלחות הצלחתי לגרד לעצמי איזה חתיכת עור קטנה שהיתה קצת משוחררת . 
אחרי שלושה ימים צמחו לי זוג צפלינים במקום ציצים והתביישתי לצאת מהחדר . 
אחרי עוד שלושה ימים זה נרגע , ועכשיו אני יכולה להגיד שהצלחנו , פחות או יותר , לפצח את השיטה וצמצמנו את זמן ההנקה משעתיים לכמעט שעה של " יניקה אפקטיבית " , כמו שאומרים . 
וזה העולם שלי כרגע , סביב זה הכל מתנהל . 
הציצי מסובב את העולם . 
אבל עדיין , בשש בבוקר , במיוחד אחרי שקמתי גם בשלוש לפנות בוקר לצורך אותו ענין בדיוק , בא לי להתאבד לגמרי . 
או לקנות מטרנה . 
מה שיבוא קודם . 
הניתוח ! 
( המשך פרק א' וכו' ) 
