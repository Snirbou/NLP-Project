- החלטנו שאת לא תמשיכי לעבוד פה יותר . 
- הא , האמנם . 
מדוע , אם אפשר לשאול ? 
- כן , אזהו . 
אין לך את מה שנקרא " אוריינטציה שירותית " ( - שקר כלשהו ) . 
- רייט . 
ואני מבינה שאין כלל הערכה למחוייבות , רצינות ואחריות . 
- כן כן , כמובן שיש . 
מאוד מעריכים אותך . 
חושבים שאת מצויינת . 
אבל אנחנו צריכים יותר מזה . 
- העיקר שיש לכם כמוני מליונים בשקל ואין בעיה להגיד לי להתחפף כשאיזו וותיקה עם פרצוף חמוץ בתחת מלכלכת עלי מאחורי הגב . 
כמה אידיאלי בשבילכם . 
- אלו לא השיקולים שלנו . 
אנחנו מקווים שתוכלי להבין את זה . 
- נכון , שכחתי . 
השיקולים שלכם הם לגנוב כסף ולשים רגליים לעובדים . 
- את מוזמנת לבוא לכאן תמיד , את יודעת . 
- כמובן . 
הרבה יותר נחמד לגנוב את הכסף שלי בתור לקוחה . 
ככה תרגישו יותר טוב עם עצמכם . 
אני אפילו אזמין קוקטייל במחיר מלא וצ'ייסר בצד . 
אפילו אשאיר טיפ נדיב למלצרית הממורמרת שאפילו לא ניסתה להכיר אותי אלא ישר דרכה עלי עם כל מסת הגוף המתדלדלת שלה . 
אפילו אשגר אליכם חיוכים מזוייפים ואגיד כמה שאהבתי לעבוד פה למרות הכל . 
אפילו אתלונן במשרד התמ"ת על כל העבירות הלא חוקיות שאתם עושים . 
- אנחנו שמחים שאת מקבלת את זה ברוח טובה . 
שיהיה בהצלחה בהמשך . 
עבדתי שם חודשיים ולזונות לא היתה את ההגינות הבסיסית להודיע לי על כך לפני כן . 
לפחות להזהיר . 
כל שהם עשו היה לטפטף לי כל הזמן עד כמה אני סבבה , ואז לתפוס אותי לילה אחד ולהגיד שמסיבה זו או אחרת לא בא להם עלי יותר . 
כל כך הרבה חרא צף במקום הזה שהוא יותר מזוהם מהירקון . 
וכולם יודעים , וכולם שותקים . 
ממה אנחנו מפחדים כל כך לעזאזל ? 
מתי ניצול הפך להיות עניין שבשיגרה ? 
קנסות , פיטורים לא באמת מוצדקים , הכשלות מכוונות , אפליות . 
לדוגמה : ערבים לעד יהיו עובדי מטבח / טבחים . 
לעולם לא תראו אותם בתפקיד " נחשב " יותר . 
גם לא בתור מלצרים . 
ואותם טבחים שמכינים לכם את האוכל גם צריכים לנקות את כל האולם בזמן כל משמרת , קורעים את התחת , עובדים גם 12 שעות רצוף בשביל משכורת מגוחכת . 
והיהודים ה " עליונים " עושים את כל השאר - אחמש"ים , ברמנים , מלצריות ומארחות ( בנות , תמיד ) . 
מארחות נדרשות לבוא בלבוש מינימלי עד כמה שניתן . 
היתה אחת שקיבלה קנס בסך 50 ש"ח על כך שהיא לא הגיעה בלבוש אלגנטי . 
הלבוש ה"לא אלגנטי " שלה היה ג'ינס וחולצת פולו . 
בקיצור , לא ראו לה את הציצים . 
אני בתור מלצרית נדרשתי לבוא בלבוש שחור מלא , כולל נעליים . 
באתי עם אולסטאר שחורות , וקיבלתי קנס בסך 30 ש"ח על הלבן הזה שבקצה של הנעליים . 
ומה עם זה שפעם אחת שכחתי להחתים את הכרטיס שלי בסוף המשמרת אחרי שש וחצי שעות עבודה ? 
איימו עלי שאני לא אקבל את הכסף על השעות שעבדתי . 
130 ש"ח . 
אז עשו לי טובה שוויתרו לי פעם ראשונה . 
" פעם שנייה כבר לא נהיה סלחנים כל כך " . 
נכון , אני לא צריכה להצטער לרגע על כך שפוטרתי מהמקום הארור הזה . 
ובכל זאת , המחשבה על כך שאתה נותן מעצמך הכל ולאף אחד לא אכפת , וכל כך קל להפיל אותך אם אתה לא מוצא חן בעיני מישהו בגלל סיבה מטומטמת זו או אחרת , מישהו שלא אמורה להיות לו השפעה כך או כך . 
שאתה לא עושה בעיות , שאתה נאמן לכללים ולמרות המרמור ממשיך לעשות את תפקידך על הצד הטוב ביותר , שאכפת לך , אבל אתה עדיין נשאר כלום . 
אני מתעבת חוסר צדק ואנשים שנוקטים בו מחלחלים אותי . 
לעולם לא אבין מה הוביל אותם לגישה הזו ועד כמה חייהם התאכזרו אליהם שזו הדרך בה בחרו לבסוף - להתעלל באנשים אחרים . 
היא בטח מאושרת שפיטרו אותי , הזונה . 
ניחא והיא באמת היתה טובה יותר , אבל לא . 
פשוט יש לה וותק . 
צבא , אזרחות . 
הכל אותו חרא . 
אנשים הם אנשים והם אנשים בכל מקום . 
הלוואי והיה לי לאן לתעל את הכעס הזה , אבל כנראה ייקח לי קצת זמן להירגע . 
בינתיים אשב בבית בחוסר מעש בחיפוש נואש אחר עבודה שתהיה הוגנת , לשם שינוי . 
אני מקווה שעוד יבוא היום שבו איווכח לכך שלא כל האנשים בעולם הם נוכלים מזדיינים . 
שעוד יש רודפי צדק כמוני שלא מעגלים פינות ומתייחסים לאנשים בכבוד הראוי להם . 
שהתקווה הזו שבאה לי עם השחרור לא תדעך לחלוטין ושעוד ישאר רצון ויכולת להגיד לעצמי שאני מעל כל הבולשיט הזה , שאני טובה יותר , שעוד אמצא את המקום בו אהיה מאושרת ומסופקת , ושאולי אפילו ייצא לי זיון מכל זה . 
כבר הרבה זמן לא שפכתי לפה את הזבל שלי . 
אני מניחה שהזמן הזה תם בלילה הנוכחי , כנראה כיוון שבאמת כבר כלו כל הקיצין . 
אני מחוייבת להשוות את חיי הנוכחיים לעומת חיי בעבר , חיי הצבאיים , נקרא לזה כך . 
נחזור במנהרת הזמן שנה לאחור ונגלה ילדה ממורמרת היושבת לבדה בחדר סגור ומרגישה חסרת מוצא , אכן כיוון שזוהי נקודת השפל הגדולה בחייה . 
אלו היו החיים אז , ובאמת לא היה מוצא . 
חייתי , נשמתי , אכלתי וחרבנתי צבא . 
והיום , באזרחות , מגלים אט אט שהחלומות רחוקים הרבה מעל המצופה . 
בני אדם הם בני אדם ולא משנה מה צבע המסגרת שלהם . 
חארות . 
פחות ממורמרת אמנם , יש לאן לברוח תודה לאל . 
חברים , לימודים , אנשים תמיד מתחלפים מול העיניים . 
השגרה לא שגרתית , במיוחד כשעדיין מחפשים . 
אך זו הווייה מתישה ומתסכלת להתאכזב שוב ושוב , להזכיר לעצמך שאל לבטוח פן תשרף , תיפגע , תתמוסס . 
לדעת שלאיש לא אכפת ממך ולהכיר בכמה אתה קטן וחסר משמעות . 
אבל די , הבה נדבר תכלס . 
כשהתחלתי לעבוד שם הרגשתי מצויין . 
עבודה לגיטימית , לא קשה מדי . 
אנשים חמודים , יש עם מי לדבר . 
משכורת , וול , נושא נתון לוויכוח , אבל אני יכולה לשרוד איתה . 
עבר חודש ופתאום מתחילים לקלוט שהדברים לעולם לא טובים ויפים כפי שהם מצטיירים . 
עבירות על החוק , גניבה של כסף , תרתי משמע , מידיהם של העובדים . 
ומי שמעז לפצות פה כמובן שמפוטר מיידית . 
אין לי כוח להתחיל להסביר מדוע זה לא כל כך קל להתפטר בעצמי , כפי שבוודאי קפצתם להציע . 
כשאמצא , בתקווה מרובה , עבודה אחרת , אתפטר . 
בינתיים אינני יכולה להרשות זאת לעצמי , אך עודני מחפשת . 
עוד דבר מתסכל כשלעצמו ... 
.. 
. 
ועברו להם חודשיים כמעט , וכבר התחברתי לאנשים . 
יש שם כאלו שניתן לדבר איתם באמת ובגובה העיניים . 
כיום , לבוא לשם מבחינתי זה להרגיש בבית , רק כמה חבל שההורים נאצים . 
חבל לי , כל כך חבל . 
הזלזול הזה מרתיח אותי . 
לעולם לא יכירו בכמה שאני משקיעה ונותנת מעצמי , לעולם לא יתגמלו , אך ורק יענישו . 
ואני תוהה מדוע אנשים מתייחסים כך לעמיתיהם , שמים להם רגליים לכל אורך הדרך , אפילו אם הם לא מהווים איום על דבר . 
מדוע לגרום לכעס ותסכול בקרב האנשים שמתפעלים את העסק ? 
אין זהו הגיון בסיסי שעובד מרוצה ייתן מעצמו הרבה יותר מעובד ממורמר ? 
הם מרשים לעצמם לזלזל כי יש להם מיליון כמוני בשקל , כי כמעט כל בנאדם יכול לבצע את העבודה , וכל עוד העבודה מתבצעת למי אכפת מה הבנאדם שמבצע אותה מרגיש , ולמי אכפת שבא לו לרסס את כל היושבים בהנהלה , ולמי אכפת שהוא מחפש בנרות עבודות חלופיות . 
נשיג אחר במקומו , וחוזר חלילה . 
שכחתם רק פרט אחד קטן - עובד מקצועי , שנמצא מספיק זמן במקום מסויים ומכיר את כל הפינות בו על כל צדדיהן , יכניס לקופת העסק הרבה יותר מזומנים בסופו של יום , אדרבא ואדרבא אם הוא מתוגמל כראוי על כך , מאשר עובד שזוהי רק תחנת מעבר בשבילו , כיוון שתחנות מעבר אולי יכולות להיות מעוצבות בטוב טעם , אך לעד יסריחו משתן . 
אני מרגישה כאילו מנסים לחנך אותנו בכוח , למרות שאין מה . 
אנחנו מחונכים מהבית . 
אבל הם לא יאמינו לכך גם אם יראו במו עיניהם . 
כל עוד יש להם עוד דרך לסחוט אותנו - כספית , פיזית , רגשית ומנטלית - הם ינצלו אותה . 
גורם לך לתהות בשביל מה להשקיע , גורם לך להבין שהחיים בחיים לא יהיו פשוטים ושלעד תיאלץ להיאבק בשיניים על מקומך . 
גורם לך להזדהות עם הקולגות שלך ולהבטיח לעצמך שלעולם לא תהיה כמו אלו מעליך . 
האמנם ? 
