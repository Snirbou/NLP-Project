טוב , תמיד ידעתי שישראבלוג שונא אותי . 
ואולי לא שונא אותי אישית , אלא את המסר שבאתי להעביר בפוסט הזה . 
לפני עשרים דקות התיישבתי לכתוב פוסט מהמם וחצי , וכששלחתי אותו - הפלא ופלא - הוא נמחק . 
אז אני לא מריר בכלל . 
להפך . 
זה רק נותן לי הזדמנות לשפר את עצמי . 
אז בואו נתחיל מחדש : אהלן . 
מה קורה ? 
מה שלומכם ? 
אתם אוכלים טוב ? 
גם אתם נפלתם קורבן לקדחת ה " הישרדות " ? 
אני בהחלט מקווה שכן , כי אחרת לא יהיה לי על מה לדבר אתכם . 
ואחרי שמיצינו את כל הנימוס הזה , אפשר לעבור למנה העיקרית : לפני נצח וחצי סגרתי את הבלוג הזה . 
זה כאב , נכון , אבל זה גם היה כמעט הכרחי . 
הרבה דברים השתנו , גם בישרא ( שמתם לב שיותר ממחצית הכותבים המומלצים שלי הפסיקו לעדכן ? 
) , וגם בי . 
זה טבע העולם , ואני לא כאן בשביל לכעוס על זה . 
אני כן כאן בשביל לספר לכם על הפרויקט החדש והמסעיר שלי . 
הרעיון קינן בי עוד בשבועות הראשונים שאחרי סגירת " זה כמו ש " . 
אלוהים יודע שאני לא חזק בפרויקטים צדדיים ( " מתלבשים בחושך " מצלצל מוכר ? 
לא ? 
לא חשבתי ככה ) , אבל הפעם הייתה לי תחושה טובה כלפי הנושא , כי נותר בי חלל עצום שרק חיכה להתמלא באיזו שטות חדשה . 
אז ללא התייפייפויות נוספות איי פרזנט טו יו : כתב סתרים , בלוג חייתי ומלא פוטנציאל , שאני ממש מקווה שתאהבו . 
הקונספט שלו הוא כתיבה על תחנות תרבותיות בחיים שלי , ושל כל מי שירצה לקחת בו חלק . 
כן , גם אני עליתי על גל הווב 2.0 , וזה רק עניין של זמן עד שאתחיל להעלות סירטונים של עצמי אוכל 'נוטלה' בכפית ב - 2 לפנות בוקר ( לא שזה קרה אי פעם , ו/או קורה ברגעים אלה ממש ) . 
כולם מוזמנים לחשוב על הסרט , הספר , השיר , האלבום , המה - שלא - יהיה ששינה להם את החיים , ולו רק במעט . 
דוגמאות וציטוטים יתקבלו בברכה , תגובות יתקבלו ברצון , וצ'קים פתוחים בכלל יעשו פה שמח . 
היופי טמון בכוונה ליצור מאגר של זכרונות ורגשות מאנשים שונים . 
את התודעה שלי תיעדתי די והותר בשנים האחרונות , ופתאום נראה לי מרתק להתעסק קצת באחרים . 
למעשה , אם יווצר המצב שאני אהיה המעדכן היחידי , זה יהיה כמו שידור חוזר של שנות החטיבה הראשונות שלי , ואלוהים יודע שמיצינו את הבדיחה הזאת כבר בתקופה ההיא . 
זהו , כאן מסתיימים שידורינו . 
אני באמת מקווה שתעניקו מחסדיכם לבלוג החדש . 
הוא ילד טוב , ומגיע לו שיכירו בו . 
אבל אל תתביישו גם לכתוב כאן . 
אתם יודעים היטב שהתגובות שלכם הן מה שהחזיק לי את הראש מעל המים בשנים האחרונות , ותכל ' ס אני עוד לא הלכתי לשום מקום ( עדכון זריז : החיים עדיין די מסריחים , אבל לפחות לא נשאר לי עוד המון זמן בצבא ) . 
המון הצלחה לכולם , ולא לשכוח להיות יפים ונכונים . 
יאללה ביי , עדן . 
