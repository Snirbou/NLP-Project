את הגוש שיושב לי בחזה , במקום ובזמן שהיו צריכים להיות שם פרפרים מרפרפים בעדנה , כוכבים למול עיני וקולות פעמונים מנגנים באזני . 
מין מועקה שבאה מתוך תחושה מעורבת של רצון להיות ולעשות ויחד עם זאת , לברוח הכי רחוק שאפשר ... 
.. 
. 
ואני מדברת וכותבת אותה כדי לפרק אותה לפרודות קטנטנות כל כך שיתפוגגו באוויר ופתאום ארגיש את תחושת ההקלה והריחוף שיש לאחריה . 
ויודעת , שרק לאחר שאשלים את הדרך המעוגלת בה אני הולכת עכשיו , אהיה משוחררת ... 
.. 
. 
( פוסט בסגנון : על מה לעזאזל היא כותבת כאן , או במילים אחרות : WTF ? 
) מכוסים בכילת תחרה דקיקה ועדינה , כמו עוטפת אותנו להגן מצער , כאב , ועצב . 
עולם של משי לבן , משרה תחושה של סוראליזם ועולם חוּצני מתכתי ומנוכר , שמקהה מתוך חוטי הלובן , כל רגש ותחושה ... 
.. 
. 
( * Moody Blues - Nights in white satin ) הכי אהבתי כשהגענו לתקופת מלחמת העולם הראשונה . 
לפני כן היינו עוברים על תקופת הבריתות הגלויות והחשאיות של סוף המאה ה 19 ותחילת המאה ה 20 והמשברים שבאו איתן : הבלקנים , מרוקו 1 ו - 2 , מנסים להבין את ההגיון הבלתי אפשרי שעמד מאחוריהן . 
ואז הגענו להתנקשות בארכידוכס האוסטרו - הונגרי בסרביה . 
אהבתי לעמוד מול הכיתה , מאחורי פרושה על כל הלוח מפת אירופה על בריתותיה ואני מתחילה להריץ את שרשרת הבריתות הסבוכות אחת בתוך השניה , שהחלו ליפול אחת אחר השניה במהירות הבזק והכניסו , תוך שלושה ימים , את אירופה כולה לתוך מלחמה אחת גדולה . 
מלחמת העולם הראשונה . 
הרבה דברים נוראים ישנם במלחמה בכלל ובמלחמת העולם הראשונה בפרט , אבל אחד הדברים המייחדים אותה בתולדות המלחמות שהיו על כדור הארץ היא מלחמת החפירות הסטאטית ומה שהיא עשתה לחיילים שחיו שם ובהתאמה למשפחות בעורף . 
קשה לנו היום , בימים בהם המלחמה עצמה היא ווירטואלית לעיתים , להבין עד כמה קרובים היו הצבאות אחד לשני , עד כי לעיתים יכולו החיילים בצד אחד לשמוע את נשימתם של החיילים בצד השני . 
אבל כדי שהמלחמה תוכל להתקיים בכלל היה צורך לקעקע כל שריד של אנושיות מהצד האחר , וכך אפשר לקרוא להם בכינויי גנאי ( " כרובים " , " הונים " ) , ללא שמות , ללא פנים אפשר היה להמשיך כך , לאורך שנים ... 
.. 
. 
עד שקורה דבר מה , בלתי צפוי לרוב , ופתאום הכל משתנה . 
חג המולד 1914 . 
הצדדים מחופרים עמוק אחד מול השני , גרמנים ובני בריתם מול צרפתים ובני בריתם , בקו חפירות ארוך ונורא של אלפי קילומטרים בתוככי אירופה . 
המלחמה נמשכת כבר 4 חודשים ללא התקדמות כמעט והאבדות בשני הצדדים בלתי נתפסים . 
חורף . 
קר . 
הגעגוע לבית הולך וגובר , התחושה של חוסר התכלית והתוחלת בקרבות ובמלחמה מחלחלת והיאוש מתחיל לתפוס לו אחיזה . 
ואז , בצליל של שיר , משהו פתאום פוקע ונוצר חלון שבו אנשים מחליטים לשים בצד את מה שמצפים מהם לעשות , ולתת למחוזות האנושיות שבהם לעלות ולצוף למעלה מחדש . 
ולהתחזק . 
חג המולד של 1914 ( וכנראה בעוד כמה וכמה מקרים לאורך מלחמת העולם הראשונה ) אנשים משני הצדדים הניחו את הרובים בצד , התפללו יחד , למדו שירים אחד מהשני , שיחקו כדורגל ( הגרמנים ניצחו ) , קלפים , צחקו יחדיו , בכו , התרגשו , התגעגעו הביתה וגם חילקו בינהם חתול ג'ינג'י ( שכמו חתול , ידע להינות מכל העולמות גם בעולם המטורף של התקופה ההיא ) שאצל הגרמנים נקרא פליקס , ואצל הצרפתים , נסטור . 
נתנו פנים ושמות למי שאחר כך היו צריכים לחזור ולהלחם בו . 
ולהרוג . 
לעוד ארבע שנים נוראות וחסרות תכלית והגיון . 
הסרט " חג שמח " מספר בשילוב מרגש של דרמה עם רגעים של צחוק ודמע , על מקרה אחד מרבים שבהם רוח האדם הצליחה לגבור על אטימות של מנהיגים ועל כוחם של כדורי רובה ותותחים . 
( וכן , הייתי מורה . 
להסטוריה . 
אבל זה לפעם אחרת ) . 
הוא לא עושה קפה . 
לא מקפל כביסה . 
ובטח לא מנקה את הבית . 
אבל , כן משמיע לי שירים וכל מיני צלילים שיכולים להוציא מהדעת לפעמים , מצלם , משחק , גולש באינטרנט , וכן , מדבר איתי ועם העולם כולו . 
הטלפון החדש והכה משודרג שלי . 
וזה בעצם סופו של הסיפור כי ההתחלה שלו היא התהליך המרתק שבו ראיתי איך אני יכולה לעמוד על שלי , לדרוש ולקבל הרבה יותר ממה שהצד השני רצה והתכוון לתת לי . 
לאחר שנתיים מהפעם הקודמת בה שידרגתי את המכשיר שטוווה עבורי את החוטים עם האנשים האהובים עלי , החלטתי לבדוק עד כמה בסלקום מאוד רוצים אותי ואת כמות השיחות האדירה ( " גבירתי , יש לך עסק ? " שאלה אותי הבחורה בשירות הלקוחות , " כן , החברות שלי הן העסק שלי " ) שאני עושה בכל חודש . 
וכך , בעידודה ובלוויה ההדוק של דארלינג וכשבידי ההצעה שאורנג' היו מוכנים להציע לי כדי לעבור אליהם ( וקשה היה לסרב לה ) , התקשרתי לשרות הלקוחות של סלקום והודעתי להם כי לאחר שנים רבות ופוריות של קשר הדוק אנחנו כנראה עומדים להפרד כידידים . 
לא עברו 10 דקות וגולן משרות הלקוחות היה על הקו . 
וכך התחיל רומן טלפוני הדוק ומוצלח בסופו של דבר , כשאני מעלה את דרישותי ( צנועה אנוכי , מה כבר רציתי ? 
25 אג' לדקה , ללא דמי מנוי , חבילת SMS ב 17 א"ג להודעה , טלפון חדש בחינם וכל זה רטרואקטיבית , החל מהחודש ) וגולן חוזר עם הצעותיו שבגינן נשלח שוב אחר כבוד , בכל פעם מחדש לשפר אותן ולצ'פר אותי . 
לקצר סיפור ארוך אומר רק שבסופו של דבר קיבלתי וסגרתי על עיסקה שהבחורה במרכז השרות והמכירה פקחה עניינים גדולות ותמהות כשראתה אותו ( " תגידי , איך קיבלת דבר כזה , היתה פשלה של החברה ? 
רצית לעזוב ? 
" ליחששה בעצבנות ) . 
מכיוון שנשבעתי לסודיות מוחלטת של ההצעה ואם אפר אותה אצטרך כנראה להרוג את כל מי שישמע אותה ( שזה ששת קוראי הנאמנים - וכן , אני יודעת שגנבתי את המשפט מדן בן אמוץ זצוק"ל ) אומר רק שסגרנו על 34 אג' לדקה , 5 יעדים בסלקום או בבזק ב 10 אג' לדקה , חבילת 500 הודעות SMS ב 39 ש"ח , שעתיים חינם החודש וחודש הבא , ללא דמי מנוי ומחיר נמוך להפליא לטלפון חדש ומדוגם . 
( אופס ! 
הקטע הזה ימחוק את עצמו תוך 5 שניות . 
מהרו וקיראו פן תאחרו ... 
.. 
. 
) . וכך , כדי להשלים את השמחה בששון , פסעתי אתמול לתחנת השרות הקרובה למקום מגורי ויצאתי עם המלך החדש והמנגן . 
ובא לציון גואל . 
בינתיים . 
כל זה טוב ויפה , אבל מבחינתי , כמו שכתבתי למעלה , הבונוס הגדול היה התהליך שעברתי ובו היכולת לעמוד על הצרכים שלי , לא לוותר ולקבל את מה שנותנים לי וגם להיות לא נחמדה . 
לפעמים . 
לא יותר מדי , חס וחלילה ... 
.. 
. 
שבת שלום חברים יקרים , שבת אביב בימים של חורף תמונה מ ס' 1 : אני עומדת חשופת חזה מול המכשיר . 
פני מופנים לצד , לחיי צמודה בחוזקה אל חתיכת פלסטיק כמו בסירטי מיקי מאוס כשהדמות המצויירת נמרחת על הקיר . 
פלטה שטוחה יורדת מלמעלה ומועכת את השד החשוף . 
פלאק , פלאק . 
הבהוב אור , קול מתכתי . 
צילום . 
אותה סצינה , צד שני . 
פלאק , פלאק . 
הבהוב . 
קול . 
צילום . 
תמונה מ ס' 2 : אני עומדת בפרופיל , ידי האחת נשענת וכמו מחבקת את כתפי המכונה הקרה . 
פלטה שטוחה יורדת מלמעלה וכמעט תולשת / מועכת את השד החשוף . 
פלאק , פלאק . 
הבהוב אור , קול מתכתי . 
צילום . 
אותו החיבוק המדומה , צד שני . 
פלאק , פלאק . 
הבהוב . 
קול . 
צילום . 
ממוגרפיה . 
תוצאות ביום שלישי . 
וחשבתי לעצמי שאם גברים היו צריכים להבדק בסיטואציה הזאת , המכשיר היה כנראה פחות מכאיב והרבה יותר ידידותי ... 
.. 
. 
( ואחר כך חשבתי שכדאי במקרה הזה להבהיר מיד שהכל בסדר וזאת רק הבדיקה שאני אמורה לעשות פעם בשנה ועושה אותה פעם בשנתיים . 
במקרה הטוב ... 
.. 
. 
) בת שלוש שנים וארבעה חודשים בדיוק ( כפי שאמא שלי נהגה לתעד במדוייק כל תמונה ותמונה באלבומים המשפחתיים ) . 
בת שלוש וארבעה חודשים בגינה הצמודה לבית של דודים , עם המרצפות המצויירות והתקרות הגבוהות ברחוב הקטן והשקט במרכז העיר הגדולה , שרק שנים רבות לאחר מכן ראיתי שהוא במרחק שניות מלב שינקין . 
תל אביב הקטנה של אמצע שנות השישים . 
אבא . 
אמא . 
ילדה . 
אחת . 
( השניה תבוא ממש עוד מעט ... 
.. 
. 
) . 
תמונות מבויימות כמו שאז נהגו לצלם . 
מבט מצועף . 
חיוך גדול . 
לשון שובבה נשלחת החוצה . 
" ילדה טובה " מרשה לעצמה , באישור מלמעלה , זיק של שובבות ילדי . 
שמלת כתפיות רקומה . 
חולצה לבנה , קצרת שרוולים , מכופתרת עד לצוואר . 
כך צריך להיות . 
כך היה שנים רבות כל כך . 
עד שנפרץ הסכר . 
לפני שלוש שנים וארבעה חודשים . 
פמה בת שלוש שנים וארבעה חודשים אז . 
פמה בת שלוש שנים וארבעה חודשים . 
היום . 
( לקוקסטה ששאלה האם פעם באמת הרגשתי ילדה ) . 
פמה ביום חופש בלתי צפוי באמצע החיים פמה ביקשה עיצוב חדש ליומולדת . 
הקדמתי ( יש עוד יותר משבוע , נא לא לברך עכשיו ! 
! 
! 
) ועשיתי אחד כזה , כדי שלא יגיע היום הגדול ואשאר לי בלי מתנה . 
הרי אני כבר לא מיומנת בעיצובים . 
לדעתי יצא מאמם . 
יתכן ודעתכם ( ודעתה של פמה ) שונה . 
ואולי פמה אף שוכבת לה מעולפת מההלם . 
ובכל מקרה , פמה , שמרתי את העיצוב הקודם . 
במידה ותרצי להעלים את יצירת המופת החדשה . 
נשבעת שלא אעלב . 
טוב , אולי קצת . 
אניווי , מזל טוב . 
מכל הלב . 
fe * * * * * * * * * * * * * * * * * * * * * * * * * * * * * * זאת הפעם השניה שהיא עושה לי את זה , ולמרות שקיבלתי בהסח הדעת סוג של התרעה , ההפתעה היתה מושלמת . 
לגמרי . 
זה כל כך שונה ממה שהיה שפשוט הייתי חייבת לאהוב . 
תודה . 
רבה . 
מאוד . 
עכשיו תנו לי דקה , או שתיים , או שלוש להתרגל לבית שלי , שוב . 
( וכן , זאת אני , בת שלוש לערך , בתמונה למעלה . 
ורק המעוף , המקוריות והיצירתיות של האישה המיוחדת הזאת יכלה לשים אותה שם . 
באומץ . 
) ( ובזה נפתחו רשמית חגיגות יום ההולדת לי ) פמה חושב סקא בעיניו , שוכב על בטני , פורש עלי כף רכה עם צפורניים שלעולם אינן מופנות אלי , מגרגר , עוצם עיניים , ומתענג ... 
.. 
. 
יום מטורף בעבודה . 
אחר צהריים וערב שהתארכו גם ללילה מענגים עם חברות ( חתולה וקוקטסה אחת גם יחד , שילוב קטלני / מנצח ) . אלוהים , רק מהאנרגיות הללו אני יכולה לטוס לירח ... 
.. 
. 
( ואיפה , איפה הייתי לפני יומיים בלבד ... 
.. 
. 
) כך נראה לי העולם שמסביבי כשקמתי הבוקר , עדיין שפופה ובתחושה שכל אברי כמו פרוסים על הרצפה למולי , ואני צריכה לנוע לאט ולמצוא את הדרך לחבר ולבנות אותי , חלק אחר חלק , מחדש . 
