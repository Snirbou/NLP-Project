של בעצם , אין תחושה בכלל . 
שזאת הדרך הידועה שלי , להדחיק דברים שאני לא רוצה להתמודד איתם כי הם פשוט , מפחידים יותר מדי . 
אז , שוב , אני לא מרגישה כלום . 
כלום . 
ז"א אני כן , כי אני למשל מאוד עייפה לאחר יום עבודה וכל עצם מעצמותי זועקת , מקלחת וישיבה בטלה עם רגליים למעלה , אבל חוץ מזה , כלום . 
ולכן , מבחינתי אין משהו מתאים יותר מהציטטה שהוצאתי באופן מקרי מהספר המצחיק עד דמעות והנכון כל כך " מדברים על חתולים " שקניתי היום בשמחה וששון : " לכלבים יש בעלים , לחתולים יש , פועלים " ( ריטה מיי בראון ) . 
והלכתי לתת אוכל לחתולים ולנקות להם את השרותים ... 
.. 
. 
אה גוטע שאבעס חברים יקרים , בלי קסאמים , טילים ושאר מרעין בישין ... 
.. 
. 
* * * * * * * * * * * * * * * עדכון 20.40 : סוג של אזעקת שווא . 
זמנית , כנראה אבל בכל זאת . 
בנתיים הכל שב על מקומו בשלום . 
וטוב שכך . 
שבת שלום . 
לפעמים , ישנם ימים בהם אני נמשכת לפשטות . 
למהות הבסיסית המובהקת של הדברים , שברורים כמו בצק רק בכף יד או אדמה חומה חורקת בין האצבעות . 
לפעמים , אני כמהה לפשטות , שבה הדברים בהירים וברורים בלי הנחות ומסקנות שאינן קשורות לדבר והם נמצאים שם , בתוכי ומסביבי מעצם היותם , פשוטים . 
לפעמים , אני מחפשת את הפשטות , את הבסיס , את המהות , את מה שנשאר לאחר שכל הקליפות קולפו . 
של הדברים כולם , של עצמי . 
לבדי . 
רק אני עם עצמי . 
בערך . 
א . 
הצעיר בבית וגם ג . 
הבכור וכמובן שני בעלי הבית האמיתיים , ג'ויה המלכה ( שבדיוק עושה עלי דריכת חלב ) וכתם המלך שמנמנם לו בנחת בשמש החמימה . 
אבל זהו . 
רק אנחנו . 
ג . 
הבןזוג בארה"ב . 
שבוע . 
ביזנס ואחר כך , דהיינו מהיום עד ליום ראשון , ניו יורק , ניו יורק ועוד פעם , ניו יורק . 
ובזמן שהוא קורע את רחובות עיר התפוח הגדול אני אקרא את הסדינים . 
פשוט כך . 
ב מ י ט ה . 
אני , עם עצמי , ועם הספרים , הטלווזיה , הסרטים , בנסיון לשחזר בקטן את " אלכסנדר המאושר " . 
שבת שלום חברים יקרים , שבת של פעילות או של בטלה , העיקר מה שהכי עושה לכם טוב ... 
.. 
. 
בעבר , חיכיתי למשהו היום , אני הווה . 
שבת שלום חברים יקרים , בהרבה יותר משש מילים ... 
.. 
. 
( וזה התחיל , כאן ) . 
התרוממה השבוע באחד הבקרים שבהם אני קמה והשמש עוד ישנה ופס ורוד נוגע באופק ולאט לאט מעלה את האור מתוך החושך , ובשמים פתאום שטה לה לדקות ספורות , ספינת חלל שמש , נגעה בשמש , האירה והתפוגגה ... 
.. 
. 
כאב ראש פתאומי ודי נורא מונע ממני אפשרות למשפטים ארוכים והגיוניים יותר , אבל ריח של חלה טריה ועוגת שמרים שנאפים בתנור יחד עם שנת צהריים ארוכה וטובה ידאגו כנראה שגם הכאב הזה , יעבור . 
שבת שלום חברים יקרים . 
שבוע שני של פברואר בשמיים עננים אבל אנחנו יודעים שהאביב הוא הדבר החם הבא ... 
.. 
. 
שיעשה את המוות קל יותר . 
כך , ביקש ממני מישהו כששאלתי אותו אתמול בחנות , במה אני יכולה לעזור . 
ואחרי המילים הללו , הברורות והמפורשות כל כך , אין מה לחקור ולשאול כמו שאני נוהגת באופן רגיל , אלא רק לנסות . 
למצוא . 
ושכחתי מכל הסיטואציה עד הערב . 
כאילו משהו בתוכי פשוט מחק אותה לגמרי ממוחי ורק כשהתארגנתי לשינה , פתאום חזרו אלי המילים , הבקשה . 
ועדיין אני לא יודעת איך להתייחס לזה בתוכי . 
לעשות את המוות קל יותר ... 
.. 
. 
אפשר ? 
נתתי לו את ספר המתים הטיבטי . 
אני מקווה . 
בסוף השבוע האחרון פתחה HOT , במחווה של נדיבות ( ? ! ) את כל הערוצים הסגורים בפני קהל הצופים השפוט שלה . 
הסיבה , לטענתם , היתה שהם משדרגים את מערכת המחשוב שלהם והסיבה האמיתית היא שכנראה בגלל אותו שדרוג , אם אפשר לחסום ערוץ זה או אחר בפני מי שלא מוכן לשלם עבורם . 
מבחינתי זאת היתה הזדמנות פז לבדוק כל מיני ערוצים זניחים ומרתקים ( מרוקו , ערב הסעודית , אתיופיה ) ופתאום מצאתי את עצמי בוהה מול ה PROTV שמדבר שוטף בשפת האם שלי . 
הם מדברים נורא מהם הרומנים האלה . 
מהר , שוטף וגם די חלש . 
בעיקר הסרטים הישנים , אלה שבשחור לבן . 
כל כך מהר וחלש שאפילו שהגברתי את הווליום לא הצלחתי להבין חוץ ממילה פה ושם . 
גם בתוכניות האחרות , הרגילות כל כך ( וואלה , כמו אצלנו , מדהים ! 
) הם מדברים נורא מהר , אבל שם הצלחתי לשמוע ולהבין יותר מילים וכל מילה החזירה והזכירה לי דברים שנראים לי כל כך מזמן ... 
.. 
. 
לקח לי זמן רב של בהייה בשני הערוצים כדי להבין למה משונה לי כל כך שהם בדיוק כמונו , כי בזכרון שלי , רומניה היא מבוגרת הרבה יותר , ואפילו זקנה . 
כי כך אני זוכרת את זה מהבית . 
ההורים שלי . 
הסבתא שלי . 
וגם הצבעוניות משונה לי כל פעם מחדש , כי בפעמים המעטות שהייתי שם , לפני הרבה מאוד שנים , הצבע השולט היה אפור ומקסימום אדום קומוניסטי חזק ומדבר בקול אחיד ואחד . 
והיום , הם כמונו . 
בדיוק כמונו . 
ורק אני , מסתכלת ולוגמת בשקיקה את המילים שהיום אין לי עם מי לדבר אותן , ומתגעגעת ... 
.. 
. 
לא רוצה לשמוע את דו"ח וינוגרד . 
לא רוצה לקרוא על דו"ח וינוגרד . 
לא רוצה לשמוע את ראש הממשלה , שמח וטוב לב כאילו המלחמה היתה מוצלחת כל כך והוא בכלל קיבל צל"ש , מילל על שפיכת דמו . 
לא רוצה לראות את המילואימניקים / ההורים השכולים מתוסכלים וכועסים ואת הפוליטיקאים שמריצים אותם חושבים על הספין הבא . 
לא רוצה לשמוע את פרשן א' שאומר כך ופרשן ב' שאומר בדיוק ההפך . 
לא רוצה לראות את הפוליטיקאים מצד א' ולא את אלה מצב ב '. לא . 
פשוט לא . 
כי המלחמה הזאת עדיין כל כך בתוכי והמילים " סלוקי " או " רנדוריה " זורקות אותי למקומות כל כך מפחידים שאני פשוט לא נוגעת בהם . 
עדיין . 
ואולי אפילו לעולם לא ... 
.. 
. 
אז אני בורחת . 
בקלילות . 
כרתים למשל , ה"אי של סופיה " ( מבצע קריאה מהיר לקראת פגישה עם הסופרת ) , אלטרנטיבה שפויה ונחוצה מאוד . 
עבורי . 
שבת שלום חברים יקרים שבת של להעריך ולחבק את מה שיש ... 
.. 
. 
