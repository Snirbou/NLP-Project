שהשמיים כחולים והשמש זורחת בחום ? 
( כשאני עוד זוכרת את ימי וורשה האפורים / קרים / גשומים , או את אלו המתחילים עם שמש ומסתיימים בגשם זלעפות שלא ברור מהיכן בכלל הגיע ) . 
שכשאני מתעוררת ונזכרת משהו בתוכי מתכווץ , אבל ככל שהזמן עובר , הכיווץ קטֶן וכואב פחות . 
שבמשך היום מהדהדים בתוכי הרגעים הטובים שהיו שם ביננו , ולנו , והזכרון מתחזק בכל פעם כשאני עוברת ליד מקומות שיש להם נגיעה בנו . 
שהתחושה שעוברת בי היא כמו שמיכת פליס רכה ומלטפת שלפעמים חונקת ונותנת לדמעות לפרוץ ולשטוף את המחנק . 
שהסתיים מה שהיה , אבל לא נגמר כי בתוכי ישארו דברים שקיבלתי , שלמדתי על עצמי . 
אז איך נתחיל ? 
עם שמיים כחולים ושמש זורחת בחום ... 
.. 
. 
לאחר לילה שבו נאמרו בברור המילים שלא יכלו להשאיר אותנו יחד . 
למרות ועם הידיעה וההבנה שכך כנראה היה צריך לקרות וסיומם של הדברים נכתב במקום עלום מיד עם תחילתם . 
מועקה של בוקר שבו מתחילה לעבד את הדברים בתוכי , להיות עם הכאב של הפרידה , להתאבל על הדבריםה טובים שהיו בחודשים בהם היינו יחדיו ולאפשר לעצמי לומר להם , ולו , שלום . 
דברים שאני לא יכולה עדיין לומר במילים . 
הוא נוגע בכאב . 
הוא נוגע במקום של הוצאת דברים מתוכי , של התרוקנות . 
במקום של נקיון פנימי . 
הוא מאפשר לעבד תחושות שאין לי עבורן עדיין מילים . 
לעיתים הוא משמש כסוג של בריחה מעצמי . 
דברים שאני רוצה לומר אותם והפחד משתק אותי ומונע זאת ממני . 
במקום לומר את המילים אני מטפטפת אותם בדמעות לתוך עצמי . 
וההקלה שבאה מתוך הבכי הזה , היא רגעית וזמנית . 
לקח לי זמן להבין , שעדיף לי לומר את הדברים במקום להתחבא מאחורי הדמעות . 
אז אמרתי ( כתבתי ) מילה . 
ובאותו הרגע הרגיעה נמסכה בדמי . 
כי אני את הצורך שלי אמרתי ותוך כדי כך , עוד חלק מפאזל הפחדים שלי התפוגג לו . 
וכך לאט לאט במקום לבנות אותו , אני מפוגגת אותו לפרודות נעלמות ... 
.. 
. 
( והרי לא הייתי מגיעה לזה בעצמי ... 
.. 
. 
) כבר אמרו לא פעם שהתיק שאנו נושאים איתנו , מהווה סוג של אלגוריה לחיים שלנו , כפי שאנחנו רואים אותם . 
כפי שאנחנו נושאים אותם בנו . 
ואצל הנשים , על אחת כמה וכמה . 
בעבר התיקים שלי שלי היו גדולים , מלאים מכל וכל , כשהכל כמובן חשוב ובלתי ניתן לוותר עליו . 
סוג של מהפך שעשיתי לפני שנה וחצי , הביא אותי לעולם התיקים הקטנים , אלו שאני לא יכולה לדחוף לתוכם כל מה שעובר בידי באותו הרגע ולשכוח ממנו לעד . 
התיק הקטן דרש ממני ללמוד את סוד הצמצום והוויתור על הגודל והאפשרות לעירבול המרחב הפנימי בתוכו , היה לי קשה מנשוא אז . 
אבל הימים עברו , ולמדתי להסתדר עם תיקים קטנים יותר . 
למדתי לסדר את הדברים בתוכם בחוכמה ובאופן כזה שלא יהיו מנופחים ושאוכל למצוא אותם מיד בעת הצורך . 
למדתי , אבל זה אינו אומר שגם תמיד יישמתי . 
התיק האחרון שלי , היה מבולגן תמידית . 
שום דבר ששמתי במקום שלו , לא נשאר שם , תמיד מצאתי אותו במקום אחר וגם זאת , לאחר שהייתי צריכה להפוך ולהוציא החוצה חצי תיק . 
זה עיצבן אותי , זה העיק עלי . 
והיום , היום הרגשתי , שהמערבולת הפנימית מתערבבת עם המערבולת שבתיק והוא פשוט חונק אותי . 
אז החלפתי אותו וקניתי חדש . 
ועכשיו לאחר שהחלפתי את התיק וסידרתי אותו מחדש , אולי אצליח לגעת ולסדר את הבית השלי , שמהיום שחזרתי ארצה , הכל נערם בו באי סדר מוחלט בלי שום אנרגיות בתוכי לעשות משהו בעניין ... 
.. 
. 
יכול להיות מצב שבו בוכים כל הזמן אבל זה בסדר ? 
אומרים לי שכן . 
אז הנה , אני בסדר ... 
.. 
. 
עדכון 19.10 ואחרי שכתבתי , ירדתי ולקחתי את זה פרוסות פרוסות במקום כיכר לחם מלאה : כל פעם קצת . 
קצת מטבח . 
קצת סלון . 
קצת ספרים שהונחו במקום . 
קצת ניירת . 
קצת לטאטא . 
ומשהו קצת נרגע ... 
.. 
. 
חלק מהעציצים והאדניות פורחים במלוא המרץ ובשלל צבעי פרחי האביב והקיץ , וחלק חום ויבש וחסר חיים . 
אותו החלק שקשור להשקייה הממוחשבת , חי . 
החלק שאינו מחובר אליה ודורש תשומת לב אישית יותר , התייבש ומת לגמרי . 
וכך המראה של המרפסת שלי מעורב : חלק חי ותוסס וחלק מחכה שאגיע אליו , אנקה אותו משאריות העבר , אשתול פרחים חדשים ואתן לו חיים וצבע . 
זה מאוד פשוט לעיתים . 
רק ללכת למשתלה , לקנות ולשתול ובזמן קצר כל כך הכל יראה כמו חדש . 
ורק לזכור את תשומת הלב האישית . 
זה מאוד פשוט לעיתים . 
כמו שיחה בין אנשים . 
אני צריכה למצוא את האנרגיות גם לזה ... 
.. 
. 
( ועל העידוד והחיזוק , תודה ) שהדרך שלי להתמודד עם הדברים היא להיות במין ריצת אמוק שכרגע חייבת לשאת אותי רחוק מאוד מהאדם שאולי דווקא אליו אני צריכה להיות קרובה : אני . 
כאילו לא עזבתי מעולם , כאילו חיי לא נעצרו לשבועיים . 
כאילו לא השתנה דבר . 
אירגנתי לעצמי מיד , עוד כשהייתי בוורשה סדר יום מהודק וצפוף לשאר ימי השבוע . 
כל המחשבות , כל ההחלטות התפוגגו להם בעשן החזרה הביתה ואני נעה , כמו השפן של אנרג'ייזר , על מסלול בפול גז ובטורבו . 
אל תלחמי , אני אומרת לעצמי , תני לעצמך את הזמן , את יודעת כבר את הדרך בה המנגנון השומר עליך פועל . 
אל תלחמי , הוא עוצר רגע לפני שהכאב גדול מדי . 
הוא עוצר בזמן . 
ואני , מתוך הידיעה הבטוחה שכך הדבר , עוצמת את עיני , וצוללת פנימה ... 
.. 
. 
את המתח עד שהגיע הרופא החמוד של חב ' הביטוח שאמור היה ללוות את ג . 
בחזרה לארץ ( הוא בסדר גמור , טוב תודה , מחלים , נכנס לשיקום ) . 
את הנסיון לסדר ולמצוא דרך להכניס את כל הדברים שקניתי ( קצת קוסמטיקה , קצת נעליים , לא כזה סיפור ) למזוודות וגם להצליח לסגור אותן לאחר ששוער המלון עזר לי ברב אדיבותו והטיפ שנתתי לו ... (הייתי צריכה לפרק את כל קופסאות הקרמים , החדר נראה כלאחר פוגרום ) . 
את השעות לבד בשדה התעופה של וורשה עד להמראה ( שדה תעופה קטן , כמה חנויות דיוטי פרי , שום דבר לספר עליו הביתה ) . 
את הטיסה עצמה , עם השרות המעולה של אל על ( בדרך לוורשה נסעתי עם מטוסי הירוק צפרדע של אלאיטליה ותאמינו לי , יש להם עוד הרבה מה ללמוד מאל על ) , את המתח שעלה בי ככל שהתקרבנו לארץ כשידעתי שדברים שעד אז היו אולי קצת ערטילאיים הופכים יותר ויותר מוחשיים ומציאותיים ברגע שאגיע לארץ . 
את ההמתנה לדרכונים , למזוודות , את סחיבת המזוודות ( אלוהים אדירים , שאל אותי מישהו שעזר לי ברוב טובו , מה הכנסת לשם , ברזל ? 
לא רק ארבע זוגות נעליים אם מתעקשים לדעת ) . 
את הנסיעה באוטובוס המטולטל והעמוס לעייפה באנשים ועוד יותר במזוודות ושקיות של הדיוטי פרי , לחניון לטווח ארוך בו השאיר ג . 
את המכונית כי היה זול יותר מאשר לקחת מונית אל ומשדה התעופה ( בכל פעם שעשינו זאת , נתקענו בחו"ל מה שהפך כמובן את העניין להרבה יותר יקר ממונית פשוטה ) . 
את החיפוש בשעות הקטנות של הלילה את המכונית של ג . 
, כשבמקום לתת לי ציון מקום פשוט וברור , הוא מסבך אותי עם פניות ימינה ושמאלה . 
ורק כשהמזוודה הגדולה , סירבה באופן נחרץ לעלות למכונית והתעקשה להשאר למטה , נשברתי והתחלתי לבכות . 
בחושך . 
לבד . 
בחניון הענק . 
רק אני והמכוניות . 
ואז התעשתתי , והודעתי לה , שאם הדברים שעברתי עד עכשיו , ובמיוחד בשבועיים ובימים האחרונים לא שברו אותי , אז המזוודה המז ... 
.. 
. 
הזאת , לא תשבור אותי . 
ונתתי עוד דחיפה . 
וכמו לידה , הפעם זה הצליח ... 
.. 
. 
אני שונאת את היום שלאחר חזרה מחו"ל . 
העייפות הפנימית , מחוסר השינה ומדברים שעברתי , התחושה שהכל איטי כמו בסלאו מושן , הצורך לפרוק ולסדר את המזוודות , ההתארגנות מחדש . 
החזרה לחיים . 
לפעמים הדבר שאותו אנחנו הכי רוצים , קשה לנו ביותר ... 
.. 
. 
אני נותנת לדברים לשקוע בתוכי . 
יש לי הרבה על מה לחשוב , לכתוב . 
המנגנון הפנימי שלי הוא כזה , שהוא מעבד ומעכל את הדברים רק מנקודה של מרחק בזמן . 
וכך גם כאן . 
ובינתיים אני נהנית מהעובדה שמזג האוויר שאיתו התחלנו את היום , לא ישתנה עד לסיומו ... 
.. 
. 
הציץ ממעלה גרם המדרגות ועמד מחכה לראות שאין זאת תמונת " פאטה מורגנה " מתוך רחשי ליבו . 
אחריו , למשמע קולי הגיע א . 
הצעיר , שעמד וחיבק אותי בשתיקה דקות ארוכות מאוד . 
ולאחריהם צץ לו סקא . 
עירני ומלא מרץ כמו כל חתלתול בגילו . 
שלוש וחצי בלילה , ואנשים יוצאים להליכה גם בשעות הלא הגיוניות הללו ( במו עיני ראיתי , בכניסה לעירי ) . 
ובעצם , מי מחליט מה הגיוני ומה לא ? 
שלוש וחצי בלילה , ואני במקום לפתוח את המזוודות , שלא ברור לי איך לא התפרקו מכמות הדברים שהכנסתי אליהם , יושבת וכותבת כי ראשי מתפוצץ לו מרוב מילים שמתערבלות בו כבר שבועיים ימים . 
שלוש וחצי בלילה , וכתם יושב לרגלי ומחכה שאלך לישון . 
אז אולי כדאי . 
שלום ובוקר טוב חברים יקרים . 
פמה שכבר לא נמצאת בוורשה מועדון ה " Cinamon " הוא המקום האיני ביותר בוורשה . 
עיצוב פנים אולטרא מודרני , אור עמום סגלגל , בר ענק ומושקע , אוכל לא רע בכלל , ודי.ג' . 
שיושב גבוה מעל ואחראי למוסיקה הזורמת כמו יין טוב , והדורשת מהנוכחים לדבר בקולות גבוהים עד צעקות . 
כמו בארץ . 
כמו בכל עיר תוססת בעולם . 
ישבנו שם , שלוש נשים צעירות , חלק בגילן וחלק בהרגשתן , יחד עם היפים , היפות ( מאוד ) ואנשים מהקהילה הזרה בוורשה . 
הן , הבנות , על סלט ואני ( שלא אכלתי באופן נורמלי כבר יומיים ) על פסטה ביתית , עם ארוגולה , ham וצ'ילי חריף מתוק , בקבוק יין צ'ילאני ושוחחנו.על מה שבנות משוחחות כשהן יחד , ולא משנה שעד לפני ימים ספורים כלל לא הכירו אחת את השניה.על החיים.על הדברים החשובים שבהם : ילדים . 
עבודה . 
קניות . 
בעלים . 
סקס . 
והחלטות שנלקחו בעבר והרלוונטיות שלהן היום ובהמשך חיינו . 
וכך ישבנו מדברות יותר משלוש שעות , כשהמוסיקה מנגנת ברקע , ורק העובדה שהן היו צריכות להקום לעבודה למחרת בבוקר מנעה מאיתנו להשאר אחרי חצות ולהצטרף לריקודים על השולחנות , כפי שהובטח קורה שם בכל פעם מחדש . 
וכשהלכתי לישון , עייפה ומלאה כפי שאני מרגישה תמיד לאחר פגישה מעניינת וממלאת , ליוו אותי עיניה העצובות משהו , של הצעירה מבין שלושתינו , שניסתה כל הערב לשכנע אותנו ( ואותה ? 
) שטוב לה מאוד בחייה כפי שהם , אבל העצב ששכן בעיניה אמר לי דברים אחרים ... 
.. 
. 
וורשה 3.6.05 שעה 7.20 * * * * * * * * * * * * * * * * * * * * * * * * * * * * * * * * * * * * * * * * * * זה הפוסט האחרון מהעיר שהגעתי אליה במקרה ובלי שום כוונה , נשארתי בה שבועיים ולמדתי במידה מסויימת להרגיש לא מאוד זרה . 
Djin Dobre חברים יקרים , הפוסט הבא יכתב בבית . 
