שכחתי מזה . 
אני מודה , שכחתי . 
הבטחתי לעצמי שאני אעשה שינוי כולשהו אחרי סוכות . 
ובינתיים לא עשיתי כלום . 
והבטחתי לעצמי , והייתי כל כך אומללה במצב השגרתי הזה , והייתי כמהה לשינוי . 
וכשהגיע הרגע לשנות - לא עשיתי כלום . 
חטפתי רגלים קרות , וברחתי למקום חמים יותר . 
ורק אני סובלת מזה . 
אני צריכה להתמודד עם הפחדים והחששות של שינוי , כי אחרי הכל , השינוי שאני מתכננת לעשות , הוא רק לטובתי , ואני אהנה מהשינוי הזה . 
אני חושבת שמה שגרם לי להיזכר שוב , היה החלום שחלמתי אתמול . 
החלום [ הפינימי לפחות ] עסק בהתמודדות אישית שלי , עם פחדים , [ למרות שבחלום זו לא הייתה התמודדת עם הפחדים האישיים שלי ] . 
בנוסף , היה לי משעם היום , אז נכנסתי לאתר בית הספר , והסתכלתי על התמונות שפורסמו שם . 
מסתבר שהעלו תמונה שלי לשם . 
ואני נראת כל כך נורא בה . 
תמיד ידעתי שאני לא פוטוגנית , אבל אף פעם לא חשבתי שעד כדי כך . 
אז החלטתי לשנות את זה . 
אני חייבת את זה לעצמי . 
התקשרתי לסטודיו C . 
הציעו לי להירשם לחוג נערות , לגילאי - 17 , 14 שבו עושים אירובי . 
אני לא אוהבת אירובי . 
אני לא אוהבת לקפוץ ולרקוד מול אנשים . 
זה נראה לי כל כך מצחיק , לראות מהצד את כל הבנות מקפצות . 
ובכלל , עוד יותר מצחיק לראות אותי מקפצת . 
אני מאותן בנות שנראות כל כך מגוכך שהן עושות את זה , אז אני מעדיפה שלא להביך את עצמי יותר מידי . 
אז שאלתי את זאת שענתה לי לטלפון , אם אני יכולה להירשם לחוג אחר , של חיטוב ועיצוב הגוף . 
שזה עבודה על מזרון , ושם מפתחים הכל - אפילו שרירי גב , שאצלי הם נורא חלשים . 
היא אמרה שהיא צריכה לשאול את המנהלת שלה , כי כעיקרון זהו קורס לגילאי 18 ומעלה . 
חיכיתי כמה דקות , ואז היא חזרה אליי . 
" את יכולה להיכנס לחוג הזה " , אמרה לי . 
" את צריכה לברר עם אמא ? 
" שאלה אותי . 
" כן " . 
עניתי . 
ועכשיו אני מחכה שאמא תתעורר . 
כדי שתוכל לאשר לי . 
ואז אני אתחיל עם זה כבר משבוע הבא . 
ואולי בזכות זה אני סוף סוף אהיה רזה . 
אני רואה רק סיבה אחת שאמא לא תסכים - המחיר . 
299 לחודש [ וכל זה בגלל שהקורס ל - 18 + יקר יותר ] . 
אבל מצד שני , זה בערך המחיר בשביל להירשם לחדר כושר . 
עדכון ( 20:44 ) : אמא קמה . 
סיפרתי לה על זה . 
היא שמעה , ואמרה שהיא רוצה לדבר עם המנהלת כדי שתעשה לי הנחה , בגלל שאני נחשבת לנערה אצלהם , והמחיר לחוג של נערות הרבה יותר זול . 
אני שונאת שהיא עושה את זה . 
היא פשוט לא מבינה , שלא על הכל צריך לבקש הנחה . 
כרגע היא הלכה לצחצח שינים . 
אני אעדכן פרטים נוספים בהמשך . 
עדכון 2 ( 6.11.05,20:44 ) : כנראה שזה לא יתממש בסופו של דבר . 
אמא הציעה לי להירשם למכון כושר , שגם בו מציעים חוגים , והמחיר הרבה יותר זול . 
אני לא רוצה . 
אני לא אוהבת את האווירה של מכוני הכושר ולמרות שבחוגים עושים את אותו הדבר , האווירה , משנה לי את כל המוטיבציה לעשות ספורט . 
אז כנראה שאני אשאר ככה , לפחות בתקופה הקרובה . 
אה , ועליתי 5 ק"ג בערך . 
ועכשיו אני צריכה להוריד 15 ק " ג לפחות , כדי להיות רזה . 
ואני צריכה לזכור להפסיק לאכול כל כך הרבה . 
מי אמר שהחיים יפים ? 
