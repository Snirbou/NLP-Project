עברתי תיאוריה , וברוך שפטרנו . 
איש אחד שחוכמתו יוצאת מגדר הרגיל החליט שאני צריכה לנסוע למשרד הרישוי בחולון , לקחת טופס אגרה או איך - שלא - קוראים - לזה , לשלם עליו , ולחזור ביום אחר כדי לעשות את התיאוריה . 
למה אני לא יכולה לעשות את זה בפעם אחת , זה כבר מעבר לבינתי . 
אז קמתי ב 8 וחצי , אחרי שכל הלילה חלמתי חלומות מעצבנים על איך אני לא מספיקה להגיע לשם בזמן . 
בדיוק הספקתי לפגוש את אח שלי לפני שהוא יצא מהבית , והוא אמר לי שחברה שלו עדיין ישנה למעלה . 
וכבר לא יכולתי ללכת לשום מקום , כי חשבתי שאם היא תקום ותרצה ללכת ואני לא אהיה בבית היא לא תוכל לנעול את הדלת . 
כמובן שהיא לא הלכה לשום מקום [ מה לעזאזל יש לה לעשות פה כשאח שלי לא בבית ? 
! ] , וגם לא יכולתי לראות נמלטים כי היא היתה שם למעלה . 
חוץ מזה , גם אין לי איפה לראות את הפרק החדש של עקרות בית נואשות , ויוטיוב שונא אותי . 
- - - הגעתי למסקנה ( כבר די מזמן ) שאני פשוט לא בנויה לשום אינטראקציה חברתית מכל סוג שהוא . 
והלוואי שיכולתי להיות לבד לגמרי , לחיות באיזשהו מקום מבודד עם כל מה שאני צריכה ורוצה למשך כל החיים שלי , בלי להצטרך לראות , לשמוע , לדבר או להיות בכל קשר שהוא עם בני אדם חיים ונושמים עד סוף חיי . 
אני מניחה שלהיות לבד ולעשות את אותם הדברים כל הזמן יכול להטריף לי את השכל , אז שלפחות אני אוכל לחיות רגיל ולברוח לאנשהו כדי להיות עם עצמי מתי שאני רוצה למשך זמן בלתי מוגבל ולחזור כשיתחשק לי . 
או בדיוק להיפך - לחיות לבד , ולחזור לחברה אנושית כשאני ארצה עד ששוב ימאס לי מהם . 
- - - הייתי נותנת הכל כדי לכתוב דבר אחד טוב וגדול , שתהיה לי הברקה אחת שאני אהיה ממש גאה בה , גם אם זו תהיה היחידה בחיים שלי . 
כי אז אני לפחות אדע שאני לא כשלון מוחלט ושאני מסוגלת לעשות את זה , ואולי זה ידרבן אותי להמשיך ולנסות . 
ואם לא , אז יהיה לי את זה , וגם זה לא נורא כ"כ . 
אח שלי הוריד את כל העונה ה 2 של נמלטים ואמר לי שאני יכולה לראות אצלו . 
אז פתחתי את זה , והמדיה פלייר נתקע . 
למה אני לא מופתעת ? 
- - - סדרות שצריך להחזיר : סמנת'ה , אני חולם על ג'יני , מי הבוס . 
