מחר ... 
.. 
. 
לזכור למתוח פוינט , לכווץ שרירים , לקפוץ גבוה והכי חשוב - לחייך . 
שיקפצו לי כל המומחיות למיניהן - אני על החיוך שלי לא מוותרת . 
את ה - 100 כציון הגשה קיבלתי בזכות היותי אני , ולא בגלל משהו מזוייף שכולן מתיימרות להיות . 
שיהיה לי בהצלחה איש חכם מאוד ( או אם תרצו - אספי שלי ) אמר לי אתמול משפט יפה : " תזכרי שכל מה שקורה בחיים הוא בסופו של דבר לטובה " . 
קצת פיקפקתי בעניין עד שנזכרתי בסיטואציות של הזמן האחרון , שמאשרות משפט זה . 
דברים שנראו לי רעים מאוד באותם רגעים , אך התבררו כלא רעים במיוחד ואולי אפילו טובים . 
צבא : רע : לא הלך לי באודישן ללהקה הצבאית . 
פישלתי , לא עברתי לשלב הבא , וחלום של הרבה מאוד שנים נעלם כלא היה . 
טוב : זומנתי למיון המשך ללשכת דובר צה"ל . 
זהו תפקיד איכותי שלא הרבה מתקבלים אליו או אפילו עוברים שלב . 
בנוסף אני מתמיינת להיות מש"קית ת"ש שזה תפקיד שמתאים לי מאוד לאופי . 
מה זאת להקה צבאית לעומת כל אלה ? 
סדנאות : רע : בסדנת מחול שבה אני משתתפת , של עידן מהלהקה הקיבוצית , מוקמתי במקום עלוב למדי . 
בנוסף אני משתתפת רק בקטע אחד מתוך שלושה קטעים של עבודה זו . 
דווקא ממש שמחתי כשהתקבלתי לסדנא הזו . 
טוב : לעומת זאת , בסדנת פוינט שבה אנחנו מעלים קטע מ " קופליה " , אנחנו רק חמש בנות . 
כל אחת בולטת ! 
ובנוסף , זכיתי בכמה קטעי סולו מתוקים . 
מממ ... 
.. 
. 
תמיד אהבתי קלאסי יותר ממודרני . 
עבודות הבגרות : רע : לא נעים לי לומר שזה מפריע לי , אבל אני משתתפת רק בשתי עבודות בגרות - העבודה שלי ושל דברונת . 
אני חושבת שאני רקדנית יחסית טובה וקצת מתסכל להיות האחת עם הכי פחות ריקודים בכיתה . 
טוב : העבודה שלי . 
היא כייפית , מצחיקה , מעניינת לרקוד , כל מה שרציתי שהיא תהיה . 
למי אכפת שאני רק בשתי עבודות ? 
כל עוד את שתיהן אני עושה טוב ונהנת מכל רגע - שזה מה שחשוב . 
והיום בחזרות : רע : בהרצה של כל הבגרויות התברר שהבגרות שלי היא כמעט אחרונה . 
קצת מבאס נוכח העובדה שכל הזמן הזה אני צריכה לשבת ולצפות ב - 16 עבודות שכולן דומות אחת לשנייה ... 
.. 
. 
יותר מידי דומות . 
טוב : דקה לפני שהרצתי את הריקוד שלי , קפץ לביקור בסטודיו מישהו שלא ראיתי כבר הרבה זמן . 
היינו ידידים די טובים ואיכשהו נותק הקשר , בעיקר בגלל שהוא סיים תיכון . 
התגעגעתי . 
ככה הוא צפה בעבודה שלי והייתי מאושרת במיוחד . 
בשורה התחתונה : יש לי שתי מסקנות - האחת , שכשלפעמים מבאס , קשה , מעצבן , צריך לחשוב על חצי הכוס המלאה , לדעת שאיפשהו תהיה נקודת אור ושהכל לטובה . 
השנייה , מי שרוצה עצה טובה צריך לפנות לאסף . 
הוא יודע לנחם , לייעץ ובעיקר - להרשים אימהות ! 
: ) אולי אימא , אולי אבא , אני ממש לא . 
בעצם גם הם לא . 
שלא תבינו לא נכון , ממש מתאים לי יום חופש אחד שבו אני יכולה לנוח , רק חבל שאני לא מסוגלת לנוח בו ויותר מזה - אני מוציאה בו יותר אנרגיות מבימים אחרים בשבוע . 
וזאת למה ? 
כי ביום הזה אני צריכה להתמודד עם הצרחות של אחותי שהיא פרא אדם . 
טינאייג'רית מטומטמת בת 14 שצווחת כמו חיה ולא מבינה שלכולם חוץ ממנה עבר שבוע מורט עצבים . 
אני מתמודדת עם בגרויות , בחינות , בית ספר עד 5 - 6 בערב כל השבוע , והבעיה היחידה שהיא נתקלת בה היא איזה ג'ינס ללבוש ועד כמה נמוכה הגזרה שלו . 
אז בשבת היא שואגת כמו לביאה מיוחמת ולי מתפוצץ הראש , יום שלם כל שבוע מחדש . 
בינתיים אני צריכה לסבול בשקט , אין הרבה מה לעשות . 
אולי שנה הבאה , כשאני אהיה חיילת בצבא הגנה לישראל , אני אוכל לבקש להשאר שבת בבסיס כמה שיותר . 
עדיף . 
טל וייס , השחקן ששיחק ב " קברט " שראיתי לפני יומיים בבית צבי בתפקיד ארנסט לודוויג , יצר איתי קשר אתמול . 
הוא שיחק את הדמות " הרעה " , פעיל המפלגה הנציונל - סוציאליסטית ( נאצי ) שסוחף רבים אחריו . 
שחקן מעולה , סוחף , משכנע . 
שלחתי לו מסר דרך " תפוז " והוא חזר אליי במסר הכי נחמד שיש ! 
הזמין אותי להצגות שהוא משחק בהן והודה לי על המחמאות . 
אח ... 
.. 
. 
אני אוהבת שחקנים . 
ואם כבר דיברתי על " קברט " : בשעה טובה ומוצלחת סיימתי לבנות את עבודת הבגרות שלי במחול . 
יצא בדיוק כמו שרציתי , אפילו יותר טוב . 
הבנות נהנות לרקוד את הריקוד הזה וגם אני . 
זה סוחף , מתפתח , סוער , סקסי ואפילו קצת הומוריסטי . 
עכשיו יש שבועיים לנקות , ואז הצגת בגרויות . 
מי שבאמת אוהב אותי יהיה שם , אני בטוחה .. 
. 
אני מקווה ... 
.. 
. 
ולסיום סיומת : אתמול היה המגן בטכניקה - בלט קלאסי ומודרני . 
היה סביר ... 
.. 
. 
חייכתי , רקדתי מהנשמה , חשבתי על כל פרט , ובכל זאת היו פישולים קטנים ומעצבנים . 
אני הייתי רגועה יחסית לבנות האחרות שרעדו מהתרגשות . 
שלי , הרכזת מגמה , אמרה לי שחייכתי יותר מידי . 
לא ידעתי שיש כזה דבר . 
אולי זה נראה לה ככה כי עמדתי ליד כמה ממש יבשות . 
בכל מקרה אני אשתדל לחייך פחות בבגרות . 
בעצם לא , זה כיף לי אז אני מחייכת . 
לא יורידו לי על זה ניקוד נראה לי . 
וגם אם כן , למי אכפת ? 
שבת שלום ושבוע טוב , נטול אחיות קטנות וצווחניות 
