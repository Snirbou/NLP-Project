בסוף תפסו אותו , את החלאה . 
תארתי לעצמי שזה מה שיקרה , אבל למרות זאת הקפדתי לסגור טוב את החלונות , גם את זה שבמטבח שאין שום סיכוי שמישהו ינסה לטפס ממנו , אלא אם הוא עכביש או חשופית . 
כן , נכנסה לי חשופית דרך החלון למטבח . 
זה היה מאוד מגעיל , אבל לפחות היא לא ניסתה לאנוס אותי . 
לא שנראה שהתאמצו במיוחד . 
כל דיווח חדשות נפתח בתמונה של עובדי משטרת ישראל משתזפים על המכוניות שלהם ומנהלים איזה הא ודא עם האצבע תקועה עמוק בתחת ( קלינט ואני : מה אתם עומדים ? 
? 
תרוצו ! 
! 
) . 
למרות שניסו לערב גם אותי בעניין ( שלטי חוצות : " בואו ונתפוס אותו יחד " . 
סטואי : " בואו לא " . 
איש באוטו ליד : " ? " ) בסוף דווקא הצליח להם לבד . 
מעניין מה הוא עשה בנהריה . 
הייתי שם אולי פעמיים , ואין שם כלום . 
באמת . 
אפילו אנשים אין . 
מה שכן , אני חייבת לקלקל קצת את השמחה . 
נורא מצטערת , אבל התמונה הזו שלו אתמול , עם שלושת השוטרים שאחזו בו כמו איזה שועל חולה כלבת מול תקתוקי המצלמות שאפילו עיוור היה חוטף מהן אפילפסיה , משהו בה היה קצת דפוק . 
לא שאני מרחמת על החולירע . 
בהחלט מגיע לו לחזור לקלבוש ולהמשיך לתפקד כאשתם הסוררת של אגף ד' , אבל משהו בתמונה הזו גרם לי קצת להתכווץ . 
נכון שהוא חרא , אבל מדובר בחרא אנושי , ואיך שאנחנו מתייחסים אליו מעיד הרבה יותר עלינו . 
לאחוז אותו בעורפו מול המצלמות כמו שקית גראס או נשק של חמאסניק לא מוסיף לאף אחד כבוד . 
ומה שצרם יותר מכל הם החיוכים הזחוחים של השוטרים סביבו . 
תגידו , מה אתם מחייכים ? 
לא חייכתם ככה כשהוא ברח לכם מתחת לאף . 
אין פה שום סיבה לגאווה . 
כמו שאני לא מרגישה גאווה מיוחדת כשאני מסיימת לערוך טקסט עקשן במיוחד . 
עשיתם את העבודה שלכם . 
עכשיו להחזיר מהר ולאבד את המפתח . 
הטוסטר תמיד מקפיץ אותי , לא יעזור כלום . 
לא משנה כמה אני אעמוד לידו ואומר - זה רק הטוסטר , ועוד מעט הוא יקפוץ כי ככה זה טוסטרים ותירגעי - בכל זאת אני מתה מהתקף לב כל פעם מחדש . 
אחרי שאיתי נרדם מרגיש לי פתאום כאילו אמצע הלילה . 
אני אוספת צעצועים , תולה כביסה ושוטפת בקבוקים וכך חולפת לה שעה ותהילת עולם , ואני מרגישה שעוד רגע בוקר ובעצם בכלל עוד לא נגמרו החדשות . 
וגם עייפה . 
מה זה עייפה , קרועה . 
וכל הגוף דואב . 
עזבו אתכם מספורט , נסו לסחוב ילד במשקל 9 קילו כל אחר הצהריים . 
איך השלושה קילו האחרונים לא יורדים ממני עם כל הסחיבות האלו , איך . 
הקיצר , חזרתי לעבודה מהר ממה שרציתי . 
הקפיצו אותי באמצע חופשת הלידה , אמרו - מקימים מגזין נשים חדש ואת תפיקי אותו ! 
אחרי שהתאוששתי קמעא מההלם , חשבתי לעצמי שאולי נמצא מטפלת חביבה ונחזור לעניינים . 
במילא אין לנו שקל על התחת וזה היה התכנון המקורי . 
מצאנו מטפלת חביבה , או לפחות ככה חשבנו . 
בפועל המטפלת היתה מניחה את איתי כעציץ בסלון ומבשלת את בישוליה העיראקיים , שמעולם לא טעמתי לכן איני יודעת אם היו טעימים או לא אבל הריח נדבק יופי לבגדים שלו . 
כל אחר הצהריים היה חוזר כאילו בילה בסיר בעצמו , הסתודד עם הקובה . 
אחרי שסיפרה לנו שהוא " יצא לבד " מהטרמפולינה החלטנו לפטרה לאלתר . 
למזלנו שמרו לנו מקום באחד המשפחתונים היותר מומלצים באזור , איתי התמקם בסבבה וכולנו מאושרים . 
אז חזרתי לעבודה . 
יש לי טור שעוסק באימהות טרייה ( אלא מה ) ומשכורת גלובלית , ככה שאין לי שום אינטרס לכתוב מעבר למינימום ההכרחי . 
לא שזה משנה , כי במילא מדובר בעיתון מגזרי ואף אחד לא קורא . 
אני מאוד מחבבת את העורכת שלי , יחד אנחנו עמלות על מגזין מרהיב עין עם הפקת אופנה מושקעת וכל מיני קישקושים של בנות , ומקבלות קרוב לאפס תגובות . 
את רוב המחמאות על הטור שלי אני מקבלת מאמא של קלינט , ששולחת אותו במייל לחברותיה , ולבנותיהן של חברותיה ולחברות שלהן ולשכנות ולקרובי משפחה מעבר לים . 
כולן חושבות שהוא מאמֱם . 
אמא שלי לא קוראת אותו כי הוא לא ממש מעניין אותה . 
היא סבתא מצויינת , אבל עד שאני לא אהיה בטלוויזיה היא לא תבזבז עלי את הזמן . 
אבא שלי קרא את אחד הטורים , צחק ואמר : " זה על שטויות , אבל את כותבת קליל כזה ומצחיק " . 
חשבתי לרגע אם להיעלב או להרגיש מוחמאת , ובחרתי ב - 2 . 
בכולופן , זה לא בוואי - נט או בנרג' , ככה שמה זה משנה בכלל . 
מה שכן , יש לי המון חופש אומנותי . 
טוב , לא ממש חופש אומנותי , יותר חופש כזה בכללי . 
אני חייבת להופיע לעבודה , אבל יכולה להגיע וללכת פחות או יותר מתי שבא לי , כל עוד היא נעשית . 
זה יתרון עצום כשהילד חולה - והם חולים הרבה - אבל מצד שני זה טפשי . 
שיתנו לי לעבוד בבית , לא חבל על הדלק ועל החניה ? 
טוב , להם בטח לא חבל , ויש שם איזה דביל שבודק כל יום מי הגיע . 
או לפחות ככה מספרים לי . 
זה כל כך הסתדרות , אני אומרת לכם . 
פשוט ערוץ 1 . 
עקב כך ובהתאם לזאת , לפעמים אני מגיעה לעבודה , משלמת על דלק ועל חניה , עובדת במשך שעה ובשאר הזמן מגרבצת עד שמכחילות לי האצבעות ( מטאפורית , ווטסון ) , מחליפה את התמונות של איתי בדסקטופ ובשומר המסך , גולשת בפורומים של הורות בתפוז ובוואי - נט עד שבא לי להקיא מעצמי , ואז חושבת מה כדאי לאכול היום . 
אם נחה עלי הרוח אני יוצאת לטייל . 
העניין הוא , שאני עובדת מאוד יעילה . 
ומאוד זריזה . 
אני כותבת מהר ועורכת מהר ומשיגה את מי שצריך להשיג מהר כי אין לי סבלנות ואני שונאת שחופרים לי בשכל . 
אני יכולה לעשות את זה מהבית באותה יעילות ובהרבה פחות עצבים , ולא לחשוב מה כדאי ללבוש בבוקר . 
ובמילא אף אחד לא קורא אותי , אז מה זה שווה ? 
אני כל כך עייפה . 
רק תשע ורבע ? 
חשבתי שאחת עשרה לפחות . 
למה חייבים לשים שידורים חוזרים של " תיק סגור " ב - 12 בלילה ? 
עושים לי בכוונה ? 
חשבתי ברצינות ללכת לישון ולהתעורר במיוחד לרגל התוכנית . 
סדרה כל כך מצויינת ששווה לקום בשבילה , גם אם יש לך ילדון שמעיר אותך ב - 06:00 על הדקה וכל פיסת שינה חשובה . 
ובנימה אופטימית זו . 
