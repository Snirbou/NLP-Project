וככה , תיאורטית , ספון אני שולחן הורי עת ארוחת שבת מוצאת דרכה האחרונה מבוא פי בואך פה אחר , אורחים , חברים , נוטים אל השולחן וסובאים גם הם , והנשמה התורנית מרימה אלי גבה , מנגבת סנטרה ושואלת " מה קורה עם החברה ? 
" , ככה , מתעניינת בעסקי תוך ליקוק שפתיים מצמצני במיוחד . 
" כאילו לא שמעו זאת מקודם , מכינים לעצמם פרולוג לסיפור על בן של מישהו אחר , מיד אחרי תשובתי הם מספרים לי על " הבן של שלומ'קה, הו איזה בית הוא בנה , ואיזו חצר ! 
אתה יודע " הם קורצים אל ההורים " הוא שולח את ההורים שלו לטיול בחול במחלקה ראשונה ! 
" הם מתמוגגים מנדיבותו של הבן של שלומ'קה, והנה הם עוד שואלים אותי " כמה כסף גייסה החברה הזו שלך ? 
" שהרי פעם קודמת ששאלו ועניתי מיד הפליגו בשבחה של החברה של הבן של איציק , שמה גייסו שניים עשר מליוני דולרים , והו הו , כמה שהם היו סטארטאפ , ואגב אולי יש אצלי מקום בחברה בשבילו , כי בדיוק הוא מחליף עבודות אחרי שקיצצו אותו " אנחנו לא מגייסים עכשיו " , אני נובר בצלחת והם כבר קורצים לי ונועצים מרפק בצידי " צרות הא ? 
קשה היום בהייטק ? 
תשמע לי , תתרכזו במכירות באירופה , זה מה שצריך ! 
קחו אנשים שיודעים למכור , כי רווח זה מה שחשוב " ואני מהנהן אל מול השניצל , מחכה שיוגש הקפה ואוכל לעבור לחדר אחר " תשמע לי " מרצין מולי אחד האורחים " אתם צריכים לעשות אאוט סורסינג , זה מה שהחברה של הבן של ציפי עושה , והם מצליחים משהו משהו , הוא מנהל חשוב שם , אולי תדבר איתו ? 
" " באמת , בהזדמנות " אני ממלמל " תשמע לו , הוא היה בארבעה סטארטאפים כבר , הוא מומחה , ואם הוא הלך לעבוד בחברה גדולה , אז הוא בטח יודע " ואחת אחרת עורמת סלט פסטה על הצלחת ואומרת לי " אצלינו , הטכנאי מחשבים בעבודה מרוויח המוווון כסף , הוא מתקן לאנשים מחשבים בבית , אולי תוכל לעשות גם את זה , כי זה תמיד נחמד שיש על מה לסמוך " . 
הקפה מגיע . 
השבח לL . 
