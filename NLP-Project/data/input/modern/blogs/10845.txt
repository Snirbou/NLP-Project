פתאום , בלי שום הכנה מראש את מקבלת הצצה לילד שנשאר פגוע אצלה . 
שיעור . 
הכל התחיל כרגיל , המטרה העיקרית היתה לרקוד הרבה , בלי מעצורים ומחשבות , רק לרקוד ... 
.. 
. 
התחלנו ללמוד את הקומבינציה , רקדנו קצת , והיה בסדר ... 
.. 
. 
היא נראתה מרוצה ... 
.. 
. 
ואז הוא נכנס . 
הסתכלתי על המעיל השחור שלו ונעלי הספורט וזה נראה לי מצחיק יחד . 
חשבתי שבזה זה ייגמר , שהוא ייגש אליה והיא תחייך כמו שהיא תמיד מחייכת אליו , הם יחליפו כמה מילים ונשיקה והוא ייצא . 
הם החליפו כמה מילים ונשיקה , אבל חיוכים לא ממש היו שם , לא מצידה . 
היא השעינה לרגע את הראש על כף ידה ונראתה מוטרדת פתאום , אבל הוא חייך , אז כנראה שהכל בסדר . 
מהר מאוד היא סיימה את השיעור , היא ממש נראתה לחוצה לסיים , כאילו היא ממש ממהרת . 
היא לא מיהרה , היא נשארה אחר כך ... 
.. 
. 
אין לי מושג כמה זמן , אבל ברגע שנגמר השיעור היא כבר לא נראתה כמי שממהרת לאנשהו , היא רק נשארה שם בפינה שלה , לא מדליקה את האורות כדי שלא יראו , כדי שלא תצטרך לעטות את המסיכה ולשחק אותה הבובה של כולם שהכל בסדר אצלה , כי ברור שכלום לא היה בסדר . 
אין לי מושג מה הוא אמר לה ואם זה היה קשור אבל משהו נשבר שם ואני עצמי הרגשתי כאילו מישהו ערער את האיזון בעולם , כאילו לב היקום נשבר וזו התוצאה . 
היא שמה מוזיקה אחרת ורקדה . 
רקדה כאילו חייה תלויים בזה , כאילו מחר היא עומדת למות , או כאילו מישהו שיקר לה מת . 
להגיד שהיא התאבדה על הריקוד יהיה אנדרסטייטמנט . 
שבר לי את הלב לראות אותה ככה , לאט לאט הצטברה המועקה אצלי ... 
.. 
. 
אנשים הלכו ואנשים הסתובבו בסטודיו ולאט לאט השתררה אווירה מטרידה ומעיקה נורא . 
חלק מהאנשים נפרדו ממנה , חלק פשוט הלכו , ואפילו החברים שלה לא העזו להתקרב . 
היא היתה כל כך רחוקה מכולנו , שקטה וסגורה בתוך החושך , המוזיקה והריקוד . 
כשהחלטתי שאני הולכת משם ניגשתי אליה . 
הרגשתי כאילו אני מתקרבת לאש , כל כך פחדתי , היא נראתה כל כך פגיעה , או פגועה ... 
.. 
. 
כל כך שברירית וכל כך כאובה . 
לקח לה כמה שניות לשים לב אליי ואז שאלתי אם היא בסדר . 
היא אמרה " כן " ואז חזרה למרכז הסטודיו והמשיכה לרקוד . 
לא יכולתי לקבל " לא " יותר חד משמעי וברור מזה . 
היא אפילו לא נפרדה ממני ואני וויתרתי ... 
.. 
. 
כן , היה יכול להיות נחמד לחבק אותה לפני ששבועיים לא אראה אותה שוב אבל זה כבר שולי מבחינתי . 
אז יצאתי , יצאתי והתחלתי לבכות . 
היא שמה עוד שיר ורקדה ואני עמדתי בחוץ עוד דקה והסתכלתי . 
הסתכלתי ובכיתי כאילו שלי עצמי קרה אסון . 
אני לא יודעת מה קרה לה אבל זה בטוח היה משהו רציני . 
היא בחיים לא היתה מרשה לעצמה להיות ככה בסביבה הזו , בחיים לא היתה נותנת לעצמה להתפרק ככה לידינו , בחיים לא היתה רוצה שנראה אותה ככה . 
פתאום היא היתה עירומה לחלוטין וזה היה מפחיד , כי היא עדיין היתה יפהפיה , אבל מדממת , או מצולקת ... 
.. 
. 
ועוברת לי צמרמורת בגוף רק מלחשוב על זה , עליה ככה . 
והנה , בעודי כותבת היא מתחברת למסנג'ר , אחרי שכל כך הרבה זמן לא ראיתי אותה מחוברת , ואני צריכה לעצור את עצמי בכל הכוח כדי לא לשלוח הודעה , כי אין לי שום סיבה לעשות זאת . 
לא ענייני מה קרה לה , ואני הבנאדם האחרון שהיא צריכה לשמוע ממנו עכשיו ... 
.. 
. 
אבל הלוואי , הלוואי שהייתי יודעת מה נשבר בה , כי כשזה קרה היה נדמה שמשהו נשבר בעולם . 
ואת זה אני אומרת כשאני כבר באמת לא מאוהבת בה . 
אחר כך הלכתי ללירון , סיפרתי לה את זה והמשכנו לדבר על דברים אחרים . 
זה עזר , כי לא הייתי יכולה לנסוע ישר מהסטודיו לאבא שלי ולשים את כל הסיפור הזה באיזה תא . 
בסופו של דבר חזרתי לשפיות ונסעתי לאבא והיה בסדר גמור , אבל מה לא הייתי נותנת כדי לדעת מה לעזאזל קרה לה פתאום . 
פתאום משהו גרם לי להבין ולקלוט את המשמעות של הדברים שיש להם בסיס אמיתי , ועומק , והיסטוריה . 
כל כך קל ( לי ) להשאב לתוך דברי הקסם האפופים אבק של כוכבים , וכל כך פשוט ללכת לאיבוד בתוך זה . 
כל ההתאהבויות האלה שלי ... 
.. 
. 
כולן סוחפות אותי בטוטאליות הכי גדולה שאני מסוגלת לה , ואני הולכת לאיבוד לחלוטין , מאבדת כל עמוד שידרה ופשוט דוחסת את עצמי לכל אותם רגעים מופלאים שנדמה שהם שווים את הכל . 
די , נמאס לי להיות מאוהבת בצורה הזו . 
זה מטעה , זה יוצר מן הר של אשליות שנדמה שהן האמת ... 
.. 
. 
אני חייבת להתבגר ולסרס את כל האשליות האלה עוד לפני שהן תופסות אותי ברשתן . 
החיבוק של עמית , הקול של לירון מעבר לקו בתחילת כל סופשבוע ... 
.. 
. 
השירים של יסמין לוי ויהודית רביץ והתנועות שהן שלי ... 
.. 
. 
פתאום הדברים האלה החזירו אותי לרגע לעצמי - עצמי האמיתית , לא דמות הקרטון שלא נמצאת בשום מקום ורק שטה בין מצבי רוח קיצוניים ומטורפים ומתאהבת ברגעים . 
אני כל כך הרבה יותר אוהבת את עצמי ככה . 
כן , שקט ורגוע כאן והכל כל כך פשוט ולא מעניין , ואני עייפה וסגורה כרגע בבועה המאוד פרטית שלי , אבל לפחות אני יודעת מי אני , ולפחות אני עומדת על איזושהי קרקע יציבה מסוג כלשהו ולא מפרכסת באין אונים באיזשהו אוקיינוס של רגשות ענק שהם בעצם הליכה עיוורת אחרי איזשהו קסם . 
אז אני מכורה לקסמים אנושיים , ידענו את זה קודם , השאלה אם ומה אפשר לעשות בנידון . 
