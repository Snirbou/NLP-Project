ביום שישי הייתי בהוד השרון . 
לא הצלחתי להירדם בלילה , מכיוון שיום לפני קמתי בשלוש וחצי , וגם כי לא הצלחתי להפסיק לראות " משחק מכור " ואת הפספוסים של טאב , ולצחוק . 
בערך בחמש בבוקר נתקפתי בחשק עז לצאת לטיול לצלילי הדיסק " שיר טיול " של אביתר בנאי . 
חשבתי שזו דרך טובה להכיר דיסק חדש , ושובר - שגרה נהדר . 
יצאתי מהבית בערך בשמונה בבוקר , כשכולם עוד ישנו , מלווה בדיסקמן ובכסף שהרווחתי בעצמי , לפני כמה שבועות . 
כשהגעתי לקניון הקרוב , הסתבר לי שחנות המוזיקה עוד סגורה . 
בהתחלה התאכזבתי וחשבתי שמישהו החליט להתעלל בי קצת , ולמנוע ממני לבצע כל דבר שונה שאני רוצה לעשות . 
אחר - כך הגעתי למסקנה שדבר כזה לא צריך להרוס לי את מצב הרוח , וחזרתי לביתם של דודי ודודתי . 
כשהגעתי לשם , דודתי , שהתעוררה בינתיים וראתה את הפתק שהשארתי , אמרה לי שחנות המוזיקה נפתחת בתשע . 
שמחה וטובת - לב יצאתי שוב לעבר הקניון , קניתי את הדיסק [ שעלה רק ארבעים ש"ח ! 
כמה נהדר ! 
^ ^ ] , ויצאתי לטיול בהוד השרון . 
אז אמנם היה חם , הייתי עייפה בעקבות לילה ללא שינה , כאב הראש שלי מנע ממני להנות כראוי מההאזנה לדיסק , וחוץ מזה , אף פעם לא הצלחתי באמת להבין ולהנות מדיסק בשמיעה הראשונה שלו - היה שווה . 
עשיתי משהו מיוחד , ושברתי קצת את השגרה . 
ועכשיו יש לי את הדיסק השני של אביתר בנאי ! 
^ ^ אף פעם אל תשקיע את כל המאמצים והזמן במשהו , כי בסוף יתברר שהוא היה חסר סיכוי מלכתחילה . 
[ ואז גם כל שאר הדברים נהרסים . 
] 
