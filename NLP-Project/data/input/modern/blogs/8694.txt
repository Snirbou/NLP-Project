היום התפרסם הפרק השלישי והאחרון בסאגת " אודי ואשכי הולכים מכות ואז יש לי תירוץ לצייר מכות " ( כן , זה השם הרשמי של ה " סאגה " וככה הוא יירשם בדברי הימים " ) . 
תהנו . 
לפני שבוע בערך מישהו ביקש בפורום 'קומיקס' בתפוז טיפים ליצירת קומיקס מצחיק . 
זה מה שכתבתי ( הכנסתי בעיקר דוגמאות מ'אודי', לא כי אני חושב שזה הקומיקס הכי טוב בעולם והדוגמה הכי מוצלחת לקומיקס מצחיק , פשוט משם אני הכי זוכר דוגמאות ספציפיות שמתאימות , אם למישהו יש עוד הצעות טובות אני אוסיף ) : אני לא בטוח שקומיקס מצחיק זה משהו שאפשר ללמד . 
צריך לזה חושים מאוד מדוייקים , שאם אין לך אותם תקבל תמהיל מאוד תפל שאמנם נראה כאילו הוא אמור להיות מצחיק , אבל הוא לא לגמרי עובד . 
אני אמליץ לך - תמיד להיות מקורי . 
אל תשתמש בבדיחות שכבר נעשו אלפי פעמים . 
אתה יכול להשתמש במוטיבים חוזרים , או לתת טוויסט לבדיחה מוכרת , אבל תשתדל להתרחק מדברים שכבר נעשו . 
בסופו של דבר אתה גם ככה תעתיק או תגנוב או " תקבל השראה " ממשהו בלי לשים לב , ואם תחשוב על שימוש מוצלח לבדיחה מוכרת אתה כבר תזהה בעצמך שכדאי לעשות את זה , אז לפחות אל תצא מזה כנקודת התחלה . 
טעות נפוצה של קומיקסאים מחורבנים - הם חושבים שאם הם אמרו משהו ציני ומצחיק לחברים שלהם במציאות , אז זה יהיה מצחיק אם דמות שזהה להם תגיד את אותו הדבר בקומיקס . 
בדרך כלל זה מריח מזחיחות מעצבנת . 
הדמות שלך לא צריכה לצחוק על דברים אחרים במן התנשאות כל - יודעת כזאת ( גם אם זה מה שאתה עושה ביום יום ) , היא צריכה להיות מגוחכת בעצמה , לקחת חלק בסיטואציה המצחיקה . 
שוב - זה יכול להיעשות , אם זה נעשה בטוב טעם , וכשאתה תרגיש שעלית על משהו אתה כבר תכניס את זה בכל מקרה , אבל נקודת המוצא שלך לא צריכה להיות הטיפוס הגזעי שבמקרה הוא גם אתה שצוחק על כל הטמבלים האחרים . 
עוד טיפ - להקצין . 
תמיד להקצין . 
בטח לא כולם מסכימים איתי , אבל לדעתי ככל שסיטואציה היא יותר קיצונית ומופרכת , היא יותר מצחיקה . 
כמובן , עד רף מסויים , ברגע שזה נהיה יותר מדי קיצוני זה נהיה סתמי . 
אבל הבעות ורגשות , תמיד מומלץ שיוקצנו , וסיטאוציות הן תמיד הרבה יותר מצחיקות כשקורה משהו לגמרי לא צפוי . 
זה צריך כמובן להעשות בהקשר הנכון , ולא סתם נונסנס מאולץ שהוא סתם מרגיז ( רצף של התרחשויות מופרכות שאמורות להיות מצחיקות רק מעצם מופרכותן ) . 
בסופו של דבר בדיחות עובדות על כמה מבנים בסיסיים מאוד ברורים - האקספוזיציה , הבנייה לפאנץ ' והפאנץ ' . תמיד תנסה להפתיע את הקורא , אבל לא על חשבון הקוהרנטיות . 
קצב ובימוי הם הדבר שיכולים לבנות בדיחה ויכול גם להרוס אותה . 
לא לחינם רוב הסטריפים הגדולים מאויירים תמיד מאותה זווית מבט די סטטית [ היחיד שאני יכול לחשוב עליו כרגע ששובר את הנוסחה הזאת הוא קלווין והובס , מישהו יכול לחשוב על עוד ? 
בטח יש מלא , אבל אני מתייחס לתותחים הגדולים המודרניים - פינאטס , גארפילד ( למרות שהוא גרוע ) , פוקסטרוט , דילברט ) ] . 
לא לפחד להכניס פאנלים של שקט . 
הרבה פעמים ב'אודי' אני מפחד להכניס פאנלים כאלה , למרות שמובן מאליו שהם הכרחיים לבדיחה , כי יש איזה הרגשה כזאת שאני צריך לנסות לדחוף כמה שיותר בדיחות למספר הפאנלים המוגבל , ופאנל של פאוזה או רק של בלון דיבור אחד הוא " בזבוז " . 
זאת כמובן שטות שנובעת מהעובדה שאני מפחד מהטוקבקיסטים שלי . 
עדיף לעשות סטריפ עם בדיחה אחת מוצלחת שבנוייה טוב עם הפאוזות הנכונות מאשר לנסות לדחוס כמה שיותר בדיחות בהנחה שמה שמשנה הוא הטקסט ושהוא יהיה מצחיק בכל פרישה אפשרית ( זה די מובן מאליו , אני יותר כותב את זה כתזכורת לעצמי ) . חשוב לשמור על הכל פשוט . 
בדיחה שמעמיסים עליה יותר מדי מאבדת את הטעם , יש סיבה שסטריפים מציירים בקווים פשוטים וברורים , בלי יותר מדי רקע מעבר למה שנדרש , בלי הצללות אפילו . 
זה לא מקצוע לאלכס רוס . 
זה תקף גם לגבי הטקסט - להשאיר רק את מה שלגמרי הכרחי לבדיחה . 
לפעמים בדיחה יכולה להיות מצחיקה יותר דווקא בזכות כל מיני תיאורים מפורטים ועמוסים , זו גם אופציה [ לדוגמה , הפאנל השלישי ב'אודי' של היום ( לפחות אני מקווה שהוא מצחיק ) ] , אבל באופן כללי עומס תמיד מסית אותך מהפואנטה ועדיף לך לנסח את הבדיחה שלך בכמה שפחות קווים וכמה שפחות מילים . 
טוב , זה מה שאני מצליח לחשוב עליו בינתיים , אם אני אזכר בעוד משהו אני אוסיף . 
חשוב גם לציין , וכבר כתבתי את זה כמה פעמים , שלכל כלל יש יוצא מהכלל ושפשוט צריך להפעיל שיקול דעת ולא ללכת על נוסחות מובנות כנקודת מוצא ( ולכן אני חושב שהשאלה שלך היא מיותרת , כי זה משהו שאי אפשר ללמד , אבל שיהיה ) . 
מה גם שמה שמצחיק אותי , כמו שתיארתי פה , לא בהכרח מצחיקים אחרים , ומה שמצחיק אחרים לעיתים קרובות לא מצחיק אותי ( PVP , לדוגמה , הוא סטריפ מאוד מצליח שדווקא דוגל בשימוש בבדיחות משומשות ובנאליות ודמויות " ציניות " ו " מתחכמות " , והוא קומיקס מחורבן , אבל קוראים אותו עשרות או מאות אלפי אנשים , ככה שתסיק את המסקנות שלך לבד ) . 
עדכון : נזכרתי רק עכשיו . 
דווח לי שלא מזמן פורסמה ביקורת על 'עורלה' ( האתר של אמיר דורי ) בוואלה עם התייחסות ספציפית ( ולא ממש אוהדת ) לעלילות טוטה והוברט הוברט . 
למי שלא מכיר , מדובר בסדרות הקומיקס הראשונות שלי שזכו לאהדה מסויימת בתקופה שבה פורסמו ( שנות התיכון שלי , לפני שנתיים - שלוש . 
או אולי שלוש - ארבע ? 
) ועד היום עדיין אפשר למצוא ב'אודי' טוקבקים שמבקשים את חזרתו של הוברט ( תגובה 11 בפרק של היום , למשל ) . 
הביקורת עצמה , מאת רותם ברוכין , די מופרכת . 
אני לגמרי לא מת על הקומיקסים האלה ולא הייתי מתנגד אם הם היו נמחקים מעל פני האינטרנט , אבל לכתוב שמה שמטופש ב'טוטה' זה שאף אחד לא עונה לו שאין לו פות כי הוא בן , כשכל האבסורד בקומיקס הזה נובע מהעובדה שלא מדובר ב " בן " אלא בצורה גיאומטרית אבסטרקטית , זה פשוט תמוה . 
ואיך אפשר ללכלך ככה על 'סופר אדם ' ההיסטרי ? 
! 
דווקא את הקומיקסים הפחות מוצלחים באתר , לדעתי , רותם אהבה , ובכל אופן היא כבר הפגינה טעם נוראי בקומיקס במדורים הקודמים שלה , ככה שאני לא לוקח ללב . 
אורי , קרובה שלך ? 
למי שתהה , אגב , מה אמיר דורי עושה היום - עד לא מזמן היתה לו פינת אנימציה די מוצלחת לדעתי בשם 'טיפשונת' בתוכנית 'טופי והגורילה ' המצויינת של ביפ , שנגמרה לא מזמן . 
את הקטעים אפשר , בתיאוריה , לראות באתר של ביפ , אני עדיין לא הצלחתי . 
הפרק הזה עלה ביום שישי , תהנו . 
אגב , מולי , קבוצת הפייסבוק שלי עברה אתמול את ה 150 , אני מקווה שזה מספק אותך . 
( רק לשם השוואה - Drawn & amp ; Quarterly ו - Fantagraphics , שתי הוצאות הקומיקס האלטרנטיבי הגדולות ביותר , למיטב ידיעתי , יש בקבוצות הפייסבוק שלהם סך הכל 583 ו - 489 חברים , בהתאמה , והן עוד פונות לקהל בינלאומי , בניגוד ל'אודי', ככה שנראה לי שבינתיים אני בסדר ) ( כן , אני אמשיך לאונן על קבוצת הפייסבוק המסכנה הזאת עד שאני אבוא על סיפוקי ) . 
