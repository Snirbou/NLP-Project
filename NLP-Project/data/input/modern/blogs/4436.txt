תודה לאל ( או לדוד האהוב שלי ) שהמחשב שלי תוקן . 
היה לי קצת קשה במשך חודשיים ללא אפשרות לשפוך כל העולה על רוחי בבלוג . 
אז הנה , אני חוזרת לפעילות רציפה . 
כל כך הרבה דברים משמעותיים קרו בזמן הזה : - הייתי בסיור ביוטופ בעין גדי , מדבר יהודה . 
אחד הדברים הכי מהנים שעשיתי , היה קצת מוזר לישון תחת כיפת השמיים כשלידי אנשים שעד אתמול היו זרים לחלוטין ובין רגע נהיו כמו חברי נפש . 
מיותר לציין שאנשים אלו גם פרחו מחיי בין רגע כפי שהופיעו , אבל הזכרונות נשארים . 
שלושה ימים בלי מקלחת ושירותים , עם המון טיפוסים קשים על הרים ובעיקר המון צחוקים . 
חזרתי מגעילה אך מרוצה . 
- הבגרות שלי במחול מתקדמת ! 
אני כל כך נהנת לעבוד עלייה כי האופי של הריקוד הוא כל כך אני . 
לא יודעת אם זה טוב ... 
.. 
. 
בכל מקרה , הרקדניות שבחרתי משתפות פעולה ואוהבות מה שאני עושה שזה כבר משמח אותי . 
לשם שינוי גם המורה לקומפוזיציה אוהבת מה שעשיתי . 
איזה כיף - הטקס ביום השנה לרצח רבין . 
כמו שהשתתפתי בכל עשר השנים האחרונות . 
הפעם רק שרתי וקיבלתי סולו לשיר " אין לי ארץ אחרת " . 
החזרות היו מהנות ביותר , משום מה התקופות שלפני הטקסים נראות לי תמיד כתקופות הכי מהנות עבורי בשנה . 
התגעגעתי לטקסים של שנה שעברה , חסרה לי שכבת י"ב שהיו אז מעלינו ... 
.. 
. 
במיוחד הקריינים ... 
.. 
. 
אהממ הקריין . 
- המנילה ! 
בשעה טובה ומוצלחת קיבלתי את שאלון ההעדפות שלי , והוא מוצלח מתמיד . 
במקום הראשון דירגתי את אשכול המחקר המודיעיני עם דגש על חיל האוויר המדהים . 
בין היתר גם ביקשתי מיונים ללהקה צבאית ובנוסף גם לדובר צה"ל ( אימא אמרה שמתאים לי ) . 
כל הקטע הזה של מיונים לצה"ל ממש מרגש אותי . 
אני כל כך רוצה להיות בתפקיד הכי טוב שיש . 
במשך החודשיים האלה גם היו דברים שרציתי שיקרו ולא קרו : - לא מצאתי אהבה חדשה . 
עכשיו לפני החורף כל כך בא לי , אבל אין אף אחד באופק . 
לעיתים צצים אנשים שאולי יש בהם פוטנציאל עבורי אבל תוך פרק זמן קצר כל התקוות מתנפצות . 
הזמן צריך לעשות את שלו אבל בינתיים יש סביבי המון זוגות מלוקקים שעושים לי חשק לזרוק עליהם איזה משהו . 
- ביולוגיה . 
קשה . 
באמת שזה מקצוע קשה . 
עמלתי , חרשתי , הקדשתי שעות שלמות לפני המבחן האחרון אבל ציון טוב לא קיבלתי . 
אני יודעת שאיכשהו אני אצליח לכפר על הציון הגרוע , אבל אני לא רוצה לחשוב איך אבא ואמא יגיבו כשישמעו על זה . 
צריך לדחות את הקץ . 
עד כאן העידכון . 
וואווו ... 
.. 
. 
יצא ארוך . 
טוב נו , זה רק בשביל עצמי לסדר כל מה שהולך לי בראש . 
בינתיים ברכת שבת שלום . 
ממני 
