יצאתי אתמול עם הילה וכמה אנשים . 
הילה היתה האהבה הראשונה ( והחד צדדית ) שלי , זה עבר לי כבר לפני כמעט שנתיים . 
רוב הזמן הזה גם לא היינו במי יודע מה קשר , רק פה ושם הייתי רואה אותה . 
בחודש ומשהו האחרון יצא לי לראות אותה לא מעט יחסית , ואתמול בכלל ... 
.. 
. 
היא אספה אותי למקום בו נפגשנו עם כולם , רוב הערב היתה איתי , החזירה אותי הביתה , לא לפני שהיא לקחה אותי לאיזשהו מקום , " מצפה " שכזה ... 
.. 
. 
ב - 3 בלילה ... 
.. 
. 
זה היה קצת מוזר , מבלבל , פתאום המצב השתנה , פתאום היא זו שרוצה שאני אצא איתם , היא זו שרוצה לבלות זמן איתי . 
( " שניסע על נמיר או איילון ? 
נו תחליטי ! 
איילון יהיה יותר מהיר אבל נמיר יתן לנו יותר זמן איכות . 
טוב אז ניסע בנמיר , בסדר ? 
" ) וזה נחמד , אמנם אני כבר לא מאוהבת בה , ואמנם אני מודעת לפאקים שלה ולבעייתיות בקשר איתה , אבל בשביל לצאת מדי פעם ולבלות זמן ביחד זה לא מפריע לי . 
היא עדיין מצחיקה אותי , עדיין נחמד לי איתה , ואיכשהו אני רואה שעדיין אכפת לה ממני . 
היתה שניה אחת בכל הערב הזה שהחזירה אותי לעבר . 
אני לא מדברת על זכרונות או מצבים דומים , כי כאלה מן הסתם יש יותר , אבל הם באים והולכים וזה לא באמת משנה . 
אני מדברת על שניה אחת שלרגע כאילו הרגשות מפעם קפצו להגיד שלום . 
שיחקנו איזה משחק טיפשי כזה , זה שצריך להוריד את האגודל של השני , ואחרי כמה פעמים כאלה במקום לשלוף את האוגדל היא שלפה את הזרת , בצחוק . 
שיתפתי פעולה , זה היה קטע פיזי שכזה ( מן הסתם ) שבסיומו יצא שהראש שלי היה מורכן והיא ליטפה לי לרגע את העורף והיתה לי מן צמרמורת כזו , לרגע הרגשתי כמו שהייתי מרגישה בעבר כשהיא היתה נוגעת בי . 
יותר מסביר להניח שזה לא אומר כלום אבל זה משהו שמותיר רושם כלשהו . 
באיזשהו מקום ציפיתי שנעה תיצור קשר ביום כיפור . 
אחרי הכל זה יום של שקט וחשבונות נפש , זמן לחשוב ולבחון דברים . 
אמנם זה עוד לא מאוחר אבל יש לי הרגשה שגם יום כיפור יעבור והיא לא תיצור קשר . 
כנראה שהתהום עמוקה מדי . 
זה עדיין מכאיב ואני עדיין מתגעגעת אבל זה כבר בא בשילוב עם הבנה והתחלה של קבלה . 
אני לוקחת את העניינים לידיים . 
שאלתי את עמית אם בא לה שאני אקפוץ אליה הערב ונשב / נסתובב קצת . 
היא שמחה . 
בשלב מאוחר יותר אני בטח גם אשלח להילה הודעה ואברר אם בא לה שאני אקפוץ לקצת זמן . 
יום כיפור תמיד מתקשר לי אליה . 
נראה . 
אז נכון , ייקח זמן עד שאני אמצא מישהו שיהיה קרוב אליי במידה שנעה היתה קרובה אליי , אולי בכלל לא יימצא מישהו כזה , אבל יהיו דברים אחרים , ובינתיים כן יש כמה אנשים שאני אוהבת ואוהבים אותי ואפילו אם זה לא הקשר הכי עמוק בעולם , ואפילו אם אלה סתם חברויות קטנות זה משהו , וכדאי לנצל את זה , ולא לזלזל בזה . 
אז כן , תפסתם אותי , אני קצת אופטימית בתחום הזה . 
( : אני אפילו לא יודעת מאיפה להתחיל . 
היה לי אתמול יום צפוף ולא הצלחתי למצוא זמן לכתוב את הפוסט שרציתי . 
כמובן שמאז קרו דברים שהעלו נקודות חדשות בשביל הפוסט הזה . 
יש לו פוטנציאל להיות מגילתי משהו , אבל נתחיל ונראה . 
הייתי אתמול כמה שעות אצל אחותי , אחרי שסיימנו עם כל מה שתכננו לעשות , פתחנו טלויזיה . 
הצעתי שנזמין ב VOD פרק של בטיפול . 
לנו בבית יש יס , ולכן פרט לפרק הראשון שראיתי באינטרנט , לא ראיתי אף פרק . 
ביקשתי את הפרק השני של נעמה ( איילת זורר ) . 
יש לי חיבה מיוחדת לאיילת זורר , לא משנה שעכשיו היא קצת השמינה ושהתספורת שלה לא הכי מוצלחת , ושבכללי היא כבר לא מהממת כמו שהיתה פעם . 
עדיין ברגע שאני רואה אותה על המסך משהו בי מתעורר , בלי שום פלצנות והגזמות , כל הטוטאל של מי שהיא והשחקנית שהיא עושים לי משהו . 
למי שלא מכיר את הסדרה , נעמה מאוהבת בפסיכולוג שלה , והנושא עולה בטיפול . 
עזבו את זה שזה כביכול סיפור בנאלי , מה שהיה רלוונטי שם לגביי זה העובדה שיש לה חבר , שהיא כנראה כן אוהבת , ויש לה כבר משהו משותף איתו , ועם זאת את הפסיכולוג היא רוצה לזיין , בפסיכולוג היא מאוהבת כפי שהיא , לטענתה , לא אהבה מעולם וכנראה לא תאהב לעולם . 
היא מכירה אותו ? 
לא ממש . 
יש לה איזשהו מושג על איך זה יהיה לחיות איתו או להיות איתו במערכת יחסים ? 
מן הסתם לא . 
אין שם שום דבר מציאותי ובכל זאת הוא זה שמעורר את הרגשות החזקים כל כך שלה , הוא זה שמעסיק את הראש והלב שלה וגורם לה לתחושת חיות . 
אני בטוחה שמרבית האנשים מכירים את הסיפור הזה . 
מישהו לא מציאותי בעליל ( מבחינתם ) שמוציא מהם את הרגשות הכי עוצמתיים . 
ואני שואלת , האם זה מן מנגנון דפוק של אנשים ? 
אנחנו יכולים להתאהב בצורה כה עיוורת ועוצמתית רק בלא מציאותי ? 
רק בפנטזיות ? 
רק מי שלא באמת חלק מהחיים שלנו יכול לגרום לנו להרגיש חיים עד כאב ? 
האם אהבה מציאותית מאבדת מהעוקץ שלה ? 
אני עוד טירונית בנושא , ואני מאוד מקווה שחששותיי יופרכו . 
לגלות שהחיים האמיתיים מצויים רק בפנטזיה לא יהיה נעים . 
בשאר הנושאים אני אטפל במועד מאוחר יותר . 
יום כיפור , יהיה לי מספיק זמן לחשוב . 
{ ובאותה הזדמנות , הלוואי שיום כיפור השנה יהיה טוב , הלוואי שאצליח לקרוא קצת יותר מהרגיל ושיהיו לי כמה מפגשים חביבים עם אנשים . 
אה , ולפחות מייל אחד ממנה , כמובן . 
: ) זהו . 
} היה לי יום לא רע עד כה . 
קמתי מוקדם בשביל שיעור נהיגה שהלך די טוב , חזרתי הביתה לשתי שניות ויצאתי לתחנת האוטובוס , מחכה לאוטובוס שייקח אותי לשיעור ריקוד . 
השיעור לא היה מדהים , לא הייתי שם לגמרי והגוף שלי היה די עייף , אבל אני מרוצה שהלכתי , שהערתי את הגוף ואת עצמי . 
בשלב מסוים , כשהייתי על המחשב ראיתי בסרגל הכלים של יאהו התרעה על אימייל . 
הוא כבר עשה את זה באיזשהו יום בעבר , מספר פעמים , וכל פעם כשפניתי לבדוק את האימייל נוכחתי לגלות שאין שום דבר חדש בתיבה . 
התעצבנתי על הסרגל הארור ותהיתי אם תמיד הוא יעשה ככה - התרעות שווא ( ועוד ביום שאני אשכרה מצפה למייל . 
) להפתעתי הרבה הסרגל התאפס על עצמו ואפילו צדק . 
אימייל חדש אחד . 
בהתרגשות פתחתי את התיבה , אומרת לעצמי שזה בטח לא ממנה , שבטח זה מישהו אחר , אבל זו היתה היא והשם שלה בשחור מודגש פירפר לי פרפרים בבטן והציף אותי אושר . 
ואז החשש לפתוח את המייל . 
" אני אתאכזב " , " היא בטח לא ענתה " , " היא התחמקה " , " זה יהיה אימייל קצר " אבל אז ראיתי את גודל המייל ונרגעתי . 
זה לא מייל קצרצר . 
התחלתי לקרוא , סיכום של הימים האחרונים , היא שמחה , היא מרוצה , הכל הולך טוב . 
והנה היא מגיעה לשאלה שלי , שוב אומרת שהיא אוהבת את הכנות שלי ומתחילה לענות . 
לא עונה בכן או לא , לא כותבת כלום שחור על גבי לבן , אבל נותנת את התשובה הכי טובה בעולם בלי להגיד אותה במפורש . 
אז דנה דו ּ ... 
.. 
. 
כמה מפתיע ( : או שהיא לא דו , אולי היא סטרייטית שפשוט התנסתה עם בנות ולא שוללת עוד התנסויות כאלה , בכל אופן , סטרייטית לחלוטין היא לא , ואמנם זה לא עוזר לי , אבל איכשהו זה קצת משמח . 
וחוץ מזה היא מקסימה לחלוטין , ומצחיק איך שככל שאני מכירה אותה יותר ( עדיין בקטנה , ובכ"ז ) אני מגלה שהיא פחות דפוקה מאיך שהיא מציגה את עצמה . 
זה מעלה הרבה שאלות . 
אולי יום אחד גם יצא לי לשאול אותן . 
לאט לאט אני מתקדמת ... 
.. 
. 
פעם עצם זה שהיא תדע את שמי נראה לי כל כך רחוק , פעם חיבוק ממנה נראה בלתי אפשרי , עכשיו לאט לאט דברים נראים יותר אפשריים . 
זה מעודד . 
היא מעודדת אותי . 
עכשיו היא כמעט האור היחיד שדולק אצלי בחיים . 
