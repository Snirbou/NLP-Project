יש לי הרגשה שאם זה לא יהיה עכשיו , זה יימרח לכל השבוע . 
אז מכבי ביום שני , ההתרגשות שלי כבר עולה על כל המחסומים שהצבתי לעצמי ואני מתרכזת כמעט רק ביום הזה . 
יש לי הרגשה שאחרי המשחק הזה תיהיה לי נפילת מתח ופתאום לא אמצא במה להתעסק ובמה להעסיק את מוחי הקטן .. 
. 
אחרי כל המבחנים האלה של היסטוריה ולשון אני נושמת נשימה עמוקה ומאוד גאה בעצמי שעברתי את שני אלה בהצלחה { בתקווה שגם הציון ייראה ככה } . 
לפי ההרגשה שלי אלו הולכים להיות ציונים טובים שמגיעים לי על כל ההשקעה האינסופית שהשקעתי { שעות על גבי שעות של התכוננויות , שינון החומר , דיבורים לעצמי ועוד שלל אטרקציות } . 
הייתה לי הרגשה מאוד משונה לפני המבחנים האלה ששכחתי איך ללמוד , ניסיתי את כל השיטות שאני מכירה ובסוף הגעתי למבחן כשאני מרגישה בטוחה יותר מתמיד . 
הביטחון העצמי גובר ומתחלש , מין מעגל ספירלי שאינו נגמר ואני מנסה לשאוב השראה וכוח מבני ובנות האדם הטובים והטובות שנמצאים ונמצאות סביבי . 
לפעמים נחמד להוריד את מעיל האגו מעליי ולהפנות אוזן קשבת ואפילו שתיים לטוב שמסביבי . 
הכתיבה שלי השתנתה פלאים וקשה לי להרגיש שוב טוב איתה , ושוב למצוא לה את הזמן בין כל המטלות האלה , אבל קשה לי בלעדיה יותר מאשר אני מתוסכלת מהקרב שלנו על המוזה ההשראה ושאר הבולשיט . 
בעיקרון כשטוב לא צריך לכתוב יותר מידי , לפני שצריך ללכת להתאמן במשהו אחר או להיות במהות ב - 100 % או לפחות ב - 99 % , רק כי אני לא סובלת " שלמות " . 
אז לצחוק מידי פעם , לצלם רק כשיש את ההזדמנות לנשום עמוק , לאכול קצת דוריטוס , להרגיש כמו בהריון כי אני כל הזמן רעבה { דאמ , זה באמת מוזר } ולהנות מהחורף הלא קריר הזה . 
לפעמים באמת אין לי מושג למה לא קר לי אף פעם .. 
. 
בחייאת , אולי יש לי עור של פילה ? 
{ זה יכול להסביר הרבה דברים } . 
אני באמת מרגישה קצת אבודה מבחינת עבודה , והפרנסה בכלל לא בשמיים . 
אבל יש יום הולדת לאחותי ביום חמישי , ומכבי ביום שני ואלו סיבות מעולות להשאיר את החיוך במקום שבו הוא מרגיש הכי טבעי בעולם . 
בין כל התוהו ובוהו הזה אני גם מצליחה לקרוא את 'אם יש גן עדן ' ולצחוק על העובדה שיש מחר בוחן לשל"ח והריפרוף שלי אפילו לא נחשב לקריאה . 
הכל פה מצחיק ומשעשע , ומחר יש מבחן בלשון על הריצה המטופשת ולקום מוקדם אף פעם לא היה הצד החזק שלי ובכל זאת .. 
. 
מחר יום חדש . 
וראיתי הופעה של שלמה ארצי ושלום חנוך ב - VOD שנקראת 'התחדשות' מ - 2005\2006 שעשתה לי טוב , ובאמת שקצת פה וקצת שם ואני בסדר גמור . 
לפעמים אני מודה על זה שיש לי את הכדורסל ומתחילה לתהות איך החיים שלי היו ריקניים בלעדיו , בלעדי הקבוצה שלי והמאמן , ובלעדי כל הימים הטובים והרעים שאני מעבירה על המגרש . 
לפעמים זה מה שימשוך אותי הכי נמוך , והדבר הזה שיוכל להקפיץ אותי לשמיים בשנייה . 
החיוך שלי והעצב שלי , הדמעה והגאווה . 
אלו דברים שאי אפשר לקחת אותם , אי אפשר לגנוב . 
הם שלי ומלווים אותי לכל מקום ואני באמת מודה על כל זה . 
גם על המשפחה הנהדרת שלי , שאני מתגעגעת אליה { אל המשפחה המורחבת כמובן } . 
מעדיפה להתעסק בעיקר , במה שיש ולא במה שאין לי , להשאיר את הסיסמאות של 'אם לא נצא לא יהיה ' ולהפסיק להתבגר לרגע . 
אז יאאאלה בלאגן , יום שבת אוטוטו נגמר . 
אני מרגישה את היטלטלותה של המכונית על הכביש כשבצדדיו שטח פרוס בצבע של ארטיק אבטיח , שרשראות שרשראות של פרחים אדומים כשמתחתן שלווה פרוסה בירוק . 
לא סתם יש לטבע כוח שאין לאחר ממנו , היכולת להבטיח לך שגם כשהכל ירגיש גמור יהיה פה משהו ששווה לחזור אליו ולהתחזק ממנו . 
הזרימה קצת אובדת בדרכים , בתוך מכונה טכנולוגית , אבל הקסם שבחוץ ממגנט והיכולת שלו לדרוש תשומת לב היא טוטאלית . 
עם כנפי הדימיון אני נוסעת מפה למקום אחר לגמרי , שמתקיים בצורה כמעט שבלונית במחשבותיי , עם מכונית משנות ה - 80 , מכונית צעצוע כזאת שכל פעם שאני רואה מאחוריה שלט צהוב שכתוב עליו 'רכב אספנות' אני תוהה איפה המצלמה שלי נמצאת כשאני צריכה אותה . 
שדה מלא פרחים תמיד היה אחד המקומות היפים שחשבתי עליו , גם כשנקלעתי למצביי הקשים ביותר , כי קשה לי להתעלם מהתחושות הגועשות כשאני מגיעה למקום הזה , רוח של חופש רצה איתי בשולי השדות עד שצריך לחזור הביתה ולעשות משהו מועיל עם חיי . 
הדימיון מעולם לא נחשב למשהו מועיל עד שהוא מביא איזושהי תועלת ולכן ההשוואה שלו ביחס לטבע הוא כל כך נכון . 
כי בלי הטבע אין לנו חמצן , אין לנו ירוק ממכר בעניים . 
אפילו אדום של כלניות . 
וקשה קצת לראות שאנחנו מוכרים ומוכרות את זה בתמורה ללא כלום , שהוא בהכרח מאוד נוח ויעיל לרגע אבל ידרוש אחר כך את השכר שלו כמו גדול . 
הייתי צריכה לפתוח במשהו , וצץ לי הכיוון הזה והמשכתי איתו עד הסוף , רק כי לפעמים יש כל כך הרבה דברים נסתרים מהעין שלנו , שכשאנחנו פוקחים ופוקחות אותן זה כבר לא יהיה כמו בפעמים הקודמות . 
דברים שבשליטתינו , דברים הלא תופסים מקום נכבד מליבנו רק כי הם לא קולניים ולא פרובוקטיביים כמו הטבע . 
ששם הוא יהיה וימשיך להיות , עד שנתייחס אליו כמובן מאליו , כמעט כמו לכל דבר בעולם הזה , והוא ייעלם . 
מין מחיר כבד שנצטרך לשלם לצרות העין שלנו , לזלזול שלנו או מאידך להרגשה שהכל ימשיך להתקיים על צירו בלאווכי , אז למה צריך לעבוד בשביל זה ? 
לדרוש את הנוחות כאן ועכשיו בהחלט תדרוש מאיתנו את המחיר שלה מאוחר יותר , והוא גדול מאוד . 
לווא דווקא לטבע , לווא דווקא לרגעים הקטנים שנחבאים מאתנו או מאידך כאן ופה תמיד , כמעט כמו משפחה או חברים וחברות . 
התחושה המלווה היא שהם\הן תמיד יהיו שם , אבל על אוצרות צריך לדעת לשמור , לצמחים צריך לדעת לתת את תשומת הלב הדרושה להם , כמות המים הרצויה , המיקום הנוח ביותר וכמובן , מתי הוא פורח ומתי הוא אוגר כוחות לשנה הבאה . 
אז על תיראו כמובן מאליו שום דבר מפה , מהעולם היפה הזה , לפני שהם ייעלמו מעיניכם\ן . 
לנסות להניח לאמפתיה האנושית שבנו לפרוץ ולשלוח איגרות אהבה לכל מי שלא נראה\נראית כל כך טוב הבוקר והחיוך כבר נראה סתמי יותר מאשר חיוך ולנסות לפתוח את העניים ולהקשיב קצת לשקט , לדברים שאינם נראים בהתבוננות ראשונה , כי אולי תמצאו שם את האוצר הגדול מכולם . 
את הכנות של אנשים , את הכוח המתפרץ שחבוי בכל אחד ואחת מאתנו . 
רק קצת , ונצליח לכבוש את העולם . 
יום שבת ואני עמוסה כל כך בהרבה לימודים שיש להם מחויבות רגעית אבל מידי פעם גם ספר של ה'אלכימאי' ישאיר אותי מפוקסת על הקרקע . 
כי יש משהו שבהחלט לקחתי מהפוסט הקודם שכתבתי והוא תגובה אחת שכתבה לי ש'צריך ללמוד לאזן בין כל אלה ' . קשה לי עם העובדה המאוזנת הנ"ל , כי אני בהחלט מחשיבה את עצמי נערה טוטאלית , ממש ככה , כזאת שאם תלך על משהו היא תלך איתו עד הסוף .. 
. 
או לפחות ככה אני נוטה לחשוב . 
ללכת עד הסוף עם הרגש , ללכת עד הסוף עם ההיגיון , להיסחף למקומות שאם לרגע הייתי פוקחת עניים הייתי רואה אותם בצורה אחרת לגמרי . 
מצד אחד נערה טוטאלית ומהצד השני מלודרמטית לא קטנה בכלל וזה לשיפוטכם\ן . 
מבחינתי וכרגע לפחות , אני אנסה להתמקד בכוח שלי ללכת עם דברים עד הסוף , בלי לשכוח לראות את הקנקן על כל צדדיו . 
וגם הומור ציני לא מזיק אף פעם , שתדעו . 
היכולת להשתעשע עם דברים ולא לקחתם יותר מידי ברצינות היא תכונה ששווה בעניי לאוצר . 
כמו הטוטאליות שלי , כך נמצא הפוסט הזה על אותו הגל , להמשיך לדעת ולחקור , כי אין כזה דבר " אני לא טובה בזה " , יש כזה דבר " אני אצליח ללמוד מזה " . 
בתוך כל המעגלים והספירלות שאני נוהגת להכין מראש , הצלחתי להבחין גם ביופי שמתחבא פה מכל פינה ולדעת לבקש סליחה כשהייתי לא בסדר כלפי אחותי . 
הצלחתי להשאיר את הכבוד המעורער מאחורה ולתת לחני את הבמה . 
הרגשתי שלפני שביקשתי סליחה שהייתי ממש לא בסדר .. 
. 
ידעתי שזה מה שאני צריכה לעשות ואני שמחה שזה יצא ככה . 
היחסים על פני השטח הם יותר טובים כשאני משאירה את הכבוד שלי מאחור ונותנת לדברים חשובים אחרים את המקום הנכבד הזה שתפס מקודם הכבוד השחצן והיהיר הזה . 
קשה לי לא להתייחס באותה הנשימה למורה לתנ"ך שעשה לנו שיחה לפני יומיים כי ילד אחד הרים יד על ילד אחר , והוא התחיל לדבר על העובדה שכולנו אחים { ואחיות ! 
! 
! 
! 
! 
} ושצריך לדעת לסלוח . 
לרגע אעזוב את המוערבות שהוא שייך לתנ"ך ולאלוהים { כי הוא דתי } ואקח את זה למקום אחר לגמרי .. 
. 
היישר לפוסט הזה . 
בתוך כל השמחה שלי הגיעה לי הידיעה המשמחת הבאה והיא שב - 20 לינואר יש משחק של מכבי תל אביב נגד עירוני נהריה ואני הולכת להיות שם ביד אליהו . 
עם כל הקבוצה , עם ההורים שלי ועם חברה אחת . 
כששמעתי את ההודעה הזאת משמעון { המנהל של הכדורסל באזור } פשוט התפוצץ לי הלב מרוב שמחה .. 
. 
והיה קשה לי להתעלם מהאירוניה כי לפני שהוא הגיע אסתי { מישהי מהקבוצה } שאלה אותי למה אנחנו לא יוצאות שוב למכבי כמו בשנה שעברה . 
אז אם זה לא שמחה , אז באמת מה כן ? 
הבחנים בלשון לא מזהירים ולא מאירים פנים בכלל , מאז הפוסט הקודם קודם המצב לא ממש השתנה . 
3 ציונים של 70 + וציון אחד של 68 , אבל הפעם זה עם ראש מורם . 
אני מנסה להשאיר את הזלזול שלי בעצמי ואת מלוא חופן התירוצים שלי על כך שאני לא טובה בזה ושאני בינונית מאחור ולנסות ללכת גם אם זה בטוטאליות ידועה מראש . 
כי כמו שהמורה לתנ"ך אמר ... 
.. 
. 
" אם את אוהבת משהו - הוא נעשה חשוב ובעל ערך , הוא נעשה כדבר שכיף לך לבוא לקראתו " . 
אז לשון , אני באה ישר אלייך , בלי שום היסוסים . 
נקווה שאת הפיצוץ אקבל ישר עם ציון 80 ביד . 
מכבי עושה לי טוב על הלב , כל הנצחונות שלה בזמן האחרון , העובדה שכיף לראות את השמח שלהם . 
ביינום העציב אותי וגם כל הפרשה מסביב , וגם הפרישה של עודד קטש . 
יש דברים שצריך לדעת לעזוב לפני שהמצב מסתבך , וכאן אני מאוד מבינה ומכבדת את החלטתו של עודד . 
אהבתי ואני עדיין אוהבת את הבחור הזה , אבל כנראה שמכבי ועודד נקלעו למצב שלא היה טוב לאף אחד מהצדדים וכרגע צביקה שרף על הקווים . 
עם הרבה תקווה להמשך קניתי מיאיר { המאמן שלי } מכנס כדורסל ב - 15 ש"ח והוא הדבר הכי נוח שמדדתי מיימי . 
אז יש לו מקום לחבילה מאוד מכובדת - שיהיה , והוא קצת רחב וגדול - ניחא , הוא של בנים והוא הדבר הכי נוח שקניתי כל חיי . 
אחח , זה כיף . 
ורק ב - 15 ש"ח . 
אם כבר הגעתי לכסף אז הוא נגמר לי עוד מעט .. 
. 
ואני נעשית מרוששת מרגע לרגע . 
לרון יש יום הולדת ב - 24 לחודש , ואני נורא מתרגשת ומוכנה שהארנק ייפתח עוד קצת כדי להפוך אותה למאושרת . 
הגשם כמעט ולא כאן , אבל הקור מחבק ומחמם את המקומות הנכונים , וקצת קריר וקצת חמים והאיזון לא משהו במזג האוויר וגם לא במדינה . 
עם הכדורסל אני זורמת ויודעת מה אני יכולה לעשות וכמה אני צריכה לעשות ומחכה לנצל כל רגע ורגע ממני שם . 
בגדול , האיזון והטוטאליות אוחזים יד ביד אל עבר השדה בצורת ארטיק אבטיח , ואני לא יכולה להרגיש טוב יותר מעכשיו . 
לפעמים הידיעה שאי שם בתחילת הדרך , באמצעה או בסופה אתקל בקושי שיחרב את כל המערכות , הוא זה דווקא שמשאיר אותי משתוקקת להיתקל בו ולבחון את המצב שלו נקלעתי . 
כי האם אהיה מוכנה לוותר על העונק בלהרגיש הכי חזקה בעולם ? 
אני מרגישה החוזק עוטף אותי בכל חתיכה מהגוף שלי , התנחל לו שם בלב , הקטנצ'יק ופשוט לא מתכוון לצאת . 
אני סומכת על עצמי אחרי הרבה זמן שהרשתי לעצמי להרים ולהוריד גבה בקצב כל כך מהיר ולא לתת לשורשים שלי לנטוע עצמם במקומות שאני יודעת ששם יהיה לי טוב . 
יצאתי עם כזאת הערכה ועם כזאת אהבה , וכשאני ככה אני מרגישה שאני פשוט מלכת העולם , שהוא שלי ואני שלו , מין יחסי גומלין כאלה , אתקיים איתו והוא יתקיים איתי , אז אם אנחנו כבר כאן , אז למה שלא נחייך ונשתה איזה תה ורדים עם נענע ונצחק על העולם ונחבק אותו בו זמנית ? 
פעם שמעתי אותה אומרת שכל יום צריך ללמוד משהו חדש , ושצריך לדעת שידע הוא כוח ושלמילה אחת יש את הכוח לשנות את הכל ומאז אני לוקחת את חופן ההזדמנויות האלה וחופן ההיסטוריה שלי איתי לאורך כל הדרך . 
כי כשיש שפע אחד ניתן לצור שפע אמיתי , ובחיוך אחד של בוקר טוב אפשר לעשות את היום למישהו \ מישהי אחר\ת . 
אז שכל החומריות תעיז להסתכל לי בעניים ואני אראה את ההזדמנות שבה . 
סוף סוף אפשר לנשום את החורף . 
לא הייתי מאמינה בחיים שייצא לי פוסט קצר כזה . 
