עבר זמן מאז כתבתי פה לאחרונה .... 
... 
.. 
. 
עבר זמן ואני עדיין ביב"א . 
אני שואלת את עצמי " מה יהיה ? 
" ומקווה לנס שיוציא אותי מהמקום הארור הזה . 
אני בתהליכים אבל הכל קורה לאט כל כך בצבא עד שאני לא יודעת מה יגיע קודם : המעבר שלי לבסיס אחר או השחרור שלי . 
בינתיים זכיתי לטעום ממשחקי פז"ם ארורים , כאלה שמראים לך כמה את כלום . 
כולם אומרים לי : " ככה זה ... 
.. 
. 
את צעירה , עדיין לא התרגלת " . 
להתרגל ? 
לזה שאני כלום ? 
לזה שאנשים שההבדל היחיד בינם לביני הוא הגיוס המוקדם שלהם יתפסו מעליי ? 
הם לא חכמים יותר , מוכשרים יותר , בעלי מקצועות מעניינים יותר . 
אני בחיים לא אבין את זה , לא אקלוט את זה , לא אתחבר לראש הצבאי המעוות . 
אני לא מוכנה לחשוב שאני כלום , שאני בורג פצפון במערכת גדולה . 
דבר אחר : ירד שלג ! 
ירד שלג במצפה רמון . 
פעם ראשונה בחיים שלי שראיתי שלג , באמת פתיתי שלג . 
התלהבתי כמו ילדה קטנה , לרגע שכחתי כמה קר , יצאתי החוצה וחזיתי ביופי - שלג במדבר . 
המעלות ירדו למינוס , רוחות חזקות נשבו מהמכתש לכיוון שלי ועדיין התעקשתי לצאת החוצה ולגעת בפתיתים . 
ככה זה בשביל ילדה עירונית מהמרכז ... 
.. 
. 
תקראו לזה טירוף , אני קוראת לזה להנות מהדברים הקטנים . 
איך אפשר שלא : סיכום 2006 אז מה היה לנו ? 
כיתה יב ' , בגרויות במחול , עבודת בגרות מוצלחת , יום הולדת 18 , ערב מגמת מחול בכיכובנו , הצבעה בבחירות לראשונה , החתונה של דייב ורייץ ' , חבר לתקופה קצרה , עברתי את המיונים לאבטחת מידע חה"א , מסיבת סיום , הופעה אחרונה בקונס ' , דברה לוחמת , מלחמה בלבנון מרתקת אותי לחדשות , קבלת רשיון נהיגה , טיסה להולנד , גיוס לצבא , טירונות מקוצרת , קורס אבטחת מידע , שיבוץ ביב"א ... 
.. 
. 
על כל אירוע כזה אפשר לכתוב דפים שלמים , על חלקם אכן כתבתי . 
כל האירועים האלה יחד מהווים את שנת 2006 כשנה המשמעותית בחיים שלי . 
שנה של צחוקים ממושכים והנאות לצד בכי ואכזבות . 
ומה יהיה ב - 2007 ? 
לא ידוע . 
אבל משהו חדש , זה בטוח אני רוצה לקום בבוקר עם ציפייה למחר . 
רוצה ששם באופק יצפה לי משהו , ינצנץ לי מרחוק ויגרום לי לרצות להגיע אליו . 
אני רוצה לחיות מאירוע לאירוע , לא משבת לשבת ובשבתות להתאכזב שהן עומדות להסתיים . 
אני רוצה להט בחיים ... 
.. 
. 
דבר מסעיר , מיוחד וסוחף , כזה שייתן לי כוח ויקסים אותי . 
אני רוצה להתלהב ממה שקורה לי ושיקרה משהו ששווה לי להתלהב ממנו . 
אני רוצה אהבה , משהו טוב באמת . 
כזאת שתשכיח ממני הכל ותגרום לי לשקוע בתוכה עד עמקיי נשמתי . 
אני רוצה להופיע . 
להיות שוב על במה אפופת הילה כשעיניי אנשים נשואות אליי . 
לשמוע מחיאות כפיים שמכוונות אליי . 
אני רוצה חברות נפש . 
כזאת שבה האחר ידע בלי שאגיד , כזאת שאתגעגע לאחר וארצה לחלוק איתו הכל . 
אני רוצה להתקדם . 
לבצע צעד אחרי צעד לעבר מטרה מסויימת אפילו אם האדמה תלהט או תפצע אותי . 
כרגע אני במצב סתטי . 
חיה ללא מטרה , ללא משהו באופק . 
אני כבר לא מתלהבת משום דבר , לא מתרגשת מהמחר מתוך ידיעה שהוא לא יהיה שונה בהרבה מהיום . 
והיום ? 
לא שונה בהרבה מאתמול . 
אפור , קודר , חסר משמעות . 
ככה נותנת לזמן לעבור , בלי טעם , בלי משמעות . 
איפה התמימות שלי ? 
הציפייה לבאות ? 
לאן הילדות שלי הלכה ואיתה ההתלהבות ? 
רק שיקרה כבר משהו ... 
.. 
. 
כזה שיגרום לי ללכת לישון ולהיות מאושרת ממה שמחכה לי מחר שבועיים בסדיר . 
אני סך הכל שבועיים בסדיר . 
זה הספיק בשביל לקלוט כמה טמטום יש במערכת הזאת , כמה בטלנים , ממורמרים ואנשים עם ראש קטן יותר מאפונה . 
אף אחד לא מגדיל ראש , כל אחד מתחפשן , מילה שיצא לי לשמוע הרבה פתאום . 
כל אחד מעוניין להעביר את היום בכמה שפחות עשייה בלי שבאמת יהיה לו אכפת מה קורה לאחרים . 
העיקר להעביר את השירות . 
אני מרגישה שהרסו לי . 
שמיום ליום הרעל שהצטבר בי בתיכון , בטירונות ובקורס נעלם כלא היה . 
כל השנים התרגלתי שלמישהו אכפת ממני , שיש מישהו שדואג שאני אהיה בריאה ושלמה על אף הסמכות שהטילו עליי . 
אפילו כשצעקו והענישו ידעתי שחשוב להם שאני אהיה שלמה . 
עכשיו לאף אחד לא אכפת , לכל אחד אכפת רק מעצמו - להגיע לשעה חמש וללכת מהבסיס ושוב לחזור יום למחרת . 
אתמול כמעט קרה לי אסון בגלל עצלנות של מפקדים . 
טעות אנוש אחת קטנה והייתי ... 
.. 
. 
נוספת לרשימות ביום הזיכרון . 
אף אחד לא הבין איך זה קרה ועל מי להטיל אחריות ואני אמרתי דבר פשוט מאוד : אני טוראית , אני עושה מה שאומרים לי . 
אמרו לי שאין סכנה , האמנתי . 
" המקרה נוסף לרשימת מקרים של " כמעט ונפגע " ותפתח חקירה . 
ההורים שלי לא האמינו שדבר כזה באמת קרה לי - איך הצבא משחק על החיילים שלו " רולטה רוסית " . 
זה הגיוני ? 
שזה מה שקורה לי כל כך מעט זמן אחרי שהתגייסתי ? 
עכשיו אני מבינה עד כמה בקלות יכול לקרות מקרה של " נהרג בעת מילוי תפקידו " בגלל הקטנת ראש של הממונים . 
בלי מלחמה ובלי פיגוע . 
בנוסף למקרה הקיצוני הזה קרו גם מקרים " קטנים " שנתנו לי להרגיש שלאף אחד פשוט לא אכפת : - אותו יום ראשון בבסיס שאף אחד לא ידע על קיומי , על בואי , על הימצאותי . 
לא היה לי טלפון או שם של אף אחד מאותו בסיס . 
אף אחד לא יצר קשר . 
פשוט שוטטתי עם תיק ענק ודמעות בבסיס לא מוכר בקצה השני של הארץ בלי ידיעה מה לעשות . 
- ביום השלישי שם גנבו לי יותר ממאה שקל . 
שם , בתוך הבסיס , לאחר שיכנועים רבים של האנשים שם שבטוח להשאיר את התיק במשרד . 
האמינות שלי באנשים שם חלפה מהר מאוד . 
כמובן שאף אחד לא התרגש מהמקרה ולא דאג לי . 
- בלילה שם , במצפה רמון , קר למדי . 
בדירה שלי אין חימום ולא הבאתי שמיכה מספיק עבה . 
שבוע שלם קפאתי בלילה ועל אף שהזכרתי את זה בלי סוף לאף אחד פשוט לא היה אכפת . 
אני מאוכזבת . 
חיכיתי להתגייס לצבא . 
כשאני הולכת עם מדים ברחוב אני מרגישה גאווה שאני חיילת צה"ל בחיל האוויר . 
בטירונות ובקורס עשיתי הכל כמו שצריך , מעולם לא נענשתי ספציפית ( רק קולקטיבית ) , תמיד הזכרתי כמה אני רוצה לתת מעצמי ושאני חולמת להיות קצינה . 
עכשיו הכל נעלם . 
רק אכזבה מדבר גדול וחשוב שרציתי כבר שיקרה . 
הדבר היחיד שאני חולמת עליו עכשיו הוא לחזור לנעלי בלט , לחזור לבמה שלי , למיקרופון , למקום שבו אני אהודה ויודעת שאני משהו ולא סתם מספר . 
