אני נכנסת לפיזיותרפיה צוהלת " ניתוח בעוד חודש ! 
סוף סוף זה סגור " . 
" איזה יופי " אומר הפיזיותרפיסט . 
" מזל טוב ! 
" אומרת הפיזיותרפיסטית , " תודה " אני עונה . 
" איזה כיף ! 
" כולם מסכמים . 
" ניתוח ! 
" צווחות היסטריות , " ניתוח " . 
" עוד לא עשית ? 
" שואל הטניסאי , " עוד לא " . 
" למה לא ? 
" שואלת הרקדנית . 
" בגלל שאני עושה קורס פסיכומטרי " , " אה , קורס פסיכומטרי , ברור . 
פסיכומטרי זה חשוב " אומרת הרקדנית . 
" בטח , בשביל פסיכומטרי מותר לדחות ניתוח " אומר הפיזיותרפיסט . 
" זה גם ים של כסף " אומר סבא של מישהו . 
" כן , זה יקר " אני עונה . 
" ואיך זה הולך ? 
" שואל הפיזיותרפיסט , " זה מיגע , ארוך , אבל בסך הכל בסדר " אני עונה . 
" בסדר זה חשוב " , " חשוב מאוד " מסכימה הרקדנית . 
" ומה את רוצה ללמוד ? 
" שואל הפיזיותרפיסט , " מה באמת ? 
" מתעניין סבא של מישהו . 
" אההה .... 
... 
.. 
. 
" שתיקה . 
" ומה עם לרקוד ? 
" שואלת הרקדנית , " קודם לרקוד " אני אומרת . 
" אפשר לרקוד גם שלוש ארבע שנים אחרי הצבא וללכת ללמוד אחר - כך " מסביר לה הפיזיותרפיסט . 
" לכמה זמן זה תקף , הפסיכומטרי ? 
" שואל הטניסאי , " 10 שנים " . 
" 10 שנים זה מספיק זמן " , " בטח מספיק " . 
" ב - 10 שנים את יכולה להספיק לעשות 5 ניתוחים ולהיות בסדר " , " כן " . 
" אז אצל מי את מתנתחת ? 
" שואלת הרקדנית , " אצל מי באמת ? 
" שואלת הפיזיותרפיסטית . 
" יש לי תור לאדון דוקטור מפורסם בעוד שבועיים " . 
" עוד שבועיים ? 
" מתפלא הפיזיותרפיסט " עדיף שתסיימי עם הניתוח צ'יק צ'ק " . 
" אבל הפסיכומטרי " מזכיר הטניסאי , " הפסיכומטרי " מזכיר סבא של מישהו . 
" אל תדאגי , אדון דוקטור מפורסם הוא רופא מצויין , חברה שלי בדיוק מתאוששת מניתוח כזה , והיא רוקדת והכל נהדר . 
שמעתי שהוא הכי טוב שיש . 
וזה לא ניתוח מסובך , את תיראי שיהיה בסדר . 
את תיראי כמה מהר תחזרי לרקוד " אומרת הרקדנית . 
" כן , תודה " . 
הכל התחיל כשהטלפון צלצל בשעת צהריים . 
קבעתי איתה לשתיים וחצי בבית הקפה שהיה פעם המקום הקבוע שלנו . 
לבשתי חצאית ארוכה וחולצה ארוכה עם גולף , מה שהיה יכול לגרום לכל מי שלא מכיר אותי לחשוב שאני יהודיה כשרה למהדרין , למרות שלא זה המצב . 
ענדתי עגילים חדשים שבאו להחליף קופסה של מלאכים צלובים שקיבלתי ליום ההולדת . 
החלפתי אותה מפני שהיא עשתה לי סיוטים בלילה , ובין כה וכה אין לי שימוש בקופסאות . 
נעלתי נעלי עקב והתחלתי צועדת במאמץ לעבר בית הקפה . 
הן חיכו לי על המדרכה . 
לא לחלוטין ציפיתי שהן יהיו שתים , אבל גם לא הייתי מופתעת מהגילוי . 
היו שם חיבוקים ונשיקות , צחקוקים וחילופי מחמאות , כיאה לנערות מתלהבות בנות 18 . 
מצאנו מקום נחמד להתיישב בו והזמנו כריך - חצי - חצי . 
הן לקחו שתי כוסות מים , ואני אייס קפה ( " את המר " ) - פשוט כי אני מכורה . 
הן עדכנו אותי באשר למעלליהן וסיפרו לי אנקטודות מיוחדות . 
היא שאלה אותי מה שלומי ומה מכאן . 
ולמרות שאני לא אוהבת את השאלות האלו בזמן האחרון , ועוד פחות עכשיו , הייתי במצב רוח מעודד , אז הצלחתי לענות מבלי לפרוץ בבכי . 
כן , שלומי לא באמת טוב . 
כן ... 
.. 
. 
האופציה שהעדפתי לא לחשוב עליה . 
לא תהיה ברירה . 
היא המשיכה לחקור בקשר לתוכניותי לעתיד ואני שפכתי . 
אמרתי לה שיש לי כוונה לראות בשנתיים הקרובות מופעי מחול של כל להקה מוכרת בארץ , בשביל שאני אדע מה הכיוון . 
" אם כל הכבוד לי , זה שיש להקות שאני רוצה להתקבל אליהן , לא אומר שאני יכולה , אז צריך לחשוב ריאלי " . 
למעשה מחשבה ריאלית לא אמורה לכלול כרגע ריקוד כלל , אבל לטווח הרחוק , אני מניחה שזה בסדר . 
אחר - כך דברנו על דנה . 
שוב פעם דנה שלי . 
תמיד דנה שלי . 
כמה אפשר לחשוב על בחורה אחת ? 
סאגה צריך לכתוב עליה . 
אמרתי שאני חושבת שאני יודעת איפה היא עכשיו . 
" בואי נלך לשם " הן ביקשו . 
מוזר שזה מעניין אותן . 
הססתי לרגע , לא באמת רציתי לראות אותה עד שכבר נהיה לי קצת שקט בראש . 
במחשבה שניה אמרתי שבעצם אני בטח מדמיינת , והיא תהיה במקום אחר לגמרי . 
היו לי שם גם סידורים אחרים , הסכמתי . 
גם סיימנו לאכול ולא היה לנו מה לעשות . 
זה גם לא היה רחוק . 
לא ברור איזה קצר במוח שלי גרם לי להחליט ללכת . 
הייתי צריכה לדעת שדנה תהיה שם , זה היה כל - כך סביר שכן . 
וחשבתי על הג'ינג'ית . 
הייתי כמעט בטוחה שהג'ינג'ית תהיה שם . 
ואיך זה יכול להיות שהג'ינג'ית שם ודנה לא ? 
זה הרי הולך ביחד . 
אבל לא . 
קצר אצלי במוח . 
אני לא אראה את דנה , היא לא תראה אותי . 
למה שהיא תהיה שם ? 
ובכן , למה שהיא לא תהיה ? 
היא אמורה . 
נכנסו בשקט . 
סדרתי סידורים , דברתי עם אנשים . 
אחת שקיוויתי שתהיה שם לא הייתה , לא נורא . 
גררתי אותן לשירותים , ובדרך נעצרנו להסתכל על איזה תמונה . 
פיתאום שמעתי את דנה מכיוון הכניסה . 
הלכתי להגיד שלום , איך לא . 
לא היה לי מה להגיד , לא התרגשתי לקראתה , אבל הלכתי . 
חיבוקים / נשיקות , " שלום שלום " , " מה נשמע ? 
" , " אני כבר יודעת , שמעתי אתמול " , " את מחייכת ! 
" , " כן , מחייכת ! 
" . 
היא חמודה דנה , בכלל לא שמתי לב שהיא משכה אותי החוצה עד שסיימנו לדבר . 
שתיהן התלוו אלינו . 
אחרי השיחה עם דנה לא היה לנו נעים להכנס פנימה שוב . 
הלכנו משם אל עבר יעד לא ברור , בכיוון ההפוך מזה שהיינו צריכות . 
התישבנו על איזה ספסל בסביבה והיא התחילה להתלהב מכמה שדנה יפה . 
" כן " הרהרתי ספק אם מתשומת לב או מתוך הרגל . 
" כן " כי דנה חמודה , והייתה מתוקה , ובהחלט כן היה נחמד לראות אותה . 
" כן " , כי ניראה היה לי מוזר שהיא נורא מתלהבת מדנה , ובעצם זאת אני שאמורה להתלהב . 
אז התלהבתי גם . 
זה עבר מהר . 
לא שזה היה מםגש רע , זה פשוט לא היה טוב כמו שזה היה יכול להיות . 
זה היה כמו איזשהו חלום . 
כאילו הכל קרה למישהו שהיא לא אני . 
כאילו ידעתי מה עומד לקרות ולא רציתי , אבל גם לא יכולתי למנוע את זה . 
השניה שהייתה איתנו עשתה לדנה סוג של ניתוח פסיכולוגי , אמרה שהיא מצאה איזושהי נוסחאת קסם לאיך לשבות אנשים . 
לפרקים הסכמתי ולפרקים התנגדתי . 
הכל לפי ראות עיני , שכן אני לא באמת מבינה מה עובר לדנה בראש . 
" אלוהים ! 
לא ראיתי את הג'ינג'ית ! 
בגלל שיצאתי בעקבות דנה לא ראיתי את הג'ינג'ית . 
רציתי להראות לך את הג'ינג'ית , את היית אוהבת אותה " אני אומרת לה . 
" גם את השחרחורת רציתי להראות לך , אבל אותה לא היית אוהבת . 
היא לא יפה . 
הג'ינג'ית יפה . 
היא קטנה . 
יש לה עיניים כחולות . 
והיא מותק . 
באמת " . 
" לא נורא , פעם אחרת " , היא ניסתה להרגיע אותי . 
המשכנו לשבת שם , הסתכלנו על העוברים ושבים . 
נתחנו התאמות צבעים וטעם . 
היא סיפרה לי סיפורים שצברה בעבודתה האחרונה לפני שהתפטרה . 
היה כיף . 
" הג'ינג'ית , עכשיו אני לא אוכל להראות לך את הג'ינג'ית " , " יהיו עוד הזדמנויות " . 
אבל זה לא עזר . 
הלכנו לאכול גלידה , ראינו בלונדיני אחד , שהוא כל - כך יפה שזה מוכרח להיות פשע . 
ואני רק חשבתי על הג'ינג'ית , ועל למה הלכתי לראות את דנה למרות שזה היה הדבר האחרון שרציתי . 
למה הלכתי למרות שתוכנית הפעולה שלי הייתה אחרת לגמרי . 
למה ? 
אני לא יודעת . 
נפלתי על הראש ... 
.. 
. 
זה אומר שנפלתי על הראש ? 
הנסיעה לפנטזילנד עולה בממוצע שלושים שקלים במונית . 
לא שאלתי בקשר לשעות הפעילות או לשירות , אבל ברור לי שזה לא בערב . 
בערב הסיפור הוא אחר לגמרי , בערב זה נוורלנד במרחק הליכה ובלי כסף בכלל . 
שעות הפעילות ידועות לי , והשירות בזמן האחרון לא רע . 
ועל אף הקירבה היחסית , החלטתי שהיום אדבוק בריאלטי - לנד , לפחות קצת . 
כי עד שנהיה מתוך כל הרעש שקט , חבל להרוס . 
וכבר נמאס לי לשמוע נקישות כל היום , שכשאני ניגשת לענות להן , מגלה שכלל אין דלת ואין מי שדופק , ושזה הכל אצלי בראש . 
וגם לא יכולה יותר כשהמוח שלי אומר " שונאת / אוהבת " כל הזמן , ופיתאום בכלל השאלה היא על ג'ינג'יות , ופיתאום יש לי שתי פיות כשאלוהים יודע שאני בקושי מתמודדת עם אחת . 
לבינתיים הפסקתי למעוד מעל מגפיים ולפול , כי לפול זה בדיוק מה שחסר לזאת שנמצאת במעלית בגובה של 50 קומות , שחתכו לה את כל הכבלים וצוללות במהירות למטה . 
ולמרות שמעליות זה דבר נורא בטיחותי , וגם בלי כבלי ביטחון הן לא יתרסקו לקרקע , זה מפחיד . 
