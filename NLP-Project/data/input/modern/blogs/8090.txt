שבת . 
שבע בבוקר . 
שבת . 
שבע בבוקר . 
שבת . 
שבע בבוקר . 
שבת . 
שבע בבוקר . 
מישהו יכול להצביע על הכשל הלוגי כאן ? 
! 
פשוט נותנים לך להכנס למקומות שבהם אנשים אחרים לא מתקבלים : אין ספק ששעות השינה שלי השתגעו באופן מוחלט וסופי . 
אני הולכת לישון ב - 3 או 4 לפנות בוקר , קמה ב - 10 או 11 , נרדמת שוב ב - 7 בערב , וממשיכה אל תוך הלילה . 
היש מוזר מזה ? 
התעוררתי עכשיו משינה טרופה של שעה וחצי , בה הספקתי לחלום על ישראבלוג , ICQ , המחשב שלי ושיני הבינה שלי ( ככה זה כשמתחמקים מעקירה ) . 
נדמה לי שגם היה למטה ילד שצרח את הא'-ב' במשך 20 דקות , אבל אולי זה הדמיון החולני שלי . 
בכל מקרה , דמיינתי את עצמי יורה בו ב - RPG . 
מילא שינה טרופה , אבל עכשיו אני גם צריכה לשמוע את אחותי הקטנה שרה " לכובע שלי שלוש פינות " במקלחת ( אם היא תמשיך בלופ הזה , מים חמים כבר לא יהיו לי ) , ולצפות בחלחלה באבא שלי עורך ניסויים קולינריים , אותם הוא מתכוון ליישם על בני המשפחה . 
השם ירחם . 
נו , אני כבר רואה איך ייראה סוף השבוע שלי - מול המחשב , הכדורים הצבעוניים והצפרדע . 
קוראים לזה Zuma , זה של PopCap ( שלא מוציאים משחקים חדשים כל חמש דקות , אבל כשהם כבר מוציאים ... 
.. 
. 
) וזה כיף ברמות ! 
אני לא אחראית לשום צורה של התמכרות שתהיה פה . 
נסו ותהנו ! 
מצד אחד , לא רוצים פה משאלי עם . 
מצד שני , לא ממש נותנים לנו לבחור , כי לתת לנו רק שירים של דוד ד'אור , זה לא נקרא בחירה . 
מצד שלישי , עם שמספיק מטומטם כדי לבחור שירים של דוד ד'אור בהפסקות במשחק כדורסל , מגיע לו שלא ישאלו אותו יותר שום דבר . 
לעולם . 
מישהו אמר Garbage time ? 
תאונת דרכים בבריטניה הסתיימה ב - 2 פצועים , אבל היה יכול להיות הרבה יותר גרוע . 
אחד מהפצועים לא היה אנושי . 
אקווריום מלא במים , שהכיל דג זהב , היה ברכב בעת התאונה . 
האקווריום התעופף בזמן ההתנגשות , ודג הזהב , הידוע בכינויו " ברסי " , טס החוצה מהמים הנעימים והסביבה המוגנת שלו , אל מחוץ לרכב , ועל הכביש . 
כשהשוטרים והאמבולנס הגיעו למקום התאונה , הם מצאו את העלמה אנדרהיל , עם פציעות בצוואר ובזרוע , וגילו כי מכוניתה ספוגה במים וזרועה גרגרי חצץ צבעוניים . 
השוטרים המבריקים הסיקו כי אנשים בדרך כלל לא מובילים אקווריום עם מים סתם כך , וכי כנראה אנדרהיל הסיעה איזשהו דג , והחליטו לחפש אותו , למרות שהניחו שכל מה שימצאו זה גופה . 
לאחר כרבע שעה , מצאו השוטרים את הדגיג , כ - 5 מטרים מהמכונית , כשהוא שרוע על הכביש . 
למרות שהיה נראה כאילו הכל אבוד , לקחו אותו השוטרים לפרמדיקים , שסיפקו לו קופסה עם מים . 
ברגע שהדג נגע במים , הוא התחיל לשחות , כאילו לא קרה כלום . 
המשטרה מוסרת כי כמה ימים לאחר התאונה , 2 הפצועים החלימו החלמה מלאה . 
שאלות והערות טורדניות עד מאד : האם הדג חגר חגורת בטיחות ? 
ואם לא , האם העלמה אנדרהיל תקבל על זה קנס ? 
זה נחמד לדעת את סדרי העדיפויות של השוטרים בבריטניה - למצוא דג זהב שעף מאקווריום זה מאד חשוב . 
מישהו בדק אם התאונה הזו לא הייתה בכלל נסיון התאבדות ? 
האם יש במד"א נוהל חירום לטיפול בדגי זהב פצועים , והאם הוא רוענן לאחרונה ? 
ואני באמת לא מבינה איך פוספסה פה הנקודה העיקרית - הלו ? 
! 
דג זהב ששורד רבע שעה מחוץ למים ותאונה ? 
! 
מישהו טרח לנסות ולבקש ממנו משאלה ? 
זה לא משנה מה הוא עוד אמר , אפל ( מי אמר מושחת ? 
! ) , בתכנית של אילנה דיין . 
ממש לא משנה . 
כל מה שנשאר זו הכותרת בוואלה , והבאנר שמעליה . 
לא נגענו : את רובו של היום ביליתי היום בשטח , בחול , בבוץ , ברעש ובגריז . 
היה דווקא די כיף , אם כי חוויתי את הכל דרך המסטוליות של המחלה שתקפה אותי . 
אפילו צילמתי לא מעט , אבל הרוב " תמונות עבודה " . 
לא היה זמן או אפשרות של ממש לצלם את הטבע היפה , שהיה מול עיני בחלק מהזמן . 
הפריחה החלה , יש פרגים , רקפות וחצבים , אבל אני תפסתי רק רקפת ( רק רקפת ... 
.. 
. 
קר קרקרפת ? 
) , וגם היא לא יצאה משהו , כי אבא שלי צפר לי כל הזמן לחזור לרכב ... 
.. 
. 
אז מה יותר גרוע מלהיות חולה ? 
להיות חולה ובגלל זה להחמיץ שיעור תופים . 
ומה יותר גרוע מלהיות חולה ולהחמיץ שיעור תופים ? 
להחמיץ גם שיעור טניס . 
ומה יותר גרוע מלהיות חולה ולהחמיץ גם טניס וגם תופים ? 
להיות חולה , להחמיץ את שני הנ"ל ולהיות במחזור , All in one . 
חפשו את המבצע ברשתות השיווק המובחרות ! 
אני מקווה שההחלקה על הקרח בטלוויזיה ( אליפות אירופה , למי שמתעניין ) תגרום לי להרגיש קצת יותר טוב , כי כרגע אני סובלת מסחרחורות משונות , כאבים בצוואר וגירודים משונים בגרון . 
אולי יש לי גם חום , אבל אין לי כוח לבדוק את זה ממש . 
אני מתחמקת מללכת לרופא השיניים ( פרופיסור ! 
) שהרופא שלי הפנה אותי אליו לצורך תלישת שיני הבינה שלי . 
אני בכלל מתכחשת כרגע לכל הסיטואציה . 
זה מאד בריא . 
זה יהיה עוד יותר בריא כשהשיניים האלה ימשיכו לצמוח , יהרסו לי את הלסת ואת החיים בכלל , יהפכו למוטציות רצחניות , ויהרגו כל מה שזז סביבי , תוך גרימת דימומי חניכיים ואפטות לחיים לכל אלה המתנגדים להן . 
ככה זה . 
אופטימיות של מחלה . 
לפני כשבוע גיליתי כי הדודות שלי נוסעות לשבוע לאילת , לשהייה בדירתן בקלאב - הוטל באילת . 
שתי גראציות , אלמנות בנות 70 הולכות לעשות חיים באילת . 
איזה תותחיות . 
