הקצף של המזרקה מבעבע . 
אנחנו לא מצליחים להסביר את המקור המדוייק שלו . 
האיש התמהוני מנסה ללכוד את היונה . 
הוא מתגנב אליה מאחור ומכוון לזנב , אך זו זריזה ממנו ומתעופפת אל מרומי חוטי החשמל . 
אנחנו מרימים את הראש וקולטים לראשונה את הברווזים המזדקרים בראש העמוד . 
האיש עומד וצועק לדפנה ולאגם שיבואו כבר לאכול ארוחת צהריים . 
מי שכניראה עונות לשמות הללו מתנדנדות גבוה ולא רוצות לרדת כלל . 
התמהוני קורא ליוני אחי ואני צוחקת , אומרת ליוני שחצי שעה בת"א יכולה לספק חומר בשביל מחקר לשנה , לכל בית חולים פסיכיאטרי שמכבד את עצמו . 
יוני מסכים ואומר שהוא סיפר לידידה שלו עלי . 
ידידה שנמצאת לא במעגל הראשון או השני שלו , אבל בהחלט השלישי . 
שלישי באופן מדוייק ביותר . 
סיפר לה ששעות אני יכולה לבהות במשהו ולעולם לא ממצמצת . 
הוא מסביר לי שזה לא הגיוני . 
המשפט נבלע בתוך השיערות ברגליים שלו והציפורניים , וזה שהוא צריך להתחיל לשחות וללכת לחדר כושר ולשחק כדורגל . 
ומדבר על הכתמים שיש לו על המכנס הקצר , שזה פאדיחות , אבל זה מפני שיש לו רק שני זוגות מכנסיים קצרים . 
לילות כאלה עושים טוב לברק בעיניים שלי . 
אפילו יוני חושב . 
11 שעות אחרי אני מקלפת עדשות מהעיניים ומתיישבת לקרוא , לכתוב וללמוד . 
מוצצת סוכריה בטעם ריבת חלב . 
חושבת ברצינות להתמכר לכל מיני דברים . 
יוני אומר שהוא רוצה להאמין שהוא מתקשר טוב עם ילדים , ולראיה הוא מתקשר טוב איתי . 
מאיה מנסה להניע אותו מן הרעיון המגוחך שאני ילדונת פצפונת . 
היא אומרת שמילא אם הייתי בת 18 , אבל אני יש לי סטייט אוף מיינד אחר לגמרי , בגילי . 
יש לה חורים על היד וכוויה ( זה קשור לאיזושהי תאונת אופנוע , אקונומיקה ואש . 
אל תשאלו , קטע מוזר ) . 
אנחנו מדברים על האיכסה של הכל , כשהוא מפנה את תשומת לבי לכך שהשדרה בדרך הביתה עדיין מלאה בסגול . 
מדהים איך יש המשכיות . 
פרחים על שולי הדרך , על גגות המכוניות . 
חללים . 
אני מוציאה מצלמה ומתעדת . 
אם רק יכולנו להבלע בתוך אחד כזה , להפסיק לחשוב על כל מה שמפחיד . 
להתחיל לחלום בשפה אחרת . 
יום אחד אתחתן עם אמן תמהוני . 
אם הוא לא יהיה הזוי על כל הראש הוא יהיה סמי - עבריין , כך אני מספרת ליוני . 
בגלל זה לילדה שלי יקראו נצנץ ולילד שלי יקרעו עמק או שלג , או משהו אידיוטי אחר . 
ועד החתונה אני יכולה לאסוף גלויות של בחורים יפים כמו ילדות . 
או של ילדות שיפות כמו עצמן . 
אני יכולה להנביט אבוקדו בתוך קופסא של קוטג' 3 % . 
אין לי שום סוג של קוטג' אחר בבית , ואת זה שיש אני אוכלת באובססיביות הרגילה שלי . 
אני יכולה לדאוג שיהיו לו מים תמיד וגם שמש . 
יכולה אפילו להפעיל בשבילו תקליטים של מוסיקה קלאסית , לנופף ברגליים ולעמוד על הראש . 
זה מה שגרעיני אבוקדו אוהבים , לא ? 
אבל אני לא יכולה לגרום לו לגדול מהר יותר ממה שהוא אמור . 
אני לא יכולה לשלוט עליו , גם אם אני רוצה מאוד . 
המזל הוא שאני אוהבת גרעיני אבוקדו מספיק בשביל לחכות להם בסבלנות . 
בשעת רעב מכרסם פינקתי עצמי בסורבה פירות יער . 
שמחתי על זה . 
אמרתי לו שהייתי עלולה להיות חנונית אמיתית בתיכון , אלמלא . 
ואז נתקעו לי המילים בגרון ולא ידעתי כיצד להמשיך . 
הוא אמר , אלמלא היית כה מלאת חיים . 
חייכתי . 
ייתכן שאתה צודק והסיבה היא מידת ההיפראקטיביות הבלתי מתפשרת שלי . 
והעובדה שאת מגניבה , הוא הוסיף . 
חייכתי . 
ויפה . 
חייכתי שוב והודיתי לו . 
בסוף הוא אמר שהוא אוהב אותי , ושהוא כל - כך שמח שהפכתי לחלק מהחיים שלו . 
השבתי שגם אני אוהבת אותו . 
האנשים נראו כארבה , ואני גמעתי את הרחובות בדילוגים . 
הכבישים התמלאו פרחי פעמונים סגולים , שנשרו מן העצים באדיבותה של הרוח המשתוללת . 
הגשם הכה והסווטשרט השחור שלי התפנף ונצמד , היה דביק . 
מזג האוויר שלפתע השתגע עלינו , והפך את ישראל לארץ סמי - טרופית . 
עברתי ליד הבית של יוני , אור בחלון , אור בסלון . 
רציתי להתקשר אליו היום , זה יאלץ להדחות למחר . 
בדיוק התחלתי לקבל טיפת יחס מכל האנשים שנטשו אותי . 
טפטופים . 
דברנו על מילים כמו חברי לעומת אפלטוני . 
היא ישבה במשך ארבעים וחמש דקות עם עיניים חצי עצומת , ממוסמרת לכורסה . 
היה לי כמעט לא נעים להפריע לה . 
אחר - כך התעוררה לחיים וירתה חיצים מהמותן . 
כמעט ונפערו לי ארובות העיניים ולחלחו את הלחיים , בשעה טובה , אבל איכשהו לא . 
אולי מפני שאז שלפה מחמאות ואמרה שאני פואטית וצריכה לכתוב שיר . 
רק למה כשאני לא בטוחה , אני משתמשת במילים לא שלי . 
ולמה כל - כך בקרותית למען השם ? 
שאלתי מה ניתן לעשות מלבד להיות מודעת ולעבוד על זה ? 
ממש שום דבר . 
הפלאפון צלצל , וחשבתי על האירועים של כל הימים האחרונים . 
איך הכל מסתחרר . 
סלט הטונה הטעים ביותר במסעדה שתקרתה היא דמקה צבעונית . 
הם שמים גזר , ויש שם מלצר , קוראים לו אורן , בחור כבן שלושים . 
אם מישהי רוצה , יש לי את המספר שלו . 
כולם מכירים את הסיפור הזה לפני , למרות שזה הסיפור שלי ואני אמורה להיות זאת שיודעת לספר אותו הכי טוב . 
אחר - כך עליתי במעלית . 
זוג ההומואים מהקומה למעלה עלה איתי . 
התיישבתי לשמוע אביתר בנאי בריפיט ולכתוב פוסט . 
זה מה שמרגיש נכון . 
הדברים המתחרשים עת פוקחים עיניים לראות גרביים ישנים מחליקים אל תוך נעליים חדשות . 
והלוואי שהנסיעה הזאת , כולה מלאה באוויר נקי של בקרי שבת מצוייצים על אף הכחול המלא של הלילה והעייפות , לא תגמר לעולם ולא אצטרך להגיע למקום ש ... 
.. 
. 
... האש הפרטית הזאת תדע לחמם , אך לעולם לא לשרוף הכל . 
ובפעם הראשונה בחיי הלכתי . 
