הדמות הניבטת מולי לעיתים מן המראה מתחילה להיות מוכרת יותר ויותר . 
עדיין ישנן אותן השניות הראשונות שבהן אני מנסה להבין מי זאת ואז עולה ההכרה בתוכי ותחושת הבטחון ממראה פרצוף מוכר המביט בך בחזרה . 
וכשאני מסתכלת בי אני מזהה את גוש הבטון שהולך וגדל בתוכי בימים האחרונים ככל שליל הסדר מתקרב וימי חול המועד שלאחריו . 
אני מנסה לשחזר לעצמי מתי איבדתי את ההנאה שהפקתי בשנים הקודמות מהחגים הכל כך משפחתיים בעונות האביב והסתיו . 
מדוע במקום לשמוח מההתכנסות המשפחתית , ולאו דווקא בליל הסדר כוונתי , אלא הימים שלאחר מכן , שבהם הכל כמו נעצר או נעשה במין הילוך איטי ונינוח , מתכנס ונאסף את תוכו , כל מה שאני רוצה זה פשוט לברוח למקום אחר ולהיות שם לבדי ... 
.. 
. 
מילאתי לעצמי את היום בהתעסקויות קטנות . 
כל מיני סידורים לבית שחיברתי אותם עם שיטוט ברחובות דרום תל אביב שכל אחד מהם משמש כמין מרכז לתחום מסויים . 
ברחוב לווינסקי ריח תבלינים עומד באוויר . 
שקי ענק המלאים בתבלינים ופירות יבשים עם ריח של מקומות רחוקים , מונחים על המדרכה ולכתובות המסתוריות שעליהם יש טעם של מקום אחר . 
במעדניות הדליקטסים ישנם סוגי מעדנים שלכאורה נמצאים בכל סופרמרקט מקומי אבל הטעם הוא שונה , כי שם כאילו מרגישים את תחושת השיט בים , את ריח המקום ממנו באו הדגים הכבושים , גבינות הקשקבל הצהובות , וקופסאות השימורים שכתובות באותיות בלתי מוכרות בעליל . 
אכלתי בורקס במאפיה טורקית , מול לוח שנה מיושן עם תמונה מעיר נמל עטורת מסגדים , ומשני צדדיו תמונות ממוסגרות של כוכבי זמר או קולנוע משנות השישים . 
היה משהו " נקי " בפנים שלהם . 
עינייהם מסתכלות קדימה , מעבר לצלם לאופק שפרוש כולו בפניהם . 
מי הם , חשבתי לעצמי . 
ומה קורה איתם היום ? 
האב והבן דיברו בינהם בטורקית ואני כירסמתי את הבורקס עם הביצה החומה , חוככת בדעתי אם לקנות גם את הלחם הטורקי החם שראיתי בצד ... 
.. 
. 
( התאפקתי ... 
.. 
. 
) . 
חוזרת לרחוב . 
הכל מלא המולה ואווירה תוססת וקדחתנית . 
אנשים מצטיידים ליום יום , מתארגנים לקראת החג . 
ואני מסתובבת בינהם , מרגישה שייכת ולא שייכת , טועמת גרעין או פרי יבש , קונה קצת תערובות שיהפכו את האורז שלי למשהו אקזוטי ורוצה להיות במקום אחר ... 
.. 
. 
חצופות עזות מצח . 
נועזות . 
תכליתיות . 
אמיצות . 
נחושות . 
ואפילו קצת שמנמנות . 
עומדות על השולחן , מביטות בעיניים פקוחות ולא ממצמצות , ומחכות בסבלנות ... 
.. 
. 
מנוף יד מעיף אותן רק לרגעים ספורים ואז הן חוזרות , עקשניות , למקום עד שמצליחות לנצל הסח דעת של הסועד ולחטוף ממנו חתיכת לחם או עוגה ואפילו עוגיה שלמה אחת ולחגוג ממנה סעודת מלכים תוך כדי דחיפת רגליים ומקור וציוצים נמרצים . 
ואם אין אוכל אחר בנמצא , גם שקיות סוכר יצלחו , אותן הן מניחות על הרצפה ובמקורן פותחות פתח ממנו שופכות את הסוכר ומנקרות אותו בתאבון . 
ושוב הכל מהתחלה ... 
.. 
. 
ורק האורחת שבדיוק חזרה מהשרותים , נשארה עומדת נבוכה ולא הבינה להיכן נעלמה חתיכת הבריוש ששמרה אותה לקפה שלאחר הארוחה ... 
.. 
. 
ציפורי הדרור של ארקפה ברמת החייל . 
זאת שוב היא , האשמה . 
זה ברור . 
מה בסך הכל ביקשתי ממנה ? 
לבוא איתי לחנות ולשמוע את חוות דעתה על מה שניסיתי לפני מספר ימים . 
אבל לא . 
היא חייבת לעשות את זה עד הסוף . 
התחילה לפני מספר חודשים , בשיער שלי . 
תספורת קוצים , בלונדה , you name it . 
עברה לעיניים . 
מסקרה . 
צלליות ( בקרוב , מאוד בקרוב , כשהחתולה תתפנה מהלו"ז עמוס הפגישות והריקודים שלה ) . ונשארה בעינים . 
וכך , בלי שום תכנון יצאתי משם עוד היום כשמשקפיים חדשים , בעיצוב חדשני , צעיר ואף שובב ( וכפי שלחשה לי : ממש כוּסית ... 
.. 
. 
) מונחים על אפי . 
והפעם המשקפיים בולטים וברורים . 
הן בצורה והן בצבע . 
א ד ו ם . 
מישהו חשב אחרת ? 
( אני . 
כמעט התעלפתי כשהיא באה עם המסגרת הזאת , אבל די מהר הרגשתי שהיא פשוט נולדה שם עבורי ... 
.. 
. 
) ואני קצת חוששת מהפגישה הבאה שלנו . 
מעבר לחשש על מה היא מתכוונת להתלבש אצלי עכשיו , מתברר שכוס קפה איתה יכולה להיות יקרה מהמתוכנן ... 
.. 
. 
. 
תינוק הוא תינוק הוא תינוק . 
אפילו אם הוא מיילל יללות דקיקות במקום בכי דק . 
או אם הוא מלקק את עצמו במקום מקלחת . 
אוכל מתוך מזרק ( כשאני מצליחה לשפוך עליו חצי מהארוחה בכל פעם מחדש ... 
.. 
. 
) במקום מבקבוק . 
שי לו ציפורניים חבל על הזמן והוא כבר מכרסם את אצבעותי בשיניו הקטנות . 
מתחיל כבר ללכת ברגליים רועדות בגיל פחות מחודש . 
ובעוד שבוע - שבועיים , הוא יהיה כבר כמעט עצמאי לגמרי . 
מצד שני , הלילה הוא לא לילה ( שלוש שעות וחצי , זאת היתה שנת הלילה שלי אתמול ) . 
האוכל הוא התעסקות . 
הצרכים הם עניין מרכזי ( לא יהיה פרוט , אפשר להרגע ... 
.. 
. 
) . 
אותן נסיונות של המבוגרים לפענח את צרכיו מתוך יללותיו . 
ואותה תחושה של מתיקות פנימית כשרואים אותו ישן , מכורבל בתוך עצמו , כמו כדור צמר אפרפר , נושם בשלווה . 
והאח הגדול מרגיש מקופח וומסתובב זעוף עיניים וזנב ... 
.. 
. 
תינוק הוא תינוק הוא תינוק . 
ואני מרגישה לעיתים כאילו נזרקתי במכונת הזמן , 16 שנה אחורנית ... 
.. 
. 
רק שכאן הכל ילך מהר יותר . 
והוא לא יתגייס לצבא ... 
.. 
. 
שבוע טוב חברים יקרים , שבוע לפני הפסח ואני משתדלת לא לתת למועקה לשטוף את כולי ... 
.. 
. 
והנה גם התמונות : סקא בידיים אוהבות קצת רועד , קצת מטושטש אבל , סקא ... 
.. 
. 
עכשיו יֶשנָה דממה . 
דממה אוצרת נשימה . 
לפתע משפט עולה בראשי . 
נתקע שם , ללא שום סיבה אמיתית והגיונית . 
נשאר שם וחוזר על עצמו שוב ושוב ושוב . 
מנסה לסלקו , להביא משפט אחר במקומו . 
קטע מתוך שיר . 
מחשבה אחרת . 
שום דבר . 
רק המשפט הזה , ורק הוא . 
וחוזר שוב ושוב . 
החלק האובססיבי שבתוכנו . 
החלק המעיק . 
המפחיד לעיתים . 
ואולי בעצם הוא רק רוצה לומר לי משהו , ורק אני עדיין לא מוכנה להקשיב . 
לו ... 
.. 
. 
אותו במחשבתי . 
בעצם , לא מדוייק . 
תקופה ארוכה חשבנו שאולי כן , שמתאים לנו עוד אחד . 
שמתאים לו חבר למשחקים . 
אבל מצד שני , היה לי , לנו , מאוד נוח גם עם הנוחות של הגדילה שלו . 
שהוא כבר יודע מה ואיך , יש לו את המקומות שלו בבית , את צורת ההתנהגות , ההתייחסות אלינו . 
ושלנו אליו . 
אז המחשבה התמוססה לה בתוכי לאט לאט כשאני , מתוך ההכרות שלי עם עצמי , יודעת שאם אני לא מבצעת את הדברים מיד , סימן שאני לא באמת מוכנה להם , רגשית . 
אבל כמו שכבר נוכחתי בעבר , לחיים יש את הדרך לסדר אותם לפי צרכיהם ואתמול אחר הצהריים , א . 
הצעיר התקשר אלי ומתוך הטלפון שלו בקעה יללה דקיקה ורועדת . 
וידעתי . 
מין אללה ... 
.. 
. 
ועכשיו בסלסלה המרופדת ברכות שלידי שוכב ומשחק לו סקא ( מוסיקה כמובן , א . 
אחראי לעניין ) בין 3 השבועות , והוא רגוע יותר ( לאחר שליקק מעליו את הארוחה שהצלחתי לשפוך עליו - אפשר לחשוב שמעולם לא גידלתי ולו ילד אחד אפילו ... 
.. 
. 
) מתוך בטחון שמתחיל לחוש במקום החדש שלו , לאחר שא . 
הצעיר מצא אותו אתמול , רועד ומילל באחת החצרות שבשכונה . 
הוא איבד את אמא שלו אתמול כנראה , אמרה שרון הוטרינרית . 
והוא מצא אותנו ... 
.. 
. 
והרגשת הרכות והחיוך מול הפצפון , יחד עם ג . 
הבכור שבא בהפתעה לשבת קצרה והגעגועים אל ההוא שנמצא רחוק ויחד עם זאת כל כך קרוב משלימים לי את הכניסה לסוף השבוע שלפני חג הפסח . 
שבת שלום חברים יקרים , שבת שלום עם אהבות , חדשות , וותיקות , קרובות ורחוקות ... 
.. 
. 
שום הפתעות אין בסיפורשוב הדמעות על האיפורהחגיגה נגמרת המסכה נושרתושוב הדמעות על האיפורוהחיוך שעוד תפורנפרם משפתותיךנפרד כך מעליךוסוף לסיפור אין דמעות . 
היה עצב מסויים מתוך ההבנה שלכל אחד ישנה הדרך שלו לראות את הדברים ולמרות שחשבת שאולי משהו השתנה , גילית בעצם , ששום דבר לא השתנה אצלו . 
כי לא באמת יכול היה להשתנות שם . 
כי זה לא קורה בין לילה , ואפילו אם אצלך , נדמה לך שכך קרה ... 
.. 
. 
כי אולי , בבסיס , במהות הפנימית ביותר , צריך בראש ובראשונה לרצות שזה יקרה ... 
.. 
. 
ומכאן שגם אין הפתעות ... 
.. 
. 
כל הקסמים תמו חלפוכל האורות כבר נאספוהזמן שאין רופא לוחמק חלף כמו פלאורק הזיעה על הפניםכובע מעוך ריק משפניםכל הצופים כבר קמוכל התשואות נדמופרחו היונים גם קסמים לא היו שם . 
היה הקסם שלו . 
שהילך עלי פלאים אז ותפס אותי למשך יותר משנה בעבותות ברזל מצופות בסוכריות צבעוניות שבכל פעם שנגסתי בהן , נחנקתי בתוכי , אפילו מבלי להרגיש ולדעת שכך הדבר . 
אבל הקסם לא פעל הפעם . 
ולא רק בגלל שזכרתי מה היה מאחוריו , מה " ההבטחה " שתמיד היתה בו . 
אלא בגלל שאני נמצאת היום במקום אחר . 
מקום כל כך טוב שאני צריכה לפעמים לצבוט את עצמי כדי לגלות שכך הוא באמת . 
ויש לי חלק בו ולו חלק בי ... 
.. 
. 
גם האמת גם הבדיהמה שהיה כמו לא היהנמוג כהרף עיןורק אתה עדייןושוב הדמעות על האיפורוהחיוך שעוד תפורנפרם משפתותיךנפרד כבר מעליךוסוף לסיפור . 
היום , לאחר שיחת טלפון נוספת עם יוני , הבנתי , הבנו שנינו שהפעם הגיע באמת , סוף לסיפור . 
( " סוף לסיפור " - יהודית רביץ ) החלטתי לתת לה הזדמנות שניה . 
לא רק בגלל שעברו שבועיים מאז שעבדתי עם ועל הגוף שלי מעבר להליכות על ההליכון בחדר הכושר , אלא גם כי חשבתי , עם הזמן , שאולי כעסתי עליה אז , מהר מדי וללא סיבה אמיתית ומוצדקת . 
באתי היום בבוקר מלאת מרץ , צורך אמיתי וזמן לעבוד קצת על עצמי . 
על הגוף שלי . 
40 דקות על ההליכון ( תוך כדי מעקב מותח אחרי תעלומות ושערוריות בהוליווד ) ואחר כך אמור להיות שיעור עיצוב עם ליטל . 
חומד של בחורה שמגיע , ותקבל , פוסט נפרד משל עצמה . 
אבל , במקומה היתה שם הדר . 
כמה קל היה לי לוותר על השיעור . 
כמה מפתה לעיתים . 
הרי כבר עשיתי חלק מהפעילות הגופנית ולא יקרה שום דבר נורא אם אוותר על ההמשך . 
אבל משהו בתוכי אמר לי , תמשיכי . 
רק חמישה היינו , מהם גבר אחד ( מקועקע למשעי בזרועותיו המסוקסות ... 
.. 
. 
) . 
בלי מדרגה , ביקשתי , הברכיים . 
ויתרה . 
על המדרגה . 
לא על הברכיים . 
אין ספק . 
הגוף שלי קיבל את העיצוב שנזקק לו היום , במלואו . 
אבל הברכיים ... הברכיים קיבלו התייחסות שמעולם לא קיבלו כמוה . 
אפילו בתרגילי הבטן , עבדנו עם הברכיים ( ואל תשאלו אותי איך , כי אני ממש לא יכולה להסביר את זה ) . 
לקראת סוף השיעור התמוטטתי לאיטי על המזרון , מזיזה נואשות את הרגל / ברך לכיוון זה או אחר ומתפללת חרישית שמישהו ישחרר אותי מיסורי . 
היא באמת בסדר , הדר . 
לא כעסתי עליה הפעם , בעצם את רוב השיעור העברתי תוך פרצי צחוק בלתי נשלטים . 
לקחה אותי כפרוייקט אישי שלה , מנסה לעודד אותי לעבוד קשה וחזק יותר עם ברך , כשכנראה קשה לה להבין שזאת לא אני , אלו חלקים בגוף שלי שעומדים להחזיר , בכל רגע , ציוד לאפסנאות ... 
.. 
. 
וכדי שלא אחזיר את הציוד מוקדם מהמתוכנן , זה היה באמת השיעור האחרון שלי איתה ... 
.. 
. 
( * פֶטיש - סוג של תאווה בלתי נשלטת ) 
