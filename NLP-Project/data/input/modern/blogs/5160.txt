יוצאת מהעבודה ותוהה אם משלמים לי מספיק כדי לפגוע בבריאות הנפשית שלי . 
מוצאת את עצמי יותר ויותר עצבנית ומתוחה ולא יודעת מה לעשות - אם שוב הגיע הזמן לחפש עבודה או שאולי יש פתרון אחר לתסכול המצטבר ואני צריכה למצוא וליישם אותו . 
שקיעה ישר אחרי העבודה הולכת לים . 
יושבת עם חברה בבית קפה על החוף , קצת מדברת , הרבה מקשיבה ומסתכלת על תמונת הטבע המדהימה שמתרחשת מולי , שנראת לי לרגע לא מציאותית . 
השמש והירח חולקים את השמיים , עננים שנראה כאילו צויירו במשיחות מכחול ארוכות מסתירים חלק מהשמש השוקעת והשמיים צבועים בגוונים שבין סגול לורוד . 
אוהבת את הרגע הקטן הזה ואת הרוגע העצום שנגרם בזכותו . 
אם רק הרגע הזה היה יכול להימשך ... 
.. 
. 
עוד 4 חודשים יש למה לחכות ! 
טל אמורה ללדת באוגוסט , יש לה בן . 
כבר מעכשיו התחלתי לחשוב על מתנה . 
ראיתי לפני כמה ימים בטלויזיה אנשים שעושים רהיטים יפהפיים מקרטון וזה עשה לי חשק ללמוד גם להכין ריהוט . 
אם אני אמצא מקום שלומדים בו את הטכניקה , אולי אני אכין לה במתנה כסא נדנדה , צבוע בגוון של עץ כהה , עם כריות בצבע בורדו . 
