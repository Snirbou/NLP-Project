השנה , לראשונה בתולדותיי , העברתי את ערב ליל הסדר במקום שהוא לא הבית של סבתא , או הבית של סבתא השניה . 
כבר בבוקר יום רביעי נסחבתי עם התיק הענקי מימי הקורס מלא במצעים ושמיכות לכיוון ב"ש , כדי לבצע את חובתי כחיילת ולהגן על המדינה ( או לפחות על הלשכה ) מגורמים עוינים ( או לפחות מחתולים ) . 
בניגוד לאנשים מסוימים ( לירן ) שבשבילם לסגור את ליל הסדר זה בערך כמו להיות בתרדמת ביום ההולדת שלהם , לקחתי את זה בסבבה , ואפילו הבאתי איתי מגוון משחקים חברתיים ( דומינו , דוקים , ואפילו דפים למשחק הסיפורים המפורסם ) רק שבסוף לא הייתה בהם תועלת כל כך . 
את מרבית הזמן שבו לא שמרתי העברתי בהכנת טבלאות פז"מ לכל הבנות בחוליה שעדיין לא הכנתי להן ( 21 במספר ) וכשסיימתי עם זה הכנתי גם פק"ש חדש ( רשימה של הבנות לפי קורסים לתלות על הדלת ) . 
לאט לאט התקרב הערב . 
" חייבים לארגן ליל סדר " , הכרזתי , ולמרות התנגדותם של חלק מהשומרים , גררנו שולחן וכסאות מהמטבח ופתחנו את " מנות הקרב לפסח " שהשאיר לנו יגאל הרס"ר . 
מצאנו שם מלפפונים חמוצים בתפקיד מרור , וריבת שזיפים כתחליף לחרוסת . 
אך מה לזוטות כאלה ולמצב רוחנו . 
קראנו את כל ההגדה בלי לדלג על אף חלק . 
בקטעים שהיו כתוב ליטול ידיים עשינו כולנו פנטומימה של רחיצת ידיים ( " זה החלק האהוב עלי " , הכריזה אחת השומרות בהתלהבות בכל פעם מחדש ) וכשהגיע הרגע להחביא את האפיקומן אצה רצה ליאור מהחוליה לעשות כמצווה . 
" מה מקבל מי שמוצא אותו ? 
" שאל בחשדנות בסנאל , שרוב הזמן הוא הנשק , אבל לפעמים גם נמצא בצד שמקבל את הנשקים . 
" טובות הנאה " , הכריזה ליאור . 
למרות מאמציי הכנים הפסדתי בתחרות למעיין ממדור תנועה , שגם עשתה חיל בחיפוש המינוסים במבצע התיקיה . 
כנראה זה באופי . 
אח"כ סתם ישבנו ואכלנו מצות ואת האוכל שההורים של מעיין הביאו לה . 
בכלל , כל היומיים האלה שהייתי בלשכה חייתי על שקיות קטנות של צ'יפסי שהשאירו לנו בתור צ'ופרים . 
אני חושבת שאני מתחילה להצהיב ולהיות שמנונית . 
לסיכום , היה ממש נחמד לסגור את ליל הסדר , וחוץ מזה עכשיו יוצאים לחופשה ממש ארוכה שתפצה על הריחוק מהבית . 
ואם כבר מדברים על בית , כשהגעתי הביתה יחד עם גיל ( שבא לקחת אותי מהתחנה ליד חוצות ) מצאנו צב בחצר . 
טלפון לאבא שלי הבהיר את העניין : זה צב . 
אח שלי מצא אותו בחצר ועיכב אותו לחקירה ( הבנתם ? 
צב , צו חקירה .. 
. 
הומור .. 
. 
הומור .. 
. 
) הכניס אותו קצת הביתה וגידל אותו יומיים בארגז ואז שחרר אותו חזרה החוצה . 
בינתיים הוא עוד שם . 
הוא נראה לי קצת מסטול . 
הוא אפילו לא התחבא בשריון כשליטפתי את ראשו . 
" יש צב אחד , ששונא מאוד ת'בית ועץ אחד , שסובל מנשירה בסתיו וילד ששונא ת'גן , ודג פוחד במים עמוקים " ( שנון . 
מתוך הדיסק של " מה קשור " ) חג פסח שמח לכולם , גריני . 
שבוע חדש התחיל . 
ביום ראשון הגעתי ללשכה במצב רוח טוב יחסית . 
באותו יום התקיים " מבצע תיקיה " , שפירושו בלשכת גיוס ב"ש : עולים עם דוח"ות בני אלפי עמודים לתיקיה הגדולה שנמצאת ממש בקומה השניה של הלשכה , ובודקים שכל התיקים שכתובים בדו"ח אכן נמצאים איפה שהם אמורים להיות . 
כל תיק שלא מוצאים - מסמנים לידו מינוס , ואח"כ צריך לחפש את כל התיקים שלא נמצאו בכל הלשכה ולוודא שהם לא הלכו לאיבוד . 
שואתי משהו , אבל לפחות לא מזומנים מלש"בים בימים כאלה . 
כבר ראיתי את עצמי מתמלאת אבק בתיקיה כשלפתע שמתי לב שאני לא מופיעה ברשימת הצוותים לעבודה - הופעתי תחת רשימה נפרדת שנקראה " נשארים בחוליה . 
" ליד השם שלי הופיעה מילה אחת בודדה - " השכלות " . 
השכלות = מתקשרים למלש"בים הביתה או לפלאפון ומוודאים שהפרטים שהם נתנו בצו ראשון אכן עדכניים ואם יש שינויים מעדכנים במחשב . 
אף פעם לא עשיתי את זה בעבר כי אפשר לעשות את זה רק כשמפסיקים לעבור עליך באימותים , ואני גאה לומר שבשעה טובה הפסיקו לעבור עלי ביום חמישי שעבר . 
( " לעבור עלי " פירושו שאחרי כל אימות שאני עושה באה מנתבת ובודקת שעשיתי הכל כמו שצריך . 
זה שהפסיקו לעבור עליי אומר שסומכים עלי שאני עושה הכל כמו שצריך בכל מקרה ) . 
נרגשת לקראת יומי הראשון כמשכילה טלפונית , הלכתי לפטפט עם שאר האנשים שנשארו בחוליה , כשלפתע שמעתי מישהו קורא לי . 
" שני ( הרח"ל ) רוצה לדבר איתך .. 
. 
" אמר לי טל , אחראי המטבח , שכל שהות שלו בחוליה מעוררת בי ובאנשים רבים אחרים חששות כבדים . 
אין מקומו של איש מטבח בחוליה , ואם הוא כבר שם , זה לא יכול לבשר טובות . 
" היי טלי , מה שלומך ? 
" פנתה אלי הרח"ל וללא גינונים מיותרים אמרה : " תראי , יש קצת בעיה עם מי שהייתה אמורה להיות מטבח , ואת הרזרבה שלה , אז מה שקורה זה שהקפיצו אותך למטבח .. 
. 
" חושך בעיניים . 
מלח מים מלח מים . 
מטבח ? 
בלי התראה של 72 שעות הכנה נפשית לפחות ? 
לא יכול להיות . 
מיהרתי להסתכל על הלוח שעליו כתובות התורניות וראיתי שאכן אני מופיעה כרזרבה , אך כרזרבה שנייה . 
" אבל אני רזרבה שנייה " , מיהרתי להכריז בבהלה . 
" באמת ? 
" שאלה שני בהפתעה והסתכלה על טל שנכנס בינתיים לחדר במבט מבולבל . 
" למה לא הקפצת רזרבה ראשונה ? 
" הנה הכל מסתדר , חשבתי לעצמי בהקלה . 
אבל - " כי סיתוונית ( רזרבה 1 ) היא היחידה במדור שלה , והיא לא יכולה להשאיר את המדור ריק .. 
. 
" מיהר טל להסביר . 
לבי שקע לאיזור המותניים בערך . 
הרגשתי דמעות עולות לי בעיניים . 
כשאבדנו , אבדנו , אמרתי לעצמי והלכתי לפחות לחפש לעצמי מאחת הבנות חולצה ללבוש מעל החולצה של המדים , כי ידעתי שאני הולכת להתלכלך ובגדול . 
אז חשבתי שהולך לעבור עלי יום רע . 
אז חשבתי . 
האמת היא שעבר עלי יום פשוט נוראי . 
עם כל החרדה של " אני הולכת לעשות מטבח " שכחתי בכלל שעוד מעט פסח . 
מה שקרה בפועל הוא שבמשך 10 שעות ( פאקינג 10 שעות ! 
! 
! 
! 
) עמלתי ביחד עם עוד 5 בנות וטל אחראי המטבח לנקות את כל המטבח , לשטוף את כל הכלים , לקרצף את כל הארונות ובקיצור , להכשיר הכל לפסח . 
ב 6 בערב כבר לא הרגשתי את הרגליים שלי . 
ואם חשבתם שאחרי כל זה זכיתי לצאת הביתה ולהתקלח , תחשבו שנית . 
כי כבר מראש תכננתי לישון בב"ש באותו לילה כי זה היה ליל הפריסה של קורס גלבוע . 
אז מסריחה כפי שהייתי הלכתי יחד עם שאר הבנות לביתה של אורית , אחת הבנות שעמדו להשתחרר , שם נערכה הפריסה . 
הבנות השקיעו ממש והכינו מופע קטן ברוח פסח , שכלל את " 10 המכות של המדור הפסיכוטכני " , " על 6 בנות דיברה התורה " ושאר תזכורות להגדה . 
בסך הכל היה ממש כיף ונחמד , למרות שהיה לי עצוב לחשוב שהן משתחררות . 
כל העניין הזה של לשרת בחוליה הפסיכוטכנית מאוד קשה חברתית : כל 3 חודשים עוד כמה חברים הולכים להם , וקצת אחרי זה באים חדשים . 
מין תחלופה חברתית מתמדת . 
אני ממש אתגעגע לבנות שמשתחררות . 
בסביבות 9 התקשרתי לאמיר , אחיו הגדול של גיל הידוע בכינויו נימו , כדי לוודא שהוא בבית ( תכננתי לישון בביתו שבב"ש כי ידעתי שהפריסה תסתיים מאוחר ולא יהיה לי אוטובוס הביתה ) . 
לאמיר הייתה בשורה לא טובה - מסתבר שאין לו מפתח רזרבי לבית , ככה שאני אצטרך לצאת ביחד איתו למחרת , והוא יוצא ב 5 וחצי בבוקר ... 
.. 
. 
ניתקנו את השיחה וסיכמנו שהוא יבוא לאסוף אותי מהפריסה , ובינתיים השלמתי עם ההשכמה המוקדמת , כשלפתע הוא התקשר שוב " אני ב ACE משכפל לך מפתח " - הודיע לי . 
" אתה פסיכי " - הודעתי לו . 
כאן המקום להודות לו שוב על הטרחה שהצילה אותי ובזכותה יכולתי לישון עד רבע לשמונה בבוקר . 
גם היום ציפה לי יום שואתי לא פחות . 
חלק ב' של מבצע תיקיה ( או " שחר ירוק " , כפי שכונתה בשמה הצבאי ) כלל חיפוש של כל התיקים שלא נמצאו ביום הקודם , בכל פינה אפשרית בלשכה . 
בסביבות 4 אחה"צ גילינו שעדיין חסרים לנו כ 30 תיקים , ואז כבר עברנו לשיטות חיפוש הזויות יותר ויותר : תיקים מסוימים נמצאו מתחת לארונות , בתוך תיקים אחרים , תקועים מאחורי מדף שבו תיקים אחרים . 
אך למרות כל המאמצים בשעה 6 בערב עדיין היו חסרים כ 11 תיקים , ובגלל שבד"כ במבצעים כאלה יש עוצר יציאות , כבר חשבנו שנישאר בלשכה לנצח . 
להפתענו הוחלט לשחרר את כולם ולהמשיך לחפש את התיקים למחרת . 
" אבל שיהיה ברור שעד שכולם יימצאו אנחנו לא יוצאים מחר ! 
" הודיע הרס"ר בתוקף , " תביאו מראש ציוד לישון פה אם אין לכם אוטובוס אחרי שעה מסוימת .. 
. 
אני רציני .. 
. 
" אז מחר מחכה לי עוד יום עמוס תיקים , מחרתיים אני שומרת ( כן כן , בליל הסדר , לירן ) וחוזרת ביום שישי בבוקר הביתה . 
אבל החיים עדיין מצחיקים וכיפיים . 
מי אמר שלא ? 
( : ניקח הכל בסבבה וה - כל יעבור . 
וחוץ מזה יש מצות . 
מי צריך עוד דברים בחיים כשיש מצות ? 
פסח נפלא לכולם , פטל . 
מתה , פשוט מתה . 
נפחה את נשמתה בלי שום סימן מוקדם . 
אני לא יכולה לתאר עד כמה אהבתי אותה . 
בכיתי שעות . 
עדיין בא לי לבכות . 
אני מכירה את היצור הקטן הזה בקושי שבועיים ומרגישה כאילו היא הייתה איתי כל החיים . 
הייתי רוצה ללטף אותה עכשיו . 
להחזיק אותה כמו תינוקת , ולנשק את הראש הקטן שלה . 
אבל אי אפשר . 
פשוט אי אפשר . 
