מקום העבודה שהכי אהבתי היה בעצם הראשון שלי אחרי הצבא . 
ושם , באופן לא מפתיע , די חיבבתי את הבוסים שלי . 
אחד מהם היה קצת נודניק , אבל לשני היה לי כבוד רב , במיוחד לגבי הידע שלו בתחומו והנימוסים והנעימות שלו , גם כלפי נערה חצופה וצעירה כמוני ( היו ימים שבהם הייתי צעירה . 
החוצפה , כידוע , לא הלכה לשום מקום ) . 
מאז עברו כמה שנים , לימודים אקדמיים ומקומות עבודה מגעילים שהשתיקה יפה להם , למרות שאינם כוללים חדרים אפלים עם ריח של שתן בדרום תל אביב . 
ברוב המקומות האלה הייתי שכירה רגילה , ללא שום אחריות ניהולית . 
ובכולם שנאתי את הבוסים בדרגות שונות שנעו בין בוז תהומי לתיעוב ללא גבולות . 
ברוב המקרים זה היה כי הבוסים היו טיפשים ולא מקצועיים . 
בחלק מהמקרים הן ( כן , זו הכללה גסה אבל ככה זה ) היו בהמות גסות ואגרסיביות שהגעילו אותי בהתנהגות שלהן . 
בצבא לימדו אותי על לויאליות . 
צריך לשמור על נאמנות למערכת מול הפקודים , מכל מיני סיבות . 
אני לא זוכרת מה היו הסיבות שמנו עבורי ( בטח כי הייתי עסוקה בכתיבה ביומן , בחלומות בהקיץ או בשיגור מבטי זעם לעבר הבנות האחרות בקורס ) , אבל אני מניחה שהרעיון המרכזי שעומד מאחורי זה הוא הצורך לשמור על שלמות המערכת ונאמנות החיילים . 
למה שחייל יבצע את מה שהקצין הזוטר מטיל עליו , אם הקצין בעצמו לא חושב שזה נכון ? 
איך יתפקדו החיילים אם הם יקבלו לגיטמציה לזלזל במפקד הגבוה , כי הקצינים שלו אינם לויאליים . 
אני חושבת שהייתי די לויאלית בצבא , אבל זה היה בעיקר כי באמת ובתמים האמנתי במפקדים שלי וראיתי את התכונות החיובית שלהם , גם כשהחיילים שלי לא תמיד הצליחו לעשות זאת . 
במגזר האזרחי לא ראיתי את הצורך בלויאליות , ועשיתי את מה שאני תמיד עושה - אמרתי את דעתי בקול רם וצלול לכל מי שהיה מוכן לשמוע , בעיקר כי היו אלה מקומות עבודה שבהם הייתי שכירה ללא שום אחריות ניהולית , וכי ברוב המקרים ידעתי שמדובר בעבודה זמנית , שלא לומר סטודנטיאלית . 
אני אולי לא מתכננת להישאר לנצח במקום העבודה הנוכחי שלי ואני לא יכולה להגיד שקל כאן עכשיו . 
להיפך . 
נהיה הרבה יותר קשה בחודשים האחרונים עקב עזיבה מאסיבית של אנשים , וכל מי שנשאר צריך למלא את החלל . 
האווירה , לעומת זאת , התנקתה מאד עקב כל העזיבות , ולמרות שהעוזבים עוד מזנבים ומרכלים ואומרים דברים איומים על המקום ( בחלקם נכונים , אבל לא רלוונטי ) , ולמרות שחלק מהנשארים עדיין מתלכלכלים ( כולל עליי ) יש יותר רוח עבודה ויצירה , למרות הקשיים . 
חלק מהקשיים הם הבוסים . 
מכל מיני סיבות . 
מי שמכיר אותי יודע את הבעיה ואת שורשיה , וזה רק מתחיל בזה שיש 3 בוסים שונים שכל אחד יכול להוריד הוראה בכל רגע נתון ולפעמים ההוראות האלה סותרות . 
זו הצרה הכי קטנה . 
החסרונות באישיות של אותם בוסים ידועה לכל מי שעובד במקום עבודתי חמש דקות תמימות - אם מרכילות ואם מהבנה עצמית . 
וגם אני הייתי במקטרים . 
אולי אפילו יותר מכולם . 
וגם עכשיו אני אומרת את דעתי בקול רם וצלול , אבל בצורה אחרת - לדמות הסמכותית עצמה ולא בקיטורים תלושים לחלל האוויר . 
אם משהו מפריע לי , אם מעלים רעיון עוועים , אם סתם נראה לי שהגזימו , אני אומרת מה שיש לי להגיד . 
ואני משתדלת מאד , ככל האפשר במגבלות האנושיות שלי , שלא להתלכלך יתר על המידה על האנשים מלמעלה . 
לא שלא מגיע להם , לא שהם לא חארות רוב הזמן , אבל אם אני רוצה לייצר אווירת עבודה טובה יותר ממה שעשה זה שהיה לפני , אני חייבת שהיא תהיה נקייה . 
כי ראיתי איך זה כשמקטרים כל היום , ואז גם ראיתי איך זה כשעושים ולא רק בוכים . 
כשפותרים בעיות ולא רק מייללים כמה חרא . 
הצלחתי ללמוד משהו מאיש אחד , שהראה לי בלי לדבר יותר מדי , איך זה נראה מהצד של העשייה והוא הצליח לעשות משהו שמעטים מצליחים - הוא הרשים אותי , ועוד מקצועית . 
היתה לי תמיד את היכולת להיות לויאלית , רק שבשוק האזרחי היא קצת נפגמה . 
אז תיקנתי אותה . 
יש דברים שלא ייפתרו , שהם חלק מהאתוס הארגוני ואני אפילו לא מטריחה את עצמי איתם . 
אבל יש דברים קטנים ששיניתי במו ידיי , ואני מקווה שבסוף זה יהיה מקום שקצת יותר נחמד לעבוד בו . 
לפעמים הלויאליות מרגישה לי כמו צביעות . 
אני גם יודעת בוודאות שחלק מהעובדים הוותיקים יותר לא מסכימים עם הגישה הזו ולא אהבו כשאמרתי להם מה אני מבקשת . 
אבל החלטתי על דרך מסוימת , ובשלולית שלי , הקטנה , אני רוצה שהמים יהיו צלולים , למרות שדורכים בה ברגל גסה בלי סוף . 
החלטתי שלפחות , לפחות , שווה לנסות . 
משחק העונה בהאטריק , והקבוצה שלי מאכזבת 1 - 4 עלוב , כשהחלוץ המרכזי שלי אפילו לא טורח להכניס גול אחד בשביל ההיסטוריה . 
נו , לפחות עשינו מזה קרוב ל - 400 אלף שקל . 
זה גם משהו . 
הזהירו אותי שהמשחק הזה ממכר , אבל אני כרגיל לא טרחתי להקשיב . 
* * * טיול מטורף ומטריף במדבר יהודה הסתיים בחצי ראלי , כשאנחנו ממהרים להימלט מזרועותיו העוטפות של החושך . 
הזאתי אפילו לא התבכיינה על מהירות הנסיעה שלי ועל טלטלות הדרך . 
כנראה שחושך יותר מפחיד אותה . 
אני הייתי בכלל מוכנה להישאר שם ולהסתכל כל הלילה על הכוכבים . 
מזכיר לי את שיזפון . 
לא סיימנו את המסלול בדיוק לפי התוכניות , אבל היה על האש משובח בחסות החשיכה , וזה היה אחד המסלולים היפים והמרתקים ( והאתגריים ! 
מי ירדה כמו גדולה בירידה הקשה של נחל חבר ליד מערת האימה , מי ? 
! 
) שעשינו . 
יכול להיות שפעם הבאה פשוט נתחיל אותו בזמן - הווה אומר ב - 6 בבוקר ולא ב - 11 . 
ככה זה כשיוצאים עם מפונקים . 
ומה ראינו חוץ מגמלים ? 
כמובן - ואדיות , ערוצים וחריצים . 
הרבה חריצים . 
* * * גם מתוך הבדידות העזה ביותר , אני לא מסוגלת שלא לשמוח ולפרגן לאלה שטוב להם , במיוחד אם הם אהובים עליי . 
אז מה אם אני לבד ? 
זה לא אומר שלשאר העולם אין זכות להיות מאושר . 
אפשר להתחמם לאורם של הרבה דברים , לא רק זוגיות פרטית . 
לתשומת ליבם של המרירים והמתוסכלים . 
לצערכם , אני לא אצטרף לשורותיכם . 
* * * נגמרו החגים . 
נגמרו התירוצים . 
נגמרו החגיגות . 
אולי עכשיו אני אצליח , לעזאזל , לזכור איזה יום זה בשבוע . 
* * * ההזנחה הפושעת של התופים חייבת להיפסק . 
* * * שבוע טוב , אם אפשר . 
הילדים של היום , כאלה מורבידיים ... 
.. 
. 
מסתבר שבכל איזור המרכז וגם בצפון , שמעו אתמול בלילה , כנראה בין 2 ל - 3 , קולות נפץ מפחידים , שנשמעו כמו פיגוע או בומים על קוליים . 
לפי הכתבה ב - Ynet , המשטרה קיבלה המוני פניות מאזרחים במהלך הלילה , אבל לא נמצא מקור הפיצוצים . 
צה"ל טוען כי לא ביצע פעילות חריגה באזור , ואם היה פיגוע - אז אף אחד לא יודע עליו . 
גם ב - NRG יש דיווח . 
כרגיל , הטוקבקים מעניינים יותר מהידיעה . 
אנוכי הקטנה , גם כן התעוררתי בבהלה במהלך הלילה . 
בהתחלה חשבתי כי זו דלת נטרקת , או שמא חלום רע במיוחד , או רעמים ( כבר היו מקרים שבהם הרעמים הקפיצו אותי מהמיטה באמצע הלילה ) . 
עשיתי סיור קצר בבית , וחוץ מנחירותיו של הסירחון לא שמעתי כלום . 
היום בבוקר , כשהתעוררתי באמת , שכנעתי את עצמי שסתם היה נדמה לי . 
אז כנראה שאני לא שומעת קולות שאינם קיימים . 
יכול להיות שאני אפילו שפויה ? 
הקולות האלה יכולים להיות כל דבר החל מנחיתת חייזרים , דרך נפילת רקטות קסאם בשטחי תל אביב וכלה בניסויים סודיים וחולניים שרשות ממשלתית כזו או אחרת עורכת . 
איכשהו , כשקראתי את הכתבה , ההיתממות של המשטרה והרשויות מסריחה פה למרחוק . 
מאות אזרחים מדווחים על פיצוצים חשודים באמצע הלילה והמשטרה שאננה לגמרי , כאילו כולנו חווים איזו הזיה קולקטיבית ? 
זה הזמן לכמה תיאוריות קונספירציה או תחקיר עיתונאי מערער יסודות . 
יש למישהו רעיונות מאיפה הפיצוצים הגיעו ? 
עדכון 12:00 - מעיון מדוקדק בטוקבקים , עולות המסקנות הבאות : מדובר ככל הנראה בנאד שתקע ערבי בשטחים , שגרם לראש הממשלה שרון ליפול באמבטיה , מה שהזניק את מטוס הריגול של חיל האוויר הישראלי ( או האמריקאי , תלוי איזה טוקבק קוראים ) ועורר את צה"ל לביצוע ניסויים בפצצות תת קרקעיות . 
אה , וחייזרים . 
ברור . 
למה לטרוח עם לצאת לדייט , להתאפר , להסתדר , לעשות עיניים , לנהל שיחה טיפשית ? 
אפשר לעשות את זה בשלט רחוק , ובלי מגע יד אדם . 
במלים אחרות - בנות יקרות , קבלו את הוויברטור החדשני - גם בלוטות' וגם מופעל באמצעות SMS . 
וכך במקום להסתפק ברמיזות מיניות ב - SMS , אפשר שהן ממש יעשו את העבודה . 
מי שלא מבינה את המשמעויות של זה , תמיד יכולה ללמוד משהו חדש , או להיצמד לשיטות הבטוחות , הטבעיות והידועות , שאינן כוללות משגל נסוג , כמובן . 
למרות שאני חובבת טכנולוגיה וגאדג'טים נלהבת , אני מעדיפה עבודת יד , אם כבר הולכים על זה לבד . 
סייבר סקס מעולם לא עשה לי את זה , למרות שכאן הוא מלווה ברטט חשמלי . 
נמאס לכם מגלגל"צ ? 
רוצים קצת ניחוח חו"ל ? 
רוצים את לוס אנג'לס בטעם שוקולד - כושי - עסלי - אוריגינל - גנגסטה סטייל אצלכם בבית ? 
לא תאמינו , אבל תחנת הרדיו הזו משדרת עם יחסית מעט פרסומות , רק היפ - הופ וזה נשמע כאילו המשדר מתחת לבית שלכם - בלי קרטועים , קטיעות בשידור או הפרעות . 
אמריקה . 
לא ייתכן שנגיע למצב הזה - מרק נמס בכוס וחצי חבילת במבה קטנה בתור אוכל בעבודה , סנדביץ ' פסטרמה בבית ורעב מתמשך עד כדי רעידות במהלך היום . 
לא יקום ולא יהיה . 
היום מבשלים ! 
מצדי נישאר ערים עד 1 לפנות בוקר . 
היום - סיר על הגז . 
לא שקשוקה , לא חביתה , לא צ'ילי נקניקיות לעצלנים , לא שניצלונים מוכנים בטוסטר , לא צ'יפס , אפילו לא שוקי עוף בטוסטר עם תבלינים ושמן זית . 
לא ! 
! 
! 
היום מבשלים בישול כמו שצריך - עוף ותפוחי אדמה באלכוהול . 
רציתי בבירה , אבל שתיתי אותה , אז נשארו כמה בקבוקי יין אדום ואחד מהם יוקרב למען המטרה הקדושה . 
חוץ מזה , עוד שיעור תופים חסר תוחלת עבר על כוחותינו ( ככה זה כשלא מתאמנים ) , שיעור טניס שהתחיל בטוב , נמשך בג'וקים ונגמר במשחקונים איומים נגמר גם הוא , ומחר עוד יום עבודה ( קידום זה אחלה דיאטה ) . 
שבוע הבא דיקסי . 
חסר לך שתבריז . 
יש לך הפתעה : - ) תתנהגו יפה . 
לי , אישית , לקח רגע להבין מה כל כך משעשע בתמונה הזו . 
