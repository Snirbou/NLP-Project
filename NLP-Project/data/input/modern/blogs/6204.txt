קיפודים ועקיצות " תזהרי במדרגות שלא לפול לתהום שפעורה עדיין " , היא אומרת " אני נזהרת " , נזהרת כל הזמן שלא לשקוע במרה שחורה , או דווקא לשקוע . 
כמה לא מתקדם לחשוב שניתן לטאטא צרות מתחת לשטיח פרוותי . 
להאמין שהכל נעלם כשמדביקים חיוך בפלסטר של פו הדוב , כמו שהיה להגר על המרפק שהיא פתחה בכיתה ה '. לי תמיד היו פלסטרים בצבע לבן במקרה הטוב , ובדרך כלל בצבע גוף . 
להסתיר שלא יראו ולא ידעו לעולם . 
אופטימיות היא נחוצה , לא בוגרת במיוחד , והו , דווקא העצב הוא עמוק . 
מפיק משפטים הנמשכים ככפות דקלים שנעקרו בסערה מדברית . 
אבל מה עושה לנו האהבה , מה עושה חיבוק . 
המדרגות התארכו , השתרכו . 
אנחנו לחמנו באפקט החממה במגבות שלא מחו , רק העבירו מים מיד לרגל , טיפות שנקוו מעל לשפתיים . 
לא יכולתי עוד לראות , ויתרתי על הכנסת עדשות לעיניים , דרך הרדופי הרעל הורודים השמש סנוורה בבוהקה . 
אישה קשת יום במטפחת ראש ישבה על כיסא פלסטיק לבן על רקע הים הפתוח והילדים שמשחקים . 
שמשיות , כסאות נוח מגוונים כמו גרגירי החול , פוצעים דווקא , גדולים ולא נעימים . 
האוויר היה רווי לחות ומלח , כמו גם הדמעות . 
במקדם הגנה 50 , כפכפי גומי סגולים . 
גם העיר הזאת היא עיר של קיץ , אך היא איננה עירי שלי , הבית נמצא רחוק . 
המצפן שלי מראה דרומה ואני בורחת לצפון . 
כמו גיטרה לא מכוונת , מיתר שנמתח , אני מסתובבת דרוכה . 
לקחתי את מה שרציתי להשאר מאחורי , נשארתי תקועה עם הפסולת . 
הפוכה . 
אחר - כך גנבו לי את המזוודה . 
מזל שלא ארזתי בה דברים יקרי ערך . 
לפני שנה וחצי , זה היה בנובמבר אולי , לא הייתי מספיק ספונטנית או בוגרת בשביל להתחייב . 
אמרתי שכן ובסוף מלמלתי תירוץ , הוא שאל אותי אם זו הסיבה האמיתי ועניתי שכן , הוא לא האמין . 
האמת היא שפחדתי ממה שנשאר מאחור , התפתלתי ולא רציתי להחנק , לפול , ללכת לאיבוד . 
ייתכן וזו הייתה תחילתו של הסוף בינינו באוקטובר שעבר התכוננו הרבה זמן מראש . 
אני לא זוכרת דבר , אולי שם אחד ארוך . 
אני חושבת שבסוף ישנו שם . 
אני זוכרת את רחוב אטוצ'ה הארוך ואת המטרו עם הריח וכל המזרקות . 
סטארבקס כמובן . 
לא רציתי לחזור וכמה שמחתי שיכולתי להסתדר . 
זה היה אישיו אז , הלהסתדר הזה . 
לא השארתי דבר בבית מלבד אותו , ואליו לא הצלחתי לחזור בסופו של דבר . 
אני רוצה לקחת אותך במזוודה . 
לא במזוודה , אני רוצה אותך שם איתי . 
רק אותך , אני לא רוצה להיות שם בלעדיך , כי יותר מכולם , אותך אני משאירה כאן . 
אני רוצה לשם , באמת , להתאוורר ולנקות את הריאות , אבל אני רוצה לקחת אותך במזוודה . 
לא במזוודה , אני רוצה אותך שם איתי . 
רק אותך , אני לא רוצה להיות שם בלעדיך , כי יותר מכולם , אותך אני משאירה כאן . 
אני רוצה לשם , באמת , להתאוורר ולנקות את הריאות , אבל זחלנו לאט , לא ידעתי ואת לא ידעת . 
היינו בגן ובכית ואני הרגשתי שהלב שלי נקרע ורציתי לא רציתי לגעת , להתרחק - להתקרב , הסדקים שבין המיטות . 
הריקוד הזה שאי אפשר להמנע ממנו . 
עניין של גבולות . 
יש דברים שהם כל - כך יפים שזה כואב . 
אמרתי לך , גם עשרים פעם ועדיין הצביטה הזאת . 
רוצה לנחש על מה חלמתי בלילה ? 
