עצוב לי כי אני לא סומכת על עצמי , ואני לא סומכת על החיים האלה . 
עצוב לי כי הכוחות הכי חזקים שבי הם פחדים . 
עצוב לי כי אני לא מצליחה להיות אמיתית בשבילי , כי אפילו לגבי עצמי אני איזו מן דמות כזו שלא בטוח מה ומי היא . 
גילי כתבה לי את אחד המכתבים הכי יפים ומרגשים שכתבו לי אי פעם , זה פרט לי על הרגשות הכי עדינים , אבל לא הזלתי אפילו דמעה אחת . 
רק לקחתי נשימה עמוקה וניסיתי לעשות סדר בראש שלי . 
אני לא מצליחה אפילו לכתוב ולהוציא את מה שיושב לי על הלב . 
אני רק עוצרת ובוכה ורוצה לדבר עם מישהו אבל לא רוצה לדבר עם אף אחד כי אני לא רוצה שמישהו יהיה בצד השני של הקו ולא ידע מה להגיד . 
באמת אין מה להגיד , ואני לא רוצה תשובות מאף אחד , אני רוצה לחבק ולא לעזוב , להרגיש שאני אני בתוך רגע אחד , בשניה אחת שהיא ההווה . 
אני מתגעגעת ואני לא . 
אני מסתכלת אחורה בתחינה שיחזרו כל אותם דברים ישנים אבל גם עם בחילה , כי נשבר לי מלהסתכל אחורה , ונמאס לי לחפש תשובות בדרך שכבר עשיתי . 
הן לא שם , הן באמת הפשוטה שמסרבת להיות יציבה . 
ואיפה הכנפיים שלי ? 
למה אני לא מצליחה להזיז אותן ? 
למה אני נתקעת במקום ומפחדת לעשות צעד לכאן או לכאן ? 
כי כמה שאני מתה כבר שיעבור השבוע הזה , כמה שאני רוצה כבר לדעת מה יהיה - אני מתה מפחד , לא רוצה לבחור , לא רוצה לזוז בכלל , תנו לי להשאר בבין לבין הזה , תנו לי להשאר קפואה באיזשהו רגע טוב , אם אני אצטרך לזוז אני הרי אפול בשלב זה או אחר . 
לפעמים אני חושבת שאני מאבדת את שפיות דעתי . 
הכל מתערבל לי בתוך הלב ושום דבר לא שלם , ושום דבר לא ברור . 
אני מתפזרת לאלפי חלקיקים וברגע שאני מנסה להרכיב משהו אני מנפצת הכל . 
שום דבר ואף אחד לא אשמים , אני יודעת , זו אני שמחבלת לעצמי בהתקדמות . 
ציירתי חלזון , לא ? 
אני מעכבת את עצמי . 
רק לא לעוף רחוק מדי . 
אולי בכלל אני לא יכולה לעוף רחוק ? 
החיים האלה יכולים להיות מדהימים , אין לי שום ספק לזה , אבל אולי לא כל אחד יכול להפוך אותם לכאלה ? 
אני חצויה מדי , מפחדת מדי , חושבת הרבה יותר מדי וחיה כדי לספר . 
איזה מן חיים יכולים לצאת מזה ? 
אני לא יכולה להחליט . 
לא מצליחה . 
מנסה להקשיב ללב שלי ולא יודעת מה הוא אומר , גם לו יש נטיה לגמגם , כמוני . 
יש לי חור בבטן ולשם נופלות כל האמיתות . 
אני כמו מנסה למזוג מים לכוס עם חור , הכל נוזל לי מכל הכיוונים ואני לא מבינה לאן הכל נעלם אני הרי ממשיכה להתמלא ולמרות זאת " בבקשה שאחלום על דנה , חלום כזה שמתעוררים ממנו בחיוך . 
" ביקשתי לפני שנרדמתי . 
זה היה בסטודיו , קצת כאילו בהמשך לאתמול אבל בלי איזשהו זמן מחייב ממש . 
ישבנו על הספה שליד אולם א' ופשוט דברנו ... 
.. 
. 
היה בזה משהו נורא מציאותי אבל זה היה פשוט ... 
.. 
. 
קצת יותר טוב מהמציאות עצמה , כאילו מעין שדרוג לשיחה שהיתה יכולה להתקיים במציאות . 
באיזשהו שלב גם איילת היתה שם , אבל בעצם קראו לה קרן קרין ( כמה מוזר . 
) והיא אימצה לעצמה את השם מיקה . 
היא ישבה עם מחברת ודברה על היחס והרגשות שלי לדנה , אח"כ גם אנה היתה שם ואדוה וגם שתיהן דברו על אותו נושא , אבל עליהן קצת כעסתי כי הן בכלל לא היו שם בזמן האחרון , אז מה הן יודעות ואיזו זכות יש להן לבקר את העניין . 
אני חושבת שהן ניסו להסביר שהן לא באות לבקר , אלא סתם להגיד מה הן חושבות , במטרה לפתח אצלי מודעות לכל מני נושאים או משהו כזה . 
בסוף אני חושבת ששוב הייתי לבד עם דנה , והיו דיבורים כיפיים כאלה והיו נגיעות קטנות והיה מושלם ממש . 
בחלק אחר של החלום חלמתי שמשהו מספר לי שנעה נסעה לברזיל , בעקבות איזשהו סרט או משהו , זה היה קשור למיגל בכל אופן . 
בכל מקרה , היה שם איזה בלגאן והיא נהרגה . 
אני זוכרת את תחושת ההתנהלות בחלום ... 
.. 
. 
מן תחושה של משהו שנעקר והשאיר חור ענק . 
היה שם משהו עם זר פרחים שהיה כאילו קשור למוות שלה ונשלח אליי משם , והיה משהו עם כמה בגדים שהייתי אמורה להחזיר לה ועם אמא שלה וזה שרציתי לבוא לראות את החדר שלה בפעם האחרונה ... 
.. 
. 
לא זוכרת בדיוק את מה שהלך שם , אבל זה היה מלווה בתחושה איומה , מעיקה . 
ממש שמחתי להתעורר מזה . 
והיה גם משהו עם סלט יווני מדהים . 
החלום על דנה ברור , אין מי יודע מה לנסות ולפרש , וגם עניין הסלט היווני ( אכלתי אחד מוצלח אתמול . 
) רק החלום על נעה מטריד אותי ... 
.. 
. 
תוהה מה קורה עם הנושא הזה בתת מודע שלי ומה הוא מנסה להגיד לי . 
