כלום מהולל . 
כלום אלוהי . 
זה מה שעשיתי היום . 
חוץ מכמה דברים קטנים : התעוררתי . 
נזכרתי באירועי ערב האתמול . 
בקצרה : שני שוטים של אבסינט , מופרדים ע"י בירה מחוזקת שגרמו לי להתרוממות זמנית במצב הרוח ולפגישה מחודשת את הקציצות , האיטריות דאתמול והסלט . 
יבגני , ששתה כמעט אותו דבר כמוני ( בירה נוספת במקום השוט השני ) , פגש בארוחת הערב גם כן . 
השכנים המודאגים מצאו אותנו בריאים ושלמים . 
אחרי שוטטות קצרה בבית , שתיית מה שהיה נראה כבקבוק שלם של מים , אכילת דברים אקראיים מהמקרר וצפיה במצויירים בלתי מפוענחים בטלוויזיה הדלוקה נזכרתי שאני אמור לא לעשות כלום . 
חזרתי לחדר , אספתי את ערימת הספרים שיועדו להחזרה לספרייה , ארנק , ת.ז ומצלמה ויצאתי את ביתי . 
תחנה ראשונה : ספריית הפקולטה לפיזיקה , הספר להחזרה : " הרצאות בפיזיקה " המצויין של ריצ'רד פיינמן . 
את פני קידמו צרורות של מקדחה ופיצוצי פטישים הבוקעים מתוך בניין הפיזיקה . 
המקום , השקט עד מאד בימים כתיקונם , עם הפרופסורים התמידיים ב H - bar , הפך לאיזור מלחמה . 
תוך סיכון רב לחיי , בדרך לא דרך , הסתננתי דרך עבודות השיפוצים לתוככי הבניין , כדי לגלות את הספריה פתוחה לכל רוחות השמיים , עם חורים הפרוצים בכל קירותיה , אפס ספרים , אפס ספרניות . 
למזלי שלט עם חץ עדכן אותי שהספריה שוכנת באופן זמני בחדר חלופי , לשם הגעתי והחזרתי את הספר בשלום . 
בחדר היו שתי ספרניות , אחת , כדרך הטכניון , כוניפת מדפים , והשניה , מסיבה לא מובנת חמודה בעליל . 
מסקנות : צריך לבקר יותר בספריה הזאת בקיץ / סמסטר הבא . 
תחנה שניה : ספריית מכונות , להחזיר את הספר בתרמו . 
הספר הזה אחראי כנראה לחלק גדול מהציון הסביר שלי בתרמו ( 80 ) , ועל כן אזכור אותו לחיוב לנצח . 
או משהו כזה . 
אחר כך הלכתי לספריה הראשית להחזיר את יתר השלל , השומרת בכניסה ישבה על המדרגות ודיברה עם איזה בחור , שנינו הסכמנו בלי מילים שאין באמת צורך להראות לה את התיק , ונכנסתי . 
נפתרתי מעשרים קילו ספרים הנותרים , וניגשתי לברזיית המים ליד הכניסה , רק כדי לקבל את רגע ה " עצור " הראשון שלי להיום : עצור , אמרתי לעצמי . 
מה אומרת עלייך העובדה שאתה מתחיל להבחין משהו ארוטי במגע הרך הראשון של המים הקרים על השפתיים שלך ? 
בדיוק . 
אחר כך עצרתי אצל הבחורה היפיפיה במכלול כדי לשלוח פקס עם הטופס שעות להתנדבות , והמשכתי לתחנה לתפוס את האוטובוס שיקח אותי לעיר הגדולה - חיפה . 
חיפה אמרתי לכם פעם שאני ממש אוהב את העיר הזאת ? 
זה נכון . 
עשיתי סיבוב במרכז הכרמל , התאשרתי בשני דיסקים ( Vulgar Display Of Power של Pantera , ו - The Blade של Front Line Assembly ) " כל זאת במחיר החביב של כ - 60 שקלים חדשים . 
טרפתי ארוחת ג'אנק פוד ענקית , ובין לבין צילמתי כל דבר שלא זז . 
מצאתי אמנות רחוב מקומית , בניינים עתיקים ופסלים סוטים . 
תמונות - כשאמצא מחשב עם USB להתחבר אליו . 
בדרך הביתה פגשתי באוטובוס את אולג האלחוטן מהגדוד שלי . 
לומד צילום במכללת ויצו ומבסוט עד השמיים . 
הלוואי ויכולתי להגיד את זה על עצמי . 
וזה לא שאני לא אוהב את הלימודים שלי . 
אבל אני לא ממש אוהב אותם . 
אני מוצא את עצמי פוזל לעבר קורסים של פקולטות אחרות , כאלה שאין סיכוי שיהיה לי זמן לקחת . 
בקיצור , יהיה בסדר . 
יום של כלום . 
כלום מהולל . 
מאז הפוסט האחרון : הדירה עברה נקיון יסודי , סידרתי וניקיתי את החדר , ארגנתי את הדיסקים לפי להקה וסגנון , חומר הלימוד מהסמסטר עבר לארון , הפרדתי את הספרים שצריך להחזיר לספריה מאלה שאני משאיר , ניר הגיע וחתם לי על טופס השעות - מחר סוף סוף אשלח אותו והמשרד של אימפאקט יעזבו אותי בשקט לבינתיים ( שלא לדבר על זה שאני אבטיח לעצמי את המשך קבלת המלגה לשנה הבאה ) . 
אחרי פרץ הנקיון הזה נזכרנו אני ויבגני שלא אכלנו ארוחת צהריים . 
לאחר מכן נזכרנו שגם ארוחת בוקר , לא אכלנו . 
המצב דרש פעולה מיידית , והיא ננקטה - יבגני הכין קציצות , אני הכנתי סלט וחיממתי את האיטריות דאתמול . 
הרעב דעך כלא היה . 
כוס קפה שחור לקינוח . 
אי שם על הדרך הגיעה אינה , השאירה את הפרח ומחבט הטניס שלה אצל יבגני . 
היא הגיעה מלווה בנוכחי , מולדבני , איש קבע במג"ב , מקור לבדיחות אינסופיות בשבועות האחרונים , לא משהו באמת נגדו , אבל חייבים לצחוק על משהו . 
לשכן החדש יש רמקולים חזקים למדי , אבל לכולם בדירה הזאת יש רמקולים חזקים מאלה שלי , אז זה בסדר . 
הטעם המוזיקלי שלו משאיר מקום לשיפור , אבל יש גם נקודות אור - בין זמרת ישראלית עכשוית ולא מוכשרת במיוחד לבין שיר אלטרנה - פופ משנות התשעים קפץ לו פיוז'ן עצבני , ולא יכול להיות לגמרי רע בן אדם ששומע פיוז'ן . 
התוכנית כרגע זה ללכת לאיזה פאב עם יבגני , פוסטר וחברים שלו , אבל כרגע הם לא סגורים לגבי מתי והאם בכלל הם הולכים , אז אני שוקל בינתיים אופציות חלופיות , כשהעיקרית בהן - להיזרק בחדר עם מוזיקה גרמנית רועשת ולבהות בקיר . 
ולבסוף , סוגיה קשה הרודפת אותי בימים האחרונים : ספר שקניתי , אוסף סיפורים של היינליין , הולך ומתפרק לו בקצב כמעט זהה לקצב הקריאה שלי , העמודים פשוט עוזבים את הדבק עתיק היומין על הכריכה . 
אז בעבור חמש נקודות בציון הסופי : הצילו ! ! ! מה עושים ? 
( כמובן שבסוף אני פשוט אדביק אותם בחזרה וזהו , אבל אולי במקרה מישהו באמת יודע מה עושים . 
) הסמסטר נגמר . 
( להוציא כמובן את העניין הפעוט של חמישה או שישה מועדי ב' שאצטרך לעשות ) בינתיים אפילו אין נכשלים מפורשים , אבל לא כל הציונים פורסמו עדיין , ובמבחן של היום אני לא בונה על הרבה . 
בנושאים אחרים , נכנס לדירה שכן חדש , יליד הארץ לשם שינוי . 
הוא בורך לשלום ע"י הרי כלים לא שטופים בכיור , ברדק בסלון וצעקות " כוס - עומו " של שכן אחר לעבר משחק מחשב . 
אין לי כוח לכלום . 
וזה לא אני . 
אני לא כזה . 
מחלה או משהו . 
