אני בכלל לא אוהבת ימי שבת , אבל יום כזה לא ראיתי הרבה זמן . 
ישבתי ופתאום התחיל ממעמקים , אפילו בשעה המתאימה . 
מוזיקה היא טריגר לזכרונות שלא ידעתי שנשארו , ובצורה הכי ישרה שיש , בלי ההעצמה שאני והמוח עושים לדברים שאני בוחרת לזכור . 
עכשיו אני נזכרת ביום שישי אחד , במשחק שולה מוקשים מסנג'רי כשהכל היה חדש וטרי , ובשיחה ראשונה שעשתה לי משהו בלי לדעת בכלל , ובמבט לאחור , מוזר לי שכבר אז . 
נגמר , וחזרתי להתכונן למבחן באנגלית - להתכונן למבחן באנגלית , זה מה שאני עושה עכשיו , לא מעבירה למבוקשים כל יום בארבע [ עכשיו זה בחמש ] בשביל לראות שיר אחד שכבר נעלם ואיתו הכל , ממ , אבל הוא לא נעלם , פוף והוא מביא איתו את כל הזכרונות והכלהכל . 
ציפורים חגות שבעים יום במקום הראשון , רגע , זה היה יותר מאוחר , אני באמת צריכה להפסיק לחלק את החיים שלי לתקופות ולא להתפלא כשאני מחזיקה אותן חזקחזק גם כשהן כבר בסיפור אחר . 
והכל יקפא פתאום אם יהיה לנו רגע לעצור בפינת רחוב לחבק ולעזוב כאילו שאפשר בכלל לדעת להרפות לאהוב פחות . 
אולי רק עכשיו אני מבינה . 
כל כך הרבה דברים שהייתי רוצה לומר , אבל המקום הזה קצת מפחיד אותי , ולא פשוט להעביר את כל הרצפים שמסתובבים לי בראש לכאן , דרך המקלדת והאצבעות . 
השיר הזה עושה לי משהו , הגשם אפילו יותר . 
קצת פחדתי שהוא שכח , השאיר אותי כאן לבד , אבל הוא לא ואני לא לבד , יש לי טיפות ואנשים טובים באמצע הדרך , וגם את עצמי . 
שקט בקופסא , הכל נשאר אצלי בלב . 
