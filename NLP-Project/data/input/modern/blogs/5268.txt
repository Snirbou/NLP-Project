חשבתי לבוא אלייך היום , אבל אז אחרי מחשבה מעמיקה מעט יותר , הגעתי למסקנה שאולי זה לא הדבר הנכון ביותר לעשות . 
כי כמו שאנשים רואים דברים אחרת כך הם גם מבינים אותם אחרת . 
לכן , אם אני באה עד אלייך לראות לשלומך וסתם להעביר לצדך משך זמן כזה או אחר , אני יכולה לעשות את זה לשם דבר זה בלבד . 
ואתה , יכול להבין את זה אחרת לגמרי , ובגלל שאני לא רוצה שתבין את זה אחרת אלא כך , בפשטות שבכך , אני מתבלבלת לגמרי , לא יודעת מה לעשות והופכת חסרת עונים . 
אתה יכול לחשוב הרבה דברים , אתה יכול לחשוב שבאמת באתי סתם כך , להעביר את הזמן הזה ביחד איתך , כמשהו ברור ופשוט מאוד . 
אבל אתה גם יכול להתחיל לנבור בזה קצת יותר , ולהגיע למסקנה שאולי אני לא באתי כך סתם . 
שאולי , עצם המאמץ , עצם הנחמדות , אולי מסתתרים מאחורי דברים אלה הרבה דברים אחרים לגמרי . 
כמובן שאני איני רוצה שתחשוב דברים כאלה כלל . 
הייתי רוצה שכל דבר שלא ברור לך , תשאל . 
אני יודעת שאנשים לא נוהגים לעשות את זה , אבל הייתי רוצה , שגם אם חולפת בראשך מחשבה כזאת או אחרת שלא ברורה לך לגמרי , ומשאירה בך צל קטן של ספק , תבוא , תשב מולי ותספר לי הכל על כך . 
אתה באמת בן אדם טוב , מוכשר מאוד , חכם , חבר טוב . 
אני ממש לא רוצה לאבד אותך כל כך בקלות בגלל אי הבנה . 
אתה מבין , עייפתי מהדיבורים וההסברה על המרדף האין סופי אחרי התשוקה , האהבה וכל מה שנגרר מהן . 
עצוב לי שדברים אינם פשוטים כמו שאני רואה אותם בעיני שלי . 
אני רוצה שתדע , לשפעמים אנשים פשוט עושים דברים בלי יותר מדי הסברים . 
וזה מה שהכי יפה בזה . 
והכי חשוב אני מתגעגעת . 
העולם מוצף בכיעור רוע נמצא כל הזמן בכל מקום לפיכך , היפה הקטן ביותר מוכפל פי מאה והטוב הזעום ביותר ממלא את כל העולם באושר 
