אודה ולא אכחיש : במוצ"ש שעבר , כשעוד עסקתי באריזת תיק ענקי בגודלו לקראת צו אילת + שבת בלשכה שחיכו לי , ציפיתי לשבוע וחצי של עבודה מתישה וגעגועים עזים הביתה . 
כולם דיברו על צו דצמבר באילת במין יראה : " נשארים כל יום עד 9 בערב " , " ספירת חומר אף פעם לא מסתדרת וזה תמיד מעכב את היום .. 
. 
" ממש חששתי מפני כל זה , ובעיקר מהמחשבה ש 8 ימים תמימים לא אראה בית , ואפילו לא אזכה לרגע של שקט לבד . 
אבל בסופו של דבר התבדיתי - היה ממש אחלה בצו אילת , והשבת הייתה אפילו יותר אחלה . 
והנה פירוט המאורעות : יום א' - עכב היותי דייקנית כרונית , התלבטתי אם לעלות על האוטובוס של 6:20 בבוקר לב"ש , או על האוטובוס של 6:05 ( הייתי אמורה להגיע ללשכה ב 7:30 ) . בסופו של דבר החלטתי לעלות על המוקדם יותר , פן אאחר חלילה בשתי דקות , ומה שקרה בסוף הוא שמצאתי את עצמי בתחנה מרכזית ב 7:00 בדיוק , ובלשכה בערך 10 דקות אח"כ . 
לא נורא , העיקר שהגעתי בזמן . 
בלשכה כבר התגודדו רבים מאנשיה , כאלה שיורדים לצו וגם כאלה שלא ובאו ( בהנחיית הרס"ר כמובן ולא מתוך חוסר חיים מוחלט ) לעזור באריזות . 
אריזות לצו אילת כוללות סחיבה של דברים רבים וכבדים הלוך ושוב במסדרונות הלשכה , כאשר יש חלוקה שוביניסטית אך הוגנת : הבנים סוחבים את המחשבים וכל הדברים ששוקלים יותר מ - 5 קילו , והבנות סוחבות מסכי מחשב דקים וקלילים וכל מיני דברים לא כבדים כמו בקבוקי מים . 
כך התרוצצתי לי ברחבי הלשכה , מעמיסה ופורקת אלפי בקבוקים של מים מסוגים שונים , ותוהה מי ישתה את כל המים האלה . 
מה אנחנו , גמלים ? 
בסופו של דבר , באיחור אופנתי של שעה בערך , היינו על האוטובוס בדרכנו החוצה מבאר שבע . 
לאילת עצמה הגענו בסביבות 1 בצהריים , ושם שוב פתחנו שרשרת מים שמטרתה להעביר אלפי בקבוקים מנקודה A לנקודת B בלי לזוז מהמקום יותר מדי . 
אחרי שכל הציוד היה בחוץ , והצלחנו לשוות לבית הספר " גולדווטר " מראה של לשכה , שוחררנו לבית החייל ( שנמצא ממש מעבר לכביש ) . 
השעה היתה בערך 5 , כך שנותר לנו זמן רב ללכת לקניון לאכול ולהסתובב , וגם לגלות שדצמבר באילת ממש , אבל ממש קר . 
יום ב' - היום שכולנו יראנו מפניו . 
יום פתיחת הצו הרשמי . 
אחוזי ההתייצבות באילת הם די גבוהים בד"כ , ככה שכולנו ציפינו למאות אילתים שיזרמו להם פנימה לבית הספר ויגרמו לכולנו טירחה רבה . 
לשמחתי גיליתי שרשמו אותי כבודקת אבחונים במקום מאמתת , ככה שאת רוב הבוקר הראשון העברתי בבדיקת אבחונים דידקטיים , ורק לקראת הסוף יצא לי לעשות 2 - 3 אימותים . 
האימותים עצמם נגמרו בערך בסביבות 1 ( " אין יותר אימותים ? 
" שאלו בפליאה הבנות בזו אחר זו , תוהות אם מדובר במתיחה .. 
. 
) . 
את ספירת החומר התחלנו ממש מוקדם , ולמרות החששות שום דבר לא הסתבך , נעלם או נגנב ע"י מלש"ב . 
אפילו הראיונות נגמרו בסביבות 5 . 
מה הולך פה ? 
הייתכן שאפשר ללכת כבר ? 
ייתכן ! 
הסתבר שהשנה המלש"בים פשוט הבריזו לנו : משהו כמו 60 % התייצבות . 
למי אכפת , עד צו אילת הבא ( אם אליו הם יחליטו לבוא ) אני כבר אהיה עם רגל אחת בחוץ ! 
בערב חגגנו את יום הולדתי , שהיה עתיד להתרחש למחרת , במסעדת " דודא " , שהגדרתה הרשמית היא " זה כמו נאפיס " . 
כך גם התפריט היה מוצף בתמונות משעשעות עד פאתטיות ובחלקן אותן תמונות שמופיעות בתפריט הנאפיסי . 
אני ולני הזמנו ביחד טוסט וצ'יפס ולקינוח כולנו הזמנו סופלה שוקולד עם גלידה . 
היה נורא טעים וגם מצחיק . 
המלצר הרוסי שלנו הציג עצמו בשם שרון , ומיד לאחר שהפנה את גבו אלינו סיננה דרוקמן בלחש : " על מי הוא עובד ? 
הוא ולדיסלב ! 
" מה שגרם לכולנו להתחיל בחיקויי ארץ נהדרת ( " רועיייייייייייייי , לא יורי ! 
! 
" ) בדרך חזרה היה כל כך קר שבקושי יכולנו לנשום . 
רותם , לני ואני החלטנו לחזור לבית החייל , וגם אני וגם לני התחננו בפני רותם שניקח מונית . 
" לא , חייבים לשרוף את הקלוריות שאכלנו עכשיו ! 
" הכריזה רותם כמובן מאליו , והובילה אותנו בחצי ריצה לבית החייל . 
בשילוב עם ההצטננות שפיתחתי , הגעתי לבית החייל חצי מעולפת . 
יום ג' - יום הולדתי . 
קצת חששתי מיום הולדת בצו אילת , קודם כל כי זה היום הולדת הראשון שלי שאני לא אהיה בבית בכלל , ולא אראה אף אחד מהחברים שלי מהבית , וגם כי לא ידעתי אם אנשים בכלל ישימו לב שיש לי יום הולדת ויעשו משהו לגבי זה . 
אבל בסוף היה ממש כיף , כולם כרכרו סביבי והביאו לי בלונים ומתנות ( הרס"ר צירף אחת משל עצמו כשפטר אותי מצחצוח נעליים במסדר , תודה יגאל ! 
) . 
היום עצמו היה קליל כקודמו , בקושי אימתתי , רוב היום היה חפשנות טהורה . 
בערב היה לנו ערב יחידה בקוקונט קלאב , והיה די בסדר , בהתחשב בזה שאני מתעבת מועדונים שרוקדים בהם . 
בגלל שהיה לי יום הולדת קראו לי לעלות לבמה המאולתרת שם והביאו לי עוגה . 
בסביבות 1 בלילה הגיע האוטובוס הראשון לבית החייל ( מיהרתי לעלות עליו , בשלב הזה כבר התחיל להמאס לי וגם בקושי הצלחתי לשמוע את עצמי בגלל המוזיקה ) וכשהגענו מיהרתי ללכת לישון . 
יום ד' - היום האחרון של הצו . 
עשיתי כיתה , וחוץ מזה שהמחשבים נכבו פעמיים באמצע המבחנים , היה ממש בסדר . 
בצהריים באו להחליף אותי ואז חזרתי להתחפשנות הרגילה . 
לקראת הסוף התחלנו לארוז הכל ולהעמיס על המשאיות , ואז חזרנו לבית החייל לארוז גם את עצמנו . 
בערב יצאנו לארומה , ואני , באומץ פתאומי , החלטתי להזמין רוסטביף , שזה משהו שלא אכלתי אף פעם ומי שמכיר אותי יודע שאני בחיים לא אזמין בחוץ משהו שאין לי מושג ברור מה הטעם שלו . 
בסוף זה לא היה ממש טעים וגם לא אכלתי הרבה מזה , אבל עצם הצעד זיכה אותי בהמון הערכה מצד לני ורותם ( " כל הכבוד פטל ! 
הצעד הראשון בהפיכתך לאדם נורמלי ! 
" ) יום ה' - חוזרים לבאר שבע . 
הדבר הראשון שעשיתי היה לברר מי עושה עליית משמר , לעשות אותה וללכת לחתום על נשק . 
כל מי שראה אותי עם הנשק פער את פיו בתדהמה וקרא " אבל עכשיו חזרת מאילת ! 
" . 
כן כן , אז מה אם חזרתי מאילת , בכל זאת הייתי צריכה לסגור שבת . 
והאמת שהייתי די בסדר עם זה בשלב ההוא . 
השבת עצמה הייתה ממש כייפית . 
זאת הייתה " שבת חוליה " : אני הייתי הפז " מניקית ביותר ( : אחריי ליאור בראון מהקורס של אוקטובר , והצטרפו אלינו גם ניר , טליה ( במילרע ) , ויקי ותהל , שהם כולם בניי ובנותיי היקרים מקורס יולי 06 . 
את החצי הראשון של השבת העברנו בהאזנה לדיסקים של אהוד בנאי ובוב דילן בלופים ( " רגע , עכשיו זה בוב דילן או אהוד בנאי ? 
אני כבר לא מזהה . 
. " ) עד שעלה בראשי הרעיון לקחת ממדור תנועה את הרמקולים של יוני ידידי הזכור לטוב ולהשתמש בהם כדי להשמיע שירים מהנגן שלי . 
זה שיפר את המצב פלאים . 
חוץ מזה בגלל שהחוליה עצמה היתה בשיפוצים , כל רגע שלא ישנתי ישבתי עם כולם באיזור ששומרים בו , וככה המשמרות של כולם עברו הרבה יותר מהר כי העברנו אחד לשני את הזמן . 
הזמנו המון אוכל ( ההורים שלי קפצו בחמישי בערב והביאו לי לחם אגוזים , בראוניס ובורקסים ) , ישנו המון ובקיצור פשוט היה כיף . 
השבת עברה ממש מהר , והגיע יום ראשון , שלאף אחד מאיתנו לא היה כוח אליו . 
יום ראשון עצמו היה באמת יום ההתחפשנות הבינלאומי , כי פשוט לא היה לי שום דבר לעשות בו . 
המראיינות היו אמורות להזין במחשב את הראיונות שלהן מצו אילת , ובגלל שאני לא מראיינת , לא היה לי שום דבר לעשות . 
בסביבות 4 נתנו לנו לצאת הביתה , והגעתי הביתה ב 6 . היום יש לי יום חופש , שבאמת הייתי זקוקה לו אחרי 8 ימים של חברותיות אינטנסיבית . 
אני הולכת לנצל את היום הזה להתפנקות טהורה . 
שלכם , גריני . 
נ.ב - נספח : המתנות שקיבלתי עד כה : גיל קנה לי מצלמה דיגיטלית שווה ממש . 
ירדן קנתה לי ג'אנספורט תכלת עם פרחים שלקחתי איתי לצו אילת . 
אמא שלי קנתה לי " יותר מדי בגדים ביותר מדי כסף " ( ציטוט ישיר שלה ) רועי קנה לי ספרים גם לני קנתה לי ספר קרן קנתה לי נעלי בית הילה קטרון קנתה לי גרביים סרוגות שמשמשות גם כנעלי בית מיקה קנתה לי מחזיק מפתחות של האות P ( כי אני פטל , ולא באמת טלי ) ויעלי הכינה לי מעמד לדיסקים שהיא צבעה לגמרי בעצמה ( וגם עליו כתוב פטל ) סבתא הביאה לי כסף מיצי החתול השמין ( אני אניח שזה לכבוד יום הולדתי ולא בגלל שאבא שלי מפטם אותו ) .. 
. 
קצת בהצתה מאוחרת : לירן קנה לי את הדיסק החדש של ערן צור . 
זה היה מזמן ובגלל זה שכחתי מזה , לא בגלל שזו לא מתנה שווה , חלילה . 
השעה 5 ורבע בבוקר ועוד פחות משעה אהיה בדרך לבאר שבע . 
יורדים היום לצו אילת . 
ואחרי זה אני סוגרת שבת . 
נתראה אחרי כל זה , באיזה פוסט ארוך , מפורט ומרגש על הכל ( בתקווה שיהיה לי כוח לכתוב אחד כזה .. 
. 
) כשהתעוררתי היום בבוקר פשוט לא התחשק לי לקום מהמיטה . 
טוב , בעצם אף פעם לא מתחשק לי לקום בבוקר מהמיטה , אבל היום במיוחד . 
דווקא בגלל שזה יום חמישי ומסמל את סוף השבוע , לא היה לי כוח לחכות עד שתגיע השעה 5 ( שהיא השעה המשוערת שאני יוצאת בה בימי חמישי ) . 
הדכדוך הקל נמשך גם כשהגעתי לבאר שבע , ובתחנה שאני תמיד יורדת בה פגשתי מספר נכבד של חברים מהלשכה : גיא שיבז , דותן , ניר ועוד כמה . 
כשהתחלנו ללכת פלטתי בעייפות " אין לי כוח ליום הזה .. 
. 
" " למה ? 
" שאלה דותן , מה שנראה לי כשאלה אווילית עד שהמשיכה - " הרי יוצאים היום מוקדם .. 
. 
" הרמתי את ראשי בתמיהה ושאלתי " מה ? 
איך את יודעת ? 
יש היום משהו שונה ? 
" ( לא הייתי ביום הקודם בלשכה אלא במדור לאבחון איפוס ) , " בטח , שלומי ( מפקד הלשכה ) הודיע אתמול שיש היום יום מל"ג .. 
. 
כולם משתחררים הביתה ב 11. . " אחרי שאיימתי על דותן ברצח אם היא משקרת לי , קלטתי סוף סוף את משמעות הדבר - משתחררים ב 11 ! זה אומר שבעצם יש רק שיחת חוליה על צו אילת ( שהוא שבוע הבא , אגב ) ואז הולכים הביתה ! 
! 
כשהגעתי לחוליה הסתבר לי גם שהחליטו אתמול לארגן ארוחת בוקר חולייתית , אז כל אחת מהבנות הביאה מטעמים כגון בורקסים , קרואסונים , עוגות ופירות , ואכלנו הכל בסביבות 10 בבוקר בחצר האחורית של הלשכה . 
בקיצור , היה ממש כיף , והודות ליפעת ממדור תנועה שהנחתה אותי לבוא איתה ברכבת לקרית גת ומשם לקחת אוטובוס לאשקלון , הגעתי לאשקלון ב 1 בצהריים במקום כמעט ב 2 אם הייתי עולה על האוטובוס מבאר שבע ( שרק יצא ב 12 ורבע והנסיעה שלו נמשכת שעה וחצי ) . 
עכשיו השעה אפילו לא שתיים ואני כבר בבית אחרי שעשיתי סיבוב בקניון . 
מה יותר נפלא מזה ? 
! 
בשבוע הבא יש לי יום הולדת ( בצו אילת ) ואני סוגרת את השבת שאחרי הצו , מה שאומר שאני לא אהיה בבית 8 ימים . 
אבל מצד שני , אישרו לי היום לקחת יום חופש ביום שני שאחרי השבת , אז זה יהיה בסדר , אני חושבת . 
העולם לא מקום נורא כל כך ככלות הכל . 
( : 
