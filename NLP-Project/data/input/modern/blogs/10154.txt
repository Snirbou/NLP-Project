בערב יום העצמאות , בזמן שאני והפרקליט טיילנו בבן יהודה וכמעט נמחצנו למוות בכיכר ציון , קניתי לרונן פנס לייזר . 
היה לי ברור שהוא יקלקל אותו תוך זמן קצר , אבל זה היה זול ואי - אפשר שלא לשמח את הילד . 
למחרת בבוקר , כשעוד ישנתי , רונן שיחק עם הלייזר שלו . 
הוא העיר על הרצפה והכריח את החתולה לרדוף אחר האור האדום . 
שלי אכן רדפה . 
אבל רונן היה מנוול : הוא הכריח אותה להסתובב סביב עצמה . 
והמסכנה לא עמדה בזה : הקיאה על הרצפה את המזון היבש , אותו אכלה כמה דקות קודם לכן . 
פתיתי האוכל עוד לא הספיקו להתעכל , להירטב ולהתרכך - עדיין היו יבשים . 
אמא שלי עוד לא הספיקה לנקות אותם מהרצפה . 
ושלי , לאחר שנחה קצת מהסחרחורת , באה ואכלה את המזון שלה שוב . 
אבל רונן , כשראה ששלי אוכלת את מה שהקיאה , חטף בחילה ורץ להקיא בשירותים ! 
באיזה צחוק מטורף צחקתי כשאמא סיפרה לי על המתרחש ! 
הרי זאת הייתה עשיית צדק לכל דבר : גרמת למישהו בחילה - לך תחטוף אחת כזאת בעצמך . 
לא ככה ? 
זה הילד : וזו החתולה : 
