הבוקר שוב היה כמו באר ללא תחתית , שחור וקר . 
ולי הייתה צמרמורת , צמרמורת , צמרמורת בשעה שצעדתי ברחוב , מחבקת את עצמי . 
שוב צעקו עלי . 
שוב אני לא עומדת לישון בלילה ולא ישנתי אתמול ולא אשן מחר . 
הכל חוזר חלילה והימים רודפים זה את זה ומתערבלים זה בזה . 
אני רודפת אחרי מדריכות ספינינג קריזיונריות שמשאירות כרטיסים בכל מיני מקומות והשוער צועק עלי ו ... 
.. 
. 
קחי רגע אוויר , צריך לפעמים גם לנשום , צריך לאזן . 
המחשבות שלי כמו בומרנג ואני קצת אוהבת את אהבה במקום את הדבר האמיתי , אלא שאפילו זה לא במידה שמספיקה להעביר רגעים של עצב , שהם ללא ספק הרגעים הכי לבדיים בחיים האלה . 
אחר - כך אני שמחה שוב עד שבשנייה אחת נבנית סביבי פקעת של הגנה ושום דבר לא חודר . 
אל תנסו לדבר או להתקשר , כי אני לא זמינה . 
תודה . 
תודה - מסיים הבוס שלי כל שיחה שאנו מנהלים . 
אפילו אחת שהנוסח שלה הוא " את עובדת מטומטמת , את לא יודעת לעשות את העבודה שלך , למה את מציקה לי כל הזמן , זה בכלל לא חלק מהתפקיד שלי לטפל בזה , את לא יודעת שאני עסוק ? 
" . 
תודה . 
בבקשה לך . 
לכולם בעבודה יש קצת פיצול אישיות ויותר מלהם , לי . 
כי את עצמי המוחצנת , זאת שרוקדת במסיבות ועושה פרצופים מול המצלמה ומול אנשים אחרים , אני אף פעם לא לוקחת איתי . 
אך מכיוון שאני אוהבת אותה כל - כך , כי היא אימפולסיבית , שובת לב , וגורמת לי להרגיש הכי טבעית בעולם , היא מופיעה לעיתים . 
או אולי אפילו לא היא , אלא הבזקים שלה . 
ואז שואלים אותי מה קרה שהשתגעתי פיתאום . 
אחר - כך יש לאנשים טענות לגבי השיער שלי , אומרים שלקיתי בסינדרום העבודה שמתבטא בכך השיער לא רוצה להחליק כלפי מטה . 
הוא מורד , מה לעשות ... 
.. 
. 
אני משחקת איתה תרגילים בהעלמות . 
היא שואלת " אז מה את מרגישה כלפיו ? 
" , ואני עונה לה " אממ ... 
.. 
. 
אני פשוט ממש מאושרת היום , כי אין לך מושג כמה סניף ר"ג מוצלח יותר מסניף ת"א " . 
היא אומרת לי " אני מבינה שזאת תשובה לשאלה " , ואני מצדי משיבה שאין לי מושג על איזה שאלה היא מדברת . 
היא שואלת " את שמה לב מה קורה כאן מהרגע שהגעת ? 
" , ואני נתקפת בפרץ צחוק בלתי נשלט . 
" זה לא שאני לא נהנית מהנאום הקטן שלך על כל מיני מקומות עבודה , וזה לא שאני רוצה לקטוע אותך או משהו , אבל אני מרגישה שאנחנו בהרצאה " . 
אני מהנהנת " אני יודעת . 
גם אני מרגישה שאני מבזבזת לשתינו את הזמן , אני פשוט לא יודעת מה אפשר לעשות עם זה " . 
ביום שאחרי אני מוצאת את עצמי מוקפת באותה התפאורה , " מאופסת " , אני מגדירה , והיא אומרת לי ש " מאופסת זאת מילה מנמיכה " ושאולי כדאי לי לשקול את המילה " נוכחת , בתור מישהי שכל - כך אוהבת מילים " . 
אני שואלת אותה אם היא לא יודעת ש " מאופסת זה סלאנג שמשמעותו מקורקעת " , אך מסתבר שגם למילה מקורקעת יש קונוטציות שליליות . 
" אני כאן היום " , אני מסכמת לבסוף . 
" כל כולי נמצאת כאן ( קצת כמו שאמרתי יום אחד לפני לגל , שבפורים 'הייתי כולי פרפר ' , והוא חיקה אותי ואמר שכך אני נשמעת צפונית להפליא ) " ! 
אני מסבירה את עצמי , כלל לא מתנצלת " אולי זאת הייתה הדרך הטובה ביותר שמצאתי בכדי להדגים מה כל - כך לא בסדר בחיים שלי , למרות שכביכול הכל בסדר " , " כן , אבל רק כביכול " . 
החוצפן ( היא נתנה לו את שם התואר , לא אני ) מהעבודה שלח לי שוב סמס ( גם בשלוש לפנות בוקר , אבל כעת אני מדברת דווקא על זה שהוא שלח מיד אחרי שיצאתי מהפגישה עם הבוס ) . 
הוא כתב שהוא לא יכול עם המבטים שלי והוא לא יודע איך לקרוא אותי . 
השבתי לו שאני פשוט כזאת , ואם זה מפריע לו אני יכולה להפסיק להיות נחמדה . 
הוא ענה שהוא לא התכוון לזה בקטע הרע , ושאולי עכשיו כן בא לי לצאת איתו . 
כשסרבתי הוא אמר שאני מדי נחרצת ואם לא שווה לתת לו צ'אנס , שהרי אינני מכירה אותו כלל . 
סמסתי לו שגם ההפך נכון ושבאמת זאת לא תקופה מתאימה מבחינתי ( וחוץ מזה הוא אידיוט . 
אלא שאת זה לא כתבתי לו ) . 
בג'יפ של מיקי אני מבחינה לפתע ב _ _ _ _ שמהלך לו בחוטם זקור במדרכה שממול . 
למען השם , אם הוא לא יוריד את האף רק מעט , בסוף יכנסו לשם זבובים . 
אני אומרת " פאק ! 
פאק ! 
הנה _ _ _ _ " , ומיקי שואל מי זה _ _ _ _ . אני עונה לו " ידיד שלי " . 
הוא מתעניין אם אני רוצה שהוא יעצור בצד , ואני נבהלת ואומרת לו ש"מה פיתאום , סע . 
זאת אומרת , פאק . 
לא , זה לא ידיד שלי , זה היה ידיד שלי . 
אבל . 
אחר - כך . 
לא משנה , עכשיו כבר לא . 
כבר כמה זמן לא " . 
והוא אומר " כן , לא חשבתי . 
הייתה לך תגובה מוזרה " . 
( הוא אומר ש"עם כאלה ידידים " ... 
.. 
. 
) אם הייתי אני של היום ואתה היית אתה של אז בלילות קיץ לוהטים של אבק ובקלישאות אינסוף היה לנו את הזמן לחבק אותו ואחד את השני והיד שלי הייתה קרה כשהייתי נוגעת על אף שאולי היה לבי חם 
