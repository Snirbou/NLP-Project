מנסה לדמיין איך יראה העתיד שלי ולא מצליחה . 
אין כמעט שום דבר קבוע שאני יודעת שהוא לא ישתנה בשנים הקרובות . 
אני יכולה לשער איזה חברים ימשיכו ללוות אותי בעתיד , אבל שום דבר לא וודאי . 
לא יודעת אם אני אתאהב או לא , אין לי מושג אם אני אתחתן ואלד , אם אני אגדל חתולים ואם אני אעבור לגור במדינה אחרת . 
אין לי מושג במה אני אעבוד אם אני לא אתקבל ללימודי תואר שני בתחום שאני רוצה . 
ואם אני כן אתקבל - לא בטוח שאני אמצא עבודה . 
מתחילה לחשוב שהחיים הם רצף של צירופי מקרים . 
מי שיודע לנצל אותם בזמן מרוויח . 
עדיין מאמינה שבסופו של דבר הכל קורה לטובה , גם אם לפעמים קשה לראות את החיוב באותו הרגע . 
היה לי עצוב להשאר לבד בבית כשבכיכר העיר יש עשרות אלפי אנשים . 
אני לא אוהבת מקומות המוניים ולא רציתי ללכת לשם , אבל גם לא רציתי להישאר כאן לבד . 
העדפתי שמישהו יבוא אלי , אבל זה לא הסתדר . 
לא נפגשתי עם בחור 1 . הוא שוב לא יכל והרצון שלו מוטל בספק מבחינתי , כי אם הוא באמת היה רוצה הוא היה מוצא שעתיים פנויות בשבוע החולף . 
אני צריכה להתחיל בחיפושים אחרי בחור 2 . שיהיה שבוע טוב ! 
שוב מתעוררת משינה לא רגועה . 
מנסה להבין למה יש לי נדודי שינה כל כך הרבה פעמים בשבועיים האחרונים ולא מצליחה למצוא סיבה . 
אני זוכרת שהתופעה הזו קרתה לפני כעשר שנים . 
עבדתי 2 - 3 פעמים בשבוע ברשת מזון גדולה בתקופת התיכון ובלילות לא הייתי מצליחה להרדם כי בזמן שהתחלתי לחלום באו המון לקוחות וביקשו דברים . 
אמרתי שאני ישנה והסתובבתי , אבל הם המשיכו . 
פעם נוספת שקרה משהו דומה היה ששיחקתי יותר מדי שעות במחשב ואז מתוך שינה כאילו המשכתי לשחק . 
אני מנסה להבין למה זה קורה ויכולה לתת הסבר הגיוני כלשהו ל - 2 המקרים הקודמים . 
במקרה הראשון זה היה בגלל איזשהי התרגשות מהעבודה או אולי הרגשת לחץ ובמקרה השני העמסתי על העיניים שלי את אותו מראה יותר מדי שעות . 
אני לא זוכרת איזה אנשים מפריעים לי בחלומות הנוכחיים ולא מצליחה לזהות שינוי בחיים שלי שיכל לגרום לי לחוסר השקט הזה . 
הדבר המשמעותי שהשתנה בתקופה הזו היה שחזרתי ללימודים , אבל קשה לי להאמין שזה בגלל זה . 
לא יודעת אם להניח לעניין הזה לעבור מעצמו או לחפש תשובה למה התופעה הזו מתרחשת . 
" את לא שמנמונת " יש משפטים שאני אוהבת לשמוע . 
גם אחרי שהפחתתי ממשקלי מספר נכבד של קילוגרמים אני עדיין תופסת את עצמי כשמנמונת . 
טל אמרה לי השבוע שחוץ מאזור אחד בגוף שאני צריכה להוריד , אני נראית רזה . 
בחור 1 ( מטעם הפרוייקט ) לא מצליח להבחין ( דרך תמונה ) בשמנמנות שלי . 
אני מרוצה . 
חזרתי מהלימודים , עמדתי ליד דלת הכניסה של הבניין וחיפשתי מפתח , כשפתאום זוג זרועות חסונות חיבקו את הבטן שלי ואני אוטומטית נשענתי לאחור ונתתי לו נשיקה על הלחי , כאילו זה הדבר הכי טבעי . 
" רציתי להפתיע אותך מאחור " , בונבון התלונן ולרגע צבט לי הלב שזה הוא ולא מישהו אחר . 
אני נשמעת לעצמי קצת כמו תקליט שבור ( ועידן התקליטים תם מזמן ) , אבל אני רוצה בן זוג שיתנהג אלי ככה ושזה ירגיש הכי טבעי . 
היום מצאתי את עצמי אומרת לבונבון שאני רוצה ילד . 
דקה אחר כך אמרתי שימחק את המידע הזה מהזכרון שלו , כי אני אכחיש שאמרתי משפט כזה . 
לפני בערך חודש הבנתי שאם אני אהיה אמא כנראה שזה לא יהיה לפני גיל 30 . 
אם אני מחר נכנסת להריון , אני אלד בגיל 28 . 
אבל אני לא מתכננת להיות אם חד הורית אז הסיטואציה הזו לא הגיונית . 
בהנחה שבשנתיים הקרובות אני אכיר מישהו ואתחתן איתו - גיל 30 נראה באופן הגיוני הזמן שאני אביא ילד . 
אבל ... 
.. 
. 
מה יקרה אם יהיו לי בעיות להיכנס להריון ? 
עד גיל 36 ההריון הוא לא בסיכון , טווח הזמן להביא ילדים הוא מצומצם ואם אני ארצה יותר מ - 3 ילדים זה יהיה צפוף מאוד . 
לפני חתונה וילדים רצוי שאני אפגוש מישהו . 
בחור 1 איש עסוק , עובד בערך 12 שעות ביום . 
ביחד עם הלו"ז הצפוף שלי כבר פעמיים קבענו וביטלנו , כל פעם בגלל אילוצים של מישהו אחר . 
אנחנו אמורים להיפגש מחר ואני מקווה שזה יצא לפועל . 
הוא רוצה לבוא אלי ואני מעדיפה לשבת בחוץ במקום נייטרלי , אם אח"כ יהיה לי חשק - שיבוא , אבל קודם שאני ארצה . 
הוא אוהב לשתות ואני לא רוצה לספר לו למה רצוי שאני לא אשתה . 
אין לי חשק להיפגש איתו בבית קפה וגם לא בפאב ואני לא מצליחה לחשוב על אופציה אחרת שהיא לא הדירה שלי . 
אולי כדאי שהוא יחליט על מיקום . 
העייפות מתחילה לחזור אלי , אז רצוי שאני אנסה להרדם . 
בתקווה שהשינה שלי תהיה רצופה , ללא הפרעות . 
במשך שנים הייתי אדם קר . 
שנאתי שנגעו בי , לא נתתי לנשק או לחבק ובמקרים שנאלצתי לעשות זאת הפגנתי חוסר חשק בולט . 
עד לפני שנים ספורות לא הרגשתי בכלל צורך במגע פיזי כלשהו , כשהיה - זה היה נחמד , אבל לא מעבר לזה ואני לא יזמתי אפילו חיבוק . 
קשה לי להצביע על נקודת המפנה אבל היא קרתה והפכתי לבן אדם חמים יותר ומאז שעברתי לדירה הנוכחית המצב הפך להיות מוקצן יותר ולפעמים יש רגעים שאני לא מאמינה שזו באמת ההתנהגות שלי , כי מוזר לי שאני אדם חם . 
בונבון " סובל " הכי הרבה מהשינוי הזה , כי בשבועות האחרונים בכל פעם שאני רואה אותו אני מחבקת , מנשקת ומלטפת אותו . 
יש ימים שזה מוגזם . 
בדרך כלל יש שיתוף פעולה , גם הוא לפעמים מועך אותי בחיבוק , או משעין את הראש שלו עלי , לפעמים באזורים רכים , אבל לרוב אני היוזמת . 
אמרתי לו שזה משהו בו שגורם לי להתנהג ככה , שזו לא באמת ההתנהגות הרגילה שלי , אבל הוא הסתכל עלי במבט סקפטי ואמר לי " חבל שאני לא גורם לבחורים להתנהג באותה צורה " . זה גרם לי לעצור ולחשוב מה השתנה . 
מה גרם להתנהגות שלי לעבור מקיצוניות אחת לקיצוניות השניה , ואיך אני מייצבת את ההתנהגות הזאת לאיזשהי נקודת אמצע . 
עברו כמה חודשים מאז שהיה לי מישהו . 
בונבון היה מעין תחליף לדמות גברית בסביבה , אני מאוד אוהבת אותו , הוא מושך ואם הוא היה סטרייט מזמן ... 
.. 
. 
המסקנה שלי היא שאני צריכה דחוף למצוא מישהו , לשם כך כל האמצעים כשרים . 
אני אנסה להכיר בצ'טים , אברר אם לאחד מבני הזוג של החברות שלי יש חבר מתאים ובלית ברירה , כמפלט אחרון , ארשם לאתר הכרויות . 
אני יודעת שכבר הגעתי למסקנה הזו בעבר , אבל זה לא גרם להתפתחויות חיוביות , אבל הפעם אני אנסה שזה יהיה אחרת . 
עד הקיץ הבא אני רוצה לעזוב את הדירה הזו ולעבור לגור עם מישהו . 
למטרה מכובדת זו אני מכריזה בזו על פתיחת " פרוייקט בחור " . אני מתכוונת לצאת עם כל מי שנראה לי נחמד ולתת לזה הזדמנות גם אם הוא לא מלהיב אותי בהתחלה . 
יש 3 פרמטרים שאני מתעקשת עליהם - שיהיה בחור טוב , יותר גבוה ממני ושלא יעשן . 
כל השאר פתוח , אני לא עושה אפליות על בסיס פרמטרים אחרים . 
אני מקווה שאני לא אתייאש ושהפעם זה יצליח . 
את החורף הזה נעבור בזוג . 
