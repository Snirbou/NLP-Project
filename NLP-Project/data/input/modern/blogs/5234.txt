זה התחיל בצורה שנראתה מבטיחה . 
סיפור כזה , מהסוג שאפשר לספר לנכדים . 
ואם אני , טיפוס שעל ילדים קשה לי לחשוב קופצת לסיפורים לנכדים זה אומר משהו ... 
.. 
. 
לכבוד המאורע החגיגי החלטתי על שינוי גישה . 
במקום להשקיע מינימום ולצפות למינימום החלטתי להשקיע את המקסימום ולצפות למשהו ריאלי . 
יש משהו קל בלהיפגש עם בחור שאת יודעת שזה יכול להיגמר באותו ערב ואם לא , זה יימשך 3 חודשים , כי הוא נוסע והוא דאג לספר לי את זה אחרי 5 דקות של שיחה . 
אז ביליתי אחה"צ במטבח ובישלתי . 
אולי זה בגלל שרציתי תשומת לב וידעתי שעל האוכל שאני מכינה אני בטוח אקבל מחמאות . 
הוא אמר לי שאני כשרון מבוזבז וחייבת לפתוח מסעדה . 
היתה אווירה נינוחה מדי . 
שום מתח לא היה באויר . 
כאילו שני אנשים שמכירים שנים ולא שבוע . 
השפת גוף שלו שידרה משהו אחד והשאלות שלו משהו אחר . 
אני יותר מאמינה לשפת גוף , שאלות יותר קל לזייף . 
ועכשיו זה בידיים שלו . 
הוא צריך להחליט מה הוא רוצה ( אם בכלל ) . 
אני רוצה שהוא יתקשר , בקטע ידידותי . 
זה יהיה הכי טוב מבחינתי . 
אני ובונבון מטיילים . 
הוא שם עלי יד ומחבק אותי . 
אני חושבת שאני צריכה מישהו בגובה שלו . 
מעניין מה אנשים שמסתכלים מהצד רואים כששנינו ביחד . 
הוא מצחיק אותי . 
חבר שלו התקשר באמצע הטיול שלנו , אז הוא ליווה אותי עד הבית ואמר " אני אחזיר אותך הביתה , אשים אותך במיטה ואלך " . 
אני אמרתי שאני צריכה סיפור לפני השינה . 
הוא ניצל את זה בשביל להתחנף . 
או שהוא לא נותן לי מחמאות בכלל או שבבת אחת אני נהיית הכי חכמה , יפה וכו ' . איפה אפשר להזמין אחד כזה בסטרייט ? 
איזה כוסית ! 
מישהי מהעבודה שלי ברגע פרגון על זה שירדתי במשקל . 
" לא כוסית ולא נעליים " , אני חושבת לעצמי , אבל עונה " תודה " ומחייכת . 
הכוונות שלה היו טובות . 
ואמא של ... 
.. 
. 
ביום שישי , כשהייתי בדרך להורים שלי , נתקלתי באמהות של ... 
.. 
. 
אמא של מלכת היופי שנת 90 ומשהו . 
חשבתי שהיא לא תזהה אותי , היא הפתיעה אותי לטובה . 
אחריה , 2 רחובות ליד נתקלתי באמא של רשע . 
זה קרה 5 דקות אחרי שראיתי את אחד מהאקסים שלה . 
משניהם התעלמתי , כאילו לא ראיתי . 
רשע היתה חברה שלי בגיל הטיפש - עשרה . 
היתה לה איזה חברה שהייתי מסוכסכת איתה וכשהיתה לי הזדמנות התנקמתי בה בעילום שם . 
שנתיים אחרי מעשיי הנלוזים סיפרתי לרשע . 
שבועיים אחרי גיליתי שהפיצו עלי שמועה שהמקור שלה היה חברה של רשע . 
ההגיון הפשוט שלי הוביל אותי למסקנה מי אחראית לסיפור וניתקתי איתה קשר . 
לא ראיתי אותה כבר 8 שנים , מאז שסיימנו בי"ס תיכון . 
אין לי מושג מה קורה איתה . 
לפעמים זה מסקרן אותי , אבל לא מספיק כדי שאני אברר.מה עשית בשביל מדינה ? 
מצאתי מקום מעניין להתנדב בו . 
נראה לי שבשבועות הקרובים אני אגש לשם . 
יהיה לי קצת קשה להתמודד עם האנשים שם , הם חולי נפש , רובם סכיזופנרים . 
אבל בסופו של דבר זה יגרום לי סיפוק והנאה.לא עוקבת אחרי עצמי . 
אני פסימית או אופטימית ? 
שמנה או עם כמה ק"ג עודפים ? 
למה אנשים שאני לא רוצה מהם מחמאות ( אני גם לא נגד ) מחמיאים לי וכאלה שאני רוצה לא אומרים לי כלום ? 
ולמה אני מחפשת את החיזוקים האלה מהסביבה ? 
מתי יהיה לי טוב ? 
אתמול בלילה ישבתי בים , מול הגלים , מתחת לשמיים שטופי כוכבים והיה הכי רגוע שיש . 
רוצה חיים יפים , רגועים . 
הגיע הזמן שאני אתאהב . 
עבר יותר מדי זמן מאז הפעם האחרונה שזה קרה ... 
.. 
. 
אבסורד עוד קילו ירד . 
לפני חודש הגעתי למשקל שזעזע אותי . 
הסתכלתי על המשקל ולא האמנתי וכשירדתי ממנו אמרתי לעצמי שאני חייבת לקחת את עצמי בידיים . 
אז כבר חודש שאני משקיעה יותר במטבח , מבשלת הרבה ירקות ואוכלת בשר , במקום הג'אנק שאכלתי קודם . 
אני רואה שיש הבדל גם על המשקל וגם על הבגדים . 
מכנסיים שלא נסגרו קודם יושבות עלי עכשיו כמו שצריך . 
אבל נוצר מצב כזה שככל שאני מרזה יותר אני מרגישה יותר שמנה . 
יש לי יעד של משקל להגיע אליו עד ליום הולדת . 
אני יודעת מה אני רוצה ללבוש ואני אלבש את אותם בגדים , בתקווה שההרזיה שלי תמשיך בקצב הנוכחי . 
יאמי ... 
.. 
. 
הוא היה אצלי בדירה שעה וחצי . 
דיברנו והשיחה היתה ממש נעימה . 
הוא התפעל מהציורים שלי , התעניין במה שאני לומדת וסיפר לי קצת על עצמו . 
בחור נאה , אינטיליגנט , עם עיניים שיכולות לגרום לי להינמס במקום . 
חיפושי שותף , יכולים להיות מעניינים לפעמים . 
המשעשע הוא שכבר שהוא נכנס הוא נראה לי מוכר אבל היו פרטים שלא הסתדרו לי ורק אחרי חצי שעה הוא עשה את הקישור של איפה הוא ראה אותי קודם ואז הסתבר שמדובר באותו בחור . 
לפני שבועיים הוא סגר בעל פה עם טל שהוא נכנס לדירה שלה בתור שותף , אבל בגלל שהם עדיין לא חתמו על חוזה הוא ממשיך לבדוק אופציות , בשביל לא להישאר בלי דירה . 
ראיתי אותו אז כמה דקות , בגלל זה לא הייתי בטוחה שזה הוא ולא מישהו שדומה לו . 
ברגע שהוא שמע על הנטיות המיניות של בונבון הוא החליט שהוא לא מעוניין לגור כאן . 
חבל שהוא הומופוב . 
אני מאוד מקווה שהוא יחתום חוזה על הדירה של טל ויעבור לשם . 
יש לי תוכניות בשבילו . 
היתה פעם אחת שהוא עמד לידי וכל כך רציתי שהוא יצמיד אותי לקיר וינשק אותי . 
אבל הוא לא עשה את זה ... 
.. 
. 
לקח לו שעה וחצי לומר לי שאני יפה , מעניין כמה זמן הוא עוד צריך לראות אותי בשביל להחליט שהוא רוצה ממני משהו מעבר לשיחה ... 
.. 
. 
משאלות " אם הייתי יכולה לבקש משאלה עכשיו הייתי מבקשת להיות רזה " אמרתי למיטל . 
היא ענתה שהיא היתה מבקשת שאני אהיה נשואה . 
לא מובן לי למה היא חושבת שזה מה שישפר את רמת החיים שלי או יגרום לי להיות מאושרת יותר . 
סרטים בימים האחרונים יוצא לי לבלות הרבה זמן בצפיה בסרטים . 
ראיתי השבוע את הסמוראי האחרון והיה מעולה . 
הנופים המדהימים של יפן עשו לי חשק לנסוע לשם . 
כל כך צבעוני ויפה שם ... 
.. 
. 
היום ראיתי את שרק 2 וחייכתי במשך כל הסרט . 
איזה סרט שנון ומשובח . 
והחתול במגפיים פשוט שובה לב ... 
.. 
. 
קראתי ביקורות שהוא יותר טוב מהסרט הראשון , אני לא חושבת שהוא יותר טוב , נראה לי שהוא באותה רמה . 
גם כאן יש מגוון דמויות מעניין ותסריט שנון . 
11.7.01 08:00 . 
קמתי מוקדם מדי בגלל השעון המעורר של היפני ממיטה 4 . 
לקח לו 5 דקות לכבות את השעון . 
הזמנתי מלון בווגאס וטיסה חזרה לניו יורק . 
טיילתי בחוף וניס , הוא ממש יפה ונקי , רגוע . 
הגעתי למסקנה שאם אני אסע שבוע להוואי אני אשתגע משעמום , אני כל כך לא טיפוס של ים . 
הבנות יצאו אתמול לשתות ורצו שאני אצטרף , לא התחשק לי . 
באותו יום צילמתי את התמונה שמופיעה בכותרת של הבלוג . 
זה היה יום יפה , צילמו איזה סרט בחוף וניס , אני לא זוכרת איך קראו לו . 
יומיים אחרי עזבנו את ההוסטל ונפרדתי משתי הבנות שטיילתי איתן . 
אחת לא ראיתי יותר ואת השניה פגשתי שבועיים אחרי בניו יורק . 
18.7.01 אני אוהבת את לאס וגאס . 
אתמול קצת לפני 18:00 הגעתי לבית מלון . 
המקום ענק עם קזינו מהמם וכבר הרווחתי את הסכום שהוצאתי על המלון . 
אתמול ישבתי בשולחן של הבלק ג'ק ומ - 20 דולר עשיתי 75 $ . 
השארתי לי חלק מהרווח ובשאר שיחקתי ברולטה ובמכונות , היה ממש נחמד . 
הבוקר הרווחתי 100 דולר במכונות והשעה היא רק 10:00 ... 
.. 
. 
יום לפני הגעתי ללאס ווגאס אחרי נסיעה של 8 שעות במדבר . 
העיר הזאת נראתה קצת לא אמיתית אחרי כל החול שראיתי בדרך . 
הייתי שם 3 לילות , אבל רק ב - 2 מהם ישנתי . 
הזכיה ב - 200 דולר אחרי פחות מיממה די חרפנה אותי . 
הייתי בטוחה שאני בדרך " לדפוק " קופה . 
באותו יום הסתובבתי בין בתי הקזינו במלונות השונים ובזבזתי את כל הזכיה . 
למרות שלא אכלתי 12 שעות , לא הייתי רעבה . 
רק ב - 21:00 נזכרתי ששכחתי לעשות את הפעולה הבסיסית הזו כל היום . 
לא ישנתי כל הלילה , כדי להחזיר לעצמי את הרווח , אבל זה גרם להפסדים . 
אם הבחור האירי השיכור לא היה מתחיל לדבר איתי ב - 08:00 כנראה שגם לא הייתי שמה לב שהבוקר הגיע ורצוי שאני אלך קצת לישון . 
עזבתי את העיר עם הפסדים של למעלה מ - 500 דולר . 
את צלצולי המכונות שמעתי גם יומיים אחרי , כשהייתי בניו יורק , תוהה אם אני לחפש עבודה או לחזור לארץ . 
ביולי שנת 2004 אני רואה את לאס וגאס בסרט . 
זה גורם לי להתגעגע לעיר ההזויה הזו שאין בה לא יום ולא לילה . 
מעניין אותי איך הייתי מתנהגת אם הייתי נמצאת שם היום . 
סביר להניח שבצורה שפויה יותר , אבל עדיין לא שפויה לחלוטין . 
שומעת קולות של רולטה מהבניין הסמוך אלי . 
מעניין אותי אם יש שם קזינו לא חוקי ואם אני אמורה בתור אזרחית שומרת חוק לדווח על התופעה למשטרה , או בתור חובבת הימורים לשעבר לנסות להיכנס לראות את המקום.זה היום החמישי שאני יוצאת בערב . 
חזרתי לבלות ובגדול ! 
היו 3 סרטים , 2 מועדונים 2 בתי קפה ושיחות עמוקות יותר ופחות עם חברות . 
טל וחבר שלה מתכננים לטוס יחד לחו"ל . 
זאת עליית מדרגה ביחסים ביניהם . 
אני שמחה ומקנאה בו זמנית . 
דנה אמרה לי שהשותף שלה מזכיר אותי הרבה . 
הוא מנסה להוציא ממנה פרטים עלי ולטענתה היא לא משתפת פעולה . 
היא אמרה לו שהוא לא הטעם שלי , אבל הוא עדיין חושב שיש לו סיכוי . 
משום מה הוא מדמיין שפלרטטתי איתו . 
בכלל , אני נתפסת בעיניו כטיפוס פלרטטן כי אני מחייכת לאנשים ונחמדה אליהם . 
איזה הסקת מסקנות ... 
.. 
. 
עוד אין לי תוכניות מפורטות לשבוע הקרוב , אבל אני רוצה להמשיך לצאת לבלות כמה שיותר . 
אולי אני אחזור לצאת לפאבים , לשתות קצת . 
שיהיה שבוע מצויין , עם הפתעות נעימות ! 
