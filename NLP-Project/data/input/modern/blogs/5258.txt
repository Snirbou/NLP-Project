הזמן עובר ... 
.. 
. 
ומה אני עושה בו ? 
עוד 4 שנים אני אהיה בת 30 . 
אני יותר קרובה לגיל 30 מאשר ל - 20 ועדיין לא מרגישה מבוגרת כ"כ . 
פתאום אני מסתכלת בראי ורואה דמיון לאמא שלי . 
מפחיד . 
אני חושבת שהתקדמתי ברוב התחומים . 
אני יותר פתוחה ממה שהייתי פעם , יותר חברותית . 
עצמאית תמיד הייתי , אבל פתאום נראה לי שזה מה שגורם לי לא לפתח את התחום היחיד שלא בסדר אצלי - זוגיות . 
מסביבי כולם זוגות זוגות ופתאום מתעורר איזה פחד שאולי בזמן שאני חולמת ומתעסקת בדברים אחרים , מישהו שמתאים לי נמצא אי שם עם מישהי אחרת כי הוא לא מצא אותי . 
למה לא מוצאים אותי ? 
אולי כי אני מתחבאת . 
או שאולי משהו בי לא בסדר . 
טל אמרה לי פעם שאני מקרינה יותר מדי בטחון עצמי וגברים לא אוהבים את זה . 
ואני חושבת על זה שמצאתי פתרונות ותירוצים ללבד שאני נמצאת בו . 
אין דבר שאני לא יכולה לעשות לבד . 
בעצם , אין דבר שאני לא עושה לבד . 
אולי כאן הבעיה . 
אולי בגלל שאני לא טיפוס שצריך כל הזמן בן זוג . 
אם הייתי כזאת לא הייתי יושבת עכשיו לבד , מול המחשב.בא לי לצאת החוצה לעשות סיבוב על האופניים , לקחת סרט טוב , לקנות לי משהו טעים לאכול ולחזור הביתה . 
אבל אני מתביישת . 
לא רוצה להראות פאתטית . 
התנוונות לא חסר לי מה לעשות - 2 עבודות , לקרוא מאמרים וספרים שקניתי ולא יצא לי לקרוא . 
אני רוצה לצייר , אבל מתעצלת . 
אולי בגלל שלא ציירתי המון זמן . 
חשבתי לצייר משהו נחמד למיטל ולקיפוד , בתור מתנת חתונה . 
אבל הוא די שמרן ואני לא יודעת מה תהיה התגובה שלו , מה שמוריד לי את המוטיבציה . 
אני לא רוצה להשקיע 20 - 30 שעות ושהעבודה שלי לא תוערך . 
נראה לי שאני אסגור עניין עם צ'ק . 
חשבתי בזמן האחרון הרבה על מהות החברויות שלי עם אנשים . 
מה גרם לי להתחבר איתם ולמה קשרים שלכאורה נראים לא מתאימים לא מתפתחים וההיפך . 
מה הבעיה שלי ? 
ולמה אני ממשיכה כל הזמן לחפש בעיות ורוצה לגלות מה לא בסדר איתי . 
אולי אני צריכה לעשות פעולה הפוכה - לומר לעצמי שאני בסדר , הכל בסדר , אין בעיות , יש עבודה , יש שפה ... 
.. 
. 
הסמית'ס במיטבם . 
מצבי רוח משתנים . 
אתמול התחלתי דיאטה והיום לקחתי יום הפסקה . 
ממש כמו בדיחה גרועה - אני בדיאטה יום כן ויום לא , היום לא ... החלטתי להתחיל לשלוט במה שאני יכולה , בדברים שמפריעים לי והדיאטה היא הצעד הראשון . 
כמיטב המסורת . 
פגשתי היום את עופית והבחור החדש שלה . 
הוא נחמד . 
אני די אמביוולנטית לגביו . 
מצד אחד , הוא בנאדם טוב , נראה לא רע בכלל , מתנהג אליה יפה ודי משקיע בקשר שלהם . 
מצד שני - הוא אמר כל מיני דברים שמאוד צרמו לי . 
הוא גזען , אוהד כדורגל בצורה קיצונית ואין לו שום תוכניות לעשות קריירה או ללמוד . 
יש לו עבודה נוחה ופשוטה והוא מסתפק בה . 
פתאום , תוך כדי שיחה איתו הבנתי שבאופן היפוטתי גם אני יכלתי לצאת איתו . 
לי ולעופית יש את אותו טעם . 
הבחור בן 25 , היא בת 20 ואני בת 26 . 
הגבול בינינו הולך ונהיה מטושטש יותר . 
עלה לי לראש חזיון שהם מתחתנים ומתגרשים אחרי כמה שנים . 
לא יודעת מה גרם לזה להופיע . 
אולי הפחד שאחותי הקטנה תתחתן לפני . 
אולי הפחד מזה שאני אשאר לבד . 
לא משנה מה אני אומרת נגד נישואין , זה משהו שאני רוצה לחוות מתישהו , עם הבנאדם הנכון . 
היא הכירה אותו באוטובוס . 
הוא התחיל לדבר איתה והם יוצאים בערך חודשיים . 
המסורת המשפחתית ממשיכה . 
ואני תוהה , ביני בין עצמי ועם טל - אולי ככה זה אמור להיות . 
אולי אני אמורה להיות פסיבית ולחכות שדברים יקרו מעצמם , כמו שדברים הסתדרו לשאר בני המשפחה שלי ? 
אולי הוא יאהב אותי גם אם יהיה לי עודף משקל , אולי הוא יאהב אותי גם כשאני אהיה במצב רוח רע וביום שאני לא נחמדה בו . 
אולי ... מרגישה קצת מקולקלת , קצת שבורה . 
צריך לשפץ פה , לתקן שם ובסופו של דבר כנראה שיהיה בסדר . 
זו הייתי אני לפני שבוע שאמרה שאני לא עושה שום דבר למי שפוגע בי , יצר הנקמנות נעלם לו ואמרתי מה אני צופה שיקרה לאותה בחורה שהרגיזה אותי . 
אתמול זה קרה ... 
.. 
. 
אני שמחה לראות שהיא קיבלה בדיוק מה שהגיע לה . 
השיטה של לתת ליקום לעשות את שלו עובדת מצויין ... 
.. 
. 
פתאום אני תוהה אם מה שעובר עלי ( או ליתר דיוק לא עובר ) קורה בגלל אותה סיבה . 
אולי אני לא בן אדם טוב ? 
אולי אני פגעתי במישהו אחר וזה התוצאה של הדברים . 
מנסה להריץ לאחור אנשים שהכרתי ויכול להיות שפגעתי בהם ויש שם אחד שקופץ באופן אוטומטי . 
הוא היה אידיוט , הוא היה מאוהב בי , הצליח להרגיז אותי עם הדביקות שלו והמתקתקות המוגזמת , אז חתכתי עניין , בצורה חלקה , בלי לנסות לחסוך ממנו את הדיעה שלי עליו . 
זה היה מכוער , הוא בכה ואותי זה משום מה הצחיק ... אני לא מבינה מה הוא רצה ממני , למה הוא התנהג ככה ואיזו מחלת נפש היתה לו . 
גם לא ניסיתי לברר יותר מדי ... פתאום אני מנסה לחשוב על מקרים שבהם אני הייתי מאוהבת בצורה חד צדדית , מעניין איך הצד השני הסתכל על זה , איך זה נראה לו ? 
אני לא חושבת שהתנהגתי בצורה מעיקה וכשקלטתי שאין עניין עברתי הלאה , לא כמו במקרה ההוא . 
אני לבושה , מאופרת ונראית במיטבי . 
לא יודעת למה אבל כשאני מתקופה הזאת של החודש אני נראית יותר טוב משום מה ... 
.. 
. 
חזרתי מבית קפה עם חברות ומתחשק לי להמשיך לאיזה פאב , אבל לא אין לי שותפות . 
זה לא שאין לי עם מי לצאת , פשוט לא בא לי לצאת עם החברות שעכשיו פנויות . 
אין לי כח לחברה שבדיוק נפרדה מהחבר והיא מדברת עליו כל הזמן ואין לי כח לנופר ולסיפורי זיונים שלה . 
אלה שרציתי לצאת איתן לא יכולות . 
אחת קבעה בליינד דייט עם מישהו והשניה צריכה לקום מוקדם בבוקר לצילומים . 
גם אני צריכה לקום מוקדם , עוד קצת יותר מ - 6 שעות , אבל עדיין בא לי . 
מחכה למחר להגיע לפגישה השבועית אצל הפסיכולוגית שלי . 
בפעם שעברה התחלתי להתחבר לטיפול ולהנות ממנו . 
אני מקווה שההרגשה הזו תמשיך ... 
.. 
. 
נראה לי שאני אנצל את האנרגיה שלי ואלמד קצת . 
יש לי 2 עבודות להגיש בחודש הקרוב . 
שתיהן מעניינות , סופסוף יש יותר קשר לאנשים מלספרים ותיאוריות . 
נראה לי ששלב הדכדוך די מאחורי . 
לפחות ככה אני מקווה ... 
.. 
. 
