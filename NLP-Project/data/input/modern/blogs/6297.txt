בפסיכומטרית ארכובה היא המפרק שמחבר בין השוק לירך , או בעברית ברך . 
אבל מה אני יודעת , כבר הפסקתי לחלום בשאלות אמריקאיות . 
בינתיים הספקתי גם לפתור עניין ה " אין לי פוטנציאל לדייט בסילבסטר " חמש דקות אחרי שכתבתי עליו , כשאחד לוס - אנג'לסי הזמין אותי לצאת איתו . 
הספקתי גם להפרד מבן - דודי היקר שטס לו לניו - יורק . 
אבל לא שם הסתיימו הטלאות שלי , שהוגשו על מגש של כסף ( או למעשה מגש של פלסטיק דמוי עץ , אבל מי סופר ) בצורת עט קטן וכחול . 
העט , בעזרתו האדיבה של רופא אחד , סרטט לי חיצים ומגוון צורות גיאומטריות לאורך כל הרגל . 
כשטענתי שזה מצחיק , הרופא תיקן אותי ואמר שכבר קרה שפתחו בטעות את הברך השניה . 
כשהאח בחן אותי מכל הזוויות וסירב להאמין שאני נקבה ( ע"ע בטפסים נכתב בפירוש " זכר הי הי " , וגם נכתב שאני צריכה שחזור רצועות בברך , דבר שלא היה לי שום צורך בו , תודה רבה ) , ביקשתי מהרופא עם העט הכחול לחזור ולקשקש לי על הרגל עוד קצת . 
עם אותו העט גם חתמתי על הסכמה לניתוח . 
אחר - כך המכשיר שמדד סימניים חיוניים טען שהדופק שלי 48 , 35 , 21 ואז פשוט שאני מתה . 
אני דווקא הייתי בהכרה מלאה , אבל המכשיר צפצף שאין לי דופק . 
האח התפשר על 48 ורשם את זה בגיליון . 
" זה לא בסדר , אני אמדוד שוב הי הי " ניסה הוא , " עזוב , הוא שוב יטען שאני רוח רפאים " , " הי הי " . 
הוא עזב . 
האחות תקעה לי 10 מיליגרם ווליום ביד ועשירית כוס מים " תבלעי " . 
בלעתי . 
למרבה הפלא במקום להרדם או להתנמנם פרצתי בהתקף צחוק נוראי . 
הסניטרים דחפו אותי למיטה ואז לאורך המסדרונות כשכל האנשים מביטים בי כבחולת נפש . 
אמי המסכנה שלא ידעה נפשה מרוב בושה הניחה על פי את ידיה , ומכשהבינה שלא תוכל להשתיק אותי הצטרפה לצחוקי . 
האחיות הרוסיות שאמרו " ידיים פורסת לצדדים בבקשה " לפני שתקעו לי מחט של אינפוזיה בזרוע , מלמלו " קרסיביה ( יפה ) " , למרות שחבשתי כובע לאמבטיה בטורקיז בית חולים שכיסה לי לא רק את השיער והאוזניים אלא גם את העיניים . 
מילא . 
האח היה פעם רקדן , הסתער על הרגל הכחולה ועשה לי פלקס / פויינט . 
" כן ! 
היא רקדנית , יש לך פויינט יפה " , " תודה " . 
ובעוד אנו דנים בנולד לרקוד הרופא המרדים פנה אלי בקוצר רוח בולט " נו , את לא מרגישה כלום ? 
" , " מה אני אמורה להרגיש ? 
" , " עייפה נגיד ... 
.. 
. 
" , " לא " . 
חמש דקות אחרי זה שקעתי בשינה עמוקה , שלמרבה הצער , חלומות אין בה . 
כשהתעוררתי ראיתי מול העיניים את אבא שלי . 
כמה שניות אחרי זה ראיתי גם נקודות בשחור ולבן וכוכבים בשלל צבעים . 
כשאימא שלי נכנסה חמש דקות מאוחר יותר לבשר לי שהניתוח עלה יפה , היא גם בישרה שעברו בעצם 40 דקות , ושבכלל התעלפתי . 
המכשיר למדידת דופק בישר מצידו שאני מתה . 
שוב . 
אחר - כך הוא התייצב על 40 - 42 . 
האחות תקעה לי מחט בתחת שכאבה הרבה יותר מהרגל , ואז הובלתי לחדרי בו חיכו לי הדודות היקרות שלי . 
אחרי מתקפה של " היא תצטרך קביים / היא לא " , ו"מה זה הספר המדכא הזה שהבאת , את משוגעת ? 
" פרצתי בבכי היסטרי . 
" כואב לה " , " לא כואב לי " , " כואב לה , אתם לא רואים ? 
" , " לא כואב לי ! 
" , " את לא צריכה להיות גיבורה , זה בסדר " , " לא כואב לי ! 
! 
! 
" . 
בשלב הזה הסתלקו הדודות מהחדר עם הזנב בין הרגליים , וההורים ניסו להבין מה לא בסדר . 
אני מצידי השתמשתי ביד אחת בכדי לסמן " ששש " , ובשניה בכדי לפרפר בתנועות של תרנגולת מובלת לשחיטה . 
זה היה אמור להבהיר להם שישתקו בזה הרגע . 
בסוף זה עזר . 
אבא הלך הביתה ואימא נדחסה איכשהו למיטה מתקפלת שלא הייתה רחבה מספיק בכדי להכיל אפילו ילד בן חמש . 
את הלילה בילינו כששכנתי לחדר המצריה ( בחיי , היא באה מקהיר ) כל הזמן אמרה מתוך שינה " אל חמדו לילה " ו"יא ראבאק " , והבן שלה מעזה , כל - כך פחדתי ששבק חיים כשפלט חרחורים שלא היו מביישים אף הר געש שבדיוק החליט להתפרץ . 
הוא הפתיע והציא את הלילה ( כלומר , שרד אחרי הכל ) . 
אז אמרתי שאני ממש חייבת לשירותים . 
האחות דחפה לי סיר בין הרגליים , כיסתה בשמיכה ופקדה " תעשי " . 
" זה לא ירטיב את השמיכה ? 
" " לא , אין לך שם סילון , נכון ? 
מה פיתאום מרטיב . 
נו , עשית ? 
" . 
ברור שלא עשיתי כלום עד שהיא לא יצאה מהחדר . 
כל זה נמשך עד חמש בבוקר כשכל האורות במחלקה הודלקו וקריאות " בוקר טוב " נשמעו מכל מקום . 
אז מחצה האחות את האינפוזיה שלי עם מכשיר למדידת לחץ דם , ששוב החליט שאני גוויה . 
בקיצור הרבה מאוד אקשן . 
בבוקר כמעט מקפצת שוחררתי הביתה . 
על הרגליים . 
זה היה מאוד משמח אחרי שאמרו לי שאני אצטרך להיות 3 ימים על קביים לכל הפחות , ו - 6 שבועות לכל היותר . 
בבית חיכו לי דודים וסבתא , 19 שושנים , זר טוליפים ( צבעונים ? 
) ומתנות קטנות . 
זה היה כיף . 
היה קצת פחות כיף כשבמקום ברך אחת נהיו לי שתי ברכיים נפרדות . 
על אותה הרגל . 
זה פשוט היה כאילו צמח לי תל ארכיאולוגי על הרגל ( העוזרת שלנו : " למה תחבושת כזאת עבה ? 
" , אני : " אבל אין לי תחבושת בכלל " ) . 
בשלב הזה הפסקתי לקפץ והתחלתי לדדות . 
גליה אהובתי , שבאה לבקר , כפרה עליה , נאלצה להקשיב למונולוגים קטנוניים ומלאי רחמים עצמיים להחריד , שכלל לא מתאימים לי ( סליחה ) . 
זה היה כשהיה נידמה לי שאני באמת בובת בארבי כמו שהם אומרים - נחמד לשחק איתה , אבל כשזה לא נוח מניחים בצד . 
וכשהפסקתי לכעוס ולנטור , הוכיחו לי שטעיתי , ושבעצם כן אוהבים אותי ( יאיי ! 
) . 
הבעיה הנותרת היא שבכל ערב הברך שלי מפיצה חום שאפשר לטגן עליו חביתה , וגם החום הכללי שלי עולה . 
אז יש לי סחרחורת והזיות , ומצב הרוח שלי נהיה יציב כמו הכור בצ'רנוביל . 
אבל זה בסדר כי ביום שלישי מוציאים לי את התפרים , ואומרים שברגע שהנפיחות תרד , אני אמורה לחזור לקפץ in no time . 
והברך במצב טוב משהיא הייתה בו קודם ( הרופא : " זה פגם גנטי , המיניסקוס שלך היה בצורת עיגול במקום בצורת חרמש . 
אבל אל תדאגי הוא נשבר בדיוק באמצע , זה היה ממש יפה " . 
שירן : " לבארבי יש פגמים ? 
איך זה יכול להיות ? 
" , הדס : " נו כן , אבל היא מסתירה אותם ממש טוב ... 
.. 
. 
בברך " ) . 
אני מסתכלת על יעל והיא מסתכלת עלי . 
יעל מביטה בי ואני מביטה בה . 
אנחנו מסתכלות אחת על השניה ורואות רק את דמיונותינו . 
כשם ששמיעה אין פירושה הקשבה , וקריאת ספר אינה מעידה על הבנתו . 
כמו שכשאור בחוץ זה לא אומר שבהיר או ברור מבפנים , כך גם יעל ואני מרוכזות רק בהרהורי לבנו . 
" הלסת " אני מעירה לה , " הלסת " היא מחזירה לי , ושתינו מגרדות לסתות מהריצפה . 
" חשבתי שמתרגלים " היא אומרת , " אף פעם לא " אני עונה . 
לא מתרגלים בכלל . 
המילה " מדהים " כמעט מעליבה באומללותה לעומת המחזה שהיינו עדות אליו , ובאין מילה טובה יותר פשוט שותקים ובוהים . 
ואחר - כך שואלים איך זה שאני מאוהבת במשהו שכלל לא נמצא בקטגורית האהבה . 
בעצם הוא לא נמצא בשום קטגוריה . 
הוא מסתער עליה כעל בבת עינו . 
מוצץ אותה בכוח ומשמיע אנקות , קולות חרחור קלים . 
לא רומנטי בעליל כשמדובר על נהג המונית המזדקן התורן שלך . 
" סליחה , אתה יכול בבקשה לכבות את זה ? 
זה מפריע לי " אני מתחננת . 
" מה קרה מותק ? 
לא קרה כלום , עוד שת'דקות 'נחנו מגיעים , מ'כפת לך ? 
" הוא עונה לי . 
לא מכבה , ברור . 
אבל הפקקים מתארכים ואיתם גם זמן השהות במונית עם העשן שמתאבך לי לתוך הפנים . 
כוס אימא של חוסר האסרטיביות שלי , אני חושבת . 
הוא סוגר את החלון וריח הסיגריה שלו נלכד איתנו . 
משהו שהוא מעין שילוב של קטורת , עשן ווניל . 
סיגריית וניל אני מזהה . 
עד ללפני שנתיים הייתי מתחילה להשתעל בכל פעם שהייתי נמצאת ברדיוס של מאה מטר ממישהו שמעשן . 
אחרי ש - 90 % ממעגל החברים שלי התחיל לעשן גם הוא , הפסקתי להיות כל - כך רגישה . 
חוץ מבאירועים מיוחדים , זה כמעט ולא מפריע לי . 
רק אחר - כך , כשאני מגלה שהעשן נדבק לי לשיער ומחליף את ריח השמפו אני מקללת קלות . 
חוץ מזה אין לי בעיה שיעשנו לידי ( ועזבו את העובדה שעישון פאסיבי יותר מסוכן מאקטיבי והכל , כן ? 
) . 
אני וסיגריות הפכנו לחברות טובות , בחיי . 
אני מאוהבת בהם . 
אני חושבת שמי שמעשן הוא אידיוט , אבל אני אוהבת סיגריות מרחוק . 
אם הייתי תסריטאית או בימאית או משהו , הייתי גורמת לשחקנים שלי לעשן כל - כך הרבה שהם היו חוטפים סרטן ריאות רק מהצילומים של הסרט שלי . 
סיגריות זה מיסתורי , סיגריות זה אפל . 
דנה'לה שלי , בובה , מעשנת . 
כל הרקדנים המאגניבים מעשנים . 
סותמים לעצמם את הריאות במשקעים של רעל , ורוקדים הרבה עד שהם לא יכולים לנשום . 
טיפשים כל - כך , אבל אני נמשכת לזה . 
וכשהם אומרים שהם לא יכולים לנשום אני אומרת " אז תפסיקו לעשן " , אבל כשהם מתיישבים עם גברת סיגריה ביד , ישר אני מסתכלת על העשן מהופנטת . 
שעות אני יכולה לבהות בזה . 
כל - כך יפה . 
נגיד שירן , מתוקה שלי , מעשנת בין חפיסה לחפיסה וחצי ביום . 
בערך . 
גם דנה בתקופות רעות - כלומר , בכל זמן שהיא לא מנסה להגמל . 
שירן רק אומרת שיום אחד תגמל , אפילו לא מנסה . 
והדס אומרת בצחוק שעכשיו עם העטיפה החדשה היפה של מרלבורו לייטס היא תתחיל לעשן . 
רק בשביל זה . 
בשביל שגם לה יהיו חפיסות יפות כאלו כמו של שירן ודנה . 
בצבע זהב מבריק , שנפתחות מהצד . 
ואני שואלת את עצמי , למה בכלל להתחיל ? 
למה זה טוב ? 
רק לפעמים בלילות חולמת על סיגריות ארוכות ודקות שאני תוחבת לפה ומעשנת בשקיקה . 
וכן , עברו כמה וכמה מחשבות של האם להתחיל לעשן . 
אף פעם לא ברצינות , בשביל לא להיות כל - כך חריגה , אבל זה קו אדום שאני לא חוצה . 
פשוט לא , זה דוחה . 
