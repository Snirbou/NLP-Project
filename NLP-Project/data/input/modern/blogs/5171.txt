את הבוקר התחלתי במרתון של " בטיפול " . 
גיליתי את הסדרה רק לפני שבוע ב - VOD ומאז אני מקדישה כל חצי שעה פנויה לפרק . 
בגלל הקצב המהיר רק עוד 5 פרקים והסדרה נגמרת ... 
.. 
. 
חבל . 
תוך כדי צפיה התקשרו אלי 3 פעמים מהעבודה . 
בפעם הראשונה אחד המנהלים שהתעניין איך אני מרגישה , ובפעמיים הבאות מישהי שאני עובדת איתה התקשרה לספר שהיא התקבלה לעבודה אחרת ורצתה לברר אם אני מגיעה מחר או לא כי היא צריכה ללכת לחתום חוזה ורוצה לקחת יום חופש . 
אני שמחה בשבילה , כי היא תוכל לעבוד במשהו שיותר יעניין אותה וגם בשבילי . 
התוכנית הנוכחית שלי היא לפנות למנהל שלה ולומר לו שאני רוצה לקבל את התפקיד שלה ולבקש ממנו שידבר עם המנהל שלי ( ושלו ) שיאשר שיחפשו לי מחליפה ושאני אחליף תפקיד . 
אם התוכנית שלי תעבוד אני אעבוד בתחום שאני רוצה , עם המשכורת הנוכחית שלי , בסביבה שאני מכירה , עם מנהל מקסים , אצבור ניסיון שמאוד יעזור לי בעתיד והכי חשוב - לא אצטרך לעבור את הסיוט שנקרא " חיפוש עבודה " . 
הם יכולים לסרב בתואנה שאין לי ניסיון בתחום או בגלל שהבוס הפסיכופט שלי יתנגד למהלך המבריק שאני מתכננת . 
אני מקווה לשמוע את התשובה החיובית שאני רוצה לקבל , מאוד מקווה ... 
.. 
. 
" אני אחנך את הילדים שלי כמוהו " הצבעתי לעבר גבר והבת שלו שהתכופפו ברחוב וקראו לחתול שיבוא . 
" נראה לי מאוד חשוב לחנך ילדים לאהוב חיות . 
ילדים שאוהבים חיות גדלים להיות מבוגרים שאוהבים אנשים " אמרתי לדנה והיא שאלה " ממתי את רוצה ילדים ? 
" פתאום שמתי לב לעובדה שזאת הפעם הראשונה שאני אומרת בפה מלא שאני רוצה ילדים . 
במשך שנים אמרתי שאני לא אתחתן וברור שלא יהיו לי ילדים ו " פתאום " שיניתי את דעתי . 
" אני לא אביא ילדים לעולם אם אני לא אחיה עם מישהו , אבל אני בטוחה שזה עניין של זמן עד שאני אכיר מישהו " הכרזתי לתדהמתה של דנה . 
מפתיע שדווקא עכשיו , כשאין לי שום סיבה להיות אופטימית , האופטימיות חזרה ובגדול . 
בהתחלה חשבתי שאין לי מושג כמה זמן נמשך התהליך הזה - הרצון להתמסד ולהביא ילדים , אבל במחשבה עמוקה יותר נזכרתי שכבר לפני שנה התחלתי להרגיש את הבשלות והרצון שיהיו לי ילדים משלי . 
אז החלטתי במה אני רוצה לעבוד ואיך אני רוצה שהעתיד שלי יראה . 
כל מה שנשאר לי זה למצוא את הדרך להביא את הרצון לביצוע . 
כשהדבר נוגע לבעיות , אומרים שעצם ההכרה בבעיה מהווה את חצי הדרך לפתרונה . 
עוד יום חופש עד לחזרה לעבודה ... 
.. 
. 
בתקווה שהוא יהיה מהנה לא פחות מאלה שקדמו לו . 
סוף השבוע התחיל בבדיקה הדו שנתית אצל רופא הנשים . 
ישבתי חצי ערומה על הכסא , שנראה כאילו הומצא עוד בימי האינקוויזיציה , מנסה להיות כמה שיותר נינוחה . 
אחרי שהרופא בדק ואישר שהכל בסדר הוא שאל אם עשיתי פעם בדיקה של השדיים , כדי לוודא שאין גושים וכשעניתי שלא , הוא אמר שצריך לבדוק וכך החלפתי את העירום בחלק הגוף התחתון לעירום בחלקו השני . 
בדיקה משונה ומביכה . 
עמדתי כששתי הידיים שלי מורמות כלפי מעלה והרופא עבר על הציצים שלי והרגיע אותי שהכל בסדר ואין לי שום סיבה לדאגה . 
קבעתי עם עופית ( אחותי הצעירה ) בקניון , כדי שנבחר ביחד מתנה לאחינו . 
הסתובבתי איתה במשך למעלה מ - 4 שעות והיא לא שתקה לרגע . 
שכחתי איזה קשקשנית היא . 
לא יאומן כמה היא מדברת , במיוחד בהתחשב בעובדה שבשבוע האחרון דיברתי איתה כמעט כל יום . 
בשלב כלשהו התחיל לי כאב ראש ואז נזכרתי ששתיתי רק קפה מהבוקר ומיד קניתי בקבוק מים , ש " חוסל " תוך דקות ספורות . 
כשהגענו לבית של ההורים המשכתי לשתות בכמויות , אבל זה היה מאוחר מדי והמיגרנה לא הפסיקה . 
יש לי הרגשה שהיא הגיעה לא רק בגלל שלא שתיתי מספיק ושלעופית יש יד בדבר . 
חזרתי מההורים עייפה ועם מיגרנה עצבנית והחלטתי שהדבר הכי טוב יהיה ללכת לישון . 
לא רוצה לצאת , לא רוצה לראות אף אחד . 
רק להתכרבל בשמיכת הפוך , לשים את הראש על הכרית ולהרדם . 
בשבת בצהרים הזמנתי את יוני וענת לארוחה . 
בישלתי , טיגנתי ואפיתי והיה מצוין . 
נהניתי גם מהבילוי במטבח , מהשיחה הנעימה איתם , מהצחוקים ובכלל , מההרגשה הכללית של לבלות עם אנשים שאני כל כך אוהבת . 
אחר הצהרים נסעתי לדירה החדשה של שלי . 
גם יעל ועוד חברה של שלי באו וישבנו ארבעתנו , אכלנו ארוחת ערב וראינו טלויזיה . 
היתה אווירה טובה . 
כשקמתי ביום ראשון בבוקר הבנתי שיש לי תירוץ מצוין לא ללכת לעבודה . 
הרגשתי קצת חולשה והגרון כאב לי , אז התקשרתי לעבודה להודיע שאני לא מגיעה ולקופת חולים לקבוע תור לרופא . 
" אני קצת לא מרגישה טוב , יכול להיות שזאת שפעת , אבל יותר הגיוני שזאת תגובה פסיכוסומטית " כהרגלי , באתי עם הדיאגנוזה לרופא . 
הוא בדק אותי , שאל כמה שאלות ואמר שיש הרבה שפעות בזמן האחרון . 
הסברתי לו שאין לי חשק ללכת לעבודה כי הבוס שלי גורם לי להיות מאוד עצבנית , מה שפוגע לי בבריאות . 
כל יום ראשון נחתי וראיתי טלויזיה . 
בערב דנה קפצה לביקור וטל באה לישון אצלי . 
היה נחמד להיות מוקפת בחברות . 
היום החלטתי לעשות לעצמי יום כיף . 
זה התחיל בסיבוב בקניון עם טל . 
קניתי חולצה אלגנטית - סקסית וישבנו לאכול בראנצ' . 
אחר כך קפצתי לאחת מהקונדיטוריות שאני הכי אוהבת לקנות את העוגיות המשובחות שלהם . 
משם המשכתי הביתה , לקצת מנוחה מול הטלויזיה ושנת אחר הצהרים . 
כשקמתי דיברתי עם יעל וגילי וקבענו לסרט . 
היה לי ערב מקסים . 
התחלנו בסרט " בנעליה " . 
בגלל שראיתי שקמרון דיאז משחקת בו הייתי בטוחה שמדובר בקומדיה קלילה ומטופשת , אבל הופתעתי לגלות שזה סרט דרמה מרגש והייתי צריכה להחזיק את עצמי לא לבכות , אלא רק להזיל כמה דמעות . 
המשכנו לסושי בר , שלא ביקרתי בו חודש וחצי ( מאז שגילי ואני חזרנו מחו " ל ) . 
אני אוהבת את הסושי שלהם , יש לי רולים קבועים שאני מזמינה , שאף פעם לא מאכזבים . 
זה היה יום כיף יקר ( מעל 300 ש " ח ) , אבל אחד מהימים היותר מהנים שהיו לי בזמן האחרון . 
אני אוהבת ללכת לישון עם הרגשה שמיציתי את היום , שחייתי באופן מקסימלי ונהניתי כמעט מכל רגע שעבר עלי . 
נשארו לי עוד יומיים של מחלה מדומה . 
אין לי מושג מה אני אעשה בהם . 
אני מקווה שאלמנט המנוחה בהם יהיה חזק יותר מאלמנט האכילה ... 
.. 
. 
הגיע הזמן לישון ולחלום חלומות יפים . 
הוא הזיז את הכסא שלו לאחור , בתנועה הפגנתית וחיכה לתשובה ממני . 
" איזה דרמה קווין " חשבתי לעצמי , אמרתי " לא " ויצאתי מהמשרד שלו . 
אנרגיות אני " לא עצמי " בזמן האחרון . 
יום מדוכדכת , יום עצבנית ויום משלבת הכל יחד . 
אין לי כח לאנשים מסוימים ש " שואבים " ממני אנרגיות . 
בדרך כלל יש לי מספיק אנרגיה וסבלנות בשביל עצמי ובשביל הסובבים אותי , אבל הזמנים השתנו , מה שגרם להחלטה להתרחק ( לפחות לתקופה ) ממי שמעייף אותי . 
אחרי ששוב הוא דיבר אלי בטון מזלזל ובצורה מגעילה , מה שגרם לדמעה וחצי להופיע , נכנסתי למשרד שלו כדי להגיד אחת ולתמיד מה אני חושבת עליו ועל ההתנהגות שלו . 
כשהייתי במשפט השני הרגשתי שהדופק שלי קופץ ושקשה לי לנשום , אבל המשכתי , כאילו כלום . 
" למה אתה מתייחס אלי בכזאת צורה ? 
למה הזלזול ? 
" התחלתי להמטיר עליו שאלות ונאום תוכחה על ההתנהגות הלא ראויה שלו . 
הוא התנצל ואמר שלא היתה לו כוונה לפגוע או לזלזל בי . 
" אני לא מדברת רק על המקרה הזה , אתה כל הזמן מתנהג בצורה הזאת . 
אם אני טועה , אני שמחה לקבל הצעות ייעול איך לא לחזור על אותה טעות , אבל יש צורה ודרך לומר כל דבר " . 
הוא שוב התנצל ואמר " מה לעשות , יש לי חסרונות " , מבלי להתבלבל עניתי " אז תטפל בהם ! 
" ואז הוא שאל אם אני רוצה שהוא יעמוד על ארבע ויתנצל . 
הבנתי שהשיחה הזאת מוצתה ושוב קיבלתי אישור לכך שאני עובדת אצל פסיכופט . 
מכיוון שחיי השותפות נמאסו עלי , החלטתי " לנטרל " מקרים שגורמים לי להתעצבן . 
בענייני ניקיון מה שיכול להוציא אותי משלוות רוחי זה מטבח מלוכלך וכיור מלא כלים . 
בשבועות האחרונים יש כל הזמן ערימות של כלים בכיור . 
לפני יומיים כמעט הקאתי כשבאתי לשטוף צלחת ועל הספוג היו חתיכות של עוף חי . 
זה היה אפילו יותר מגעיל מהפירורים של הטונה על השיש , שהסריחו את המטבח ביום שישי בבוקר , כשרציתי להכין לי כוס קפה . 
הכי מעצבן זה כשאני רוצה להכין חביתה ומוצאת את המחבת בכיור . 
אם יש צלחות בכיור - יש אחרות שאפשר לקחת , אבל כשיש כלי ללא תחליף - מן הראוי שישטפו אותו אחרי השימוש ולא אחרי כמה ימים . 
היום החלטתי ש enough is enough , עשיתי הפרדה בין הכלים שלי ( שהם 90 % מהכלים שיש בדירה ) לכלים שלהם והשארתי להם פתק באיזה מדפים נמצאים הכלים שלי ושהם " מחוץ לתחום " בשבילם . 
באופן מאוד מפתיע היא לא השתנתה . 
היא נראית בדיוק כמו שטל ואני זכרנו , רק עם פחות 5 ק"ג . 
היה נחמד להעביר ערב בהעלאת זכרונות . 
היו דברים ששכחתי והיא זכרה ולהיפך . 
מוזר שהיא וטל הלכו לאותו תחום - הן כל כך שונות אחת מהשניה ... 
.. 
. 
החלטנו שאנחנו מארגנות פגישת מחזור של הבנות מהצבא ( למעט שתי " הטרוריסטיות " שאנחנו לא אוהבות ) . 
לקחתי על עצמי את התפקיד לנסות לאתר אותן . 
אני חושבת שיש באחת המגירות בחדר שלי אצל ההורים , פנקס טלפונים עם המספרים שלהן . 
זה יהיה מרגש להיפגש איתן אחרי כל כך הרבה שנים . 
זה בטוח ישפר לי את מצב הרוח 
