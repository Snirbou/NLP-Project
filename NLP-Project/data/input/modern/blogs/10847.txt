אפילו לא הלכתי לדנה היום , רק באתי הביתה , אכלתי בשביל שלושה ימים התקלחתי בכיתי והלכתי לישון . 
עכשיו אני בעיקר רוצה לשלוח הודעה ולכתוב בה , " גילי , הצבא השתלט לי על הנשמה .. 
. 
" או משהו כזה . 
ואפילו את זה אני לא בטוחה אם כדאי . 
אני רוצה לבלוע את כל העולם , לראות את כולם ולשמוע ולספר ולצחוק ובאמת להצליח להיות עם כל אחד ואחד , אבל בסופו של דבר אני ממש לא רוצה לעשות כלום או לראות אף אחד . 
אני רוצה שיהיה לי זמן לשבת בחדר הסגור עם מוזיקה ועם כל מני מילים כתובות שלי ושל אחרים ולבכות ולחשוב ולהגיע לכל אותם מקומות שהם אני , אפילו אם חלקם נמוכים , אני רוצה שתהיה לי את האפשרות לעשות את זה בידיעה שאחר כך יש זמן לצאת מזה ולהכנס לתוך העולם , ולהיות עם מי שאני אוהבת ולהתעודד . 
אני רוצה לעשות המון דברים , אבל בעיקר אני רוצה לדעת שיש לי את החופש שלי . 
ממש בתחילתו של השבוע יעלי אמרה שאת פיסת השמיים שלי אף אחד לא ייקח אבל אני חוששת שהתכלת הפרטית שלי נהיית אפורה מיום ליום ושאני לא יכולה להעיף עפיפונים כי מישהו יבוא ויגזור להם את החוט או יגיד שהם לא תקניים . 
רציתי להגיד שאני חוזרת למשפט ישן יחסית שאמרתי . 
על הגלים ששוב התנפצו אל החוף והסערה נדמתה כלא היתה . 
אז כן , באמת לא טבעתי , גם הפעם , ולא הלכתי לאיבוד , ולא קרה כלום . 
אבל יש הרגשה שבלעתי יותר מדי מלח והצריבה הזו בגרון פשוט שם . 
פעם הייתי עפה , הייתי בנאדם כזה של חלומות ומעוף אינסופי . 
אני לא יודעת אם זו הטירונות שגורמת לי להרגיש ככה , או אם זו דווקא התקופה שקדמה לה , אבל יש לי הרגשה כאילו איבדתי קצת את המעוף שלי . 
אתמול בשיעור הרגשתי שלא אהיה מסוגלת לרקוד באמת , להרגיש את הריקוד . 
דנה אפילו העירה משהו שבא ממש במקום , כביכול , והכל גרם לי לתסכול כל כך גדול כי הרגשתי שאיבדתי את השמיים שלי , שנתקעתי איפשהו על האדמה היבשה ושברגע שניתן לי החופש אני לא מוצאת בכלל את הכנפיים שלי . 
אני צריכה ורוצה לדבר עם יעל , אולי זה יעזור לי קצת לחזור לעצמי . 
הלכנו , צעדנו ורצנו ממקום למקום . 
בהרבה מהמקרים - ללא שום מטרה . 
ספרנו את עצמינו פעמים אין ספור . 
One too many times , זה בטוח . 
צעקנו וצרחו דברים שמנוגדים למה שאנחנו מרגישות , לפעמים אפילו הצלחנו לעשות זאת ביתר התלהבות . 
תיזזו אותנו מ ח' לשלשות ושוב ל ח' ושני טורים והעבירו אותנו כצאן לטווח ממקום למקום . 
אבל כל זה לא מחדש כהוא זה למי שיודע מה מהות הטירונות , ולמי שעבר אותה . 
אז מה היה מיוחד אצלי ? 
הייתי בחדר עם עוד חמש בנות . 
ארבע מהן מקסימות , החמישית לא הוסיפה , אך למרבה המזל גם לא גרעה . 
במסדרי הבוקר , כשעמדנו ליד המיטות שלנו מחכות שיבואו ויבדקו את החדר שלנו תמיד התפוצצנו מצחוק . 
אלונה עשתה פרצופים , שיר ונטאלי התחרפנו ואני נורא אהבתי את החלק המאוד ספציפי וקטן הזה של היום . 
בחדר השכן היו עוד כמה בנות מתוקות . 
אחת מהן היא גילי , ויש בכוונתי לשמור עליה כחברה טובה להמשך הדרך . 
הייתי מתחילה לכתוב עליה בהרחבה אבל אני חוששת שלא הייתי יודעת מאיפה להתחיל והיכן לסיים . 
אותו חדר שכן הפך לחדר השני שלי , כמעט . 
הייתי באה לשם בחלק גדול מההפסקות ומתמקמת באיזור המיטה של גילי , בין אם היא היתה שם או לא , אלה כבר התרגלה לזה ונורא אהבה את זה שאני פשוט באה כאילו שזה הכי ברור בעולם . 
היא גם אמרה שלו היה אפשר להחליף אותי באחת הבנות מהחדר שלהן זה היה נהדר . 
ביום האחרון מישהי מהחדר שלהן אמרה שנראה לה שגילי ואני התחלפנו בחדרים , שאני נמצאת יותר אצלן וגילי בחדר שלי , אבל אמרתי שזה לא יכול להיות , כי גילי ואני תמיד באות ביחד . 
גילי אישרה . 
עוד אנשים ששווה להזכיר : נעמה , שהיא כשרון קומי ענק , וכמה מהבדיחות והאמירות שלנו נחרטו על דגל המחלקה שלנו , ולא בכדי . 
אלינור - פרחה או ערסית מצויה , שהיה בה חן שאי אפשר היה לפספס והיא קרעה את כולן מצחוק כשרק פתחה את הפה או הדגימה לנו איך היא רוקדת . 
ליזי המתוקה שחבל שלא ממשיכה איתנו לקורס , ושרון שיש לה צחוק מתגלגל ומתוק , ומעיין שעושה מבטא צרפתי שחבל על הזמן ... 
.. 
. 
ו ... 
.. 
. 
בטוח ששכחתי עוד בנות מקסימות שפשוט לא היה לי איתן ממש קשר אישי . 
מעבר לבנות והצחוקים וכל העניינים הצבאיים המשעממים - למדתי שני שירים בשפת הסימנים וכמה תרגילים באקרו - באלאנס . 
על שני הדברים גילי אחראית . 
למדתי להיות קצת יותר חופשיה ולדעת לסמוך על מי שאני קולטת ממנו שבאמת רוצה בחברתי . 
אני לא יודעת אם זה משהו שאצליח לקחת הלאה לחיים , אבל אני בהחלט מקווה שכן . 
הצלחתי לשים את עצמי בצד רוב הזמן , ואני מדברת על זה כמשהו חיובי . 
בצבא את צריכה באמת להאמין בכל המסגרת הזו כדי שעצם שהותך שם לא תעקצץ לך בנשמה . 
ואני , בתור אחת שכל הרעיון של הצבא לא מסתדר לה עם שום דבר , הייתי חייבת לעשות הפרדות והייתי חייבת לשים את האמונות שלי ואת כל מה שהוא אני בצד ופשוט להנות ממה שהיה שם כיף , והיה כיף . 
למדתי לא להסתכל על הצבא כמשהו גדול ומאיים , אלא להסתכל רק על הבועה הקטנה שסביבי ולהתמקם בה כדי שארגיש בה נוח . 
בסופו של דבר הטירונות היתה הדבר הכי " צבאי " בשירות שלי , ומכאן , אני מאמינה ומקווה שזה רק ישתפר . 
כן , כשיצא לי לראות את פרצופה המכוער של המערכת ( בדמות המרפאה הלוקה בחסר של הבסיס , או בדמות מפקדת ברגע לא מתחשב בעליל ) זה חרה לי מאוד , אבל הצלחתי לשים את זה בצד מהר מאוד ולהמשיך הלאה . 
מעבר לזה פשוט צריך לחפש את מה שיהווה קונטרה למהות הצבאית . 
אז אלו הצחוקים , והבנות , ו ... 
.. 
. 
כל מה שהוא אנושי . 
ממש כמו שלפני הגיוס כתבתי בראש הבלוג , " אני מתנחמת באנושי " ( ציטוט של רונה קינן . 
) ומה בקשר אליי , זו ששמתי בצד ? 
אני לא יודעת , ואין לי את הכוחות להתעסק עם זה . 
פעם בחיים אני אנסה פשוט לזרום בלי לנסות ולסגור את כל הקצוות כי זה ממילא נפרם כל הזמן . 
לא ידוע לי על אישוז נוראיים והרי גורל שיש לי . 
לא שום דבר דחוף - בכל אופן . 
כן , לפעמים עולה משהו שעושה לי בלבלות ושגורם לעיניים שלי לרצות לדמוע , אבל בין אם אני נותנת לזה להציף אותי ובין אם לא אני לא עושה נסיונות לפתור שום דבר , כי עכשיו , יותר מתמיד , צריך פשוט " להתקדם וללכת הלאה , לא משנה איזה כיוון תפסת " . 
והכיוון הזה מרגיש טוב . 
באמת . 
לא השתניתי , לפחות נראה לי שלא , אני גם לא יודעת אם פיתחתי איזשהם כוחות חדשים או משהו כזה . 
בסך הכל אני מרגישה נורא אני , whatever that means . 
אולי רק קצת יותר פתוחה , ובעיקר , יותר מתמיד , חיה את התקופה הזו ומנסה להינות ממנה כמה שיותר , כי זו תקופה של כאן ועכשיו , וכי אחר כך יהיה לי זמן לחפור ולהתפתל בתוך עצמי , ואני גם בטוחה שזה יקרה . 
בינתיים צעד אחרי צעד , שבוע אחרי שבוע . 
Everything will come around in time . 
