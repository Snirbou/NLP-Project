הצעת הנישואין הראשונה שלי . 
נדחתה על הסף בידי המציע , ובכל זאת אתמול היה יום גדול . 
נמאס לי לכתוב מילים שנראות לי כה תלותיות . 
צחקנו פעם יחדיו על אותם שירים שבהם המשפט " אין לי חיים בלעדיך " חוזר ונשנה . 
ואז אני מתחילה לכתוב , אם ברגע של געגוע , או רגע נתון אחר , ומוצאת אותך בין המילים , ומאבדת את עצמי . 
אני מוצאת עצמי כותבת אלייך , בידיעה הברורה שתקרא , ואולי האגו וואלי ההבנה הברורה - שהמסר נשלח לך . 
הבטחתי פעם לעצמי , שלא אגיע למצב כזה , שלא אהיה כה תלויה בך , בעיקר כשאינך איתי . 
ולכן השירים הללו לא נשמרים , אלא נמחקים ( ומי שמכיר אותי , יודע שאני לא זורקת או משמידה כמעט כלום מעשה ידי ) אבל אני לא מצליחה לכתוב שירים אחרים , כי חיי מושפעים ממך . 
הכתיבה הרומנטית שלי היא בהשראתך , ואתה כל עולמי הרגשי . 
אני יכולה לא לדבר איתך שבוע , ולחיות . 
מן הסתם , ואני יכולה אפילו לעבור שבוע נפלא ונהדר כמו האחרון שהיה לי , ואפילו להחזיק את סוף השבוע שלאחריו חזקה ואיתנה , אם כי לא ציפיתי שזה יקרה - אבל למה עכשיו , עולם כמנהגו נוהג , ובליל שבת קשה לי להכניס עצמי למיטה ? 
ממה אני מפחדת ? 
! 
והרי זה לא מהחושך , שכן אין לי חלומות רעים , ואני גם יודעת שסביר שהלילה לא אתהפך במיטה , אבל קשה לי להכריח את עצמי לעשות את הצעדים הספורים הללו וללכת לישון . 
דווקא השבוע מצפה לי שבוע מעניין , אני מקבלת הצטיינות ודרגה , ויש את המשחק של מכבי , ואני יודעת שאני אוהבת את מהלך השבוע בבסיס , וימי הזכון והעצמאות , אז למה לא בעצם ? 
משהו מונע ממני ללכת לישון , אולי הציפייה שתשלח הודעה , או שתופיע כאן פתאום ( אם כי דיברתי איתך , ויודעת שהלכת מזמן לישון ) . 
אני מרגישה לא שפויה לפעמים , עכשיו . 
יודעת שהיה לי שבוע מדהים ממש , טס לי בטיל , ונהניתי מכל שניה - ועשיתי הרבה , ועבדתי , והיה לי כיף עם אנשים , ואפילו בסופ"ש - ראיתי גם חברים שלא ראיתי מזה זמן מה .. 
. 
ואני לא כותבת " אין לי חיים בלעדיך " אבל אין לי . 
אולי . 
