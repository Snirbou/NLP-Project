http://www.artfactory.tv/amir.html ועוד משהו שקיבלתי במייל : לפעמים נדמה לי שאני מתבגרת מהר יותר מ " העצמי " שלי , אבל עם העצמי הזה שלי אני מזדהה יותר מאשר עם ההתבגרות , אז כנראה שנשארתי מאחור . 
צרור של בלאגן , מתקרב ככה בלי שום מעצורים . 
עוד רגעים ספורים , ואנחנו איננו , אלא כדמות מעורפלת בזכרון של האחר , תלושים מן המציאות הסוררת . 
ויש האומרים , שזו היא דרכו של העולם . 
כשובל מימי קלוש , סוללים אנו את דרכנו אל טיב מותנו ? 
את סמיאל הכרתי לפני מספר חודשים . 
צ'אבו ( עליו עוד יסופר ) העלה את שמו לראשונה בשיחת הפרידה בנינו . 
בין כל האכזבה שלו ממני , ושלי מהעובדה שאנשים לא מכירים בו כיותר מסתם עץ , עדיין הערכנו זה את זו והאמנו שעמוק בפנים , הקשר ישמר לעוד מספר שנים לא מבוטל . 
" הצלת אותי , עזרתי לך . 
כנראה שפה זה צריך להגמר " " להגמר ? 
למה כל דבר צריך להגמר . 
לא יכולים להתעלם מזה פעם אחת ? 
שיהיה לפחות משהו אחד חסר סוף ? 
אם להכל יש חסרונות , שאחד מהם יהיה הסוף " הוא צחק עליי למשמע הקטנוניות , וחזר לעמדתו תוך שמירה על הדיסטנס הראוי , היה קשה שלא לחייך בשמעי את צחוקו . 
" מה אעשה בלעדיך ? 
" הרצנתי , ולא יכולתי להסתיר את העצב בהבעת פניי . 
" מה שכולם עושים " , השיב לי . 
" כולם לא מכירים אותך " " בדיוק כך " . 
ידעתי שהתכוון לזה שלא אכיר בו עוד , " כמו כולם " . 
שאשכח אותו בבת אחת , לפני שיהיה מאוחר מדי ואתאבל עליו במשך חודשים בחוסר היגיון . 
אבל זו הייתה משימה קשה מדי . 
עם מי אתייעץ , אם לא עם חבר האמת היחידי ? 
למי אספר , ולמי אקשיב , ואת מי אוהב ? 
הרבה יותר קשה להפרד ממישהו שמכירים ואוהבים , מאשר ממישהו שבכלל לא מכירים . 
" דרכנו מצטלבות , ילדתי . 
לימדתי אותך , לא יותר משאת לימדת אותי . 
הייתי שרוי בתרדמת עמוקה , את היחידה שעוררת אותי אל תוך המציאות היחידה שקיימת עבורי . 
אם לא אלך עכשיו , מי יודע מה יקרה אחר כך . 
את מתבגרת , דברים משתנים מקצה לקצה בכל יום שעובר . 
אני לעומתך אמשיך לחיות כאן עוד הרבה מאוד זמן .. 
. 
" חיבקתי אותו , כמו אז ברגעים הראשונים שהכרנו . 
ידעתי על מה הוא מדבר , ולא יכולתי שלא להסכים איתו . 
הוא חיבק אותי חזרה , עם כל כך הרבה רגש . 
רגש של עצים . 
" לפני שתלכי , " אמר לי , " אני רוצה להכיר לך מישהו . 
הנה , הוא שם . 
" העפתי מבט לכיוון עליו הצביע . 
מישהו מרחוק מניף את רגליו באויר כמנסה לעשות תרגיל משונה בהתעמלות קרקע . 
פעם ימין , פעם שמאל , שוב שמאל . 
עכשיו שתיהן ! 
הוא צנח על הרצפה בחבטה והכה בה ברוגז בשתי ידיו . 
" את תלמדי להכיר אותו , הוא בסדר " . 
דווקא שועשעתי מהמחזה שראיתי . 
בכלל לא עלה בדעתי שמדובר באיזה מטורף . 
אם כי , כבר בהתחלה הנחתי שיהיה לא פשוט לנהל איתו קשר ידידותי וחמים , כמו זה שהיה עם צ'אבו . 
נפגשנו מקרוב . 
רגעי שתיקה ארוכים . 
הוא חקר אותי במבטיו . 
חשתי בחוסר נוחות לעמוד מולו באופן הזה , אך במהרה נקלענו ל " קרב מבטים " . 
עד שפתח ואמר : " את מלוכלכת " . 
" מלוכלכת ? 
? 
" השתוממתי , וניסיתי להבין מאיפה זה בא לו , כשחצי שעה קודם לכן התקלחתי . 
" מי שבא במגע כזה עם האויר , הוא מלוכלך " , קבע ונד בראשו , מטה אותו מעט שמאלה כאילו בוחן כעת נקודה אחרת בגופי . 
" אז אתה בטח לא נושם .. 
. 
" " מערכת הנשימה שלי שונה משלך " " במקום להפוך חמצן לפחמן אתה עושה את ההפך ? 
" " לא , זה התפקיד של הצמחים " " איך זה שצ'אבו לא הזכיר את שמך מעולם ? 
" שיניתי את נושא השיחה " העבר המשותף שלנו רחוק מאוד , ושנינו מעדיפים שלא להזכר בו " " ומה השתנה עכשיו ? 
" " הוא הזעיק אותי בשבילך " " אוה . 
" הבטחון העצמי שלי צנח בכמה דרגות . 
הוא לא היה חייב לי דבר , והרגשתי שאני מבזבזת מזמנו . 
אני משעממת אותו . 
" את לא מבזבזת מזמני " , הוא קרא את מחשבותיי . 
" הכל אתה רואה ? 
" " צ'אבו גם הבטיח שאת לא כזאת משעממת . 
יהיו לך מספיק הזדמנויות , אל תדאגי בקשר לזה " . 
לעזאזל . 
זה בדיוק מה שהיה חסר לי . 
שיתחילו לקרוא גם את המחשבות הכי אינטימיות שלי . 
אני מותקפת ! 
" שום מותקפת . 
אני חבר " . 
ובאמת , סמיאל הוכיח את נאמנותו . 
לא אכזב אף לא פעם אחת . 
כמו חבר אמיתי שלא ניתן להשגה . 
מה גם שהיה צעיר בנפש , לפחות כמוני . 
וזה הקל בהרבה דברים . 
הוא נתן לי הרגשת בטחון - שלא משנה היכן אהיה ומה אעשה , ומה יקרה ביני ובין שאר האנשים - תמיד יש לי חבר אחד לפחות שדואג לי , שיעשה הכל כדי לרצות אותי , ששומר עליי . 
הרבה יותר מסתם מלאך . 
וככל שתמך בי יותר , כך הערצתי אותו יותר . 
אותו ואת חכמתו ואת עיצותיו היעילות . 
היה מתבקש להשוות בינו לבין צ'אבו , הם היו שונים זה מזה , אך גם דומים זה לזה . 
מה שיותר בלט בשוני ביניהם , היה שביני ובין סמיאל גם היו ריבים . 
ריבים כנים , שגם אז הרגשתי שהוא עדיין עומד לצדי . 
הוא שמר על העקרונות שלו , אבל לא היו לו אינטרסים ממשיים . 
יום אחד פנה אליי בבקשה שאתן לו למדוד את הגרב שלי . 
" דווקא גרב ? 
" שאלתי בפליאה . 
" הכתומה , בבקשה " כעבור מספר שניות של נבירה במגירה , מסרתי לו את זוג הגרביים המבוקש , והמשכתי לקרוא איזה כתבה על המתנחלים והשערוריות שהם מקימים . 
אחרי מספר רגעים הבחנתי בו , נאבק עם הגרב , וכמעט שהתפרצתי בצחוק . 
" מה , לכל הרוחות , אתה עושה ? 
" " סתם . 
רק בדקתי . 
הגרב הזאת קטנה מדי . 
הקוטר שלה לא מתאים לשלי " " נו בטח , לְמה ציפית כשניסית לחבוש גרב על הראש ? 
" הוא סימן לי בידו על אורך ראשו , שהקנה לו צורה אליפטית . 
שונה מצורת פניהם של בני האדם . 
מראהו לא היה שונה בהרבה מזה של האורגניזמים האנושיים , ובכל זאת היו מספר דברים שבלטו יותר . 
ראשו המאורך , אפו שהסתכם בשני חורים קטנים , ממש כמו הנקבים שבגולגולת של האדם . 
וההליכה שלו . 
כשהלך , היה נדמה כאילו הוא מרחף , זה כנראה מפני שצעדיו לא תואמים את קצב התקדמותו . 
כאילו הוא סתם מניע את רגליו , ומישהו מריץ את הרקע מאחוריו . 
" מוזר , כי גנבים כן מצליחים . 
וצורת הראש שלהם כמו שלך " יש עוד המון מה לספר על סמיאל . 
זה כלום לעומת מה שהוא , קסם בפני עצמו . 
הייתי כותבת עליו עוד , אם הייתי יודעת שזה לא ישעממם עד מוות את הכמה קוראים שלי . 
ובכל זאת , תרשו לי להוסיף דבר אחרון : הפגישות שלי עם סמיאל הולכות ומתמעטות . 
הוא כבר לא מופיע כמו פעם , לעתים תכופות . 
אנחנו כבר לא מדברים כל יום ולא מתראים כל יום . 
זה פשוט קורה מעצמו , כאילו אנחנו כבר לא זקוקים אחד לשני . 
העליתי בפניו את התהיה . 
" את משתפרת " , היה הדבר היחיד שאמר , ושלח לי חיוך ענקי . 
