קניתי את קסנוסייד באייקון לפני שנה וחצי בדוכן יד - שנייה . 
אולי זו הסיבה בעקבותיה לדסקולדה יש ריח של ספרים משומשים . 
~ כלי המיתר ב"גם הים נסוג " עושים לי הרגשה של עץ מהגוני בעומק הגלים . 
~ אני מסתכלת על המדף החדש שסידרתי לי בארון , סוף סוף כל הדיסקים שלי נושמים קצת אוויר . 
איזה יופי זה . 
~ 'אין לי ברירה , תמיד זה אני מולי . 
' 'ואז אכיר אותך יקירתי , ומיד תכירי את אותי . 
' ~ שלחתי מכתב בדואר לפני כמה ימים . 
ביום רביעי . 
אני זוכרת , רציתי מאד שהוא יגיע ביום שישי , יום לפני יום ההולדת של הנמענת שלי . 
בסוף הוא הגיע ביום ראשון , אבל זה לא חשוב - מה שחשוב הוא שממש לקחתי דף וכתבתי ברכה ( ארוכה אפילו ) , הוספתי את המתנה ששכבה אצלי בבית עוד מהטיסה לסינגפור , הכנסתי למעטפה ושלחתי . 
לבאר שבע , לא סתם . 
לחברה שאף פעם לא פגשתי . 
לכבוד יום ההולדת שלה . 
דברים קטנים - גדולים כאלה עושים לי הרגשה טובה , ואם זה גם תרם לשמחתה של הנמענת , אז בכלל הרווחתי . 
