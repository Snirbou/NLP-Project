לזכור את דבריו של המורֶה לציור , על זה האמנות היא תמיד בתוך העולם , ולא העולם בתוך האמנות , כי עד כמה שאני חושבת שזה לא תמיד נכון - בתערוכה שלי זה הכי נכון . 
הכי נכון מוסרית , ואומנותית , ופשוט ככה . 
[ מציאותית , נניח ] . 
להפסיק לנסות לעשות תערוכת אוירה , כי זה " להוציא את האמנות מהעולם " , ובכך בעצם להשמיד אותה . 
אני מצליחה לחלץ את הביקורת הבונה מתוך הביקורות שלו , ואני יודעת שהוא מאמין בי , עובדה שהוא המורה היחיד עד היום שלא עשה פרצופי אכזבה , או התרגש מהשינויים התקופים והגבולות הנוקשים שאני מציבה לעצמי . 
אני צריכה לחשוב על התערוכה כתערוכה בעולם . 
כן . 
התערוכה שלי תהיה צנועה , ובזה יהיה היתרון שלה , נקודה קטנה של " המציאות שלי " בתוך העולם . 
אני צריכה להפסיק להתרגש מהרעיון , ולהתחיל לעבוד . 
יש לי עבודה אחת גמורה , ממוסגרת , מחכה לתליה , ועוד שתיים שאני צריכה לעשות שוב , ועוד כמה בראש , מתות להגיע לדף / לחומר . 
אני צריכה להשתמש בתהליך היצירה - למצוא את השילוב בין העמדה הנוקשה של המורֶה לציור , לבין זו של המורֶה לפיסול [ האמנות היא ביצירה עצמה ] , ולהיות התהליך הזה [ ולא באוירת " אחד עם הקוסמוס " ] לכמה רגעים ולתת אולי ליצירה להשתנות [ ישמור השם ] בתהליך , כי זה נכון . 
תהיה לי תערוכה , בחיי . 
חדש , לפחות בינתיים . 
מה אומרים ? 
באוטובוס , אני עטופה באשליות ; מהרהרת בדמותי כפיסת בשר בו ננעץ המזלג , בו אוחזת ידך , בדרך על שיניך . 
בוהה בהשתקפות לחיי התפוחות מדיי , בחלקים השקועים מדיי בצידי עיניי בחלון האוטובוס . 
בירידה אני כבר חדה . 
אני כביש מהיר . 
המבט שואף הרחק , העקבים נוקשים בקול , כאילו הצליל הוא שדוחף אותי קדימה . 
* הרהור גביי השיר שלמעלה : הלוואי ולמילה " דוחף " היה את הצליל של המילה " מושך " . 
* הקדמה לשיר שלמעלה , שהיא לא באמת הקדמה ולא באמת קשורה לשיר [ זהירות ! 
המון סוגריים , אני מתרגשת ] : אתמול נועה באה אליי . 
ניסינו שזה יחזיר אותנו תשעה חודשים אחורה , לתקופה שבה היא גרה אצלי והיה הכי כיף ועצוב ומצחיק בעולם , אבל זה לא היה זה . 
היה לי עצוב שאפילו אפרת גוש מוציאה מאיתנו רק מָנְייֶרוֹת [ פעם , הו פעם היינו מאלתרות על ה " אולי לא " הארוך בשיר חמש במשך שעות ] , אז לקחתי אותה לתערוכה בבית הפתוח . 
המצברוח השתפר , אבל הפואנטה היא [ אני צריכה תופים לאורך כל הדבר הזה ] שנכנתי לתומי לבית הפתוח ומולי עומדת לא אחרת מאשר אגי משעול . 
[ ! ] יצאתי מיד וטרקתי את הדלת מאחורי , מנסה ללמד את עצמי מחדש איך נושמים . 
כשחזרה אליי הראיה ותפיסת המרחב היחסית שיש לי , ראיתי שעל הקיר לידי יש שלט שבו כתוב ש " ביום ג' .... 
... 
.. 
. 
אגי משעול ..... תשוחח ותקריא משיריה . 
" נשימה עמוקה , אישור מנועה ונכנסתי חזרה פנימה . 
הפעם נחושה לשמוע משיריה ומשיחותיה . 
[ כלומר על סף עילפון ] . 
לדאבוני , אגי [ אני כמובן יכולה כבר לקרוא לה בשמה הפרטי ] לבשה את מעילה [ כשסיפרתי לארי על זה אמרתי בטעות " לבשה את משעולה " ] ויצאה . 
" איחרנו " בשעה . 
אבל ! 
אגי המפוזרת [ צחקוק תיאטראלי ] השאירה מאחוריה את העט שלה [ ! ! ! ! ! ! ! ! ! ! ! ! ! ! ! ! ! ! ! ! ! ! ! ] והוא אצלי [ ! ! ! ! ! ! ! ! ! 1 ] והוא היה שלה ועכשיו הוא שלי [ ! ! ! ! ! ! ! ! ! ! ! ! ! ! ! ! ! ! 11 ] ויש לי פאקינג עט של המשוררת האהוב עליי [ : ] אז השיר נכתב בו . 
לא מודעת לקיום שלי . 
רק חושבת על העייפות שלי , ועל החורף של שרון לנגר , על תמר [ תמר-צמרמורת-תמר-צמרמורת - ] [ יש לי סודות אפלים , וגב תפוס ] המתח הזה , אי הידיעה שמובילה רק לעוד אי ידיעות - הופכות אותי לפחות ופחות משמעותית . 
- [ אני לא מסוגלת להמשיך לכתוב אפילו ] הבית שלי הוא במרחב כמעט פתוח , אין לו גג , והוא כמעט כולו חבלי כביסה ומדפים - לקפל את זו שהתייבשה . 
ואני עומדת " בחוץ " ורבה עם הבחור לשעבר - הוא לא יגיע לתערוכה שלי כי הוא חייב לטוס לונציה לחיות חיים אחרים . 
ויש איום על העיר , ומשאית באה לאסוף את כולם מנקודה כלשהי בחניה של הבית , שנראית קצת כמו חנית האוטובוסים בכפר סליבר , אבל הבחל"ש לא יכול להגיע לשם [ כי הרגל שלו שבורה , דה . 
] אז יש הוא עולה על משאית אחרת ואני צריכה לסחוב לו את כל התיקים עד לנקודת האיסוף בחניה , למרות שאני בכלל לא בטוחה שאנחנו נוסעים לאותו מקום . 
ואני מכניסה את כל התיקים הקטנים שלו לתוך תיק אחד גדול , כזה של מטיילי הודו , ומנסה לסחוב אותו , וללכת איתו , הוא ממש כבד . 
ואני מנסה כמה שיותר מהר לקפל את כל הגרביים של הבן של השותפה שלי לדירה , אבל המדפים כל כך עקומים [ זו רעידת האדמה , אני בטוחה ] שכל פעם שאני מניחה עליהם משהו הוא מחליק והלך הקיפול . 
ואז פתאוםאני בבית קפה בסגנון הפוך , רק " קלאסה " עם עלמה , ואנחנו מבינות מי הבנאדם שמאיים על כל העיר . 
הוא כמו הערפדים האלה של באפי , אבל חכם נורא . 
והוא ממש דיקטטור מוצלח . 
הוא תופס אותי ומתחיל לנשק אותי ואני שואלת אותו אם הוא יהרוג אותי , הוא עונה שכן . 
אנחנו שוכבים , והוא מסתכל על עלמה תוך כדיי , היא מהפנטת אותו עם העיניים שלה , והעיניים שלו נהיות ריקות עד שהוא נבהל ורץ משם , ואז אנחנו יושבות ברחוב [ לדעתי פינסקר פינת אלנבי ] , ויש קיוסק אדום כזה , ובא ילד קטן ואומר שהוא גר ממש פה - ומצביע לכיוון קפה נגה . 
אז מוכר אומר לו " אל תהיה גנב ושקרן " ונותן לו סוכריה והילד רץ משם . 
אני יושבת על ספסל מול איפה שכל זה מתרחש וחושבת לי שאני חייבת להזמין את סתו לחנוכה , ושהם בטח לא חוגגים , אז לא תהיה לו מחויבות בבית , ואז המון זמן אני מחשבת אם יש אוטובוסים בחנוכה ובאיזה חלק של היום אני צריכה להתקשר לסתו כדי שהוא יסכים . 
העיר מתרוקנת , למחרת בבוקר אני יודעת שאני אמורה לפגוש שוב את הדיקטטור הערפדי , אבל מפחדת למות בייסורים . 
אני נהיית כמו המשרתת שלו : " תעופי מכאן ! 
" " אני יכולה רק לסיים לקרצף פה משהו ? 
" אני מגלה שהוא גר בקריית יובל ומנסה לא להגיע לשם . 
אני באיזור מרכז העיר לכיוון בית הכרם , ליציאה מהעיר דרך גינות סחרוף . 
אני נמלה , ולנמלים אסור לצאת מהעיר . 
כל הנמלים מנסות להתחפש לחיה אחרת כדי שיתנו להן לצאת , אבל זה לא עובד . 
המוני נמלים נוהרות לכניסה / יציאה מהעיר והמוני נמלים חוזרות חזרה , מיואשות . 
[ " ערמה ענקית של ג'ירפות גוססות בועטות אחת בשניה מקוננות בצרחות עם צוואר סדוק מטפסות אחת על השניה נאבקות על אויר " יאמר גלעד כהנא , " עכברושים רצים מפחי אשפה אל חצרות הבניינים נושכים אחד את השני , צפצופים של זעקות כאב , ריח נבלות ותאוות בשר " יאמר ערן צור ] . 
אני בחצר של בית הספר . 
יושבים על ספסל בשורה כנגד הקיר : דניאלה , שחר המקובלט , עלמה , סלו , הדיקטטור , ילד שהיה איתי ביסודי , דריה וארי - שנראה ממש כמו באחד ממחזותיו המפחידים , כולם אוכלים את מה שלבנה , המחנכת שלי בכיתה ז - ח שלובשת פרוות , אומרת להן על ציונות , וכשאני אומרת משהו שנוגע לאי התגייסות היא צועקת עליי שלאומיות זה הערך הכי חשוב בחיינו . 
