פתאום זה נגמר . 
פשוט ככה . 
אחרי שבועיים של בחילה קיומית איומה שבמהלכם אינשאללה רזיתי טיפ - טיפה , שלפחות יהיה איזה תגמול לסבל , פתאום חדלתי . 
זה נגמר ערב אחד , אחרי צום גדליה מתמשך . 
השכבתי את הזאטוט , התיישבתי מול הטלוויזיה ופתאום נהייתי רעבה טילים . 
רעבה שהשיערות סומרות , שאי אפשר לחשוב ישר . 
ורק דבר אחד בראשי : סנדוויץ ' סלמון של " ארומה " . 
כן , דווקא בסלמון מעושן חפצה נפשי , דווקא במה שאסור . 
אל תשאלו כמה שאלות יש בפורומי - הנשים - ההיסטריות - בהריון על סלמון . 
מותר ? 
ואם אכלתי , יצא לי ילד עם זימים ? 
בית הילל אומרים לבדוק שנקי , בית שמאי אומרים תתאפקי . 
כשהסניף הקרוב נמצא במרחק שעה נסיעה גם אני מסכימה לגרסת ההתאפקות . 
אז הכנתי סנדביץ ' טונה עם עגבניה , מלפפון חמוץ וחומוס שווה , טחנתי אותו עם כוס סודה וחיכיתי . 
אחרי חצי שעה הבנתי שיש סיכוי שהגועל הזה נגמר ותקופה חדשה התחילה . 
ומאז אני רעבה . 
כל הזמן . 
אבל מה , יש עדיין המון דברים שמגעילים לי את התחת , כמו ביצים , פסטה , גבינה צהובה , קורנפלקס , שוקולד ( ? ) , לחם מקמח מלא , רוב הירקות , קפה , פיצות , שניצלים של טבעול או בכלל . 
מצד שני אני מוכנה לחיות על סלט טונה , סלמון ( בוהו ! 
) , לחם לבן , גבינת שמנת וקרטיב לימון . 
אוף , אני רעבה . 
בעניין הגן של הזאטוט , אחרי דיונים סוערים ומלאי אמוציות , רוב ההורים החליטו שהם משאירים את טפם בגן האהוב והמוכר . 
בכל זאת , אמורה להיות תהדייה וכל זה , הרי החמאס חייב לחדש את התחמושת . 
אנחנו שלמים עם ההחלטה , שנבעה בעיקר מההיכרות המעמיקה שלנו עם הזאטוט והידיעה שכל שינוי , במיוחד שינוי קיצוני של מעבר מהגן הנעים והמוכר לסביבה חדשה ולא מי יודע מה מוצלחת , עלול להביא לו את החפפה . 
טוב , אם היה לי מה להוסיף , כבר שכחתי . 
אין דבר יותר קל מלכתוב פוסט קיטורים . 
כל פולניה מצויה יכולה להרים לפחות 1000 מילה על כמה קשה לה ורע ושמישהו ירה בה כבר ודי ! 
אבל חברים , רומאים , השאילו לי את אוזנכם בכל זאת , כדי שאוכל לייבב על מר גורלי . 
זה נורא נדוש אבל מה לעשות , זה מה יש כרגע , וזה מתחלק לבעיות אובייקטיביות ואפילו אקטואליות קמעא , ולבעיות סובייקטיביות ומגעילות בעע . 
א . 
נתחיל מהסובייקטיביות , כי זה יותר קצר . 
אני רק בשבוע השישי , אבל בחיים לא האמנתי שאפשר להרגיש כל כך חרא בהריון . 
קוראים לזה בחילות בוקר , ואם זה לא היה מאוד מעציב זה היה ממש מצחיק , כי הן מלוות אותי לאורך כל היום ולא יפתיע אותי אם אני אחלום עליהן גם בלילה . 
במילא יש לי חלומות כה הזויים , בהם אני פוגשת כל מיני אנשים שלא ראיתי כבר שנים ומנהלת איתם אינטראקציות לא ברורות , או נמצאת בסרט לוחמה עתידני וכל מיני דברים מתפוצצים סביבי . 
( יש מצב שזה סתם נבואי , ראו סעיף ב ) . 
בכל אופן , רע , רע לי ומר . 
זה לא ייאמן כמה הבחילות האיומות האלה מקריסות אותי למצב של אמבה , ואם זה לא מספיק , מתלוות אליהן גם תנודות מופרעות במצב הרוח . 
ביומשישי חשתי כזה דיכאון שעלו בי מחשבות אובדניות . 
אני לא צוחקת . 
בחיים שלי לא חשבתי לשלוח יד בנפשי , ובשישי בבוקר , עת שכבתי במיטה וחשבתי על היום הזה שלא מציע לי שומדבר זולת עוגמת נפש וייסורים , הרעיון הזה התחיל להיראות טיפה הגיוני . 
אלוהים ישמור , זו פשוט התעללות . 
ועוד אומרים שהריון זה לא מחלה . 
ב . 
לגבי הסיבות האובייקטיביות , אם אתם קוראים עיתונים ומקשיבים מידי פעם לחדשות , בטח שמתם לב לקיבוץ מאוד מסוים באזור עוטף עזה שחטף לאחרונה כמה פיצמו"רים מדויקים . 
ובכן , הבן שלי הולך לגן בקיבוץ הזה בדיוק . 
גן מקסים , עם גננות מופלאות שאין דברים כאלה . 
תחשבו על הגן שהכי הייתם רוצים שהפספוס שלכם יבקר בו , ואז תגדילו אותו קצת ותוסיפו כמה חדרי שינה . 
הגן ממוגן היטב , אבל החצר לא ממש , ואי אפשר שלא לחשוב על רסיס קטן שאולי , חס וחלילה , יחדור את הקיר . 
ההורים של " ילדי החוץ " מתחלקים לשלושה סוגים : אלה עם הגישה הפטאליסטית , שטוענים שאין מקום בטוח ושאפשר להיפגע גם בנסיעה תמימה בכביש , ולכן אין סיבה שהילדים ישארו בבית ; ההורים שפוחדים אבל שולחים מחוסר ברירה , כמוני , וההורים שלא שולחים . 
אלו האחרונים , אגב , נמצאים במיעוט . 
לא ברור למה , אולי אנחנו בכל זאת קצת מאמינים שיהיה טוב , ואולי כולנו קצת פטאליסטים , ואולי פשוט אין לנו שום יכולת להפסיד מקום עבודה , לא משנה כמה אנחנו לא סובלים אותו וכמה היינו רוצים לשבת בבית עם הילדים הקטנים שלנו , לחבק אותם ולשמור עליהם מכל צרה . 
וזה מפחיד נורא ועצוב עצוב . 
גם עצוב על הגנים הנפלאים האלה , שככל הנאה ילכו ויתאיינו ומה שיישאר זה רק גני עירייה ( או במקרה שלנו - גני מועצה ) בינוניים - עד - מתחת - לכל - ביקורת , כאופציות היחידות לחינוך באזור . 
גם עצוב על המצב ההזוי הזה , של ילדים שנמצאים בחזית בעל כורחם . 
פעם הייתי משאירה את הילדון בגן ונוסעת לעבודה בלב שקט ובוטח . 
אין תחליף לתחושה הזו , שבבת עינך נמצא במקום הכי טוב שיכול להיות . 
ועכשיו מה ? 
מסמרים ונוצות . 
ואבן כבדה בלב שהולכת איתי לכל מקום . 
אז ככה זה פה , ואני מצטערת לומר שההריון הזה פשוט לא בא לי טוב כרגע . 
לא עם איך שהוא מוריד אותי לרצפה , לא עם התזמון , כלום . 
אבל לא אומרים איכס על אוכל , ולא נפטרים מהריון רק כי הוא לא מתאים כרגע , במיוחד אם את נשואה ויש לך רק ילד אחד ולא שבעה . 
אבל לא בא טוב , מה אני אגיד , ואני מפחדת שככה זה יהיה במשך תשעה חודשים , ואז יצא ילד מקסים ותמים שלא בחר לבוא לעולם לא בחר בשמו הפרטי , ואני תמיד אכעס עליו קצת . 
הלוואי , הלוואי שלא . 
אני לא מרגישה כלום , אני אומרת , ומיד חוטפת כזו בחילה שבא לי להקיא מעצמי . 
זה לא כמו בסרטים , לא מקיאים בתוך עציצים או באמצע הרחוב , בכל זאת צריך לשמור פאסון בפולניה . 
אבל מה , הבטן מתנהגת כמו פקאצה : מעקמת פרצוף בבוקר ואומרת , בעע , אני לא יכולה להכניס כלום , תעזבי אותי . 
שניה אחרי שאני יוצאת מהבית - כשלפני משתרעת חצי שעה נהיגה מינימום - היא מתחילה לקרקר בכאלה עוצמות עד שאני כמעט מכרסמת את ההגה מרוב ייאוש . 
ויש עוד כמה תופעות מקסימות , כמו לרצות להקיא את הסלט שרק לפני שניה פינטזת עליו במרץ , או להכין לעצמך צלחת שווה עם שניצל וערימת פירה , ולא לאכול כלום כיוון שאת מתקנאה בבנזוג , שהכין לעצמו סנדוייץ ' טונה מסריח . 
בינתיים אני משתדלת לא לחשוב על זה , ומשקיעה את כל מרצי בעבודה . 
שזה אומר , כרגע , לשכנע מכתבים סוררים להיכנס למעטפות סוררות עוד יותר במין קיפול אוריגמי מסובך . 
מרתק . 
הדבר הכי מבאס בכל הסיפור הזה היא המחשבה שאצטרך להעביר את ההריון הזה בעבודה המחורבנת הזו , עם מכשפת הביצות המכוערת שתקועה במשרד לשמאלי . 
אני שולחת קו"חים ומרימה טלפונים במרץ , בין לבין , ומקווה שעוד אמצא אלטרנטיבה כשכרסי בין שיני . 
זה ממש סודי , כל הסיפור , אז סיפרנו רק לכמה אנשים . 
בודדים . 
אמא שלי : וואו , איזה יופי ! 
הלוואי שתצא בת . 
אבא שלי : וואו , איזה יופי ! 
אני יכול לקחת את איתי לגן שעשועים היום אחה"צ ? 
אח של קלינט : וואלה ? 
מגניב . 
אז אתה שומע ... 
.. 
. 
אחותי : מה ? 
! 
זה לא יכול להיות ! 
! 
הגדילה עשות אמא שלי קלינט , שקיבלה את הבשורה בקור רוח בריטי אופייני ואמרה , או , איזה יופי { עוד שלוק מהתה } כאילו סיפרנו לה שאיתי עשה בפעם הראשונה בסיר ( זה לא קורה , אני לא רואה את זה קורה , מתי זה בכלל אמור לקרות ? 
) . 
בקיצור , עולם כמנהגו נוהג , לאף אחד זה לא מזיז את קצה שיערות הביצה חוץ מלאחותי , שעדיין טוענת שזה לא יכול להיות והתנדבה ללוות אותי לאולטרסאונד הראשון . 
כנראה כדי לוודא שאני לא עובדת עליה . 
בלתי נתפס , הקטע הזה . 
איך אפשר לקשר בין שני פסים על מקל ומיחושים לא ברורים בבטן לבין הדבר הקטן הזה שמתרוצץ בבית ואומר לך " אמא , עכשיו את תשבי במקום ולא יזוז ! 
" . 
יא אללה . 
