האמת היא שאין לי הרבה מה להגיד ... 
.. 
. 
אבל כן רציתי לכתוב . 
לשם הכתיבה , נטו . 
בהמשך לפוסט הקודם .. 
. 
אני חייבת לציין שקראתי אותו היום מחדש , והאו ממש ריגש אותי . 
כלומר , הוא מתאר בצורה חדה כ"כ , ואמיתית כ"כ את הרגשות שלי , ונכון ומדוייק מבחינת הזמן בו הוא נכתב . 
היום , כשפן ואני לא מדברים ( ושוב , הפעם זה לא בקטע של כעס , אלא פשוט ניתוק קשר ) כבר מעל שלושה שבועות , אני יכולה להגיד שבאופן מפתיע , זה עדיין לא משפיע עליי . 
כלומר , כן חבל לי על חוסר הקשר , אבל לא מרגיש לי חסר . 
עדיין , או בינתיים , או כמצב קיים . 
זה מוזר , זה מוזר יותר ממוזר .. 
. 
אבל זה מה שקורה , ויש בזה מן הנהדרות . 
( כן , זו מילה , ואם לא אז זו מילה שהמצאתי ) . 
אל מול אנשים הבעתי מעט מחוסר ההרגשה שלי . 
אבל מול עצמי קשה לי . 
קשה לי לכתוב את המילים האלו , וכמו להנציח אותן . 
קשה לי להגיד שהוא יצא מחיי . 
כי אינני יודעת אם זה נכון . 
אבל דברים השתנו . 
ובינתיים .. 
. 
קשה לי להגיד שאני לא אוהבת אותו יותר . 
וקשה לי להגיד שיהיה לי עתיד בלעדיו . 
וקשה לי להודות שהקשחתי את ליבי , ושאני חוסמת רגשות , כי נחנקתי לפני כן . 
לא מגיע לו אותי . 
למרות שהוא נהדר , ובכל זאת .. 
. 
ואם חיי בלעדיו שווים חיים ? 
לא רציתי להתמודד עם השאלה הזו , כי בעיני רוחי תמיד ראיתי אותנו יחד ( גם אם לא כזוג , אף פעם לא רחוק ) . 
הכי קשה לי , ואולי הכי מפחיד , זה להודות שהוא לא מעניין אותי יותר . 
אין בי את הרצון העז לשאול אחרים אודותיו , או להתעניין בשלומו ( אם כי חלק ממני רוצה ששלומו יהיה מצוין , וחלק רוצה שהוא יהיה שבור ככלי ) . 
לא רק שאין לי את הרצון , אני גם לא עושה זאת . 
אפילו את שמש , המשמשת תמיד מתווכת בין שנינו " בעת צרה " ביקשתי שלא תספר לי . 
היא טוענת שזה תהליך גמילה , ואני אמרתי לה שגמילה ממנו ניסיתי לעשות מעל לשנה .. 
. 
אני עדיין חושבת שדברים היו צריכים להראות אחרת , אבל הפעם אם הוא לא רוצה בי כאהובה ( מעבר לסופי שבוע ) , ומזלזל בי כחברתו הטובה ביותר , ואפילו כידידה , אז הוא לא ראוי לידידותי . 
לא יותר , לא תמיד ובכל מצב , וללא תנאים . 
שיתגעגע אליי , והפעם אני יכולה להגיד באי וודאות מוחלטת , שאם הוא ישנה דעתו , אני לא יודעת אם אהיה שם בשבילו . 
הוא הפסיד אותי , וברגע אחד של זחיחות נפש אגיד שהוא הפסיד בגדול , ושהייתי אולי הנכס הגדול ביותר בחייו ( פרט למשפחתו , ואולי כחלק ממנה ) . 
קשה לי עד מאוד התחושה הזו , הידיעה שעד לפני שבועיים ימים הוא היה האדם הקרוב אליי ביותר , האדם איתו יש לי את החיבור המנטלי , הפיסי , האינטלקטואלי , הרוחני , התקשורתי וכל חיבור אחר ( כימי ? 
! 
) הטוב ביותר , הקרוב ביותר , האינטימי ביותר . 
יכולתי לקרוא את מחשבותיו , לדעת מה עובר עליו , לעיתים אפילו מתי רע לו גם אם לא דיברנו כמה ימים , והוא - למרות שטען תמיד שאותי אי אפשר להבין , ידע תמיד מה להגיד , ואיך להגיב לדברי , וגם לקרוא אותי די טוב ( וזה הרבה , במקרה שלי ) . 
ולדעת איך לגרום לי להרגיש אהובה . 
שזה אולי הכי חשוב . 
לא אולי , בטוח . 
והיופי בכל זה , הוא שאנחנו חברי נפש , שהכל תמיד היה כנה ואמיתי , משני הצדדים , בלי משחקים מיותרים , עם שיחות נפש , והגיגים על החיים , נכס כזה שיחסר לי . 
קשר נפלא ונהדר מעין כמוהו . 
ועכשיו ? 
מצב אדיש , לא אכפת לי , לא מעניין אותי , וצער רב על האובדן של החברות שהייתה ושהייתה יכולה להיות , אבל משום מה לא אבל , כי כבר אין בי רגשות של עצב , והכי מפחיד - גם לא של געגוע . 
וזו גם הקלה עצומה , לראשונה מזה שנה ושלושה חודשים , בלי המועקה ( שלפעמים היא חיובית ... 
.. 
. 
) והמעמסה הזו בלב . 
לא הרגשתי ככה מאז שנפרדנו , גם כשרציתי אותו , וגם שלא , וגם כשהחלטנו לנתק קשר , וגם כששמרנו עליו בקנאות . 
תחושה של אפתיות , של מחסום רגשי כבד . 
אפילו לא לצלילי " צליל מכוון " שהיה גורם לי לבכות עם השמעו , כבר לא . 
( אם כי השיר עדיין נפלא ונהדר בעיני ) . 
זה לא ידוע , זו תחושה חדשה שאינני מכירה , ואם כי נראה שזה רק לטובה , אני לא יודעת אם היא משמחת או מעציבה אותי , ובינתיים נראה שאני בעיקר אדישה גם אליה . 
זהו , פוסט ארוך על הלא נודע . 
מקווה מאוד לטוב , ואוהבת , או שלא ( כי אני לא בטוחה שנותרה בי אהבה ) Lidya Young . 
