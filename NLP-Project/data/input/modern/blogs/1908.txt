עברתי היום את המכשול האחרון בדרך לחופש , ועכשיו , מלבד כמה תרגילים ששובים דקות - שעות יקרות , אני יכולה לנצל את הזמן לכל דבר שארצה . 
נמאס לי להתלונן על עומס ואז לבזבז לחלוטין את הימים הפנויים . 
הפעם זה לא יקרה . 
אולי אלך לים ? 
כל קריין או מגיש חדשות ששמעתי אמר שירד מחר גשם . 
זו הזדמנות נהדרת להגשים את החלום הישן שלי של חוף ים גשום . 
מצד שני , אחרי הכותרת הגדולה שמכריזה בחגיגיות על 'גשם מחר ! 
' מגיעות האותיות הקטנות שמפרטות את האיזור ממנו הוא יתחיל ( צפון ) ואת השעה ( לילה ) . 
בקיצור , מחר ירדו ממטרים , אבל את רובם אבלה בשינה . 
בכל מקרה , בפנטזית הים הזו שלי יש אור אפור של חורף . 
אחכה ליום פנוי שיהיה גשום גם בצהריים . 
- בלי לשים לב אני מחלקת את חיי לשני חלקים : השעות בהן אני בבית הספר והשעות בהן אני בבית . 
החלק האחרון הוא זה שאני מצפה ממנו להיות המרגש , המשנה , ובעצם דווקא החלק הראשון הוא הנהדר באמת . 
במיוחד השנה . 
נראה לי שהסיבה העיקרית לכך היא שבבית הספר אני מוקפת באנשים ובאירועים , ואילו הקשר עם אנשי אחר - הצהריים ( אתם ) ועם הצבעוניות שהם מכניסים לכאן מתרופף לאיטו . 
אני נמצאת יותר מדי זמן לבד בבית . 
בשנה שעברה זה לא הפריע לי . 
למה ? 
אולי בזכות יום שני , שהיה ההזדמנות שלי להתאוורר . 
ואולי לא מדובר פה בשנה הנוכחית לעומת השנה שעברה , אלא בחודש הנוכחי לעומת כל האחרונים . 
אם אחפש עמוק אמצא את שני המרכיבים שחסרים לי ביותר עכשיו , ובעצם לפני שהתחלתי לחשוב הם כבר צפו במעלה מחשבותיי . 
הראשון הוא גשם . 
את השני(ה ) אשמור לעצמי בינתיים . 
שניהם יחזרו בקרוב , אני מקווה , ואז יהיה שונהמרגש . 
- מחר אסיים את שיעורי הבית מהר , ואז מחר יקרה לי משהו קטן וטוב . 
מי רוצה להתקשר אליי , לבוא אליי , משהו ? 
נכנסתי למן שגרה מוזרה של חוסר שגרה . 
כל יום בנוף אחר . 
לפעמים גם עם אנשים אחרים . 
יש ימים עמוסים לעייפה בהם אני מייחלת לכמה רגעים של לא - להצטרך - לעשות - שום - דבר , ויש ימים פנויים לחלוטין אותם אני לא מצליחה למלא . 
לא שחסר במה : ספר , פרק של האוס שעוד לא ראיתי , מוזיקה , ארבע עבודות בספרות או שיעורים במקצועות אחרים . 
אבל כל אלה דורשים רצון , חשק , תחושות שאין לי כרגע . 
והימים האלה , בין אם בבית או בחוץ , עם מעש או בחוסר מעש , פשוט עוברים להם בלי להותיר רשמים מיוחדים . 
רגשות מיוחדים . 
סידרתי את חיי כך שהכל ישתלב , פיניתי מקום כמעט לכל מרכיב שחשבתי שצריך להיות בהם , ובכל זאת משהו בסכום הכולל לא שלם כפי שהייתי רוצה שיהיה . 
- ברור שבסופו של דבר מה שמשפיע זה כמות שעות השינה שאין לי . 
יום אחד אלמד לישון . 
כי איתה כמו תמיד אין עבר ואין עתידרק הרגע החולף לא חוזר , יפה , כואבוהכל פתאום אחר , מסוער יותר , מהיר יותר , יפה יותר , אחר עצוב לי , מוזר לי , לא יודעת . 
גיליתי ביום חמישי בערב , בלב בכי של עייפות . 
קריאת ה'מה?' שנפלטה לי הסגירה כמה לא הייתי מוכנה . 
זה כל כך מוזר , אוף , במיוחד שיום לפני דיברנו על השנים האחרונות ועל מי שהן לוקחות . 
באמת אהבתי את השירים שלו . 
