נסענו אתמול לרוק עצמאות . 
היינו יותר מדי אנשים למכונית אחת , אז נסענו בשתיים . 
מכונית א ' : נהג : לירן , נוסעים : תמר , ירדן , רותם . 
מכונית ב ': נהג : אבישי , נוסעים : טלי , אלכס וסרגיי . 
שתי המכוניות נדברו להפגש בתחנת דלק ביציאה מאשקלון ברבע לתשע . 
מכונית א' הגיעה ליעד בזמן הנקוב . 
מכונית ב' הגיעה לשם כחצי שעה אחרי הזמן הנקוב , כי אבישי , ( להלן , " הנהג " ) לקח לעצמו את הזמן להתקלח , להתלבש , להגיע לקחת אותי רק ברבע לתשע , כאשר היינו צריכים לאסוף עוד שני אנשים , ואח"כ לחזור לבית של אלכס לקחת שמיכה . 
מכונית א' הביעה מרירות בעניין , אבל ממתי מרירות של אנשים אחרים משפיעה על " הנהג " . 
בכל מקרה , בסופו של דבר יצאנו מהעיר . 
ככל שהתקרבו לרשל"צ ציין אלכס שיש זיקוקים בשעה 3 . 
לא במובן של " בשעה 3 יהיו זיקוקים " , אלא הוא פשוט ניסה להסביר לנו לאיזה כיוון להסתכל . 
כמו שבתיאוריה כתוב שצריך להחזיק את ההגה בשעה 2 ועשרה . 
בכל מקרה , כשהגענו לראשון הזיקוקים כבר היו ממש לידינו , אבישי ואלכס כמעט נחנקו מרוב התרגשות , ואני ניסיתי לא לחשוב מה קורה אם זיקוק מתפוצץ לא טוב ועף על מכונית . 
אחרי זחילה של יותר מדי זמן ברחובות העיר , הצלחנו למצוא את האמפי . 
נכנסנו לקחת את הכרטיסים . 
בדרך עצר אותנו בחור ושאל אם אנחנו רוצים לקנות ממנו כרטיס . 
הוא אמר שהוא מוכר בזול , ב 90 . המשכנו ללכת ומצאנו עוד בחור שהבטיח למכור בזול - ב 110 . הבאים שהציעו זול רצו 150 . 
מזל שהזמנו כרטיסים מראש , אה . 
התור לכרטיסים דווקא לא היה ארוך הפעם , אולי כי באנו מוקדם . 
התגנבנו בעורמה לתור לבדיקה הבטחונית , שם התאכזבתי לראות שהיא לא ברמה כמו בשאר המקומות ההמוניים . 
זה הלך ככה : הבאתי לשומרת בכניסה את התיק שלי , והיא חיטטה בו במשך כמה שניות ושאלה אם יש לי משהו חד בתיק . 
אמרתי שלא , והיא הסתפקה בזה . 
ככה שבעצם יכולתי להחביא שם פצירה , סכין יפנית , סכין קצבים וחתול . 
חוץ מזה היא לא שאלה אם יש לי נשק אחר , אז אני מניחה שמותר להכניס לשם אקדחים . 
אחרי שהתמקמנו עשינו מה שתמיד עושים בפסטיבלים כגון אלו : מציקים לאנשים זרים ועושים דברים מוזרים מאוד . 
דוגמאות : א . 
אלכס הולך לאדם זר ומחבק אותו . 
חשוב לציין שהאדם הזר הביע אדישות ופשוט נתן לאלכס לחבק אותו והמשיך ללכת אח"כ . 
לדעתי הוא היה מסומם . 
ב . 
אלכס מתחיל עם גבר . 
ג . 
טלי צועקת על אנשים שדורכים על הסדין שהיה פרוש על הדשא שזה רכוש פרטי . 
ד . 
טלי צועקת על אנשים שעושים פעולות מסוימות שלא לעשות אותן , לדוגמא : " לא לשבת בידיים שלובות ! 
" , " לא לחמצן את השיער ! 
" , " לא להיות פקצה ! 
" ד . 
ריקודים אינדיאנים משונים , או לחילופין , טנגו . 
אך פתאום אחרי שהיה קצת כיף שמתי לב שאנחנו בכלל לא נכנסים להופעות אלא רק שוכבים על הסדין ומדברים או רוקדים קצת לידו ( כמובן שאני לא כוללת את לירן , שראינו אותו רק בהבזקים בין הופעה להופעה ) . 
ואז הבנתי משהו חשוב : הזדקנתי . 
אני כבר לא מתלהבת מהופעות כאלה . 
אני גם לא סובלת בהן , אבל איבדתי את כל ההתרגשות . 
אני אפילו צורחת על אנשים שרצים להופעה של " היהודים " - " הם חרא של להקה , לכל הרוחות ! 
" . 
גם תמר אמרה שהיא חשה כך . 
שתינו הבנו שמקומנו בבית אבות , במיוחד כשבסביבות 1 וחצי כבר רצינו ללכת הביתה כי היינו עייפות . 
אבל לא בחורים כמו אבישי ולירן ייתחשבו ברצון חבריהם . 
בהתחלה רק תמר ואני רצינו ללכת , אבל בסביבות 4 לפנות בוקר גם כל השאר ( ירדן , רותם , סרגיי , אלכס ) רצו . 
אבישי רצה להשאר להופעה של הדג נחש , לירן רצה להשאר להכל . 
אמרנו לאבישי שאחרי ההופעה של הדג נחש נלך וניסינו לישון על הסדין . 
אחרי ההופעה הסתבר שאנחנו יותר מדי אנשים למכונית אחת , וניסינו לשכנע גם את לירן לחזור . 
כמו תמיד העקשנות של לירן היא כמו השטן בהתגלמותו , והוא סירב בתוקף לעזוב את המקום עד שיגמרו ההופעות . 
זה אמר ששני אנשים היו חייבים להשאר , וכמובן שאלו היו אני וסרגיי . 
כאן המקום להגיד ללירן : אני מקווה שנהנית לרקד לך בהופעות בזמן שאני ישנתי על סדין דק עם תיק קשה בתור כרית וקפאתי מקור . 
כשסוף סוף נגמר , לירן הועיל בטובו לברוח משם . 
בשלב הזה היה כבר אור לגמרי . 
יצאנו מהחנייה , ופתאום עמד מולנו קרטון . 
מה נעשה , שוד ושבר , כיצד נזיז את הקרטון מדרכה של המכונית ? 
! 
בחור צעיר שעמד ליד הקרטון נרתם לעזרתנו , ובתמורה ביקש שניקח אותו ואת חבר שלו טרמפ לאשקלון . 
מה לא עושים בשביל בחור שהזיז בשבילך קרטון . 
מיד אח"כ לירן שכח לקחת פניה אחת , והלכנו לאיבוד בנבכי ראשון לציון . 
כמובן שאני הצלתי את המצב , לקחתי את ההגה לידיים ( טוב , לא באופן מילולי ) ושאלתי אישה אחת ברחוב איך יוצאים מהעיר . 
אח"כ מנעתי מלירן פניות לא נכונות , והירדמות על ההגה בכך שדיברתי איתו כל הזמן ולא נתתי לו הזדמנות להפוך לעייף מדי . 
לסיכום , היה נחמד , אבל נחמד שהיה ולדעתי לא יהיה יותר . 
אולי רק ניצנים , אבל בהתחשב בעובדה שהחוף עומד להיות בית לדוסונים בקרוב , גם ניצנים לא יהיה בשנה הבאה . 
ביום העצמאות הבא אני כנראה אצעד על הליכון לזקנים מול הטלוויזיה ואחשוב על תימן . 
שלכם ( לא עצמאית בכלל , תלויה בלירן שיסיע אותה ) , גריני . 
אני מאבחנת פסיכוטכנית ! 
זה רשמי ! 
טוב .. 
. 
עם הסתייגות קלה במכתב שטוענת שהמינוי שלי אינו סופי והוא תלוי בצורכי הצבא .. 
. 
אבל לכל הרוחות והדגים .. 
. 
עברתי ! 
! 
מבשר הבשורה : סבא שלי . 
זה הולך ככה : כשהייתי קטנה ההורים שלי עבדו כל הזמן ולא היה להם זמן לדברים שוליים כמו להכין לי אוכל וכאלה , אז תמיד הייתי אצל סבתא שלי עד שהם היו חוזרים מהעבודה . 
כשהתחלתי את כיתה א' אמא שלי רימתה את העירייה ( אבל שש .. 
. 
זה סודי ) ואמרה להם שאנחנו גרים בבית של סבתא שלי כדי שירשמו אותי ל " אילנות " , שזה הבית ספר הכי קרוב לסבתא שלי . 
וכך היה . 
ומאז הכתובת של סבתא שלי עוברת מיד ליד , מהיסודי לתיכון ומהתיכון לצבא , וכולם חושבים שאני גרה שם . 
אז את המכתב סבא שלי קיבל ולא אני . 
עכשיו , סבא שלי כמובן לא יפתח מכתב שמיועד אלי , אז הוא רק התקשר ואמר שיש מכתב . 
דרשתי ממנו לפתוח אותו ולהקריא לי . 
זה היה מייגע , כי סבא שלי לא רואה כל כך טוב והמכתבים של הצבא כתובים בד"כ מטושטש וקטן . 
הוא הקריא כל כך לאט שחשבתי שאני אשתגע עד שהוא יגיע לחלק שבו אומרים אם עברתי או לא . 
איזה כיף . 
עכשיו כבר לא אכפת לי ללכת לאבחון המוזר הזה שרוצים אותי בו . 
למרות שאני עדיין אבעט בפרצוף לכל מי שיעז לבקש ממני לפרט מה אני אוכלת במשך יום ממוצע . 
