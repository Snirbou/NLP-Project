מה ? 
מה עוד תסחטו ממני ? 
מה עוד לא יעמוד לדרישותיכם ? 
הרי בין כה וכה בלי הנפת אצבע של אבא פרוטקציה אין לי מילה . 
אין לי כלום . 
תהרגו אותי על זה שאני מנסה למצוא הגיון וטיפ טיפת הגינות וכבוד . 
אז לא התקבלתי כי לא הייתי טובה מספיק , מסתבר . 
הסברים ? 
הדרכה ? 
משהו ? 
הרי נתתי מעצמי . 
דרשתם שלא אתייאש , ולא התייאשתי . 
דרשתם , ועשיתי . 
רצתי וכופפתי ושכבתי וקפצתי ואכלתי חול ואבק ונמלים , וסחבתי וזחלתי ועמלתי וכאבתי ושתקתי . 
מה עוד ? 
מה ? 
? 
זאת מן מציאות שכל אדם מחוייב להתמודד איתה , אני מניחה . 
מציאות האכזבה , הכישלון . 
מציאות שבירת החלום מול פנים לא מוגנות . 
המציאות שהחברה הכתיבה לי להשלים איתה . 
ומדוע ? 
כדי שאשב במטבח עם אמא שלי ואתבכיין על מר גורלי , והיא תשנן בחזרה , כמו רובוט מתוכנת , שאיני מיועדת להביע עמדה ? 
שאין לי בשום אופן שליטה על חיי ועל הנעשה בהם ? 
שאני עוד ייצור אימפוטנט , עוד סביל , פסיבי , חייכן שתקן ומתרצה ? 
למה ? 
ואני מרגישה מסורסת , ובצדק . 
השאלה המהותית היא האם יש ביכולתי את הכוח לשנות . 
ואני כבר לא יודעת . 
ואולי העניין הוא בכך שאני כבר פוחדת לנסות , מפאת אותו כישלון צורם שעלול להתקבל בשנית . 
הרי למדתי לקבל , אז אני מקבלת . 
קיבלתי הכל ואפילו בקלות . 
קיבלתי את כל שרציתי , וגם את הדברים שלא . 
קיבלתי את היצר הרע ואת חולי החברה , ושתקתי , מהסיבה הפשוטה שכל זה לא נגע לי אישית , ובמידה שכן , תמיד היו אחרים שעשו את העבודה בשבילי , ואני ישבתי לי בצד וציחקקתי על הילחמותם בריק , אפילו אם הלחימה הניבה פירות בסופו של יום . 
והנה הנני ניצבת בפני גורלי שלי , שרק בכוחי לשנותו , ותוהה האמנם . 
כי הנה , באתי , ועשיתי , ונתתי ועמלתי למען מטרה . 
האמנתי . 
ומה ? 
מה הלאה ? 
הכל נזרק לזבל ואין עם מי לדבר . 
וההרגשה הזאת שמקבילה להרגשת אותה נמלה שהתפתלה בחוסר אונים באותם חול ואבק , נתונה לחסדיי ולחסדי שאר היצורים המגודלים וה " מחושבים " שפקדו את נחלתה ללא התראה מוקדמת , ההרגשה הזאת היא הרגשתי . 
אני היא הנמלה הפעם , אני היא הייצור הקטן והכל כך לא חשוב בתוך השטח החסר כל פרופורצייה ממשית , השטח שבו נמלים כמוני מגיעות מסופקות לקינן עם השלל שהצליחו לאגור בדרכן , וכמותן נמלים , אחיותיהן , נופלות בשדה הקרב ואין מי שיצעק בקולן לחוסר צדק . 
אז תקבלי ילדה , תקבלי . 
לכי תילחמי מלחמות של אחרים . 
לכי תעזרי לאוכלוסיות במצוקה ולזקנות במעברי חצייה . 
לכי למקום שבו תרגישי את הרגשת המיצוי והסיפוק העצמי שאת מחפשת . 
לכי תרגישי שאת שווה משהו במקום אחר . 
לכי תגשימי חלומות מזוייפים ותאהבי את עצמך בגלל שאת מצליחה . 
תביני , החלומות שלך גדולים עלייך , ילדה . 
לכי תטיפי הרצאות על אי הצדק שבעולם באוזני זקנות אקראיות בסנטרל פארק . 
לכי תכתבי פוסט מצוץ על כל זה ... 
.. 
. 
