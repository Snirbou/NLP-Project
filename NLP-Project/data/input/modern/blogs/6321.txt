הלילה לא תבואי אלי ולא אלטף את שיערך הרך באצבעות ארוכות , שקופות הלילה תשכבי מכורבלת בתוך השבר פצועה , בוכיה ומותשת הלילה תלקקי את דמך ותצרחי עמוק לתוכך כשאף אחד לא ישמע הלילה לא תבואי אלי נהיה שתינו לבד ואני יודעת מדוע אין לך מושג כמה משעמם פה בלעדיך אם למי שקורא קוראים משכיל , לזה שמצייר קוראים אומן ולמי שרוקד משוגע , אז איך קוראים לזה שאוהב ? 
זה נהיה ממש דפוס כזה בבלוג - להשאיר שאלות פתוחות בסוף כל הקטעים שאני כותבת , וזה אפילו לא בכוונה . 
אולי זה בגלל שכל ההמשך נראה לי כמו סימן שאלה אחד גדול . 
לא בפסימיות חלילה , אלא פשוט מנקודת המבט שבה יש כל - כך הרבה החלטות שאף אחד חוץ ממני לא יוכל לקחת . 
ופיתאום אני מבינה שאם אני לא אבחר אז הכל יהפוך להיות חלל מאוד גדול של זמן בלי תועלת . 
כל - כך הרבה שאלות מפנים אלי כל הזמן . 
כל - כך הרבה שאלות שאני דנה בהן ביני לביני . 
לבינתיים שאלות בלי תשובה ... 
.. 
. 
חזרתי לצייר , פשוט כך . 
שלשום בשעות הקטנות של הלילה נכנסתי לבלוג שאני מבקרת בו באופון קבוע והחלטתי לחטט בארכיון עב הכרס שלו . 
פתחתי דף בצורה אקראית והוא היה מלא בציורים שנכתב מעליהם ע"י כותבת הבלוג , שהיא לא מציירת כמעט מכיתה ט' ושאלו ציורים ישנים , אבל בכל זאת ... 
.. 
. 
לפתע נזכרתי שבעצם גם אני לא כל - כך מציירת מכיתה ט' או י' למרות שאני נורא אוהבת . 
במשך חודשים היה לי בלוק ביצירתיות , אפילו העתקות של ציורים שפעם הייתי עושה כל - כך טוב לא הצלחתי בהם . 
ישבתי לי בחושך המוחלט ובשקט , כולם כבר ישנו , והיה לי חבל . 
הוצאתי דף ועיפרון מן המגירה וניסיתי לצייר , ממש לצייר . 
הקווים הראשונים היו גסים ולא יציבים . 
כשהיד התרגלה לעיפרון ולדף הכל ניראה מעט מלוטש יותר , אבל עדיין ברמה של מה שהייתי מציירת בתור ילדה בחטיבת הביניים . 
רק אחרי כחצי שעה יצא לי פיתאום משהו אומנותי - פרופיל של אישה , שהיה יפה יותר מכל דבר אחר שציירתי בחיי . 
הוא היה נראה אמיתי . 
ניסיתי עוד אחד והוא יצא אף טוב יותר מקודמו . 
ישבתי וחשבתי מה יש בציורים הללו שעושה אותם טובים יותר מכל מה שציירתי עד עכשיו , וגיליתי שמה היה חסר בציורים שלי בתור ילדה היה פרופורציות . 
זאת הייתה הפעם הראשונה שבה הצלחתי לשוות לבחורה שבציור מראה פרופרציונלי כשל בת אדם אמיתית . 
ומדוע עד היום לא היו לי בציורים פרופרציות ? 
כניראה מפני שעד כה חסרה לי הבגרות שבעזרתה אני מסוגלת כעת ליצור הטלים , צללים ופרופרציות בצורה נכונה . 
שמחתי לגלות שאני עדיין יודעת לצייר ועוד יותר שמחתי לגלות שפרופורציה באה עם בגרות . 
בגרות שאני הולכת ומתקרבת אליה . 
זה מן מעגל קסמים כזה . 
הכל לחוץ ואני מתעצבנת ובוכה ומבקשת שיהיה לי קצת שקט וחופש . 
מגיע החופש ואחרי חצי שעה כבר בא לי לזרוק אותו מכל המדרגות . 
אז אני מתכננת תוכניות בשביל למלא לעצמי את כל הזמן הפנוי שלי . 
הבעיה היא שאני מתכננת בצורה כזאת שתגרום לי לבלות את השבועיים שאחרי בריצות מטורפות . 
הריצות נחמדות בדיוק ליומיים ואחרי זה כבר בא לי להקיא ואני מקללת את עצמי על כמה שלחוץ ולא כיף ושאני מתגעגעת לחופש . 
וכמובן שהחופש חוזר ואיתו כל הסיפור - חוזר במעגלים . 
אז הפעם החלטתי לשבור את המעגל . 
מתכננת להיום , אולי גם למחר , אבל מחרתיים יהיה מה שיהיה , ועד אז אני זורמת . 
