חברה שאלה אותי לפני כמה ימים אם אני מאושרת . 
לא ממש הצלחתי לענות , לא בגלל שאני לא יודעת מה אני מרגישה . 
היא שאלה - מה חסר לך בחיים ? 
וואלה , לא יודעת . 
יותר כסף ? 
עבודה יותר מעניינת ? 
לסיים את התואר ? 
פחות שלושה קילו ? 
זה נראה ממש מטופש . 
כי בסך הכל , כן , אני דיי מאושרת . 
מאוד מפחיד להודות בזה , כמה מוזר . 
לא זוכרת את עצמי במצב שבו יכולתי להישען אחורה ולהגיד - אני מאושרת . 
אני חושבת שעכשיו זה הכי קרוב שאני יכולה להגיע למצב הזה , להישענות אחורה הזאת , אבל אני לא ממש יכולה להרשות לעצמי . 
יש תמיד את הפחד הזה , שברגע שאודה בהרגשה הזו , משהו איום יקרה והכל יתמוטט . 
לא יודעת אם זה בגלל הגנים הפולנים שלי , טראומת ילדות או השד יודע מה . 
אני לא מסכימה לי להיות מאושרת , לא מותר לי להיות מאושרת כי אז יופר האיזון . 
תמיד חייב להיות לפחות משהו אחד דפוק בצורה רצינית , או כמה דברים דפוקים בצורה בינונית . 
או שאין לי עבודה , או שאין לי אהבה , או שיש לי את שניהם ואני עדיין חולה . 
אבל עכשיו הכל בסדר . 
תמיד יכול להיות יותר טוב , אבל ככה זה , בסדר כזה . 
איזה פחד , אני אומרת לעצמי . 
בו . 
אני מפחידה את עצמי ומסרבת לפחד בעקשנות מאוד תמוהה . 
לפני שבוע וחצי היתה לי בדיקת שקיפות עורפית , כזו שאמורה לבדוק מה הסיכונים לתסמונת דאון . 
לא חשבתי על זה בכלל , לא הטרדתי את עצמי בספקולציות , פשוט נורא רציתי לראות כבר את התלת - מימד המגניב הזה שסיפרו לי עליו . 
התוצאות היו טובות , הרופא אמר , כלומר , סיכויים נמוכים מאוד , אבל אני לא הייתי מודאגת . 
כמה אפשר ככה לא להיות מודאגת ? 
לחשוב שהכל יהיה בסדר ? 
הרי אפשר להשתגע מהאדישות הזו . 
למה אני לא דואגת ? 
למה אני לא חופרת ומטריפה את עצמי ? 
למה אני לא מנסה לקלקל ? 
לא מתפתה לעשן גראס , לא מחפשת זיונים , לא רבה עם קלינט כל שני וחמישי , רק יושבת פה ושומעת יזהר אשדות כמו אחרונת הבורגנים . 
אח , הקטע שלו עם הגיטרה בסוף של " הלילות שלנו " זה משו משו . 
מה יהיה איתי , מה . 
ושוב אני כמעט לבד בדסק , חוץ מהגרפיקאים . 
אני שומעת אותם מקצה המסדרון , אין לי כוח להרים את התחת ולומר להם בוקר טוב . 
מה זה משנה . 
בעבודה הזו אנשים לא אוהבים לקום מוקדם . 
משעמם לי . 
העבודה שלי משעממת אותי למוות , אין לי שום חשק , שום רצון ומוטיבציה להמשיך . 
ובמיוחד עכשיו , כשאוקטובר הנורא הולך ומתקרב , עם כל החגים המזויינים . 
לא שיש לי בעיה , חו"ח , עם ארוחות משפחתיות . 
נראה לי שאני הבנאדם היחידי שאין לו בעיה עם זה . 
המשפחה שלי מנג'סת , אבל לא נורא , ואני אוהבת שמבשלים בשבילי , חוץ מהמקרה המוזר של סבתא שלי שהצליחה להרעיל 14 מבני משפחתה האהובים ולגרום להם קלקול קיבה קשה במיוחד . 
עם המשפחה של קלינט דווקא יש לי בעיה , יען כי כל מפגש איתם כולל גם מיליון ילדים מנג'סים ומעצבנים . 
מילא הבנים , שמיד פורשים לאיזו חצר כדי לחבוט זה בזה עד זוב דם ונזלת , אבל הבנות הן פשוט חבורת קרציות שמטפסות לך על הנשמה . 
אבל לא זה מה שמטריד אותי . 
הכי מטריד אותי הדד ליין . 
אם בימים כתיקונם אנחנו מוציאים עיתון כל חמישה ימים , בחגים צריך להסתדר עם יומיים - שלושה . 
זה אומר שעות ארוכות , חוסר בשינה ובחיים בכלל . 
היאח הידד . 
אני רוצה לעבוד מהבית ! 
מישהו מוכן לסדר לי עבודה מהבית ? 
! 
למי צריך למצוץ כדי לקבל עבודה מהבית ? 
! 
מהבית ! 
! 
הללו ? 
? 
לילה . 
כולם ישנים . 
רק סטואי וקלינט ערים ובוהים בתקרה . 
סטואי : אתה שומע את זה ? 
קלינט : מה ? 
סטואי : כלום ! 
! 
! 
ובכן , הדירה החדשה שקטה . 
שקטה מאוד . 
בלילה כל כך שקט , שאפשר לשמוע את החלומות של השכנים . 
היה מאוד מעיק להעביר את העסק , לנקות ולסדר ולהרכיב ולארגן ולפרוק , ואין לי שום כוח או רצון לדווח מה היה , לכן רק אדווח איך היה : קשה , אבל שווה . 
אין , אין על הדירה הזו בעולם . 
בחדר השינה אפשר לערוך נשף ריקודים , המטבח מאובזר כראוי ויש המון מקום אחסון , יש שתי מרפסות שבאחת מהן אפשר לעשות על האש וקלינט מאיים שוב ושוב לתלות שם ערסל , אבל החדרים הכי שווים הם כמובן - השירותים והמקלחת . 
שני חדרי שירותים יש . 
אחד עם מקלחת , אחד בלי . 
קלינט נוהג לכנס את ישיבותיו היומיות ( לפעמים הוא נדרש לישיבה דחופה פעמיים ביום . 
איש חשוב ) בחדר הקטן , ואני מכנסת את ישיבותיי בשירוקלחת . 
אחרי השירותים שהיו לנו בדירה הקודמת , סאונה קטנה ומסריחה שאי אפשר היה לזוז בה מבלי להיתקע בדלת או באיזה קיר , אני כל כך נהנית מהמרחבים . 
לא צריך אפילו עיתון . 
אני מסתכלת על מכונת הכביסה , על המייבש , על האמבטיה , על המקלחת , על הכיור , מקשיבה לשכנים דרך החלון , תענוג . 
ובנימה אופטימית זו אני בשבוע 11 וארבעה ימים . 
בחמישי הלכתי לבדוק האם הכל תקין , והשארתי את קלינט בבית ( " עזוב , סתם בדיקה שגרתית " ) . 
זו היתה טעות . 
לא תיארתי לי , סתומה שכמוני , שאעשה אולטרה נוסף . 
הרופאה חיש קל הזניקה אותי לכיסא , ואחרי חצי דקה כמעט התעלפתי . 
בנאדם ! 
אשכרה בנאדם ! 
עם ראש , ידיים ורגלים ! 
והכי מטורף - הוא זז ! 
נפנף בידיים ! 
חי מוזונגו , כמו שאומר הצ'יף ! 
אין דרך לתאר את זה מבלי לגלוש לקיטשיות , או להישמע כמו פוסטמה היסטרית , או לא יודעת מה . 
זה היה הדבר הכי מוזר , הכי מופרע , הכי מדהים שראיתי בחיים שלי . 
וראיתי הרבה . 
קלינט התבאס עד עמקי נשמתו שלא חזה בפלא , אך אל דאגה ! 
מחר הולכים לעשות שקיפות עורפית , ואמרו לי שזה ממש מגניב , בתלת מימד והכל , ומקבלים קלטת מתנה ! 
ממש כמו מבצע בבלוקבאסטר . 
היאח הידד ! 
