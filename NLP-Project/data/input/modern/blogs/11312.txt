בשקט בשקט , תפס הצבא האמריקאי את סדאם חוסיין , ימח שמו ושם זכרו , אמן . 
אומרים שהוא מתנהג יפה ומשתף פעולה עם חוקריו ( ומתלוצץ עם רופאיו ? 
) נו , ומה נעשה איתו עכשיו , עם סדאמוש כפרה עליו ? 
להלן מספר הצעות שעלו לי בראש , וכמובן שאתם מוזמנים להוסיף משלכם : לשים אותו כל יום , לכמה שעות , בחדר אטום עם מסיכת אב"כ שקטנה ממידתו . 
שיבין את חומרת מעשיו . 
לרסס אותו בגז עצבים ולראות איך זה משפיע עליו , אם בכלל . 
להקרין לו שוב ושוב סרטי סנאף ( בעצם , הוא עלול ליהנות מזה . 
עזבו ) . 
להקריא לו בלופ את השמות של כל האנשים שהוא אחראי באופן ישיר ו/או עקיף למותם , רצוי בקריינות של דן כנר או ראומה אלדר . 
או בעצם - אניטה פללי . 
לשים אותו בתא אחד עם אניטה פללי , שתספר לו על הפוחלצים שלה כל היום . 
לתת אותו לחוקרי השב"כ בישראל . 
הם כבר ידעו מה לעשות איתו . 
לתת לו לשמוע הרבה נאומים של שרון , ובדיחות של מיקי גבע . 
למנוע ממנו למלא לוטו לכבוד הגרלת ה - 50 מיליון . 
להעיר אותו כל יום ב - 6 בבוקר . 
לתת לו לראות את התמונות מהאינטרנט , של הבנים השרופים שלו . 
לתת למיקי בוגנים לספר אותו . 
להכריח אותו לשמוע את " סופרסטאר " ואת " אני שומעת את השיר הזה ומשתגעת " של האחיות פיק , נון - סטופ . 
לבחון עליו את כל הטיפים של אודטה דנין - שוורץ . 
להכריח אותו לקרוא את הבלוג הזה מההתחלה . 
ולבחון אותו עליו אחר - כך . 
סתם , תהיתי לעצמי , מאיפה ההרגשה הטיפשית והבלתי - הגיונית בעליל , שהאוטו שלי נוסע הרבה יותר טוב אחרי שממלאים לו מיכל דלק ? 
הכל פסיכולוגיה , לא טכנולוגיה . 
והבה נקווה לשבוע טוב יותר מהקודם , אם אפשר . 
הרבה יותר טוב , אם רק אפשר . 
בארץ כבר מזמן הפסיקו לשדר אותה , אבל היא מגיחה פה ושם , למשל ב " סטאר פלוס " וכאלה . 
ראיתי עכשיו חלק מפרק , כשלגבריאל עוד היה שיער ארוך , וזינה עוד לא חשבה על ילדים . 
המשחק גרוע , האפקטים זולים , העלילה מלאה חורים כרשת דייגים , ואפילו האלים מעצבנים . 
אבל איכשהו , תמיד היה בעיני קסם חינני לסדרה הזו . 
משהו ציני - מקורי - מפוכח , פרודיה סמויה על הכל . 
בפרק שראיתי עכשיו היה קזינו . 
נו . 
מילה ביקורתית על קדחת ההימורים ? 
לא ממש , אבל משעשע בכל זאת . 
חברה שלי ואני נהגנו לפנטז על להתלבש כמו בסדרה , להסתובב עם חרבות ולהרוג את כל מי שיעצבן אותנו , אני בתור זינה והיא בתור גבריאל . 
מבחינת הציצי זה מתאים יופי . 
איכשהו , אני לא כל כך בטוחה שיהיה לי נוח לשסף אנשים בחצאית מעור ומחוך עם ברזלים . 
אבל אני מוכנה לנסות . 
הצ'קראם שלה נורא נחמד בעיני . 
אני בעד שידורים חוזרים בערוץ 3 . 
לא רק ל - ER מותר לעשות קאמבק . 
פרקים ועונות חדשות של זינה ממילא לא נראה . 
מה , לא שמעתם ? 
השחקן ששיחק את ארס , שר המלחמה , מת . 
אח , גורל אכזר . 
זה מה שקורה למי שמתעסק עם זינה . 
