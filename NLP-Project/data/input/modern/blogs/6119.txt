אני מרגישה כמו מישהו עם זין מאוד גדול . 
זה אולי לא הדימוי הכי מדוייק בעולם , אבל זה הדבר הכי טוב שעולה לי כרגע . 
לפני שלושה שבועות התחלתי לכתוב בעיתון נוסף , וכבר קיבלתי פידבקים . 
היום מישהו הציע לי לכתוב אצלו , דיי בטוחה שאאלץ לסרב כי פשוט אין לי זמן . 
שמועות מתרוצצות , כנראה שהבוס הגדול רוצה שאני אהיה העורכת האחראית של אחד המוספים . 
כנראה תוספת למשכורת . 
בינתיים שום דבר לא סגור , ואני בכלל בפאניקה מהצורך לשלב בין הקידום הזה לכתיבה , שעושה לי מאוד נעים ואני לא מוכנה לוותר עליה , לבין הלימודים . 
ויש גם את העניין הפעוט הזה , שבעוד חודשיים אני עתידה להנפיק יורש עצר , בע"ה . 
בקיצור , אני בנאדם מאוד עסוק ומאוד חשוב , ויש לי זין מאוד גדול . 
טוב , לא ממש . 
אני עדיין בסרט שהכל יתרסק , אבל מצד שני , את הרזומה כבר אי אפשר לרסק כל כך בקלות . 
רק שהכל יהיה בסדר , שנשרוד את התקופה הזו , שכולנו נהיה בריאים , כולל הקבוק שבבטן . 
אולי באמת תגיע סוף סוף תקופה טובה , כי הגיע הזמן , קיבינימט , הגיע הזמן . 
האיקו לימות החורף : לא סובלת את הגשם הדופק בחלוני . 
חתולים קופאים ברחובות . 
האיקו נוסף לרגל שבוע 31 : מצג עכוז . 
אם לא יתהפך תוך חודש נפגש על השולחן . 
זהו בינתים . 
4 מגה פיקסל . 
( סליחה כן ? 
! 
אבל הייתי חייבת . 
מעטות התשובות שמתבקשות כמו זו . 
וזה גם מצחיק אותי . 
הא הא ! 
) _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ כאבי גב אין . 
כלום לא עוזר . 
כלום בפיתה . 
לא נורא , זה יעבור עוד חודשיים ( אגב , לא זוכרת מתי בפעם האחרונה החלפנו את הסדין הזה . 
אני מעדיפה שלא . 
להיזכר ) באופן כללי , אין לי הרבה מה לומר . 
אני תופחת מרגע לרגע . 
בכל לילה אני נכנסת למיטה , ובבוקר יוצאת ממנה אישה חדשה לגמרי , דומה לי אבל קצת יותר גדולה . 
זה מאוד משונה . 
אף אחד גם לא סיפר לי שמשמינים בתחת . 
כנראה זה בשביל הקונטרה , או כדי שלא יכאב לי בעצמות כשאני יושבת עם כל החבילה הזו . 
היום הוצאתי מקלינט בעינויים שכן , קצת השמנתי חוץ מהבטן , אבל ככה זה ואת יפה ואני אוהב אותך גם ככה ! 
למה ישר כאפה ? 
נו , אל תתבאסי , הכל ירד צ'יק צ'ק , את תראי ! 
אאוץ ' ! ואם אנחנו כבר בשומנים , אני חשה חובה גדולה לחלוק עם העולם את השיטה המדוייקת לבחירת תפוח עץ . 
שיטה שפיתחתי במו עצמי , אחרי שנים של ניסוי וטעייה , וכיום אני חייבת לציין ששכללתי אותה לכדי שלמות . 
אין אף אחד שבוחר תפוחי עץ קשים , מתוקים ושווים כמוני . 
הכללים מאוד מדוייקים , אבל בכלל לא מדעיים . 
אני לא יודעת למה זה צריך להיות ככה ולא אחרת , אבל ככה זה . 
להלן : 1 . 
תפוח עץ צריך להיות מפוספס . 
אם יש עליו כתמים גדולים של צבע , הוא לא טעים , וגם הופך קמחי מהר מאוד . 
חפשו פסים אדומים ארוכים מהגבעול לפחות עד האמצע . 
אלו הכי טעימים . 
תפוח זברה , מפוספס לכל האורך ללא כתמי צבע כשהרקע שלו ירוק בהיר , הוא התפוח המושלם . 
2 . 
צריך להיות שילוב צבעים מאוד הרמוני . 
תפוח לא יכול להיות אדום מידי , או צהוב מידי , או ירוק מידי . 
אלא אם אתם אוהבים תפוחים צהובים או ירוקים . 
אני לא . 
3 . 
כמובן שפצעים וסימני ריקבון מכל סוג אסורים . 
כאילו , דה ? 
4 . 
לחצו את התפוח באצבעותיכם . 
אם אתם מצליחים להשאיר סימן - לא טוב . 
תפוח צריך להיות קשה כסלע . 
5 . 
גודלו של התפוח צריך להיות בינוני מינוס . 
תפוח גדול מידי מאבד מטעמו . 
תפוח קטן מידי יכול להיות ממש מתוק , אבל נגמר מהר מידי , וזה מבאס . 
6 . 
כדי לבחור את התפוח המושלם צריך חוש שישי . 
אני מסוגלת לעמוד בפני ערימת תפוחים כוסונים , לבחור שלושה ולעקם את אפי באריסטוקרטיות מול השאר . 
אני לא משוגעת על תפוחים , זה לא סטייק או עוגת גבינה עם פירורים , אבל רק תפוחים מעוררים את הפרפקציוניסטית המופרעת שבי . 
אני יודעת מה הכי טוב , ולא מוכנה להתפשר . 
7 . 
גם בתפוח מושלם יכולה להתחבא תולעת . 
תולעים זה דבר מסתורי מאוד . 
