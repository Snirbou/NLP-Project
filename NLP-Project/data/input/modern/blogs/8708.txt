שלוש בנות לימדתי לרכב על אופניים . 
רצתי אחריהן , אחזתי " בסבל " עד השלב שהן שלטו בשווי המשקל , הפסיקו ליפול ימינה ושמאלה . 
עם הבן פתאום נהיה לי קשה . 
והנה הוא כבר בן תשע ועדין לא רוכב על אופניים . 
חשבתי שאני עלולה לאבד את הרכבת . 
הוא יגדל ומשנה לשנה זה יהיה יותר קשה . 
כאן נכנס אחי לתמונה ולקח על עצמו ללמד את הילד . 
אחי , לשיטתו , לקח מקל מטאטא והכניס אותו בין הסבל למושב , נוצר שם מין מעבר כזה שניתן להכניס מקל . 
אוחזים במקל ורצים אחרי הילד בנוחות רבה . 
התודעתי לשיטה נוספת , ממש מקסימה . 
מורידים את הפדלים של האופניים . 
, רק את המדרך , לא את כל המנוף והמדרך . 
זה שתי שניות עם מפתח שוודי , זה מחובר בהברגה פשוטה . 
הילד גולש על האופנים . 
בירידות , רוכש מיומנות גלישה , שליטה על היציבות של האופניים , לא צריך לאחוז בו , לא צריך לרדוף אחריו , הוא נינוח ובוטח . 
בתנאי כמובן שהאופניים הם בגובה המתאים ורגלי הילד נוגעות ברצפה . 
אחרי שהילד שולט בכך מחברים לו את הפדלים ואז קל לו מאוד להתחיל לרכב . 
ממש תהליך טבעי . 
