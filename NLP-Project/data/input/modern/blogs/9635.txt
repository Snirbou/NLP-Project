" גיברת , גיברת , אני מדבר בשיא הרצינות . 
או שאין לך כסף או שאין לך שכל ... 
.. 
. 
" המטרה היתה לנסוע נסיעה ארוכה יחסית ( שוב ) כדי לתת לאדומה להרגיש איך זה לצאת אל מחוץ לתחום העירוני , ששם , לרוב , יהיו נסיעותיה , או במילים אחרות : לתת לה להריח קצת אוטוסטרדות . 
ואם אפשר לשלב את זה עם ביקור בשוק , הרי המצווה כפולה ומכופלת . 
האדומה עלתה על כביש ת"א - ירושלים כאילו נולדה עליו ותמיד נסעה במהירויות כאלה , גומעת את הקילומטרים בקלילות ורוח מנשבת על פני ( טוב , זה היה רק לשם הפיוטיות שבכתיבה , האמת שהמזגן עבד ... 
.. 
. 
) בימים האחרונים אני לא מצליחה להבין את מזג האוויר . 
אתמול חשבתי שיהיה חם יותר ולכן ניצלתי הזדמנות אחרונה ללכת עם חולצה חסרת שרוולים והתוצאה היתה שפשוט היה לי קריר , גם כשיצאתי מחוץ למשרד הקפוא שלי . 
היום חשבתי לדפוק את המערכת ולבשתי את חולצת הלימון הבשל שלי , בעלת שרוולי ה 3/4 , התוצאה : התבשלתי כמעט עד לנקודת רתיחה . 
מכאן , שלפעמים , פשוט כמו בסלוגן של הרכבת התחתית של לונדון you can't beat the system ... " אבא שלנו גונב , אנחנו מוכרים , סבא שלנו מהמר בכסף ... 
.. 
. 
" אני פריקית של שווקים , ועל זה עוד אכתוב יום אחד פוסט שלם ( אם עדיין לא כתבתי , לאורך רשימה של יותר מ 900 פוסטים - כן , אפשר לומר שאני קצת משוויצה - כבר קשה לבדוק מה הנושאים עליהם כתבתי או עדיין לא כתבתי ) אבל לאחר ששנים רבות כף רגלי לא דרכה בשוק ישראלי , הגעתי למסקנה שלאהוב שוק בחו"ל ולתעב שוק בארץ , זאת התנשאות פשוטה ואני כשמאלנית גאה , פשוט לא יכולה להרשות את זה לעצמי ... שוק ראש העין דומה באופן בסיסי לשווקים אחרים , נייחים ונודדים הפזורים ברחבי הארץ , כולל השוק שנוטע דוכניו בפעם בשבוע ליד מקום העבודה שלי . 
מה שמייחד אותו משווקים אחרים זה כמובן הטאצ' התימני שבא לידי ביטוי מקבצי נדבות / מתרימי צדקות תימניים למינהם מסולסלי פיאות ( שלדעתי עושים קופה יפה מאוד בשעות המעטות שהשוק פתוח ) , מוכרי גת ( כשרה ! ) , דוכני תבלינים אתניים ספציים לעדה התימנית חובבת החריף , וכמובן דוכני המלאווח / ג'חנון / קובנה ועוד כהנה וכהנה . 
המקום שוקק אנשים שמתנהלים להם בנחת למרות הצפיפות הגדולה , וכל אחד מוצא שם בדיוק את הדבר אותו חיפש נואשות בימים / שבועות / חודשים / שנים אחרונות ... 
.. 
. 
בעוד חברתי קונה פלפלים אדומים חריפים לסחוג ומכנסיים לבנותיה כאילו אין מחר , אני יצאתי משם עם סריג כחול ב 60 ש"ח , קישוט חמוד למטבח ו שיחוק הכי גדול ( הפסקה מתודית , כיחכוח גרון ותרועת חצוצרה ) : נעליים ( כן , כן , נעליים ) ב 20 ש " ח ! 
! 
! 
! 
חוזרת שנית : 20 ש"ח ! 
ולכל המתעניינים , הנעליים עדיין לא התפרקו , להיפך , הן יפות ונוחות בטירוף ... 
.. 
. 
המשימה הושלמה , כל הצדדים יצאו מרוצים וכך , לאחר שהחזרתי את חברתי לביתה בעיר הצעירה בישראל , פנינו , האדומה ואני חזרה לביתנו , עייפות אך מרוצות ... 
.. 
. 
שבת שלום חברים יקרים , שבת של אמצע השיגרה ... 
.. 
. 
( ופניני המילים שבצבע כחול הם כמובן מפיהם של כרוזי השוק ) נערים בגילאי 14 פלוס , שלושה יושבים על הספסל וחברם עומד מול ומנסה להרים מופע סטנד אפ ולספר בדיחה , בעוד הם , כדי לבאס אותו כנראה , " בוכים " מולו בקולות תרועה רמה . 
עברתי בינהם במסלול ההליכה שלי , כשאני מרגישה איך חיוך מתפשט לי על פני למראה הסיטואציה שמתפתחת שם . 
הם הרגישו כנראה ואחד מהם ממלמל לעברי " אנחנו קצת נורמליים " מה שהביא להרחבת החיוך עד לתחילתו של צחוק בעוד אני מתרחקת מהם ועולה לכיוון פסל המים הזורמים ( אל תשאלו , באמת אל תשאלו ... 
.. 
. 
) . 
מעודד משהו , אני שומעת את הסטנדאפיסט בפוטנציה קורא מאחורי : את צחקת , אני יודע שצחקת . 
בשלב הזה , התפוצצתי מצחוק והמרחק שגדל ביני לבינם לא הפריע לסטנטדאפיסט המדוכא להמשיך ולרוץ אחרי לקרוא : את צחקת , אני יודע שצחקת . 
לפחות מישהו צחק , עניתי לו עם דמעות צחוק בעיני , כשאני שומעת אותו מרחוק מעודד ומחוזק , מנסה את מזלו מחדש והם מבאסים אותו שוב בקולות " בכי " רמים ... 
.. 
. 
והחיוך המטופש משהו לא ירד מעל פני עד שהגעתי הביתה ... 
.. 
. 
חמודים . 
שאלות תהיות התלבטויות התחבטויות תשובות תובנות הפנמות עליות ירידות סערות התרגשויות . 
יום של להיות ... 
.. 
. 
ולמה אני מרגישה שמשהו חסר בי ... 
.. 
. 
? 
( אופס , אמרתי ללא שאלות ... 
.. 
. 
) 2 ק"מ . 
זה המספר החד סיפרתי , ראשוני כל כך , שזהר בספרות דיגטליות זהובות על לוח מחשב המכונית ( מה שנקרא פעם לוח המכוונים ) . 
מנוע נקי לגמרי מכל סימן של אבק , שמן , גריז או כל ליכלוך אחר . 
כאילו הרגע יצאה מפס הייצור , עמדה שם , אדומה בגוון בורדו עמוק ( קוניאק הם קוראים לו , למרות שהוא דווקא מזכיר צבע יין המרלו ריחני ) , אוטומטית אבל עם נשמה ידנית , בין חברותיה המוכנות גם הן למסירה , מצוחצחות וצבועות בצבעי פסטל רכים ועזים כאחד . 
יש משהו מרגש בבתוליות , בראשוניות של מכונית חדשה , מתוך הידיעה שאת האדם הראשון שנוהג ברציפות בה מאז ומעולם . 
הנקיון . 
הברק . 
והריח . 
או הריח ... 
.. 
. 
כמו שמצמידים אף לצווארו של תינוק כדי להסניף את הריח המתוק של התמימות הילדית , כך באופן אינסטנקטיבי שואפים את הריח של המכונית החדשה , ויש הרגשה שאם יכולנו , היינו פשוט תוקעים את האף בתוך הריפוד ולא מרפים ... 
.. 
. 
אורן מסר לי את המכונית באתר המסירה המצוחצח של פיאט , ולמעט פירוק המנוע והרכבתו מחדש קיבלתי הסבר ארוך , מפורט ומדוקדק על כל חלק אפשרי במכונית , כשהכל מגובה בחוברת הסברים עבת כרס וכיאה לתחילת המאה 21 גם בדיסק למחשב המסביר על הפעלת המערכות במכונית . 
המגרעת היחידה שמצאתי בה היא העובדה , שהמכונית באה מפס ייצור בארץ שלווה ונורמלית בה לא נדרשים תושביה לפתוח את תא המטען על כל צעד ושעל ולכן אין פתיחה פנימית אלא יש לפתוח אותו באופן ידני . 
מעבר לכך , כמו כל אהבה , היא מושלמת . 
לאחר שעברה שטיפה נוספת , נפרדתי בלבביות מאורן המוסר , התיישבתי במושב הנהג ונהגתי בחיוך גאה ( למתבונן מהצד הוא נראה אולי קצת טיפשי ... 
.. 
. 
) כשאני מתאפקת שלא לצעוק לכולם : תיראו אותי ... 
.. 
. 
וכששעטתי לאורך האיילון הפנוי יחסית של אמצע היום ( ודאגתי שלא תהייה לי שום אזהרה מצפצפת על מהירות זאת או אחרת ) ידעתי שזאת תחילתה של ידידות מופלאה ... 
.. 
. 
ימינה , ימינה , שמאלה . 
שיננתי בראשי את ההסבר שלה ליציאה ממבוך הרחובות קטנטנים שמסביב לביתה . 
שיננתי וכמובן ששכחתי את תחילת ההסבר : ישר עד הסוף ואז ימינה , ימינה , שמאלה . 
וכך מצאתי את עצמי שוב ברחוב הכלנית הארוך והבלתי נגמר כשלקראת האמצע אני מבינה ששוב הסתבכתי בניווט . 
תחילת הערב היתה מבטיחה . 
תתקשרי אלי כשתצאי מעזריאלי , הציעה ואני כבר אדריך אותך . 
כך בדיוק עשיתי . 
והשיחה המרתקת התפתחה כדלקמן כשבסוגריים התשובות / המחשבות שלי : סעי ישר . 
בפניה השניה שמאלה , לרחוב החבצלת , תמשיכי ישר , פניה שניה ימינה ( מה היא אמרה , ימינה או שמאלה ? 
ימינה , טוב ) לרחוב החרצית . 
לאחר הכיכר , ישר עד לצומת ואז ימינה לרחוב הסביון ומיד לאחר מכן פניה ראשונה שמאלה לרחוב הכלנית ושני רחובות לאחר מכן ימינה תכנסי לרחוב הסיתוונית ומיד לאחר מכן , פניה ראשונה שוב ימינה רחוב היקינטון . 
ג'יזס ... 
.. 
. 
דממה . 
השיחה התנתקה . 
רחוב הכלנית . 
שמאלה או ימינה ? 
ימינה או שמאלה ... 
.. 
. 
לוקחת החלטה : ימינה . 
צלצול טלפון . 
שוב היא אני ברחוב הכלנית , אומרת לה בקול עליז , אין כאן רחוב הסיתוונית אבל מצד שני יש רחוב הוורד ... 
.. 
. 
אוי , פנית שמאלה במקום ימינה . 
תסתובבי ותחזרי . 
פונה . 
חוזרת . 
פונה . 
כלנית . 
סיתוונית . 
יקינטון . 
יש ! 
הגעתי . 
רחוב היקינטון . 
היא גרה ברחוב היקינטון . 
את יודעת אמרתי לה , שעד גיל 16 גרתי ברחוב היקינטון ? 
לא באותה העיר אבל בכל זאת ... 
.. 
. 
תגידי פוסיקאט , כמה דברים עוד נמצא שמשיקים בחיינו ? 
ובחזרה הביתה , לאחר ערב ארוך של שיחה וצחוק ממלאים ומרחיבים לבבות , מצאתי את עצמי ( כמו בתחילת הפוסט ) משוטטת בשדות פרחי האספלט של עיר מגוריה במעמקי גוש דן כשבראשי מזדמזם לו שיר הילדים הידוע של ימי ילדותי : ימינה , ימינה , שמאלה , שמאל , לפנים , אחורה ( ומי שינסה להגיע לביתה דרך המפה ההזויה הנפרשת כאן , מובטח לו שיגיע למקום אחר לגמרי ... ) עכשיו אני נוסעת להביא את " האדומה " . 
שלושה שבועות לערך לפני הפרידה שלי ושל יוֹני חזרתי הביתה . 
לא פיזית , כי פיזית לא הלכתי לשום מקום . 
נפשית . 
רגשית . 
לאורך חודשים בשנה האחרונה , הייתי קרובה יותר מאשר אי פעם לקום ולעזוב את החיים הנוכחיים שלי . 
לעזוב את המשפחה . 
את בעלי . 
ולא כי היה רע אלא כי משהו בתוכי עבר שינוי כל כך עמוק שמצאתי את עצמי מול סוג של שוקת שבורה שבה אני רואה את צרכי ההווה והעבר שלי מתערבבים אלו באלו ולא מצליחים להגיע לכלל תמונה אחת ברורה ... 
.. 
. 
ומכאן באה פנטזיית הלבד שלי , בה אני חיה לבדי את חיי תוך שמירה על קשר חם וטוב עם המשפחה , הילדים , הבעל ... 
.. 
. 
ומכאן בא גם הצורך , החזק כל כך , הנואש לעיתים , לחוות את התחושות המחודדות עד לכאב עם יוֹני ... 
.. 
. 
ולא הלכתי . 
לא מימשתי את הפנטזייה . 
היא לא היתה סוד . 
ג . 
ידע עליה , חשש ממנה , מההשלכות שלה על הזוגיות שלנו , על הנישואים ... 
.. 
. 
ואני בכל הימים ההם נעתי בין הרצון לממש ובין הידיעה שמשהו בכל זאת לא סגור בתוכי , ונוסף על כך , מערכת היחסים הנוספת , האינטנסיבית והעמוקה ריגשית שלי עם יוני שלקחה ממני כל טיפת אנרגיה ופניות ּ נפשית שהיתה בי ... 
.. 
. 
ולפני חודשיים , במהלך שיחה ומתוך תשובה שעניתי לשאלה ששאלה אותי כבר בעבר , הבנתי שאת רוב הדברים עליהם אני מפנטזת וחולמת בפנטזיית הלבד שלי , יש לי בעצם מתחת לאף ( מישהו אמר " האלכימאי " ? 
) , בחיים הנוכחיים שלי עם החופש המוחלט לנוע בין הצורך שלי לעצמאות ולבד ובין הצורך והרצון שלי למשפחה , לזוגיות . 
ויחד עם זאת , את מה שאני כרגע לא יכולה לקבל שם ( ולא משנה מה הסיבה ) התמזל מזלי להכיר אדם שאיתו אני יכולה לחוות ולממש את הצרכים האחרים ... 
.. 
. 
וכך , בשלמות שלא היתה בי זמן רב מאוד , " חזרתי " הביתה . 
ואז יוֹני ואני נפרדנו . 
שיחררנו אחד את השני . 
ולמרבה הפתעתי הרגשתי הקלה גדולה . 
היה כאב גדול , עצב , געגוע , כמיהה , בכי ויחד עם זאת הקלה ... 
.. 
. 
כי הבנתי שמערכת היחסים האינטנסיבית , הרגשית והעמוקה שהיתה לנו , באופן ששנינו נזקקנו ורצינו , לא אפשרה לי למעשה לנשום . 
לא הייתי פנויה למשפחתי . 
לא הייתי פנויה לבעלי . 
לא הייתי פנויה לעצמי . 
ומתוך חוסר הפניוּת הזאת , למעשה נחנקתי ... 
.. 
. 
כשהגיע הטלפון הראשון מיוֹני , יומיים לאחר הפרידה שלנו , קיבלתי אותו בחיוך . 
וכך גם את השיחות שחזרו להיות יומיומיות . 
יום לפני ערב ראש השנה נפגשנו ושוחחנו . 
התברר שתחושותנו זהות להפליא . 
במהות , שנינו רוצים במערכת אינטנסיבית אבל במעשה , ובעיקר בגלל ששנינו לא אנשים פנויים , מערכת כזאת היא בלתי אפשרית למימוש . 
ותחושת התסכול שהיתה בתוכנו מתוך ההבנה הזאת , הלכה והתגברה , הכאיבה וחנקה כל אחד מאתנו עד שלא נותרה לנו ברירה בעצם ללכת אחד מהשני . 
ולחזור . 
אבל אחרת . 
התבגרנו . 
הבנו , כל אחד לבדו ומתוך מחשבה עם עצמו , מה היכולת שלנו לתת ולהיות בתוך הקשר המשני הזה , כדי לא לפגוע בחיים שנמצאים במרכז , בחיים שאנחנו רוצים שישארו במרכז . 
כדי שלא לפגוע , בראש ובראשונה בנו . 
חזרתי הביתה לג .. 
. 
חזרתי ליוֹני . 
והפעם שתי מערכות החיים הללו מתנהלות אחד ליד השניה בתאום רב וטוב יותר , ומתוך יכולת נפשית להיות שם , אבל בראש ובראשונה להיות כאן . 
עם המשפחה . 
עם הילדים . 
עם עצמי ... 
.. 
. 
ודווקא מתוך השלמות והרגיעה המסויימת שאני מרגישה עכשיו , חוזרות ועולות בי שאלות מהותיות ( שאני עדיין מתמודדת עם התגובות אליהן ) על אהבה , על זוגיות , על " ביחד " כשבעצם זה בא ממקום שבו אני לא באמת מאמינה שאני מסוגלת לאהוב מישהו , ולהיות איתו לגמרי , לאורך זמן ... 
.. 
. 
מהפחד שאולי איבדתי את היכולת ... 
.. 
. 
* * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * * ולך , צמח בר יקירתי , מחזיקה אצבעות שלובות עד כאב ... ומחבקת . 
באו הדמעות ושטפו את הפנים . 
לא עצובה . 
לא מתגעגעת . 
לא כמהה . 
לא כואבת . 
אולי עייפות . 
אולי ירידת מתח שלאחר אימון בחדר כושר . 
אולי קולו העמוק של לי הייזלווד שר על בוקר קטיפתי ויין קיץ . 
אולי אלו מחשבות הימים האחרונים . 
ואולי אני כן מתגעגעת , אליו ולרגעים שהיו היום ... 
.. 
. 
