הייתי ב " עזרה לזולת " מסרתי בגדים שאין להם שימוש אצלי , היו שם על המדף שני ספרים אטרקטיביים ובקשתי לקחת . 
אמרו קחי . 
אחד מהם אדום , יפה תואר ויפה מראה כתוב באנגלית משהו כמו : לחיות חיי נצח , בגן עדן בעולם הזה . 
שמחתי , חשבתי שנפלתי על ספר לרפואה אלטרניבית . 
בדיעבד התברר לי שזה ספר של מסיונרים והוא בעצם מנסה להסביר את חשיבות הנצרות לאדם . 
הייתי בדיוק בבאר שבע , לא ידעתי מה לעשות עם הספר האדום והיפה . 
הנחתיהו ברחוב , לכל דורש . 
לי הוא לא נחוץ . 
הספר השני היה של מנחם בגין , דמות שהערצתי , אך מעולם לא קראתי או הקדשתי זמן להכרות מעמיקה , חוץ ממה שזימנו לי החיים כילדה נערה ואם , בחדשות ובדרמות שהייתי עדה להם , לנאומיו המלהיבים . 
בכלל אני בורחת מפולטיקה והסטוריה . 
משום מה הספר , שנראה ישן , אותיותיו קטנות , שלא ידעתי שהוא קיים בכלל . 
החליט שאקרא אותו . 
אני קוראת על הפאתוס הציוני . 
על המלחמות האמיתיות ועל מלחמות הרוח , המאסר ברוסיה והכתישה של החוקרים הרוסים , סכנת המוות שארבה ליהודים שרצו להקים מדינה . 
היום שישים שנה אחרי . 
נראה לי כאילו הכל הזוי . 
כאילו הכל מוגזם . 
ואנו לא יודעים להעריך את גודל המתנה שקיבלנו . 
את החרות להיות כאן . 
לקרא ולא להאמין . 
