דני חוזר אל הסיפור האמיתי כמו מלך פגוע אתה מסתגר . 
הריח שלה עוד נשאר לו בבגדים כמו מלך פגוע אתה מסתגר . 
ודני תופס פינה עם גיליון של " חדשות " , דף סגול של " לאשה " עוצם את העיניים וכולם אחריו . 
כמו מלך פגוע אתה מסתגר כמו מלך פגוע אתה מסתגר כמו מלך פגוע . 
[ פונץ ' - דני חוזר אל הסיפור האמיתי ] אכן , הדיסק החדש של פונץ ' שבה אותי , ובמיוחד השיר הזה , מצד שני , קל נורא לשבות את ליבי . 
אתם צריכים להיות או שיר טוב , או בת טובה , בעיקר בזמן האחרון . 
ביום חמישי יצאתי לסיבוב בעיר החטאים , לאחר שלא הצלחתי למצוא את הפונץ ' הנ"ל ברמת גן , וכבר ניצלתי את ההזדמנות ופגשתי את דניאל , וידידה שלה בשם יעל . 
ליעל יש חבר , ודניאל חובבת משכבי נקבות , מה שאמר שמעולם לא הרגשתי כ"כ לא מושך . 
וכמובן שכל זמן דניאל צחקה עלי שאני הומו , עד שיעל פשוט האמינה לזה [ ברגעים אלו אני מכוון אקדח דמיוני אל ראשי ] " על כל לב ששברת פעם ישבר הלב שלך " " אתה יודע ? 
כיתה ד' לא באמת נגמרה היא פשוט חוזרת בווריאציות שונות לאורך החיים שלך , עם זיונים " " מה אתה עושה עם לב שבור ילד כשאין לך אף אחת לשבר את הלב בשבילה ? 
" אח אח , אתה מידרדר דור , מידרדר לקלישאות , מידרדר לסופרלטיבים , להגזמות , לרחמים עצמיים , למצב רוח נורא טוב בלי סיבה , לתסבוכות ללא כל סיבה , פשוט כי משעמם נורא , אז מה כבר נשאר לעשות חוץ מזה ? 
[ מעולם לא אהבתי באמת כותרות לפוסטים באנגלית , אבל העברית מתחילה להיגמר לי ] חזרתי כאמור , ממיונים לקצונה , ישר אל תוך סגירת סופ"ש בבסיס . 
" הו ! 
סגירת שבת זה חביב ! 
" אמרתי לעצמי , זאת לא הפעם הראשונה שאני סוגר שבת בבסיס , למען האמת אני סוגר אחת לשלוש שבתות , ועד היום הסגירות לא הכזיבו , זה תמיד היה מקסימום 5 שמירות , ושאר הזמן מנוחה ובטלה ואגירת כוחות לקראת השבוע הבא . 
במילים אחרות - אני נח הרבה יותר בסופ"ש שאני סוגר בבסיס מאשר סופ"ש שאני בבית . 
ההתחלה נראתה מבטיחה - 5 שמירות , פלוס זה שהשמירה האחרונה נגמרת לי בשבת בערב ב 10 , מה שאומר שיש לי את כל הלילה בין שבת לראשון לישון כמה שבא לי . 
עקב בלבול מסויים בשמירות הוזזה לי שמירה והוספה לי אחת , מה שיצר לי רצף מכוער של 6 שמירות וגם לא נת ןלי אף " לילה חופשי " . 
זה התחיל להיות עוד יותר בעייתי שבשמירה האחת לפני האחרונה שלי , שהייתה אמורה להיגמר ב 2 בלילה , מישהו טחן אותי בשעה . 
בשמירת צהריים יום אחרי זה לעומת זאת , נטחנתי בשעתיים . 
כך שאם תעשו את החישוב הנכון תראו שבמקום לעשות 5 שמירות בסופ"ש עשיתי 6.75 שמירות , שזה יותר מידי קרוב ל 7 [ המספר המקסימלי של שמירות שמותר לתת לחייל בסופ"ש אצלנו בבסיס הוא 6 ] " אוקי ! 
המצב לא יכול להידרדר כ"כ מעבר לזה , נכון ? 
" טעות , לאחר שטחנו אותי שעתיים [ זה היה כבר יום ראשון בצהריים וכולם כבר חזרו לבסיס ] נתנו לי קצת לנוח בחדר , ובערב , לאחר שכבר התקלחתי החליט אחד המפקדים שזה יהיה תעלול משעשע ביותר אם לאחר שאני ובר התקלחנו יקפיצו אותנו לטובת פריסה של חפ"ק צב"ש [ שזה משאי תכזאת שמלאה בציוד קשר שמוציאים אותו החוצה , מרימים אנטונה , מחברים טלפונייה , ועוד כלמיני דברים מעצבנים , עושי םאת זה במקרה שחייל נחטף ] לטובת תירגול , וללמדנו לא ללכת להתקלח בשעה כ"כ מוקדמת , קרי 22:12 . 
עמדנו בזה בגבורה , כשבאמצע הגיע לביקור המ"פ הקודם שאני די שונא אה , ושני גם עברה תאונה בשישי , סליחה שאני מציין זאת כהערת דרך אגב שכזאת , אבל זה פשוט די תרם להרגשה המחורבנת הכללית . 
שני - שלישי עברו בשקט , ואז הגיע אתמול . 
אתמול הקאתי אתמול היה הוולנטיינס דיי אתמול היה הוולנטיינס דיי הגרוע ביותר שהאנושות חוותה , נראה היה כי פשוט אף זוג , מכל הזוגות שאני מכיר , לא נפגש אתמול , בין אם זה צבא , מחלות , טיול שנתי , או רצח העם בסיירה ליאון . 
אני כמובן מגזים , לא היה שום רצח עם בסיירה ליאון שמנע מאהובים להיפגש , הצבא זה הרבה יותר גרוע , ולי אפילו אין מישהי , אז אני פשוט ממורמר בשביל כולם . 
אה וגם הוצאתי אמש גימלים , לראשונה בחיי ! 
כמובן שאצלי גימלים יהיו מלווים בתחושת טמטום , כי הנה הקטע : היה לי תור לרופא רק ב 6 וחצי בערב . 
נכנסתי , הוא נתן לי את תרופת הפלא : אקמול וגימלים . 
הצרה הייתה שהאוטובוס האחרון מהבסיס לבאר שבע יצא כבר לפני 10 דקות . 
מה שאומר שיצאתי היום ב 6 בבוקר הביתה כלומר , במקום לצאת היום ב 12 וחצי , קמתי היום ב 5 וחצי בבוקר . 
אבל זה לא שרע לי וכאלה , אני דווקא מרגיש בסדר גמור , למרות שכבר לא נותרה בי טיפת שפיות ככל הנראה . 
[ המפקדת שלי אמרה שדפנה והעוגיות נשמעים כמו מוזיקה לילדים . 
מפקד אחר הסתכל עלי בפרצוף עקום כשציינתי בפניו שהרבה זמן לא שמעתי פרנק זאפה . 
חיילת שאלה אותי למה אני לא שומע נירוונה , ובעוד שבועיים את פתחו את העיתון ב " במחנה " ביום חמישי תראו שם את הפלוגה שלי , ותראו שהמוסיקה שאני הכי אוהב זה מוסיקה שחורה ] [ לפחות זה לא _ _ א _ ! 
] רצח עם המיונים לקצונה היו דווקא אחלה [ למעט הבר - אור שהיה מוות , המחשב על זה שאם אני רוצה לצאת לקורס קצינים אני הולך לעשות את זה עוד איזה 3 - 4 פעמים מתסכלת אותי , ואני לא קרוב אפילו ללעבור אותו ] . 
הייתי לא רע בסימולציות , ואני מקווה שגם בראיון האישי . 
פתאום אני דווקא נורא רוצה להיות קצין , זה בא בגלים , בכל אופן , לא בטוח שעברתי , וגם אם עברתי יש עוד את המבדקים הכלליים של הצבא ואם אני אעבור את זה אז יש חודש הכנה שמתחיל באפריל ואם אני אעבור את זה אז אני אכנס לגהנום עלי אדמות - בה"ד 1 , ואחרי זה ההשלמה המקצועית בבה"ד 7 באמת תהיה קטנה עלי [ למרות שהיא 4 חודשים ] אבל מה הטעם לתכנן תוכניות , אולי בכלל לא עברתי כאמור . 
[ מה שכן , לפחות האנשים שהיו איתי היו איכותיים לאללה . 
אחת אפילו שמעה הבילויים . 
ופתאום כולם היו נחמדים , ודיברו באופן הגיוני , ועשו דיון חכם ! 
והיו תשובות אינטיליגנטיות ! 
כבר שכחתי מה זה אינטיליגנציה , באופן כללי שכחתי מכל מילה שיש בה יותר מ 3 הברות שלא קשורה לתחום הקשר ] היום הערב היה הזוי לחלוטין הקדמה : לפני כשנה ומשו הקלדתי לאמא ספר של איזה אמן ממוצא עיראקי שהוא חבר של סבא וסבתא , במרוצת הזמן שעבר אמא ערכה את הספר והערב היה ערב ההשקה החגיגי של הספר . 
הכנתי עצמי מראש לכך שאהיה מוקף בהרבה עיראקים לא ידעתי עד כמה . 
ראשית זה היה במוזיאון יהדות בבל באור יהודה . 
הרשו לי להגיד שאם יש מקום יותר עיראקי מרמת גן הרי זה מוזיאון יהדות בבל באור יהודה . 
אמחיש זאת כך : שתי העיריות היחידות שהיו רשומות בתרומה למקום היו עיריית אור יהודה , ועיריית רמת גן . 
בכניסה למוזיאון היה איש שמכר דיסקים עם מוזיקה עיראקית אוריגינלית . 
הדיסקים היו עם עטיפות שהוכנו בוורד במקרה הרע , בפאוור פוינט במקרה הטוב , והיה לאיש מערכת שהשמיעה מוזיקה בקולי קולות . 
אבא אמר שהוא מרגיש כמו במערכון של הגשש , אני הרגשתי יותר כאילו אני עובר ליד חנות בתחנה המרכזית . 
המקום היה מוצף כצפוי בהמון זקנים עיראקים שלחצו לי את היד למרות שלא היה לי צל של מושג מי הם ומאיפה הם . 
ואמא עוד הייתה צריכה לנשק את כולם . 
אבל אמא הכירה את כולם [ חוץ מאחד שהיא הודתה בפניי שהיא לא זוכרת ] , אבא לעומת זאת נקט בשיטת " בוא ניכנס לתוך המוזיאון ונתעניין במוצגים ונתחמק מההמון " , כתומך נלהב בשיטה הצטרפתי אליו לסיור קליל בו הוא גם הסביר לי על כלמיני אנשים , בין השאר על סבא של סבא שלו שהיה הרב הרשי לעיראק , אחרי שהיה השמש של הרב הקודם , שכינויו היה , כך מסתבר , בנישי . 
[ טוב טוב , זה היה בן - ישי , אבל הבנתם את הקטע ] . 
כשחזרנו לאולם ההתכנסות זיהיתי מספר טיפוסים - הייתה שם בחורה מוזרה שבהתחלה נראתה כמו סתם איזו בחורה בת 30 + שלא נראית משהו , אבל אז שמתי לב איך היא הייתה לבושה - עם מעיל אור , חצאית מיני , קצרצרה , אבל ממש ממש קצרצרה , ונעלי פלטפורמה עצומים , זה נראה ממש לא טבעי , כמו איזה שילוב בין שרונה פיק לדפנה קינן [ אנין הטעם המבין בנבכיה של המוסיקה הישראלית רשאי כעת לגחך אל מקטרתו לנוכח ההלצה החבויה שזה עתה הכנסתי פה ] . 
היה גם איש עיראקי זקן שבנוסף לזה שלחתץ לי את היד הוא גם אמר לי " משאללה משאללה " במשך איזה חצי דקה ולא עזב לי את היד . 
חייכתי בנימוס כי הייתי מוקף בסבא וסבתא ואמא , אז הנחתי שזה איש נחמד שרוצה בטובתי , ולא מכשף מרושע . 
אמא בשלב מסויים העירה " זה מדהים כמה צביעות וחיוכים מזוייפים יש פה " . 
נו , כל עדה והבעיות שלה , האמת שבאמת היו טונות של אנשים שדיברו בטון המזוייף הזה של " אווו איזה יפההה , איזה חמודהההה " , בלה בלה בלה , מה שהדהים אותי זה שהיו גם כמה אנשים בגיל של אמא ואבא שעשו את זה ולא רק הזקנים . 
כלומר , זקנים זה מילא , גם שתי הסבתות שלי זה ככה , תכונה כזאת של עיראקים אוריגינל . 
אבל דור שני ? 
וואט דה פאק ? 
התחלתי לחשוש שמא יהיו שם אנשים בגיל שלי שיתנהגו ככה , אבל ניחא . 
היה גם איש מוזר שנראה כאילו הוא זה הרגע יצא מהסרט המצרי שהיה בכל שישי בערוץ 11 , סרטים מהסוג שרואים איש משופם עם פיאה נוכרית שמקבל זה עתה מכתב מדוור מצרי חביב ומשופם אף הוא , ובמכתב מבשר לו הגנרל הדגול גאמל - עבד - אל - נאצר שבנו האמיץ נהרג בקרב כנגד האויב הציוני , ואו אז יש תקריב דרמטי על האב שצועק לשמיים " לאאאאאאאאא " [ נקדו בפתח ] ומוסיקת כינורות מהירה . 
אבל הכי אהבתי את התגובה של הדודה של אבא , חנה , שאמרה לי [ במבטא עיראקי כמובן ] : " מה ? 
הכוחות המזויינים שיחררו אותך ? 
" [ כבר ציינתי שאני ממש אוהב את האישה הזאת ? 
וודאי ציינתי זאת כאן כבר פעם ] הערב התחיל , מה אגיד , כ"כ הרבה גברים זקנים עם מבטא מצחיק לא יצא לי לשמוע כבר הרבה זמן , אולי מאז סדר פסח אצל דודה אורנה . 
יוצאת דופן הייתה כמובן אמא שעלתה , הקריאה מקאמה משעשעת [ ושילבה בה ביטויים בעיראקית ומבטא עיראקי ] , וזכתה לתשואות מהקהל בעוד אני מנסה לקלוט ליחשושים של ריכולים עליה . 
בדרך חזרה עצרנו בשיפודי סמי וכהרגלי קניתי לאפה ולא סיימתי אותה . 
כואבת לי הרגל ממש ממש כואבת לי הרגל אשרי ביל שעשה בייביסיטר על אחותי ובני הדודים שלי אשרי אדי כהן שהספר שלו סוף סוף יצא ותכל ' ס הוא כותב ממש טוב והיה באמת תענוג להיות הראשון [ ! 
] שקרא את הספר , כי הקלדתי אותו בעצם . 
אשרי הצבא שנתן לי קצת " מנוחה " בבית וגיוס נעים לסשה ולמרינה [ אללה רוסיה ] [ איה ברך ] עריכה : אני יוצא עוד 20 דקות מהבית ורק עכשיו חשבתי על זה : ביום ראשון [ או שבת או מתישהו אנא אערף ] אלמוג ונועה ואלה יחזרו מהמחנה אומנות שלהם [ בגבעת חביבה ! 
זכרתי ! 
] ובטח יחזרו עם טריליונתלאפים תמונות ויעלו אותן לפליקר , אז נו , תיכנסו , זה תמיד תמונות מגניבות , מהסוג שלעולם לא אצור [ כי אני לרוב מתמקד בפן התיעודי , יענו " תן לי לצלם אותך נוווווווו תן לי לצלם ! 
אוקי תתפסו אותו ! 
תחזיקו אותו בידיים ! 
" וכ ו' וכו'], אומנות אין מיי אס , אנד מיי אס איז אומנות . 
