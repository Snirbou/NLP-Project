לא הפעם , מתנצלת אדון , כשאמרתי שאין יציאה מהדלת , לא התכוונתי שתחמוק מהחלון . 
והתחנונים לא יעזרו , גם לא השריטות שלך בציפורניים הארוכות , השחורות . 
לא משנה כמה זמן אצטרך לעמוד פה עם צמרמורת כשאני צועקת עליך להפסיק . 
תפסיק . 
ודי עם המבט שאומר " מה כבר יכול לקרות " . 
ועוד רגע ואני קושרת לך את הרצועה , ומוליכה אותך במורד הרחוב . 
אך לא . 
לא תצליח אדון , לשכנע אותי שזה יהיה אל נכון . 
כי מזמן כבר למדתי הבעיה עם שכמותך היא שאתם נאמנים כמו חתול - מהרגע שעזבתם את הבית אין מי שיבטיח שתחזרו . 
ואם בכל זאת חוזרים אתם לבסוף , זה כלל לא בטוח שיש לכם לאן . 
וכשאני מסתכלת בחריצים שיצרת מזכירה לעצמי שצריך לתקן אותם , ועדיפה מתכת על עץ . 
ובתוך תוכי יודעת , שגם דלתות מפלדה לא יעצרו סוד שרוצה להתגלות . 
אני מדלגת מעל השלולית הענקית שנוצרה בשולי הכביש ומתפללת שאף מכונית לא תדרוס אותי . 
אני חושבת על זה שאצבעות הרגליים שלי קפואות , ושאין שום סיכוי שהייתי מצליחה לעבור חורף אירופאי , עם כל הכבוד לאהבה שלי לאירופה . 
אני מעמידה פנים שיש לי ביד סיגריה ונושפת חזק . 
אדים של קור מתפזרים לכל עבר . 
אלוהים , כמה שהכל אפור ושומם . 
מזמזמת לעצמי שיר שמח ומניעה את את הראש מצד תוך כדי . 
אני לא משוגעת , אני לא משוגעת . 
ממילא אין פה נפש חיה . 
גל של חום עוטף אותי כשאני נכנסת . 
הם בוודאי חוסכים בחשמל . 
למה כל - כך חשוך ? 
אני לא מכירה אף אחד , אבל חם לי , אז זה בסדר . 
חם כל - כך שאני מתחילה להתקלף משכבות הבצל . 
מהמעיל , מהסוודר . 
נשארת בחולצה ארוכה . 
מאחורי הדלפק יושבת מישהי שאני מכירה , אבל רק סוג של . 
היא דווקא מזהה אותי . 
זה קורה לה לפעמים כשאין הרבה אנשים . 
" בוקר טוב " היא אומרת בחיוך ענקי . 
זה מרגיע אותי קצת , וגורם לי לחייך בחזרה . 
גם מבחוץ , אבל בעיקר מבפנים . 
אני לא כל - כך בטוחה מה אני עושה שם , אז אני מגמגמת , אבל היא דווקא מבינה יפה מאוד . 
אני מחכה ומחכה , ונידמה לי שעוברות שעות , אבל אני שם בסך הכל חמש דקות . 
ככה זה כשאתה לגמרי לבד , ולהוט לעשות משהו אחר . 
משהו שאתה בכלל לא יכול לעשות . 
אחר - כך מתחילה נהירה של אנשים . 
חלקם נעצרים לדבר איתי " שלום שלום " וכל הריטואל . 
אני מחבבת אותם , אז זה בסדר . 
ונפרדת מהם כשזמן ההמתנה מסתיים . 
אז חם לי , וטוב לי , והגוף שלי מגיב יפה . 
וחמוד פה , אני מהרהרת . 
כן , חמוד . 
חמוד זה יותר טוב ממדכא , אז אני מחליטה שמעכשיו אני מאמצת לי את החמוד הזה . 
ועוד קצת נשארת בשביל להאריך את הנעימות . 
יודעת שבחוץ יהיה קפוא . 
ורק כשמתחיל לצבוט לי בלב , כי אני קצת מזוכיסטית , אני מחליטה שהגיע הזמן ללכת . 
פונה שוב לזאת שמאחורי הדלפק ומגלה שבעצם יש לה עיניים כחולות נורא יפות . 
כן , זה לא כל - כך נורא . 
אני אפילו יכולה להנות מזה . 
ואין הרבה מה לעשות , אז אני מתחילה להעריך את הדברים הקטנים יותר ויותר . 
אפילו יותר ממקודם . 
ואלה גם הדברים הקטנים ששוברים אותי , כי עכשיו אני עונדת את הלב שלי כמו תליון , ואין אפילו פיסת שלד קטנה שמגינה עליו מפני שריטות . 
מוצאת מי שיגרום לי לצווח מאושר כמו ילדה קטנה . 
עסוקה בלחשוב מה אפשר ליצור - לרקוד , לצלם , לכתוב . 
לא לגמרי מצליחה , אבל ממשיכה לנסות . 
ופעם ביומיים / שלושה פורצת בהתקף בכי . 
אבל לא נכנעת למרה השחורה , לא נכנסת לדיכאון . 
נשבעת יש אחת שכל הזמן אומרת שיהיה בסדר , ובכל פעם שאני שומעת אותה אומרת את זה אני מתעצבנת מחדש . 
כי הרי מן הסתם יהיה בסדר , חייב להיות , אבל מה עכשיו ? 
ותמיד כועסת עליה , שלמה כשרע אי אפשר להגיד ולמה צריך לעשות הצגות ולחייך חיוך שברור שמתחתיו יש הרבה כאב . 
והנה אני מוצאת את עצמי שונאת את השאלה " מה שלומך ? 
" , פשוט כי אין לי מה לענות . 
מיום ליום אני נהיית יותר נבוכה בקשר אליה , כי לא נעים להגיד שרע , ואין לי את הכוחות לשקר ולהגיד שטוב . 
אז במקום למשוך בכתפיים או לעשות פרצוף מסכן התחלתי לענות שיהיה בסדר . 
ופתאום אני מגלה עד כמה נוחה התשובה הזאת . 
כולם חושבים שאני אמיצה ואופטימית , כולם חושבים שלא נורא קשה לי . 
אומרים לי שאיזה כיך שאני ככה , ושזאת הגישה הנכונה . 
והמפתיע הוא , שאחרי שאומרים את זה מספיק פעמים , מתחילים להאמין שיהיה בסדר . 
בהתחלה זה קצת כמו הדחקה , יהיה בסדר . 
חייב להיות . 
אחר - כך כשחושבים על זה , זה אפילו הגיוני . 
כי הרי זה באמת לא סוף העולם , וסך הכל צרה קטנה . 
אז נכון , אני לא יכולה לרקוד , כניראה להרבה זמן . 
ונכון , גם לא כל - כך הולכת וגם כואב . 
ואולי צריכה לעבור ניתוח . 
בעצם , סביר להניח שכן . 
אבל בסופו של דבר זה יעזור , ובסך הכל זה ניתוח קטן עם החלמה מהירה . 
והפידבק שמקבלים על ה " יהיה בסדר הזה " , כל החיוכים שמקבלים בתמורה לעומת ה " תפסיקי לרחם על עצמך ויהיה בסדר " , זה כל - כך מחזק . 
אז אולי זה כי לא באמת איכפת להם , והם שואלים כדי לצאת לידי חובה , והרי תשובה קלילה היא כל - כך הרבה יותר כיף . 
ואולי כן איכפת , אבל פשוט קשה להתמודד עם עצבות , ולאנשים יש גם צרות משלהם , מי צריך את אלה שלי . 
אבל גם יש מי שרוצה לדעת מה באמת הולך לי בפנים בתוך הלב צריך להגיד רק מילה אחת , ואני אהיה מוכנה לשפוך את הכל . 
מי שיתעניין יקבל תשובה טובה . 
כי אני כזאת , אני אופטימית . 
ואם אאמין שאהיה רע הכל רק יהיה רע יותר . 
אז מה איכפת לי לחייך קצת ? 
מה איכפת לי להרגיש טוב לפחות כשאני ליד אנשים אחרים שמאוד רוצים לעודד אותי ? 
ואם ממש דחוף לי לבכות , בלילה תמיד יש זמן לחשבון נפש ולריאליות , כמו שמישהי אומרת . 
לא צריך גם ביום לפזר מרה שחורה ולהעציב את כולם , ואת עצמי . 
ואני לא יכולה להגיד שקל לי עכשיו , או שיש לי הרבה נקודות אור . 
אבל אני מוכרחה לתפוס את אלה שיש , ולרכב להן על הקרניים למקום הכי רחוק שהן מוכנות להביא אותי אליו . 
וכן , אני גם מחייכת עכשיו . 
ותודה לכל מי שתרם לזה , כי בימים אלו , זה לא מובן מאליו . 
