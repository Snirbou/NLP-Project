עוד יום סתמי ומבוזבז . 
תמיד יש לי יותר מדי מה לעשות , וגם כשאלה לא דברים חשובים באמת , אז תמיד יש דברים שחשוב לי לעשות אותם . 
אבל משום מה , אני אף פעם לא מוצאת את הכח לסיים אותם . 
הדבר היחיד שבאמת יש לי כח להשקיע בו עכשיו , זו הגיטרה שלי . 
אז כן , יש לי גיטרה מיום שני , והתחלתי ללמוד לנגן בדיוק לפני שבוע . 
עד עכשיו אני יודעת שני שירים , ועוד שני חצאי שירים . 
וזה נחמד . 
בכל אופן , יש מתכונת באזרחות ביום שני . 
וכפי שאתם יכולים לנחש - לא בדיוק התכוננתי כמו שתכננתי . 
אם יש משהו שאני באמת רוצה לעשות ושלמה איתו - אז אני משקיעה ואפילו שמחה לקבל את התוצאות , אבל אם זה משהו שכופים עליי לעשות - אז כל דבר שקשור לזה הופך לאיכסה אחד גדול . 
מצב הרוח שלי בזמן האחרון נוטה להיות שלילי מינוס , ואת הסליחה אני חייבת להקדיש להילה ולמתן , שכל הערב של אתמול סבל מהתפרצויות אגרסיביות שלי . 
גיליתי שכשרע לי , נתינת מכות למישהו משפרת בקצת את ההרגשה . 
אני לא ממש יודעת מה יהיה איתי , אבל נכון לכרגע , נמאס לי מכל רגע שאני חיה . 
ואני מודה מקרב לב לאנשים שעוד אכפת להם ממני ונותנים לי לשתף אותם במה שאני חווה . 
אני לא יודעת אם הם מודעים לגדולת מעשיהם ... 
.. 
. 
תחושת הזמן ברחה לי . 
אני בערך כל היום יושבת מול המחשב , כותבת , שומעת מוזיקה , מנגנת , ומדברת עם אנשים , וכשהסחרחורות מתחזקות - הולכת לשכב במיטה לאיזה כמה דקות . 
כל היום אותו הדבר , ופתאום כבר לילה , מבלי לשים לב בכלל . 
הייתי אומרת שזה בזבוז של יום , אם היה לי משהו יותר טוב לעשות ... 
.. 
. 
ניחא . 
צהוב : נראה תמים , אבל הוא בעצם לא פראייר בכלל . 
הוא יודע מה הוא רוצה , אבל גם זה בעצם לא הרבה למרות שהוא חושב כך . 
שטחי במקצת . 
הוא יודע , אבל ככה נוח לו , כי הוא שמח , וכשמתחילים לחפש משמעות - זה הופך לעצוב . 
כתום : עומק . 
שמח , אבל גם יודע שלא הכל טוב . 
משתדל להיות בצד כדי לא להפוך להמוני , אבל כמעט תמיד במרכז והבולט מכולם . 
כי הוא פשוט הוא . 
הוא גם חביב . 
ירוק : לא יפה , לא מכוער . 
חלק אוהבים , חלק לא . 
קשה להתחבר אליו , אבל גם קצת קשה בלעדיו . 
לא ממש אכפת לו מה יהיה הלאה , אבל הוא רוצה שיאהבו אותו . 
ורוד : צעקני . 
חום : חביב . 
שחור : מנודה . 
דחוי . 
פינצטה . 
מבוי סתום . 
חוסר מרווח . 
פחד . 
מלחיץ . 
שקט מפחיד . 
רעש . 
בלהות . 
אפור : אני אוהבת אפור . 
יש גם כחול ותכלת , אבל לא בא לי לדבר עליהם . 
מדהים כמה שהצלחה במשהו שאוהבים לעשות מסבה אושר . 
אופוריה . 
עוד יש תקווה . 
אני חייבת להפרד מהאובססיה שלי למוות ולהדחיק את הגישה הפסימית שלי הצידה . 
כבר די הרבה זמן שאני מפנטזת על הרגע - לשבת מלפנים , לצד נהג ממין זכר שיש לי הערכה כלפיו . 
שיהיה חושך בחוץ . 
באוטו יתנגנו שירים שקטים , לא מדי , שעושים לי חשק לבכות . 
ופשוט להמשיך לנסוע כמה שיותר , החלונות יהיו פתוחים ונתענג מכל דקה . 
נסיעה , רוח מלטפת , ומוזיקה . 
אולי זה עוד יתגשם . 
ההורים קנו מן אחוזה בחוף מבודד , המשיקה לגלי הים . 
הנוף מדהים , והבית עצום בגודלו - כמו שתמיד רציתי . 
החדרים מרווחים והחלונות ענקיים . 
בצד האחורי של הבית , בשלושת החדרים הפונים לצד המזרחי , הקירות הגובלים עם החוץ הם זכוכיות ( כמו בכניסה לבתי מלון ) . 
הבית עוד חדש וצריך לסיים את הקומה למעלה , לכן כל המשפחה גרה לבינתיים בקומה הראשונה . 
כל המשפחה בחוץ יחד עם אורחים לא ברורים , ואמא ואבא מדברים איתם על הבית , ותוהים מדוע האדמה מסביב רטובה רוב הזמן . 
האורחים אומרים שזה בטח יעבור , וכנראה שזו רק הלחות או משהו .. 
. 
באותו ערב ההורים יוצאים , וכך גם אחי . 
אני נורא מפחדת בלילה , כי הבית גדול כל כך , חשוך וזר , אבל לבסוף אני נרדמת באחד החדרים . 
הכל נורא מבולגן בבית , וגם בחלום אני תוהה בעניין . 
למחרת בבוקר אני מגלה שאני עדיין לבד בבית , ויש רק מעט אור שנכנס מהחדרים שבצד המזרחי - למרות שעוד חלונות פתוחים ( מהם נכנס רק אור קלוש ) . 
אני מסתובבת בבית ללא תכלית , ואני נורא מפחדת כי אני מרגישה שעוקבים אחריי לכל מקום , למרות שאין איש מלבדי . 
אני מבינה שאני לא לבד כמו שנראה לי , וחייבת לגרש אותם איכשהו . 
כשאני עוברת על יד אחד החדרים הללו , דרך הזגוגית אני מגלה גלים של ים . 
אני שוב לא מבינה , כי הים צריך להיות בדיוק בצד השני . 
אני חוששת שאנחנו בעצם גרים בתוך הים עצמו ובכל פעם שתהיה גאות - לא נוכל לצאת בכלל מהבית . 
אני יוצאת יחפה דרך דלת החדר אל החוץ , ורואה גלים מכל כיוון . 
לפתע אמא מתקרבת , זורקת משהו על הים ואז כועסת על שיצאתי יחפה . 
היא מוסיפה משהו כמו : " גם אבא שלך - " אני מבינה שהוא כנראה התקרר ואולי גם קיבל עוד התקף אסטמה - " יצא יחף ותראי מה קרה , האבא שלך עם העיניים הכחולות " . 
אני לא מבינה למה בכלל היא טורחת לציין את צבע העיניים שלו , אני רוצה להתחנן לפניה שנעבור דירה , לא משנה לאן , לא משנה מה גודל הבית , אבל אז אני מביטה דרך זכוכית החדר אל הכניסה לבית ורואה את אבא על כיסא גלגלים . 
אני קצת בהלם , ופתאום צלצול - טלפון מעיר אותי . 
