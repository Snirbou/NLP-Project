מסיבה בלתי ברורה לי בחרתי לענות לטלפון היום . 
היתה זו עדנה , חברה טובה של אימי אשר במקרה גם אמא של אלמונד . 
בעבר היה לי קצת יותר נוח לדבר איתה , ועכשיו כבר לא . 
לאחרונה שמתי לב שזה קורה לי עם הרבה מבוגרים שהיו בסביבתי מאז שהייתי קטנה . 
בכל מקרה , היא רצתה את אמא , אך אמא נסעה לנחם אבלים בירושלים , ומכאן הדילמה : לעדנה , כמו מרבית האנשים שמתקשרים לביתי ורוצים לדבר עם מישהו מבני משפחתי שהוא לא אני , לוקח כמה דקות / שניות של " מה שלומך ? 
" ו - " מה חדש ? 
" , עד שהיא מגיעה לשאלה האמיתית של " אפשר את ... ?". לי , בתור חסרת סבלנות אשר מרגע ששמעתי את קולה זיהיתי מיד מי היא ואת מי היא רוצה , נותרו שתי אפשרויות : האחת לנהוג בסבלנות ולתת לה לבזבז את כספה ואת הזמן של שתינו על השיחה המיותרת , או לחתוך ישר ולעניין , מה שלרוב האנשים יתפרש כחוסר נימוס לדעתי . 
אך , כיוון שעדנה זו עדנה , נאלצתי לנהוג בסבלנות ולסבול שאלות מטומטמות של small - talk , עד שלאחר כשתי דקות בערך ניתקה השיחה . 
במקרה אחר , כששמעתי קול מוכר של בן שאני לא מזהה , הנחתי שהשיחה מיועדת לאחותי . 
מייד אמרתי לאותו אחד , שאחותי לא נמצאת בבית , עוד לפני שהצליח לסיים את המשפט . 
לקח לו כמה שניות לעכל מה קרה , ולאחר מכן נותקה השיחה . 
בגלל זה אני לא אוהבת לענות לטלפונים . 
אין לי אף פעם את הסבלנות לכך . 
מה גם שקשה דרך הטלפון לפרש את הכוונות של הצד השני , למשל במקרים שאת מדברת ומדברת והצד השני לא מעוניין לשמוע . 
בשיחות של פנים מול פנים , הצד המדבר היה קולט הרבה יותר מהר את הכוונה של הצד שלא מעוניין להקשיב . 
.. ובעניין אחר - הלילה היה לי חלום מאוד מוזר , על גל וטל , שני בנים בכיתתי לשעבר שבאו יום אחד לבקר אותי מבלי להודיע . 
טל נכנס דרך הדלת ואילו גל טיפס על החלון . 
הבית שלי היה מאוד מבולגן ולא היה לי מה להציע להם כיוון שכל הצלחות היו בכיור . 
לאחר שאמרתי להם כמה אני מצטערת על כך שהבית מבולגן , טל או גל ( אני לא כל כך זוכרת ) התיישב על המחשב שלי , בעוד השני שמע את הקיטורים שלי על הכניסה של גל ועל הביקור המפתיע . 
היום עשו לי את הסתימה הראשונה בחיי , והכאב היחידי שהרגשתי היה כאב פסיכולוגי , כשראיתי את המחט נעה לכיוון פי . 
זו היתה הפעם השניה שנעשתה לי הרדמה מקומית בחלק מגופי , והפעם הגעתי למסקנה שכשעושים הרדמה , זה לא בהכרח אומר שמפסיקים להרגיש . 
עדיין מרגישים , רק לא מרגישים כאב , ואני חושבת שעובדה זו קצת השפיעה לכאב הפסיכולוגי שהיה לי היום . 
בכל אופן , המחשבה הזו גרמה לי לתהות בקשר לנכים : האם הם התחושה שהם מרגישים היא אותה התחושה שמרגישים המורדמים ? 
.. אוטוטו צבא . 
מצד אחד , אני חוששת ומצד שני אני שאננה . 
המירוץ הזה של קניית כל הדברים קצת מתיש אותי , אבל לפחות יש לי כעת תירוץ לצאת קצת מהבית . 
בימים האחרונים , אני מבלה את רוב זמני מחוץ לבית , וכשאני חוזרת נוצרת בי התחושה שאיני יכולה להשאר יותר בבית . 
רק על דבר אחד לא יכולתי להתגבר - לשמוע יפנית . 
כשאני מחוץ לבית , זה הדבר היחידי שבאמת חסר לי . 
והיא שתקה והקשיבה . 
לא אומרת דבר בעודי שופכת את ליבי ומועקתי , ובוכה דמעות לא רצוניות , דמעות לא נשלטות , דמעות נצחיות אשר לא מפסיקות ולא נשמעות לפקודה . 
והיא , אחותי הגדולה הקשיבה ולא אמרה דבר . 
רק הסתכלה בעיני ואני בעיניה . 
ובאותו הרגע ידעתי - עדיין יש לי מי שיקשיב . 
קיימת בעולמי יד ארוכה , יש שתושט לי ולא תרפה אחיזתה בי . 
תודה . 
את לא יודעת כמה אני מעריכה אותך . 
[ במקור תוכנן להיות פה פוסט שמסביר מדוע הייתי כל כך עצובה ומדוכאת היום , אך כבר הוצאתי את כל יגווני בשיחה איתה , כך שלא נותר לי דבר להוציא במסגרת זו ] . 
