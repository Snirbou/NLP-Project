ועכשיו - לא תאמינו - ביקורת קומיקס ! 
Honey Talks - published by Stripburger הזמנתי פעם מקומיקס וירקות ועכשיו קיבלתי את קופסת המיני - בורגר החדשה של חבורת סטריבורגר הסלובנים , שהפעם קוראים לה Honey Talks . 
פעם בכמה שנים החברה מלובליאנה מוציאים , בנוסף למגזין הקומיקס הרבעוני שלהם ושאר פרוייקטים , קופסא קבוצתית מעוצבת בפורמאט אחר של 7 - 15 מיני חוברות קומיקס מיוצרים שונים , חלקם מקומיים וחלקם מוזמנים מכל רחבי אירופה וקצת מארה"ב וחלקים אחרים בעולם . 
מה שיפה בקופסאות האלה זה שהשלם גדול מסך חלקיו - כל חובבי העיצוב וגם האספנים וגם חובבי הקומיקס וגם כל האנשים שאוהבים מוזרויות פשוט חוטפים אורגזמה כשהם רואים את הקופסאות המעוצבות והיפהיפיות האלה שמכילות מלא חוברות קטנטנות ומעוצבות . 
גם אם אחרי זה הם לא טורחים לקרוא את הסיפורים שבתוך החוברות . 
שהם הצד החלש יותר , כרגיל באנתולוגיות של קומיקס אלטרנטיבי . 
אבל במיני בורגרים דווקא יש מבחר לא רע , ואם הציפיות לא גבוהות אפשר להיות מופתעים לטובה . 
הפעם הופתעתי לטובה . 
הפעם יש להם קונספט מגניב מאוד : שמה בסלובניה הצורה שלהם לבנות כוורות הייתה בצורת מגירות כאלה , שעורמים מלא כאלה ומעל בונים גג ונוצרת מין כוורת כוורות כזאת . 
אז יש פרונט של מלא מגירות . 
אז הם התחילו לצייר על הפרונטים של הכוורות . 
ציורים אירופאיים מופרעים מלאי חיות שמתנהגות כמו בני אדם . 
מגיע לביקור פאקיטו , הצרפתי המופרע שמנהיג את Le Derniere Cri , קבוצת הקומיקס\אוואנגארד הצרפתית , הולך למוזיאון , רואה תערוכה של כאלה מכסי כוורות עתיקים , חוזר לחברה של סטריפ בורגר ואומר להם : " יא קרועים , לא שמתם לב - זה נראה כמו קומיקס ! 
" הקרועים אכן מתביישים שהם לא שמו לב מה יש להם מתחת לאף , ומחליטים שזה יהיה הקונספט לקופסת המיני - בורגר הבאה : כל אחד מתשעת האמנים שנבחרו מקבל\ת ( או בוחר\ת ) פלטה עתיקה בתור השראה וממנה מפתח סיפור קומיקס . 
כל החוברות הן בדיוק בגודל של מקור ההשראה , והכריכה הקדמית אפילו כוללת חיתוך מרובע בתחתית כמו הפתח בכוורות שממנו הדבורים נכנסות ויוצאות . 
הסיפורים משתנים בין 24 - 40 עמודים . 
כיאות למקור ההשראה ולקומיקסאים אלטרנטיביים אירופאיים , כולל את רותו הישראלית , רוב הסיפורים הם סיוטיים\מטאפוריים\פסיכולוגיסטיים\גותיים\פסאודו - נאיביים ( אה , איזה רצף ? 
) . 
לא כדאי לקרוא אותם אחד אחרי השני כי הם נהיים דומים מאוד מהר מאוד , אבל אם קוראים אחד בכל פעם אפשר להכנס לזה ולהתרשם מהסיוט . 
יש אחד , Marcel Ruijters שמו , הולנדי דפוק במוח בצורה חביבה מאוד שאחד מהנושאים האהובים עליו זה נזירות שמדברות לטינית . 
חצי מהקומיקסים שלו זה על נזירות שמדברות לטינית ובד"כ גם משתכרות ונדפקות במוח וקורים להן דברים מוזרים ומצחיקים . 
זה קטע גדול . 
ובסוף יש תרגומון אם אתם לא יודעים לטינית , אבל רוב המילים והביטויים מוכרים גם לקורא הממוצע . 
הנה ספר שהוא פרסם בדרנייר קרי . 
הוא קצת מזכיר את מייק דיאנה עם הטירוף הדתי\מעוות שלו . 
הדמות עם הצלב ביד זאת נזירה . 
בקיצור אם אתם אוהבים מוצרים מעוצבים או לחילופין לא מתעצבנים מקומיקסים מתוסבכים ורגישים אולי תאהבו את הוני טוקס . 
שימו לב - זוהי הבטחה - עוד פוסט קומיקס עוד לפני תום השבוע ! 
בעל הבית השתגע ! 
! 
@ # $ 
