כבר הרבה זמן שאני פשוט מרוקנת . 
זה לא " טוב " או " רע " . 
אני מעדיפה לסווג את זה כ " כלום " , מאחר ואני אפילו לא מסוגלת להסביר לעצמי מה זה ובעצם מעדיפה לא להתעמק כדי לא למצוא סיבות להפוך את זה ל " רע " . 
אני רק יודעת שאני מרגישה שהמוח שלי ריק לחלוטין . 
קשה לי להתרכז בטקסטים כתובים , קשה לי להתרכז בטלוויזיה , שום דבר לא לגמרי מעניין אותי . 
המחשבה של נודדת למחוזות אחרים . 
אני פחות מנתחת את מה שקורה סביבי ויותר מנתחת את ההתנהגות ואת הדיבור שלי . 
שום דבר בי לא נראה לי אותנטי . 
הכל מכוסה בהגנות . 
אבל גם מעבר להגנות אין איזו אישיות מגובשת . 
יותר מדי קולות שעל אף אחד מהם לא מנצח קול ההיגיון . 
אני בקושי מסוגלת לנסח משפט בהיר ומובן פחות או יותר . 
אפילו את החלומות שלי אני בקושי זוכרת . 
אולי עדיף ככה . 
( ? ) היום ישבתי ובכיתי בתחתית חדר מדרגות ישן , מעופש ומסריח בלב העיר . 
בכיתי , כי רציתי לקבל עזרה ודיברו אליי בגסות . 
לא לראשונה . 
בכיתי כי כשנולדתי לא הוטבעה בי המורכבות . 
לא ידעתי לפרש מחוות , חיוכים , מבטים ותנועות גוף . 
לא הוטבעה בי היכולת להבין למה אנשים עושים מה שהם עושים . 
וכשבגרתי לא השכלתי ללמוד . 
בכיתי , כי לא ניתן לי קול . 
ניתן לי רק ילקוט מילים עלוב לעגן בו רגשות . 
