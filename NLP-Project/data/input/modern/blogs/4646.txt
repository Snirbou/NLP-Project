מישהו צוחק . 
והדחק נעשה קשה , קשה מנשוא . 
אני דוחה ודוחה את רגע ההתמוטטות , מאבדת עוד רגש . 
עכשיו אני קהה גם לאובדן . 
וכמו שאני ממירה את הרגש בתחושות , באלפי תחושות דקות , כך אני מעכבת את ההתמוטטות הגדולה מנפצת אותה לאלפי נפילות קטנות , ואין בהן מרגוע . 
החלומות שלי הפכו עכורים - עכורים , הם המימד האמיתי של המציאות , לפתע אני יודעת לפרש את חיוכי האנשים וכוונותיהם ערומות בפניי . 
יורד גשם בקיץ ומי הביוב והרפש זורמים מתוך החדרים ומתנקזים לתוך תעלה אחת בכיכר . 
ומישהו צוחק . 
