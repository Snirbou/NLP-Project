חלמתי שאני באתר ארכיאולוגי נידח . 
מרכז האתר היה מבנה אבן מוזר , כנראה קבר , ובו שני חורים בצורת עיניים . 
בכל פעם שמישהו הציץ דרכן , הציצו שתי כפות ידיים זומביות משני חורים גדולים שהיו בצידו . 
אני פענחתי את הסוד : זה הקבר של משה רבינו ( ציטטתי שם איזה פסוק על משה , משהו כמו " וידיו ניצבות " ) . 
פתאום משה רבינו קם מתוך הקבר העתיק , והנהיג אותנו במלחמה נגד האויבים שהתקיפו אותנו באותו רגע ממש . 
המונים פרצו למתחם , חמושים בחרבות , ואנו היכינו בהם על ימין ועל שמאל . 
רבים נפלו משני הצדדים . 
אני זוכר את הקושי ללחום כשמצד אחד האינסטינקט מורה להכות בכל מה שזז ומצד שני צריך לחכות שבריר שניה ולוודא שזה לא אחד מאיתנו . 
בהדרגה החלום עבר למציאות אחרת . 
אני נמצא במין קניון קטן , סביבי המוני אזרחים , ואני ממשיך להכות בהם בחרבי בתנועה שלא הפסיקה לרגע . 
היתה לי חרב ממתכת גמישה מדי , וצריך להכות שוב ושוב בגרונם עד שהחתכים מצטברים לנזק קטלני . 
לפעמים אחזתי בקצה החרב וכך שיספתי אותם . 
עוד ועוד אנשים ונשים זורמים לכיווני מכל הצדדים . 
אני מתקדם ונסוג , ונוספות עוד ועוד גוויות . 
כשמישהו התייצב מולי עם סכין וחוסל , יכולתי סוף סוף להשתמש בנשק יציב . 
כשמישהי התקרבה אלי עם אקדח שלוף , חטפתי לה אותו מהיד , ונעצתי בה את הסכין . 
גם באקדח השתמשתי , אבל העדפתי כלי נשק קרים . 
כך התקדמתי - נסוגתי לקומה השלישית , חוטף כלי נשק שונים , משתמש בהם וזורק אותם הצידה . 
אפילו זרקתי כמה בחורות אל מעבר למעקה תוך כדי מאבק באחרים . 
לא כולם חוסלו מיד , היו שהשיבו קרב . 
אחד מהם הצליח לתקוע סכין באיזור החלציים שלי , אך לבשתי ג'ינס לא צמוד , והסכין ננעץ באוויר . 
נעצתי בו את החרב והמשכתי . 
מניין ההרוגים הגיע לכמה עשרות או יותר . 
השעות עוברות , אני לא מתעייף ושומר על קור רוח ועל שיטתיות . 
הגעתי לקומה השלישית וחיסלתי את כל מי שהיה שם . 
מלמטה הקימו גל רהיטים וניסו לטפס אלי , ואני זרקתי עציצים גדולים שמחצו אחד מהם , ויריתי באחרים . 
באקדח היו 5 - 6 כדורים , לא יותר . 
הבניין נראה כמו אחרי הפצצה , וכבר היה קרוב להרס מוחלט . 
ממאות האנשים נשארו 4 - 5 שהסתובבו בקומה התחתונה ותכננו מתקפה . 
הרמתי כמה לוחיות מהתקרה ופרצתי החוצה דרך קיר הגבס . 
רצתי מיד למשטרה , העדתי תחת שם בדוי על הטבח הנורא שהצלחתי להימלט ממנו , והם לקחו אותי לזירת הפשע כדי לאמת כמה נקודות . 
באותו הרגע , מקל שהיה שעון בפינת חדרי מספר שבועות , נפל על הרצפה והתעוררתי , מעט מתפלא - החלון סגור ואין אף תזוזה בחדר . 
לא ברור מה הפיל אותו . 
קמתי בהרגשה כבדה.לא נהניתי מהטבח עצמו , אלא מהאקשן . 
בעצם זו היתה הנאה של צפיה בסרט מותח , והמקל הארור הפסיק לי אותו באמצע . 
