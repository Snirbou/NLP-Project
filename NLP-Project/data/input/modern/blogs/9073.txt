כ"כ גדולים , רכים ונעימים " לא שלי , לא שלי " לא שלי לא שלי כל כך לא שלי . 
אין משמשים . 
עשו מסיבת יומודלת בגן פה למטה . 
זה התחיל בטח ב - 8 , ב 9 וחצי זה העיר אותי . 
רוסים מטופשים , צועקים בעברית עילגת כל מיני שטויות ילדותיות . 
הלכתי לישון בערך ב - 3 - זה לא מספיק שעות שינה בשבילי . 
עמדתי ליד החלון של המטבח כשאני מכין טוסט וחיקיתי אותם כשאני אומר " אני עאלה חדשה " , שוב ושוב ושוב ושוב . 
אני לא יודע אם הם שמעו . 
נראה לי שלא . 
אני מדבר די בשקט . 
החלטתי לשים את " בוסנובה " כדי להרעיש להם , ברגע שאני אהיה עירני מספיק כדי שזה לא יצרום לי באוזניים . 
זה היה צורם לי באוזניים , אז . 
לאחי היה חבר עם טעם איכותי במוסיקה וערב שבת אחד לא היה לי כוח לצאת לסלון ונשארתי בחדר . 
הוא השאיר לאחי קסטה בתוך ווקמן . 
שכבתי במיטה ושמעתי את הקסטה וכל חיי השתנו . 
עד אז שמעתי בעיקר את הקראפ שהלך אז . 
מה שכולם שמעו . 
זה היה בעיקר מוסיקה של " עד פופ " ורשת ג' . 
הרבה פט שופ בויז , יורית'מקס , דוראן דוראן . 
ופתאום כל הגיטארות החלומיות האלה . 
זה היה נשמע לי מלאכי . 
זה מה שחשבתי אחרי ששמעתי את זה שזה מלאכי . 
ולא יכולתי להפסיק לשמוע את זה . 
בווליום הכי גבוה , באיכות הכי גרועה , כי הקסטה נשחקה לגמרי . 
כל הזמן הייתי עם אוזניות . 
איבדתי חלקית את השמיעה באוזן שמאל . 
ואם לא הייתי עם אוזניות היה לי מין מכשיר כזה שסבא צבי ז"ל הביא מאמריקה שמאפשר לשמוע קסטות בלי אוזניות והייתי מרעיש ככה את עמק המצלבה בצלילי בוסנובה , כשהייתי חוזר מהתיכון הארור בשמש היוקדת ושר לעצמי . 
הייתי עייף אפילו יותר אחרי שעשיתי כביסה של מצעים ופשוט לא היה לי כוח לראות טלויזיה ולשמוע . 
אז שכבתי במיטה על הבטן ושמעתי . 
וזה היה כל כך נעים . 
אמבטיה חמימה של צלילים ענוגים . 
בגלל שהייתי שומע את זה אז באיכות גרועה כעת אני שומע שההפקה יחסית עשירה , יש די הרבה קולות רקע של קים דיל שלא שמעתי אז . 
אולי שמעתי , אבל לא הייתי מודע לכך . 
אולי זה מה שיוצר את המלאכיות . 
אבל בסופו של דבר זו תמיד הייתה הלהקה של פרעאנק , לכן חיי תמיד היו ותמיד יהיו בצל פרעאנק . 
האופן שהאקורדים משתלבים זה בזה , זה משהו ששווה ערך לנוסחאת הקסם של מוצארט . 
הוא באמת יודע לעשות את זה . 
" אוולינה " , למשל , נשמע כל כך מרוחק וקסום ורגוע ופשוט , אבל בעצם זה שיר מורכב מאין - כמוהו , שאפשר לפרק אותו לעשרות שירים ( שקטים ורועשים ) ובאופן בלתי - הגיוני פרעאנק אצלך לחבר הכל לשיר אחד , שנשמע כל כך נעים . 
הרעיון שאפשר לקחת כמה מודים שלכאורה סותרים זה את זה ולמזג אותם לכדי משהו נפלא זה בעצם הרעיון שמחזיק אותי בחיים . 
