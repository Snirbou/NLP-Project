מה לא נעשה כולנו בשביל כסף . 
נרשה לעצמנו לפעמים לאבד צלם אנוש , לשכוח מאיפה באנו , לשכוח את דעותינו וערכינו , את מסלול חיינו . 
לעיתים נדמה לי שהמרדף שכולנו נרשמנו בתור כדי להשתתף בו , שהצטרכנו להתכונן אליו , הוא לא אחר ממרדף אחר ריק . 
ושהדברים האמיתיים שיש פה נשארו בצד , מכל הבחינות . 
אני באמת מרגישה שיש רגעים שנשאבתי אל תוך מקום שהוא לא אני , שנסחפתי אחרי הזרם הלא נכון . 
הרגשות שלי נשמעות מגוכחות על הנייר , או אפילו אל מול דף אלקטרוני שכזה , אני יודעת . 
והדברים שנכתבו בו נשמעים מעודנים וכלל לא תואמים את רגשותיי במציאות , אבל אולי ככה זה כשהרגשות צריכות למצוא דרכן בתוך מילים שמתחברות במשפט לפסקה שלמה . 
אויש וכמה שאני לא מפנה זמן לכתוב פה שזה כואב לי בלב , ואם הייתי מדמה את הדבר לציור , במקום לקחת את כל צבעי המים , הדיו והפנדה שיש בעולם הזה , נשארתי בסוף עם דף ריק שמחכה שיהפוך לצבעוני . 
אני יודעת שבשביל להשיג כסף צריך לעבוד , אבל אני מרגישה שאני עובדת רק בשביל הכסף . 
הצהרון הזה הוציא ממני את המיץ , החזיר לי אותו בצבע אחר ושוב התאדה באוויר . 
למעט אתמול , שהרגשתי שהכל מחובר כמו שצריך , הכל אלו חלקיקי ידע וחלקיקי אהבה ושום דבר לא באמת אמיתי . 
אני לא שם מהסיבות הנכונות . 
לא מהסיבות האלה שיגרמו לילדים לחייך כשהם רואים אותי , ולגרום לצהרון שלהם להיות טוב פי אלף מהמצופה . 
להרגיש שאני נחלשת זו הרגשה קשה , להישאב לרגשות שלא הייתי צריכה להישאב אליהן מלכתחילה ולדעת שעוד מעט כבר ייגמרו הימים שאוכל להתחיל ברגל ימין במקום בשמאל את צעדיי . 
מרגישה שממעיטים בערכי , שלא יודעים להעריך את כוונותיי ואת העשייה שלי בצורה הנכונה . 
שקצת שכחו אותי מאחור . 
נתחיל מיום ראשון . 
בשעה 12 בבוקר , תכננו להיפגש באולם שלנו , כל קבוצת הכדורסל כולל המאמן שלי , להזמין פיצה ולעשות את הפעילות המסתורית של אחותי ושלי [ בעצם לקיחת 14 בריסטולים , לכתוב על כל בריסטול שם של מישהי מהקבוצה וכל אחת תצטרך לעבור ולכתוב לה ברכה ] . 
כשהגענו למגרש זה היה מאוד מרגש , ראינו את חן בחוץ , עדן הגיעה , אחריהם הגיעו יאיר , אסתי ויעלה ואחר כך כל השאר מלבד אפרת ויעל . 
בהתחלה יאיר עמד במבוכה וביקש ממני לקחת את ההנהגה . 
כשעליתי , הסברתי לבנות את הפעילות . 
חלקן התלוננו , חלקן הסכימו ברצון לבצעה . 
המאמן שלי התלונן שאינו יכול לכתוב ברכות על הבוקר , ואמרתי לו שכל מה שיכתוב יהיה מספיק . 
עברתי מברכה לברכה , מבריסטול לבריסטול . 
נסיתי לקלוע בול להרגשתי - בלי להחסיר דבר . 
להימנע מהכאבים ולהתמקד בהצלחות . 
עברתי בת אחרי בת , הגעתי גם למאמן שלי . 
חילקתי להן את הברכות שכתבתי בנפרד , במעטפה לבנה כדי לגמור את זה בדרך שלי , באמת שלי . 
אמרו שזה היה מאוד מרגש . 
ואני מקווה שעצם הדיבור על המכתב ועצם זה שהיו חלקן שלא דיברו , אך שראיתי אותן מתבודדות בפינה וקוראות את המכתב , עשה את ההבדל הקטן . 
הפעילות לקחה איזה שעתיים , כשבמהלכה חלק מהבנות זילזלו והלכו לזרוק לסל עם הכדור שלי , חלקן ישבו וכתבו ברכות , והיחידי שבסופו של דבר לא סיים היה המאמן שלי . 
כשקיבלתי לבסוף את הבריסטול הצהוב עם הלב הכחול שלי , התחלתי לקרוא את הברכות . 
כשקראתי את הברכה של אחותי פרצתי בבכי . 
היא כתבה ברכה כל כך מרגשת . 
המאמן שלי כתב : חני , תודה רבה . 
לראות אותך באימון , כבר הופך את האימון למוצלח . 
את לב גדול , שפועם גם כדורסל , וכך זכיתי לאמן אותך . 
על כך שוב .. 
. 
תודה רבה . 
יאיר . 
כל שאר הבנות כתבו לי ברכות מקסימות שחילחלו עמוק . 
כשהתקבצנו ביחד , כקבוצה . 
יאיר התחיל לדבר . 
הוא אמר שבשנה הזאת היו לו קשיים , ושבטח ראינו שהוא כבר לא הגיע עם אותה ההתלהבות לאמן . 
הוא אמר שכשהוא הגיע אלינו , עם הצחוקים שלנו והשטויות שלנו , החזרנו לו את החיוך , ושהוא נהנה כל כך לאמן אותנו . 
הוא סיפר שהיו קשיים בדרך , ושאנחנו הקבוצה שהיה לו הכי תענוג לאמן , הקבוצה שהוא הכי אהב . 
הוא סיפר לנו שאנחנו נשארות שנה הבאה בקבוצה , ועולות לליגה של נערות א ' . ואז הוא אמר את הבשורה . 
שהוא לא ממשיך איתנו שנה הבאה . 
התחילו לרדת לי דמעות , ולכל הבנות בקבוצה . 
וזה נעשה מעגל כל כך רגיש . 
יאיר אמר שנפסיק לבכות כי הוא יבכה גם , או שבטעות ייכנס לו משהו לעין . 
הוא סיפר שהוא יודע שזה קשה , ושאם הוא היה יכול הוא היה נשאר איתנו כי אנחנו הקבוצה שהוא באמת רוצה להישאר איתה . 
הוא אמר שאולי כדאי שנכיר מאמן אחר , שנלמד ממנו דברים אחרים , שנתפתח מבחינת כדורסל . 
אבל כולנו נתפסנו לזה שהוא לא יהיה איתנו . 
כשצעקנו : " מכבי מכבים רעות " אפשר היה לשמוע את ההד ההמום בקולות של כולנו . 
חלק מהבנות התפזרו , וקבוצה קטנה של בנות נשארה . 
ישבנו ליד הספסל , כשיעלה אמרה ליאיר : " שאי אפשר יהיה להשאיר אותנו ביחד , אם הוא לא יהיה איתנו . 
זה לא יהיה אותו הדבר " . 
הוא ניסה להסביר שזה מחמיא לו , אבל שזה לטובתינו . 
שנכיר מאמן אחר . 
הוא ביקש שנבוא עם ראש פתוח , ושהקשר בינינו יישמר אם רק נרצה בזאת . 
זה היה אחד השיחות הקשות והמרגשות שהייתי עדה להן בתקופה האחרונה . 
כשסיימנו את השיחה , החלטנו ללכת לאכול במרכז ליד . 
התארגנו וכשהתיישבנו שם חלק מהבנות ויאיר , דיברנו קצת , סיכמנו שאולי נצא ב - 15 לחודש לבאולינג , וקיווינו שהוא לא יעזוב מהר מידי , שנוכל להכיל את הכל .. 
. 
זה ירגיש כאילו חלק ממני כבר לא יהיה . 
חלק מהקבוצה הזאת כבר לא יהיה נוכח , לא ינהיג את הקבוצה הזאת . 
אז מה זה שווה שנשארנו כולנו ביחד אם לקחו לנו את החלק הכי חשוב ? 
" אתן מבינות שזה אף פעם לא היה אני , אלו תמיד הייתן אתן . 
אתן תמשיכו להיות אתן , אני לא אהיה פשוט עוד " הוא אמר , ואנחנו ניסינו להסביר לו שזה לא יהיה אותו הדבר .. 
. 
אבל בפנים הבנתי למה הוא מתכוון , הבנתי שהוא פועל כך גם בגלל האירגון שמעלינו , וגם בגלל שהוא רוצה בטובתינו . 
אוח . 
מאוחר יותר ב - 6 , הלכנו לצהרון [ רון ואני ] כדי לברר פרטים על הצהרון שאנחנו הולכות לעבוד בו . 
פגשנו את יעלה [ האחראית ] , ראינו את רועי ושחר , והאמת שהיה מצחיק אחרי תקופה לא קטנה להיתקל בהם . 
יעלה התיישבה איתנו , הסבירה לנו את הקייטנה . 
אמרה שרוב הסיכויים שנקבל 20 ש"ח ומעלה , ושנעבוד 17 יום במקום 15 . 
היה מעולה לשמוע את זה , מה גם שרון זכתה בשעה נוספת שתיכנס עם ההסעה של הילדים ממודיעין ותקבל 20 ש"ח נוספים . 
בקיצור , היה יום טעון ברגשות . 
וכשחזרתי הביתה עוד היה לי בייביסיטר עד רבע ל - 2 בבוקר . 
למחרת בבוקר , התעוררתי ב - 8:40 כשהטלפון צלצל . 
קפצתי מהמיטה בבהלה וצרחות והבנתי שפספתי את הבית ספר . 
הייתי אמורה להגיע , לקבל את המתכונות בלשון ולהישאר להסברים . 
הטלפון היה מחברה שלי , שאמרה לי שקיבלתי 86 במתכונת , דבר ששימח אותי בצורה בלתי רגילה . 
כשניתקתי לה , תיכננו לצאת לתל אביב [ רון,חברה שלה ואני ] . 
התארגנו במהירות וכשנסענו לאוטובוס חיכינו שם מלא זמן עד שעלינו על אוטובוס מספר 111 . 
עצרנו בתחנה המרכזית , הסתובבנו . 
קניתי צמיד לרגל ועוד כל מיני שטויות ועלינו למיניבוס לאלנבי , שוק הכרמל וכל הבלאגן שמסביבם . 
כשהגענו לשם , עצרנו בחנויות , קניתי נעלים תנכיות , נהנו , הסתובבנו וכשהיינו צריכות לחזור זה היה בגלל שלקחתי לאמא שלי את המפתח והיא נתקעה בבית . 
אז לקחנו מניבוס 4 לכיוון ההפוך ועד שקלטנו את זה היינו רחוקות מאוד מהתחנה . 
אז רצנו לקצה השני , תפסנו מיניבוס 4 לכיוון ההפוך והגענו לתחנה . 
משם רצנו לאוטובוס למודיעין וכשהגעתי לתחילת מודיעין ירדתי והתחלתי לרוץ הביתה , בעוד רון וחברתה הלכו לקניון החדש . 
אח"כ החלקתי על הרצפה כשהיד שלי נתקעה למעלה על השידה [ ואמאאללה זה היה כואב ] וכשאחותי התקשרה ושאלה אם בא לי לצאת למרכז לקניות אמרתי לה שכן . 
אז שוב לקחתי את כל הציוד ועליתי לתחנת הדלק , הלכנו עד למרכז ברגל בחום אדיר וכשהגענו לשם נתקנו ב'Gali' איזה שעה . 
קניתי 2 מכנסי גלישה , אחותי קנתה גם 2 וחברתה קנתה גם 2 [ זה היה 1+1 מה ? 
] ונעליים . 
בקיצור , היה יום מעייף ועמוס . 
היום זהו יום חופשי מכלום בעצם . 
יום להמשיך לקרוא את 'רודף העפיפונים ' שהתחלתי לפני יומיים . 
יום לנקות קצת את הבית , לעשות קצת ספורט ולהתכונן למחר - שיתחיל הצהרון . 
כשנגיע ב - 12 למכבים , והגלגלים ואפילו הכסף יצטרך לנוע לעברנו . 
באנחה קלה , ובחיוך קטן , יצאתי לדרך חדשה . 
