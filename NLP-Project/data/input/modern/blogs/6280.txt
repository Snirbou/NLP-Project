להבה לוהטת אחזה בשיערה . 
עשן מיתמר חדר לכל קצוות החדר , גיצים הסתחררו במערבולות מול עיניה , סינוורוה . 
עד אשר לא יכלה לראות , וכל הבתים שבנתה לה נשרפו . 
ידעה היא שהאגם קרוב הוא ומימיו זכים , אך צינור להובלה לא היה . 
חיפשה עד אשר מצאה . 
נבעו ממנו זרמים קרירים , התפזרו סביב . 
כיבתה הכל , ורק נר יחיד שמרה במיכל זכוכית . 
בוטות היא מילה שמתארת אותי יפה . 
אני ממש קוץ בתחת לפעמים . 
אנשים לא באמת רוצים לפול לפה שלי כי אני גם ממש חטטנית . 
אני חטטנית כל - כך שאני שולחת ידיים ומפשפשת בקרביים של אנשים שאין לי זכות לעשות זאת בהתחשב בעובדה שאני לא מכירה אותם מספיק טוב . 
לא שזה איכפת לי כל - כך , זה פשוט גם לא במיוחד תורם לשום דבר בחיים . 
ענת לא אוהבת אותי יותר , דניאל היה נוקט באותה גישה , אלא שהוא היה עסוק מדי בלנסות לפתוח לי את הכפתור של המכנס בעודי דוחפת אותו באדישות מעלי ( משימה מאתגרת מדי לכשעצמה ) ובקרוב אגיד משהו שיגרום לדנה לשנוא אותי , זה בטוח . 
ובעוד שכל זה ממש חבל מאוד אני כבר יודעת שאין שום סיכוי שאני עומדת להשתנות . 
שיט הפנז , אני בוטה ... 
.. 
. 
אוף , אני הטיפוס המתמכר . 
זאת אומרת , אני מתמכרת לתקופות . 
הייתה תקופת הפלאפלים בקופסא שאני ואמא היינו מביאות מהבית כל יום שבת והיו ממלאים לנו אותה ב - 15 כדורים חמים מהסיר . 
הייתה תקופת הפרוזן יוגורט , תקופת הממרח שקדים , עכשיו זאת תקופת האייס קפה . 
אני גם מתמכרת לשיעורי ריקוד , לספורט , לשירים , לאנשים , לדפוסי התנהגות ( למען השם ) . 
מזל , פשוט מזל שמעולם לא התחלתי לעשן , לשתות , לעשות סמים או כל דבר טיפשי אחר , כי לא הייתי יוצאת מזה . 
או שבעצם אולי כן הייתי מצליחה להפסיק עם התנהגות שלילית אחת , אבל רק בכדי להחליף אותה באחרת . 
נהייתי דביקה . 
לכל בנאדם שאני מכירה אני מצמידה איזה שם חיבה כזה . 
אני לא צינית יותר . 
גם כשאני מנסה זה בעיקר לא מצליח . 
את הכל ואת כולם אני אוהבת . 
" שירני , ענתי , מורני , דנה'לה" וכ ו' וכו ' . מתוקה , מותק ומאמי , כפרה עליהם , ולכולם אני שולחת נשיקות . 
חסר רק שהם יתחילו להיות נשמתי ועיניים שלי ואז יהיה ברור שעבר עלי משהו ממש טראגי . 
בזמן האחרון נהייתי היפראקטיבית . 
תמיד הייתי , אבל עכשיו זה נורא . 
שעתיים אני יושבת בבית - שעמום . 
כאילו אני על ספיד . 
את מי אפשר לראות ? 
מה אפשר לעשות עם הזמן שלי ? 
מה ? 
? 
? 
אני לא מצליחה לשבת על התחת חמש שניות רצוף . 
אפילו לא בכדי לכתוב עבודה שאני צריכה להגיש או בכדי לקרוא ספר . 
אז התחלתי לקרוא בעמידה ובהליכה , שזה כבר באמת מוזר . 
איך לעזאזל זה קרה לי ? 
למה ? 
אויש , דניאל ... 
.. 
. 
אוי ואבוי ואבוי . 
אמרתי שאני רוצה כל אחד שיבוא . 
ובכן , תיקון טעות , לא באמת התכוונתי . 
אם מישהו רק היה מספר לי שדניאל יהיה זה שיגיע לא הייתי מכריזה כאלה הכרזות חסרות שחר . 
בחיים לא תכננתי לבלות לילה שלם בניסיון להרחיק מעלי עלוקה . 
הוא חפן את שדי , ניסה להכנס לי לתוך המכנסיים ונישק כאילו שהוא ממש מנסה לבלוע את כל אגן הים התיכון . 
אני מצידי חשבתי " להתחמק לימין , לזוז שמאלה , איכס ! 
משהו חוסם לי את אספקת החמצן " , ודחפתי אותו מדי כמה שניות . 
הוא כמובן לא קלט את הרמז עד שאספתי את עצמי יחד עם מטלטלי , הדסתי על נעלי עקב ופלטתי לחלל המכונית שלו " אנחנו אהה נדבר מתישהו ( בטח ) " . 
אחר - כך נבלעתי בחדר המדרגות והשארתי את דניאל עם הרטיטות הקטנות והמטופשות שלו , שיגמור לבד . 
עכשיו הלוס - אנג'לסי האידיוט רוצה להפגש איתי שוב . 
וואלה יופי . 
הסיבה היחידה שהסכמתי להפגש איתו היא כי ראיתי אותו אתמול ברחוב וחשבתי לעצמי שבעצם משעמם לי , אז למה לא . 
סביר להניח שבקרוב מאוד תהיה לי תשובה מאוד משכנעת ל " למה לא " , אבל מכיוון שאני לא יכולה לתת אותה מראש , אצטרך לעבור את החוויה קודם ולדבר אחר - כך . 
ועוד קצת בענייני אהבה ... 
.. 
. 
אני עומדת להתמכר למשהו קשות . 
אני רואה את זה , פשוט רואה את זה . 
אני עומדת לקום בשביל זה מחר ב - 7:30 בבוקר , בחיי אלוהים . 
אין בזה שום דבר הגיוני . 
מה שעוד לא הגיוני הוא שאני עומדת להתאהב במישהו . 
מישהו שהוא לא יפה , פשוט לא , ושאין לי סיבה אמיתית להתאהב בו , אבל זה עומד לקרות בכל מקרה . 
הוא עומד להיות הדנה שלי ממין זכר חוץ מזה שהוא לא כוסית . 
ולמרות שאני יודעת בדיוק איך זה יהיה אני לא עושה דבר בכדי לעצור את זה . 
כמעט כאילו שאני נהנית לאמלל את עצמי . 
אני ממש מתרגשת ! 
אני רוקדת את דנה עם גליה ברחוב . 
מאושרת והאדרנלין מדביק אותי לעצמי , שלא אתפרק . 
אחר - כך מחליפה לפריסטייל ואישה שעוברת עם עגלת תינוק עושה פרצוף לא מרוצה במיוחד . 
אני ממלמלת לה סליחה וחוזרת לשחרר אנרגיות . 
כשההסעה של גליה מגיעה אני נפלטת בגפי לטיול לילי . 
הרוח קרירה לי מבעד לסווטשירט והלב שלי שקט . 
ברמזור בדרך לקניית אייס קפה נכסף להורים ולי אני מדביקה את הפער עם האישה והעגלה שחשבתי לתומי שהייתה צריכה להספיק להגיע רחוק יותר . 
היא לוחשת לבנה , בן שנתיים בערך שלא יסתכל , שאני לא בסדר בראש . 
מה לא בסדר ? 
! 
רטנתי ביני לבין עצמי . 
אמרתי לה " סליחה גיברת , אני פשוט קצת משוגעת לא עלינו , נפלתי כשהייתי קטנה , יותר טוב הבן שלך לא מסתכל " . 
היא נטלה עצמה וקלה כאיילה ברחה לכיוון השני , מותירה אותי צוחקת בקול גדול . 
שמחתי שהריחוק הזה עם לנה שנסחב שבועות נשבר בחיבוק חם וארוך ונשיקה שהיא יזמה לגמרי בעצמה . 
הריחוק שהתחיל לגמרי בטעות כשקפצתי לבקר והיא הופתעה , הצמידה שפה לשפה עד שהפניתי ראשי ממנה , מגישה לה לחי רכה וסמוקה . 
ובעיניים מושפלת לנעליה אמרה לי שאיזה כיף שבאתי ודיברה על עוד מיליון דברים . 
אחר - כך במשך ימים המשיכה לדבר , אבל נרתעה לאחור אפילו כשרק ניסיתי להניח יד על הכתף שלה במחווה ידידותית . 
רק מענת אני עדיין מוטרדת , שלחשה לי תודה רבה , היא תחשוב על זה . 
וכניראה חשבה מחשבות רעות , כי מאז שנפרדנו בלילה ההוא היא קרירה שכזאת ולא אוהבת אותי יותר . 
מזל שמורני אוהבת אותי ושומרת לי מספר בתור , ישר אחרי לנה . 
ושירני אוהבת אותי . 
היא אמרה " נקבע לשמיני של חנוכה " . 
אני אומרת לה " אחלה " ואז קולטת שחנוכה בכלל בכיוון ההפוך . 
היא מתחילה לצחוק , מסבירה שעם דנה היא קבעה לשביעי של חנוכה לפני שלוש שנים , ומאז דנה עוד מחכה . 
קצת בדיליי הבחורה , כבר אמרתי . 
ואז היא הולכת לשבת עם אדוה ואני מצטעקת שאיך זה שאין לה זמן ספונטני גם בשבילי . 
והיא עונה שישיבות של אחרי שיעור זה התכווננות אחרת , ושהיא לא רוצה שנשב על רגל אחת , יש לשבת ויש לשבת . 
ואני עונה שלא אכפת לי איזה לשבת זה , העיקר שלא יהיה בעמידה . 
ו " can ' t take my eyes off you " , " can ' t take my eyes of you " ... 
.. 
. 
על הבוקר עם בן - דוד שלי , מיזלי שוחה ביוגורט ופירות פזורים בנדיבות . 
במשוגעת והרחובות עדיין ישנים . 
אלנבי , רוטשילד ואחד העם מכוסים בתרדמה עצלה . 
" איזה קסם יש לעיר הזאת " הוא אומר לי " איזה אופי " . 
הוא חושב להכיר לי מי מהחברים שלו , אבל לא נעים , בכל זאת אבא שלי סומך עליו והכל . 
הוא יודע איך ועל מה הם חושבים " ואת הבת - דודה הקטנה שלי , אני לא רוצה להצטרך לרצוח מישהו ... 
.. 
. 
כי עם מי אני אסתובב אחר - כך ? 
" . 
אני מרגיעה אותו , שלא יצא מגדרו בשביל זה , רק אולי אם עולה לו איזה רעיון . 
אני כמובן פתוחה להצעות ... 
.. 
. 
