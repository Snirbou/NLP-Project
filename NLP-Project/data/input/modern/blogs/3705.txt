כנראה שכל היום הזה היה נידון לאסון כשגיליתי שהחצ'קון שהחליט להתנחל לי על הלחי אתמול לא הגיע למסקנה שהספיק לו . 
ואז שרפתי הרבה יותר מדי זמן על ניסיונות לכסות אותו עם מייקאפ , ובסוף יצא מצב שאיחרתי . 
וגם נרשמתי על איחור ( אפילו שלפעמים המורה מבליגה לנו . 
אבל אני מניחה ש 10 דקות איחור זה כבר הרבה ) . 
פעם ראשונה שנרשמתי על משהו > < טוב , שיהיה . 
שעתיים ראשונות של מתמטיקה עברו בסדר . 
הפסקה , הייתי איתו קצת , למדתי איתו לכימיה . 
היה רק קטע אחד , שחברה שלי ו(כנראה)חבר שלה שאלו אותו אם אנחנו ביחד . 
לא שמעתי הכל ממש , הייתי מאחוריו , אבל הם שאלו שוב ואז הוא אמר לא ( אני לא כועסת - גם אני מגיבה ככה . 
כי אנחנו באמת לא ) ואז ביולוגיה , שחצי שיעור בכלל לא היה כי אף אחד לא היה בכיתה ( מסתבר שהיה משחק כדורעף של הי " אים ) , היא לימדה קצת ואז נתנה לנו זמן להתכונן למבחן . 
ואז מבחן , הלך סבבה . 
עוד הפסקה , שבה בעיקר ניסיתי להיזכר בדברים שהיו במבחן בשבילו , ואז ספורט , אנגלית , שוב הפסקה , אבל הוא היה במבחן , אז .. 
. 
כלום . 
עוד שעה אנגלית ( השיעור הזה הפך לממש בלתי נסבל כי תקעו לנו אלף תלמידים מי ' 1 שהם פשוט קבוצת ערסים מפגרים ) , ואז יצאתי החוצה מהר כדי להגיד לו שלום . 
אז מסתבר שהוא נשאר עוד שעה לספורט , כי אין לו כוח ללכת הביתה ואז לחזור כדי לקחת אותי ( ס'חמוד ) . 
אז פסדר , פיזיקה , ויצאתי לדרך . 
רק חבל שחלק מהדרך הלכנו עם ערס אחד שעישן וניסיתי כמה שאפשר לא לנשום > < ואז הגענו . 
אפשר לסכם הכל במחשב ואוכל . 
וסתם ישיבה ליד מחשב איטי במיוחד . 
וכן . 
זהו . 
זה די תסכל אותי . 
אבל חשבתי לעצמי , מילא , אולי בדרך הביתה . 
אבל גם אז , לא . 
כשעמדנו ליד הבית שלי עצרתי . 
פשוט עמדתי ועשיתי לו פרצוף עצוב . 
הוא שאל מה . 
לא עניתי . 
רציתי כל כך לשאול אותו מה הוא מצפה שיקרה . 
אם הוא בכלל רוצה שיקרה . 
רציתי נשיקה , לעזאזל . 
אבל לא יכולתי להגיד כלום . 
בסוף אמרתי , " לפחות חיבוק " . 
אז הוא חיבק . 
" יאללה ביי " . 
הוא הלך . 
אני הלכתי . 
וזהו . 
שוב , כמו תמיד , זהו . 
נמאס לי כל כך מכל המצב הזה . 
אני יודעת , אני בעצמי רציתי שזה ילך לאט . 
אבל עזאזל עם זה , כמה לאט כבר אפשר ללכת ? 
כל הסיפור הזה נמשך הרבה יותר מדי זמן . 
אני צריכה לדבר איתו . 
אבל זה קשה > < אוף , אוף , אוף , אוף , אוף . 
כמו מפגרת כבר קיוויתי שזה יהיה התאריך . 
השלישי לרביעי . 
יופי , טיפשה . 
