כמה פחדתי מהיום הזה , מצד אחד שאפתי שיגיע כבר ומצד שני הדחקתי את קיומו . 
והנה , קמתי לבוקר שבו אני לא שייכת כבר לכלום , לאף מוסד , אף לא למחויבות אחת . 
עכשיו אני אזרחית בת 18 , לא תלמידה , סיימתי את כל בחינות הבגרות , כבר לא מחולניקית או בלהקה של הקונס ' . הכל ריק , כאילו מחקו מהחיים שלי את כל מה שהכיל אותם , את העיניין שבהם . 
אתמול השתתפתי בהופעתי האחרונה בקונס ' , שהיא גם הופעת המחול האחרונה שלי ככל הנראה . 
האווירה בחזרות האחרונות הייתה מגעילה במיוחד מה שגרם לי לרצות שהכל הסתיים . 
אבל בסוף לא האמנתי שזה באמת קורה לי , שאני סוגרת 13 שנים רצופות בתחום המחול . 
13 שנים ! 
! 
! 
לא רציתי שזה יקרה בכלל אבל הדמעות הציפו את העיניים שלי . 
מהקונס ' קשה להפרד אבל הכי קשה להפסיק סופית לרקוד . 
שאני אפסיק לרקוד ? 
הרי ביסודי ובחטיבה הייתי הבלרינה של הכיתה , בתיכון הייתי השואו גירל של המגמה , איך הגיוני שאני כבר לא רוקדת ? 
ומה אני עכשיו ? 
כמה חיכיתי לחופש הזה ... 
.. 
. 
רציתי שהוא יבוא . 
אבל למה עכשיו כשהוא הגיע אני לא שמחה ? 
מה יהיה איתי בחודשיים הקרובים ? 
אני לא יודעת מה יכול לעשות אותי מאושרת בזמן היקר הזה . 
אולי אהבה חדשה , אולי תחומי עיניין ואומנות שונים שלא הכרתי , מה שבטוח זה שהכל משתנה וזה קורה לי מהר מידי 
