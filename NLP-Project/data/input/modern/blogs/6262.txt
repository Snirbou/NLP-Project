הימים צריכים להשתבלל לתוך קופסאות מוכרות , שכן אחרת לא אוכל לקרוא להם חיים . 
אז אני שוברת שיגרה ומשחקת בפאזלים אבסטרקטיים . 
מחברת את האוזן לאף ואת השפה התחתונה לגבות . 
אין בי הרבה הגיון . 
לא כזה שניתן לעקוב אחריו בכל אופן . 
השיחות שלי שטוחות . 
זה מעצבן משהו שהדבר שמשמח אותי יותר מכל הוא מדשאות וסלטים עם בטטות וקינואה . 
ואולי גם הספרים הפוטנציאלים שכעת אני יודעת שיש באפשרותי לקרוא , אבל לא קוראת , כי אין זמן . 
אני לא רגילה שלא עונים לי לטלפונים או להודעות . 
במיוחד לא אנשים שנוטים להגיד שהם אוהבים אותי . 
אני צריכה , לא , סליחה , מוכרחה להיות מושלמת ונאהבת ויפה . 
אני פשוט צריכה שכולם יסגדו לי ויגידו " הוריי , איזה יופי היא מתלבשת " , ו " וואו , כמה מיוחד מצידה " . 
באמת . 
הליפסטיק שלי אדום בוהק כי אני תשומי , לא כי זה מבטא את האני הפנימי שלי . 
ואם אני אי פעם אומרת משהו אחר זה באמת בולשיט . 
אני צריכה שבנות בלונידיניות עם אף סולד יחשבו שאני מתוקה ונהדרת , ולא צבועה בכלל . 
פשוט כי אני אוהבת בלונדיניות עם אפים סולד , והחיוכים שאני מפוזרת לכל עבר הם אותנטיים לגמרי . 
בחיי . 
ובנים שיקרקרו סביבי . 
אפילו אם הם הומואים . 
רק רצוי שלא יהיו להם טיקים , כי טיקים זה כבר קצת מפחיד . 
סביר להניח שבקרוב מאוד כל זה ירגיש כמו החיים שלי , ולא כמו סרטים רצופי חוויות שאני צופה בהם בעודי אוכלת פופקורן . 
כמו נגיעות מהוססות של מכחול על הבד , או טבילות רגעיות באגם ואחריהן נסיגה . 
העיקר שאני אוספת חברים חדשים . 
לאט לאט מתרגלת , מסתגלת . 
אמשוך בכדי למתוח גבולות אינסופיים . 
אבלע בתוך התא , בין הקירות הלבנים משום שהדלת לעד תמשיך להסגר עלי . 
ולמרות שכעת כבר צר כאן ודחוק , אכניס איתי גם את התרמיל , שכן אחרת כיצד אדע במה הצטיידתי הבוקר ? 
בין 5:15 ל - 5:30 , בערך , אני שותה קפה . 
הפוך על בסיס סויה ( נהג המונית : " לאן נוסעים ? 
" , ענת : " לארומה ! 
" ) . 
הוא בעיקר מחמם אותי , מה שמצויין באותו הרגע . 
שירן וגליה קופאת . 
השפתיים של מורן הופכות לכחול של אחרי בריכה , מה שמזכיר לי ילדות . 
אני משכנעת את עצמי שקור זה פסיכולוגי . 
זה פועל . 
בעיקר עם הקפה שמעביר בי זרמים מרגיעים . 
דנה שותה אייס , משוגעת . 
שותה אותו במשך שעתיים , עד שאנחנו מחליטות שנהיה קצת מאוחר , או בעצם קצת מוקדם מדי בבוקר מכדי לתפקד . 
היא מסבירה לשירן שעניין האייס עובד ממש בסדר כי היא לובשת ארוך , ושירן מצביעה על הסוודר שלה עצמה , אחד עם גולף ועונה " ומה אני בדיוק ? 
" . 
אבל כבר מזמן ידוע ששירן היא שירן ודנה היא דנה , ואף אחת מהן היא לא דוגמה לכלום . 
מורני נוסעת כמו משוגעת , הרפלקסים שלה חדים ומפחידים ואני משוכנעת שאוטוטו אנחנו נכנסים באיזה פנס או רמזור או משהו . 
יתכן שהיא גם עדיין קצת שיכורה אחרי כל הסוואר ששתתה . 
עובדה שלא במיוחד מרגיעה אף אחד . 
כולנו מסכימות שהיא נהגת לא משהו בכלל . 
בלשון המעטה . 
היא אומרת " זה לא קשור לאלכוהל , אני ככה תמיד " , " אהה " . 
אני מנשקת את מורן , שכניראה עדיין מבוסמת קלות , וקובעת איתה לצוהריים בקמפוס . 
מה שעושה אותי מאושרת . 
נכנסת למיטה באור האפור של שבע ומשהו בבוקר ומתהפכת מצד לצד עד שאני נרדמת . 
ב - 9 כולי על קוצים . 
לא מסוגלת לעצום שוב את העיניים . 
לא מצליחה להכריח את עצמי לישון , גם לא עוד קצת . 
חושבת על מיגרנות וטיפות אופטלגין . 
חולמת על הדס עם חולצת הפסים והג'ינס שלה . 
קמה ואוכלת מעדן סויה עם עוגיות גרנולה . 
מעבירה את השעות אחת אחת ( שירן : " מה את עושה היום ? 
" , אני : " משהו מיוחד שלא עשיתי כל השבוע " , שירן : " וואלה ? 
! 
מה ? 
" , אני : " נחה . 
בבית " ) . 
בערב מפלסת את דרכי בין האנשים בכיכר . 
שותה אייס , הולכת על נעליים שאין איתן באלאנס . 
אמא אומרת שאבא השתגע . 
אני מסכימה איתה . 
אחר - כך אנחנו הולכות לקנות איטריות מוקפצות מאורז חום מלא , כי אין לנו אוכל בבית . 
רואות איזה קומדיה קלילה ונחמדה . 
אני חופפת ראש עם " הד אנד שולדרס " בניחוח הדרים . 
שמפו נוסטלגי מאין כמותו . 
ב - 1 ורבע בלילה נכנסת למיטה . 
לא ממש בטוחה איך בכלל עבר הזמן או איך הצלחתי לסחוב כל - כך הרבה שעות של חוסר שינה . 
