אחד הדברים הנחמדים בטניס הוא האס . 
אותה מכה מופלאה ונדירה , שבה מגישים סרוויס והיריב אפילו לא מצליח להגיע אל הכדור . 
אבל הכי נחמד זה אס מנצח . 
אס שמנצח משחקון או אפילו משחק שלם . 
זו נקודת שיא אמיתית , שאחריה אני בדרך כלל אומרת למאמן שלי שרצוי , מומלץ ואף כדאי שאני אלך הביתה . 
למה ? 
כי יותר טוב מזה אין . 
כי אחר כך זה הכל Down Hill . 
האימון של יום ראשון הוכיח את הטענה הזו באופן כל כך מוחלט וחד משמעי , שאני אפילו המומה מעד כמה שצדקתי . 
במלים אחרות , אחרי האס הייתי צריכה ללכת הביתה . 
ככה , לעצור הכל , ללבוש את הז'קט טריינינג השחור המרופט שלי ולעוף הביתה , שורקת ומבסוטית מהקור שצורב לי את הלחיים . 
אבל המאמן שלי ייתן לי לרדת מהמגרש בשני תנאים נפרדים בלבד - או שהוא מחליט שנגמר האימון , או שמורידים אותי באלונקה . 
אין באמצע . 
וכך המשכתי לשחק . 
ואין הרבה מה לפרט , אפשר להפעיל את הדמיון . 
* * * חוץ מזה היום היה יום מקסים ומתוק שכמותו לא זכור לי מהזמן האחרון . 
מיליון חיוכים תודות לאיש אחד מופלא , למלא ילדים רועשים ומוכשרים ומרוכזים ולחפץ אחד קסום שכולו שלי וימותו כל הקנאים כולם . 
* * * ולמרות שהחדר שלי הפוך וצריך לשטוף ולגהץ , אני מרגישה שנקי . 
זו היתה שנה של קרצופים במקומות הכי מלוכלכים , שהוזנחו שנים , וזה פשוט טוב ללב ולבריאות . 
* * * זו לא אופוריה . 
אני לגמרי עם שתי הרגליים על האדמה . 
אבל זו הבנה . 
עכשיו יותר טוב ממה שהיה . 
כל מה שהיה צריך זה אומץ לקפוץ קדימה . 
לעזוב את הפחדים מאחור . 
Fear is the mind killer . 
כמה נכון . 
ומפני שזו לא אופוריה , אני גם לא חוששת שזה ייגמר . 
לא עולה ויורדת . 
פשוט הולכת ונושמת אוויר צלול בדרך מעניינת . 
וזה טוב . 
פשוט ככה . 
טפו , טפו , טפו וכו ' . * * * אני אשתדל מאוד לעשות סיכומי שנה . 
ולקוראת השקטה - גם את עשית לי חיוך על הפנים . 
אז הנה אני פה . 
אולי עכשיו אכתוב יותר , אבל אני לא מבטיחה . 
באתר " הארץ " מופיעות הידיעות האלה , בסדר הזה : כבר כיבסתי כמה דברים חשובים בחיים שלי - כסף ( מטבעות ושטרות ) , פתקים , הודעות על דואר רשום , חתולים ( סתם ) ... 
.. 
. 
אבל היום אין ספק שמדובר בהיסטוריה ובשיא של הזמנים בכיבוס פריטים מוזרים . 
זה עתה גיליתי שכיבסתי את המפתחות של המכונית . 
הלכתי לישון אתמול ב - 9 בערב . 
עייפות בלתי מתפשרת תפסה אותי ולא הניחה . 
" ללכת לישון ב - 9 ? 
? 
? 
" , שאלתי את עצמי . 
העיניים נעצמו ונתנו את התשובה בלי שביקשתי . 
אז ישנתי משהו כמו 11 שעות , שיא של השנים האחרונות ובמיוחד התקופה האחרונה , בה אני שמחה אם אני מצליחה לישון 6 שעות בלילה . 
היו לי המון חלומות , רובם קסומים ומלאי פנטזיה אם כי לאו דווקא שמחים וסימפטיים . 
מעוררי מחשבה , על כל פנים . 
אז הנה , השקעתי בשינה אחרי שבוע ארוך ולקראת סופ"ש ארוך עוד יותר שיכלול ... 
.. 
. 
הממ ... 
.. 
. 
הרבה חול , אפשר לומר . 
האם ההשקעה תוכיח את עצמה ? 
האם נקבל דיבידנדים ? 
כל זאת ועוד בפרק הבא של " בטחון בתנועה " . 
בינתיים אני צריכה לעוף לעשות כמה קניות חיוניות של הרגע האחרון ולהדפיס מכתבים לדוד שלי . 
אין מנוחה לרשעים . 
אגב , נאלצתי לגזור את ציפורניי הארוכות והיפות , מסיבות שאני מנועה מלפרט . 
לפחות זה משפר את ההקלדה , ולפחות אפשר לסגור רוכסן במכנסיים בלי לפחד שסוף העולם מגיע . 
ולקינוח : צריך לקרוא ( ! ! ! ) את הטקסט כדי להבין מה מצחיק פה לעזאזל . 
זה נראה אותנטי , עד השניות האחרונות . 
אני גיחכתי על הבוקר . 
מוקדש לאינגריד . 
פתאום שמתי לב שלפני כמה ימים מלאו 15 שנה ליומן שלי . 
הרבה לפני המצאת הבלוג , הרבה לפני שקמתי בבוקר עם מקלדת מחוברת לאצבעות . 
היומן שלי נולד ומלווה אותי מאז . 
קראתי בו קצת עכשיו . 
תקופת הצבא , קצת אחריה . 
שמות של אנשים שבכלל שכחתי צפו ועלו מול עיניי , אהבות קצרות , סטוץ עם הבוס , הפתעות קטנות , נשיקות אסורות , ימי הולדת עצובים , נסיעות לארה"ב , חול ובוץ ואוהלים של צבא , ועוד המון דברים שהשתיקה יפה להם . 
ועוד לפני זה : התקפי שנאה כלפי ההורים ( יחי גיל ההתבגרות ) , קורס צלילה ( ! ! ! ) , BBS , הלפ טופ הראשון , משחקים של שעות בקווסטים ו - DOOM , הסלולרי הראשון ועוד כל כך הרבה דברים בכמה וכמה מחברות עבות . 
הכתב השתנה , התפתל , התכווץ , גדל והפך לחיה המופרעת שהוא היום ( שעות על מקלדת יקלקלו את היכולת לכתוב יפה בעט . 
ככה זה ) . 
פעמים הוא קטן , מסודר ומוקפד ; פעמים הוא גדול ומבולגן , בקושי מבינים מה כתוב , הכל בגלל סערת הרגשות והעצבים . 
בחלק מהעמודים הדיו דהה וכמעט נעלם , בחלקם זה נראה כאילו רק אתמול כתבתי . 
שישה או עשרה עמודים שנכתבו ברצף , בשצף - קצף של מחשבות , לעומת Entries של שורה וחצי במקרה הטוב . 
ימים רצופים של כתיבה לעומת חודשים ארוכים של שקט . 
אלף ואחד גוונים של עט כחול , אדום , ירוק , שחור - וגם עיפרון . 
אין תבנית , אין סדר , אין שום דבר קבוע . 
תחביבים באים והולכים , תחומי עניין מגיעים ונעלמים , אנשים שהיו והלכו . 
כל כך אני . 
כל כך הרבה דברים השתנו , אבל יש כמה שנשארו בדיוק אותו הדבר . 
מנחם ומטריד בעת ובעונה אחת . 
אבל אני שם , מציצה אל עצמי מכל דף מקומט , מכל שורה מקושקשת . 
בודקת כל מיני מחשבות , לפעמים מהססת לומר לעצמי את האמת . 
חולמת , חושבת , מפנטזת , כועסת , בוכה , צועקת , לבד , ביחד ושוב לבד . 
רק אני . 
בלי כל מיני הסחות דעת . 
יש דברים שיותר נחמד לשכוח . 
אבל אני חושב שבסופו של דבר , עדיף לזכור . 
כי מכל אירוע , מכל חיוך , מכל דמעה , אפשר ללמוד משהו לעתיד , אפשר לקחת משהו , אוצר קטן של ידע וניסיון . 
יותר נוח לשכוח . 
יותר חכם לזכור . 
וגם מה שלא כתבתי , אני יודעת היטב לקרוא בין השורות . 
משפט אחד , בכל זאת , שעשע אותי מאד . 
מה - 2 במרץ , 1995 : " נדמה לי שלא ציינתי את העובדה שקיבלתי טלפון סלולרי של 'סלקום'. לא מאד שימושי , נכון " . 
I rest my case . 
לאחרונה נדמה לי שאני לא ממש סומכת על כושר השיפוט של עצמי לגבי אנשים . 
אולי כי הפתיעו אותי לרעה כל כך הרבה בזמן האחרון . 
אולי כי אני כל כך ממוקדת במשימות , בעבודה , במשפחה ובכסף , שאין לי ממש אנרגיות להפעיל את האינטואיציה הדי - מחודדת שלי . 
ואולי אני מתעלמת בטיפשותי מהקול הפנימי הבטוח והנכון שלי . 
אסור לעשות דברים מתוך פחד , אני מזכירה לעצמי . 
רוב הזמן אני זוכרת , באמת . 
אבל לפעמים משהו גורם לי לשכוח . 
ועכשיו , שורה של טלפונים שלא נענים , עין נוספת על הבלוג שאני לא רוצה וסתם התנהגות מגעילה של אנשים , גרמו לי לרגע לשכוח שאני יודעת מה אני עושה . 
אז הנה נזכרתי . 
ולמרות הכל , האנשים הנכונים נשארו לידי . 
רק הנכונים . 
דייט שני גם כן כנראה שלא יהיה . 
וקלישאה לסיום : בסוף היום , כשהכל נגמר , כשכולם מסובבים לך את הגב , כשכולם מתנהגים ברוע ובאכזריות , כשכולם בוגדים ומשקרים , ופוגעים - בסוף זה המשפחה . 
בסוף האנשים היחידים שבאמת אפשר לסמוך עליהם הם אלה שבעורקיהם זורם דם כמו שלך . 
לא יודעת למה זה . 
חשבתי שלפעמים יש חברים שהם יותר ממשפחה . 
גיליתי שלא . 
לומדים דברים בחיים , וטוב שכך . 
