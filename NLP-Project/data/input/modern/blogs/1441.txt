שמש זורחת בשמי רקיע . 
האפור השמימי מתמוסס ומפנה את הבמה למכסת צבעי הקשת בגווני כתום - אדום - סגול - כחול - כחול שמתבהר . 
אפילו הכוכבים נעלמים אט אט ובמקומם מתפלח אותו תכלת המוכר לימי הקיץ החמים . 
כן , זה אותו האושר , חשבה . 
אותו אושר עילאי ששב ומחלחל בה כשהיא יודעת שמשהו רע הולך להתרחש . 
היא כבר יודעת כיצד לנשום . 
שאיפות ממושכות הממלאות בו זמנית את כל שייחלה לממש . 
ואז , בנשיפה אחת יכלה להשתחרר מהכבלים שהותירו אותה מציאותית . 
אלה היו רגעים קסומים עבורה . 
תחושת סיפוק עצומה חדרה אל בין עצמותיה , מכתיבה לה , שאין רגע טוב מזה . 
אם לא עכשיו , מי יודע מתי . 
עתה ידעה שדבר לא יוכל לעצור בעדה . 
בנחישות התקדמה צעד נוסף אל עבר קצה הצוק , בו בקרה לעתים קרובות . 
עכשיו , שהסוף כה קרוב היה לחייה , אלצה את עצמה להתרכז במחשבות אחרונות . 
ברגשותיה , חברים , משפחה , שאיפות לחיים - בהן לא האמינה , אך השתמשה בהן כסיפור כיסוי . 
וכולם - כיצד יגיבו ? 
כיצד יתקיים עולמה בלעדיה ? 
האם באמת תוכל לשלול מחבריה הקרובים את ההזדמנות האחרונה להצילה מעצמה ? 
להציל ... 
.. 
. 
תהתה . 
הרי היא פה בכדי להציל את עצמה מהעולם , והנה היא מתחילה לחשוב במושגים של בני אדם . 
השמים מתבהרים , בקרוב יתמלא האזור באנשים . 
הזמן דוחק בה לפעול . 
מבולבלת מכדי לחשוב בבהירות , נכנעה לדחפיה הבלתי נשלטים , אמצה את גופה וניתרה אל מעל כל מה שהיה נראה כמשחק ילדים רגעים ספורים קודם . 
כל דבר שנדמה היה שאפשר להרים ביד , הלך והפך גדול יותר , מוחשי יותר . 
שלל מחשבות עברו במחה בלי אף הגיון . 
אבל יותר מכל , היה זה הפחד שקינן בה , והמחשבה - עוד כמה זמן תאלץ לסבול ? 
האם תזדמן לה האפשרות להרגיש כיצד כל דמה נמלט מגופה - משאיר אותה חסרת חיים , או שמא תרדם לעד בטרם תגיע גופתה לקרקע הקשה ? 
הרוח הייתה חזקה וכלל לא מלטפת כפי שהייתה רגילה לה . 
למעשה , בכלל לא הצליחה לרכז את עצמה ולהינות מהרגע כפי שציפתה . 
דווקא ברגעים אלה העדיפה לדחות בעוד קצת את המועד ... 
.. 
. 
היום הזה , היה מעייף במיוחד . 
מבלי לחשוב פעמיים סגרה את היומן ונשכבה במיטתה . 
לא לפני שנשאה תפילה : " תודה אלי , תודה על הסבל שפוקד את גופי ונשמתי כל יום מחדש , כי בזכותו יכול מחי להבחין באושרם של אחרים . 
רק על רקע שחור ייראו היטב הכתמים הלבנים " . 
ואתם , רק שמרו על שתיקה . 
היא כבר תועיל בדרכה . 
