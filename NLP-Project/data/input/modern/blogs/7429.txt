{ מרגיז אותי שאנשים כותבים מתדרדר , כי צריך לרשום מדרדר , בלי ת' . 
ויותר מדי אנשים לא מודעים לזה } בכל אופן . 
הפוסטים האחרונים שלי היו גרועים . 
ממש ממש גרועים . 
חוץ מהפוסט עם התמונה שלי , שהיה גאוני ( בעיני , לפחות ) . 
אבל אלו שאחריו היו משמימים ומבאסים . 
ולכן אני אשתדל להיות מצחיקה ושנונה ככל יכולתי בפוסט זה ( זה יהיה קשה מאוד . 
) לפני כמה זמן התרעמה אמא שלי על כך שהתחלתי להשתמש בשתי מגבות בכל פעם שאני מתקלחת במקום להשתמש בחלוק רחצה שלי . 
היא טוענת שזה יוצר המון כביסה . 
הסיבה שהפסקתי להשתמש בחלוק היא שהוא כבר קרוע לגמרי וגיל מסרב לקנות לי חדש . 
( למה אני לא הולכת וקונה חדש בעצמי ? 
כי ככה . 
) הסיבה שאני משתמשת בשתי מגבות היא שאני צריכה אחת שתכסה את גופי כשאני יוצאת מהמקלחת ועוד אחת שתכסה את שערות ראשי כדי שלא יפתה גברים תועים ( או כדי שתייבש את השיער שלי , אחד משניהם ) . 
זה באמת משעשע אותי ששיער יכול לפתות גברים . 
זה קצת נקרופילי אפילו , היות ושיער הוא בעצם רקמות מתות . 
לא משנה . 
נחזור למגבות . 
בעצם עזבו , אין לי יותר מה להגיד בנושא הזה . 
גם כן נושא לפוסט . 
מגבות . 
אני שונאת את זה שהשיער שלי ארוך מדי מכדי להיות תקני וקצר מדי בשביל לאסוף אותו לגמרי . 
הפשרה היא ללכת לא תקנית ולקוות לטוב . 
הפוסט הזה לא הולך לשום מקום טוב . 
מה קורה איתי ? 
האם איבדתי את זה ? 
היתה לי היום שיחת פתיחה עם הרח"ל החדשה שלי . 
היא צעירה ממני ב 9 חודשים ומשתחררת בעוד אלף שנה בערך . 
אני לא יודעת למה אבל הנחתי שהיא יודעת על עניין הקב"ן , אז אמרתי משהו שקשור בעקיפין לנושא הזה , וכשהסתבר לי שהיא לא יודעת נאלצתי להסביר לה בקיצור מה קרה וזה יצא משהו כמו " הייתה לי תקופה רעה , חשבו שאני רוצה להתאבד , שלחו אותי לקב"ן " , וזה נשמע ממש רע בדיעבד . 
קצת כמו להגיד " אה , כן , כשרק הגעתי לפה היתה לי נטייה לדקור אנשים אז שלחו אותי לטיפול . 
שום דבר שהותיר משקעים .. 
. 
" למה אני לא חושבת לפני שאני מדברת , למה . 
החל משבוע הבא אני אצא כל יום ב 3 וחצי בצהריים לכל המאוחר עקב שחרורי המתקרב . 
אפילו מוקדם יותר אם לא תהיה עבודה , כך אמרה הרח"ל . 
זה נהדר פשוט . 
לא עוד ויכוחים על שעת יציאה . 
פחות זמן התחפשנות בלשכה ויותר זמן כייפי כיף בבית . 
למרות שאני אוהבת להתחפשן בלשכה . 
זאת ממש אחת ההנאות החדשות שלי . 
אבל לא נראה לי שהייתי שורדת שנתיים שלמות ככה . 
מנוון את המוח .. 
. 
זה הכל . 
הנה תמונה כדי שהפוסט יהיה יותר שמח : רמת החפשנות שלי מגיעה לשיאים חדשים בימים האחרונים . 
זה עובד ככה : כל 3 חודשים , קצת אחרי שמשתחרר קורס ומגיע קורס אחר במקומו , עושים סבב פרויקטים . 
כולם מקבלים פרויקט חוץ מהקורס שרק הגיע ( כי הוא עדיין לא מבין בשום דבר מועיל ) והקורס הכי פז"מניק ( במילים אחרות : אני . 
) וכך קרה שאין לי פרויקט כרגע , זו לא ממש עונה של מעברים , אז גם מזה אין לי , אז חוץ מכמה אימותים בבוקר ואבחון פה ושם אין לי ממש מה לעשות . 
כך יצא שאת רוב שעות היום אני מבלה מחוץ לחוליה , תוך כדי הרחבת החוג החברתי שלי . 
זה נורא מצחיק אותי אבל שכל החברים החדשים שלי ממש ממש צעירים והם אפילו לא מסוגלים לחשוב על איך זה כשנשארים לך רק 25 ימים לשחרור . 
( כש - 11 מתוכם הם ימי חופש וסופי שבוע . 
) . 
הצעיר מבינהם התגייס במרץ 07 . 
מרץ 07 , לכל הרוחות ! 
לפעמים אני נזכרת בימים שאני הייתי רק כמה חודשים בצבא וזה לא נראה לי כל כך מזמן .. 
. 
אבל מסתבר שזה כן .. 
. 
אני לא יודעת אם מישהו מכם זוכר את אסף המשוגע ממדור מחשב שהשתחרר בדצמבר , בכל אופן הוא חזר למילואים של חודש . 
ולפני כמה ימים הוא גילה שאני " פיטופובית " ( מפחדת מכפות רגליים ) אז הוא רדף אחריי בכל המדור שלו עם כף רגל מונפת . 
זה היה ממש נורא . 
אמא שלי כל הזמן מדברת על זה שהטיסה שלנו לארצות הברית מתקרבת ( אנחנו נוסעות שבוע אחרי השחרור שלי ) אבל אני לא מסוגלת לחשוב על זה בינתיים . 
כי זה משהו שיקרה אחרי שאני אשתחרר . 
וזה שאני אשתחרר הרבה יותר מטריד אותי מדברים כמו טיסה . 
כי זה יהיה ממש מוזר לא להיות בצבא יותר . 
קיבלתי וואוצ'ר לפסיכומטרי . 
לפחות עכשיו אני יודעת מה אני אעשה אחרי שאני אחזור מארצות הברית . 
וחוץ מזה אני רוצה לעבוד בסטימצקי ואם אפשר לעבור לגור שם . 
יצא לי פוסט מהורהר משהו . 
המממ ...... 
..... 
.... 
... 
.. 
. 
עקב חוסר שת"פ מעליב מצדכם , החלטתי לערוך את הפוסט הזה לבד ובלי עזרה . 
לא צריך טובות . 
תמיד ידעתי שאתם חברים גרועים . 
בכל אופן , החלטתי לשפצר קצת את הרעיון של " עשרת הגדולים " ולהפוך אותו לפוסט שיעזור לקוראים החדשים להבין מה הולך כאן בבלוג ואולי אפילו קצת להבין מי אני ( המשוגעת הזאת שכותבת פה ) . 
אז . 
קוראים לי טלי פטל . 
ואני גרה באשקלון , הידועה בכך שהיא עיר בירתם של כל הערסים באשר הם . 
אני בן אדם הזוי . 
וגאה בזה . 
אני מאמינה שעוגיפלצת יכול להיות ראש ממשלה נהדר . 
אני חושבת שהיו לי פעם חיי חברה , אבל הם אינם עוד . 
לפחות יש לי את גיל . 
מה הייתי עושה בלי גיל . 
התחביבים שלי הם לאכול , להתלונן , ולכתוב סיפורים . 
( בין הישגיי עד כה : ראיינתי את סנטה קלאוס וכתבתי פרשה בתנ"ך ) בין הדמויות המשמעותיות בחיי , חוץ מגיל , ניתן למנות את אמא שלי , אבא שלי , ואחי רועי , הידוע בכינויו רועה הצאן . 
אני אוהבת כלבים . 
חגבים פחות . 
הייתי אמורה ללמוד את זה עד גיל 20 . 
כשממש משעמם לי אני עשויה לעשות דברים כגון זה . 
ובמשך 3 ומשהו שנות קיומו של הבלוג הזה הספקתי לצבור לי שני אויבים : מעריץ מטורף של יהודה סעדו , ומעריצה מטורפת שלי . 
בקיצור , תקראו . 
נ.ב לירן ממש רצה שאני אוסיף את זה . 
