ביום שלישי בבוקר דיברתי בטלפון , בפעם הראשונה , עם מישהי שדיברתי איתה ב - ICQ לפני 4 שנים , ואשר אף שלחה לי 2 תמונות שלה אז . 
אלא שזה לא היה בדיוק הטלפון , או ההקשר , שבו ציפיתי לדבר איתה , או - אז לפני ארבע שנים ארוכות - ארוכות . 
והיא התרגשה במהלך השיחה , כן , היא התרגשה מאוד ממשהו ; אלא שהמשהו הזה , בחלומותיי הפרועים ביותר לא היתי חושב שממנו היא תתרגש בשיחתי הטלפונית הראשונה איתה . 
ובעניין אחר לגמרי , לגבי בת אדם אחרת לגמרי : היתה עוד הזדמנות , גם היא חלפה עברה לה . 
בשינה ( לא בשינה שלי כמובן , הו לא : אני , לכל היותר , העמדתי פני ישן והיתי ערני לגמרי ) . 
טוב , ממילא התשובה הלכה להיות " לא " , כי לגבי רוב האנשים התשובה היא " לא " , וזה די ברור לחלוטין ( אם כי יש הסתברות ש ... 
.. 
. 
) , וסתם הכנסתי את עצמי לקטע אירציונלי ורגשני יתר על המידה , וזהו , זה נגמר מבחינתי . 
אני מקווה . 
ההורים שלי כלולים במה שמכונה " דור שני לשואה " . 
אני כלול במה שמכונה " דור שלישי לשואה " . 
אני מלמד את עצמי לזרוק אוכל , במיוחד מוצרים שאינם " אוכל " ממש אלא יותר קרובים לפסולת ( ובכל זאת נרכשים בכסף על ידי משקי בית , משום מה ... 
.. 
. 
) , למרות שבמשפחות כשלנו זה אחד הדברים הקשים ביותר , עתירי - האשמה - העצמית ביותר , מבחינה פסיכולוגית . 
אבל אני מלמד את עצמי , אט - אט . 
אני מקווה שגם אחיי ילמדו זאת , ממני . 
אם כבר מדברים על אשמה עצמית , אני אחוש אשמה עצמית מוצדקת אם לא אעשה את תפקידי הנוכחי בצבא היטב . 
מדוע ? 
לא כי אני חייב משהו לצבא העבדים של ממשלה סטייטיסטית - כמובן שאינני ; אלא רק בגלל שניים - שלושה בני אדם , ששירתו או משרתים בתוך הצבא הזה , ושהם בני אדם טובים ששינו את המציאות באופן קשה במיוחד . 
כן , אני מרגיש שאני חייב להם משהו , והפעם - בניגוד לרוב המקרים בעשרים שנות חיי בהם חשתי שאני חייב משהו למישהו - זה גם נכון . 
מצאתי דרך , אמנם מעומעמת קמעה , לגרום לעצמי למוטיווציה לפעול : לדמיין טיסה אווירובטית עתידית ב - Extra 300 משל עצמי . 
אני באמת חש צורך שיקליטו את גלי המוח שלי . 
כל כך הרבה קונספטים מדהימים עוברים במוחי , לא מתועדים ואובדים לעד . 
רעיון ל - SU שיהפכני למיליארדר ? 
בטח , בטח . 
זה אפילו קצת קשור ל - RINT אני חולם בטירוף בימים האחרונים . 
ממש כל לילה מתרחש חלום שאני זוכר אחר כך , וכל אחד יותר מורכב ובלתי - צפוי מהשני . 
לדוגמה , חלמתי שאני יו"ר של איזשהו ארגון להפצת כרזות ( ! ) pro-freedom בארה"ב ( ! ) ואני נמצא בחקירה על ידי ... 
.. 
. 
מי זה היה ... 
.. 
. 
ה - FBI ? 
ה - CIA ? 
משהו כזה . 
פשוט בל יאומן . 
והיה גם החלום שבו שרון וליעד עומדות בכניסה לחדר מאוד מסוים ולבושות בשמלות אמריקניות סטייל " בית קטן בערבה " . 
והיו עוד המוני , המוני . 
קראתי משהו נפלא אצל הופמן : החיים מורכבים מהמון רגעים קטנים , שעוברים לידנו בגלל שאנחנו מדמיינים איזה דבר גדול וחשוב ומכנים אותו " החיים " . 
וזה כמובן נכון לחלוטין , זה לא משהו שלא חשבתי עליו לפנים , אלא שהז'ביקו הזה , הופמן , מנסח דברים כל כך טוב . 
עדכון 12.05.2006 שעה 1948 : עוד משהו קטן : נזכרתי עכשיו בטיול הלפני - אחרון שלי לאילת , איך ירדנו מההר ההוא שמשקיף על אילת , ותוך כדי הירידה המתפתלת , שמעתי את הבחור שלפניי מדבר בלהט , עם מי שהלך לידו , בשבח אמונותיו האדומות ( האדומות מדם , אלא שהוא לא ידע זאת , כמובן ) , וקצת היה עצוב / מחריד עבורי שיש אנשים ביחידה שלי שיהיו מוכנים להישבע על דברים כאלו . 
סידרתי את מחשבותיי ואת הדברים שאני רוצה להגיד ופניתי אליו ( זו ההתפתחות שלי בחיים בשנה האחרונה : קיצור פרקי הזמן הנדרשים לי כדי לאזור אומץ לביצוע פעולה נתונה ) . 
השאלה הראשונה שבחרתי לשאול אותו היתה " האם אתה מאמין שקיימת מציאות אחת ויחידה , שזהה לכל מי שצופה בה ? 
" . 
הוא ענה , דרך אגב , " כן " ( שהרי גם הדיאלקטיקה המטריאליסטית טוענת את אותה טענה בדיוק , אלא שהיא לוקחת אותה ומפתחת אותה בפראות לכיוונים בלתי צפויים , מרושעים ותלושים מהמציאות לחלוטין ) - ולכן , אני יכול לפחות לכבד אותו , על אף אי - הקונסיסטנטיות העמוקה שבדעותיו . 
הנקודה היא , שזו באמת השאלה הראשונה שאחד צריך לשאול בן אדם כשהוא רוצה לבדוק אם יוכל לפתח איתו דיון בעל משמעות כלשהי : שאלת המציאות האובייקטיווית . 
בלי המצע של המציאות האובייקטיווית , פשוט בלתי אפשרי לדעת או לדון בשום דבר בכלל . 
