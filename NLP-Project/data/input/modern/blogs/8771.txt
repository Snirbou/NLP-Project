ביני לבן גברת שרוקדת ריקודי עם נוצרה חברות יותר קרובה . 
ידעתי שיש לה בת עם פיגור קשה . 
מעולם לא העזתי לדבר איתה על כך . 
התחלנו לנסוע לרקוד ביחד ... אני ברכב שלה והיא ברכב שלי לסרוגין ... וכך בנסיעות שנמשכו כ 45 דקות לכל כוון התחלנו לדבר ... והתחלתי לשאול שאלות ולקבל תשובות . 
לחברה בת בת 27 , ילדה רביעית במשפחה . 
לפניה נולדו שלושה ילדים מקסימים , חכמים היום הם חשבי כספים של חברות גדולות , הבת עורכת דין במקצועה . 
הילדה הרבעית נולדה עם פגמים גלויים בידים וברגלים מה שהעיד מיד שיש בעיה . 
בהדרגה התברר שיש פגיעה בדיבור , בהליכה , בחשיבה . 
כלומר הילדה לא מדברת כלל , לא הולכת כלל . 
זקוקה להחתלה לכל אורך חייה . 
מה שהיא כן מסוגלת זה להביע שמחה , לאכל מזון מוצק בכוחות עצמה , לבכות ולסרב . 
היא מסוגלת לנייע את כיסא הגלגלים לאן שהיא רוצה . 
היא מסוגלת לחסום את הכסא כשהיא רוצה לעצור . 
החברה שלי , גידלה את הבת בבית עד גיל שבע . 
סרבה בתוקף לכל סידור שיוציא את הילדה מהבית . 
בגיל שבע , השכנה שלה שניהלה את מוסד " טללים " הצליחה לשכנע אותה שהילדה זקוקה למסגרת שתבטיח את המשך הטיפול בה במקרה וההורים לא יוכלו לעמוד בכך וכן לאמא חופשה של כמה שעות ביום לאסוף כוחות . 
וכך העבירו את הילדה לטללים כאשר כל יום אחר הצהרים האמא באה ולוקחת אותה הבייתה ומחזירה אותה בבוקר למוסד . 
כאשר יש לאמא אילוצים היא משאירה את הילדה ללילה לישון במוסד . 
ואיפה האבא ? 
? 
? 
האבא של הילדה , אהב אותה מאוד והיה מאוד מסור לה ולבעיותיה . 
הוא ניהל בהתנדבות את הכספים של המוסד ... והיה חבר בוועד ההורים ... אך לפני שלוש שנים חטף התקף לב ונפטר ... מאז ממשיכה האלמנה לעשות את העבודה לבד . 
הבת , נחשבת למפונקת במוסד ... אין עוד הרבה שזכו להורים כל כך מסורים שבאים בתדירות כל כך גבוה . 
בנסיעות המשותפות ספרה לי החברה שהיא אמורה לטוס לארצות הברית לשלושה שבועות .... דיברנו על הילדה במוסד ... היא אמרה שאין ברירה היא חייבת לנסוע להתאוורר . 
אחים שלה יבואו כנראה פעם בשבוע לבקרה . 
מאוד קשה לה עם זה אבל אין ברירה . 
הרגשתי הזדהות והחלטתי להקל . 
הצעתי לחברה להכיר את הבת החולה . 
הכירות מוקדמת לפני הנסיעה ואז . 
. כשהאמא תיסע אני אבא ואקח אותה לטייל עד כמה שיתאפשר לי . 
האמא שמחה מאוד לרעיון . 
ביקרתי את הבת מספר פעמים . 
בפעם הראשונה בפורים .... עשו להם מסיבה גדולה והוזמתי למסיבה . 
ההכרות הראשונה היתה לי מאוד קשה . 
לא הראיתי את זה . 
הייתי בשוק . 
הילדה הכניסה את על אצבעותיה לתוך הלוע מתוך שמחה שבאו לבקרה . 
המחזה היה לי קשה . 
אבל ידעתי שזה עניין של זמן והסתגלות . 
האמא תמיד אמרה לי : היא מאוד חמודה . 
את תכירי אותה . 
תראי כמה היא חמודה . 
הגעתי עוד מספר פעמים , נסעתי איתה לקניון בבאר שבע עם הילדה מספר פעמים ... וזהו הגיע רגע הטיסה והחברה טסה .... עוד חמישה ימים היא אמורה לחזור . 
אני עמדתי בהבטחתי והגעתי כל יום לשעה טיול לילדה . 
הילדה בכל פעם הביע שמחה גדולה והתרגשות ענקית לבואי . 
היה יום אחד שהעזתי לא לבא . 
זה היה יום ראשון , היתה לי הרקדה ... יום עמוס והחלטתי שמותר לי יום אחד לדלג . 
למחר באתי בשעה הקבוע ומצאתי את הילדה בוכה בכי מרורים . 
מאז לא פיספסתי יום . 
גם היום הייתי אתה . 
בפוסט הבא אספר רשמים נוספים מהמוסד . 
חוץ מזה הכל נחמד ... המשקל שלי ממשיך לרדת , לאט אבל בטוח . 
החג יפה ומגוון . 
שיהיה רק חג שמח לכולם . 
