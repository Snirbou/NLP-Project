זה היה ביום ראשון , והתעצבתי עד מאוד , כי עדיין רציתי בסיס סגור . 
מאז עברו 5 ימים בצבא . 
אני שמח שאני הולך להיות בבסיס פתוח . 
כן , חמשת הימים הללו היו עד כדי כך גרועים . 
הקורס עומד להסתיים בסוף אפריל . 
אז זה יהיה מתי שאעבור לבסיס הפתוח . 
קיבלתי חרא של רובה . 
ידית דריכה שנעה בקושי רב , לחצן פתיחה שאפשר לפתוח אותו רק עם מכות של חפץ כלשהו ( אי אפשר עם האצבע ) , והרבה הרבה לכלוכיזיישן בפנים . 
אלו יהיו 96.6 הסנטימטרים * שאיתם אני איאלץ להסתובב ב - 10 השבועות הקרובים . 
אני , שמכיר במשמעותו המוסרית של נשק אש הנתון בידיי , נאלץ לכתוב את כל זה על הנשק האישי שלי . 
זה המצב שהצבא דרדר אותי אליו . 
החומר בקורס , בשלב זה , קשה מאוד . 
אין שום דבר שצריך להבין - רק לשנן ולהקיא . 
פסימי ? 
לא , סתם חולה ועייף ולא רוצה לחזור מחר לכל הדבר הזה עם הפקודות והמסדרים וגם הלימודים העל קשים . 
קורה , לא ? 
* סבורני שעל צה"ל לדרוש פתיחה ביצור המוני ומתמשך או של ה " תבור " או של רובה ה - M16 המקוצר , ולהפוך אותם ממש לנשק האישי התקני בצה"ל , כמו מה שה-M 16 הארוך הוא היום . 
אורכו של נשק אישי - של רובה סער - פשוט לא צריך להיות מטר . 
כלומר , החלק הקשה באמת של הקורס . 
אין הרבה שאני יכול לעשות חוץ מלקוות שיהיה לי הכוח לשבת הרבה הרבה על התוחעס , ושהמידע גם יכנס לי למוח . 
ביי . 
תיק הגב שקניתי לקראת שירותי הצבאי הוא תיק טוב . 
נפחו 90 ליטרים - הוא ממש ענק ; אפשר להכניס בו עוד ועוד והוא עדיין יסגר ( הרוכסנים שלו גם כל כך איכותיים , שאין כל בעיה איתם אפילו כשהתיק עולה על גדותיו ) היטב ומבלי שיגרם כל נזק לאף חלק בתיק . 
עם כל גודלו , כשהוא ריק , הוא מתקפל בקלות וקל משקל במיוחד . 
אפילו כשהוא מלא בציוד , שמאסתו מגיעה לעשרות קילוגרמים , הרצועות הרחבות והחזקות והתמיכה האורתופדית בגב ( שתי רצועות מתכת אנכיות ) מבטיחה מידת קושי מינימלית בנשיאתו על הגב . 
בתיק שלי יש 7 תאים ברי סגירה שונים , בגדלים שונים ועם שימושים אפשריים שונים . 
פעם אחת משכתי אותו , בעוצמה רבה , בידית הנשיאה העליונה שלו , כאשר היה לכוד ממש ממש חזק מתחת למיטה נמוכה מדי ; הידית המשוכה לא נקרעה - לא קרה לה דבר - והתיק יצא בסופו של דבר . 
בחודשיים של שימוש אינטנסיבי בצבא , בהם התיק מולא בהרבה יותר מתשעים ליטרים פעם אחר פעם אחר פעם , לא הופיע בו קרע אחד ויחיד . 
הבד שלו ( צבעיו חום וירקרק , דרך אגב , והוא יפה מאוד לדעתי ) תפור היטב וחזק במידה בל תיאמן . 
מתכנני התיק חשבו על כל פרט קטן : לדוגמה , הרוכסנים הבלתי שבירים ; לדוגמה , אבזמי הפלסטיק הגדולים , העמידים והקלים לשימוש במיוחד שמופיעים עליו בכיוונים שונים ; לדוגמה , העובדה שלא כתובה עליו אף מילה בעברית , למקרה שאחד ירצה לטייל עמו במקומות מסוימים על הגלובוס ; לדוגמה , אדישותו הגמורה בפני מים . 
התיק שלי , בשורה התחתונה , הוא יצירת פאר משובחת , שאני שמח על כל אגורה ששילמתי עליה . 
הוא פשוט אמין במידה קיצונית . 
התיק שלי נרכש על ידי מרצוני החופשי לחלוטין ונמכר לי בחנות שהציבה אותו על מדפיה מבחירתה היא , כאשר קיימת תחרות מלאה ובלתי מופרעת בין תיקים מתוצרת זו לבין תיקים מתוצרות אחרות . 
התיק שלי יוצר בסין , ויובא לישראל על ידי תאגיד ישראלי . 
התיק שלי יוצר במסגרת השוק החופשי ועל ידי המגזר הפרטי . 
אני הולך לגלות . 
בברכת שבוע מגניב , ביי ביי . 
