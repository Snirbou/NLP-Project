אני לא יודעת להתמודד עם החיים , לא יודעת להתמודד עם עצמי . 
זה לא חדש , זה רק התחדד לי לאור ההתלבטות שצובעת את הימים שלי בבלבול . 
אני מפחדת , ממש מפחדת . 
מפחיד אותי לחזור לחיים שלי ולהתמודד איתם . 
במובנים מסוימים אני חושבת שיהיה קל בהרבה להשאר בצבא . 
התפקיד הזה שלי מאפשר לי להסתגר בתוך בועה , בתוך סדר יום מוכתב מראש ובתוך חיים שהם לא ממש חיים . 
אני מניחה שאני יכולה לעשות איזשהו סוויץ ' בראש ולהחליט שאני הולכת לעבור את השירות הזה , למחוק את עצמי כדי שלא יכאב כלום ולהתפשר על איזושהי תחושה מעומעמת של עצמי ... 
.. 
. 
כל עוד שלא אפול יותר מדי . 
זה אולי נשמע מצחיק , אבל אם אני בודקת מה משתי האופציות היא הבריחה , אני חושבת שההישארות בצבא תהיה הבריחה . 
זה הרי לא מצריך ממני התמודדות אמיתית , זה רק מצריך התרגלות וטשטוש של הזכרון של מה הם באמת חיים . 
כי אם אין השוואה אז אין סיבה שהחיים שלי בצבא ייראו לי רעים . 
ההתמודדות האמיתית תהיה לצאת מהצבא ולחיות את החיים . 
לחזור להיות אני , לחזור לרקוד וליצור , לחזור לפלמנקו , להחזיר לעצמי את כל מה שאומר להיות אני . 
עם כמה שהיציאה מהצבא והחזרה לחיים שלי נראית לי כמו חלום ורוד , אני לא יכולה שלא להסתכל על זה בצורה מציאותית ולראות את הקשיים שיתלוו לכל זה . 
אני רואה את התמונה בעיניים פקוחות לחלוטין - גם את הטוב וגם את הרע , ובעיקר את חוסר הוודאות המאיים . 
יש לי מן שאלה מטושטשת כזו שמלווה אותי בימים האחרונים בכל ההתלבטות הזו . 
מן תהייה בנוגע למה אמור להיות מסלול חיי , כאילו משהו או מישהו אמורים לנתב את חיי , כאילו יש איזשהו מסלול קבוע מראש שאני צריכה לגלות ואז ללכת בו . 
הרי ברור שאין שום תשובה נכונה , ושום דבר ש " אמור " לקרות . 
אני צריכה לבחור ולהחליט מה מתאים לי . 
הבעיה היא שאני כל כך לא ברורה לי , לא מובנת ... 
.. 
. 
ואני חושבת על היציאה מהצבא , על איך שאנשים רואים את זה , ואני נזכרת איך פעם בכלל לא האמנתי שאתגייס . 
אני באמת שונאת את המערכת הזו ואין לי שום רצון להיות חלק ממנה . 
וכן , אני כבר לא כל כך רואה את זה כחובה . 
אם אני ארצה אני אמצא את הדרך שלי לתת ולתרום , למה זה צריך להיות במסגרת הצבא המגעיל הזה ? 
המערכת הזו באמת לא מתאימה לי . 
אני לא בורחת משום דבר , אני פשוט יוצאת ממקום שעושה לי רע ומשתק אותי . 
אני מפחדת , אבל רוצה לחיות . 
אני חיה בתחושת החמצה וגעגוע , אני עצובה , אני רדומה . 
מבחינה נפשית , הכוונה . 
האם אני באמת מוכנה לחיות בתחושה שהחיים שלי הם במקום אחר ? 
ואומרים לי שככה זה בצבא , שאנשים נכנסים לדיכאון , שאנשים מרגישים שהם לא חיים , ואני יודעת שזה לא גורף , שיש כאלה שהצבא כן עושה להם טוב ושהם יכולים לשלב את החיים שלהם בתוך השירות . 
אצלי זה באמת שונה . 
לא מדובר בריחוק מהמשפחה והחברים , לא מדובר על המעבר לעיר אחרת , מדובר על הפסקת העיסוק בדבר שהיה מאז ומעולם מרכז חיי , ומעטים החיילים שזה הסיפור שלהם . 
כן , אולי אני אקבל שני לילות בבית , אז יהיה לי חמשוש ויהיה לי שני בלילה בבית ואני אוכל לרקוד בערבים האלה . 
זה באמת נפלא , יחסית . 
אז אני אוכל לשמור על כושר , יחסית . 
אני רוצה לחיות יחסית ? 
אני לא מסוגלת לחשוב על העברת השנתיים האלה ב " נו , מילא " , ב"זה הכי טוב שאפשר בהתחשב בנסיבות " , בפשרה . 
בהקשרים מסוימים המילה הזו נראית לי כמעט גסה . 
" פשרה " , אלוהים , לא פה ולא שם , במקום נוח באמצע שאפשר לחיות איתו בשלווה . 
איזה מן חיים אלו ? 
ומהצד השני אני רואה את הילדים , ובמיוחד בולטת לי הילדה הבלונדינית תכולת העיניים שמחייכת אליי בפה עם שיניים לא מסודרות ועם עיניים צוחקות , הילדה הזו שהגיעה יום אחד ומאחורי גבה פרחים , בשבילי . 
הילדה שבאמת הספקתי כבר להתחיל לאהוב . 
איך אני יכולה לעזוב אותה , אותם , אחרי שכבר חלקם נתנו בי את אמונם , אחרי שחלקם כבר אוהבים אותי ? 
ואיך אני יכולה לוותר על מה שאני יכולה לתת להם בכמעט שנתיים האלה ? 
הרי יש לזה ערך , ערך רב . 
( ומה אם מה שכולם רואים בי לא באמת שם ? 
מה אם אני לא יכולה לתת להם הרבה כמו שחושבים ? 
מה אם בסופו של דבר אני ארגיש שלא באמת עשיתי משהו גדול ? 
) על מה אני אתחרט יותר ? 
מה יצרום לי יותר בעתיד ? 
מה יותר חשוב ? 
האם אני יכולה להמשיך בתפקיד ולמצוא את החיים שלי גם כך ? 
האם אני מסוגלת להשאיר את הריקוד במינון כל כך קטן בחיים שלי ? 
ומה יהיה עם הפלמנקו ? 
הכוריאוגרפיה ? 
יש אין ספור שאלות ואין ספור תהיות . 
מה אם בכלל הייתי אמורה להתגייס רק כדי לראות מה היה לי קודם , להעריך את החיים הללו ולחזור אליהם עם מוטיבציה לחיות אותם עד תום ? 
האופציה הזו נראית כל כך הגיונית , כל כך נכונה ... 
.. 
. 
וכל כך קל ללכת לקב"ן , להראות לו את הצלקות ולחזור לחיים שלי . 
כן , לצאת על נפשי זה לא אידאלי , אבל חיים עם זה , מה אני כבר יכולה לרצות לעשות שזה עלול להפריע לי ? 
But then again ... 
.. 
. 
ומה עם נתינה ? 
מה עם לתרום משהו מעצמי ? 
אני לא רוצה לצאת מהצבא ולשים זין על הכל , אני כן רוצה למצוא את המקום שבו אוכל לתת , אבל האם זה צריך לבוא על חשבוני ? 
על חשבון החיים שלי , העתיד שלי אולי , ויותר מכל - המצב הנפשי שלי ? 
איפה אמור להיות הקו האדום שאומר עד כאן זה לגיטימי ? 
שכה יהיה לי טוב , אני לא מצליחה אפילו לגעת בכל הנקודות שעולות לי לראש כל הזמן ... המרחק מהחברות והמשפחה , הקפאת האפשרות לפתח חיים חברתיים מעבר למה שכבר יש , השנאה שלי למערכת , שלילת תחושת החופש שלי , ומאידך ... 
.. 
. 
אין לי אפילו כוח לנבור במוחי הקודח ולדלות כל טיעון לכאן ולכאן . 
אני יודעת , יש כאן יותר סימני שאלה מנקודות , יש אינספור שאלות ואף לא תשובה אחת . 
אני מניחה שאני באמת אתן לזה עוד קצת זמן לפני שאני מחליטה , אבל אני מוכרחה תשובה . 
אני מוכרחה להחליט ולהיות שלמה עם זה , וכרגע - כרגע אני לא רואה את עצמי שלמה לחלוטין עם אף אחת מהאופציות , אני רק יודעת שבגדול , הלב שלי רוצה חופש , הגוף שלי רוצה לרקוד , והמוח שלי , נכון לעכשיו , רוצה לנוח מההתלבטות הנוראית הזו . 
הצעד המתבקש ביותר מבחינתי היה עכשיו לפתוח את הבלוג בו הייתי כותבת על דנה ולכתוב שם פוסט . 
פעמיים זה דגדג לי בקצות האצבעות ואמרתי לעצמי שלא , שזה יהיה טפשי וחסר טעם . 
והנה אני מגיעה הנה , וזה מה שעולה . 
אבל כאן זה בסדר , זה בסדר כי זה שחרור קיטור לגיטימי לחלוטין . 
היום כשהסתכלתי עליה היא נראתה לי הדבר הסקסי ביותר עלי אדמות . 
היא היתה יפהפיה ומשוגעת והרקדנית הכי מעלפת בעולם . 
ושוב - ברצינות שלה ובצחוקים שלה , בשקט וברעש , בפגמים ובשלמות - היא היתה אותה אחת שהתאהבתי בה , היישות הנכספת הזו שמכילה את כל מהות החיים בעצם הוויתה . 
אני לא יודעת אם אני עדיין , או שוב , מאוהבת בה . 
אני לא חושבת ... 
.. 
. 
אני חושבת שאני באיזשהו מקום מתגעגעת לרגשות האלה , להתרוממות הרוח שהיא היתה יכולה להביא עמה , ליציבות שהיתה ברגשות האלה שהיו חזקים יותר מהכל בתקופה ההיא . 
בסוף השיעור , ממש במקרה , יצא לי לשבת ולדבר איתה כמה דקות . 
ביזמתה . 
אני לא אגיד שזה לא היה כיף , אני לא אגיד שלא קיוויתי להתעכב שם עוד קצת , אני לא אגיד שלא היה לי נעים לחשוב שהיא התעכבה רק כדי לשבת איתי שם ושבאותם הרגעים לא רציתי להיות בשום מקום אחר ... 
.. 
. 
אבל ... 
.. 
. 
יש בכלל אבל ? 
זו לא ההתרגשות שהיתה יכולה להיות לו זה היה קורה לפני כמה חודשים , למרות שזה כן משהו שיש לו קשר למה שקורה לי בלב . 
בשלב מסוים המשפט שתמצת הכל היה שוב , " Excuse me , but can I be you for a while ? 
" ואחר חזרה פשוט הכמיהה להתקרב אליה עוד קצת , ועוד קצת ... 
.. 
. 
אני חושבת שזה בעיקר כי אני מחפשת נקודת אחיזה , והרבה יותר קל ללכת אחורה ולמצוא אותה מאשר לצעוד קדימה אל תוך חוסר הידיעה . 
אני לא מרגישה שאני באמת חיה את התקופה הזו , ואני שונאת את זה . 
כי בין כה וכה קשה לי באמת לחיות , אז בטח כשאני מרגישה חסומה מכל הכיוונים . 
לפחות הקריאה המרובה זה משהו שאפשר לברך עליו . 
אבל בגדול ? 
אני מפחדת . 
