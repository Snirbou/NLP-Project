זו היתה במקור תגובה למעיין ( שם , שם ) , אבל היא התארכה והתארכה , ויהי פוסט . 
בלי קשר לעמדות כלליות לגבי המשחק ( פיחס , אבל אולי לא ידעתי את זה לפני שאמרת ) והיחס לפינוי ( שכבר דיברנו קצת את ההבדלים ) , אני לא חושב שאני יכול ללכת איתך לעניין הזה של " שיח אחים " . 
זוכרת את המדבקה שנפוצה לפני כמה שנים : " אני אוהב כל יהודי " ? 
קשה מאוד לנסח את הטיעון נגד המדבקה הזו - מה רע בלאהוב ? 
- אבל כל הכוח שלה זה במה שהיא לא אומרת . 
זו הדרה , אבל לא הדרה מהסוג שאנחנו מדברים עליו בדרך כלל , שטבועה בשיח וקשה להפטר ממנה ( תחביר שמדיר נשים , למשל ) . 
מי שניסח את המדבקה הזו היה מודע לחלוטין לכל מה שנאמר ולא נאמר בה . 
אני חושב שאותו הדבר נכון , גם אם במידה פחותה , לשיח האחים . 
הרבה ממנו מייצר את ההרגשה שהסיבה היחידה להזדהות עם אנשים זה שהם אחים . 
קצת בהקשר , וקצת לא , סיפור : לפני כמה שנים נסענו , מיק ואנוכי , עם קבוצה של פעילי תעאיוש לעזור לפנות בורות מים של כפרי המערות בדרום הר חברון , שמתנחלי סוסיה סתמו במסגרת הקמפיין המשותף להם ולממשלה / צבא לגרש משם את התושבים . 
בהתחלה ישבנו קצת עם תושבי הכפרים , אבל לא ממש יצאה מזה שיחה ( בעיות שפה , במובן הפשוט וגם המוכלל ) , ואז ניגשנו לעבודה . 
אחרי כשעה , הגיעו כמה עשרות מתנחלים מההתנחלות הסמוכה , התיישבו על הבארות ( עם הילדים - זה טריק ישן , ועובד מצויין ) , ומנעו את המשך העבודה . 
איכשהו נהיה התפקיד שלי ללכת לשמור על המכוניות שלא יפגעו בהן ( אולי הכי פחדתי על האוטו ) , וכשעמדתי שם ניגש אלי מתנחל כבן 30 עם בתו , כבת 10 , ופתח בשיחה . 
האיש היה מאוד ידידותי , והשיחה , למרות תכניה הקשים , התנהלה באופן מאוד תרבותי ( הבת הופתעה לשמוע שלשכניה אין זכות בחירה לכנסת , אביה הסביר לה שככה זה עם אורחים , מארחים אותם יפה , אבל לא נותנים להם את מפתחות הבית ) , ואפילו מחויך . 
ואז זה פתאום הכה בי : באתי לעזור לאנשים שנפלו קורבן להתנכלות של שכניהם , והנה אני עומד , ולעיניהם המשתאות ( ? ) מגלגל שיחה ידידותית עם אחד הפורעים , אדם שברגע זה משתתף בפעילות שמטרתה למנוע מהם מים ובית , ושהפעיל נגדם אתמול , ויפעיל גם מחר , ברגע שאסתלק , אמצעים פחות נעימים ויותר אלימים מישיבה על בארות . 
שיחה כזו , כזכור , לא הצלחתי , וגם לא כל כך ניסיתי , לנהל עם הקרבנות . 
זו היתה אחת הפעולות הראשונות של תעאיוש , ונראה שלא הייתי היחיד שמצא את עצמו בסיטואציה דומה , ושחשב שמשהו כאן לא בסדר : בפעילות הבאה שהגעתי אליה , תדרכו אותנו במפורש לא להכנס לשיחות עם מתנחלים . 
רק רציתי להגיד שאתם כולכם לא בסדר , כי אני מחר לא עובדת בבוקר ( מבחן ) , ואני ערה עכשיו , וסיימתי לכתוב עבודה ( לא את הגדולה , אחת קטנה על ייצוגי כוס באומנות ) וכל מה שרציתי זה ללכת עם מישהו לגלידה ואי אפשר כי אתם כולכם גרים ברמת אביב ! 
( ואני יודעת שיוני ומיכל לא גרים ברמת אביב , אבל הם עדיין לא במרחק הגיוני מאייסברג ) . 
אני הולכת עכשיו לאכול גלידה לבד , ונראה אותכם תופסים אותי ( אם אתם מספיק זמינים , ניידים , ספונטניים ובעיקר - קרובים - כדי לתפוס אותי , כבר תבואו סתם למנה ) . 
פויה . 
( אבל לא באמת ) . 
לילה טוב . 
[ צליל חיוג ] " בזק שלום , קו טלפון זה מנותק עקב אי - תשלום . 
אנא פנו למוקד בזק 199 . 
" [ קליק ] [ צליל חיוג ] " בזק שלום , קו טלפון זה מנותק עקב אי תשלום . 
אנא פנו למוקד בזק 199 . 
" { גרררר } 
