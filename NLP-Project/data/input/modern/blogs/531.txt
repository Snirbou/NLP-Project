ועם כל הציפיות , התהיות והתחושות שמסתובבות במעגלים שבים ונשנים בראשי לגבי העתיד , תמיד יש בי מין קופסא קטנה , מנצנצת וצבעונית , מקושטת בכל טוב ובכל מיני דמויות מצוירות , ששמורה למצבים כאלה של האי וודאויות , שאני תמיד אדע שכשאני צריכה משהו - שיחזיר אותי לקרקע , שיפרוץ איתי את הגבולות , ושייצור גבולות חדשים , הקופסא הזאת , שבמקרה הכי ברור ולא ברור , מבחינות כה רבות - היא אני . 
סימני השאלה והקריאה משוטטות להן באוויר , מנסות לפענח דרך - האחת בשניה . 
יותר מידי קושי , בקל ובפשוט ביותר . 
הקושי בכך הוא עצום , אבל גם אם אני אהיה לא מציאותית , לא אוכל להתעלם מהעובדה האופטימית .. 
. 
שיש קושי בכל דבר ודבר , ואני יודעת מנסיוני שהתוצאה מלווה בקושי , היא מתוקה הרבה יותר . 
יותר מידי סיבוכים , מתעמקים אחד בשני במקום להיסתכל על החשוב באמת . 
דברים שאינם מובנים , מסתבכים ומתרוצצים ומערערים לי את המחשבה על הדברים שמובנים . 
אני חוששת . 
עברתי ונשאתי כל כך הרבה , שבו אליי החברויות , וברחו ממני , הבריחו אותם , והשיבו אותם כל כך הרבה בני אדם ובנות אדם . 
כל כך הרבה קשרים שהסתיימו בדמעות , כל כך הרבה התחדשויות בפרקי זמן כל כך קצרים . 
הצורך בהתבגרות המוקדמת הזאת , כתוצאה ממהירותם של החיים . 
ולפעמים , גם אם אני אנסה להעביר זאת באור שלילי , האור החיובי מיד מנצנץ לו - כי התבגרתי ולמדתי כל כך מהר את השלב הזה בחיים , או אפילו את השלבים האחרים , ואני מרגישה בטוחה , או לפחות מחוזקת מעצם המחשבה שעברתי כל כך הרבה ושכמעט ויהיה קשה להפתיע אותי . 
ושוב , תמיד הופתעתי , בכל שלב כזה .. 
. 
שחזר , ושהפציר בי לשנות את כולי . 
והיום , כשאני מסתכלת על עצמי - אני גאה במי שאני , ובמי שנהייתי עקב כל המאורעות האלה . 
והנה אני עומדת בדילמה , בדילמת חיים .. 
. 
שכמוה עברתי הרבה מאוד . 
נכון , אני מזכירה לעצמי .. 
. 
שלרוב המקום הוא ששינה , והמרחק הוא שהפריד , אבל הפעם אלו פשוט החיים . 
החיים שחברו יחדיו ומצטיירים ככאלה שאינם מקובעים , ושמשתנים כל רגע ורגע . 
וכמוהם , בלית ברירה מוגזמת , או עם ברירה נהדרת להשתנות - בני האדם ובנות האדם משתנים ומשתנות בכל רגע נתון . 
ואפילו , ברגעים לא נתונים . 
איני מסוגלת לשלוט על כך , גם אם ארצה . 
חברות זה בעניי דבר שלא ניתן לתיאור , אני מחוזקת מעצם המחשבה שיש לי על מי להישען , אני מתעצמת מההרגשה שיש לי את מי לאחוז , ואני מאושרת מההרגשה שזה פשוט קסם פשוטו כמשמעו . 
החברות מורכבת מכל כך הרבה שניתן להסבירו במילים , ומכל כך הרבה מתחת לפני השטח . 
היא מורכבת מכל כך הרבה רגשות אהבה נהדרים , ומיחסי הדדיות משונה , של נתינה ולקיחה . 
המרכיב החשוב ביותר הוא האמון . 
האמון הוא זה שגורם לי לרצות לחזק את החברות , לרצות לחבק את החברות , ולרצות לטפח וליצור משהו קסום אף יותר מהעובדה שהחברות עומדת לצידי . 
לעולם זה יהיה קסם מבחינתי , שכן למדתי להעריך זאת - מהכאב שבסיומו של קשר . 
מכאב שבסיומה של תקופה , ומכאב שבסיומו של פרק זמן , במקום מסוים . 
אני מעבירה כמעט ככל יכולתי , את העובדה שאני מוכנה לתרום לחברות כל כך הרבה . 
אני גם מצפה להרבה , וזה המקום שלי לנפילות . 
ולא , אני לא מצטערת אף לרגע מכך , אולי בנפילות עצמן , כשקשה וכואב , וכל הציפיות מתנפצות לי מול העניים - אל מול כל המאמץ . 
, אבל בסופו של יום , הכל שווה . 
אני יודעת .. 
. 
כי הן נגמרו לי כל כך הרבה פעמים , והן התפתחו וצמחו מעפר פעמים רבות . 
החברות . 
לכן קשה לי להפסיק לאחוז בקשר , כנראה שלעולם יהיה קשה . 
כי אני נקשרת במהירות , אני מעניקה במהירות , ואני מעריכה ואוהבת בעוצמה כל כך חזקה . 
ואני מתאכזבת , לרוב . 
לרוב , זה בכל הפעמים . 
אבל אני גם יוצאת מחוזקת , לחברויות החדשות - שגם אם לפעמים אני חוששת שהן לא יגיעו .. 
. 
אני תמיד מתפלאה , ונדהמת לגלות כמה לא צדקתי בפעם הראשונה .. 
. 
והשניה , והשלישית - והחברות שבה , מחודשת ושונה מקודמותיה . 
ונגמרו לי הסודות , והשקרים .. 
. 
והמילים האלה , כי .. 
. 
כי אני ניצבת בפני סיומה של חברות , או הישברות פשוט בלתי רגילה של אחת כזו . 
שבנויה מאהבה רבה ומהיסטוריה ממשוכת . 
משלבים , על שלבים , ומטוהר ומתום מסוים בה , שתמיד דבק בתוך ארבעתינו , בחברות הזאת . 
היא הייתה מחולקת פעמים רבות לזוגות , ופעמים רבות לאחדות , אבל היא תמיד התחזקה יחדיו , עוצמתה שאבה את כל כולנו , כל אחת והכוח שלה , כל אחת והאהבה שלה - ונוצר דבר מדהים . 
מאין כמוהו . 
אני הרגשתי כך , אחרי שחוויתי כל כך הרבה חברויות . 
והוא נעלם , הוא נכחד , והוא נאבד . 
החיים , הם אלה שגרמו לו להיחלש . 
אולי לא , אולי השינוי - הוא שגרם לחברות לאבד את כל היציבות שלה . 
יציבות , לפעמים היא רק אשליה של ביטחון , אבל .. 
. 
בשבילי , החברות הזאת שתמיד היוותה מין מקום מפלט , מין יציבות מופלאה , שהחזיקה , ושאחזה - מתפוררת לי בין הידיים . 
כשכל אחת פונה לדרכה שלה , אני מרגישה לבד על הסיפון , נאחזת בגרמי השמיים ומבקשת ומתפללת לקצה חוט . 
או לפחות הרגשתי לבד על הסיפון . 
עכשו אני מרגישה שכבר גם אני לא שם , או שתמיד אני אעמוד שם - מנסה לייצב ולהגן , אבל חלק ממני ברח משם . 
לפעמים , ואולי גם עכשו , אני מרגישה שזה כבר לא שווה . 
החברות תיהיה שווה תמיד , אבל היחס החד צדדי הזה , הציפייה למשהו אחר , ממישהי אחרת , שכבר לא החברה שלי , היא כואבת לי כל כך , ועוד .. 
. 
ועוד כשהיא לא מתקיימת , ונשאבת אל תוך באר עמוקה ושחורה עד כאב , ואני .. 
. 
אני מתקפלת בצד , מפחדת שוב להיכנס אליה , וליפול יחד איתה . 
אני יודעת , אני מאמינה בתוך תוכי , שהחברות תישאר שם לעד . 
אבל לפעמים נדמה לי שאני רק הוזה . 
שאני ילדותית ושאני פוגעת בעצמי ככה . 
שמרוב שאני אכפתית , ושהחשיבות שלי לחברות הזאת היא כל כך גבוה - שאני נשארת לבד על הגל , כשכולן מפנות את ראשן , והולכות כל אחת לדרכה . 
לדרך שהיא כבר לא משותפת לכולנו . 
וכמה שאני אנסה לאחז בזה זה לא יקרה , והשינוי הוא שינוי , והוא יגיע , והוא מגיע , והוא הגיע כל עוד יש חיים . 
אבל .. 
. 
וזה אבל עצום , אני מאבדת פה חברות , שמסוגלת לשרוד בשינוי הזה , אבל היא לא יכולה להינצל רק עם יד אחת . 
היד נעשית עבושה ואפרורית , והיא כבר לא מצליחה לאחוז משקל כה רב על כתפיה . 
אני מנסה להכריח את עצמי לאחוז בחברות הזאת . 
אבל אני כבר לא יכולה לבד , בסתירות , ובחד צדדיות הזאת . 
אני מאבדת את הכוחות שלי , את הקסם שלי להפוך את זה לקסום בעניי , ולקסום בעניי כולן , כי כל הזוויות ראייה השתנו .. 
. 
וזה נדמה , וזה כמו - שרק אני נשארתי הילדה הזאת , שמחזיקה .. 
. 
ושחשוב לה , ושתמיד עם החיוך הזה על הפנים , כדי להפוך את החברות שלה לכאלה מחויכות . 
וגם אני איבדתי את זה , כשאין לי אותן . 
והחברות כבר לא פה . 
ואני בוכה , כי זה כל כך חשוב לי . 
זה כל כך משמעותי בשבילי . 
אוף . 
ואני בוכה , כי זה לא חשוב לכן במידה דומה , או אפילו במידה כזו שתגרום לכן להושיט יד ולהרים אותה איתי . 
ואני מדברת לעצמי , בשקט .. 
. 
בשקט שלי . 
כי אתן כבר לא מדברות על כך איתי , כל אחת בעניינה . 
ונכון שאיבדתי כל כך הרבה , אבל לא איבדתי כמות כל כך עצומה של אהבה במקביל . 
ואולי זאת הפעם הראשונה , ואולי כדי שזאת תיהיה .. 
. 
אבל אני מתמוטטת . 
אני יודעת שהחורים בספינה נעשו לחורים גדולים שרק עם מאמץ כל כך גדול היא תצליח להשיב לעצמה יופי חדש . 
לא את הישן , כי הישן הוא כבר לא מה שהיה . 
ולעולם לא יהיה כמו שהיה . 
ולמרות שאני מעוניינת שיהיה , אני יודעת שהוא לעולם לא יהיה ככה . 
ואני לא רוצה אותו כך , כי נהנתי ממנו בזמן שלו . 
אני רוצה שניצור משהו חדש . 
אבל אני לא רוצה למצוא את עצמי יוצרת חברות לבדי . 
אני רוצה אתכן איתי , אני רוצה לראות אתכן נלחמות איתי על הסיפון , ארבעתינו יחדיו . 
ואיך קראתי לזה ארבעת המוסקטריות , בילדותיות רק שלי . 
ואתן צחקתן , גיחחתן על זה . 
בעניי זה היה כל כך נכון . 
ואני מסתכלת במראה , ואני רואה את עצמי שונה , כמו שאתן שונות ... 
.. 
. 
אבל אני לא מרגישה שהאהבה שלי אליכן השתנתה , אתן כל כך חשובות לי . 
ושוב המחנק הזה בגרון , שכבר לא תיהיו איתי . 
והשיר שמתנגן שוב ושוב ושוב ושוב ... 
.. 
. 
מזכיר מנגינה ישנה , ש .. 
. 
שכבר לא תשוב להיות המנגינה שלנו . 
פחדנית ! 
את . 
יום שני נפתח בשעה 6 בבוקר , כשההורים מעירים , ואני .. 
. 
שרק רציתי לטבוע בעולם ססגוני של חלומות . 
הטיול נפתח בכך שההורים הלכו להוציא דואר , וכשאמא התקשרה למאמן , לוודא שהוא שמע ממני שאחותי ואני לא נוכל להיות באימון היום , ושעם הכל בסדר עם אחותי . 
הוא אמר לה משפט יפה . 
משפט שלא ציפיתי שיגיד , כלל וכלל לא . 
לא חשבתי שהוא מעריך את המאמץ ששתינו משקיעות באימונים : " הלוואי שכולן היו יכולות להיות כמו חני ורון , הקבוצה הייתה נראית אחרת לגמרי " ואחר כך שקעתי במחשבות , ושמחתי שהוא מעריך את המאמצים שאני בפרט משקיעה וגם שרון . 
אחר כך בחזרה למציאות , הולכים לבדיקות לאמא . 
היא הייתה בלחץ עצום , שיכולתי להבחין בו , מהיכרותי איתה . 
גילו לה גוש בחזה , גוש שכבר פגע באחותה והיינו צריכים ללכת עד ירושליים לבדיקות רנטגן , לבדוק מה יש שם בדיוק . 
קשה לתאר את האוירה כשאני צועדת בבית חולים , או קופת חולים , ואנשים שמסביבי נראים כל כך שקטים , מבודדים ובמקומות אחרים . 
מין לחץ באוויר , אווירה נוראית . 
אמא הייתה בלחץ , היא פחדה מהתוצאה . 
אבא היה רוטט , רון הייתה שקויה בספר ובכלל לא הייתה מודעת לרמת הלחץ שהמשפחה שרויה בה . 
ואני , אני במין חוש הומור מקורזל , פורצת באופטימיות אדישה לכל המצב הזה , " סתמי את הפה " היא אמרה .. 
. 
כשאני מתכוננת למצב הגרוע מכל , שאמא פורצת בבכי מחוץ לחדר כשהיא מגלה את התוצאות ומנגבת את הדמעות כדי שלא נוכל להבחין . 
להפתעתי , לאופטימיותי , ולשמחתי הכל כך רבה - מסתבר שהיו גושים , אכן .. 
. 
אבל הם לא מסכנים את בריאותה , הם לא סרטן , הם לא גושים סרטניים מהתאונה . 
" אני מרגישה שקיבלתי את החיים שלי בחזרה " אמא אמרה , שיחררה קיטור ואנחה , ואני מחויכת , מאמינה ושמחה שכולנו יצאנו מהבית חולים הזה , כמו שהגענו אליו . 
החלטנו בגלל העובדה שכבר היינו בירושליים ללכת לשוק ירושלמי נהדר . 
עברנו בחנויות , אני ואבא ראינו אתרוגים די לא מציאותיים , טעמתי מיץ רימוניידה שהיה גועלי ברמה בלתי רגילה : " ) וטעמתי גם עוגית שאני אוהבת . 
קניתי 2 שרשראות , 6 חרוזים לשרשראות , וטבעת . 
נפלאים - נפלאים . 
אחר כך ישבנו לאכול באיזה מסעדה תימנית שהייתה טובה כל כך . 
תוך כדי דיון רחב שאמא פתחה שהיא אמרה שלא רצתה שאנחנו הבנות שלה נדע מה המצב כדי שלא נילחץ , ואבא חשב ההפך , שכדי לשתף , שמשפחה נועדה לשתף , אני הסכמתי עם אבא . 
אולי מהעובדה שהכרתי את אמא כל כך טוב וידעתי שיהיה לה קשה לשתף אותנו , ולבכות לידי .. 
. 
ובגלל זה דימיינתי שהיא מוחה את הדמעות והתכוננתי לרע מכל . 
אני מקווה שבפעמים הבאות היא תנהג אחרת , כי חשוב לנו לדעת , וחשוב לנו להיות שותפות ותומכות . 
התכוננו לנסוע למטולה , לרגבה , או בקיצור ובשפה לא ידועה למקום מסוים , מין מקום תימני שאישה אחת תימניה הקימה עם אחיה ואחיותיה . 
הייתי כבר סחוטה מעייפות , מהקימה המוקדמת , ומהכל . 
עד שמצאנו את המקום לקח לנו לפחות שלוש שעות של הסתובבויות , של כעסים ושל צחוקים מתחת לאף . 
הגעתי לשם במצב רוח נורא . 
המקום היה כל כך לא מה שציפיתי . 
ההורים והאחות ניסו להפיק מהמקום את המיטב , אני הייתי אדישה להכל , מהכל , ובהכל . 
נוצר בלאגן בגללי , והכל .. 
. 
בגלל אדישות וטיפשות מצידי . 
לבסוף הם הצליחו להנות , וסיימנו את הערב ב - 19:00 בערב שם . 
החלטנו ללכת לסבתא סוף סוף , עד שהגענו אליה ב - 20:00 כולנו היינו עייפים , מותשים וחסרי כל טעם מתוק . 
היו ריבים תוך כדי ארוחת הערב , וסבתא .. 
. 
אני לא יודעת , אולי מזיקנה אולי מזיקנה או שפשוט מזיקנה , היא שוכחת , היא משתגעת , היא מפחדת , היא דואגת ואמא שלי וסבתא רבו כמעט כל הזמן . 
בכל אופן ועם הכל , לא ראיתי את סבתא לפחות חצי שעה , וזה היה נפלא . 
היא אישה שאני כל כך אוהבת , מצחיקה בצורה מוזרה , ואדיבה נורא , היא פשוט אישה טובה . 
נהנתי לראות אותה . 
חבל שהיא לא מטפחת את עצמה , ולא מרשה לעצמה לאכול , כי היא מזדקנת , או שהיא פשוט .. 
. 
לא , לא מתאים . 
לא יודעת . 
בכל אופן , החלטנו לבסוף ללכת לישון אצלה , כי לאף הורה לא היה כוח לחזור כל הדרך בנסיעה שעה וחצי\שעתיים . 
התעוררנו בבוקר ב - 5 , כשסבתא העירה אותנו , ודיברה ודיברה ודיברה . 
הייתי מותשת בצורה בלתי רגילה , וכל מה שיכולתי לחשוב עליו זה שקר לי , כועס לי , ולא טוב לי . 
בסוף הכל הסתדר , והלכנו לאכול בחדר אוכל . 
כשאני מרזיקה את הקרוקודיל ציפורית מוזרית בהחלט שסבתא הכינה מחימר והביאה לי , ורון את התרנגול שקיבלה ממנה מתנת יום הולדת , עזבנו את הקיבוץ . 
וחזרנו כל הדרך הביתה , כשאני מנמנמת , מותשת , ויושבת ברגעים אלה לכתוב את הכל . 
- וכמעט שכחתי שבכלל לא הזכרתי את הח'ברה הצהובים , שהפסידו לטובים מה - NBA . 
לא , אני לא אפרשן , כי יש לי כל כך מעט להגיד על המשחק הזה . 
הקבוצה לא התחברה , ממש לא , והיא זקוקה לזמן , שכרגע לא באפשרות נתונה . 
חתם שחקן חדש במקומו של באסטון , שעוד לא ביררתי את שמו , מה שהפליא אותי מאוד . 
יום אחד בצפון , וכל הקשקושיידה מסתדרת בלעדיי . 
בגדול , זהו ערב מאוד חשוב היום שמכבי ת"א מתמודדת מול צאס"ק מוסקבה , מרזיקת הגביע מעונה שעברה , שניצחה את הקבוצה שלי בלי לשאול שאלות . 
יהיה ערב מאוד קשה , ומותח . 
והוא יתחיל ברגע , או בחמישה ל - 6 . 
בהצלחה . 
מרזיקה אצבעות . 
- ערב חג עבר עליי בצורה מקסימה . 
סעודה נהדרת , והרבה רעשנים וצהלה , כשאמא מנגנת בגיטרה ואנו מצטרפים אליה בזימזומיידה סביב השולחן . 
הרבה גיטרה , דוד שלי שמשמיע זיופים ושירים קלים מהגיטרה , גלעד רון דוד שלי ואני מזמזמים לנו שירים של שנות ה - 60 , כשאמא שלי שרה ומנגנת ברקע ביופי מיוחד . 
השכנים הצטרפו , וכל הערב נהפך לחגיגה הרמונית של צלילים ונצנוצי חג . 
אם המצלמה הייתה , הייתי מתעדת ערב קסום ביופייו . 
שהתחברו לילדים , לבני נוער , למבוגרים ולמבוגרים יותר ערבי חג , וואו . 
ובאיחוד סוכות . 
שמיהרתי להזכיר לעצמי כמה אני מעריכה ואוהבת את החג הזה . 
ע"פ שהשנה לא השתתפתי בבניית הסוכה . 
- ויש לי חשק אדיר להתחיל להפוך את הבלאגן לסדר מופתי . 
או אולי לצאת ולהיכנס לתוך עץ . 
וואו , כן . 
להיכנס לתוך עץ , ולראות את תקופת צמיחתו , את דרך חייו .. 
. 
משורש קטן לעץ עוצר נשימה . 
וזהו זמן נוסטלגי , אוירה חגית שתמיד היוותה מין השקפה לעבר , והתבוננות לעתיד . 
ואולי מה שהביא לאוירה הפנימית הזו היה המשחק כדורגל ששיחקתי אני יעל ומעט אלמוג היום ב - 9 בבוקר , כשציפורים השקימו והעננים ציירו לי תמונה כל כך נפלאה של שמים בהירים וצחיחים . 
לא חשבתי שאתעורר בשעה מוקדמת שכזו , מסתבר שהמטרה הייתה נעלה מאין כמוה . 
בנוסף לכדורגל , שהתערבב עם הכדורסל , שהתערבב עם שיחה של שעה עם ילדה כל כך נהדרת כמו יעל .. 
. 
שהמשותף לשתינו הוא עצום ומתעצם מרגע לרגע , הרגשתי כל כך נפלאה בפנים , וכל כך נפלאה מבחוץ . 
כשהרגל משוטטת לה בחוסר מעש מהבעיטות הכואבות והנוסטלגיות של היסודי ובין הישיבה על הפרגולות שהדיפו ריח של זיעה או של זיכרון מתוק . 
מסתבר ששום דבר לא עצר בעדנו להיפגש ככה , כשכולם שואלים והמומים לנוכח העובדה ששתינו הסכמנו להתעורר בשעה כל כך מוקדמת ביום חג , ללא לימודים . 
מתלבטת בין עצמי , מסתכלת קצת על המראה , לחפש את המילים הנכונות . 
משהו באוירה , בכדור הזה , בבעיטות המצחיקות של שתינו , שהזכירו לנו את העובדה המצמררת שלא שיחקנו כדורגל כבר 3,4 שנים .. 
. 
הפך את הבוקר הזה לכל כך משמעותי , לכל כך בעל חשיבות , ולהמשך יום נעים . 
עם שיר של sting ברקע אני תוהה ונזכרת בשיחה עם יעל בבוקר . 
כל כך הרבה השתנה מסביבי , העצים אולי כהים יותר .. 
. 
אך מעבר לפינה אני מבחינה מיד בעץ קטן בתחילת דרכו . 
" הנדנדות , שהיו פה . 
שכולנו כל כך אהבנו , גם הם לא פה " היא אמרה , וגרמה לי לחשוב . 
כמה ימים לא הייתי במקום הזה , במקום שגרם לי להתגעגע אליו כל בוקר ובוקר של כיתה ה' ו - ו '. כמה שהן השתנו , החברות שלי . 
היום , היום הן מתעצלות להגיע , יש להן דברים יותר טובים לעשות . 
ואיך היא .. 
. 
יעל הקטנה הזאת , היא תמיד מוכנה לבוא , תמיד היא בגדולתה ובתפארתה , אולי גבוה יותר מכיתה ה ', ואולי משהו בפנים השתנה , אך היא עודנה היעל שתמיד אהבתי . 
נשארת היא והיא הנהדרת באמת . 
ואולי ... 
.. 
. 
" לא הייתי מוותרת על השלבים האלה , שלא היו לי חברות , כשהייתי לא מקובלת , כי אחרת לא הייתי מה שאני היום " היא אמרה ובחוכמה שוב . 
ואני .. 
. 
אני רק רציתי לרגע לשוב לזמנים האלה כמי שאני היום . 
זה היה יכול להיות מסע עצום . 
אוהבת לשקוע בזמנים האלה ובמקומות האלו שעשו לי כל כך טוב , וששיפרו לי ימים עצובים , ושהעניקו לי רגשי שמחה . 
ואז הכדור כדורסל מציץ לו מזווית העין , מזכיר לי שהכדורגל כבר נעלם , ושהבנות התאדו עימו . 
שהוא העניק לי רגעים יפים , והעניק לי חברויות נהדרות , והוא .. 
. 
הוא הנוכחי שקיים בזמן ההווה , ולא הכדורגל המשורט , והקרוע מעבר לפינה . 
" אבל , אבל ... 
.. 
. 
" רציתי להגיד לו . 
ואז שכחתי שהמציאות היא המציאות ושהכדור כדורסל שלי , הוא הכדור שעימו בחרתי לצעוד . 
ומחייכת ביני לבין עצמי . 
אבל . 
והאבל שוב מציץ לו מעבר לפינה , מזכיר לי את המסע שהתנגן לי בצלילי הלב . 
- ואיפה אני ואיפה אני עכשו . 
- ומשחק של מכבי מול סן אנטוני מעיר אותי למציאות שמתאחרת להגיע , שכן עוד חצי שעה והאוירה תיהיה אוירה של מלחמה צהובה בעניים , של התעצמות . 
מלחמה אמיתית . 
היום ב - 16:00 , ערוץ 56 - מכבי תל אביב - נגד קבוצת ה - NBA - סן אנטוניו . 
וואו , משחק ראשון שמשודר לעונת 2006,2007. וואו , משחק ראשון שמשודר שהשחקנים שיצעדו אליו לא יהיו אנתוני פארקר , מייסאו באסטון , וויל סולומון . 
ומיד נזכרת בנוסטלגיה שאליה מחשבותיי התעלו . 
והכל כל כך שונה היום , מאתמול . 
והכל כל כך אחר , ולא .. 
. 
פשוט לא מה שהיה . 
ותגידו לי אתם , תגידי לי את חני , אם זה טוב או לא . 
כי אולי את יודעת שזה טוב , או אולי את מבינה שזה רע ... 
.. 
. 
אבל זה פשוט כל מה שיש . 
והעבר , צריך להישאר עבר , כדי שיוכל להיות לי הווה , ולהתווצר לי עתיד . 
אבל , אבל ... 
.. 
. 
אני רוצה אחרת . 
או רוצה בדיוק אותו הדבר . 
וארגיש כל כך מבוישת עכשו , חובשת מסכה של ילדה בת 10,11,12. ואני לא אבכה , כי , כי אני לא צריכה לבכות . 
אולי אתן לא מה שהייתן , אבל אתן נהדרות כמו שאתן עכשו . 
ואולי הן הלכו , אבל הגיעו אחרות . 
אבל .. 
. 
אולי האהבה לזה נגמרה , אבל אהבה מחודשת הפציעה . 
ובכל זאת , ובכל זאת .. 
. 
אני רק רוצה לחזור , קצת . 
לשם , למקום הזה , לזמן הזה , למפגשים האלו , לחיוכים האלו . 
ואני כל כך לא מציאותית כרגע . 
