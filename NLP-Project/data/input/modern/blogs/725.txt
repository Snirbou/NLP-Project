- - - - - - - - - - - - - - - - - - - - - - - - - - - - - - - - - - - אחרי הפוסט הדיכאוני ( פוסטדיכאון : ) ) ) הנה בא פוסט חגיגי , מרחיב לב . 
התעוררתי לבוקר יפה עם שמש בחוץ , וחשבתי לעצמי איזה בר מזל אני בכל זאת . 
יש לי אהוב ( בסיירת חרוב ) , יש לי קורת גג ( תודה לאל ) , יש לי אוכל ( יותר מידי לפעמים ) , יש לי מקום עבודה טוב ( שמעצבן לפעמים ) , ויש לי חברים נפלאים ( לא רק באגד ) . 
אז כפי שהתחלתי את הפוסט הזה לצליל ציוץ ציפורים וקטעי המונולוג של החתול הפטפטן שלנו , ככה אמשיך אותו . 
אתמול במשך הבוקר , באופן ספונטני , נדברנו ביננו , טל רז http://www.israblog.co.il/blogread.asp?blog = 673 ואני , שניפגש היום בחיפה ונעשה לנו יום כייף . 
שכנענו את עדי ארט ליין , http://www.israblog.co.il/blogread.asp?blog = 3927 ושיכנענו את הבעל ( את בן , לא הצלחנו לשכנע לצערי ) וקבענו להפגש בחיפה . 
לא אלאה אתכם בפרטים , רק אציין שאלמלא הבעל שלי , קרוב לוודאי שהם היו מגיעם לגבול לבנון בזכותי , כשאנו במקביל מחכים להם במסוף ארז . 
ובמילים פשוטות , קבעתי איתם להפגש בקניון המיפרץ ( בטעות ) ואנחנו חיכינו להם בקניון חוף כרמל ( שני קצוות שונים של העיר חיפה ) טוב , תיקנו את התקלה ולאחר עיכוב קל של חצי שעה ניפגשנו עם שני המופלאים , ואלמלא חששתי לניתוק יחסים איתם , הייתי ממשיך לחבק וללטף אותם עד עצם הרגע הזה . 
אז אחרי שהתחבקנו והתנשקנו והתחבקנו והתנשקנו , הלכנו לאכול ארוחת בוקר פיצוצית עם מיזנון חופשי ועליו מכל טוב הארץ . 
החלפנו מתנות , שהרי זו היתה הזדמנות עבורינו לחגוג עם עדי יום הולדת מאוחרת ועם טל יום הולדת מוקדמת ( 12 לאפריל ) והעברנו שעתיים של כייף ביחד שעברו ביעף . 
נפרדנו בדמעות הם לביתם החמים ולארוחת הסדר ואנחנו לעיסוקינו בעיר הגדולה . 
אז מה בעצם רציתי לאמר בפוסט הזה ? 
בסך הכל רציתי לאמר לכם , חברים שלי , שאתם המישפחה שלי , ואני אוהב אתכם ואני מחויב לכם מכל הלב . 
אני אוהב אתכם גודג'ה , ועדי וטל ובן וכמובן עוד הרבה חברים שאיתי בשאר הימים כחלק ממשפחתי . 
תודה לאל שיש לי אתכם . 
ואם כבר עוסקים באהבה אז תיכנסו לבלוג של ארז זוננשטיין שיוצא עם פרוייקט מקסים " פרוייקט האוהבים " http://www.israblog.co.il/blogread.asp?blog = 3774 פרויקט אוהבים - יום אחד בשנה , אנחנו יכולים לשכוח מכל הצרות , לכתוב כתבה אחת יפה וטובה שתסביר למה לנו טוב בחיים . 
