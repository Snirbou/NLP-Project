איך זה ששני אנשים באותו המצב יכולים לפרש אותו ביותר מצורה אחת ? 
ואיך קורה שאדם אחד נותן כמה פירושים למצב בו הוא נמצא ? 
בתוך ים השגרה יש המון התרחשויות , התלבטויות ומדי פעם גם מגיעה תובנה . 
wannabe's בשבוע שעבר יצאתי לרקוד . 
חזרתי מהעבודה , הלכתי לישון , עם כוונה להתעורר שעתיים אחרי וקמתי אחרי שלוש שעות שינה מהטלפון של יעל שתהתה איפה אני . 
אמרתי לה שתצא מהבית ואני כבר אפגוש אותה ואת החברה שבאה איתנו שם . 
חציתי את הכביש , תפסתי מונית והתבוננתי בעיר ללא הפסקה ובטיפוסים שמסתובבים בה אחרי חצות . 
הנהג מונית שאל אותי אם אני הולכת לחפש אביר וכשעניתי שנגמרו כל האבירים הוא טען שהוא אביר , אז הבהרתי לו שאני לא מאמינה ובכל מקרה , הוא מבוגר מדי בשבילי . 
כשנכנסתי לאותו מקום ראיתי כל מיני wannabe's - אחד שכנראה רוצה להיות עידן רייכל ובחורה שמחקה את מדונה של שנות השמונים . 
לא מובן לי למה אנשים לא יכולים פשוט להיות עצמם , בלי פוזות ובלי התחזויות . 
הבחור מהעבודה צץ לי במחשבות ולא מרפה . 
לא רואה ולא רוצה אף אחד אחר . 
פתאום באות המחשבות כמו " מעניין אם הוא יוצא למקומות כאלה " ו " יכול להיות שהוא היה נהנה כאן ? 
" ואני רוצה שהוא יהיה איתי . 
חיפושי העבודה החדשה התחילו אתמול . 
אני מאוד בררנית ומחפשת עבודה שתעניין אותי ותביא לי הכנסה גבוהה . 
יש 3 תחומים שאני בודקת במקביל , בתקווה שאני אמצא בזמן הקרוב עבודה שתתאים לציפיות שלי . 
היום התקשרה אלי פוסטמה ואחרי ראיון טלפוני קצר ( שכל מילה חמישית בו היתה במילה " כיף " - עבודה כיפית , סביבה כיפית וכן הלאה ... 
.. 
. 
) היא הזמינה אותי לראיון ואמרה שאם אני אעבור את הראיון אני אתחיל לעבוד באופן מיידי , תוך יומיים . 
אמרתי לה שאני לא יכולה לעזוב את העבודה הנוכחית תוך יומיים ואז היא הוציאה את המשפט הדבילי " זה הזמן להעיז ולא להסס " . 
כמעט וניתקתי לה בפנים . 
היא משתמשת במשפטי מכירות שחוקים בשביל לגרום לי לרצות לעבוד ? 
זה פועל ההפך ! 
אני קצת חוששת לעבור עוד פעם את כל התהליך של חיפוש עבודה , הכשרה והסתגלות . 
אבל התפקיד הנוכחי לא מספק אותי , הבוס משגע אותי ואני מרגישה שאני לא מתקדמת הלאה לשום מקום . 
זה מספיק סיבות כדי לעזוב את העבודה . 
50 בחורות שלחו קורות חיים לתפקיד שאני ממלאת . 
מתוכן אני ו - 4 נוספות הגענו לסדרת ראיונות ואני נבחרתי . 
נושנוש עשה לי אתמול שיחה . 
זה היה די מגוחך . 
" רציתי להגיד לך שאנחנו לא מתחברים " . 
כאילו , דא ? 
? 
" את מאוד צריכה פרטיות ואת המרחב שלך " . 
דאבל דא ? 
? 
" ואני מרגיש שכל אחד מאיתנו חי בצורה נפרדת " . 
כנראה שהבחור ראה יותר פרקים של " שלושה בדירה אחת " ... 
.. 
. 
ניסיתי להסביר לו שאני נמצאת רוב היום מחוץ לבית וכשיש לי זמן פנוי אני או בחדר כושר או רוצה לראות חברות והרבה פעמים אחרי שכל היום הייתי עם אנשים מסביבי , אני צריכה את הפינה שלי ואת השקט . 
40 דקות בפקקים בתוך תל אביב , בתוספת של למעלה מ - 40 דקות בציפיה לאוטובוס שיבוא ולחזיה שפתאום הפריעה לי , הביאו אותי לחשוב על האנשים מסביבי בצורה אחרת . 
" את הבחור הזה הייתי יכולה להעיף בנוק אאוט , אבל ההוא הרחוק יכול לקרוע לי את הצורה " . 
עברתי אחד אחד על כל הסובבים אותי בניסיון להעריך מי יותר חזק ממני ומי פחות . 
מה יותר חשוב - הנוחות שלי או התחשבות בדעת הסביבה ? 
באותו רגע החלטתי שהנוחות באה לפני השאר ומצאתי את עצמי מורידה את החזיה באמצע הרחוב . 
עשיתי את זה לאט וניסיתי להסוות את הפעולות , אבל אני לא יודעת בוודאות שאף אחד לא שם לב לפעולות שלי . 
מכיוון שהדברים הגדולים והיומיומיים לא בשליטתי , החלטתי לעשות דברים קטנים שישפרו לי את מצב הרוח . 
התחלתי לעצב מחדש את החדר - זרקתי דברים שלא הייתי צריכה וקניתי נרות וכיסויים חדשים לספות . 
היום אפילו חזרתי למטבח - בישלתי מתכון ישן ומוצלח והמצאתי מתכון חדש , שיצא טעים ומעניין . 
מהמטבח רצתי לחדר כושר , התקלחתי שם וחזרתי הביתה לטעום מהתבשילים המשובחים שיצאו לי . 
ועכשיו , רצוי שאני אלך לישון . 
יום מלא הפתעות מחכה לי מחר ... 
.. 
. 
