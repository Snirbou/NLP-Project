כבר חשבתי שאני הולכת לוותר לעצמי ואני שונאת לעשות את זה במיוחד בכל הקשור לאוכל ולספורט . 
זה נותן לי תחושה של רכיכה חסרת חוט שידרה , שלא לדבר , שוב וכמובן , על הפחד העמוק בפנים , שפמה ההיא , בטטת הכורסא השמנה מהעבר הרחוק תעלה ותצוף למעלה ותסחוף איתה את כל מה הצלחתי לפרק ולבנות מחדש מאז . 
מהבוקר ידעתי שאני חייבת להוריד הילוך . 
לא שהשבוע שונה במשהו מהשבועות האחרונים או בכלל מההתנהלות השגרתית שלי שהיא לשמחתי , עמוסה באופן קבוע , אבל כנראה ששוב הגעתי למין נקודה שבה הגוף שלי התחיל לאותת לי ולומר , די . 
באופן לא רגיל אצלי , ביטלתי את התוכנית שהיתה לי היום מתוך כוונה לנצל את הזמן לחדר הכושר , לבית וכמובן ללכת לישון מוקדם . 
ואז א . 
הצעיר ביקש שאקפיץ אותו וחבר לעיר , ואני , נשמה טובה שכמותי ( ) הסכמתי מיד אבל כשנסענו הרגשתי פתאום איך העייפות נמזגת בתוכי ומאיטה את היכולת שלו לזוז כאילו קורות פלדה במשקל אלפי טונות התיישבו עליו בבת אחת . 
עד כדי כך הרגשתי את העייפות שגם הנשימה הפכה להיות איטית ושטוחה כי לא היה לי כוח אפילו לנשום עמוק מעת לעת , והמחשבה על חדר הכושר שתמיד מעוררת את מצב רוחי , ולא משנה עד כמה הוא נמוך וחסר כוחות הפכה פתאום לדוחה ובלתי נעימה . 
ותרי , אמרתי לעצמי . 
מותר לך לפעמים . 
תשארי בבית , מקלחת חמה , אולי כוס תה פירות יער עם כפית דבש ונטיפי סוכר חום , חתולים מתרפקים ומגרגרים . 
ישרא . 
בסדר , מלמלתי לתוך עצמי תוך כדי שאני מנסה להתהלך בין הכוחות הנלחמים בתוכי לצד זה או אחר . 
אני אשאר היום בבית . 
וכך , כשאני כמעט נכנעת לעצמי הגעתי הביתה ויצאתי מהמכונית . 
ופתאום היה משהו באוויר שהיה קר ופריך ויחד עם זאת עוטף ומסלק חלק מהכבדות שנפלה על אברי בבת אחת . 
נשמתי עמוקות וידעתי . 
הליכה . 
בחוץ . 
ברחובות , בגנים , בשדרות . 
בשקט . 
כמו פעם . 
אני עם עצמי ואיתי ... 
.. 
. 
לא וויתרתי . 
כתבתי ושלחתי לו את ההודעה כשהדמעות מציפות את עיני . 
אני מאוכזבת וכואבת , אמרתי לו בשיחת הטלפון שלנו אחר כך , כי תמיד הערכתי עד כדי הערצה את היכולת שלך לראות את מצבך כפי שהוא בעיניים פקוחות ולהחליט לעזור לעצמך אפילו אם יש צורך לעשות צעדים דרסטיים ולא פשוטים כמו לחזור על כיתה ט' , ואילו עכשיו כאילו הרמת ידיים ואתה לא מוכן לעשות דבר למענך . 
שיחת טלפון עם היועצת של א . 
הצעיר . 
מתברר שבחודשים האחרונים היא חזרה ובקשה ממנו לעשות את הצעדים הדרושים ( להבחן בעל פה למשל ) כדי להגיש ולקבל ממשרד החינוך את האישור למבחנים המותאמים בכתב ובעל פה שמגיעים לו לפי האיבחון שעבר לפני שנה וחצי . 
והוא , באופן עקבי לגמרי , סירב שוב ושוב . 
היא רדפה אחריו והוא ברח ממנה . 
עד היום , התאריך האחרון בו למעשה אפשר לפנות למשרד החינוך אבל לנו בעצם אין עם מה לפנות מלבד האיבחון עצמו וזה , כנראה , לא מספיק . 
ואני , ששמעתי רק היום על מסכת הנסיונות שלה להביא אותו להעזר במה שהמערכת מוכנה לתת ולבוא לקראתו ועל הסירוב שלו להעזר בה , הרגשתי איך הכל סוגר עלי ואת תחושת חוסר היכולת והאונים העמוקה והמייאשת שלי לעשות משהו כשהוא לא מוכן לעזור לעצמו . 
ומכאן באו הדמעות . 
ומכאן באה הודעת הסמס ששלחתי לו לאחר סיום השיחה איתה . 
ואחר כך התקשר אלי מהבית ואמר לי עד כמה ריגש אותו הסמס שלי , העציב אותו ויחד עם השיחה עם היועצת בעצם פקח את עינייו והבין שכולם רוצים בטובתו . 
וגם הוא . 
ובערב , כשישבנו לשוחח על כוס שוקו חם וקפה הפוך ב " ארומה " אמר לי שמבחינתו , בתחושתו , כל אישור שהיה נותן לקבלת העזרה הזאת כאילו מטביעה עליו חותמת שהוא " חסר יכולת " . 
" טיפש " . 
" פגום " . 
ולא משנה עד כמה גדולים הכישורים והכשרונות האחרים שבו , את החותמת הזאת , בתוכו , הוא לא יכול היה לשאת ... 
.. 
. 
( ובשיחה עם היועצת נקבע שהוא יקבל שיכתוב ושיעתוק של המבחנים , דהיינו , יקריא את תשובותיו בעל פה למורה שיכתוב אותם . 
אבל זה לא העיקר . 
העיקר זה הוא . 
הבין . 
והחליט . 
לעזור לעצמו . 
ומכאן , השמיים הם הגבול ) . 
באמצע המקלחת עלתה בי המחשבה הראשונה . 
משהו שקשור למה שעשינו הערב בסדנא . 
ויחד איתה , בבת אחת , כמו החלונות שמוקפאים בתחתית מסך המחשב ועולים פתאום כשטריגר מסויים מקפיץ אותן , עלתה מחשבה נוספת , שניה . 
הקשורה לסדנא שלפני שבועיים . 
רגע , אמרתי למחשבה הראשונה , אני רוצה לבדוק משהו עם המחשבה השניה . 
אבל הן , כמו נעלבו שלא יכולתי לקבל אותן יחדיו , התפוגגו לי בבת אחת ונשארתי תמוה , ריקה ומחפשת את האחת וגם את השניה ... 
.. 
. 
סערו ורגשו בחלל המשרד כשנכנסתי אליו בבוקר . 
אמוציות , בכוונה כי למילה הלועזית יש טווח רחב יותר של אפשרויות להגדיר את אותו הדבר החמקמק שבעברית נקרא " רגשות " . 
כי בתוך הסערה השקטה לכאורה שהיתה שם היה גם חשש ואגו . 
הרבה אגו . 
ואולי בעצם זה מהות הכל . 
המשרד גָדַל . 
ממקום קטן שמתנהל בקלילות הישראלית הידועה בשמה " יהיה בסדר " ותוך כדי כיבוי שרפות בלתי פוסק , כשכל אחד עושה יותר מדבר אחד שאותו הוא אמור לעשות והערבוב בין הדברים והאנשים הוא חביב למדי , הוא הופך למשהו שכבר נזקק לנהלים ברורים ולסוג של משמעת שבאה מלמעלה אחרת יגיע היום והשרפה המקומית לא תכבה אלא תשרוף את המשרד עליו . 
ולא לכולם קל לקבל את זה , ולא כולם מוכנים שילקחו מהם תפקידים שהיו שלהם וינתנו לאיש מקצוע שיוכל לנהל אותם בדרך הנכונה והטובה ביותר למקום ולצרכיו . 
ושוב , ותמיד , אפילו אם לכאורה מתכחשים לעצם קיומו , ישנו האגו . 
וכשהוא מעורב בחשש שאולי דוחקים את רגלינו מחוץ למשרד ( ואין הכוונה כאן לפיטורים אלא משהו אחר , איטי וסמוי מין העין ) , יכולה להיות לו עוצמה הרסנית ממש . 
ואני ניצבת באמצע . 
פחות או יותר . 
והצדדים מרגישים די בנוח לבוא אלי , כל אחד בזמנו שלו ולפרוק אצלי את תחושותיו . 
את האמוציות שלו . 
ואני מקשיבה להם , לרוב בלי לומר את דעתי אלא רק נותנת להם להוציא את הדברים ולהמשיך הלאה , ושמחה לראות איך בעבר , סיטואציה כזאת היתה הופכת עבורי להוריקן ריגשי שהיה סוחף אותי למקומות עמוקים וחשוכים לגמרי שלא תמיד היה להם קשר לדברים עצמם . 
ולא עוד . 
וכל האמור לעיל כלל אינו קשור בי באופן אישי ובמקומי במשרד וגם אינו מפחית מהעובדה שאני עדיין נכנסת לשם , בכל יום , עם שמחה קטנה בלב ועם חיוך על הפנים . 
( ואם דרלינג כבר מבקשת אז הנה ) קמתי בחמש בבוקר . 
אחרי פחות מארבע שעות שינה . 
פגישה בשמונה בבוקר , בבית חולים שניידר עם הפסיכולוגית של א . 
הצעיר ( הוא כבר הפסיק ללכת אליה , אבל אנחנו ממשיכים כי טוב לכל הצדדים עם הפגישות הללו ) מאלצת אותנו לצאת בשעה מוקדמת מכל בחינה אפשרית כדי לנסות ולצלוח באופן שפוי יחסית , את פקקי בוקר יום ראשון ובכלל של כבישי מרכז הארץ בשעות הבוקר . 
כשיצאנו ג . 
הבכור היה עדיין בדרכו הביתה עם המכונית שלי מהחברה שלו . 
כשהגיע התברר שאין לו מפתח ( זה הרי רק עניין של זמן מתי הסג"מ היקיר לי יאבד את חייליו ו/או את נשקו וכולנו נבקר אותו בכלא או 4 6 - המופיע במילות שירם האלמותי של הגששים " בן עתלית לבין חיפה כלא שש הוא שם נמצא , אם תרצה לראות אותי , בכלא שש תמצא אותי , ווי לי , ווי לי , ווי לי " ) ומא . 
הצעיר היתה דממה . 
בשלווה סטואית ישב הבכור בבית הקפה שמול הבית אכל בורקס , צילצל לשווא אל הטלפונים המושתקים של כולנו וקיווה לטוב . 
אנחנו בנתיים בררנו סוגיות אלו ואחרות עם הפסיכולוגית ובסופן התברר לנו שכנראה לכולנו יש הפרעת קשב וריכוז ו/או לקויות אלו ואחרות שאנחנו מצליחים בצורה די סבירה לחיות ולהתמודד איתם ביום יום . 
כשיצאנו מהפסיכולוגית , קצת לפני תשע חיברנו את הבכור מהעופף עם המפתח של אחיו הצעיר שהיה , לשם שינוי ובאופן מדהים למדי בבית הספר , ולא בגלל שהצעיר מבריז או משהו כזה ( חס וחלילה ! 
הבן שלי ? 
מבריז ? 
לא ישמע כדבר הזה ! 
! 
) אלא כי משום מה , יום לימודים ממוצע במגמה של הצעיר מתחיל בסביבות 11.00 ומסתיים בשעה 13.00 מ ק ס י מ ו ם ! 
! 
מצד שני , אולי עדיף כך ... 
.. 
. 
ואחר כך לקח לנו שעה ( ! ! ! ) שלמה , תמימה ועגולה להגיע מפתח תקווה לאורכו של רחוב ז'בוטינסקי עד לבורסה ברמת גן . 
בוקר טוב . 
שבוע חדש . 
וברור לי שמצבי הנוכחי הוא בעצם הצגה אחת גדולה ולאחר חדר הכושר , מקלחת חמה והחלק השני בפרק הגמר של " המתמחה " אני אקרוס לי בנחת ובאווריריות של בלון שהרוח נמוגה מתוכו לתוך שמיכת הפוך . 
או שלא . 
כך היה יום ההולדת שלי . 
באופן הטבעי ביותר נבנית בנו הציפיה למין יום מושלם שהכל בו משתלב כמו פאזל ציבעוני ורב חלקים . 
והציפיה בסופו של דבר , בגלל טבעם של הדברים בחיינו , אינה מתגשמת ברוב הפעמים ומביאה איתה אכזבה וכך , ועם השנים יום ההולדת הופך להיות אחד הימים הפחות אהובים עלינו בתוך ימי השנה . 
אני אוהבת את הציפיה הזאת . 
אולי כי למדתי שיום ההולדת יכול להבדל מימים אחרים בהרגשה שלי מעצם היותו , ולאו דווקא מארוע גדול כזה או אחר . 
וכך מצאתי את עצמי בבוקר יום ההולדת עושה את הדברים הרגילים של ימי שישי שמחמים אותי בכל שבוע מחדש : חדר כושר מוקדם בבוקר , כוס קפה בקונדיטוריה שמול הבית עם ג . 
קניות , קצת בישול לכל השבוע ( אין ספק , אני מתחילה להדאיג את עצמי , ובגדול ! 
! 
) , והתחושה היתה מעורבת . 
מצד אחד קמתי עם כבדות שבאה ממקום ומסיבה אחרת לגמרי ובלי שום קשר ליום ההולדת ועם אותו מצב רוח , הצלחתי גם לריב עם ג . 
ריב חזק ומלא עוצמות ( כפי שאני יודעת לריב ) בדרך לארוחת הצהריים החגיגית והנכספת שארגנתי לעצמי במקום המקסים עם המטבח העילאי והאוכל המעולה , ששוכן בבית ישן ושופץ ששמש , בין השאר , את מפקדתו של הגנרל אלנבי לאחר כיבוש א"י בשנת 1918 . 
ושם , עם דמעות בזווית העין שרק חיפשו את ההזדמנות לצאת החוצה חיכינו דקות ארוכות לחברים שמזג האוויר הסוער עיכב אותם בפקקים לא צפויים ביום שישי . 
אבל , מצד שני , הרגשתי , עוד מהערב שלפני , מוקפת ועטופה באהבה של הסובבים אותי , של החברים שלי , כאן ובחיים המוחשיים שלי . 
בשיחות טלפון . 
במילים כתובות . 
במילים נאמרות . 
במגע חי או ווירטואלי . 
הארוחה היתה בדיוק כפי שזכרתי אותה מהפעם הקודמת והציפיה אליה לא פגמה בה כהוא זה , מתנות של תשומת לב ואהבה ששימחו אותי מאוד , והסרט " מאוהבת " בסופו של הערב , לאחר שנת צהריים הלומת יין , עם מריל סטריפ ואומה טורמן סיים באופן המושלם ביותר את היום בו , למרוןת הכל , בכל רגע ורגע הרגשתי בו , מיוחדת . 
( עד כדי כך שכלל לא הפריע לי שהחורף החליט לחזור במלוא עוצמתו בדיוק ביום ההולדת שלי ) תודה רבה על הברכות חברים יקרים , אני מתענגת על התשובות להן לא פחות מאשר על קריאתן בראש קצת בסוטול לאחר 3 שאיפות מג'ויינט משובח במיוחד ( אין לי בעצם מושג מה זה " משובח במיוחד " , אני רק יודעת שמהשאיפה הראשונה הראש שלי עבר לעבוד בסלאו מושן והתחלתי לצחוק מכל דבר שטותי בעליל ) , גרון ניחר וקול שהתחיל להעלם לו , שייטתי הביתה , נוסעת לאט , בין הפסים הלבנים בכביש המהיר . 
שנתיים וחצי לאחר הפעם הראשונה , הרשאתי לעצמי בערב יום ההולדת לאבד קצת שליטה . 
מתנת יומהולדת . 
כל דבר אפשר לעשותו מתנת יום הולדת . 
אני מתענגת על יום ההולדת שלי . 
אני שמחה על היותי . 
מקיפה את עצמי וחגגת אותו עם האנשים אהובים עלי , מקרוב ומרחוק . 
ומבחינתי זה מקפל בתוכו את הכל . 
( ואלוהים אדירים , יכול להיות שסוטול מחזיק מעמד כל כך הרבה זמן ? 
אחרת למה אני מקלידה כל אות ואות כל כך לאט ... 
.. 
. 
? 
) הרגשתי פתאום איך הברכיים שלי קצת פקות והופכות לרכות כמו מרגרינה . 
לקחתי נשימה עמוקה , העפתי את התסריט הגרוע ביותר שהחל לעלות במוחי והתחלתי ללכת נמרצות לכיוון הרכבת . 
היכולת שלי היום להסיח את דעתי מדברים מטרידים היא גדולה יותר , וכך עבור עוד דקות ארוכות עד שחשבתי על זה שוב . 
לשם שינוי , הדרך התנהלה בשקט כמעט גמור וכמעט ללא שיחות טלפון שיכולות להסיח את הדעת . 
הצלחתי גם לקרוא קצת בספרהרכבת החדש שלי " צופן דה וינצ'י " ( כן , אני יודעת , כווולם כבר קראו אותו , אני דווקא הלכתי לפי הסדר המקורי וקראתי את הספרים האחרים של דן בראון ) . 
ואז הגעתי לתחנה הסופית . 
ונכנסתי למכונית . 
ונסעתי . 
חניתי ברחוב שליד כדי לחסוך את מחיר הרצח שהרשות המקומית שלי החלה לגבות בחניון של העיריה . 
והלכתי לי בשקט אבל הרגליים שלי לפעמים לא רצו לשאת אותי . 
ונשמתי עמוקות . 
עליתי במעלית . 
נכנסתי למכון . 
חיכיתי שפקידת הקבלה תסיים את ענייניה בטלפון . 
וביקשתי את תוצאות בדיקת הממוגרפיה שלי . 
וזה הרגע שבו כל מה שאני יודעת ובטוחה בו נעלם ומתפוגג לו לחלוטין . 
פתחתי את המעטפה . 
אין ממצא פתולוגי . 
אין שינוי מהבדיקה הקודמת . 
עכשיו הרגליים פקות מהמקום הטוב שלהם . 
מההקלה . 
ישבתי לרגע ונשמתי שוב עמוקות . 
מתנת יום ההולדת לעצמי מעצמי . 
בריאות . 
