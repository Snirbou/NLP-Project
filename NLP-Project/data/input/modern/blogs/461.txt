" כמו נוצה ברוח הפראית , הוא לא ימצא אותך במקום שהיית , לפעמים .. 
. 
עולה בי הד קולך והוא חוזר אליי והוא בא והולך , לפעמים את יודעת , רק הבכי מזמן לזמן , בא מתוך געגוע ישן " רמי קלנשטיין\כמו נוצה . 
זה היה כמו לשוב לרגע שהיה חי וקיים במחשבות שלי , בציפיות שלי , לשוב ולהיות פיזית על המגרש , לשוב ולהיות שם נפשית . 
לא פלא שכשניסיתי לחוש את הלב שלי הוא לא הפסיק להתרוצץ ולהראות לי שגם מבפנים אני עוברת שינוי . 
זאת הייתה הפעם הראשונה שאחרי הרבה זמן הפסקתי לחשוב מה יהיה אם אהיה ברגע והייתי ברגע . 
וידעתי שזה יהיה חזק ממני , הכל שם יותר חזק ממני . 
הלוואי שעכשיו יכולתי להתחבר לעצמי ולהיות אני אז , כמו שהרגשתי ביום שלישי ב - 21:00 בערב , ועוד הרבה לפני כשקיבלתי הודעה שהאימונים מתחילים . 
איך זה היה לשוב לשבת על הרצפה ולצפות במאמן חדש ולא במאמן שלי מדבר על הכדורסל שלו איתנו , שמעכשיו את העונה השלישית שלי בליגה אני מתחילה עם מאמן חדש . 
עם רגעים אחרים . 
ואני הייתי בטוחה שמותחים אותי ושיאיר צריך להיכנס בכל רגע ולהמשיך את המסע שניסינו להתחיל לפני שנתיים , ושאני ניסיתי להתחיל בכיתה ט ' . ידעתי שהמאמן החדש שלי ששמו הוא חנן , יהיה מאמן טוב - לפי צורת הדיבור שלו וזה ש:"הקולניות שבי זה רק בגלל שככה אני אוהב להיות כדורסל ולא בגלל שאני כועס , ואם תשמעו אותי שקט אז , אז תדעו שאני כועס " . 
רון אפילו אמרה שהוא מזכיר לה את יאיר . 
ולמרות שהיה כל כך צפוי וברור שהוא לא יחזור לאמן אותנו , משהו בי ציפה שבכל רגע הוא ייכנס והכל יחזור להיות כמו שהיה . 
ואני נתפסת לזה , אבל אני גם משחררת את זה . 
משחררת את עצמי כדי לגשת למשהו אחר . 
והאימון הראשון עבר חלק ובצורה מעולה , ע"פ החום הכבד שהכה בנו בחוזקה . 
מאז יום שלישי , הספיק להיות לנו אימון ביום רביעי ויש אימון גם היום בערב . 
חוץ מזה שאני מרגישה איך כל שריר בגוף שלי נאלץ להסתגל לשגרה של ספורט , אני מתחילה להרגיש איך הלב חוזר למקום האמיתי שלו וזה לפעולה , לאסרטיביות ולתזוזה שאני כל כך אוהבת , לחיות הזאת . 
וזה משהו שהרבה זמן אני מנסה להשיג , למרות שברוב הפעמים זה היה רק במחשבה , בשקט . 
ואיכשהו בתיכנונים שלי לעשות פוסט על אילת נתקעתי בכתיבה , אבל נתקעתי לגמרי . 
שום דבר לא זורם לי . 
והאבסורד הוא שלא נתקעתי רק בכתיבה , אלא נתקעתי ביצירה בכלל . 
בלגשת , בליצור , ביצירתיות ובצילום . 
הכל נעצר פתאום , ואני מרגישה שלאחר הרבה זמן אני כותבת פה פחות בגלל שאני מחייבת את עצמי , אלא בגלל שאני רוצה . 
חגגנו יום הולדת לאמא ב - 13.8 וזה רק מראה כמה זמן נעדרתי מפה פיזית ומהכתיבה נפשית , כי אפילו ברכה ליום הולדת לא הצלחתי לחבר לה . 
הפתענו אותה בבוקר , קמנו ממש מוקדם , הכנו ארוחת בוקר כשיום למחרת חרשנו את כל החנויות האפשריות במציאת קרמים איכותיים וסבונים שיהפכו את היום הולדת שלה להכי מתוקה שיש . 
וכשהיא קמה כמובן שהכל היה שווה , בטח כשכמה שעות אחרי היא התחילה לצחקק בבית : " כמה כיף לי , אף פעם לא הרשתי לעצמי לקנות לי כל כך הרבה דברים כאלה , יאאאי כמה כיף לי " . 
אולימפיאדה . 
ועל תשאלו שאלות מיותרות למה הדברים לא נכתבו הרבה לפני . 
אז רק לפרוטוקול - אין דבר יותר כיף מספורט בוקר עד ערב , בטח כשהשורשים מסתעפים לכל מיני תחומים כיפים וייחודיים . 
מה שגרם לי לראות את שחר צוברי זוכה אתמול במדליית ארד , גרם לי לראות התעמלות אומנותית וגם גרם לי לראות את אלכס לא מספיק כדי לעלות לגמר , ואף לפשל . 
מה שגרם ועוד יגרום לי לראות את הכדורסל המרהיב של ארצה"ב או כפי שנוהגים לכנות אותה [ The dream team ] וכדורסל של עוד שלל קבוצות . 
ובהתחלה , בהתחלה זה היה הדבר הכי מלהיב - כי סוף סוף ראיתי קצת כדורסל . 
בתוך כל הבלאגן הזה ועוד כשהייתי עמוק בתוך אילת קיבלתי הודעת SMS מחברה שרלף קליין נפטר . 
למרות שידעתי על האישפוז שלו ועל מצבו המדרדר הייתי פשוט בשוק . 
כי זו אבדה כל כך גדולה לכול עולם הכדורסל , גם בישראל וגם שם בחוץ . 
יהי זכרו ברוך . 
הדודים שלי חזרו מספרד לכמה שבועות ואיתם חזר גם החיוך שעולה רק מלראות את הקטנטנים האלה . 
מה גם שזכיתי לקלח את כל החברייה [ 5 ילדודס , 2 פיצקים , אחד ממוצע והשני גדול במיוחד ] וכשהבנו רון ואני את המגבות כדי לעטוף אותם הבנתי למה מגיעים ומגיעות ילדים וילדות לעולם . 
בגלל זה . 
מה גם שרועיקי נראה כמו הנסיך הקטן עם המגבת הצהובה שלו והתלתלים שהתנוססו . 
בגלל שהדודים חזרו מספרד , דודים אחרים החליפו אותם שם לאיזה שבועיים ובינתיים אני צריכה לבוא פעמיים ביום [ בוקר וערב ] כדי להוציא את הכלבה המדהימה שלהם , טורי . 
זה היה קשה בהתחלה , וקשה גם היום כי היא עצובה שהם נסעו , וכשהוצאנו אותה החוצה היא ישבה וחיכתה להם בחוץ , והיא מייללת , אבל אנחנו החלטנו שאנחנו נהפוך אותה למאושרת - וזה מה שייקרה . 
מה שמצחיק בעניין , זה שפתאום נעשיתי מישהי שיוצאת עם " הכלבה שלה " לשכונה ולטיולים וכלבים אחרים מנסים להזדווג איתה ורון ואני צריכות לעצור את העניין עוד לפני שהתחיל - גם בגלל שהיא עקרה וגם בגלל שהיא על רמה . 
בחייכם לא להאמין , פשוט לא להאמין שעוד 10 ימים מתחילה שנת לימודים חדשה . 
שנת לימודים שמובילה ישר לכיתה י'א. מי י'א? אני י'א? דייי " זה בא והולך את יודעת , פחות אבל עוד כואב " . 
תמונה מאילת 6.8-10.8.2008 " על פי תנועת כדור הארץ , הכל עוד מסתובב לועל פי תנועת העננים הגשם עוד מעט יבואעל פי תנועת הרגליים , עוד מעט נברח מפה , על פי תנועת השעונים , הזמן לא יעצור " שלמה ארצי\על פי תנועת הרכבות . 
זה מה שעבר עליי לפני האימון הראשון אתמול , לפתיחת העונה השלישית שלי בליגה . 
ויש עוד מאיפה שכל הבלאגן הזה בא .. 
. 
[ מחוסר זמן הפוסט הזה קצר מתמיד , אבל הוא ישוב ויהיה בצורה שבה אני אוהבת לכתוב ובצורה שבה אני יודעת לכתוב ] . 
הכל התחיל ביום שלישי בערב . 
כשסחבתי את הרגליים שלי ושל אחותי לסידור המזוודה , קיבלתי טלפון ממשפחה שקראה לי לבייביסיטר . 
נאלצתי להסכים וכל הערב שברתי את הראש ש'למה לעזאזל הסכמתי ' . המשפחה חזרה ברבע ל - 2 וכשהייתי בבית השעה 2 כבר הייתה על הצג . 
היה ברור שאין לי הרבה שעות לישון עד 5 , אבל כל העניין הרגיש כאילו הכל נעשה באותה השניה - שמתי ראש והתעוררתי . 
יום רביעי , ה - 2008\8\6 כשהשעון צילצל ב - 5 זרקתי את עצמי מהמיטה למקלחת וכשיצאתי ממנה אבא התעורר . 
התנפלתי עליו בהתרגשות שלי והתחלתי לסדר את המזוודה שלי ביסודיות . 
ב - 6 ירדתי למטה , הכנתי לי סנדוויץ ' עם חביתה שפינטזתי עליו כל השבוע , לקחתי בקבוק מים איתי ומעדן לארוחת הבוקר . 
כשהכול היה מוכן , הידיים כמעט מתו והמזוודה שנאלצתי לשבת עליה כל הבוקר כדי שתיסגר נסגרה לבסוף , יצאנו אמא ואני לאסוף את ליבנת . 
כשהגענו לתחנת אוטובוס , דיברנו עם אלמוג שאמרה לנו לעלות על אוטובוס 101 - אז כמובן שעלינו . 
באמצע הנסיעה התחלנו להבין שהאוטובוס לא מגיע לתחנה המרכזית ונלחצנו ממש , עד שליבנת דיברה עם אמא שלה שאמרה לה שאנחנו צריכות לרדת בתחנת תל אביב - ההגנה . 
הבנתי שאני יודעת איפה זה וכשהגענו ירדנו בתחנה וחיכינו למונית . 
כשהיא הגיעה , הבנו שזה לא שווה את הכסף כי כל מזוודה זה כמו שק זהב לנהגי מוניות . 
ולמרות כל מאמציי לסגת מעניין המונית , עליתי עליה בלית ברירה . 
כשהגענו לתחנה הנהג אמר לעלות לקומה 6,7. בכניסה היו קצת בעיות עם המזוודה אבל הצלחנו לעבור גם את זה וכשהגענו לקומה שלנו בסוף [ אחרי ששאלנו כמה אנשים בדרך ] הגענו לספסלים ברציף 28 , שהוא הרציף הכי ארוך שם . 
התיישבו על הספסלים , התחלנו לדבר , לצחוק ולהתרגש מעצם המאורע החגיגי שעוד לא חילחל בעצם וכמובן ואיך לא - לצלם את עצמנו . 
כשאלמוג וליבנת הלכו לבדוק אם זה אכן הרציף ואיזה מספר האוטובוס שלנו , טל ואני דיברנו קצת והייתה שיחה טובה . 
כשהאוטובוס הגיע ב - 8 בבוקר בדיוק על הדקה , נכנסנו אליו ומצאנו את המקומות שלנו [ כשבהמשך התברר לנו שזה מקומות קבועים , ואנחנו בטעות התיישבנו במקום שלנו ] כשאני התיישבתי ליד טל וטל ליד החלון . 
הנסיעה התחילה איטית . 
כל אחת בשלה , עניינים פה ועניינים שם . 
טל ואני דיברנו כל הזמן , היא הראתה לי דברים שכתבה 'במחברת' והראתה גם שיש לה 'מכשיר שמשמיע מוסיקה ' . קצת היכרתי את ה'טל' שכל פעם אני מחכה להכיר . 
היא הזכירה לי את עצמי כשהיא דיברה על הכתיבה שלה ושמתי לב שיש לנו המון מן המשותף . 
אכלתי את הסנדוויץ המעולה שלי , ובעצירה הראשונה ב - Yellow גם שאר הבנות קנו אוכל , ואני נשארתי באוטובוס . 
התחלתי לקרוא את ה - 'האי של סופיה ' כי טל שכחה להביא לי את הספר 'משאלה אחת ימינה ' , ולבסוף התייאשתי ממנו , אז המשכנו לדבר , לשמוע קצת מוסיקה , לצחוק , ולצלם בדרך . 
בעצירה השניה גם לא ירדתי ונשארתי עם טל באוטובוס , שם גילינו טיפטוף מוזר שטיפטף מהאוטובוס ועוד איזה ילד אילתי שליבנת דיברה איתו כמעט כל הנסיעה . 
הנוף השתנה לאט מעירוני למדברי , ואנחנו ניסינו לתעד כל רגע , בשתי המצלמות [ של אלמוג ושלי ] והנסיעה שארכה 6 שעות עברה בצורה מהירה , חלקה ואף מעייפת . 
כשאחרי 2 עצירות , הרבה צחוקים , מארס מעוך , תפוח טעים , פקק של בקבוק שנפתח ונפל בדיוק לתוך החולצה , מצלמה , פרצופים , קרבה , ילד ועוד שלל דברים טובים - הגענו לאילת בסביבות 1 וחצי [ " יאאאאא תראווו , בניינים ! 
1111 הגענו לאילת ! 
111 " ] . האוטובוס עצר בתחנת אגד , וישר כשירדנו מהאוטובוס התנפלו עלינו אנשים שרצו למכור לנו את ה'בתי מלון שלהם ' . ברחנו משם , לקחנו את המזוודות ויצאנו החוצה להילחם על מונית . 
כשהיא לבסוף הגיעה אמרנו לה להסיע אותנו לאכסנייה . 
כשהגענו לאכסנייה היא התגלה כמשהו אחר לגמרי ממה שדמיינו . 
איש מא - גניב כזה משכיר כמה חדרים שלו הוא קורא אכסניה . 
הכל שם נורא נחמד ופשוט , אבל ידענו שבשביל 100 ש"ח ללילה זה לא הדבר הכי טוב שיכולנו להשיג . 
נכנסנו לחדר , הכרנו את שמוליק והבנו שמגניב הולך להיות . 
כשהוא יצא מהחדר , הראה לנו את הטלויזיה , עניינים וזה - פשוט נשפכנו על המיטה . 
ליבנת פתחה MTV וכשאנחנו רוקדות כמו מטורפות לצלילי - AMERICAN BOY ומצלמות הכל - היה פשוט אחד הרגעים הבלתי נשכחים . 
התחלנו לשיר עם הMTV , להישפך מרוב צחוק וגם מרוב עייפות ולעשות קטעים עם ה'שפיך' של אלמוג . 
[ ולא ! 
111 על תשאלו כלום ] . 
בסופו של עניין החלטנו לצאת לים . 
וכשאזרתי אומץ לבשתי את הבגד ים של אלמוג , התארגנו במשך שעתיים בערך וכשיצאנו לחום של אילת - עוד לא עיכלנו איפה אנחנו נמצאות בכלל . 
הלכנו ברגל לטיילת , ניסינו להכיר את הרחובות , את החנויות שראינו בדרך [ H&amp;O , המשביר לצרכן ועוד כמה בתי קפה ] וכשהגענו ליד בנק אוצר החייל ובנק לאומי קנינו ליבנת ואני ברד סגלגל [ שהיה מתוק בצורה מפחידה , אז נאלצתי להוסיף לו מים ] בטעם ענבים ב - 5 ש"ח [ שאחר כך הברד ליווה אותי כמעט לאורך כל הטיול ] . 
כשהגענו לטיילת נכנסנו לקניון מול הים בחיפוש אחר אוכל , סרקנו את השטח לא בקפדנות ויצאנו לחפש משהו לאכול . 
נתקלנו במסעדה של מזון מהיר משהו . 
אלמוג נכנסה לקנות לה אוכל וכשראינו את המתנה שהיא קיבלה ב - 35 ש"ח לקחנו כולנו גם . 
מנה מספר 1 , של המבורגר וציפ ' ס שכולנו לא אכלנו מלא זמן , ואת האמת - זו הייתה התחלה טובה ומשביעה להתחיל את הטיול . 
אחרי האוכל החלטנו להיכנס לים ליד הקניון , שהיה מפוצץ באנשים . 
ישבנו על המיטות עד שבא מישהו ואמר שהמיטות עולות 20 ש"ח לאחת ו - 10 ש"ח לכיסא . 
וויתרנו מהר ופרסנו את השמיכה [ או את 'הלונג' במילים אחרות ] של ליבנת והתמקמנו . 
החלטנו שכל פעם אחת תישאר בחוץ לשמור על הציוד , ליבנת הייתה הראשונה בשמירה . 
כשנכנסנו לבסוף טל , אלמוג ואני כעסתי על עצמי שלא נכנסתי לים כל כך הרבה זמן . 
מלבד המלח ששרף והעובדה שאין זכר לכך שהייתי פעם טובה בשחייה - היה מעולה . 
ריחפתי במים . 
השפרצנו על אלמוג כשהיא לא העיזה להיכנס מרוב קור , רקדתי במים והיה מעולה באמת , מלבד ההמון הבלתי מוגבל של האנשים . 
כל פעם החלפנו בתורות וכשהגיע תורי להיות בחוץ יצאנו החוצה . 
איזה בן אדם שאסף את המיטות אמר לי להתפנות ואני הקשבתי לו , עד שאלמוג הגיעה ואמרה לי להישאר במקום . 
התחלנו לדבר ולדבר ולא שמנו לב שפשוט זרמנו בדיבורים שם , דבר שהרבה זמן לא יצא לנו לעשות . 
באיזשהו שלב [ משהו כמו שעה וחצי אחרי שיצאנו ] ליבנת וטל הועילו בטובן להגיע ולצאת מהמים כשהן היו רטובות וקפואות . 
אני ניסיתי כל הזמן להקים אותן והן כל הזמן הסתלבטו , ובסוף יצא שהיה מצחיק בטירוף . 
כשארזנו את עצמנו בערך ב - 7 ורבע בערב תיכננו לחזור את אותה הדרך שבה הלכנו ברגל . 
אבל באמצע הדרך הגענו למין מקום מסוים שטל ואני היינו בטוחות שממנו אפשר להגיע במהירות רבה יותר לאכסנייה . 
אז כמובן שלקחנו את הסיכון ואיך לא , היה מצחיק ובכלל לא בכיוון . 
זאת אומרת , זה היה בכיוון , אבל בכיוון ההפוך . 
הסתבכנו , הגענו לאתרי בנייה , למגרש טניס וכששאלתי לבסוף איפה היציאה התחלנו לחפור מאחורי המגרש טניס , והלכנו והלכנו במהירות [ טל ואני ] עד שראינו את המשביר לצרכן וידענו שהגענו לדרך הנכונה . 
כשהגענו לאכסנייה , כל אחת בתורה נכנסה להתקלח . 
נשבעת לכן\ם - זה לקח בערך שעתיים . 
כל אחת מאתנו החליפה איזה מיליון בגדים ושינתה כל פעם את מצב רוחה . 
מרוב עייפות זה לא נגמר ויצאנו בערך ב 10 ורבע לטיילת במונית [ כי הבנו שאת הדרך שעשינו חזרה שלקחה בערך איזה שעה אנחנו לא מתכוונות ללכת שוב ] . 
אני לבשתי חולצה של אלמוג שאהבתי ובסופו של דבר כולנו יצאנו מהחדר מרוצות . 
כשהגענו לטיילת פגשנו מישהו בשם כרם מהמשצים[עם אלמוג וליבנת ] , וגם קניתי חצאית , תיק אחד ב - 40 ש"ח שעכשיו אני כל כך אוהבת אותו כי גם המצלמה שלי מצליחה להיכנס בו ועוד איזה תיק ירוק בדיל עם אלמוג [ 2 ב - 50 ש " ח ] . 
באיזשהו שלב של הערב אני הייתי ממש רעבה , אז החלטנו להתיישב בבית קפה שנקרא 'קפה אופטימי ' . כשקראתי את התפריט נדלקתי על בוקר יווני . 
כשקיבלתי את המנה אפילו אלמוג לא יכלה להסיר ממנה את העניים . 
היא הייתה מדהימה . 
עם סלט ומלא גבינה מלוחה טובה כזאת , ביצי עין טובות , לימונדה שנאלצתי להוסיף לה מים בגלל המתיקות , לחם מעולה עם חמאת שום שמיר [ שזו סטייה רצינית ] ועוד כל מיני דברים טובים . 
פגשנו חברה של טל וכרם ואני עשינו צחוקים על צב [ D : ] וכשבסוף רצינו ללכת למלון של כרם , אמרו לנו שאסור להכניס אורחים . 
ואז מיד אחרינו נכנסנו 2 שיכורים שלפני זה הורידו את המכנסיים מאחורינו . 
חע , היה קורע . 
חזרנו לקניון והזמנו מונית ישר לאכסנייה . 
כשנכנסנו לאכסנייה , החלפנו לפיג'מות ואז התחיל הקטע האמיתי . 
אני חושבת שעד 3 וחצי בערך לא הפסקנו לצחוק , ליבנת התחרפנה וקפצה על טל ועליי ואז כמובן שהחלטנו לקפוץ גם עליה . 
אלמוג התחילה להתחרפן ואיכשהו גם סהארה [ מהצלצול ] נכנסה לתמונה . 
מרוב פחד קפצתי על טל בחושך ודרשנו שהן ירוצו להדליק את האור . 
היה פשוט מטורף , וכשנרדמנו לבסוף - זה היה אלוהי . 
יום חמישי ה - 2008\8\7 קמנו בסביבות 8,9 בבוקר . 
מיד התחלנו לסדר את כל הדברים כי היינו צריכות לעבור מהאכסנייה לדירה ששכרנו אז . 
התקשרנו לשמוליק וביררנו אם יש לנו ארוחת בוקר . 
השיחה הלכה משהו כזה : " אתה זוכר שסיכמנו על ארוחת בוקר ? 
" " אתן רוצות ארוחת בוקר ? 
הא , אוקי . 
אני אקנה קצת דברים ואביא " לבשתי את המכנס הקצר שקניתי בפוקס , אירגנתי את התיקים ואלמוג וליבנת יצאו לרחבה כדי להכיר את השטח הדל . 
קיר ענקי של דגים התפרס אל מול ענינו [ שאחר כך התברר ששמוליק הוא זה שצבע את זה ואת שאר התמונות התמוהות שהיו מפוזרות בחדרנו ] ועוד שלל דברים כמו יונה בקן , בובה קטנה ומאפרה בצורת סנדל . 
התחלנו לצלם קצת תמונות של בוקר , וכששמוליק הגיע עם בורקסים , יוגורט , חלב , טונה [ בלי פותחן ] קצת גבינה בלי סכו"ם , ירקות לא חתוכים ולא כלום הבנו שזה מקום סטלניי בטירוף . 
התחלנו לאכול את הבורקסים וכשכל אחת חישבה כמה בורקסים יש לה , וכמה יש לשנייה , אנחנו יושבות וחושבות על מה ולמה פתאום הוא מוציא עוד שקית עם בורקסים וזה היה פיתרון מושלם לכל בעיותינו . 
אחרי זה דיברנו עם יבגנייה [ בעלת הדירה ] וסיכמנו איתה שהיא תבוא לקחת אותנו באחת כדי שנספיק ללכת לקניות במשביר לצרכן . 
סיכמנו באחת , השארנו את המזוודות באכסנייה והתחלנו ללכת ברגל לכיוון המשביר . 
כשהגענו אליו התחלנו להסתובב בחנות , בין הבגדים לתחתונים לבגדי ים ולחזיות . 
חיפשנו וחיפשנו דברים , בסוף מצאתי 2 חולצות מ keds וכשהלכתי לחפש את הבושם שרציתי לקנות מתוך מלאנתלפים [ ] בשמים , כשהסתכלתי ישר הבושם היה מול העניים שלי . 
עכשיו שתבינו שזה לא בושם מפורסם בכלל וזה היה התחלה של צירופי מקרים מוזרים שקרו לי באילת . 
הבנות מדדו בלי הפסקה ובסוף לקחנו כמה בגדים כל אחת והלכנו לדלפק . 
השתמשנו בכרטיס מועדון של אבא של אלמוג , ובסוף יצא 250 ש"ח לי . 
רק אח"כ הבנתי שכל חולצה עלתה 80 ש"ח ושהבושם עלה 120 והוא רק 50 גרם ולא מה שהוצג לי מול העניים כשבאתי לבושם , שם הראו לי בושם ב 100 גרם . 
אקיצר , התעצבנתי באמת אבל אח"כ הבנתי שזה אולי השתלם לי ושאני אוהבת את מה שקניתי . 
לאורך היום הבנתי שכבר לא נשאר לי הרבה כסף בכיס וכשחזרנו לאכסנייה לקחת את הציוד ונכנסנו לחדר שהיה ליד החדר שלנו כדי לא להישרף מהשמש לגמרי הארנק שלי היה די ריק . 
כשלבסוף האישה באה לקחת אותנו בסביבות 1:30 , היא לקחה אותנו לבית , עשתה לנו סיור . 
הבית היה מאוד נחמד , בכניסה היה מטבח , גז ומקרר . 
היו 2 מיטות ובחדר השני הייתה מיטה זוגית . 
בחוץ הייתה גם מרפסת - דבר שהיה נחמד מאוד . 
באיזשהו שלב בהתארגנות שלנו החלטנו ללכת ל - IMAX [ מקום שלא היינו בו אף פעם ] . 
תיכננו את האירגונים האחרונים , לקחנו כסף , לבשנו דברים חדשים שקנינו במשביר ויצאנו ל - INAX עם מונית ושתי מצלמות שמוכנות להפגיז בתמונות . 
כשהגענו לשם נכנסנו לאיזה קיוסק כדי לחפש אוכל וכשהבנו שבאילת הכל בלי מע"מ אבל מעלים את המחירים למחירים מוטרפים יצאנו מהקיוסק ונתקלנו באיזה אישה שהסכימה למכור לנו 3 כרטיסים ב - 50 ש"ח . 
הלכנו על הדיל וכשניסינו להיכנס ל - IMAX אלמוג ציפצפה במכונה . 
עד שהבנו שיש בעיה עם המכנס שהיא קנתה לקח קצת זמן אבל כשנכנסנו פנימה והבנו את כל הדילים עם הפופקורנים והסרטים , בחרנו איזה סרט שאמרו שיש בו אנימציה מעולה . 
נכנסנו למוזיאון השעווה . 
שאגב , היה אחד הדברים הטובים שראיתי בתקופה האחרונה . 
אפילו המצלמה שלי זיהתה את הבובות בתור בני אדם עם מנגנון זיהוי הפנים שלה . 
עברנו בובה בובה , קראנו בכתוביות והפלאש לא הפסיק לעבוד שם בפנים . 
האמת שהיה מפחיד לעבור כל בובה כי הן נראות פשוט אנושיות וכשמצאנו את ג'וני דפ זה היה מתבקש להצטלם איתו כשליבנת משתחווה אליו בריצפה . 
המשכנו להצטלם כמה זמן , ירדנו רומה למטה ועלינו בחזרה .. 
. 
היה פשוט מדהים . 
כשהמשכנו את הסיבוב ביקשנו מאנשים שיצלמו אותנו ביחד ליד היצורים המשונים ואפילו מצאנו את שרק , פיונה והחברים מעידן הקרח . 
הא , ואיך שכחתי את שילגיה וחבורת הגמדים המשונים שלה . 
כשהיינו צריכות להיכנס לסרט , קנינו את הדיל שלנו עם הפופקורן , 2 בקבוקי השתיה ו - 2 חטיפי פסק הזמן ונכנסנו לסרט . 
אז החלטנו לצלם כמה תמונות ובמשך איזה 4 דקות ניסינו לתפוס תמונה שכולנו בתוכה עד שאיזה מישהו שעובד שם שאל בנימוס : " אתן לא צריכות עזרה ? 
" . 
מובן שהסכמנו לעזרתו האדיבה ומשם יצאו כמה תמונות באמת יפות של רגע . 
התיישבנו בסרט . 
וכשיצאנו משם לא הבנו על מה שילמנו כל כך הרבה כסף , מה גם שהשפתיים שלי בערו מרוב מלח שהיה בפופקורן שמסתבר שהיה מלח פלוס פופקורן ולא להפך . 
אח"כ המשכנו לקניון . 
הלכנו לכספומט , הוצאנו כסף ואז הסתובבנו בצוותים . 
אלמוג ואני הלכנו לחנויות [ מנגו וזארה ] וטל הסתובבה עם ליבנת . 
כשאלמוג ואני נכנסנו למנגו הבנתי שאני נמצאת בגן עדן של בגדים . 
הכל היה מדהים ובגוונים הנכונים באמת . 
עלינו לקומה השניה ושם היו כבר דברים שגם יכולתי לקנות . 
הקומה הייתה כמעט רק שלנו , אז הסתובבנו שם , לקחנו המון בגדים לתא ההלבשה [ כגון שטויות שבחיים לא הייתי לובשת ] . 
בסוף ראיתי איזה מכנס ב - 70 ש"ח שהבנתי שאותו אני צריכה לקחת . 
אז מובן שקניתי . 
ואפילו אלמוג אמרה שקיבלתי את השקית היפה שלהם . 
אחר כך המשכנו להסתובב , הייתי בזארה [ שלא הייתי בה אף פעם ] , חיפשנו אולסטאר בשבילי ולא מצאנו אז המשכנו להסתובב . 
נכנסנו גם לאיזו חנות והיה שם איזה דיל עם תכשיטים אז אלמוג קנתה שרשרת ואני קניתי גם שרשרת . 
הסתובבנו והסתובבנו בקומות [ מהקומה התחתית עד העליונה ביותר ] תוך שאנחנו חורשות כל פינה חשוכה בקניון כולל המותגים הרציניים [ ולא קונות כלום ] . 
נכנסנו למעלה לאיזו חנות תכשיטים שאלמוג קנתה שם שרשרת והיה שם עוד איזה מישהו שרצה למכור לנו אטרקציות והיה די אדיב . 
כשלבסוף יצרנו קשר עם ליבנת וטל הבנו שהן כבר מזמן לא בקניון אז יצאנו החוצה לטיילת ופגשנו אותן ליד הדוכן של הקעקועי חינה . 
אז אלמוג התחילה להתלבט וגם ליבנת , אז טל ואני הלכנו להתיישב ליד איזה פסל . 
בינתיים אלמוג הספיקה להתקשר לכרם , וגם כעסה קצת עלינו כי לא רצינו לקום מהמקום ליד הפסל . 
כשלבסוף התרוממנו חיכינו לו ליד המדרגות וכשהוא הגיע המשכנו לנו לתוך הטיילת . 
חיפשנו לנו מקום לשבת ואז נעצרנו ליד הבית עץ של המציל . 
ישבנו שם , דיברנו כמה זמן .. 
. 
צילמתי תמונות מטורפות שמרחו את כל התמונה לכל מקום והיה דווקא די מגניב . 
פתאום שמענו גיטרה לידינו . 
וכרם שכבר התגעגע לגיטרה שלו השתגע לגמרי מהצלילים . 
אז כמובן שליבנת ביוזמתה הלכה לבקש מהבחור לבוא לנגן לידינו . 
אח"כ התברר שלבחור קוראים אורי , הוא בן 19 והוא ניגן עם אחיו הקטן בן ה - 10 ואחיו הבינוני בערך בן 14,15 ככה . 
באיזשהו שלב התחלנו לזרום , אני הבאתי שירים וכולנו הופתענו מזה שאורי יודע לנגן את כולם ואף יודע את המילים . 
האמת שזו הייתה הפעם הראשונה שבאמת קלטתי שאני נמצאת באילת , רחוקה מהכל . 
כי הרגע הזה שפתאום לשיר את השירים בעברית שאני אוהבת , מול מישהו שלא הכרנו לפני כן , זה היה קטע הזוי כזה .. 
. 
שחילחל לי עמוק ללב . 
כי היה שם באמת הרבה רגש . 
כשאמרתי לו לנגן את 'ירח' של שלמה ארצי נכוויתי מרוב התרגשות וכשאמרנו לו לשיר את IRIS , אלמוג חיבקה אותי ואני חיבקתי אותה והתחלתי לבכות . 
הילד הקטן היה הגאון הקטן שהכיר את השירים שאנחנו אפילו לא הכרנו , ואורי היה נראה כאילו הוא נלקח מאיזו סצנה של סרט ולא מאיזה קטע מהחיים . 
בהמשך גם עבר מישהו עם מצלמה שצילם אותנו במעגל שרים שירים והתירוץ היה ש : " זה לעירייה " ועד עכשיו מצחיק אותי לדעת מה הוא יעשה עם ההקלטה הזאת . 
באיזשהו שלב שישבנו שם עד איזה 2 בבוקר .. 
. 
אורי והח'ברה החליטו ללכת כשהם סיימו עם שיר 'לילה טוב ' [ שיר הילדים ] . 
וכשהבנות שאלו אותו אם יש לו מסנג'ר או משהו , או מספר טלפון שנוכל לדבר איתו גם מחר וניפגש , הוא אמר שנתראה בטיילת . 
ואז הבנו שכנראה לא היה להם הכי כיף בעולם איתנו . 
אח"כ עשיתי מלחמת אבנים עם כרם ונתפסה לי יד ימין מרוב עצלות והמשכנו להסתובב בטיילת , לצחוק ולהיות ביחד . 
בסוף הערב נפרדנו , לקחנו מונית ונפלנו כולנו על המיטה כמו מומיות . 
הפוסט הזה הוא פוסט אחד מ - 2 הפוסטים שאני מתכוונת לעשות על אילת . 
