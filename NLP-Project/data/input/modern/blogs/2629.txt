אני ומעלה אבק יושבים בסטארבקס מתחת לפן פלאזה . 
הפגישה שלי מתקרבת לאיטה , והפרפוצ'ינו של שנינו מתערבל לאיטו בכוס הוונטי השקופה . 
" נמאס לי מהטיסות האלה " אני מסתכל דרך החלון " נמאס מהטיסות ונמאס מכל הסיטואציה הזו , ואתה יודע מה ? 
" הוא שותק ואני ממשיך " ישבתי השבוע וקראתי דברים ישנים שלי , היה לי קצת זמן פנוי , ואני רוצה להגיד לך שהכתיבה שלי הדרדרה לתהומות . 
כל פעם שאני מתיישב לכתוב , וזה לא הרבה , זה יוצא כשאני סובל מג'ט לג אחרי נחיתה , פה או בארץ , וכל מה שיוצא לי זה איזה מניפסט מדכא נגד אמריקה . 
זה לא שאני לא צודק " אני לוקח משיכה ארוכה מהקש " אבל בכל זאת ... 
.. 
. 
" אני מאבד את קו המחשבה . 
מעלה אבק מושך בקש שלו ולא עונה לי " פעם " אני אומר " פעם כתבתי כמו מלך . 
אני אומר לך , זו היתה אומנות , ועכשיו , עכשיו מה נותר לי ? 
דיאלוגים . 
וגם הם מחורבנים , אני כבר רואה את עצמי יושב בטרקלין ומחכה להמראה , מתמלל את השיחה שלנו לעוד פוסט שאותו אמחק , או לא , בסופה של הישיבה . 
" הנה , תראה " אני מראה לו את הטלפון שלי " גם הדרעק הזה התחרבש לי פה , כל הטלפונים התחכמים האלה , שמריצים ווינדואוז , ואני לא מצליח לעשות שיחות קול - בק , גם כן אומה , אמריקה , חברות הסלולר פה עוד משוויצות בזה שיש אצלהן מספר נמוך של ניתוקים , כאילו אנחנו בחולון באלף תשע מאות תשעים וחמש " קוסומו . 
