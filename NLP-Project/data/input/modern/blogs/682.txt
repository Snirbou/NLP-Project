מה אני אגיד לכם , אני יכול להיות רק גאה בעצמי , בפירוש מגיע לי יותר ממה שיש לי עכשיו . 
ואסיים בברכה שאביה כתבתה לעצמה ליום הולדתה שחל השבוע : יום הולדתישובלשמחתיואני עדיין כאן ... 
.. 
. 
קבוצת פעילים גאים מחתה נגד ארועי ירושליים . 
הקבוצה הפגינה נגד הומופוביה ונגד ביטול המצעד בכיכר ציון בירושליים , ולאחר מכן צעדה במעלה מדרחוב בן יהודה . 
מתוכננות משמרות מחאה דומות כל שבוע וגם במקומות אחרים בארץ . 
קבוצה של כמה עשרות פעילים גאים קיימה היום ( שישי ) משמרת מחאה נגד ביטול מצעד הגאווה בירושלים , בעד חופש הביטוי ונגד מעצר הפעילים הקווירים בשבוע שעבר על ידי המשטרה . 
חברי הקבוצה הניפו שלטים וקראו קריאות . 
בסוף המשמרת צעדו המשתתפים , זוגות זוגות , במעלה מדרחוב בן יהודה הסמוך . 
למעט מספר דברי נאצה שנאמרו לעבר המשתתפים ויריקה עליהם מצד עובר אורח , האירועים עברו בשקט . 
משמרת דומה תתקיים ביום שישי בשבוע הבא באותו המקום ובאותה השעה - בשעה 12:00 בכיכר ציון בירושלים . 
כרמל סיוון , ממארגני המשמרת , אמר כי " המשטרה לא מציקה לנו , לא עושה שום דבר . 
רוב האנשים מגיבים בתגובות חיוביות . 
יש בחור אחד שעומד בצד וצועק דברים לא נחמדים , אבל בגדול - התגובות מאוד חיוביות " . 
בין המסרים שנושאים המפגינים : " אני לסבית ירושלמית " , " אין לי ארץ אחרת גם אם אני אוהבת גברת " , " גאווה בלי דעה קדומה " ו - " בכל בית יש ארון " . 
ליהיא רוטשילד , מחברות הקבוצה , אמרה אתמול כי " צריך להמשיך למחות וצריכה להמשיך להיות נראות גאה ברחובות . 
מטרתנו היא למחות על גילויי ההומופוביה ועל שלילת חופש הביטוי ושלילת זכותנו להפגין נגד ביטול המצעד . 
לכן , אנחנו מתכננים סידרה של פעילויות " . 
בין הפעילויות המתוכננות : משמרות מחאה ומסיבת רחוב . 
חברי הקבוצה מתכוונים לקיים את הפעילויות לא רק בירושלים , כי אם גם בערים אחרות בארץ . 
רוטשילד אמרה כי " האלימות של החרדים היא לא הנקודה המרכזית . 
מי שהביאה לביטול המצעד זו קודם כל המשטרה . 
הם שללו את הזכות שלנו להפגין . 
המשטרה גם עצרה אותנו בשבוע שעבר על רקע נטייתנו המינית בלבד . 
אנחנו ביצענו פעולה חוקית " . 
המשטרה טענה בשבוע שעבר כי העצורים ניסו להר את הסדר ולצעוד , חרף הסיכומים שהושגו . 
לדברי רוטשילד , " ההומופוביה באה לידי ביטוי לא רק אצל החרדים , היא באה לידי ביטוי גם אצל אנשים שאומרים : 'תהיו גייז אבל בבית' או 'למה לעשות מצעד גאווה בירושלים'?" רוטשילד הוסיפה כי הקבוצה לא מתכוונת למחות נגד הבית הפתוח , שיזם את הפשרה שהביאה לביטולו של המצעד , כי " הבית הפתוח ואנחנו נאבקים את אותו המאבק ויש לנו את אותה המטרה " . 
חברי הקבוצה לא ביקשו את אישור המשטרה למשמרת , לדברי רוטשילד כי לא צריך : " אנחנו צפויים לעמוד ולהפגין באופן חוקי . 
מבחינה חוקית , כל עוד אין מגאפון ונאומים - כל הפגנה היא חוקית , גם אם זה מעל 50 איש " . 
הדר פ' כועסת על הצביעות של הבית הפתוח יום שבת , 11/11/2006 נועה סתת אמרה ל - GoGay , כי מצעד הגאווה בירושלים בוטל בעקבות ההתחייבויות הכספיות שהיו כרוכות בדחיית המצעד . 
ציוד ההגברה כבר הועמד במקומו באיצטדיון גבעת רם , וכך גם דוכני האוכל , המשקאות ושאר המוצרים שחיכו לבאים , היא אף פירטה . 
כנראה שלפי נועה סתת , אי אפשר לקיים מצעד גאווה בלי מוזיקה רועשת , בלי הופעות עליזות ובלי דוכני נקניקיות . 
נו , בטח , הרי " סתם " מצעד הוא לא עניין גדול , וההומואיות האלה , הן הרי לא יזיזו את הישבן רק בגלל המודעות הפוליטית . 
וכולם יודעים שהלזביות מגיעות רק לאן שיש אוכל . 
ובקיצור : כולנו הרי באים לירושלים בגלל הדוכנים וההופעות . 
מפתיע אותי שנועה סתת וחבריה לא עלו על הרעיון המבריק שאפשר לעשות גם מצעד גאווה , בלי כל הנאומים המייגעים והמשעממים , בלי ההופעות הדלוחות ( נו בחייכן , הדג - נחש ? 
) , ובלי כל הדוכנים שמוכרים לך ג'אנק במחיר מופקע . 
נכון , אנחנו נשמח לבוא ולהינות . 
אבל אם המחיר של ההנאה הוא הוויתור על זכותנו לצעוד בירושלים , פאק איט . 
שום נקניקיה לא שווה את זה . 
השנה לא היה לנו שום מצעד גאווה בישראל . 
חכמי הדור באגודה ביטלו את המצעד כי נגמר להם הכסף בברז , והסבירו את זה ב " תמיכה במצעד העולמי " . 
ועכשיו באה נבחרת הטפלון הירושלמית , זו שתקועה הרחק מעיני התקשורת הבוחנת ונראית לקהל הלא - ירושלמי כאבירי הקהילה , ועושה כאן פאדיחה בקנה מידה לאומי . 
מה הפלא שלא מעט פעילים בקהילה , חלקם בכירים מאוד , כועסים ומודאגים מהסיטואציה שהבית הפתוח יצר ? 
היום הייתי בגן הפעמון בירושלים . 
ירקו עלי , קיללו אותי , שרטו אותי . 
כמעט עצרו אותי , סתם כי עמדתי שם . 
הבית הפתוח קרא לי " אנרכיסטית תל - אביבית " , ואני בכלל שונאת את תל - אביב , לא ממש שמאלנית , והדבר הכי אנרכיסטי שעשיתי בחיי הוא עגיל בגבה . 
אז הבית הפתוח מקיא אותי החוצה , כי אני לא עונה לקונצנזוס . 
אבל זה בסדר , אני בניגוד אליהם לא צריכה חותמת כשרות על הישבן המשוקץ שלי . 
פעילי הימין הקיצוני קראו לי " טמאה " , אמרו שאני " תועבה " , והציעו לי הצעות מגונות ( כמו לסקול אותי באבנים , אם אני זוכרת נכון ) . 
באותו הזמן , ישבו אנשי הבית הפתוח , מדושני עונג , ונאמו מעל במת איצטדיון האוניברסיטה נאומים חוצבי להבות על " זכויות " ועל " שיוויון " . 
בזמן שקומץ קטן של פעילים חטפו את המכות . 
וואלה , אחלה שיוויון סידרתם לנו , נועה והחבר'ה. ועכשיו , אפשר בבקשה את הפולידין וכמה פלסטרים ? 
בזמן שהברוך מרזלים צעקו לחברים שלי שהועלו בכוח לזינזאנה " ככה נסלק את כל ההומואים " , " נגרש אתכם מאדמת הקודש " , אתם כנראה הוספתם איזו חתיכה של כרוב כבוש ללחמנייה וקצת קטשופ , שיהיה טעים . 
בדרך חזרה הביתה שמעתי ברדיו שהמשטרה מעריכה שהשתתפו באירוע אלפיים אנשים , " הרבה פחות מהמצופה " . 
אחרי כזה טררם תקשורתי , בלאגן מפה ועד דמשק , אלימות איומה וקשה , זה מה שהצלחתם לגרד ? 
אלפיים אנשים ? 
ואחר כך מפכ"ל המשטרה מחמיא לבית הפתוח ואומר שהוא התנהג למופת . 
רק חסר שהרבנים היו שולחים לכם זרי תודה והכל היה נגמר על הצד הטוב ביותר , הא ? 
צר לי , אבל שכחתם מה זו דמוקרטיה אמיתית . 
יצרתם ב - 2006 תקדים היסטורי שהוא בבחינת אסון לקהילה - שום מצעד , שום אירוע המוני ראוי . 
רק כמה אלפי הומואים מוקפים בטבעת חנק של שוטרים , חרדים ודוכני נקניקיות . 
הכותבת היא לא אקטיביסטית , לא סמולנית עוכרת ישראל , לא אנרכיסטית , ולא תל - אביבית . 
ובכל זאת השתתפה היום בהפגנת המחאה בגן הפעמון בירושלים http://www.pridezine.com/content/article.asp?id = 3040 & amp;fromCat=1&amp;fromScat=77 _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ בפוסט הקודם שפכתי את כאבי על הבגידה של עמי בי , הפוסט זיעזע הרבה אנשים , קיבלתי עליו עשרות תגובות , רובם תומכות , חלקם כועסות . 
רוב הקוראים , כמעט ללא יוצא מן הכלל , אמרו לי שתגובתי היא קיצונית , קראו לי נביא זעם בפתח , רואה שחורות , לא סובלן , עקשן ולא גמיש . 
דברתי בדברי ואני עדיין דבק בדברי , ארועי השבועות האחרונים סביב מצעד הגאווה , הוציאו את כל השדים ההומופובים , הגזענים והפשיסטים בישראל , אל מחוץ לבקבוק , אל הכבישים אל הרחובות . 
לעיני רצו תמונות של ליל הבדולח , סירטי תעמולה נאציים עם חיות ועכברים , כרזות פשיסטיות מזעזעות . 
כבר אז הבנתי שלא מדובר במצעד גאווה , או בשאלה למה לעשות מצעד גאווה בירושלים ? 
מזמן המצעד הזה הפך להיות מלחמה של הדתיים הפנאטיים בדמוקרטיה ובשומרי הדמוקרטיה בישראל . 
כל הפוגרומים שהם עשו ברחובות , הם מלחמה בבית המשפט העליון בראשות השופטת בייניש , מלחמה במשטרה שאמורה לאכוף את החוק והדמוקרטיה בישראל . 
למעשה היתה כאן הכרזת מלחמה בכל רשויות השילטון במדינה . 
כבר יותר משבוע שאלפים של חילוניים שאינם גייז , הבינו לבד בעצמם שמדובר בעתיד שלהם , ולא רק בעתיד שלי כהומו בארץ הזאת , והצטרפו למאבק , הבטיחו את בואם למצעד . 
ואז באה ההתקפלות המבישה , ועוד להשתמש בהרג בבית חנון כתירוץ לביטול המצעד , אין גבול לציניות , על זה אומרים , הרצחת וגם ירשת ? 
( וזה במילים של דוסים ) צריכה לקום צעקה גדולה בארץ , כל אדם שהדמוקרטיה בישראל חשובה לו חייב לצרוח את בקול רם . 
חובה עלינו בזמן הקרוב לארגן הפגנת המונים במרכז ירושלים להשבת הדמוקרטיה לארצינו . 
יש לפעול מייד כדי שלא יאבד המומנטום . 
אם זה לא ייקרה , אני מקיא את עצמי סופית מהעם הזה . 
אם בין עמי אני לא בטוח , אחפש לי ארץ אחרת . 
. 
) אני לא אהיה שם , לא חברים , לא אהיה נכון , אמרתי שאבוא אבל אמרתי שאני מגיע למצעד מחאה גדול ורב משתתפים ששייך לכל מי שחרד לגורלה של הדמוקרטיה בלה בלה בלה .. 
. 
לא התכוונתי לבוא לכינוס של קהילה שאני לא שייך אליה והתקפלה בגלל שיקולים כאלה ואחרים זה בול שיט מה שעשיתם , מעשה פחדנות והשתפנות . 
פשוט ככה הייתם דוחים את המצעד בשבוע , בשבועיים אם צריך וצועדים בגאווה ברחובה של עיר המצעד " שלכם " הוא כבר לא האישו כאן ברגע שהצטרפו למחאה רבני הימין הקיצוני , תומכי כהנא , ומשוקצי ימין אחרים ברגע שמנסים לסתום לכם את הפה ברור לגמרי שקבוצות מיעוט נוספות יפגעו על ידי האנשים האלה שחושבים שעל ידי פעולות אלימות הם יפחידו אותנו וזה הופך להיות " בעיה " של אנשים נוספים הרי אמרנו שנבוא למצעד לתמוך , שנצעד איתכם יד ביד בסולידריות גמורה אז זהו ? 
לא עמדתם בלחץ של המשטרה ? 
. טוב שוב נסחפתי .. 
. 
) ודאי שהיה צריך להענות לבקשת המשטרה בשבוע כזה ולדחות את המצעד למרות שתמיד בארץ הזאת יהיו " שיקולי בטחון " . 
. 
) מעניין יהיה לי לקבל תגובות מכל אלה שקראו לג'יהאד בחרדים מה הם אומרים על הכינוס המצחיק העצוב הזה כינוס של " זה מה יש כי פחדנו לצעוד בשם חופש הדיבור ולקבל יריקות מחרדים בעוד שבוע ועדיף להתכנס היום בצנעה שהחרדים לא יאיימו עלינו " קוקוריקו , זה מה שיש לי לומר קוקוריקו וגם בחור מדהים בשם אריק מצעד הגאווה - גם לי יש מה לומר בשבוע האחרון שאלו אותי תלמידיי אם אני הולך למצעד הגאווה . 
לא הופתעתי מהשאלה , כי אם הם שופטים אותי על פי הופעתי אולי אני שייך ל " גאווה " הזו . 
התלבטתי רבות במהלך השבוע אם ללכת אם לאו . 
העמדות הפוליטיות שלי תמיד היו מחוברות ל - underdog . 
הומוסקסואלים כמו עובדים זרים , ערבים , נשים , נשים חרדיות , נשים בדוויות , אתיופים ונשים אתיופיות , ואני מניח שאני יכול לכתוב כאן רשימת מכולת ארוכה מאור , הם underdog בחברה הישראלית . 
בוודאי שישנם " הומואי - מחמד " , שכולם " נורא " אוהבים כמו גיל חובב או גל אוחובסקי ובן זוגו , עיתונאי או סופר ששובר את מחסום הרתיעה וזוכה לסוג של קונצנזוס , אם לא " בלב " אז " בפה " . 
הומואי מחמד אלה הם אנשים משוחררים מבחינה כלכלית , שקיומם הפיזי - הכלכלי אינו תלוי באף אחד , רק בכישרון שלהם . 
הומואי - מחמד מייצגים רק את עצמם , ולא את אלפי האחרים החיים באנונימיות . 
מצעד הגאווה הזה , שמשום מה הפך ל - הנושא של העדה החרדית בירושלים , היה חייב להתקיים , בכל מחיר . 
הויתור של הקהילה ההומוסקסואלית עצמה , או הנציגים שלה , על זכותם לצעוד מצביע על תופעה ידועה של הקרבן המצדיק את המענה . 
[ ילדים מוכים נוטים תמיד להצדיק את הוריהם המכים , וקשיים רבים עומדים בפני מטפל/ת בהם ] . 
ההומו הישראלי עדיין רוצה להיות חלק מ " הרוב " הישראלי . 
הוא עצמו חרד מהייחודיות שלו , מסגנון חייו . 
לא אני שיטיף מוסר , ברם אני חושב שהויתור על המצעד [ תירוץ בית חנון ממש מרתיע במניפולטיביות שלו ] הסיג את החברה הישראלית לאחור . 
הוא גם לימד את שאר ה " חריגים " בחברה מיהם " בעלי הבית " האמיתיים בחברה הזו . 
כאשר חברה שלמה הופכת קבוצת מיעוט ל " שומר התרבות והזהות שלה " אין מה להתפלא שקבוצה זו תכפה בסופו של דבר את דעתה על החברה . 
יום עצוב לחברה הישראלית ולדמוקרטיה הישראלית . 
עוד אנשים שכתבו על כך : רוני בריזון - בכתבה מבריקה http://www.ynet.co.il/articles/0,7340,L-3326761,00.html קראדור http://israblog.nana 10 . co.il/blogread.asp?blog=15985&amp;blogcode=5239384 דויד http://israblog.nana 10 . co.il/blogread.asp?blog=52691&amp;blogcode=5239862 
