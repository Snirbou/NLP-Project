" נירית ... 
.. 
. 
אי אפשר לסמוך עליה " . 
וכל כך רציתי להתערב בשיחה ההיא ולומר , שאני זו שבוחרת שלא יהיו תלויים בי . 
אז למה , למה המילים הללו כל כך כאבו ? 
מה אני רואה ? 
מה נקודת המבט שלי ? 
מעת לעת נדמה לי כי מסתכלים עליי בצורה אחרת מאשר שאני מביטה בעצמי . 
מראש תמיד הסתכלתי על עצמי בצורה שונה מהאחרים , בצורה יותר ביקורתית , אך לאחרונה נראה כי הדבר התהפך . 
אני תוהה ושואלת את עצמי מה מפריע כ"כ לאחרים שלא מפריע לי . 
האם זה עד כדי כך חשוב ? 
, האם מי שלא בסדר באמת זו אני ? 
ואולי זו הזקנה והתשישות . 
כבר חצי שנה בערך שהדברים נראים לי פשוט ... 
.. 
. 
אחרת . 
אם בעבר הייתי מסתכלת על התמונה ורואה אין סוף , היום אני מסוגלת לראות רק שמונה לאורך קו האופק . 
אבל הכי הכי - אני כועסת על עצמי , על כך שאני כל הזמן משווה את הדברים בהווה לעבר ובו זמנית מאמינה וחוזרת על המשפט 'לא בוכים על חלב שנשפך ' , והינה אני , בוכה . 
בוכה ? 
האם אני יכולה לקרוא למה שאני עושה 'לבכות'? אני מצטערת , כן . 
אבל האם אני מזילה דמעות על כך ומתייפחת ? 
ואולי זו ההרגשה שנוצרת בי מאחר ואין לי כיוון בחיים . 
הגעתי לגיל שקופצים לעולם המבוגרים , ונפשית אני מרגישה שאני מספיק בשלה להחזיק בבעלותי כרטיס אשראי או רשיון לדוגמה . 
הרי אלו דברים השייכים לארץ רחוקה ונסתרת . 
.. עם כל יום שעובר אני מדברת עם עוד ועוד אנשים חיצוניים שבעבר הייתי מדברת . 
כמובן , לא באותה תדירות , אך גם זה עדיף מלא ליצור קשר עם אף אחד . 
עד כה נתקלתי בשתי תגובות נפוצות . 
האחת - " אז מה עשית בחצי השנה האחרונה ? 
" , והשניה " השתנת " . 
על הראשונה אני עונה בצורה הכי מעורפלת שאני יכולה , כיוון שזה פרט בחיי שאני נורא מתביישת בו , אך בו זמנית מרוצה ממנו , ולא נראה לי שמישהו מבין השואלים יבין באמת , או לפחות יסתכל עלי בעיניים נורמליות ולא מרחמות . 
והשינוי ? 
אם איני יכולה להרגיש שהשתנתי לטובה , אז הם בטח התכוונו לאפשרות השניה . 
[ בקריאה חוזרת , אני רואה את הצורך בלהדגיש משהו , בכדי שלא להעליב אף אחד - כשאני מרגישה שמשהו לא בסדר אצלי , לא משנה מה אחרים יגידו לי , אני לא זו שבסדר . 
פעם מישהו אמר לי שאם לאדם יש משהו שנורא מפריע לו , כולם יתנו דגש לאותו עניין מסויים . 
היום אני מבינה שזה הוא האדם שמבליט את הענינים הקשורים לאותו נושא מפריע ] .. כשהתעוררתי שלשום עברה במוחי מחשבה . 
קצת קשה לי לנסח אותה במילים , כי היא מסוג המחשבות הרגילות שלי , של הבנה יותר מהבעה , אך אני אנסה בכל זאת . 
נניח , שבתקופה כולשהי של ההווה , אדם מסויים נשלח לעבר . 
שם הוא הביא לידעת אנשי העבר את המצאות העתיד , רק בטכנולוגיה פחותה , כיוון שלא ניתן לממש באופן מלא את טכנולוגית ההווה שלה היה רגיל בעבר . 
לאחר מכן הוא חוזר אל ההווה שלו , שלמרבה הפלא לא השתנה . 
שם הוא מגלה פרט שלא שם לב אליו קודם : שהטכנולוגיה שלה היה רגיל , הומצאה ונתגלתה ע"י אדם ששמו היה זהה לשם שלו . 
השאלה שחשבתי עליה היא מי הממציא האמיתי ? 
האם זה אף אחד ? 
או שהכל נקבע מראש ? 
.. יום אחד , אני מבטיחה , אחייה את החיים שאני רוצה . 
באותו היום בדיוק , זה יהיה היום שבו גם אמות . 
[ ומי שאמר לי שמילים מפרטות יותר מידי צדק . 
אני צריכה לחזור להעביר מסרים גם בדרך ההיא ] . 
לפעמים אני בוטחת יותר מידי באנשים רק כיוון שהם מחזיקים בידע שאין לי . 
למשל רופאים . 
עבורי , רוב הדברים שהם אומרים בנוגע לאבחנות וכדומה נכונים , כיוון שהם יודעים הרבה יותר טוב ממני . 
אבל מה שאני שוכחת כשאני שומעת אבחנה , שהם לא שונים כל כך ממני . 
ההבדל היחידי בינם וביני שלהם יש ידע ברפואה . 
הם עדיין אנשים , הם עדיין בני אדם , הם פועלים על פי אותם המניעים כמו כולם . 
אפשר להסתכל על זה כך - אם אדם שהכרתם לפני חמש דקות היה אומר לכם שיש לכם בעיה פה ופה הייתם מאמינים לו ? 
האם העובדה שאותו אדם הוא רופא משנה את העובדה שאינם יודעים עליו דבר ? 
אז למה בכל זאת סומכים עליו ? 
להתחיל לפקפק באנשים זה הדבר הכי גרוע שיכול להיות . 
