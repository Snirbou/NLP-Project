מגוון טיפולים " ברפואה המשלימה " לחרדה : הרפואה המשלימה מציעה , כצפוי , מגוון טיפולים משלימים לחרדים שבינינו . 
תחילה ניתנות המלצות להפחתת הסיכון להתפרצות חרדות . 
" ניתן להמעיט בגורמים שעלולים לעורר התקפי חרדה , כמו תוכניות טלוויזיה וסרטים אלימים , להימנע מחשיפה לאזורים עם זיהום אוויר ולהימנע מעישון " , ממליצה מרגלית שילה , מנהלת האגף לרפואה משלימה בקופת חולים " לאומית " , ומסבירה " " כשאנו מעשנים , הניקוטין גורם להפרשת הורמונים מוגברת מבלוטת יותרת הכליה , כמו הורמון הקורטיזול , ובמחקרים כבר תועד שההרומון גורם לחוסר איזון במוח , ועשוי לגרום להתפרצות התקף חרדה " . 
שינוי הרגלי תזונה עשוי אף הוא לעזור בטיפול בהתקפי חרדה . 
יש גורמים תזונתיים כמו לחם מחיטה מלאה , בורגול וכוסמת , קוטג' ומוצרים עשירים בטריפטופאן " חומצת אמינית שמשפיעה על רמת הסרוטונין במוח , ומשפרת מצבי חרדה " , מפרטת שילה . 
יש מצבים של " היפוגליקמיה " - נפילת סוכר , שמאופיינת בשינויים במצב הרוח ובחרדה . 
חומצה פולית , טימין B 12 וויטמין B 6 יכולים לעזור לאיזון הכימיקלים המוחיים . 
חומצות שומן שמקורן בדגים ופות ים , כמו אומגה שלוש ואומגה 6 , יכולים להשפיע לטובה על מצב הרוח , גם נוגדי חמצון , שמקורם בפירות ובירקות מגבירים תהליכי חמצון במוח , ועשויים למנוע התקפי חרדה , ובעיקר פירות טריים וצבעוניים - כתומים וירוקים חזקים " . 
מומלץ להמנ מדיאטת קיצוניות שיכולות לגרום למצבים מעוררי חרדה , כמו " היפוגליקמיה " , וכדאי להגביל את צריכת השומן ל - 25 אחוז מהתפריט היומי , ולהעדיף שומנים בלתי רוויים תוך צמצום צריכת שומנים שמקורם מן החי . 
כדאי להעדיף בשר אדום על פני נקניקים . 
לכדאי להימנע מצריכת שומן מזון מעובד וממזונות שמכילים חומרי צבע וטעם . 
צמחי מרפא יוכלו לשמש לרגיעה מחרדות , " כמו למשל תיליה , קמומיל ופסיפלורה , שניתן לרכוש כחליטת צמחים ולהכין משקאות לאורך היום , ממליצה שילה . 
ניתן להמתיק את המשקאות בדבש , שגם לו השפעה מרגיע . 
פרחי באך הם טיפול מוכר לחרדות . 
" מבין 38 תמציות פרחים , שפיתח ד"ר באך למצבים נפשיים שונים , מומלץ על ה " מימולוס " לפחד ממקור לא ידוע ועל " אספין " לפחד ממקור ידוע . 
לנפגעי טראומה מומלצת תמצית " כוכב בית לחם " . 
לאחרונה צובר תאוצה גם תחומם ה - הומיאו - טוקסיקולוגיה " - הומיאופתיה מודרנית , הכוללת תכשירים שמשלבים מספר רכיבים הומיאופתיים בתמצית אחת , ומגינים על הגוף מפני רעלים . 
בין הרקיחות המומלצות נגד התקפי חרדה : " איגנציה הומוקורד " למצבים של עצבנות וחוסר שקט , חרדות והיסטריה , " פסיוהיל " למצבים של חוסר שקט ושינה לא רגועה , חרדות ועייפות וגם להרטבת לילה אצל ילדים , שעלולה להופיע בעקבות חרדות , ו " נויוהיל " למצבי חרדה בגיל המעבר . 
טיפולים במגע עשויים לסייע לאנשים חרדים , כמו שיאצו , עיסוי ורפלקסולוגיה . 
ניתן לעבוד עם שמנים ארומטיים כמו " אילנג אילנג " 'קמומיל' ו'יסמין' המשמשים לרגיעה " , מציינת שילה . 
גם דיקור סיני הוא פתרון אשפרי . 
" לפי הרפואה הסינית כשהחרדה מלווה בחולשה באזור הריאות , החרדה מגיעה ממקום של אבלות ועצב גדול , אם הכאבים מופיעים במערכת העיכול , החרדה יכולה לבא ממקור אובססבי , או דאגת יתר לאחריםם . 
אם יש בעיות בכליות או במערכת השתן , מקור החרדה בפחד קיומי ; ואם הבעיות בכבד , החרדה יכולה לבא כתוצאה מכעסים פנימיים , שלא באו לידי ביטוי . 
אנו משחררים את החסימות באמצעות דיקור אזורים ספציפיים בגוף , בעיקר בגב . 
שיטת הדימיון המודרך מאפשרת להפחית את רמת החרדה על ידי קבלתה . 
" כשאנו מאפשרים לחרדה לצאת החוצה , היא עשויה להיעלם , כך למשל , ניתן לדמיין התקף חרדה , או לגעת בשורש הבעיה שהוביל להתקף , תוך כדי נשימות ובסיוע מדריך . 
לחרדים מומלץ כל יום על עשר דקות הרפיה , בלי הפרעות של טלוויזיה , רעשים מהרחוב וטלפונים . 
גם מוזיקה שקטה עשויה להרגיע . 
חלפו שבועות ארוכים עד שיל ' , 59 ממרכז הארץ , אשר היתה מתעוררת בלילות עם דפיקות לב וזיעה קרה , הבינה כי מדובר בהתקף חרדה . 
ההתקפים הראשונים הופיעו ארבע שנים קודם לכן , כשבעלה נפטר . 
" הייתי רועדת כולי , והיתה לי הרגשת פחד נוראה , כאילו אני הולכת למות . 
זה היה כמו חלום זוועה בלילה , שהתעוררתי ממנו בשארית כוחותיי , כאילו אני נחלצת מהמוות " , היא נזכרת . 
" כל ערב היתה לי הרגשה נוראה שעלול לקרות לי משהו במהלך הלילה . 
הגעתי למצב שפחדתי ללכת לישון " . 
ל' החליטה לפנות לרופא כדי לטפל בבעיה . 
תחילה חששה שהיא סובלת מהפרעה בתפקוד הלב . 
" רופאה שלחה אותי לבדיקת מאמץ לתפקוד הלב , אבל היא יצאה תקינה . 
אז החלטתי לפנות לפסיכיאטר " . 
הפרעות חרדה הן הנפוצות שבמחלות הנפש . 
לפי הערכות סטטיסטיות , חמישה עד עשרה אחוזים מהאוכלוסייה סובלים מהתקף חרדה כלשהו במהלך החיים . 
הפרעות החרדה נחלקות לסוגים שונים . 
אך את כולן מאפיין ההתקף - תגובת חרום של הגוף מפני מצב מסוכן , לכאורה . 
לפי ספר ההבחנות הרישמי של האיגוד האמריקני לפסיכיאטריה ( DSM ) לפחות ארבעה מהסימנים הבאים יצביעו על קיומו של התקף חרדה : דפיקות לב חזקות , או האצה של קצב הלב , הזעה , רעד , צמרמורות , או גלי חום : חוסר תחושה או עקצוצים בגוף , קוצר נשימה , תחושת מחנק , כאבים בחזה ; בחילה , או כאבי בטן ; סחרחורת , או תחושת עילפון מתקרב ; פחד מאובדן שליטה , משיגעון , או ממוות , ותחושה של ניתוק מהמציאות , או של ניתוק האדם מעצמו . 
" לעיתים יש מיחושים בגוף , כמו כאבים בחזה , מבלי שהאדם מודע שמדובר בהתקף חרדה " , מסביר ד"ר אילן טל , מנהל היחידה להפרעות חרדה במרכז הקהילתי לבריאות הנפש " רמת חן " של שירותי בריאות " כללית " . 
" בהתחלה חושבים לרוב על מחלה פיזית " . 
נשים סובלות מהתקפי חרדה יותר מגברים . 
פאניקה , הפרעת חרדה שמופיעה כהתקפים פתאומיים וחשש תמידי מפני מקומות או אירועים שעלולים להביא להתפרצות האפקט - שכיחה בנשים פי שניים יותר מאשר בגברים . 
הפרעת חרדה כללית מוגדרת כדאגה ופחד מוגברים באופן תמידי ללא קשר סביר למציאות , ובאופן כרוני . 
בספר האבחנות הפסיכיאטריות האמריקני , נקבע כי גם במקרה זה , שכיחותה בנשים כפולה מזו בגברים . 
למרפאות לטיפול בהפרעות חרדה פונות יותר נשים המדווחות על חרדה ( 55 עד 60 אחוז ) לעומת גברים , לפי מספר מחקרים בעולם , שעובדו לאיגוד הפסיכיאטרים האמריקני . 
" בקליניקה רואים הרבה יותר נשים . 
אולי הגברים מתביישים ומסתירים את עניין החרדה " , אומר ד"ר טל . 
תכף אמשיך ... 
.. 
. 
גם פוביה - הפרעת חרדה נהגרמת ספציפית כתגובה לאירוע מסוים כמו אסון טבע או לחיה מסויימת כמו נחש , או עכביש , גבוה משכיחותה בקרב נשים מאשר גברים ; אך חלק מהפרעת החרדה שכיחות יותר אצל גברים . 
" מהפרעות חרדה פוסט - טראומטיות סובלים בארץ יותר גברים מנשים , בעיקר כי גברים נחשפו יותר לאירועים טראומתיים במלחמות " , מסביר ד"ר טל . 
ולגבי חרדה חברתית , הגורמת להתבודדות בבית , קשה לחוקרים לקבוע האים היא נפוצה יותר בנשים , כי נשים ממגזרים מסוימים אינן יוצאות מהבית דווקא מטעמי דת . 
גם אובססיה - קומפולסיה מוגדרת כהפרעת חרדה , ובה שיעור דומה של נשים וגברים . 
חרדה ישראלית בחיים הקשים בארץ הופכים התקפי החרדה לנפוצים יותר . 
הישראלים סובלים מהתקפי חרדה יותר מהאירופאים , כך גילה סקר של הלשכה המרכזית לסטטיסטיקה ומשרד הבריאות , שהתפרסם לאחרונה . 
נמצא , כי חמישה וחצי אחוזים מהישראלים סובלים מהפרעות במצב הרוח , לעומת שלושה וחצי אחוזים בממוצע במדינות אירופה שהשתתפו בסקר . 
בבדיקה פרטנית העידו 2.2 אחוזים מהישראלים , , כי סבלו מחרדות לעומת אחוז אחד בלבד מהאירופאים הנבדקים , גורמים סביבתים נוספים עשויים לעודד התפרצות התקף חרדתי . 
אם כי ידוע , כי לחרדה גם שורשים תורשתיים - גנטיים . 
חוסר איזון בהורמון האינסולין בגוף עשוי לגרום להתפתחות דופק מואץ , זיעה וסימנים של התקף חרדה . 
" יש גורמים התנהגותיים , למשל אם ראינו בילדות אנשים שנבהלים , למדנו להבהל בצורה דומה . 
אם אמא הולכת עם ילד ברחוב , והיא רואה כלב ונבהלת ממנו , הילד יראה את אמא מפחדת , ובפעם הבאה כשיפגוש כלב , הוא יבהל בעצמו " , מסביר ד"ר טל . 
כל גורם לחץ עשוי לעורר התקף חרדתי . 
כך אירוע טרור , אסון טבע , וגם ציוני דרך שגרתיים יותר כמו הפחד מהזדקנות והכניסה לגיל המעבר אצל האישה . 
" התקפי חרדה לרוב פורצים , כשיש משהו שמאיים על הנפש שלנו , כמו עבודה , או קשר חדש . 
לעיתים ניתן לבטא את הקושי הנפשי להתמודדות עם אירוע חדש , בהתקף החרדה " . 
בסקר שבוצע במרפאת החרדה בבית החולים הפסיכיאטרי " באר - יעקב " נמצא כי חרדה חברתית מתפתחת יותר אצל אנשים בעלי פחות משני חברים . 
אנשים בודדים ללא בן או בת זוג ואנשים שנעדרו הרבה מגית ספר בילדותם . 
התקפי חרדה עלולים לפרוץ במקומות מפתיעים ובמועד לא מתוכנן , אך מחקרים רבים ניסו להעריך מתי הסיכון להופעת ההתקף גבוה יותר . 
מחקר שבוצע בשנת 2000 באטניברסיטת " אמהרסט " במסצ'וסטס , ארצות הברית , נמצא כי חרדה , כמו דיכאון , חמורה בעונת החורף יותר מאשר בקיץ . 
מחקר מאוניסרסיטת קורנל שבניו - יורק מצא בשנת 1990 , כי חרדה משפיעה לרעה על לחץ הדם בעיקר בחורף . 
גם בין שעות היממה קיימים מוקדי סיכון . 
במחקר שבוצע במכון למדעי הפסיכולוגיה באוניברסיטת לידס בבריטניה נמצא כי רמות החרדה לרוב גבוהות יותר בבוקר , ופוחתות אחר הצהרים . 
חרדה לילית אומנם שכיחה . 
אך מתברר כי היא גם הבטוחה יותר . 
במחקר שפורסם בכתב עת להתנהגות ופיזיולוגיהבינואר האחרון נקבע כי " טיפוסים של ערב " סובלים פחות משינויים ברמת הדופק ולחץ הדם במהלך התקפי חרדה לעומת " טיפוסים של בוקר " . 
תגובות גופניות הן חלק שגרתי במהלך התקף חרדתי . 
כמו ג' , רבים יפנו למרפאת הלב לברר האם עברו אירוע , לאחר שחוו התקף חרדה פתאומי . 
לכן , סביר כי רופאי חדרי המיון ייתקלו בנפגעי חרדה יותר מאשר גורמי בריאות הנפש . 
במחקר שבוצע באוניברסיטת קולומביה בארצות הברית , נמצא בדצמבר האחרון כי אצל צעירים כצפוי , כאבים בחזה קשורים יותר לחרדה מאשר להפרעות קרדיולוגיות בתפקוד הלב , בבית החולים " רבקה - זיו " בצפת פותח לאחרונה מכשיר , שמאפשר לקבוע את מידת הסיכון ללב בזמן התקף כאבים בחזה תוך שתי דקות בלבד . 
במחקר , שהוצג באפריל בכנס האיגוד הישראלי לקרדיולוגיה , נמצא בדיעבד , מבין 85 אנשים שפנו לחדרי מיון עם כאבי חזה , ב 37 מהמקרים ( 43.5 ) לא היה יסכון לתפקודי הלב , ומרביתם היו ככל הנראה נפגעי חרדה . 
" פונים רבים מגיעים לחדרי המיון מבלי להבין שהם סובלים מהתקף חרדה , גם אם יאמרו להם שהם סובלים מחרדה הרבה פעמים " , מספר ד"ר טל . 
בסקר שנעשה בחדר מיון במרכז הרפואי " שיבא " מעריכה החוקרת דבורה הרץ , כי פניות חוזרות למיון עלולות לנבוע מסיבות שאין קליניות , בהן פחד וחוסר ביטחון , חוסר אמון במערכת והערכה עצמית נמוכה . 
נמצא , אגב , כי התופעה נפוצה יותר בקיץ ואצל מטופלים ממעמד הביניים יותר מאשר בשכבות סוציו - אקונומיות נמוכות . 
דיכאון וחרדה משולבים האחד בשני כהפרעות נפשיות בעלות סימנים דומים . 
יש חוקרים שטוענים , כי הפרעת חרדה כללית היא סוג של דיכאון , ושונה באופיה מהפרעות חרדה אחרות כמו פאניקה . 
חרדה מובילה לעיתים רבות לדיכאון , אך דיכאון לא תמיד מביא לחרדה . 
אלה תסמונות , שלרוב מופיעות יחד . 
ייתכן שהמערכות הקשורות לדיכאון ולחרדה קרובות במוח " , מסביר ד"ר טל . 
הרופאים יודעים לזהות הבדלים בין שני סוגי ההפרעות . 
" אדם בדיכאון מסתגר יותר בעצמו , יש לו פחות כוח , והוא כבוי , חרדה מזכירה יותר מצב של עוררות וחוסר רגיעה , אי שקט גופני , עיסוק בבעיה . 
נפגע חרדה פונה לרפאים עוד ועוד כדי לברר ממה הוא סובל , ופחות מסתגר בבית . 
בריכת כדורים ( ואם כל ההמלצות למעלה לא עזרו .... לכו לפסיכיאטר ) ברפואה הציבורית הפכו התרופות לטיפול השכיח בחרדה . 
המקובלות ביותר הן התרופות מקבוצת חוסמי ספיקה מחדש של כימיקל הסרוטונין במוח , ממשפחת " פרוזאק " , " סרוקסט " , " לוסטראל " ו " ציפרמיל " שמשפיעות תוך מספר ימים עד שלושה שבועות . 
תרופות נוספות הן מקבוצת ה " בנזוריאפינים " , שמשפיעות על חומרים כימיים אחרים במוח . 
" אלו בעיקר תרופות מרגיעות , שמעניקות טפול בסימפטומים " מסביר ד"ר טל . 
" ובנוסף ניתן להעזר בטיפולים קוגנטיביים התנהגותיום שכוללים זיהוי מחשבות מעוררות חרדה , פיתוח דרכי התמודדות ושינוי הרגלים התנהגותיים , טיפולים נוספים ניתנים בהרפיות , היפנוזה וביופידבק . 
שבו מווסתים את רמת החרדה באמצעות מחשב " . 
