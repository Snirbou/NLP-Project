אני רוצה לפרוץ את מעגלי החנק האלה . 
רק כי הם כל כך מעיקים . 
בזמן האחרון אני מכריחה את עצמי ללכת לישון מוקדם כדי להתעורר מוקדם ואז מצטערת שהלכתי לישון מאוחר והתעוררתי מאוחר , ואז אני מגלה כמה מגוחך כל זה נשמע . 
רק כי זה חופש . 
אני רוצה לצאת עכשיו - אבל עכשיו - ממש עכשיו לאיזה הליכה ארוכה , לשכוח מאיפה באתי ולאן הלכתי . 
אני כל כך רוצה לצאת כבר מכל המסגרת שיצרתי לעצמי , מהקיבעון המשעמם הזה , רק כי מגיע לי שינוי . 
גם אם לפעמים הוא נורא קשה . 
אני כועסת על עצמי שכבר מזמן התחיל החופש ולא הייתי אפילו פעם 1 במגרש , ואז קוראים לי לעבודה בדיוק כשתכננתי להיות עסוקה בנפש ובגוף רק בכדורסל . 
" זה מצריך משמעת עצמית " אמרה לי האמא שאצלה אני עובדת , ורציתי להוסיף שכרגע זה לא באמת נכון כי זה עוד לא מיושם , אבל קיוויתי שזה באמת יהיה נכון לגביי . 
. ולכן שתקתי . 
אני נורא מאוכזבת מהמקום הזה . 
מהכל פה . 
לפעמים אני באמת תוהה למה אני מכריחה את עצמי לקרוא בלוגים של אחרים\אחרות ואז לכתוב תגובות שהן הישר מהלב , שאני חושבת על כל מילה , והיא במטרה לשמח , ובמטרה להעצים .. 
. 
ואז או שלא מגיבים\מגיבות לי או שזאת סתם תגובה כזאת או אחרת . 
זה אמנם לא אמור להיות עסק של נתינה וקבלה , אבל .. 
. 
במובן מסוים אני מרגישה הנותנת והלא מקבלת כלום . 
אולי באמת צריך לרגע לשכוח את השעון ואת הזמן , לשכוח שכרגע יש טיימר מעל הראש . 
לשוט בנהר השמחה שלי , הצלול והאוורירי , ולבטל כל מוסכמה כזאת או אחרת . 
סתם כי .. 
. 
זה פשוט אפשרי . 
להפסיק לצפות ולזרום , פשוט לזרום . 
לקחת את הכל לאט ולא כל כך בטוח , ולהפסיק לחשוב על כל דבר , להפסיק לנתח ולהפסיק לקוות להיות או להכריח להיות . 
אני רוצה להכיל את כל העולם הזה , ולצאת יותר אני . 
בינתיים זה פשוט לא יוצא , שום דבר מכל זה . 
והמילים שלי לא משמעותיות לרגע , וזה מעיק מאוד . 
כל כך . 
הצליל הישן ששב לשטוף את חלוני , והתכווצות הלב למראה עיניי המתבגרות . 
בשלב כלשהו באמצע השנה הזאתי הבטחתי לעצמי שיגיע החופש הגדול במהירות . 
הוא יגיע , והוא יסחוף אותי , ואהיה עסוקה מהבוקר עד הערב ואנצל את כל הזמן הפנוי הזה . 
אפטר מהמקצוע ערבית ואשחה אל עבר ימים חופשיים מכל הספרים והמחברות . 
נשבעתי לעצמי שמיד כשאסיט את מבטי הוא יגיע , והוא יסחוף אותי , וניסחף ביחד . 
ואשכח את כל הימים הכואבים ואת מריטות הלב ואת שביל הכאבים שזרעתי מאחוריי . 
יצרתי בועה שעשויה כולה מורוד בוהק ושמתנוססות עליה המילים 'חופש גדול ' . כשבעצם , ובעצם .. 
. 
החופש הגיע . 
וכשהוא הגיע , הוא לא סחף אותי , ולא הייתי עסוקה מבוקר עד ערב , ולא שכחתי את הימים הכואבים . 
תמיד התלהבתי מהיום שבו אני יוצאת לחופשי , גאה בתעודה שעמלתי להשיגה כל השנה ותמיד יודעת שאין דבר יותר מספק מהיום שלאחרי יום הסיום . 
וזה לא הגיע השנה . 
השנה התבוננתי באוויר הנקי , ובספרים שהונחו על השידה מוכנים לכבוש ואולי לסחוף , את כל ספרי התכנונים לחופש הגדול שכבר בעצם כאן , ולא .. 
. 
אפילו לא במחצית מהדרו . 
אני מאוכזבת . 
כי ציפיתי ליותר , וזה לא הגיע . 
ציפיתי שזה יהיה יום מיוחד , שלפחות תיהיה תעודה . 
ציפיתי שאחוש כל כך שלמה עם עצמי , וכרגע אני רק עסוקה בלחשוב איך להשלים את הפאזל הזה . 
תכננתי אלפי תוכניות , ואני מפחדת שלא אעמוד בהן , ושלא אלחם עליהן , ושאני מספיק חלשה כדי להגיד שטוב שהן על הדף וטוב שיישארו שם . 
אני חוששת . 
לא פלא שאני מזל אריה מובהקת , כי זה הרי ברור שאני מפחדת משינויים , וכשכמה שאתכחש קשה לי בלי מסגרת . 
זה כמו שנותנים לי לעשות הכל , ואני מרשה לעצמי לעשות הכל אבל רק בתיאוריה , ובפועל , שום דבר מכל זה , מהרי הציפיות לא מתרחש . 
אז אני שומעת את אותו שיר ישן , והמילים נשמעות גרועות כמעט כמו שהן , ואפילו עיצוב חדש לא מצליח להרגיע אותי . 
כי בכל זאת התקווה שאעשה מהחופש הזה היא בלתי נמנעת , וכשאכנס לבית ספר שוב בכיתה י' אהיה הרבה יותר חכמה ומוכנה , ובטח פחדנית . 
אבל זה כנראה מה שיהיה , וזאת כנראה אני . 
וכשהאופטימיות תשוב לצבוע את שערי ותיתן לי קצת אמונה בעצמי וקצת תקווה לנצל גם את חודשי הימים האלו , אני אראה אחרת . 
אני אשמע אחרת . 
אני אהיה אחרת . 
סוף סוף קצת בטוחה בעצמי . 
קצת בטוחה במראה , קצת בטוחה בהרפתקה , קצת בטוחה בייאוש , קצת בטוחה בחידוש , קצת בטוחה בשינוי , קצת פחות בטוחה בלחיות , וקצת ... אבל קצת יותר אני . 
היה כל כך נחמד לארגן יציאה לתל אביב , ואז לבטל אותה . 
ואז לארגן לצאת למרכז , ואז לבטל גם את זה . 
ואז להגיע לבית של חברה ולראות סרט , ושזה יהיה דבר הכי מספק שיש . 
ואחר כך עוד להכין עוגה כמו שרק שתינו יודעות - מהעוגות האלה שלא כתוב עליהן בשום מקום , שאין להן מתכון בשום ספר , ושאפילו החום שבתנור ניהיה אלתור בפני עצמו . 
אבל אלו אנחנו , ואם אלו אנחנו ... 
.. 
. 
למה אני מתפלאת שיצאה עוגה כל כך - אבל כל - כך מעולה ? 
ויפה , וכל כך מושלמת ? 
די . 
: ) תכנונים של ערבי תל אביב , של דיזינגוף , של אלנבי , של התחנה המרכזית . 
תכנונים של ערבי כדורסל , ימי כדורסל , לילות כדורסל , נשימות של כדורסל . 
תכנונים על עבודה , עבודה ועוד עבודה , ושל כסף וכסף ועוד קצת כסף . 
ורק חני אחת . 
ואם זה כל מה שיש לי , אז שלא ארשה לעצמי אפילו לטעון פעם אחת ... 
.. 
. 
שזה לא מספיק . 
והחלטתי לשבת על הכיסא , ולהתחיל לכתוב את כל מה שעבר לי בראש במשך כל העונה הזאת . 
הכריחו אותי לכתוב את כל מה שחשבתי , את כל מה שקיוויתי ואת כל האכזבות שחוויתי . 
משהו בלב צבט , והרגשתי שאם אני לא אכתוב זה ימשיך לצבוט אותי עוד ועוד . 
אני חייבת לסיים את זה עכשיו , לסגור את הפרק הזה בחיים שלי , לדעת שהענקתי את מה שרציתי להעניק לחברותיי לקבוצה וגם למאמן . 
אז כשהתיישבתי הכל התחיל לנזול על הדף , כל הזיכרונות שלי מהרגעים העצובים והמפקחים וגם מהרגעים שהרגשתי כל כך מאושרת ועילאית . 
מההתחלה , איך הכרתי אותן , ואין הן הכירו אותי . 
את הפחד , את הניסיון את התסכול ואת הקושי . 
תכננתי להביא את הברכות לכל אחת בטקס סיום עונה שהתרחש בערב יום שלישי . 
אבא התעקש שאני אדפיס ברכה של 3 עמודים ל - 11 בנות וכמובן למאמן , ואני נדהמתי , אבל ניגשתי למלאכה . 
כשסיימתי לכתוב את הברכה העשירה , שמתי את זה במעטפות , סגרתי , והתארגנתי לטקס . 
האמת שלפני שהגעתי לשם רציתי לדפוק הופעה חיצונית , כי הרגשתי שכל השנה הבנות רואות אותי בתלבושת הכדורסל הזרוקה , והגיע הזמן שהן יכירו גם את הצד השני שלי , ובמובן מסוים היה מאוד חשוב לי להראות את זה . 
אז התארגנו ויצאנו לקראת החגיגה . 
כשהגענו ראינו את בר ואבא שלה יושבים בחוץ והחלטנו להיכנס פנימה . 
כשנכנסנו ראינו את המאמן , ואני הבאתי לו את המכתב . 
הוא התפלא ואז אמרתי לו שזה ארוך מאוד { 3 עמודים } ושיקרא את זה כשיהיה לו זמן . 
בינתיים עלינו לשבת בכיסאות בעוד מתיחות של מתעמלות קרקע נעשות מולנו . 
ראיתי את יאיר פותח את הברכה ומוציא אותה , ואז כל מיני אנשים מההנהלה של הכדורסל הסתכלו גם הם ואפילו אחד ביקש לקרוא את זה אחר כך , ואני הסכמתי , כמעט בלית ברירה . 
כשהוא עלה בכיסאות לכיווני הוא לא הסתכל עליי וכשהוא הגיע הוא קרא לי לבוא אליו וחיבק אותי . 
כשהסתכלתי לו בעניים ראיתי כמה הוא מתרגש ואפילו רעד קצת , ובחיים שלי לא ראיתי אותו ככה . 
הוא בקושי הצליח לדבר ורק אמר לי כמה הוא מתרגש . 
אני אמרתי לו שחשוב לי שייקח את זה איתו ושיידע שאנחנו מעריכות אותו , והוא הלך . 
הרגשתי כל כך מרוגשת מהמפגש הזה איתו , שהספיק לי להערב , אבל היו לי עוד 11 מעטפות ביד , והתכוונתי לתת אותן לכל מי שתרצה . 
ראשונה הגיעה עמית וקיבלה מכתב , ואז אסתי ויעלה שנורא התרגשו . 
אחר כך נתתי אחת לענת וגם לים , ואז לפתע ראינו את אלה ונגה { מהקבוצה , שלא ראינו אותן חודשיים } ונורא התרגשנו והתחבקנו , והבטחתי להן גם מעטפות ישר כשאני רואה אותן בהזדמנות אחרת . 
כולן נורא התרגשו , ואני התרגשתי בשבילן . 
הרגשתי שזה היה הדבר הנכון לעשות כסגירת מעגל , ושמחתי שזה נגע בכולן ושכולן קיבלו את זה במלוא ההדר . 
הטקס התחיל בדיבורים מאוד { לא ! 
! 
} מעניינים , ואנחנו ניסינו לכבד את המאורע . 
גם העברנו מסנג'רים בכל הדיבורים , ופלאפונים , ועניינים . 
כשלבסוף התחילו לחלק את המדליות הילדים הקטנים קיבלו , הצעירים שעוזבים לצבא , המצטיינים והמצטיינות של העונה , תגליות העונה וכד' . 
ענת קיבלה את התגלית , וים את ה - MVP . 
ונורא התרגשנו בשבילן , ומחאנו כפיים וצעקנו { כמו שאוהדות מכבי יודעת ; ) } והיה מאוד כיף ככה . 
לבסוף היו גם את ההופעות , ולא קיבלנו שום מדליות . 
אבל לא נורא , זה היה עוד סביר . 
כשיצאנו החוצה כשנגמר הטקס , ראיתי את ים רצה אליי וגם את שיר , וכולן קפצו עליי ואמרו כמה שאני מקסימה . 
ים בכתה , ורעדה ואמרה לי כמה שזה חשוב לה , ושהיא רוצה שניפגש ושזה לא יהיה משהו אחרון . 
היא נורא התרגשה וזה היה מאוד נוגע ללב , באמת . 
אמא שלה צילמה אותנו ביחד , ואז הלכנו עמית רון ואני למרכז לאכול קוראסונים , רק כי באמת מגיע לנו על כל העונה העמוסה הזאת : ) : ) : ) : ) אמא אמרה : " זאת הברכה הכי יפה שקראתי , כל כך מרגשת . 
אני בטוחה שכולם יתרגשו " . 
אבא אמר : " אני מבין את ההתרגשות , זאת ברכה מאוד נוגעת . 
והם לא רגילות למשהו כזה , בטח לא יאיר .. 
. 
שלא רגיל לכנות כזאת " . 
עכשיו , תהיתי אם לכתוב פה את המכתב , אבל הוא ארוך מאוד . 
אז אם יש למישהו\מישהי פיתרון , אני אשמח לשלוח . 
