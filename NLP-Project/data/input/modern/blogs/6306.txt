חיבוק ונשיקה בכל האפור הזה . 
הם שוחים בתוך ענן של ערפל , איך הם לא שמים לב ? 
קצת כמו אבקה מרדימה , זה לא עייף להם ? 
צוחקים , יוצאים החוצה . 
שם יש שמש אפילו כשהשמיים קודרים . 
יורד גשן והעשן של הסיגריות מתערבל מכל הכיוונים . 
קר , כמעט שלא מחניק . 
לכולם יש צעיפים חמים עם פסים וצבעים בוהקים , וחיוך ענק על הפנים . 
הפסנתר מנגן פה . 
זה נחמד . 
מפחיד לחשוב שאם הספינה ששטה במעגלים מקרטעים תחליט פיתאום שבא לה לטבוע , הכל יחזור להראות כמו בועות שחורות של מים , שאפשר להבחין בהן רק מתוך המצולות . 
בינתיים היא מחכה עד שהחמציצים יפרחו , כי זה מה שחמציצים נוטים לעשות בסתיו , ואז הכל נהיה צהוב . 
למען השם , כמה כוסות מים אפשר לדחוף לגוף אחד מסכן ? 
שתיתי כוס קטנה מפלסטיק של מים קרים בבית החולים ועוד אייס קפה , שזה ביחד בערך חצי ליטר של נוזלים . 
עכשיו יש לי עוד בקבוק של שלושת רבעי ליטר לשתות , ואני עוד שניה מקיאה . 
שעה וחצי , שעה וחצי בשביל לשתות לפחות 5 כוסות מים . 
לפחות ! 
וכמה ריצות לשירותים מכל העניין ... 
.. 
. 
אבל אני אשתה את זה כמו ילדה טובה , אני מוכרחה . 
ובכלל , ככל שהחומר הזה יצא לי מהגוף יותר מהר , יותר טוב . 
אחר - כך מכניסים אותי לתוך מכונה שמסתובבת מסביבי ועושה לי קלאוסטרובופיה . 
מעל לראש שלי יש משטח פלסטיק שמצוייר עליו סימן של " + " ענק בצבע טורקיז . 
המשטח הזה כל - כך קרוב לי לעיניים שהטורקיז מתחיל לרצד , אז אני עוצמת אותן . 
12 דקות + 11 דקות שבהן אסור לזוז . 
הרגליים שלי גם מודבקות זו לזו בסלוטייפ ככה שהן לא יזוזו בכל מקרה . 
אני מרגישה קצת כמו מישהי שמתה אבל לא סיפרו לה על זה . 
אני סופרת כבשים , אומרים שזה אמור להרדים , אבל זה אף פעם לא מרדים אותי . 
להפך . 
למעשה כל פעילות של המוח מעוררת אותי ... 
.. 
. 
כניראה שבגלל זה כל - כך קשה לי להרדם בלילות . 
11 ועוד 12 , 12 ועוד 11 . 
כמה זה ? 
זה 23 . 
נוסיף לזה את זמן ההתארגנות ואת הזמן שבו הטכנאית הרוסיה דיברה עם מכר שפגשה בחוץ גם אחרי שהמכשיר הפסיק לפעול , וכל זה בזמן שאני תקועה בתוך מכשיר שניראה כמו מנהרה למסע בזמן . 
30 , נידמה לי שלא אפריז אם אגיד ששכבתי 30 דקות מבלי לזוז , חוץ מאולי למצמץ ולנשום . 
אלוהים , אני מתה לשירותים . 
למה הייתי צריכה לשתות כל - כך הרבה ? 
נו , היא מסיימת שם את השיחה שלה ? 
קצת התחשבות , אני מתפוצצת פה ... 
.. 
. 
אחרי זה לבית קפה - אייס קפה , וסנדוויץ עם טונה . 
זה הפרס הקטן שלי על היום הארוך הזה ועל הכחול בווריד . 
אם רק בבקשה מישהו יוכל ללוות אותי לשירותים ? 
קצת קשה ללכת פה עם כל המדרגות ... 
.. 
. 
הבלוג הזה מרגיש לי כמו ביצה ששתלו מסביבה אקליפטוסים , ששתו ממנה את המים , ומה שנשאר בסופו של דבר זה רק הזבובים . 
כניראה שהמיטב שיש לי להציע בימים אלו זה עיצוב חדש . 
מכל בחינה אחרת אני באמת לא מרגישה יצירתית ( בהנחה שלעצב בלוג זה יצירתי , כן ? 
) . 
ובאופן יחסי יש לי הרבה זמן , אבל היא פשוט לא באה , הכתיבה . 
הייתי אומרת שזה מדכא כי התכוונתי לנצל את הזמן שלי בבית לכתיבה , אבל עם כל הכבוד , ניראה לי שמחסור במוזה זאת הקטנה שבצרותי . 
חלילה וחס , לא קרה לי שום אסון בקנה מידה בינלאומי , אבל על הרדר הקטן שלי , המחוג מורה " באסה " . 
יתכן שלולא הייתי רקדנית , היה לי קל יותר לקבל את העובדה שאני צריכה ללכת בעזרת קביים . 
באותה מידה מאוד יתכן שלא , כי הרשו לי לספר לכם שחוסר האונים שחשים כשאי אפשר ללכת ( לא באופן אבסולוטי ולא לשום מקום ) הוא גדול . 
אני בטוחה שאף פעם לא עצרתם לחשוב כמה פעולות צריך לעשות בין השניה שפוקחים את העיניים בבוקר ועד הרגע שבו מסיימים לצחצח שיניים . 
ובכן , לא מעט פעולות . 
רובן לא מודעות . 
למשל מי חושב על זה שצריך להזיז את השמכה , או להתרומם לישיבה , או להוריד את הרגליים לריצפה ... 
.. 
. 
שלא נדבר על להושיט את הידיים לקביים ואחר כך לנסות לעמוד . 
ולא , אני כבר לא יושבת כל היום ובוכה ומתבוססת ברחמים עצמיים . 
וגם כבר יחסית לא נורא כואב לי . 
אני חיה עם חוסר הנוחות . 
אבל בחיי , אנשים אומרים לי " תשמחי , אסור לך להיות עצובה , היה יכול להיות יותר גרוע " . 
וברור שהם צודקים , היה יכול להיות יותר גרוע , מצד שני , לא ברור לי על מה אני אמורה להיות שמחה בדיוק ? 
על זה שלא קרעתי שתי רצועות בברך ? 
על זה שבמידה ואצטרך ניתוח הוא יהיה קל ? 
כן , ברור שאני שמחה על זה . 
באותה מידה אני שמחה שבכלל נולדתי עם רגליים ושלא היכה בי ברק אף פעם , ושלא נדרסתי ע"י מכונית - טפו טפו טפו . 
אבל אי אפשר ללכת כל היום ולהגיד " איזה יופי שלא קרה לי ככה או לא קרה לי אחרת " , פשוט אי אפשר . 
וזה , גם זה לא היה אמור לקרות , זה בכלל לא היה בתוכנית . 
איזה סיבה יש לבחורה בת 18 , שהיא בכושר טוב לכל הדעות , להפוך למושבתת , מפני שהיא עשתה צעד אחד שגרם לזה שהיא לא תוכל לעמוד על הרגל לכמה שבועות לפחות ? 
אז ברור שזה קורה ( עובדה ) , אבל זה לא אמור לקרות . 
כמובן שגם על זה אני לא חושבת כל היום , כי איך לעזאזל אפשר לחיות כשכל הזמן מתנגנת בראש השאלה " פאק , למה זה קרה לי ? 
למה דווקא עכשיו ? 
יכולתי למנוע את זה ? 
" כי לא . 
זה קרה וזהו , ועכשיו מה שחשוב זה איך מחלימים לא למה ... 
.. 
. 
ובכל זאת המרחק בין לא להיות בדכאון לבין להיות שמחה ... 
.. 
. 
מה הם מצפים שיגרום לי לחייך כל הזמן ? 
העובדה שיש לי זוג קביים שמשתרכים אחרי . 
העובדה שכל התוכניות היפות שלי במקרה הטוב הוקפאו וישובשו ובמקרה הרע נהרסו כליל . 
על זה שכואב לי ? 
שרע לי ? 
שמשעמם לי ? 
שאני לא יכולה לצאת מהבית ? 
שאפילו כשאנשים באים לבקר אותי צריך כל הזמן להתאמץ בשביל שלא נגיע לדבר על מה מכאן ... 
.. 
. 
אין בזה שום דבר כיף . 
ועוד יותר אני שונאת את אלה שמרחמים . 
אלה שבאים ועושים לי פרצוף של לא יודעת מה , ומרגישים נעלים וחשובים כי הם יכולים לעזור לי וכי אני נחותה מהם ... 
.. 
. 
וכשהם עוזרים לי יש להם מבט מתנשא כזה . 
והם לא נותנים לי לעשות שום דבר בעצמי , אפילו את מה שאני יכולה , כי איך הם ירגישו טוב עם עצמם ? 
או את אלה שאומרים " תתבעי על הרבה כסף , זה לא היה צריך לקרות " . 
ואת הכסף אני אדחוף לתחת ואקנה רגל חדשה אני מבינה ? 
וזה יעשה אותי מאושרת . 
וגם זה בכלל לא כי הגוף שלי התפרק , זה כי מישהו היה בן - זונה ועשה לי את זה . 
אולי גמד קטן שדפק לי עם פטיש על הברך ? 
אולי ... 
.. 
. 
תודה באמת , כי זה מה שיעזור . 
או את אלה שהצפי שלהם בשבילי הוא שאני לא יעמוד יותר על הרגליים אם אני לא אעשה ניתוח , ושמהר אני ארוץ לעשות ניתוח . 
נעים מאוד ד"ר , מתי סיימת ללמוד , תזכיר לי ? 
וזה שיש סיכוי , שהוא לא מאוד גדול , אבל גם לא קטן , שאני לא אצטרך לעשות ניתוח בכלל , זה לא משנה , העיקר לדכא אותי . 
העיקר שהם יתבטאו . 
" ואם היית דיוויד בקהאם ישר היו שולחים אותך לניתוח . 
את צריכה לתבוע פיצויים " . 
הבנתי . 
אבל דיוויד בקהאם אני בינתיים עוד לא . 
ואני לא מאמינה באלוהים בשביל לדרוש ממנו פיצויים , רוב תודות . 
אני גם לא באמת צריכה נדבות ... 
.. 
. 
דאגה כן , דאגה זה בסדר ואפילו מחמיא ונחמד , אבל תודה לא תודה בקשר ל'פיטי פארט ' . והכל יהיה בסדר , אני יודעת . 
אני לא אשאר ככה לתמיד , זה ברור . 
האם אני אחלים במאה אחוז ? 
אני לא יודעת . 
האם אני אוכל להגשים את החלומות שלי ? 
אין לי מושג . 
זה רלוונטי בכלל ? 
זה לא . 
כי הרי אם אני אחשוב שלילי לא תהיה לי אמביציה , ואם אני אתלהב יותר מדי , תצפה לי אכזבה . 
אלו לא דברים שיש לי שליטה עליהם , ולכן לשבת ולהרהר לא יעזור . 
אני צריכה לחיות מרגע לרגע ולקוות , להתפלל , שהכל יסתדר על הצד הטוב ביותר . 
ולכתוב ? 
אז לא הייתה כאן איזה יצירת מופת , לא שיר ולא פרוזה משובחת . 
סתם פוסט שהוא לא לגמרי התבכיינות אבל הוא גם לא ממש אופטימי . 
אבל גם זה משהו . 
ומעל לכל זאת הזדמנות , כי לא יצא לי לעשות את זה הרבה , לכתוב פוסטים כאלה אישיים . 
והרי בסך הכל אני בנאדם , ולא בלוג ... 
.. 
. 
