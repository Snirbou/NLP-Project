( או - הערב שבין ה - 15 וה - 16 באוגוסט ) לפני שאני מתחילה לכתוב , יש לי בקשה אחת קטנה - סמדר - אל תקראי את הפוסט הזה . 
טוב ? 
תודה . 
~ ~ ~ אתמול נפגשנו שוב לבד רק שנינו , במלון הכרמל ברבע לתשע . 
יצאתי מהבית מאוחר , ולכן הלכתי מהר יחסית כדי לא לאחר . 
בסוף אחרתי חמש - עשר דקות . 
אמרתי לו סליחה על האיחור , ואז הלכנו שנינו לחפש מקום שקט . 
בהתחלה מצאנו ספסל ריק שמשקיף אל הים . 
למרות שלא ממש היה אפשר לראות את הים , כי היה ממש חשוך , אך עדיין היה אפשר לזהות אותו . 
דיברנו קצת , הוא אמר לי שוב פעם את מה שהוא חושב עלי ואל אסף , " שאנחנו מתאימים , ואסף יותר טוב ממני , ולכן אם את רוצה , אני יכול לשדך בינכם " . 
אמרתי לו את מה שאני חושבת . 
שאני לא מעוניינת באסף ככה . 
ואני לא מבינה למה הוא מזלזל בעצמו ככה . 
פתאום התחילו להגיע למקום עוד אנשים , ולכן עזבנו למקום , ועברנו נסתר , יותר פרטי . 
המשכנו לדבר על כל מיני דברים , שאת חלקם אני לא זוכרת , ואז שמתי לב , שהמקום שהיינו בו , בגלל שהוא נסתר יחסית , הרבה ילדים מטילים את מימהם שם , וגם בשלב מסויים הייתה משפחה שהתחילה לעשות על האש אז עברנו עוד הפעם , לגן ציבורי שכמעט אף אחד לא מכיר . 
התישבנו על אחד הספסלים ששם , והוא התחיל להסתכל אלי , עם המבט המאוהב שלו . 
אני אמרתי לו שאני רוצה לדבר , וכשחיפשתי בינתתים נושא , הוא המשיך להסתכל אלי , ולכן אני הסתכלתי אליו גם , וככה מצאנו את עצמינו מסתכלים אחד לשני בעיניים . 
היה לו מין ברק כזה , לא ברור לי אם זה היה בגלל הפנס או בגללי . 
הוא אמר שבגללי . 
גם שכחתי לומר שכל הזמן הזה , הוא החמיא לי , אמר שאני מדהימה , ויפה , ואני בתגובה אמרתי לו שזה לא נכון , שיש הרבה יותר מדהימות ויפות ממני , ואולי הוא לא פגש אותן עדיין . 
הוא גם אמר לי שהוא תמיד דמיין אותי בתור שלגיה , והוא הנסיך שמציל אותי . 
בשלב מסויים , הוא התחיל לשחק לי עם השיער והאוזן . 
בשלב מסויים היה לי קר , והוא חיבק אותי וחימם אותי . 
שמתי לב , גם שלאא לאט התחלנו להתרקב יותר ויותר , ובשלב מסויים הוא אמר לי שהוא רוצה לנשק אותי . 
אני לא הגבתי , והוא הבין כנאה שאני לא רוצה להתנשק . 
אחר כך , לא יודעת איך הגענו לזה בדיוק , נשענו אחד עם השני עם הראש . 
בזמן שנשענו אחד על השני , הסתכלתי על בניין גבוה ולבן כזה , שהיה דומה לאותו בניין מהחלום שלי , החלום שבו חלמתי שאני והוא קופצים מהבניין ועפים . 
( אולי זה סימן ? 
) נשארנו ככה לזמן בלתי מוגדר , הוא אמר לי שהוא אוהב אותי . 
אמרתי לו שאני לא יודעת . 
הוא אמר לי , " בסדר , אז אל תעני לי " . ואז הוא היה צריך ללכת לשירותים . 
הוא הלך . 
אני שמתי לב פיתאום כמה מלא חרקים יש שם , ועטלפים . 
אחר כך הוא חזר , והייתי צריכה ללכת הביתה כבר . 
הוא רצה ללוות אותי , אבל אני אמרתי לו שהוא לא צריך , כי הוא ממש עייף ( הוא לא ישן בלילה , מרוב פרפים שהיו לו לפני הפגישה - ככה הוא אמר לי ) והוא התעקש . 
אז הוא ליווה אותי הבייתה . 
בדרך הוא היה צריך לכת לשירותים שוב , אז הוא הלך איפשהו בין השיחים . 
כשהגענו לבית שלי , נפרדו בנשיקה על הלחי . 
~ ~ ~ ישנם עוד מלא דברים שקרו אתמול , ואני פשוט לא יודעת איפה להכניס אותם . 
למשל , אחד הדברים שדיברנו עליהם היה מה ישתנה בינינו אם אני אגיד כן , והאם נפסיק להיות ידידים גם אם אני אגיד לא . 
התשובה שלו היתה , שנמשיך להיות ידידם גם אם אני אגיד לא , והוא גם סיפר לי איך הוא רוצה את כל החברות שלנו , אם תהייה . 
. 
הסוד שבחיים לא סיפרתי לאף אחד - למה אני כל כך שקטה כאשר אני בסביבה הומה באנשים שאני מכירה ומעריכה . 
הרבה אנשים היו רוצים לדעת למה , ולחלקם אפילו סיפרתי , אבל לא את הכל . 
הם לא יבינו אותי , אף אחד אחד לא מבין אותי , חוץ מאמיר , שלא מדבר איתי , כי הרסתי את זה . 
בגלל אותה סיבה , בגלל אותו סוד , אני סובלת הרבה . 
למרות שאיכשהו השלמתי עם זה . 
אני צריכה לקבל את עצמי איך שאני . 
לפעמים אנשים חושבים שאני סנובית . 
לפעמים אנשים שאני דיי מחבבת , לא אוהבים אותי , כי הם לא מכירים אותי . 
טוב , אולי זה החיסרון כשהקן שלך מוחבא מכל העולם . 
רק אנשים מיוחדים ושאני סומכת עליהם יודעים איפה למצוא את הקן . 
~ ~ 
