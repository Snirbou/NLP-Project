אני והפיג'מה קמות לתוך חלל אפוף ריח של באר . 
השיער שלי בניחוח טרי של סיגריות . 
מחניק אימים והחלונות סגורים כי תמיד קר לי לצאת מהפוך על הבוקר . 
שעות שינה מתקצרות וסוף השבוע נמשך ומתארך עד שנידמה כי הוא אינסופי . 
השמלה הורודה עם הנקודות נחה על הכיסא כגופה של רקדנית מיניאטורית תשושה מלילה ארוך של שתייה . 
אותה השמלה מקצרת התורים , השמלה שהצטלמה לתמר יפה , הציקה לי קשות בניסיון לזוז והייתה לדנה ורדרדית שכזאת , מכף רגל ועד ראש . 
ורדרדית היא אינה מילה ובכל זאת אני חושבת שהיא , דנה וגם השמלה חמודות להפליא . 
חוץ מזה שזאת הייתה תמר שאמרה לי להתפרע , ולהזמנה כזאת חייבות להיות תוצאות בלתי שגרתיות . 
אני והפיג'מה לוקחות עצמינו לשיעור פילאטיס . 
כשלוקחים החלטות ספונטניות לא תמיד מקבלים מה שרוצים , אבל אם מסתדרים עם זה בלי לחטוף דיכאון או מיגרנה אז הכל טוב . 
למשל BA כללי הוא החלטה שהיא מעט יותר עקרונית ממה בדיוק ללבוש לשיעור של חג . 
שירני ואדוה בהלם , אבל מה בוער לך ? 
בת כמה את בסך הכל ? 
בן - דוד שלי לא מבין למה נפלתי מהירח . 
הוא אומר שאני צריכה לצאת מהבית ולהפסיק להתמסד . 
אני אומרת לו שעד שלא התחתנתי אין לו מה להגיד , והוא אומר שבקצב הזה עד שנה הבאה כבר יהיו לי שלושה ילדים . 
אני אומרת לו , היי בובי , אני בכלל עוד בתולה , אולי תעזור לי למצוא מישהו שיגאל אותי מיסורי . 
הוא לא מוכן לקחת יד בביתוק הכרום שלי , אבל הוא אומר שאחרי שאעשה זאת בעצמי הוא ימצא הרבה מניאקים שאוכל לעשות איתם שטויות . 
מסביבי זיהום אוויר אפרפר - לבנבן וכמויות של אלכוהול זורמות לורידים לא שלי . 
אנחנו מדברים על טעם , מצייר לי את פורטרט האישה המושלמת . 
" אני אוהב אותן קטנות , קומפקטיות " , אני חושבת דנה . 
הוא אומר " רזות כאלה , חטובות , שאין מה לתפוס " , אני אומרת מעניין , מעניין מאוד . 
הוא ממשיך " ויש לי קטע עם אפים , כל הבנות שיצאתי איתן עד עכשיו הייתה להן בעיה באף . 
אני לא מתכוון לאפים יהודים , אני מתכוון לאפים שבורים , נוטים , עקומים . 
אפים עם אופי . 
לא יהודים אבל , איתם אני לא מסתדר " , ואני אומרת , וואו , מצאתי עוד מישהו שבטח היה נדלק על העכברה הקטנה . 
" תבוא איתי פעם , אתה צריך להכיר אותה " אני אומרת לבן - דוד שלי . 
כשהוא מבין שהוא הטעם שלי בדיוק הוא אומר " תקשיבי , אולי זה היה עובד בינינו בכל זאת , אולי סבתא צדקה " ואני עונה " נו כן , אם זה לא היה פרוורטי לגמרי " , " כן , כן . 
קצת בעייתי " . 
הוא אומר " אני בדיוק כמו אמן , רק בלי האומנות " . 
" ואני רקדנית שהולכת ללמוד כתיבה יוצרת , תקשיב ... 
.. 
. 
" . 
הוא אומר שהוא התקבל לאוניברסיטה , לתקשורת , כבר לפני הרבה זמן , פשוט שכח לספר . 
אני אומרת לו " וואלה ? 
אז אתה הולך ללמוד שנה הבאה " . 
הוא עונה " כך מסתמן , רק שאני לא רואה את זה קורה . 
כמו נגיד חתונה " . 
בבוקר שיכרון חושים מתמשך . 
נעלי בובות ורודות וחומות מסודרות בשורה , וריח מעופש שלא יצא לי מהחדר עד שאחליט שאני חופפת את הראש ועושה כביסה . 
