וואו הרבה זמן לא הייתי כאן . 
יותר מדי . 
אבל הכל פה נראה פחות או יותר אותו דבר . 
אפילו הלוגו של ישרא לא מראה סימני שינוי . 
מי היה מאמין שכבר עברו להם כמעט חמישה חודשים מהרגע שהתגייסתי ? 
אפילו שעבר הרבה זמן יום הגיוס עדיין חרוט בי כמו " ליוסי המלך " על זיפו כסוף של ערסים . 
אבא , אמא , אחותי ועוד הרבה חברים . 
מקובצים יחד לתמונה משפחתית . 
המון חיוכים נזרקים לחלל האוויר . 
חלקם מזויפים , חלקם אמיתיים . 
בשלב מסוים כבר לא ידעתי להבדיל ביניהם . 
באותו הזמן עדיין הייתי בתאילנד , הריח של תאילנד עוד דבק בכל הבגדים שלי וחלב הקוקוס עוד נטף משפתיי . 
לא היה לי שמץ של מושג לקראת מה אני הולכת ומה מחכה לי . 
בסוף זה היה צריך להגיע . 
אל שלל השמות הזרים על הלוח השחור של לשכת הגיוס של תל השומר , נוסף שם נוסף . 
הפעם הגיע תורי לעלות על האוטובוס . 
נפרדתי מכולם . 
כל המשפחה והחברים חסמו את האוטובוס , מילאו את הנהג בעצבים ואותי באהבה . 
כל כך אהבתי אותם על זה . 
אחרי כל שרשרת החיול המעיקה הגענו לבסיס . 
מקום נחמד . 
הרבה ירוק מסביב . 
אם לא היו גדרות תיל מסביב וכדורי M 16 פזורים בכל עבר עוד הייתי חושבת שמדובר באתר נופש לועדי עובדים . 
ואז התחילה הטירונות . 
ושם הבנתי שאני כנראה כבר לא בתאילנד . 
שלושה וחצי שבועות שעברו כמו נצח . 
שעתיים שעות שינה בלילה . 
מ"מ סדיסטית אחת . 
ומיליון " מה אני עושה פה ? 
" , " מה לעזאזל אני עושה פה ? 
" , " מה עשיתי שזה מגיע לי ? 
" ו " מישהו ראה את הכפכפים שלי ? 
" וזה נגמר . 
תודה לאל . 
כמובן שהיו גם חוויות טובות , כמו למשל להשתכר מיין הפטישים של הצבא בקידוש של יום שישי בערב רגע לפני שהייתי צריכה לעלות לשמירה ואז להיקרע מצחוק בכל פעם שמישהו נכנס לבסיס . 
דבר נוסף ומהנה הוא תורנות הגשה שצריך לבצע בחדר אוכל . 
זה סוג של מלצרות רק שלא מקבלים על זה טיפים . 
וגם לא כסף במחשבה שנייה . 
אבל זה עדיין מספק כי מכירים מלא אנשים ואין הרגשה יותר מספקת מלעשות לבנאדם את היום בזה שעזרת לו במשהו . 
ואתם תתפלאו לשמוע כמה אנשים יכולים להיות מאושרים מלקבל מלחייה לשולחן . 
כמה טוב שזה עבר ... 
.. 
. 
בברכת , מי ייתן ולא תתקלו במ"כית בסמטה חשוכה ! 
אוהבת . 
נ.ב . 
צבעתי - ולא אכפת לי שזה מכוער . 
הגיע הזמן לקצת עליזות במקום הקודר הזה ! 
