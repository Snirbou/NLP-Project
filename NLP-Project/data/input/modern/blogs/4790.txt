בא לי לכתוב . 
לכתוב ולכתוב ולכתוב . 
שירים וסיפורים ומונולוגים וסתם קטעים אישיים . 
בא לי לכתוב ולכתוב ולכתוב . 
בטירונות בכל זמן פנוי כמעט שיש לי בין פעילות לפעילות אני מוציא את פנקס לוחם הנ"מ שאמור לשמש לכתיבת דברים חשובים שלוחם נ"מ צריךלדעת , כמו שעות ביקור אורחים ביום שבת , ואני כותב שם שירים קצרים , בעיקר ברגעי משבר שיש לי . 
ביום שני היה לי רגע משבר קשה , כיוונתי בטעות נשק טעון [ אך נצור יש לציין ] כלפי חבריי במטווח , כי בדיוק טענו את הנשק והייתי מוכרח להקיא אז הסתובבתי עם הנשק והמפקד קורס ואיזה מש"ק צעקו עלי ונורא נבהלתי והבנתי שאם הנשק לא היה נצור היה מצב שהייתי הורג עכשיו מישהו בטעות ואחרי זה נורא התביישתי בעצמי אז הקאתי בתוך הפה שלי בזמן היריות ולא סיפרתי למפקדים עד עכשיו כי נורא התביישתי בעצמי . 
אני ממש יריתי עם דמעות בעיניים , זה המטווח היחיד שאני לא זוכר אם הלך לי בו טוב או רע מרוב שהייתי בטראומה . 
כל הזמן רק חשבתי מה היה קורה אם היה נפלט לי כדור , זה לא עזב אותי לשניה אחת . 
תארתי לעצמי שאני אקבל על זה עונש , בטח להישאר שבת , לא היה לי אכפת , רק חשבתי מה היה קורה אם היה נפלט כדור ובכיתי , בכיתי ובכיתי ובכיתי וכל הקורס שלי שאל אותי אם אני בסדר ואני אמרתי שלא , ושנמאס לי להקיא ושאני לא רוצה להרוג אותם בגלל שאני מקיא והאם אמרו לי שאני ארגע ושכלום לא קרה ושזה יכול לקרות לכולם ושהמפקדים בכלל צריכים לתת לי את הזכות לצאת להקיא מתי שאני רוצה בלי לשאול אותם ואם הם לא היו דורשים שאני אבקש מהם רשות להקיא כל שניה כל זה לא היה קורה . 
ובבוקר שאחרי קצת נרגעתי אבל הפקרתי מחסניות פעמיים בתוך האפוד שלי , אז דווקא על זה אמרו לי שאני אשאר שעתיים ביציאה ביום שישי , ובכלל לא אשאר על כל הקטע עם הנשק הטעון כי זה ארוע בטיחותוזה לא פאק שנשארים עליו . 
בסוף משום מה השאירו אותי רק שעה ואז קראו לי בשם לצאת . 
עד עכשיו אני קצת חושב מה היה קורה אם היה נפלט לי כדור . 
הרובה כאן לידי על הריצפה ואני לא יודע אם אני מחבב אותו או ממש שונא אותו . 
יש סיכוי שביום חמישי בלילה הצבא יחליט להוריד לי פרופיל . 
אני מקווה שכן כי לא ברור לי איך הם ישאירו אותי עם ההקאות האלה . 
אני שומע מוסיקה כל היום . 
דפנה והעוגיות , הג'ירפות , מאיר אריאל , רונה קינן , מרגיש לי כמו טעם מוסיקלי של בחורה בת 16 שחושבת שהיא מתוסבכת ואני כהרגלי מזלזל בה . 
באוטובוס חזרה מב"ש לת"א גיא השמיע לי משינה ונורא נהניתי לשמוע משינה . 
הייית בשלב שבו גם אשמח לשמוע זהבה בן . 
זה כנראה למה הרבה אנשים יוצאים מהצבא יותר עממיים . 
בטירונות אתה לא שומע שום צליל , פשוט שום צליל . 
רק בשמירות אני מרשה לעצמי קצת לזמזם . 
ואם המ"כ צועק עלינו אני מזמזמם לעצמי שיר מרגיע ומזכיר לעצמי שהוא רק מ"כ ובמקרה הטוב זאת הצגה ובמקרה הרע הוא סתם אדיוט ואין לו שום השפעה אמיתית עליי ועל המשך החיים שלי ועל המשכי בצבא . 
הצוות הפיקודי נראה לי חושב שאני מקיא בכוונה וזה ממש מעצבן אותי . 
אם לא הייתי מקיא הייתי דווקא שורד את הטירונות בסבבה , אבל ההקאות האלה מתחילות ממש להעיק עלי ואתמול בסוף לא יצאתי לסרט מרוב שהיו לי כאבי בטן איומים שלא נתנו לי לזוז . 
אני רוצה להתקשר למפקדים שלי ולהגיד להם " אתם לא ממש נחמדים אתם יודעים ? 
אני כבר כמעט חודש מקיא בטירונות המחורבנת הזאת שלכם ואתם חושבים שאני עושה את זה בכוונה , כבר מזמן היה צריך להוציא אותי משם . 
וזה לא שאני לא נהנה , דווקא סבבה לי עם האנשים והפעילויות העיוניות מעניינות ובאופן כללי להיות לוחם נ"מ נשמע מעניין אבל אני מקיא כל הזמן ואתם חושבים שאני עושה את זה בכוונה וזה לא מקובל עלי " , אבל כמובן שלא אעשה זאת . 
יותר מכל הייתי רוצה עכשיו לאכול בורגראנץ ' או משהו עם סלמון . 
היוםבערב אהיה בת"א אז סביר להניח שאעשה זאת , וגם אקנה הרבה קומיקסים ב"ה . 
אני לא ראיתי מספיק אנשים בסופ"ש הזה שעוד לא נגמר אמנם אבל אשמח אם כולכם תגיעו לפסטיבל הקומיקס היום בערב בין 8 ל 10 ידידיי , אין לכם מושג כמה לראות אתכם מחזק אותי נפשית ברגעים קשים . 
המחשבה עליכם באמת מעודדת אותי . 
ברגעי םקשים אני מדמיין שאני עושה אתכם טירונות ונרגע . 
ודווקא אין הרבה רגעים קשים , במיוחד ביחס לעובדה שאני מקיא . 
אכן ביום שני היה לי משבר אז כתבתי הרבה שירים מטופשים בפנקס שלי והייתי בטוח שאעלה אותם לבלוג אבל עכשיו הם נראים לי מטופשים מאד ואני מאד לא אוהב אותם . 
אני מרגיש שהכתיבה שלי נעשית מטופשת יותר עם הזמן אך אני לומד לקבל אותה יותר . 
מחר לפחות לא צריך להגיע לב"ש אלא לתחנה המרכזית בת"א כי הולכים לסיור בסוללה בפלמחים . 
זה אומר שיום ראשון יעבור בצ'יק . 
ואז נשאר לנו רק שני שלישי רביעי חמישי . 
חמישי לא נחשב כי זה יום לפני שישי אז אני בהקלה תמידית וגם רביעי טוב . 
צריך לשרוד את שני שלישי . 
אתם באמת מקלים עליי , אין לכם מושג עד כמה כל אחד ואחד מכם מקל עליי . 
מגרד לי בכל הגוף . 
היום בערב אלך עם סנדלים , ולא אמזמזם מאיר אריאל כי כל הטירונות אני מזמזם מאיר אריאל . 
לא , הלילה אני אזמזם דני סנדרסון , גם בשמירה אזמזם דני סנדרסון . 
כל הרשימה הזאת נראית לי עכשיו כמו בולשיט בכייני אבל כמו שאמרתי , בא לי לכתוב ולכתוב ולכתוב בלי הפסקה , דרך נהדרת לנצל את הזמן זה לכתוב . 
סבתא נתנה לי ספר של הרפייה עצמית והוא לא יעזור בשיט כי אני צריך זמן בשביל לתרגל את השיטות שבו ואין לי זמן בטירונות . 
אתמול בערב הלכתי לישון ב 9 ומשו , קמתי הבוקר ב 7 ודווקא שמחתי לקום מוקדם , ככה יש את כל השבת , ולחשוב שבשבת הראשונה שהייתי בבית אני קמתי רק בשעה הזאת . 
זהו , אני אסיים את הרשימה הזאת עכשיו ואחשוב איזה מאכל טעים אוכל שיגרום לי לכאבי בטן עזים . 
הקשב [ לא , אני ושני לא חזרנו , וזאת השורה האחרונה שאציין בנושא זה על גבי הבלוג ] השבועיים האחרונים בטירונות עברו בסימן יריות והקאה . 
אני כל הזמן יריתי וכל המזן הקאתי . 
חשוב לציין - מצב הרוח שלי ב 70 % מהזמן דווקא היה סבבה לחלוטין , בגלל זה המפקדים חושדים שאני מקיא בכוונה או משו כזה . 
מכל מקום , שבוע הבא מחליטים סופית האם להשאיר אותי או להוריד אותי לפרופיל 64 לאחר שלמעשה הוסמכתי כרובאי 02 . 
יהיה מעניין . 
אנקדוטות : * המפקד קורס שלי רוסי , לכן זה נורא מצחיק כשהוא אומר " היכון היכון ! 
" או " חמש אצבעות ידית אחיזה ! 
" * חלמתי באחד הלילות שהמ"כ הג'ינג'י שלי גידל אפרו * ישנתי השבוע 4 לילות במטווחים . 
אני שונא את נסראללה 
