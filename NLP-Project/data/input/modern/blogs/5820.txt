מוסד , יום שבת לפנות בוקר . 
על הגג האוויר צונן יחסית לאוגוסט הישראלי המאורר . 
שחורת - שיער , פירס בנחיר ימין , מרגריטה שפוכה על הדלפק שמעברו השני ברמן צעיר וידידותי יתר על המידה . 
שיחה . 
מספר ICQ מוחלף . 
לאחר יומיים , מספר ה - ICQ מומר במספר סלאפון בדלפק הקוסמי של הפאקטות החולפות . 
אבטובוס אגד , יום שני לפנות ערב . 
קו שבו לא אמורים להימצא אנשים שנוסעים מהקריה אל הפרבר המסוים בו אני מתגורר . 
קצין וקצינה מתיישבים ספסל מאחוריי , לא ראיתי אותם אבל ידעתי שמדובר בשני קצינים על פי העובדה שמיד עם התיישבם , הם פצחו בפסטיבל חפירות . 
הקצין : " המש"קים במדור שלי לא ערכיים . 
הם מגיעים בתשע בבוקר ומשקרים לי לגבי הסיבה לאיחור " . 
הקצינה : " אני מרגישה כל כך טיפשה לפעמים " . 
הקצין : " אבל את לא באמת טיפשה . 
את מרגישה כך רק מסיבות טכניות , כי את לא יודעת לעשות כל מיני שטויות ב - Excel " . 
וכדומה . 
והאמת היא , שלא , היא לא טיפשה , בכלל , בכלל , בכלל . 
המבט החטוף של חמישית השניה הספיק לי בכדי לוודא שהקול אכן שייך לזו שעליה לא כתבתי ( אלא במיני - רמזים בשניים או שלושה קטעים ) כאן ולו פעם אחת . 
היא כמובן לא דיברה איתי , לא פנתה , לא יכלה ולא רצתה , וטוב מאוד שכך , אבל על כל פנים , היא החזירה אותי בדיוק לקו התפר , בדיוק אל הנקודה שבה הפכתי מפילוסוף אמיתי , 24/7 , למעין נרקיסיסט אגוצנטרי ישראלי מצוי : הסתיו של 2005 . 
פשוט כי הבטחתי לג'ורג' . 
נראה כאילו הוא בן שנה וחצי , אך הוא בן חצי שנה . 
למה כל היתושים עוקצים אותו ? 
כי הוא כל כך מתוק . 
התשובה היא כן . 
בעולם שלי , זה בסדר גמור לברוח לאבן גבירול בשלוש לפנות בוקר עם רכב גנוב רק כדי לאכול בבורקס עמיקם ולהרגיש כאחרון הערסים , טוב . 
בעולם שלי , אין בעיה לנסוע לתחנת דלק , למלא ב - 50 שקל במטבעות של חמש , ואז לנסוע לכספומט , לגרום לו להקיא עוד ( למרות שאנורקטי הוא לא וגם אני ) , לחזור לאותה תחנה ולמלא בעוד חמישים כי הכתום הקצר הכזיב . 
בעולם שלי , אין חשיבות לסדר כרונולוגי כי אצלי ממילא הזמן אלסטי , נע קדימה אחורה ולצדדים , אנשים נשים ודברים חוזרים ושבים ולא כרוחות רפאים , באופן פלואידי מאוד . 
בעולם שלי , ידיים נפרשות לחיבוקים חמים , אמיתיים באמת , רק מידידוֹת , רק מידידוּת . 
בעולם שלי , רק אני יכול להיות חלק אינטגרלי מ - Corporate America , ועדיין להרגיש כמו קווין ספייסי לעתים מזומנות מדי . 
בעולם שלי , עשיית מעשים טובים היא לא פריווילגיה , אלא תחליף לאורגזמה . 
בעולם שלי , מספרות סיפורים מובילות אותי לאליפסות גאוגרפיות מוגדרות , אקסית מסמנת את הנקודה , שהרי כל סיפור שנתחדש דינו להימשך מאותו מקום שנפסק , תרתי משמע , גם אם אלו כמה סיפורים מרובבים יחדיו . 
הכל בסדר בעולם שלי . 
