לא רציתי להיות כאן יותר , בזוגיות הוותיקה והכל כך ארוכה בשנים שלי . 
רציתי לעזוב הכל , לחיות בבית קטן , רק אני עם עצמי . 
לחוות את הלבד הכי בהיר ויחד עם זאת הכי סמיך שישנו , שחוץ ממנו אין שום דבר אחר בעולם כולו . 
רציתי את הלבד אבל רציתי גם אותו . 
את האיש שאהבתי אז כל כך עד שיכולתי לראות בפעם הראשונה בחיי , אותי עם מישהו אחר כ " אנחנו " . 
היום , שנתיים אחרי , ( עם ובלי אותו האיש שאיננו עוד ואחרים שישנם ואולי יהיו ) אני כאן , בזוגיות שלא הלכתי ממנה בסופו של דבר . 
ואין אדם מלבד האיש שאיתי כמעט שלושים שנה , שאני יכול לראות אותי ואותו , כ " אנחנו " . 
לפעמים , אני מלאה כל כך עד שאני מרגישה מרוקנת לחלוטין . 
לעיתים , הריק שבי כל כך גדול עד כי אני עולה על גדותי וממלאת בו את כל כולי ... 
.. 
. 
שברי מחשבות שעלו תוך כדי עמידה עייפה במרפסת , כשהים בצבע כחול עמוק ורחוץ למשעי מציץ במערב והרי השומרון עטופים עדיין בשמיכת עננים אפורה / לבנה במזרח . 
שבת שלום חברים יקרים , שבת של מנוחה מימים עייפים ... 
.. 
. 
At dead of night , when strangers roamThe streets in search of anyone who'll take them homeI lie alone , the clock strikes threeAnd anyone who wanted to could contact meAt dead of night , 'till break of dayEndless thoughts and questions keep me awakeIt's much too late השיר הזה מביא אותי לידי בכי . 
אני מכירה אותו שבועות ספורים בלבד , אבל משהו בו , בהרמוניה של המוסיקה של ה PET SHOP BOYS והמילים צובט בי בכל פעם מחדש . 
כאילו אני חיה אותו . 
כאילו חייתי בו ... 
.. 
. 
זאת לא הקינאה . 
כי לא היתה בי שם קינאה . 
זאת הכמיהה . 
הגעגוע . 
התשוקה . 
desire . 
שנמצאת מתחת לעור , שחיה שם כמו יצור נוסף שחי בתוכך , חי ומתפרנס ממך , זורם בדמך ונושם את נשימתך . 
Where've you been?Who've you seen?You didn't phone when you said you would!Do you lie?Do you tryTo keep in touch ? 
You know you couldI've tried to see your point of viewBut could not hear or seeFor jealousy אלו הימים שהתמשכו להם בין מילים כתובות למילים מושמעות , לפגישות שנקבעו ובוטלו אחת אחר השניה , להמתנה שמשהו יקרה , לציפיה הבלתי ממומשת , לתקווה שהלכה ונמוגה . 
לפטנזיה שהתממשה רק בחלקה.I never knew time passed so slowI wish I ' d never met you , or that I could bear to let you goAt dead of night , 'till break of dayEndless thoughts and questions keep me awakeIt's much too lateI never knew 'till I met you לא היתה שם קינאה , אבל היה שם כל השאר , חלקו במציאות וחלקו בתוכי . 
ורק בגלל שאז הייתי כל כולי שם והיום אני במקום אחר כל כך אני יכולה לשמוע את השיר , לבכות את המילים , למחות את הדמעות ולדעת שזאת היתה סוג של מתנה שנתתי לעצמי . 
( * " jealousy " של ה Pet shop boys " ) ( ובמחשבה שניה , זה לא נכתב על מישהו מסויים אלא באופן כללי , על הריגוש , השמחה , הכאב , ההנאה והלימוד הפנימי שיש בהליכה עם הרגשות והתחושות עד לקצה , עד כמעט פי התהום . 
וגם עם ההליכה חזרה ... 
.. 
. 
) . 
הסתחררה מולי . 
רוקדת עם הרוח בתוך ים של מים גועשים , על כביש שחור מנוקד באדום , צהוב , ירוק של רמזורים מתחלפים . 
אני יודעת שאני כבר חוזרת על עצמי עד לזרא אבל בבקשה , אפשר להביא את הקיץ בחזרה ? 
כאן , ועכשיו , ומיד ? 
? 
? 
~ צלמית מפלבלת בעינייה ומתחננת לרחמים ~ כמאמרה של מרגי . 
קר לי , קפוא לי . 
הידיים , הרגליים וקצה האף התחילו להפשיר רק עכשיו , ומשום מה בחרתי לי מקום עבודה ותחנת רכבת שכל רוחות הים התיכון מכות בהם במלוא כוחם , " אפקט הרוח " קוראים לתופעה הלא חביבה הזאת שמורידה את מעלות הקור לרמות כמעט אירופיות ממש . 
ואם עוד נזקקתי להוכחה שהמוח שלי קפא לחלוטין והפסיק לתפקד הרי שקיבלתי אותה עת עמדתי מול מכוניתי הלא נעולה בעליל ( משעות הבוקר ) שחיכתה לי בתחנת הרכבת ועל זה אומרים : יותר מזל משכל . 
ואני אומרת שכנראה גם לגנבים היה היום יותר מדי קר מכדי להתאמץ בכלל ... 
.. 
. 
( פמה שהופכת לנרגנת בימים כאלו של קור וגשם ויחד עם זאת לא תתן למזג האוויר לשנות את תוכניותיה שמוציאות אותה שוב מהבית ... 
.. 
. 
) ומצד שני , מישהו מסרק את בצפורניו את שערי , מלקק / מכרסם בעדינות את צווארי ומשיל מעלי כל שריד של כעס ונרגנות ... 
.. 
. 
( * מספיק , בשפת מדינות חבר העמים הבריטי לדורותיו ) ישנם אנשים שמוכנים למכור את ממלכתם תמורת עוגיה אלוהית . 
שלא לדבר על שאר המטעמים שיוצאים מתנורה של השכנה החדשה והמוכשרת שלנו , שביתה ומרפסתה הם בדיוק בצד השני של הקומה שלנו . 
הקומה ה 12 . 
ישנן מספר דרכים להגיע לאותה עוגיה אלוהית . 
ולשאר העוגות , הקישים ודיברי המאפה המושקעים הנוספים שיוצאים ממטבחה הריחני של אותה שכנה מקסימה . 
בצד השני של הקומה ה 12 . 
הוא בחר ללכת על הקצה . 
על הקצה החיצוני של המעקה שסובב את כל ארבעת המרפסות ( בקומה ה 12 להזכירכם ) , ולהגיע בדרך הזאת לאותה עוגיה אלוהית ושאר הפינוקים שהשכנה המקסימה ובני ביתה המקסימים לא פחות , הרעיפו עליו עד שבאנו לקחת אותו משם , כשנשמתנו כבר פרחה לאחר חיפושים ממושכים ויסודיים אחריו בכל רחבי הבית . 
ואחר כך , כשהוא ספון כבר בחיק משפחתו האוהבת ( ) באה הילדה הקטנה ורצתה ללטף ולשחק איתו עוד קצת ואפילו לקחת אותו אליהם לזמן מה . 
אלא שהוא את העוגיה שלו להיום קיבל ועל הפעם הבאה הוא יחליט בזמן ובמקום הנוחים לו . 
כמובן ... 
.. 
. 
( ולקוקסטה שהצילה אתכם מתמונה מפלצתית בגדלה שמורה הכרת תודתי לעולמים , או לשעה הקרובה לפחות ... 
.. 
. 
) לד"ר היתה הברקה הבוקר . 
מכיוון שהוא עמוס עד מעל ראשו מדוע שאני לא אדפיס את החומר לו חיכה והגיע בפקס . 
הכל טוב ויפה למעט העובדה שהחומר כתוב באנגלית בכתב יד , והוא ... 
.. 
. 
( תרועת חצוצורות ) בכימיה ( ! ! ) . כאילו מה ? 
מה השלב הבא ? 
שאתחיל לפתור משוואות דיפרנציאליות במתמטיקה ? 
אבל כל טענותי ותחינותי לרחמים נענו בשלילה וכך מצאתי את עצמי יושבת כל היום בעיינים מצומצמות שכמעט יוצאות מחוריהן וכאב ראש שהולך ומנסר בי , מנסה להבין מה לכל כתוב בשירבוטים הזעירים כגללי עכברי מעבדה ( סליחה , באמת ! 
! 
) , שואלת את נפשי למות , וממציאה את כל ענף הכימיה מחדש . 
עכשיו נותר רק שאתחיל לשרטט גשרים ותקרות פל קל שלא יתמוטטו ... 
.. 
. 
( פמה בהפסקה קלה בין ההידרוכלורידים והניטראטים וכל מה שיש שם ... 
.. 
. 
) מרימה את ראשה ומושלת בי בגאון , מחייכת חיוך צר שפתיים ומרוצה מעצמו בכל פעם שבטני מתהפכת , כשאני רואה את השורה המיותמת בסופו של פוסט . 
כשאת שותה חצי ליטר מים בזמן שהוא פחות משעתיים , אל תתפלאי אם אחר כך את מבלה זמן רב בשרותים , מה שמאפשר ל " כתם " לתפוס את מקומך על הכיסא וכך את מוצאת את עצמך כותבת עת הפוסט כשאת ישובה על חלק קטן מישבנך בקצהו . 
מסקנה , ראשונה , מתבקשת לאחר הסרט " הר ברוקבק " ( וכל סרט אחר אצלי שהרי , משום מה , אני נוהגת לגמוע מים בסרטים כאילו אני נמצאת באמצע הסהרה ... ). מסקנה שניה ובכלל , היא שכלל לא הפריע לי לראות שני גברים מתנשקים ועושים אהבה , ביטוי שלרוב שמור אצלנו למגע גופני בין גבר לאישה . 
מסקנה שלישית שרק מאששת את הידוע , שהחיים קצרים מדי לעזאזל מכדי להעביר אותם בפחד ובחוסר העזה לעשות את הדברים שאנו רוצים לעשותם עד כדי כך שהם חלק מנשימתנו . 
מסקנה נוספת שעלתה בראשי ( ובליבי ) בסוף הסרט , היא שלא הייתי יכולה לשאת את הסרט הזה לפני שלוש שנים ולפני שנתיים ואולי גם לפני שנה . 
כאב ההחמצה , הכמיהה והגעגוע היו כנראה קשים לי מנשוא . 
ומסקנה אחרונה ( בינתיים ) שוויומינג חייבת להכנס לרשימת המקומות שהם must עבורי ואפילו שהסרט צולם בקנדה ... 
.. 
. 
שבוע טוב חברים יקרים , שבוע שתחילתו היא אופטימית יותר וצופנת אפשרויות מסופו ... 
.. 
. 
כמעט שנתיים וחצי ג . 
הבכור בצבא ומבחינתי עדיין לא הגענו ל " דבר האמיתי " , לזה שאמור להדיר שינה מעיני ולשמור אותי בסוג של מתח יומיומי . 
למעט שבועיים - שלושה של אבט"ש בפסח לפני שנה וחצי כששמר על התנחלות / מאחז ( חוקי ? 
לא חוקי ? 
) ובו כעשרה אנשים ושבועיים בהתנתקות , את רוב הזמן הוא העביר בקורסים ובשרות בבסיס האימונים של החייל . 
ומבחינתי , זה יכול להמשך כך עד סוף החובה שלו וגם במילואים אחר כך . 
אבל , לצערי , התוכניות שלי לא תואמות את אלו שלו ושל הצבא וברור לי שתוך חצי שנה מקסימום נגמרת לי תקופת השאננות המתוקה הזאת . 
וטעימה ממה שמחכה לי קיבלתי השבוע . 
שבועיים בחברון . 
זה היה היעד המקורי . 
המחשבה עליו ועל חייליו מול מתנחלי העיר מצד אחד וערבייה מצד שני בתוך כל הקלחת הרותחת שבעיר הזאת מימים ימימה יחד עם מזג אוויר קר ומקפיא עצמות לא הוסיפה לי שמחת חיים , לכן נרגעתי לשמוע אתמול בבוקר שהיעד השתנה והם עוברים למחסומים ליד קלקלייה . 
ולא רק זאת אלא שאפשר יהיה לבוא לבקר וגם " להביא לי שווארמה " כדבריו של הקצין הצעיר . 
שמחתי שמחה שהתבררה להיות שמחת עניים . 
מתוך דוגמא אישית החליט הסגל שאם לטירונים אין ביקורים גם להם לא יהיו ואני מצאתי את עצמי עומדת באמצע המינימרקט השכונתי ופורצת בבכי מתוך מועקה שנבנתה בתוכי עוד מאתמול בערב . 
