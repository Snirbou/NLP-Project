זה היה צריך להגיע באיזשהו שלב . 
יש גבול לעומס שאני יכולה להעמיס על עצמי 8 שעות שבועיות ביולוגיה טוחנות לי את השכל , שלא נדבר על המבחנים שארוכים כאורך הגלות . 
אין רחמים , רק דרישות למצויינות . 
בכל שאר המקצועות כל מורה חושב שהוא היחיד ונותן כמות עבודות ושיעורים מוגזמת . 
התחלתי ללמוד נהיגה ואני נהנת מזה יותר משחשבתי . 
מה חבל שאחרי שיעור נהיגה כבר אין לי כוח להתרכז בשיעורים . 
הסדנאות שלקחתי על עצמי קשות ביותר - האחת סדנא מודרנית בה העבודה שיוצרים היא " פורמן מאגנום " של הלהקה הקיבוצית . 
משהו מהיר ומעייף יותר מכל דבר שעשיתי . 
זה דורש סיבולת , ולי כידוע יש אסתמה שמקשה עליי ... 
.. 
. 
דאם ! 
השנייה סדנת פוינט בה אנחנו מעלים קטע מהבלט " קופליה " . 
אף פעם לא הייתה לי בעייה לרקוד על פוינט , אבל עכשיו פתאום הרגליים שלי מדממות ונוצרים פצעים כואבים . 
שלא נדבר על שיעורי המחול במגמה שמכינים אותנו לבגרות , ובנוסף הריקודים בקונס ' , שמעמיסים על הגוף . 
אם כבר דיברתי על מחול , מצאתי תמונה שלי בלרינה קטנטונת בת 11 . 
עוד מהתקופה שרק התחלתי לרקוד על פוינט . 
הייתי עקומה מתמיד אבל מתוקה . 
זו ההזדמנות לשים פה לראשונה תמונה שלי יש דברים שפשוט לא עושים ... 
.. 
. 
- לא עושים עיניים למישהו שגדול ממך בעשר שנים , אם לא יותר - לא בורחים מהבית לתחנה המרכזית של תל אביב בלילה במיוחד לא עושים את זה לילה לפני הופעה ענקית של סוף שנה - לא גורמים לאבא שלך לחטוף התקף לב , ואז אפילו לא לבקש סליחה - לא מתאהבים בהומואים ! 
אלא אם אתה גם כזה - לא שונאים בסתר מישהי רק בגלל שחבר שלה חתיך הורס - לא קונים מתנות בשווי מאות שקלים למישהו שלא שווה את זה - לא אומרים לאימא שלך שאת הולכת לקנות טמפונים ובעצם לוקחת אוטובוס לקצה השני של המדינה - לא חותמים וויתור על חיל מודיעין ובסוף מדרגים במנילה את מודיעין האוויר בעדיפות הכי גבוהה - לא מפסידים את ההלוויה של סבא שלך , שידוע שאהב אותך יותר מכל הנכדים . 
אפילו שהיית בת 15 - לא יורדים על אחותך בפני חברות שלה - לא מתאהבים במישהו שהכרת דרך האינטרנט - לא מפנטזים עלייך במיטה בין שני רקדנים ... 
.. 
. 
שאת מכירה - לא נותנים לאף אחד לנצל אותך רק חבל שאת כל זה עשיתי ... 
.. 
. 
התגברתי עליו , כמעט לחלוטין . 
כבר אין געגועים מטורפים , חלומות שקשורים אליו , את מספר הטלפון שלו אני בקושי זוכרת וכבר לא חושבת עליו בכל פעם שאני רואה מישהו גבוה במדים . 
עם ההשלמה הזאת , אני מתחילה לתהות : מה זה היה ? 
הקשר הזה , מה הוא היה בעצם ? 
התאהבות עיוורת של ילדה קטנה וחולמנית ? 
שיעמום של נער לפני גיוס שהפך להרגל ? 
או אולי באמת הייתה פה אהבה דו צדדית ? 
מיום ליום מתחילה להתגבש בתוכי הגישה אותה הדחקתי במשך כל הזמן הזה . 
הוא לא היה בן זוג רגיל , שמשתוקק ומפנק ... 
.. 
. 
קשה לי לראות בו באמת " גבר " , הוא פשוט לא היה כזה . 
בכל זאת , קצת קשה להתרגל לעובדה שחבר שלך בוכה יותר ממך , מבין יותר ממך באופנה , גמיש יותר , ומבין יותר ממך במוזיקה ותיאטרון . 
הוא היה עם בנים לפני , וכנראה שיהיה עם בנים גם אחרי . 
אני ואולי עוד בנות בחיים שלו הן רק משהו יוצא דופן . 
הוא יכל לאהוב אותי , אותו , אותה , בלי הבדל מין . 
ידעתי את זה מההתחלה אבל ניסיתי לא לחשוב על זה או לפחות לראות בזה את הצדדים החיוביים בלבד . 
עכשיו הכל נראה לי ברור ... 
.. 
. 
ידידות שלו הזהירו אותי ממנו , אימא שלו אמרה לי להתרחק , אני לא הקשבתי , חיפשתי מה לא בסדר כשהתשובה הייתה מונחת לי מתחת לאף . 
אני יודעת מה לא בסדר איתי - כשמשהו לא נעים לי אני מעלימה אותו מהמחשבה שלי . 
עד שלא מעמידים לי את האמת מול הפרצוף אני לא מתמודדת . 
הפנמתי מה שקורה פה רק כשאימא שלו הטיחה בפניי " הבן שלי גאיי ! 
" וגם אז העזתי לחשוב שהיא טועה . 
אז הייתה לי אהבה ראשונה - היו בה צחוקים , דמעות , בילויים , שיחות נפש , ביקורים , מתנות , שירים , הצגות , חיבוקים , נשיקות . 
רק דבר אחד לא היה : תשוקה , ובלי תשוקה האהבה דועכת עד שנעלמת . 
אז היא נעלמה ... 
.. 
. 
