- ידיעות אחרונות 24 שעות , 27.10.2005 לא הומני שיש קשר כלשהו בין הממשלה - ארגון שכל תפקידו למשול - לבין החינוך , בכל רמה שהיא - יסודי , תיכוני או גבוה . 
מה בכלל הקשר ? 
! 
למה שיתקיים כלל קשר בין הכוח לבין החינוך ? 
! 
והתוצאות אכן נראות בשטח : מצב החינוך בעולם המערבי הוא כפי שהוא . 
לא הומני שנדמה למישהו שיש לאיזה אדם , פרט לסטודנט עצמו , זכות לקבוע מה הסטודנט ילמד , לפי רצונותיו וחלומותיו . 
כמובן שאילו היה באיזשהי ארץ בעולם שוק חופשי , באותה ארץ היו משגשגות וקמות מאות , אם לא אלפי , אוניברסיטאות , שהיו מציעות כל סילבוס שהוא , בין ההומני ביותר ל " חומרי " ביותר . 
במלים אחרות , לא הומני שיש ביורוקרט אחד שיושב אי שם ומצמצם את החוג לספרות ברבע , סתם כי יש לו את הכוח לעשות כך . 
לא הומני שאביעד קליינברג כותב על " שלמותה ובריאותה של החברה בישראל " , ושוכח שבאוניברסיטאות יש בני אדם , ושבני האדם בנויים בפורמט הבא : אדם אחד , בעל מוח אחד , ששולט על גוף אחד , הכולל זוג ידיים אחד - בלבד . 
אבל זה הרי ברור לקליינברג שסטודנטים אלו הם רק כלי - שרת , אובייקטים , לשירות הרוח הבלתי נראית ששמה " חברה " - שמחזיקה , כמובן , במונופול על כל מה ש " רוחני " ; כלי - שרת בדיוק כמו מגויסי החובה לצבא , ובדיוק כמו עובד ממוצע , הנשדד משבעים אחוזים מזיעת אפו במסים ישירים ועקיפים . 
לא הומני שגדולתן של השאלות הגדולות מוצבת במרכאות על ידי אביעד קליינברג ( שכתב : השאלות ה " גדולות " ) . 
מדעי הרוח הם לא רק דבר חשוב - הם הדבר הכי חשוב ; למען הפילוסופיה - וההתעלות - יחיה אדם . 
אבל כל זה תקף , כמובן , רק לגבי מי שמאמין שיש בכלל רוח לאדם . 
הדיאלקטיקנים המטריאליסטיים מאמינים בהיפך מכך . 
לא הומני שיש אנשים שהם , למרבה הצער , רטוריקנים מעולים , המנגנים היטב על מיתרי העובדה שכ - 90 % ( להערכתי ) מבני האדם בעולם הינם אירציונליים , וכותבים שוב ושוב שיש " מאבק " בין " בעלי המאה " ל " חסרי המאה " - כי , נו מה , זה לא " ברור " שכששני בני אדם הולכים ומסכימים ביניהם על עסקת חליפין : עבודה תמורת תנאים ומשכורת מסוימת , זו התגלמות המלה " שוד " , ושכשקבוצת בני אדם , הקרויה " ממשלה " , באה פתאום ולוקחת בכפיה את רוב השכר הזה , זו התגלמות המלה " רוחניות " ? 
לא הומני שמישהו חושב שהוא צריך ללמוד על ההיסטוריה של אירופה על חשבוני . 
אני השכלתי ( קצת , יחסית , אך - במובנים מסוימים שהוזכרו לעיל - יותר מדי ) , בכוחות עצמי , על אודות הנושא המרתק והסבוך הזה , בלי לשעבד לשם כך את זיעת אפו של אף אדם אחר - ובי אין שום דבר מעולה ביחס לפוטנציאל של כל אדם בריא אחר . 
לא הומני שמישהו חושב שאם האדם הראשון היה עומד באמצע " המקום שהיה יער " - והיה משאיר אותו בדיוק כמות שהוא , כי הוא היה פשוט עומד באמצעו , עם ידיים לצדי הגוף , מסתכל סביב ולא עושה כלום , עד שהיה מת מרעב ומצמא אחרי כמה ימים - היה זה דבר טוב . 
לא הומני שמישהו מעלה את צירוף המלים " האיזון האקולוגי - החברתי של חברה " ( ! ) על הכתב . 
לא הומני שמישהו כל כך ציני וכותב תוך התעלמות מכוונת מן המציאות ( ומכך שלמלים יש משמעות ) , עד שהוא מציג את המושג " השוק החופשי " כאילו הוא קשור ישירות איכשהו לקונספט ממשלת ה - Welfare - Warfare ( = לחם ושעשועים ) . 
לא הומני שמישהו חושב שהשמת גבול ורסן על השוק החופשי היא דבר טוב . 
אה , סליחה , בעצם , כבר " ברור " שלאדם אין רצון חופשי ואין רוח , או שאם יש לו - היא מסוגלת רק לרע , ולכן צריכים לבוא אנשי הממשלה , ה " רוחניים " וה " חברתיים " באמת , ולהגביל ולרסן את רוח האדם החופשית . 
לא הומני שנותנים למישהו שלא יודע אפילו את התיאוריה של הרשע לכתוב כאילו הוא נציג הטוב ; אילו אביעד קליינברג היה יודע מה עומד מאחורי התיאוריות הסוציאליסטיות ( דיאלקטיקת המטריאליזם הניהיליסטית , שכל קשר בינה לבין רוחניות הוא הפוך ) , המשפט ( הנכון לחלוטין ) " אין זה מקרה שמשטרים טוטאליטריים " - כולם אך ורק משטרים " חברתיים " - " מטפחים את המדעים המדויקים וחונקים את מדעי הרוח " ( בדיוק כמו בברית המועצות ) לא היה מופיע במאמר שלו . 
זה פשוט לא תורם לקייס . 
ובעולם שלנו , " ברור " שאין כל צורך לכתוב את האמת , או לרדוף אחריה . 
חשוב רק לכתוב את מה שטוב לקייס ה " חברתי " ... 
.. 
. 
... וה"רוחני". למאמרים פוסטמודרניים . 
כזהו כל האתר , וכל העיתון * , כבר כמה שנים רעות . 
* התחרות הקשה בין הטבלואידים " ידיעות " ו " מעריב " היא עובדה תמוהה במקצת , בהתחשב בעובדה ששניהם מוכרים בדיוק את אותה קשקשת סוציאליסטית נטולת קשר למציאות ; המוזסים והנמרודיאים היו יכולים פשוט לאחד כוחות ולהקים פה אימפריית עיתונאות סובייקטיביסטית - פופוליסטית שלא היתה כדוגמתה . 
כיף כיף כיף ! 
ובמיוחד אחרי שלא יריתי בשום נשק חם כבר שמונה חודשים ... 
.. 
. 
אושר גדול . 
( - : אני רוצה לבצע , בימים הקרובים , עוד ניקוי ושימון אכפתי של הרובה הרעוע שברשותי , בבחינת " נמנע ממעצורים וטוב לו " . 
שעבדו איתי לפני שנה אחת , באותו מקום עבודה שזכיתי להמיר בו את זיעת אפי לכסף במשך חודש וקצת . 
הבנאדם לא גויס לצבא . 
הוא השיג פטור . 
כשסיפר לי את זה , אמרתי לו " יופי , אני בעד " . 
הוא עדיין עובד באותו מקום , והוא בינתיים זכה לקידום - במקום 18 ש"ח לשעה , 22 . 
בקרוב , לדבריו , הוא מתכנן להתפטר ולנסוע לו לחו"ל קצת , להודו ותאילנד . 
קלטתי , בימים האחרונים , ש : * בא לי להיות עורך דין . 
* בא לי להיות נהג מונית . 
* אני לא רוצה להוליד אף ילד לפני שאהיה בן 35 . 
היום הבנתי - אם כי מה הסיכוי שזה יתגלגל לכדי מעשים שימשיכו הלאה לזמן רב ? 
... - שלהסתכל קדימה , היא האפשרות המועילה יחידה , אם אני אכן רוצה שבסוף יהיה ברשותי כל שלבי חפץ . 
מן הקולטים הסולאריים של הלוויין אירידיום 12 ( חלק מפרויקט תקשורת בינלאומית ) , בעין בלתי מזוינת , כששייט לו במהירות מקסימה ( כשאני כותב שורות אלו , 4 דקות לאחר מכן , הוא כבר מעל רוסיה ) , 777 קילומטרים מעל פני הים . 
דימות של מראהו של חלק עולם מסוים מגובה 777 קילומטרים כבר כמעט שלוש שנים לא ראיתי הבזק אירידיום . 
התגעגעתי . 
כדור - אור תלוי בחלל , של קרינה לבנה , קולחת , מתלקחת - והכל תוצר של מוח האדם ושל מה שהוא יצר ; במלים אחרות : האסתטיקה בהתגלמותה . 
ואחרי זה עוד יש שאומרים שאין משמעות לחיים . 
