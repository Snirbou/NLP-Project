פעם , אם הייתי חושבת לכתוב פוסט על עישון , אני בטוחה שהייתי מטיפה במשך כמה עשרות שורות על כמה שזה רע לעשן ועל כמה אנשים שמעשנים הם טיפשים . 
אבל אני כותבת פוסט על עישון עכשיו , ולא פעם , והאמת , אני כבר לא יודעת מה לחשוב . 
רק היום התברר לי שידיד טוב שלי התחיל לעשן . 
האמת , כבר הפסקתי להיות מופתעת . 
כל כמה זמן מתברר לי שמישהו אחר שאני מכירה מעשן , ולפעמים אלו אנשים שממש לא הייתי מאמינה עליהם . 
פעם הייתי מטיפה לכל מי ששמעתי שהתחיל לעשן כמה שזה מזיק וכמה שלא שווה לו לדפוק את החיים שלו עם הסיגריות רק בשביל שהחבר ' ה יחשבו שהוא מגניב . 
האמת היא שהיום כבר אין לי כוח לזה . 
התייאשתי . 
היום , כשאני שומעת שמישהו התחיל לעשן , אני סתם עצובה . 
עצובה שעוד מישהו נכנס לתוך החרא הזה , עצובה שעוד מישהו לא חושב כמוני , עצובה שכביכול אני כבר לא מכירה את האנשים שסובבים אותי , ובעיקר מיואשת מזה שאני נשארת במיעוט . 
כולם סביבי כאילו מתאגדים ביחד וגורמים לי לחשוב שבסוף אני אשאר היחידה שעוד דוגלת בריאות נקיות . 
ואחרי שאח שלי התחיל לעשן , התחלתי לחשוב שאולי אני סתם מדברת באוויר . 
מי יודע , אולי עוד כמה שנים גם אני אתפתה ? 
אולי אני לא אעמוד במילה שלי ? 
וזה מטריד אותי . 
מאוד . 
וזה מתסכל . 
כי אני יודעת שאני צודקת . 
אני יודעת שעישון זה איכסה ועישון זה רע ואני יודעת שאני לא רוצה לעשן אף פעם . 
אבל מה יוצא לי מזה ? 
פעם היה לי חלום , פנטזיה שכזאת , על עולם שבו אף אחד לא מעשן . 
היום אני מבינה שאין סיכוי שזה יקרה . 
נשאר לי רק לתהות אם אני אהיה חזקה מספיק בשביל לעמוד מול כולם גם כשאני אשאר לגמרי לבד במערכה . 
ומה אם גם אני אכנע בסוף ? 
.. 
. 
