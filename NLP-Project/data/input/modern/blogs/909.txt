זה מוזר לסכם שנה בבלוג . 
זאת אומרת , זה אולי המקום הכי טריוויאלי לעשות את זה , אבל מצד שני , הכל כתוב כאן , חוויה אחרי חוויה , והצמצום שבדפים רק מדגיש את העומס שהיה השנה . 
זו הייתה שנה מטורפת , קשה להגיד אם מוצלחת או לא , אבל אני יודע שהתבגרתי . 
ואולי אני לא המבוגר שאני רוצה להיות . 
ואולי כן . 
2006 , הייתה סוערת . 
זו הייתה לו ספק השנה של חיפה ושל תל אביב . 
וללא ספק השנה הספקנו הרבה . 
סיימנו מלא דברים . 
גם במשפחה . 
וגם במעגל החברתי . 
זו הייתה שנה בבחינת סגירת מעגל . 
סיימנו בית ספר , והתחלנו את חיינו הבוגרים . 
נלחצנו מהבגרויות , נפרדנו מהמורים , מהשולחנות , ממערכת החינוך , מכאלה שפחות אהבנו , ומכאלה שאהבנו מאוד . 
ניסינו לשמור על קשר . 
די הצלחנו . 
בכינו , התמרמרנו , חשבנו שהסיוט הזה לא יגמר , אהבנו , שנאנו , רבנו , התחברנו{למרות שהשנה זה לא הורגש בכלל } , חרשנו , התבטלנו , עבדנו עד אור של בוקר , עשינו חזרות למסיבת סיום , למדנו להתגעגע . 
התבגרנו ! 
ועשינו כספות , וחגגנו חגים . 
והייתה שנה פוריה מאוד מבחינה פיזיקלית , לכל המכרים . 
והכרנו אנשים חדשים , שהם כבר לא כל כך חדשים . 
ועם חלקם שומרים על קשר יומיומי ועם חלקם שומרים על קשר חודשי . 
וכולם מעניינים . 
ועל חלקנו טפטף גשם , בעוד אחרים ישנו להם בנחת . 
והיו לנו מלא חוויות . 
וביקרנו בחו"ל , וראינו עולם , וטיילנו , לבד , עם המשפחה או לחוד , והכרנו מקומות חדשים ואתרים חדשים . 
והפכנו אנשים חדשים לאנשים קבועים , והתראינו עם אנשים חדשים , והתגבשנו , והתגברנו על מחסומים של בית ספר(כל המקיף ג' למינהם ) , ועשינו מסיבות יום הולדת , ויצאנו לסתם מפגשים , בקור ובחום . 
ודיברנו שעות על שעות בטלפון , וקיבלנו חשבונות אסטרונומיים . 
והתבטלנו כל הקיץ . 
אבל חלקנו עבד . 
ועבד קשה . 
וחלקנו פשוט נח ובילה . 
ונסע ונדד . 
וראינו את חיפה ( השנה פעמיים , ורצינו שזה יהיה שלושה ) . 
ופגשנו אנשים . 
והיה כיף , והיה קיץ , והיה נחמד לאין שיעור . 
והיינו בכנסים , והשתדלנו לבקר בכולם , וכמה שיותר , ולבלות עם אנשים . 
והוצאנו רישיונות , אחד אחרי השני . 
ובסוף גם אני הוצאתי . 
זה קרה לאט , אך יש לומר במשמעות כפולה : בטוח ! 
ובטוח זו מילת המפתח . 
והפכנו את העולם לכפר גלובלי קטן ! 
ונהיינו בני 18 . 
ועוד מעט נהייה כבר 19 . 
אבל 18 , הוא מיוחד ! 
כי הפכנו בעצם לחוקיים , לאזרחים , לאנשים שווים בפני החוק הישראלי . 
וזה לא אומר הרבה בעצם ביום יום וזה אומר המון בחיים האמיתיים , ומסתכלים עליך אחרת . 
וזה גם אומר שעברנו ח"י שנים וזה מדהים ! 
ואנחנו חוקיים ובוגרים ומכל כיוון , אנחנו אנשים . 
אנשים התגייסו . 
וכמה שצהל כיער את השנה - לפחות בשבילי . 
אבל נגמר בטוב . 
אנשים התמיינו ועודם מתמיינים , אנשים התגייסו חלק אל הלא נודע , חלק הגיעו אל תפקידים בכירים וכולנו גאים בהם , חלק הגיעו לשיא השירות ( אבל הם לא איתנו בשכבה ) , בעוד אחרים רק עושים צעדים ראשונים , חלקנו רכש פז"ם של יומיים , ולחלקנו יש כבר חצי שנה , וליותר בוגרים גם שנה וחצי . 
ונאחל להם גם השנה שישובו בשלום . 
זו הייתה שנה של התחלות . 
חיים בוגרים . 
חלקנו הלך לצבא , וחלקנו קפץ ישר לאוניברסיטה במסגרת העתודה . 
והיו מיונים מפרכים וקשים , ולרגע לא היה ברור מה הכיוון ולאן כל אחד מיועד , והיו טעויות והיו בירורים , והמון סחבת וניירת , אך בסוף הגענו למנוחה ולנחלה . 
( רק שעכשיו אנחנו עובדים מאוד קשה ) . 
ואנחנו עבדנו קשה ועודנו עובדים ורוצים לשרוד את הסימסטר , ומזל שפה ושם נתקלים בפרצופים מחייכים , ובאנשים נחמדים , ובאנשים חדשים , וזה מבגר וזה מעצב , ובמבט לאחור אתה כבר לא הילד של הקיץ . 
וגם לא הילד שהייתי אתמול ובטח לא הילד שאהיה מחר . 
ונכון ל - 2006 , רוב העתודאים שאנחנו מכירים לומדים באוניברסיטת תל אביב . 
ועשינו שינויים . 
זו הייתה שנה של שינויים . 
כל מה שכתוב למעלה - שינויים ! 
וקנינו בית ! 
ואנחנו עושים את צעדינו הראשונים בו , והחלפנו כתובת , ועברנו ישוב(רק טכנית ) , ובנתיים הכל בו מצויין , ומסתדרים אחלה , זה עדיין לא מעבר רישמי , אבל אפשר לומר שהוא ראוי למגורי אנוש , והוא חמים ונעים ! 
וכולי תקווה שבעזרת השם , כולם - החברים - יוכלו לבוא ולבקר אותי כאן . 
ושאולי את המסיבה ב - 2008 ( אם תהייה ) כבר נעשה כאן.או אצל אחרים , זה גם הולך : ) והשתנינו , וגדלנו , והתבגרנו , ואהבנו , ושנאנו , ופחדנו , ובכינו , והתרגשנו , ודאגנו , וצחקנו - הכל בשנה אחת , שלמען האמת הייתה ככל השנים , דרסטית יותר או דרסטית פחות , אבל ללא ספק היו לשנה הזו את השיאים שלה . 
ואמנם בשנה שעברה חגגנו במסיבה והכל , אבל מי אמר שתמיד חוגגים . 
השנה הזו מעלה המון תהיות , והמון שאלות , ומצד שני גם המון תקוות , והמון ציפיות , ויש על הכוונת כל מיני תוכניות וכל מיני שאיפות , וכולם יודעים שיש המון מה לעשות ודברים שחשוב לסיים . 
ואני אומר שבפרוס השנה החדשה עלינו , אמן ונצליח לקיים את שהבטחנו לעצמנו . 
וכמו שאומרים ביום חיול : רק בריאות ! 
והכי חשוב , לא לשכוח מחר לרשום ביומן : 1/1/07 כי 50 % מכם עומדים לרשום 1/1/2006 ... אני אבדוק P : ומכבים את האור , זה הרגע לעצור לרגע ולהביט על השבוע שחלף . 
זה היה שבוע סוער - כמויות הגשמים שירדו היו מכובדות , אבל זה עדיין העלה את מפלס הכנרת רק ב - 2 ס"מ . 
מה שכן , זה החזיר לי את האהבה הגדולה שיש לי לתקופה הזו של השנה . 
ובאמת שהתחלתי לתעב את החורף , את הימים הקצרים , את הקור הזה שמפלח לך את הגוף , את הבקרים האפורים , ואת אחה"צ שהוא כבר לילה . 
ודווקא אז , כשירדו הטיפות , ובאמת באמת שהיה קר , אז נזכרתי כמה אני אוהב את הרחובות האפורים , ואת ההרטבות הזו שתמיד יש בחורף כשתופס אותך גשם לא צפוי . 
וגם את צורות העננים[נו הייתי חייב להכניס משהו של גיאופיזיקה ] - ויש איזה אווירה שונה בחורף , משהו ששוטף לי את הנפש , מזכיר לי את חוץ לארץ ויש במראה הזה משהו נוגה כזה , שרק כאלה שבאמת אוהבים חורף יוכלו להבין אותו . 
אז אפשר לומר שבבחינות מסוימות , חזרתי לעצמי ! 
והשבוע היה קליל , אולי זו הייתה ההברזה הזו מיום שני , והאכילה בבפאפאגיו , כל כך הרבה בשר ! 
אמרתי כבר שאני אוהב ארגנטינאיות , זה כנראה הולך בד בבד עם האהבה שלי לבשר לעיס וטוב . 
גם למדתי לגלות את מצב המדיום של הבשר , כשהוא צלוי אבל עדיין יש בו מרקם בשרי וחי כזה , ויסלחו לי כל הצמחונים שקוראים את הבלוג על הפסקה הזו . 
ועוד הרשתי לעצמי - לצאת היום בערב , למין מפגש עתודאים כזה - שהוא גם חגיגת יום הולדת . 
והיה סבבה , וזה הרגיש כמו המפגשים האלה שהיינו עושים אז - באזרחות או בטרום לימודים , וזה מוצא חן בעיני . 
אישית הזמנתי לבנה עם פוקאצ'ה , ושוב הוכחתי לעצמי שפוקאצ'ה ממסטלת אותי - אחרי שאכלתי את זה הרגשתי במקום אחר . 
כנראה שככה מרגישים אחרי שלוקחים סמים . 
אז הנה בעיה לכל הנרקומנים : קחו פוקאצ'ות ! 
אם הממשלה תחלק לנרקומנים פוקאצ'ות , לא יהיו נרקומנים - ואולי אז המדינה תחזור למדינת החוק שהיא ( ואגב , אני חושב שהכמה שורות אחרונות , הפוקאצ'ה דיברה מתוכי ... 
.. 
. 
) והיה כל כך נחמד , לשבת בנונשלנטיות שלך , ולהעביר חוויות מהחיים עם אנשים הזויים יותר או הזויים פחות , מוכרים יותר או פחות , זה היה כיף , ובהחלט תרם איזשהו גיבוש . 
או משהו כזה . 
( האמת היא , שאני מנסה לרמוז קלות על משהו , אבל אני לא חושב שיש לי עדיין ת'אומץ להצהיר על זה , אז תחכו ) וגם זה קרה השבוע , כל הסופ"ש הקודם התבזבז על דוח . 
אבל לפחות זה הציל אחר כך , הצלחתי להכנס לישון מוקדם , אז יוצא שאני פחות עייף . 
ואפרופו מעבדות , אז השבוע יש לי להגיש 2 מעבדות , וחשוב שאני אסיים עם זה מהר , כי יש לחץ של זמן , אני מריח את סוף הסימסטר ואת המבחנים , וקשה להגיד שאני שולט היטב בפיזיקה ... 
.. 
. 
אז ישנתי טוב , והמצב רוח היה סביר מאוד השבוע . 
וגם מצאתי כל מיני מקצועות שאשאף לעסוק בהם , אם אחליט שגיאופיזיקה ראוי ליותר מתואר ראשון . 
המגוון הוא אדיר כשזה מגיע לתואר שני . 
וזה גם נושא חשוב , אז שווה לבדוק איך יראו העניינים עם המקצוע , ובשל כך אני נכנס לזה עמוק יותר . 
והיו אספקטים לא ממש חיובים . 
המחשב הזה קרס , וכשכבר תקנו אותו , אז האינטרנט קרס , וכשתקנו גם את האינרנט , אז המחשב שלי קרס שוב . 
ועכשיו הכל עובד , ויש מסנג'ר ויש חיים במסנג'ר , ויש בלוגינג . 
וזה לא רק המחשב זה גם המדפסת . 
ואת הדוחות שמוזכרים קודם הייתי צריך להדפיס במאמץ רב , שכלל העברה של המדפסת מחדר לחדר באישון לילה ( אני מרגיש כמו המרצה לפיזיקה כשאני כותב מילים גבוהות כאלה - הוא עורך דין מתוסכל , למי ששאל מה הקשר ... 
.. 
. 
) וכשהיא הסכימה לשתף פעולה , אז אזלו הדפים . 
ובלית ברירה הדפסתי על משבצות , אני מקווה שאני לא אקטל על זה . 
כי המדריכים של המעבדות פשוט נהנים מסוג זה של קטילות , ואני כבר רואה בעט אדום - > לא ברור ! 
! 
! 
ולהבא תגיש בדפים לבנים . 
הכי עצוב שהקדשתי למעבדה הזו זמן בפוסט - אני מתעב את הקורס הזה , רק בגלל ההשקעה הרבה והעובדה שאני לא מפיק ממנו הרבה למעט זה שאני בוהה במשך שעתיים בכל מיני תופעות שהאוניברסיטה הצליחה לסבך מתמטית . 
וזה קרה אתמול , ה - BABY BOOM של ה - 27 לדצמבר , 3 חברים ( שאף אחד מהם לא אשדודי ) שהתכנסו כולם , כאילו היו אינטגרל אל תאריך יום ההולדת הזה . 
אז לפי הסדר מזל טוב להם : מילה ( שחגגנו לה היום חצי רישמית , ראה : פסקה למעלה ) , עמוס ( שהסתבר שיש לו יום הולדת ב - 27 לדצמבר , והוא יחגוג מתישהו , לפחות הוא לא סוחב יותר את המכנסיים של דוד ) ואלעד ( שבמאמץ כביר הצלחתי לאחל לו מזל טוב בשיחת פנים מול פנים וירטאולית ) . 
והבית באשדוד שמתרוקן לאט לאט , וכבר אנחנו ישנים בגן יבנה דרך קבע , וקשה לקרוא לזה סוף המעבר , כי אני חושב שיש עוד הרבה הרבה מה לעשות , ולכן אני לא מכריז על שום דבר כרישמי , בנתיים אנחנו יוצרים כאן איזשהו כוך , כדי שאפשר יהיה לנסות לעבוד כאילו הכל נורמלי , גם עם הכל לא נורמלי . 
היו לי רגעים של צחוק ורגעים של אושר , מכל מיני טיפוסים שונים שמסתובבים שם בקמפוס . 
למדתי השבוע להכיר אנשים ולמדתי דברים חדשים , עד הרגע האחרון ( השעתיים של מדעים פלנטריים היו די מרתקות ) . 
וכרגע , אין דבר שנראה לי טוב יותר מלפרוש לישון . 
ולהתחיל את הסוף שבוע שלי כמו שצריך ! 
אני חושב שסיכום שנה ביום יומיים הקרובים יהיה ראוי . 
מוזר כל כך שכבר נדבר במונחים של שנת 2007 , אבל זה מוזר עוד יותר שהתרגלנו לזה שזה 2006 . 
כל זאת ועוד , בפוסט הבא ~ זו הייתה בעצם השנה הראשונה , שחנוכה היה משהו סימלי ולא חופש . 
זה היה מטריד בתחילת השבוע שכל תלמידי ישראל שורצים בבית ואוכלים סופגניות , ורק אתה זז לך לתל אביב במטרה להגיע לאוניברסיטה . 
אחר כך אתה מחפש מקום לשבת כי ילדים עם נזלת בני 6 הלכו לראות ת'פסטיגל . 
נדפקתם - הלכתם לראות את מרגול , וכרגיל הכל נופל על הגב של הסטודנטים העמלים . 
לפחות העומסים ברכבת נגמרו ( אני חושב ) . 
ובעצם הכל יחזור לשגרה האפרורית שלו . 
הבאסה היא , שכשלי תהייה חופשת סימסטר ואני אסיים את החרישה המסיבית למבחנים - כולם יהיו עסוקים בבגרויות ובשגרה יומיומית של בית ספר / עבודה וצבא . 
יש פה פרדוקס כשחושבים על זה . 
זה אפילו די מציק ! 
יום שבת ! 
וזה מדהים כמה המצב רוח שלי אופטימי כרגע . 
להבדיל משבתות קודמות , השבת הזו , היא השבת הראשונה שאני מעביר בגן יבנה , ואני רוצה להכריז כי באופן חצי רישמי - אנחנו שם ! 
זה הלילה השני . 
הנדודים האלה בין 2 בתים , 2 ערים - הם חדשים . 
קשה לומר , שהתרגלתי לבית הזה , זה בנתיים מרגיש לי כאילו אני באיזה סופ"ש בבית מלון , וכשהכל יגמר אז אני אשוב לי הביתה , לאשדוד , למשהו המאוד מוכר שיש שם . 
בנתיים הבית באשדוד עובר שיפוצים משלו , הדיירת החדשה שלו , מפרקת לו את האמא , ומשפצת - היא תשנה אותו לבית החלומות שלה . 
עצוב לראות בית מתרוקן מעצמו , בית שגדלת בו והאישיות שלך התעצבה בו . 
מצד שני , ממשיכים הלאה , וקשה לי להגיד שאני לא מרוצה . 
זה נורא שונה . 
למשל : יש לי מקלחת בחדר , ואני לא צריך לרדת לחדר האמבטיה , ובעצם אני יכול לחיות לי בחדר כל עוד ההורים שלי ידאגו לשלוח מנת אוכל קבועה , ואינטרנט . 
THAT'S LIFE . 
והטוב . 
משנים דברים . 
מרעננים דברים שכבר העלו אבק , ולאו דווקא במובן הפיזי - אלא יותר מטאפורי . 
יש פה הזדמנות להתחלה חדשה , ואולי היא כבר לא כזו חדשה . 
ואין ספק , שאני אוהב את הבית הזה . 
הוא גדול . 
המראה החיצוני שלו לא מרשים . 
אבל הפנימיות שלו די עושה את ההבדל . 
והפרטיות הזו שיש בחדר , תענוג ! 
חוץ מאלה , קמתי היום עם מצב רוח כל כך אופטימי . 
שאפילו היה לי חשק ללמוד ( והוא נגמר די מהר כשהתיישבתי לכתוב ת'פוסט הזה ) . זה משהו די נדיר בתקופה האחרונה , אבל עובדה שזה קורה ! 
גם לי . 
זה קצת יותר עמוק מזה , השינויים האלה בנתיים בריאים לי . 
אבל הדברים פה משתנים בקצב מהיר מידי - ופתאום אני מוצא את עצמי עם חובות ומטלות של אדם מבוגר . 
ופתאום הפרספקטיבה על דברים משתנה . 
פתאום זה ברור כל כך שאורח החיים שלי צריך להשתנות . 
אם פעם אפשר היה לפגוש חברים מהאינטרנט ולהיות איתם בקשר , היום ברור לי שזה קשה . 
לאט לאט המושג הזה של בן נוער מתחיל להעלם . 
אתה הופך למבוגר יותר - אדם צעיר . 
ולא שאין לזה את הייתרונות שלו . 
בסה"כ כשכולם בסביבתך צעירים [ ומילת המפתח היא סטודנטים ] אז תהייה גם אתה צעיר . 
חוץ מזה , כל השינויים האלה לא מאפשרים לך להפרד כמו שצריך מדברים , אין איזה השהייה , אלא ישר בבום אחד , אתה לומד לעשות משהו , אין לך רגע לעכל כלום . 
ואולי זה מסביר למה המצבי רוח שלי נדפקים לעיתים קרובות כל כך . 
( זה או ההסבר הזה או העייפות ) . 
כמו כן , אני עומד להכשל בבוחן בפיזיקה - בוחן שלא משפיע על שום דבר . 
מרוב שידעתי שאני הולך להכשל אני באתי הכי רגוע שבעולם . 
ניסיתי לעשות , ופרשתי אחרי שעה ו - 50 דקות . 
אבל ניסיתי ! 
יפה היה שאנשים שאלו אותי 'איך אתה כזה רגוע ? 
' . 
אבל זה רק כי הבנתי שאין לי מה להפסיד . 
אם זה באמת היה המבחן אני חושב שהייתי תולה את עצמי על עץ מאוד מאוד גבוה - ונפרד מכולם ב - 'להתראות , עולם אכזר ! 
' ולסיכום , הדבר הכי הכי הכי הכי חשוב זה לתהות האם המיטה החדשה נוחה לי - כי מצד אחד אני מסתובב עליה הרבה ואז קם עם כאב גב [ אולי לנסות להחליף פיג'מה ? 
] . 
מצד שני , אני לא מצליח לקום ממנה . 
דברים נועדו להסתדר . 
וכך גם שיעורים באינפי . 
מקווה שלכולם יהיה קל לחזור מהחופש . 
ושאני אמשיך לשרוד . 
ואם לא לשרוד אז לגולני ! 
* אני די צריך חברה , ורצוי מתל אביב , אבל אפשר להתפשר על מקומות אחרים - כי זה באמת כבר לא לעניין * 
