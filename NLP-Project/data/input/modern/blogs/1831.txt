לכל מי שלא מעוניין להיקלע למצבים אלימים בהפגנות או בפעילויות בשטחים - יש פתרון ! 
קבצת רבנים לזכויות אדם הוקמה כדי להראות שליהדות יש גם צד אחר - צד של מחויבות עמוקה לזכויות אדם באשר הוא אדם , ללא הבדלי דת גזע ומין . 
הקבוצה , בהנהגתו הנמרצת של הרב אריק אשרמן ( בתמונה , במסיק זיתים ) , פועלת גם שטחים הכבושים וגם בתוך ישראל כדי להושיט סיוע למי שזקוקים לו . 
הקבוצה היא אחת היחידות שמאגדת חרדים , קונסרבטיבים , רפורמים וגם חילונים גמורים בפעילויותיה . 
בשנים האחרונות , בפעילותם בשטחים מתרכזים הרבנים בעזרה לחקלאים פלסטינים , בייחוד כאלה ששדותיהם ומטעיהם נמצאים בקרבת התנחלויות , וסובלים אלימות קשה , השחתת שדות וגניבות מיד המתנחלים , ברמה שלא מאפשרת להם לעבוד את שדותיהם ולהתפרנס מהם . 
זה התחיל בעזרה במסיק , כדי שהחקלאים יוכלו למסוק ללא חשש . 
המצאותם של ישראלים נועדה לכך שכשמגיעים המתנחלים לגרש את החקלאים , והצבא מתערב , הוא יתערב לטובת הפלסטינים ולא לטובת המתנחלים . 
אנחנו גם עוזרים בעבודה ככה שהיא מסתיימת מהר יותר . 
המסיק מתרחש בעונה אחת של השנה , אבל חקלאות היא עבודה שנמשכת לאורך כל השנה - נטיעות , גיזום , חריש , השקייה וכו ' . וכך קורה שפעילות הרבנים התרחבה לאורך רוב השנה . 
אני עצמי השתתפתי בכמה פעולות מסיק , נטיעות וחקלאות . 
למזלי ברוב הפעולות שהשתתפתי בהן לא הגיעו מתנחלים והעבודה החקלאית הייתה קלה ונעימה . 
גם בפעמים שהגיעו מתנחלים הם לא התקרבו מכיוון שראו שיש ישראלים בין העובדים . 
להלן שתיים מפעילויות הרבנים בתקופה הקרובה שלהן אתם יכולים לתרום כספית או להצטרף ( מתוך הודעות שלהם ) : 
