משכתי את הארמברקס מעלה ועצרתי באמצע הרחוב . 
היא על קו הטלפון , וכששאלתי אם אני מפריעה לה , היא אמרה שלא נורא , היא עסוקה כרגע רק בלהיות בדכאון . 
ברקע צליל האיתות המונוטוני , האורות שלי הבהבו על פני הכביש . 
אמרתי לה שזה בסדר , גם אני הייתי עסוקה למדי בלבכות . 
ומה אני עושה מחר ? 
כל מיני דברים , שום דבר לא משמעותי מדי . 
מה שאני בוודאי לא עושה זה לישון . 
ממתי בני אדם באמת צריכים לישון . 
אני חושבת כמה יהיה נפלא אם אפשל ולא אדע איך סוגרים קופה או אחטוף התמוטטות עצבים או אכנס לדיכאון עמוק ואתכרבל במיטה . 
אפסיק לאכול עד שאעלם . 
אבל אף לא אחד מהדברים הללו יקרה . 
מכונית שרוצה לעבור צופרת לי . 
אני מנתקת בבהילות ומתנצלת מהר , לא נעים , כמה לא נעים . 
מורידה ארמברקס למקומו הטבעי וממשיכה לנסוע . 
אני שונאת את העובדה שאני צריכה ללבוש חיוך , להיות תמיד מבינה . 
לדעת להגיד את הדברים הנכונים . 
אי אפשר אחרת ? 
אולי , אני טרם למדתי איך . 
כשאני חוזרת הביתה אני אפילו מתקשרת שוב , מרגישה אשמה . 
וכל הכאוס שהסתובב לי בראש ממשיך להסתובב עמוק יותר . 
כמו גרב שנתקע בקצה התוף של מכונת הכביסה ולאף אחד אין כוח לזחול פנימה ולהוציא אותו . 
איש לא מרגיש בחסרונו עד שהוא חייב ללבוש את בן זוגו . 
אבל אם אני לא באמת חייבת כלום , למה אני מרגישה כאילו שכן ? 
כשאני מגיעה הביתה שואלת אותי אמא אם זכרתי לקנות קוטג' 5 % . 
רגעים אחדים קודם לכן אני אוחזת בשקית של הסופר ונפלטת אל הרחוב הקר והבהיר . 
העלים נישאים ברוח והשמש דווקא מלטפת . 
מתחשק לי להתכרבל , להרגיש מגע של כף יד על לחי ימין . 
השפתיים פשוקות מעט , השיער מתנופף . 
אני הולכת ומחייכת , נוהרת . 
רוצה למצוא מילים חדשות ומרתקות בכדי לתאר דברים . 
כל הימים אני מנסה למלא את החריץ שנפער בלבי . 
הוא עמוק ומסרב להסתם לא משנה מה אני דוחסת אל תוכו . 
כבר עברתי את הגיל בו נייר טואלט או גרביים ריפדו חזייה באופן מספק . 
אין פיתרונות מהירים וגם אם יש , פיתרון מהיר לעולם אינו קבוע . 
מצד שני יש ימים , למשל עכשיו , ניתן לשים את הכל בצד ופשוט להיות . 
לא תמיד צריך לדעת . 
בטח לא לדעת הכי טוב . 
אתמול הלכתי ברחובות , המעיל השחור הארוך , ואני חשופה בתוכו . 
לא הייתה לי מטריה ורק אחזתי בידי ורד אחד אדום שקיבלתי ממישהו שידע שאני רקדנית , אך לא ידע את שמי . 
לפני הלכה אמא שגוננה על תינוקת , הטיפות ירדו . 
הגלים של הים הצביעו על כך שסוף העולם מגיע . 
ענן נמתח לאורך הרקיע כולו . 
אפוקליפסה עכשיו . 
דברים נבנים על יסודות לא חזקים מספיק , רעועים . 
אין ספק שהכל יקרוס בסופו של דבר . 
גם אין ספק שקודם צריך הזמן לחלוף . 
אני צריכה להתבגר ולשכוח מהזוטות . 
אשכח גם מכל מה שמרגיש כמו העיקר , בוודאי . 
אורות מסמאים , אי אפשר לראות מי מלפני ומצדדי . 
היכן הידיים , איה הראש . 
רק את הבערה המתרחשת ניתן לחוש . 
המחשבות נמחקות ואני נמסה אל תוך ההווה הנקי ביותר . 
שום הרגשה לא דומה לזו ושום מקום לא טהור כמו המקום הזה . 
או אולי דווקא כן , אלא שאני לא שם כרגע . 
היום אני פשוטה וחלקה , דבר לא מסנוור ולא מצלצל . 
בשקט , נימוכה בקצוות והאוויר ממלא את הריאות . 
אני טבעית ורגועה ולא נוגה בכלל . 
מוצאת שפה חדשה בשביל להסביר . 
סיפור שטרם כתבתי . 
מקבלת את פני אנג'לה החתולה , מפזרת שיערות אינספור וכל התמונות הענקיות והצבעוניות על הקירות , על הריצפה נם השטיח הארוג שתי וערב . 
חיים שלמים דחוסים לתוך ארון ספרים גדול כמעט כמו החלל ובאופן יחסי גדול יותר ממנו . 
אל מול כסאות הפלסטיק והשולחן המוכתם נפרש הכביש הרחב שתחום בירוק ושוליו מתפקעים בכחול - לובנם הריק . 
אני מושכת אקריליקים על גבי הקנבס , מעצבת אותם לכדי שפעת שיער . 
כשאני מסיימת היא שואלת אותי למה התכוונה המשוררת ואני מהרהרת האם לא כל דבר הוא רק השתקפות ? 
