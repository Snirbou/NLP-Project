בלבול אחד גדול שבולע אותי , יורק , ואז שוב מכיל אותי . 
אבל בעיקר פחד שמשתלט ומשתק , מונע בעדי לספח את התקווה לה אני מייחלת כבר הרבה מאוד זמן . 
וזה מתיש . 
הכל מתיש מדי , בעיקר העובדה שאני לבד כל כך , למרות שהרבה אנשים יטענו אחרת . 
אין פתרון אמיתי , עליי להשלים עם המצב הרעוע . 
כזה הוא גזר הדין . 
וקשה לי להודות באמת , שאני כל כך מתוסכלת , מסתובבת סביב עצמי במעגלי הייאוש שסיגלתי לעצמי מבלי להתכוון . 
והלבד הזה , גם הוא מעיק , בעיקר הידיעה שהוא היחיד שנוכח לצדי בכל רגע נתון . 
אתכם הסליחה על הפוסטים נטולי האופטימיות ומלאי הייאוש . 
הדבר היחיד שנותר לי הוא לפרוק חלק מהתסכול שמצטבר . 
