ג'ורג' פ . 
סמית' כותב על התקופה שהכשירה את מה שקרה ב - 22 לדצמבר 1913 - היום בו כוחות כסף הפיאט , שנתמכו על ידי האג'נדה ה " פרוגרסיבית " ( עאלק ) ששלטה אז , בדיוק כמו היום , במוחות בני העולם המערבי , זכו לבנק מרכזי משלהם גם בארה"ב ; באנגליה היה להם אחד כבר מאז 1694 . 
בנקאי ניו יורק יצרו , באופן מלאכותי , כמה פשיטות רגל ומשברי בנקאות ( " bank runs " ) גדולים , בשנים שקדמו ל - 1913 , כדי לעוות את מוח הציבור האמריקני ולגרום לו לחשוב שהוא זקוק לבנק מרכזי שיבצע רגולציה מוניטרית מרכזית . 
הבנקאים יצאו מלונדון להתבסס גם בניו יורק , ולהרוס - באמצעי חוב תמידי , רמיה וכפיה ממשלתית - רפובליקה חוקתית , שבחוקה שלה נכתב שההילך החוקי שלה חייב להיות מבוסס על המתכות כסף וזהב ( דהיינו , ערכים אמיתיים , שנוצרים בזכות זיעת אפו של אדם , ושראויים , לפיכך , להינתן תמורת תוצרי זיעת אפו של אדם אחר - בניגוד לנייר פיאט , שיכול פשוט להיות מודפס בכל כמות שהיא , לפי גחמתו של המדפיס ) , ושלא בנק מרכזי , אלא רק קונגרס שנבחר דמוקרטית רשאי לטבוע כסף . 
את קיומה של רפובליקה כזו והפיכתה למעצמה כלכלית ורוחנית , המלווים - בריבית - לממשלות - טיראניות לא יכלו לסבול . 
ממשלת וילסון נתנה להם בנק מרכזי ושמו ה - Federal Reserve Bank , שידפיס כסף יש מאין , וילווה אותו בריבית ( שהוא קובע ! 
) לממשלה . 
אחד היתרונות העיקריים שזה נתן לממשלה , הוא השליטה הצנטרליסטית בכמות הכסף - ולפיכך , שליטה מרכזית בכלכלה כולה , שכן ידוע שרמת הפעילות הכלכלית תלויה , במידה מכרעת , בכמות הנזילות המצויה במחזור . 
יתרה מזאת , הממשלה לא רק קבעה את כסף הפיאט כ " legal tender " שמי שיסרב להשתמש בו יחשב לפורע חוק מסוכן - אלא גם , כדי להחזיר את אותן הלוואות אינסופיות ואת הריבית עליהן , החלה לגבות מסי הכנסה בכפיה ( מס ההכנסה באמריקה התחיל להתקיים בדיוק באותה שנה כמו ה - Federal Reserve . 
" צירוף מקרים " מעניין ) , שישמשו אותה למטרה משולשת : א . 
כאמור , החזר חובות ( = מימון הבנקאים ) , ב . 
הגדלת הממשלה , פרויקטיה ותוכניות הבזבוז הגרנדיוזיות שלה ( = הולדת מדינת ה - Welfare - Warfare ) , ג . 
טמטום ההמונים , והקמת דיקטטורה של חוב מתחת לאפם , תוך שהם חוגגים " איזה יופי , יש לנו ממשלה של אלטרואיזם וסוציאליזם " ( = כמובן שהאלטרואיזם הזה הוא האגוטיזם של בנקאי ניו יורק המלווים בריבית , ושאר הקבוצות המרוויחות מכספי הביזה של ממשלה גדולה ) . 
אני מאבד את מה שאני יכול להיות ; אני מאבד את הכוח להפוך למה שאני רוצה להיות ; אני הופך לאדם שמוותר ; מצד שני , החלק הטוב שבי נאבק בחלק הרע , כדי לשמר את האידיאלים שרכשתי לעצמי בשנה האחרונה - לא , ליתר דיוק , בארבע וחצי השנים האחרונות , ושהתחילו להתאגד לצרור אחד בשנה האחרונה - ואת החתירה לישומם במציאות . 
כשמוחך נאבק בעצמו , כשהעל - מודע הקוהרנטי , החושב והאידיאליסטי נאבק בָמודע הקוהרנטי לא פחות , אך העצלן והניהיליסטי - זה לא נעים , בלשון המעטה . 
פשוט הלכתי בימים האחרונים ופיזמתי שירים , של אווריל , של קולדפליי , של משינה , את הטובים שבטובים - רק כדי לשמר את אותו חלק שבי , שאהב ואוהב את השירים הללו , בגלל המילים שלהם ומה שהן מייצגות בשבילי . 
הו , לכל הרוחות , ועכשיו אפילו כשאני מכיר אנשים חדשים - והם הופכים ליקרים לי - אני לא יכול להיות עצמי , או לפחות מי ש " היתי " ( האם באמת ? 
) עד לפני שבוע . 
ואולי אני רק צריך לישון . 
ולזכור שרוב הדברים המטרידים הללו נובעים מהיחס ביני לבין אנשים אחרים , וממעשיהם שלהם , ומיעוטם מבחירות אמיתיות שלי . 
שום דבר משמעותי לא קרה . 
את שירות החובה חובה לקצר לא ל - 30 , אלא ל - 0 חודשים . 
עדכון 5.8.2005 שעה 2009 : עליי להוסיף , שאני שומע את הטיעון בנוסח " ואז עם מה ישראל תגן על עצמה ? 
" מכמעט כל אדם שאני מזכיר בפניו את דעותיי בנושא גיוס החובה , והתשובה היחידה לו היא פשוטה : צה"ל קטן בחצי מגודלו הנוכחי יגן על ישראל יותר טוב , לא פחות טוב , מצה"ל בגודלו הנוכחי . 
זו היא , כמובן , רק התשובה לטיעון מסוים זה ; יש אמיתה חשובה יותר , הנמצאת רמה היררכית מעליה , והיא שאין לאף אחד שום זכות להפוך אדם חף מפשע לעבד , בשום מצב , מקרה או תנאי ; הזכות לחירות היא ראש וראשונה לזכויות האדם . 
דרך אגב , " מר וגב . 
סמית' " הוא סרט משעשע . 
הוא לא מצחיק מאוד , אבל הוא מבדר למדי , והדלוקס - מופיע בו גלוק 18 , אקדח אוטומטי , עם מחסנית מוגדלת . 
ויש בו גם את אנג'לינה ג'ולי . 
אני חובב אנג'לינה ג'ולי , ואני חובב אקדחי גלוק 18 , ועל כן אני חובב את " מר וגב . 
סמית' " . 
דבר אחד בסרט שהוא בכל זאת טיפ טיפה יותר עמוק , קשור לקורותיו של ה"בית המושלם " , המסודר לעילא ולעילא , של הזוג . 
סוף סוף עברתי הלילה את קו 6,000 הסל"ד למשך כ - 2 שניות . 
הדבר הושג בין השאר הודות למערכת ה " טיפטרוניק " היפהפיה . 
מעניין לציין , בהקשר זה של " מערכות טכנולוגיות אמינות ויציבות " , שהתרבות היפנית היא זו שמקדשת נאמנות עד מוות למקום העבודה . 
אם מה שמתחיל לקרות בשלושת הימים האחרונים אכן מתחיל לקרות , הרי ש ... 
.. 
. 
אוי , היופי ! 
קיים בעולם הזה יופי . 
אני מרגיש טוב כרגע , כי בשבוע האחרון ( בין השאר , ולא רק , בעקבות העובדה שאני קורא שוב את " כמעיין " , ונזכר בכמה פיסות אמת שהתעלמתי מהן בתריסר החודשים שעברו מאז שקראתיו לראשונה ) פיצחתי משהו . 
משהו מאוד מאוד קדומני וראשוני , משהו חשוב מאין כמוהו , משהו שהוא שילוב של הידיעה " אין פשרה בכל הנוגע להימנעות מאלטרואיזם " , אבל גם של " להיות אובר - דרמטי בכל רגע ורגע בחיים לא ממקסם את האושר " ( והרי האושר הוא המטרה - לא הדרמטיות , וגם לא העבודה כשלעצמה , שהם רק אמצעים ) , וגם של עוד כמה דברים שאני לא זוכר כרגע אבל מייצגים שיפור מדרך החיים שלי בשנה האחרונה , שהיא בעצמה שורה של עליות מדרגה טובות למדי . 
קיים מצב בו מישהו אכן עובד , וגם אכפת לו ממה שהוא עושה ( ע"ע " זן ואמנות " ) , והוא אכן יוצר ערכים - אך לא רואה בכך ברכה גשמית ו/או רוחנית למען עצמו : " אלטרואיזם עבודתי " ( הגדרה שלי ) . 
אני עושה השבוע שבוע רס"ר בבסיס . 
מדובר במשהו שנמשך כל יום בין 7:00 ל - 17:30 , וכולל בעיקר עמידה תחת השמש הקופחת - וסוג של יצירת ערכים ( = כל הדברים המועילים לקיום חייו ולהנאתו של אדם ) , מכיוון שקצת פחות לכלוך הוא ערך . 
כמובן שתנאי מזג האוויר , בשילוב עם מספר שעות העבודה , בשילוב עם העובדה שצריך לעמוד כמעט כל הזמן , ושל כך שיש הפסקה רשמית של שעה אחת בכל היום - גורמים לעצבים , המובילים מן השרירים למוח , לעבוד שעות נוספות . 
בהיותי עבד ( = מגויס חובה ) , שמקבל דמי כיס המכונים בלי בושה " משכורת " של כ - 1.5 ש"ח לשעה , נשאלת השאלה : אז מה אם " קצת פחות לכלוך " הוא ערך ? 
! 
זה עדיין לא הופך את זה למוסרי מצדך לענות את עצמך , גופנית , בהתלהבות רבה כל כך ( אני לא אומר מילת תלונה אחת למישהו , גם כשאני די תשוש ) , ואחרי זה להגיד לאנשים שנהנית מהעבודה ( עבודה מפרכת היא אכן דבר מוסרי ו , בדרכו שלו , מהנה - אבל בתנאי שאתה מקבל עליה תמורה כלשהי ) - כשכל העינוי הזה , יום אחר יום , הוא למען אנשים אחרים בבסיס , שאיתם מעולם לא דיברת אפילו . 
אז לא , זה לא מוסרי להיות אלטרואיסט . 
אבל אובייקטיבית , זוהי עבודה היוצרת ערכים ! 
אז מה יותר חשוב ? 
ערכים פר סה ( לדוגמה נקיון ) , או הערך האחד ששמו " סחר שווה בשווה " ? 
יש שאלה רטורית שאני תמיד שואל את עצמי כשמשימה עבודתית , קשה יחסית , ניצבת לפניי : " מי יעשה את זה אם לא אני ? 
! " . בשבוע הרס"ר הזה , התחלתי לתת לעצמי את התשובה " אני - בתור מישהו המקבל משכורת נורמלית , כעובד ולא כעבד " ( לא שזה הולך לקרות ; אני מתכוון בתשובה זו למי שנכון , מוסרית , שיעשה זאת ) . 
מה שלא ישנה את העובדה שגם מחר אני אשוב ואעשה זאת באותה התלהבות ( ארורה ? 
) הנובעת מ " אלטרואיזם עבודתי " . 
עכשיו כשאני בשבוע הרס"ר , לא יוצא לי לבקר בגדוד שלי , ולעשות את העבודה שבה אני מסתמך - וזה נפלא . 
למה ? 
כי אני לא חושב עליה שבוע שלם ( טוב , רק קצת , ורק באופן חיובי בו אני מודע לכך שאני יודע איך לעשות אותה ) , ואז בשבוע הבא , כשאבוא להמשיך לעשות אותה , אני אעשה אותה עם הרבה יותר בטחון עצמי . 
הנה , בכל זאת ערך לעצמי . 
