בעבר , היה לדברים שעוברים בחיי פוטנציאל גדול להכאיב לי . 
והיום , כשאני נותנת לעצמי להיות בהם בכל כולי , להשאב לתוכם , לחוות אותם במלואם , אני מרגישה , אפילו שהיו זמנים של כאב שחפר בי , כאילו אין באמת דבר שיכול לגעת בי , לפגוע ... 
.. 
. 
ואני תוהה , האם איבדתי משהו או הרווחתי ... 
.. 
. 
מחשבות של סוף חודש אוקטובר . 
במעבר הסופי שבין סוף הקיץ והסתיו לתוך החורף . 
ושוב , יש עבורי , בימים הללו הבטחה שנישאת באוויר ... 
.. 
. 
לחורף קל יותר אולי ... 
.. 
. 
? 
ארוע מ ס' 1 : בנות המשרד יושבות בארוחת הצהריים ומדסקסות על משרד מסויים ( מרכלות ? 
אנחנו ? 
מה פתאום ! 
! 
) . עשר דקות לאחר מכן מגיע טלפון מאותו המשרד שמעוניין להעביר אלינו לקוח שלו . 
ארוע מ ס' 2 : בחדר השני מדברים על מקום מסויים . 
עשר דקות לאחר מכן מגיע טלפון ממנהל אותו המקום ומבקש לשוחח עם הדוקטור . 
כן , גם משם יגיע כנראה לקוח . 
אמאל'ה! spooky ... 
.. 
. 
מצד שני , אמרתי לדוקטור , אולי כדאי שנתחיל לדבר על דברים כבדים ממש . 
כמו מליוני שקלים / דולרים בלוטו או משהו כזה ... 
.. 
. 
גיליתי שדכאון יום א ' , שבעבר הלא רחוק היה חלק ממני כמו נשימה ממש , עבר משעות הבוקר והתיישב בתוכי בזמן היציאה הביתה . 
משהו בחושך שבחוץ , הקור והרוח הביאו לדישדוש מצב רוחי לגובה המדרכה כמעט , או אם להיות מדוייקים יותר , לגובה פסי הרכבת . 
וגם זה סוג של spooky ... 
.. 
. 
טוב , אולי נמצא את הישועה באנדורפינים ... 
.. 
. 
העייפות נמזגת פתאום בכל הגוף , כאילו טונות של חומר יושבים עליך ולא מאפשרים שום תזוזה . 
רק לעפעפי העיניים יש פתאום חיים משלהם ובלי שום הקשבה לאותות שנשלחים מהמוח הם מתעקשים לרדת כלפי מטה ולהעצם . 
ואז מתחיל המאבק . 
אני מנסה לפקוח את עיני . 
העיניים , עצמאיות לגמרי , נסגרות . 
ושוב וחוזר חלילה ... 
.. 
. 
ואיכשהו אני מצליחה להחזיק מעמד עד שנוצר לו חלון של זמן ואני יכולה לשים את הראש על השולחן ולהפסיק את מלחמת העולם בין העפעפיים לביני . 
לכמה דקות לפחות ... 
.. 
. 
זאת בחירה , אני מזכירה לעצמי בנסיעה לשם באמצע הלילה , כשהחושך סוגר עלי מכל עבר והרחובות ריקים מאנשים , שחלקם מנסה למלא את השעות הללו של שישי בלילה במטען אנרגיה תוסס וסוער שישא אותו לתוך השבוע הבא , והחלק האחר , מתמלא באותה האנרגיה משנת לילה עמוקה . 
זאת בחירה שלי איך לראות את טווח השעות ( 8 ) שנפרש למולי שבו אני אמורה להיות ערה ולתפקד במידה גדולה של בהירות . 
הפעם בחרתי לקחת את זה קשה ולהגיע עם מועקה מסויימת . 
והתבדיתי . 
היה הרבה יותר קל מכפי שזכרתי בעבר . 
החֵברָה היתה נעימה , הזמן עבר במהירות , ותרסקתי לתוך העייפות רק בסביבות 6 בבוקר . 
ומשם כבר ראיתי את הסוף ... 
.. 
. 
לילה לבן . 
בוקר טוב . 
אני הולכת לישון . 
בו מבינים שקבוצת האנשים הצעירים שעומדת בנוח על המגרש עוברת ממצב של צוערים לקצינים , הוא כשלאט לאט , נעלם הצבא הלבן מעל כתפיהם ופתאום רואים גוש אחד ירוק - חאקי ( וכמה מהם בצבע לבן של חיל הים ) שרק צבע הכובע על ראשם מבדיל בינהם . 
ואותו הצבע של הכובעים השונים ( גווני חי"ר למינהם , כסוף של ההנדסה , שחור של השריון וירוק כהה של מודיעין ) , צובע בצבעים של רוך מסויים את מבנה הבטון המזויין האפור , שיא העיצוב האדריכלי של שנות השישים , שבקלות אפשר למצוא בו , חיצונית , יותר דברים שמאפיינים כלא מאשר בסיס הדרכה . 
והיו שם כולם . 
כל עם ישראל כולו . 
על בניו , בנותיו , טפיהם , צעיריהם וזיקנהם . 
והיו חילוניים . 
ודתיים . 
מבוססים וכאלה שפחות . 
תושבי המרכז והפריפריה . 
והיו גם אלו שלא שכחו ונושאים איתם את המשקעים של התקופה האחרונה ומסרבים להפרד מהם , כמו אותה אם צעירה עם שלושת ילדיה הקטנים שעמדה ממש לידינו ושמעתי אותה אומרת להם : אתם רואים , הקצינים ששם , על המגרש , פינו אותנו מהבית ... 
.. 
. 
ולא יכולתי להמנע מהמחשבה שעברה בי בחטף , למה , למה מנחילים כאב וכעס במקום מחילה ... 
.. 
. 
וחוץ מזה היה גם הטקס . 
ואני , סאקרית של טקסים צבאיים שכמותי ( כן , גברים במדים עושים לי את זה , וחיל הים במיוחד ... 
.. 
. 
) , נהנתי מכל רגע ורגע שבו , זימזמתי ושרתי את השירים שליוו אותו ( תזמורת צה"ל במלואה ) כולל הנואמים של הרמטכ"ל ( דני , הם קוראים לו דני ) ושאר האנשים החשובים שהיו חייבים לומר את דברם לקצינים הצעירים ולנו . 
והכי הכי , מחאנו כפיים . 
לילדים שלנו . 
לילדים של כולנו ... 
.. 
. 
ואם הוא היה נותן לי , הייתי מצמידה את שפתי ללחיו ולא עוזבת אפילו לדקה אחת ... 
.. 
. 
שבת שלום חברים יקרים , אצלי זאת תהייה שבת שבה הלילה יהפוך ליום והיום ללילה ... 
.. 
. 
גבוה . 
יפה עיניים . 
צח פנים . 
וזאת לא הדרגה שעל הכתף שהומה את ליבי , כי מצידי יכלו לשים על ראשו גם זר דפנה ( אם כי , זה היה עוקץ ולא נוח כנראה ) , אלא בדברים שמקופלים בתוכה , האומרים שיש בו את היכולת והכישורים להניע אחריו אנשים , ושסומכים עליו . 
וגם אני . 
המשך יבוא . 
( פמה , אמא של סג"מ צעיר . 
עייפה מאוד . 
ועכשיו גם קצת דומעת . 
) טבועים בגוף כמו בנפש . 
כמו סוג של ד.נ.א.עלום שנצרב בו בעבודה קשה ומאומצת שמתחה אותו וכיווצה בהתאמה . 
השרירים הם מוליכי הזכרונות והם מקבלים בשמחה את הנסיונות המחודשים שלי לבדוק עד להיכן אני יכולה לקחת אותם שניה לפני שמרגישה שהם כמעט מתפרקים להם מרוב מאמץ . 
ואחר כך , האנדורפינים , כמובן ... 
.. 
. 
יום חופש באמצע ( סוף ) השבוע , כאילו לא מיציתי את מנת החופש שהיתה לי בחודש האחרון מעל ומעבר . 
שנתיים חסר חודש לאחר הגיוס שלו , ג . 
הבכור מסיים היום קורס קצינים ומקבל דרגה . 
ורק עכשיו , כשכתבתי וראיתי את המילים מול עיני , שחור על גבי לבן , אני מתחילה פתאום לקלוט ולהבין את משמעות הדבר ... 
.. 
. 
נוסעים לסוף העולם . 
להתרגש . 
מטייל המשפט הזה בתוכי כבר כמה וכמה ימים . 
ואיתו התעררתי גם הבוקר , שטפתי פנים , אכלתי , התאפרתי , התלבשתי ונסעתי ... 
.. 
. 
עייפות בלתי מוסברת כשאני בעצם כלל וכלל לא עייפה . 
לא פיזית ולא נפשית . 
משהו עבר בי בימי החג של החודש האחרון . 
נכנסתי אליהם בידיעה ברורה לגמרי שהשנה זה יהיה אחרת . 
השנה לא תהייה בי אותה תחושת מחנק ומועקה שהיתה תופסת בגרוני ושוכנת בבית החזה כמו גוש אבן של טונות רבות . 
הידיעה הזאת היתה ברורה לי לגמרי כשנכנסתי לתקופה הזאת כשאני בסיטואציה מסויימת , והיא נשארה בי גם כשהסיטואציות השתנו לגמרי . 
כשמצאתי את עצמי עושה סוג של ניקיון פנימי , פרידה מדברים שקשורים לעבר קרוב או רחוק יותר , יכולת לומר " שלום " , יכולת לשחרר . 
ובניגוד לפעמים בעבר הכאב היה ממוקד , זמני מאוד והתפוגג לו במהירות לתוך הבנה ברורה וחותכת שאין בידי לעשות דבר מעבר לדברים שנעשו . 
שזאת לא אני זה הם . 
ו " הם " יכולים להיות בעצם כל אחד . 
הידיעה הזאת אינה מסירה ממני אחריות למהלכים שאני עושה בחיי ולשבילים בהם אני הולכת ופוגשת אנשים שבאים , נשארים ולעיתים גם הולכים ממני . 
הידיעה הזאת נותנת סוג של שלוות נפש מתוך ההכרה שישנם דברים שפשוט אינם תלויים בי , ואין שום דבר בעולם שאני יכולה לעשות , ולהשאר שלמה עם עצמי , כדי לשנותם . 
וזאת הנקודה שבה השחרור מתקיים . 
חיצונית . 
ופנימית . 
והיכולת להסתכל קדימה . 
להרגיש את הלב נע במין ציפיה מתוקה לבלתי נודע , ולחייך ... 
.. 
. 
ואין , אין לי מושג איך בכלל עלה , צמח ונכתב הפוסט הזה ... 
.. 
. 
( * " התחדשות " עופרה חזה ) . 
ופתאום , מתוך ים התמונות הצבעוניות משנות הילדות של א . 
הצעיר וג . 
הבכור בילדותם נפלו מספר תמונות בשחור לבןקפאתי . 
בלעתי רוקי , נשמתי עמוקות והסתכלתי . 
חשבתי שזה כבר מאחורי . 
כמה אפשר להגעגע , עמוק עמוק בפנים , אפילו אם עברו 19 שנים , 11 שנים ? 
אבל מול התמונה של אבא , אמא עם תסרוקת גבוהה של תחילת שנות השישים וילדה חלקת שיער בתספורת עגולה שמקיפה את פניה ומלכסנת את פניה למצלמה , וחיוך קטן על פניה , כאילו נותנת אותו במשורה , הדמעות פרצו וטלטלו אותי לגמרי בלי שליטה . 
והם המשיכו מול התמונה שלי , בת שנה , על כתפיו של אבא שלי מביטה בסקרנות בוטחת במצלמה ובמי שמאחוריה ... יש בו , באבא שלי בצעירותו , היה משהו שדומה לקנת בראנה . 
אמא שלי , צעירה ויפה מציצה מבעד מסך צמחים . 
ותמונה שלנו עם אבות המשפחה המורחבת , עומדים רציניים כמו בתמונת מחזור ורק אני מסתכלת לצד , למשהו אחר שעניין אותי כנראה יותר . 
ועוד שתי תמונות . 
האחת , ילדה יושבת על כיסא בפארק , ידיה עמוסות בובות , וסרט לבן גדול על ראשה - אמא שלי בת שנההשניה ילדה בכיסא גבוה של תינוקות , פניה מוטות קדימה ולמטה , מחייכת בשימחה למשהו עלום , שנמצא שם - אני , בת חצי שנה . 
והדמיון , הדמיון כל כך בולט עד כדי צמרמורת ... הדמעות יבשו , הגוף נרגע מטלטלתו ואת התמונות לקחתי אלי . 
ללמוד להסתכל בזכרונות בלי כאב ... 
.. 
. 
( שנים לא יכולתי להסתכל בתמנות של המשפחה . 
אני עדיין לא יכולה . 
אבל עם הזמן . 
לאט לאט , סדקים בחומה הזאת , שעדיין קיימת בתוכי , נבקעים ... 
.. 
. 
) השעות האחרונות שלפני החג האחרון . 
הולכת בשכונה , בדרך לחדר הכושר , וכאילו מגלה אותה , לאחר שנים שאני גרה כאן , מחדש . 
זאת שעה שאינה רגילה עבורי להסתובב בה בחוץ בימי שישי ובערבי חג ויכולתי להרגיש באופן מוחשי כמעט את ההכנות האחרונות של השכונה לפני שהיא מתכנסת לתוך החג . 
המספרות עדיין פתוחות . 
צריך לסיים את הצבע , הפאן , התספורת לבן , והצפורניים החדשות , מדוגמות ומקושטות . 
הקונדיטוריה כבר לא מדיפה ריחות של מאפה טרי והחלות המתוקות האחרונות כמו עומדות מבויישות על המדפים שהולכים ומתרוקנים וכאילו מבקושת שמישהו יקח ולא ישאיר אותן לבד , שם , בחג ... 
.. 
. 
הפיצוציה עדיין פתוחה עם עגלת הפיצוחים בחוץ וכך גם המכולת והקצב . 
השאר כבר סגורים . 
בגן המשחקים מתרצץ ילד שהמרץ האצור בו מריץ אותו בתזזיתיות ממתקן למתקן , ולידו עומדת , עייפה בחוסר האונים שלה אמא שמתפללת שמשהו מכמות האדרנלין שבו תתחיל להתפוגג וגם הם ילכו הביתה . 
עצי הדקל שבפארק במרכז השכונה עמוסים בתמרים שפועלי העיריה יבואו לגדוד לאחר החג . 
ואני הולכת בתוך השקט שמופרע רק ע"י רעש המכוניות הרחוקות , אוספת תמרים בגווני חום אדמדם שנפלו על הדשא הירוק , נושכת בחוזקה ומרגישה את המתיקות שאין דומה לך נמזגת לגופי ואת השלווה והרגיעה חוזרת לליבי ... 
.. 
. 
חג שמח חברים יקרים , חג שפעם היה שמח יותר עם ילדים מסתובבים ברחובות ודגלים צבעוניים ותפוח נעוץ בראשם , והיום הוא פשוט החג האחרון ... 
.. 
. 
