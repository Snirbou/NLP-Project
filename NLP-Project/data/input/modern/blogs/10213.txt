נתקעתי . 
והפעם - נתקעתי באמת . 
כמה שאני לא מנסה להפחית את ההוצאות הכספיות , כל הנסיונות הללו נכשלים . 
האוברדרפט אינו פוחת , ואפילו גדל לאחרונה בכמה מאות שקלים . 
וזה לא מפני שאנו מבזבזים כל - כך הרבה כסף . 
זה בגלל שאני מרוויחה כל - כך מעט . 
הנה , היום נכנסה לי המשכורת לחשבון , והיא נמוכה מהרגיל , היא בכלל לא מכסה כלום . 
ואני רק מחזיקה את עצמי בידיים כדי לא להשתגע . 
אבל באותו זמן , כנהוג אצלי , כבר התחלתי לחשוב בקדחתנות על אפשרויות לפתור את הסוגיה . 
והמסקנה היא שלא אוכל לפתור את זה בלי הכנסה חד - פעמית של סכום נכבד לחשבון . 
לפחות 5000 ש"ח . 
כך אכסה את מינוס ואוכל כאילו להתחיל מחדש . 
לכן , לדעתי צריך לבקש בבנק הלוואה בתנאיי החזר נוחים . 
ובאותו זמן להמשיך באותה דרך של הוצאות מופחתות . 
ובנוסף , להמשיך לחפש עבודה אחרת , רווחית יותר . 
לצערי , זה עדיין לא הצליח . 
בקיצור , בלגן לט קטן . 
ואם לא אפתור אותו לבדי , אף אחד לא יעשה זאת . 
שלכם , סבתי מצד האבא הייתה פולניה . 
ממש פולניה , לא יהודיה אפילו . 
אומנם , יש חשד שבמקור המשפחה שלה - הם כן יהודים שנטבלו לנצרות בסוף המאה ה - 19 . 
אבל אין זה רלוונטי לעת עתה . 
מה שכן רלוונטי - זה המוצא הפולני החלקי שלי . 
האקס שלי רמי אמר פעם חצי בצחוק וחצי ברצינות שאילו ידע שאני רבע - פולנייה , לא היה מתעסק איתי בכלל . 
ככל הנראה , הודות לסבתי ( שאגב לא אהבתיה בשל אופייה ) , יש בי כמה תכונות פולניות לכל דבר . 
אני אינטרסנטית שלא נותנת מעצמה בלי לקבל משהו בתמורה , ובמקרה של אי - קבלה מרגישה פראיירית מטופשת . 
אני קצת סנובית לפעמים , למרות שמשתדלת לא להתנהג כך . 
יש בי מעין גאוותנות שבגללה אני מרגישה מושפלת במקרים בהם מעניקים לי עזרה חינם ( אפילו שאני זקוקה לה באמת ) , ונורא מתביישת לבקש אותה . 
וכמובן , טבועה בי גם תכונה הנקראת נימוס פולני . 
הנימוס הפולני מאפיין לא רק פולנים בפרט , אלא יהודים בכלל . 
הוא מתבטא בכך שאף אחד מהצדדים כלל אינו מתכוון למה שאומר . 
לא פעם ראיתי , למשל , קשישה סוחבת סלים כבדים . 
וכשפונים אליה ושואלים : " לעזור לך , גברת ? 
" , היא משיבה חד - משמעית : " לא . 
תודה . 
" בפועל , היא מתה שיקלו עליה ויפטרו אותה מהכובד . 
אבל לא ! 
היא לא תאפשר מצב שבו סוחבים את הסלים עבורה ומדגישים בכך את העובדה שהיא כבר זקנה וכוחה אזל . 
לא , תודה ! 
כך גם אנוכי , בזמן שבאמת צריכה עזרה , כמעט ולא פונה לאף אחד . 
מעדיפה להתמודד לבד עם הבלגנים של עצמי . 
כי אף אחד לא אשם בכך שאני בבעיה כזאת או אחרת . 
לכן , אף אחד לא חייב לעשות דבר למעני . 
אלא אם כן , כשיש לי אפשרות לגמול לאותו אדם עבור עזרתו , זה כבר יותר בסדר וקל לי יותר לקבל סיוע . 
הרי כל העולם הוא סחר - מכר אחד גדול , אפילו אם לא מודעים לכך . 
והשיטה " אני - לך , אתה - לי " עובדת ללא שיבוש , עובדה . 
נוסף על כך , בתופעת הנימוס הפולני תמיד יש צד שמרוויח וצד שמפסיד . 
כאשר כל אחד מהצדדים מתכחש לרצונו האמיתי , ואחד מהם יוצא יותר משכנע וגורם לשני לוותר בוויכוח , הוא זה שהפסיד . 
ואילו השני באופן אוטומטי מקבל את מבוקשו . 
כך , למשל , ביני לבין הפרקליט קרה יום אחד מקרה טיפוסי , שבו שנינו פעלנו על פי שיטת הנימוס הפולני . 
הדבר התרחש די מזמן . 
היה זה יום שישי אחד שבו קיבלתי חופש . 
ניצלתי את הזמן לטובה ונסעתי תל אביבה לבקר את הפרקליט . 
כרגיל נפגשנו , הלכנו לאכול משהו ואחרי זה נהנינו מהאינטימיות בביתו . 
הכל הלך טוב ויפה עד שהגיע זמן להפרד . 
הייתי חייבת לחזור לירושלים לפני כניסת השבת , ורציתי שהפרקליט יסיע אותי לתחנת האוטובוס . 
לא בגלל שזה רחוק ( כי זה לא ) , אלא כי רציתי שנבלה עוד קצת ביחד . 
ואילו הפרקליט היה כה עייף מהאוכל והסקס שרצה רק לישון . 
ואז החלה ה " פולניות " . 
בקול מנומנם חברי אמר שהנה , כבר הוא קם , מתלבש ומסיע אותי לתחנה ( למרות שזה ממש לא היה רצונו , הלוא ראיתי כמה הוא מותש ) . 
ואילו אני סירבתי והתנגדתי שיקום וטענתי שיש לי כוח להגיע לתחנה לבדי ( למרות שזה לא היה רצוני האמיתי ) . 
כה התווכחנו מספר דקות עד שהצלחתי לשכנעו שאגיע לתחנה בכוחות עצמי . 
בסופו של דבר הפרקליט נשאר במיטה , נשקתי על לחיו והלכתי . 
וכשפסעתי במורד רחוב שאול המלך , חשבתי והרהרתי על תופעת הנימוס הפולני . 
הרי מה קרה ? 
כל אחד מאיתנו ( גם הפרקליט וגם אני ) התכחש לרצנו האמיתי . 
הפרקליט ויתר והרוויח שינה ומנוחה . 
ואני הפסדתי את ההסעה לתחנת האוטובוס ונאלצתי לרוץ את כל הדרך לרכבת ארלוזורוב . 
ולא רק זה . 
הייתה לי גם תחושה שכל אשר קרה הוא לא יותר מסתם זיון בנאלי : באתי - עשיתי סקס - הלכתי . 
זהו ! 
אילו הפרקליט היה טורח לתת לי טרמפ , הייתי מקבלת תחושה של חיזור וכבוד . 
אבל מאידך , אין לי לב להקים בן אדם מנומנם מהמיטה ולהכריחו לעשות דברים בשבילי . 
לכן הלכתי על ה " הפסד " ואף העדפתי אותו על פני ה " רווח " האפשרי . 
וטוב שכך . 
כי לפעמים " הפסדים " כאלה פועלים דווקא לטובה ושומרים על השלום , הרוגע והשלווה ביחסים הבין - אישיים . 
שלכם , די , אין לי כוח לכל הטימטום שמסביב , לכל הרוע , לכל האי - צדק . 
למה דווקא הטובים צריכים למות ובני - זונות למיניהם חיים באושר ועושר ? 
על מה ולמה שני ילדים קטנים צריכים להישאר בלי אמא ? 
אני מדברת על ידידה שנפטרה מסרטן לפני 3 ימים והותירה בן ובת . 
איך הם ימשיכו לחיות ? 
היום ראיתי את הילדים האלה בגן הציבורי , כשטיילתי שם עם רונני . 
זוג חברים של המשפחה ההיא , הורים צעירים כמותם , השגיחו עליהם . 
לפחות יעזרו לאבא האלמן . 
ואלה שחיים שייהנו מזה , לעזאזל ! 
למה לריב , למה ? 
אמא שלי גם כן . 
תמיד היא ככה : פולטת לעברי משפט גנאי ושוכחת ממנו . 
ומשאירה אותי לאכול את הלב יום שלם אחרי זה . 
כאילו במה כבר פשעתי ? 
אז איחרתי בכמה דקות לכבות את סיר הבישול עם האורז , ביג דיל ! 
הטעם לא נפגם מזה . 
ואת כל הלכלוך שבסיר ניקיתי היטב , כאילו לא קרה דבר . 
לא - היא באה ופתחה את הפה . 
ועוד אומרת : מקווה שבעבודה את לא עושה דברים בכזאת רשלנות , כמו כל הדברים בבית ? 
סליחה ? 
? 
? 
מה זה " כל הדברים " ? 
טעות חד - פעמית ישר הופכת אצלה ל"כל הדברים " ! 
ואללה , תמיד אמרתי שבגיל בוגר לגור עם ההורים זה פשוט לא בריא . 
אני שונאת את המצב הזה . 
רק בגלל הילד הסכתמי להתפשר . 
לפחות המצב הזה לא בלתי הפיך ... 
.. 
. 
גם למבחן של סמסטר הקיץ אני בכלל לא מתכוננת . 
במקום לחזור לחומר בספרי הלימוד קראתי את " ש' כמו שקר " של אמנון ז'קונט וורדה רזיאל - ספר משותף שלהם . 
זה טוב ונחמד , אבל לא מקרב אותי להצלחה בלימודים . 
עוד מעט תתחיל שנה ב' שלי , ויהיו לי יותר לימודים . 
נראה מה יהיה איתם . 
ואתמול כל הערב גלשתי באתר " הומלס " והשוויתי מחירי הדירות למכירה ולהשכרה בתל אביב ובירושלים . 
אשכרה , בזמן שאתחיל להרוויח יותר כסף , אקח את הילד ואעוף למקום מגורים אחר , לא בשכונה הזאת ואולי גם לא בעיר הזאת . 
תל אביב נראית לי מתאימה יותר למגורים . 
זה מקום חילוני , לפחות אין שם כל - כך הרבה דוסים , כמו אצלנו . 
בקיצור , אין לי כוח לכלום . 
רוצה לנוח מכל הבלגנים . 
פשוט להתנתק ... 
.. 
. 
שלכם , 
