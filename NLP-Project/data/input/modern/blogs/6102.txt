איזה יום מחורבן . 
נתחיל מזה שאני במחזור , ואחרי הקיסרי של איתי אני לוקה במחזורים מהגיהנום , מלאים כאבי בטן וכאבי ראש , עייפות ובכי . 
שלא לדבר על הכמויות , שבשלב מסוים מביאות אותי לתהייה האם עלי לגשת לאיכילוב ולבקש אישפוז פלוס תרומה ממאגר הדם הארצי . 
אתמול היה דווקא יום ממש מוצלח . 
הלכנו לרופאת התפתחות יען כי העולל מתנייד בשתי דרכים בלבד : שחייה צורנית שיש המכנים אותה " זחילת גחון " , והליכה תוך הישענות על רהיטים / אמא / אבא / סבים וסבתות / כלבים , חתולים וחפצים שונים . 
כל שלב האמצע , להלן " זחילת שש " , לא תוייק בסדר הפעולות שלו , וכנראה שהדבר מצריך בדיקה . 
הרופאה היתה ארגנטינאית חביבה וצינית עם חוש הומור שקצת התקשינו לעקוב אחריו . 
היא טענה שהילד בסדר גמור , ההורים הם אלה שדפוקים לגמרי . 
במיוחד האמא הזו , שכל היום מנשקת ומחבקת את הילד שאי אפשר לומר שהוא לא חמוד , אבל הוא פשוט רגיל לא להתאמץ יותר מידי . 
נו טוב , ברור שאמא אשמה בהכל , אבל חשבתי שיעברו לפחות 15 שנה עד שאשמע את זה . 
אבל לא לדאוג , לא קלקלתי אותו לגמרי . 
2 - 3 פגישות עם איזה פיזיותרפיסט תותח והכל יהיה בסדר . 
חוצמיזה הייתי מבסוטית ממנו עד אימה , כי הוא קישקש המון , שיחק בחדר בסבבה ועשה עיניים לרופאה - כמו שהוא רגיל . 
בין הנתונים שהיא הכניסה לטופס נרשם שהוא " מאוד חברותי " , וכל הדרך הביתה בהיתי בשורה הזו וגיחכתי כמו אווזה שמשמינה מנחת . 
איך לא ? 
אבל זה לא היה כל מה שעשיתי בדרך הביתה . 
לצערי הרב האיש התעקש , משום מה , לדבר איתי על " המצב " כאילו היה גבי אשכנזי בתדריך . 
הוא ציין בפני מה הסורים רוצים , ומה האיראנים , והפלשתינאים ( להרוג אותנו ) , ומה אנחנו צריכים לעשות בחזרה ( להיכנס בהם ! 
! 
! 
! 
! 
1111 ) . אני מאוד לא אוהבת שיחות כאלה , א' - כי אין לי מה לתרום , אין לי דעה . 
בגדול אני בעד שלום . 
בעוד יותר גדול , אני בעד שאיתי לא יילך לצבא ויישאר חי ומבסוט עד 120 , ואם אפשר - שגם אני . 
מעבר לזה לא ממש אכפת לי . 
פטריוטיזם , ציוניזם . 
אני הולכת לגור איפה שהכי פחות מסוכן . 
אם יש מקום באוסטרליה , קנו לי כרטיס . 
ב' - אני מאוד לא מחבבת את האיש כשהוא נהיה מיליטנט . 
משפטים כמו " להיכנס בהם " ו - " לפתוח להם את התחת " יכול להגיד כל מתנחבל בכיתה ג' , לא בשביל זה החתנתי . 
ג' - אין דבר יותר מטומטם מלשוש אלי קרב , או איך שלא צריך לומר את זה . 
התשובה היא תמיד - אז מה , נחכה שהם יהרגו אותנו ? 
ובכן , אפשר גם לעבוד בכיוון של שלום , או לפחות שלום קר , או משהו . 
לא חייבים להיכנס מיד לאזור המוקשים . 
אפשר גם לעמוד בחוץ ולשוחח . 
אבל אני לא רוצה לדבר על זה ! 
! 
בכולופן , נגררתי לדיון , ואז רבנו כי לא מתאים לי להיגרר לדיון , ואז לא דיברנו כל הערב והוא הוציא את העצבים על תרנגולת אומללה ברוטב פירות יבשים שיצאה , אגב , טעימה לאללה . 
והנה אני פה . 
איתי , כמו כל בוקר , התבאס ללכת לגן ואני התבאסתי להפקיר אותו שם , עם הגננות החמודות . 
אחר כך נסענו לקנות לו בגדים והיה סגור והתעצבנתי . 
ואז הלכתי לעבודה , ונאלצתי לסבול כל מיני פרויקטים שמוטלים עלי ומפריעים לי לגלוש בנחת ולהכין את מבחן העריכה של הוצאת הספרים הזו , כדי שאולי יקבלו אותי לעבודה . 
לפני כמה דקות השלכתי לפח את העצם של התרנגולת האומללה שבישל בעלי שיחיה , איתו אני לא מדברת , ועכשיו אני הולכת לעבוד על עוד פרויקט . 
אבל קודם אכין קפה . 
קפה ! 
איתי מגלה את החשמל הסטטי 
