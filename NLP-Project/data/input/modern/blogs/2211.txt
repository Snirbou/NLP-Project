ענן של שקרים שחג מעלי ומטפטף קצת בכל פעם שאני רואה את אמא . 
או את אבא . 
או כל אדם אחר . 
טיפות קטנות של אכזבות והשערות לגבי העתיד הקרוב , כלומר בעוד , נניח , חודשיים כשאשתחרר . 
כל התוכניות וסדר היום שתכננתי לי כל כך מזמן , וכל האוכל שעתידו להיזרק והסיגריות שעוד אעשן , והשקרים , הו השקרים שעוד יצאו לי מהפה והשלכותיהם שלא ברורות עוד . 
המצפון שיושב לי בצורת טרול קטן על המצח , הוא שצובט אותי ומזכיר שאני בעצם לא באמת כזאת ילדה נהדרת ושיכול להיות שאולי אמא תפסיק לומר לי כמה היא אוהבת אותי בסוף כל שיחת טלפון אם היא תדע . 
דימוי גוף , דימוי גוף , דימוי גוף . 
מה אני יכולה לומר על זה בלי להתחיל למרר בבכי ? 
אני רוצה לאהוב מישהו באמת . 
לקום בבוקר ולהתעוור שוב מחדש . 
משהו לא בסדר אצלי בראש . 
אני מצטערת . 
לצאת עם כולן לראות איזה מופע , להסתכל על אנשים כמו שהם . 
כל המציאות הזאת שנוזלת לי על הפרצוף , כל האמת הדפוקה הזאת , כל הזבל שאני אוכלת . 
הן חוטפות ובולעות כל מילה שאני אומרת . 
הנזקקוּת הנוֹאשת הזאת , תחושת הקיפוח שלא קיימת ( שמא ? 
) והפנים שלך שנראות הרבה יותר טוב אחרי שאת בוכה . 
כולם כבר קוראים אותך כמו הוראות הכנה . 
למצב רוח טוב - השמע סטרוקס . 
למצב רוח מתוסכל - קולדפליי . 
מה אני יכולה כבר לומר על עצמי ? 
נמאס לי מכל השקרנים האלה שמסתבכים לי ברגליים , אני היחידה שנופלת פה בין הכיסאות ? 
אני רוצה מישהו , אני רוצה מישהו שידע לחבק ולהחזיק אותי ככה צמוד , מישהו שיתקשר ככה סתם , מישהו שידע שיש בי משהו , מישהו שיצליח להבין אולי דבר או שניים . 
כל הנסיעה הראש שלי כמעט התפוצץ , לפעמים אני חושבת קצת יותר מדי . 
קשה לי , בטח שקשה לי פה , עם כל הכוסיות האלה עם העיניים הבהירות והרגליים הארוכות שבוכות כל היום שהן שונאות את עצמן . 
ואני רק שותקת , כי זה הרי הכי קל . 
כל המקלחות האלה וכל הפעמים שאני שוטפת את הידיים חזק חזק עם הרבה סבון וציפורניים שמגרדות ומקלפות לכלוך דמיוני , ואני תמיד מרגישה מזוהמת . 
כואבת לי הבטן כמו שבחיים לא כאבה . 
כואב לי הראש . 
והאצבע הזאת ששוב עולה ומחפשת והראש שיודע שזה רק יהרוס , והמחשבה על לצאת עם היפה שלי בשבוע הבא , ושום דבר לא חשוב בכלל , ושום דבר לא עושה לי להתרגש או להרגיש משהו , וכל השבועיים האלה שחיכיתי כמו מפגרת לפוליגרף ותראו איפה אני עכשיו . 
אני יודעת שיש אנשים שאכפת להם , הרי כל הזמן אומרים לי את זה , אני פשוט לא מצליחה להזכר איפה הם . 
אני מרגישה פתטית , אבל אני באמת צריכה עזרה עכשיו . 
נמאס לי מעצמי ונמאס לי מהמקום הזה ונמאס לי מהחיים האלה . 
זה חייב להפסק , אני באמת לא מוצאת את עצמי . 
