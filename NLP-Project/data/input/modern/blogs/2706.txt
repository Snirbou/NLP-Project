חרישית מדגדג חלקה התחתון של הדלת את שטיח הצמר , מוושווש את עצמו בקול סמכותי שאין לטעות בו , שלושה זוגות עיניים נתלים בחטא שמזייף עמידת איתן " בוקר טוב , חטא , בוא תשב " ויד מחווה אל כיסא ריק בצידו הסלתי מאויש של השולחן . 
הכיסא , נוח ויקר , מתאים עצמו ללא תלונות למשקלו , ולמרות שמשענת הגב יודעת להכנע למדחקים אליה , חטא יושב זקוף , ממתין . 
" תראה " אומר פץ , שותף בכיר שכל שביב של שיבה שאי פעם נזרק בשערו נשטף ונעלם ביד אמן , וממשיך ודובר בטון מונוטוני , ומכאן ואילך השיחה היא חד צדדית בקול בלבד , אך דיאלוג של מחוות גופניות מנוהל במקביל בין החסכון המכובד בתנועות של פץ לבין התזזיות הפרועה של גרוגרתו של חטא . 
שובל חולצה סורר דולף מכנס ענוד חגורה , ביד מוצדעת הפוכה משליט חטא בדש החוטא , בוחן עצמו בראי המעלית , מכין רשימה משוננת של דברים לעשות במשרד , בראשם ביקור דחוף בשירותים , ותוהה למה אין גם מלתחות , דלת המעלית נפתחת בפיעמון מתכתי , עיני המזכירה המורגלת לדנדון אינן אפילו מזרזפות לו שלום , אולם תקתוקי עקביה עוקבים אחריו אל השירותים , ועוד שוטף פניו נזהר שלא להרטיב את הצווארון , מתניפה בת את הדלת , והיא עומדת בפתח , אור היום מותיר רק קונטור של גופה המוקפד , והיא קוראת את שמו שלום . 
" בוקר טוב גם לך , בת " עונה ומספיג פניו , גרוגרתו מלעלעת ומנפנפת לה גם היא לשלום והוא חוזר אל המראה , שם בבואתו חדת החוטם בוהה , מצחה עטוי לחות וטיפות " אתה מאחר " היא מטיפה לאקונית באותו קול השמור לפקידות בכירות " הישיבה התחילה בלעדיך " היא מייתרת את עצמה , וחטא בוהה בשעונו ממלמל על אויר בגלגל , על מונית , על נהג , ופקקים , וזוהר ארגוב , ומסיים את דבריו אל מול דלת שלוחשת סגירה בפרצופו . 
חטא נושם עמוקות , ופונה אל חדר הישיבות , שוהה אך מספיק זמן להטיל את תיקו אל המאורה שמתחת לשולחנו , מנסה לסגל לעצמו נונשלנטיות כשהוא נשען אל דלת האלון הכבדה . 
כך , בארוחתנו , לצווארי שרשר חדש , כסוף , קליע אמיתי , גברי שכזה , לארוחה אני מזמין שום , ומים , ואם אפשר , שיהיו קדושים , כי אני באמת רוצה שתמצצי לי אחר כך אבל לא את הדם . 
