קשה לי להאמין שאי פעם מישהי תוכל לאהוב אותי כמוך . 
אין בי שום רצון להחזיר את הקשר ההוא , אבל הגעגועים ילדותיים ; טיפשים , תמימים ועיקשים . 
ניזונים גם הם משניצלוני תירס . 
אני נכנסת לחנות ספרים ונעצרת בכניסה . 
תמונה מוכרת מאנאפזה , או זאצ'אצ'ה . 
אני לא בטוחה . 
מתחילה לעלעל ומזהה כמה פרצופים , אפילו אחד שראיתי על הבמה רק לפני שבוע וקצת . 
בולעת את התמונות ומוחקת את המחשבות . 
מהמם . 
כשהתמונות נגמרות והספר נסגר אני ממשיכה הלאה . 
מסתכלת בעיניים משותקות , לא יודעת איזה שמות לחפש ומה אני יכולה לרצות . 
הדבר היחיד שאני יודעת לכוון את עצמי אליו הוא ספר שהמליצה לי עליו אחת שטסה היום בלילה לארצות הברית . 
כן , זה נשמע מעניין . 
כן , אהבתי את הספר הקודם שלו . 
לא , אני לא יכולה לקנות את זה . 
לא בגלל שהיא המליצה לי עליו . 
אחרי שיטוט קל שלא הניב שום תוצאות אני מתיישבת על שרפרף קטן בייאוש . 
בזווית העין אני רואה ספר שקראתי בילדותי . 
אני מפנה את תשומת לבה של אמי אל הספר ומחייכת . 
" כשהייתי ילדה ידעתי לקרוא , ידעתי לקנות ספרים . 
" היום אני יודעת רק מה לא לקנות . 
לא לקנות רבי מכר של מישהו שנולד אתמול , לא לקנות ספרים של מי שכותב בקצב היסטרי לקהל שלא מבין מה זו ספרות , לא לקנות ספרים שהמטרה העיקרית שלהם היא להזכיר לי אותה . 
מה כן ? 
אני לא יודעת . 
יצאתי בידיים ריקות . 
אפשר לחזור אחורה ? 
רק להעביר כמה דפים לאחור . 
לעצור בנקודה שהייתי ילדה . 
הנקודה בה יכולתי להכנס לחנות ספרים ולבלות בה שעות כי פשוט הסתכלתי על מה שמעניין אותי ומה שנראה לי שווה קריאה . 
בימים בהם הלב היה נקי יותר מעקבות שהשאירו עליו והמודעות היתה עוד צעירה ולא היה לה את כוח המניעה הנורא הזה . 
" לקום וללכת לא לראות ובטח לא לבכות ... 
.. 
. 
" די , בלי בעיות , בלי שטויות , בלי פחדים . 
Prove yourself you CAN do it .. 
. 
( ? " I know I can , I know I never will " ) " כולם מדברים על החברים שיש להם מהצבא ואני ... 
.. 
. 
לי יש אותך . 
" " לא ידעתי כמה התגעגעתי אלייך עד שראיתי אותך . 
" " כנראה שאנחנו חשובות אחת לשניה מספיק כדי לא לתת לזה לדעוך . 
" מילים מפיה של זו שאיחרה לי בשעתיים ונשארה בקושי שעה וחצי . 
בהתחלה חיבקתי אותה כי צריך , כי לא לחבק יהיה התרסתי מדי . 
באמצע החיבוק הבנתי שלא יעזור לי לכעוס אז חבקתי אותה באמת . 
למדתי לחכות שנסיבות ישתנו . 
שנים חייתי עם אהבה גדולה מדי ונסיבות בעייתיות מדי , אני יכולה לעשות את זה גם עכשיו , בייחוד שזה קשר שהוא , או העדרו , לא מורגש ביום יום . 
" אולי מתישהו הנסיבות ישתנו ... 
.. 
. 
" " כן .... 
... 
.. 
. 
" " מי יודע , אולי כשנהיה בנות ארבעים נגור בשכנות ו ... 
.. 
. 
" והיא צוחקת . 
זה חבל , אבל חבלים לא מובילים לשום מקום ואני כן שמחה על מה שיש , אפילו אם כרגע הוא בגדר פוטנציאל לא ממומש , אפילו אם עכשיו זה מאבק כדי לשמור על הרגשות ערים . 
הם שם ואני מאמינה שהם באמת חזקים . 
ובאמת למדתי לחכות בסבלנות . 
לפעמים ננטעים צמחים קטנים ואז למשך תקופה לא יוצא מהם כלום , ורק אחרי תקופה ארוכה פתאום הם מתחילים לצמוח ולגדול ואז זה שווה הכל . 
עכשיו אני מסתכלת על זה ומאזן השמחה - עצב נוטה לכיוון החיובי . 
כל בנאדם והמקום שהוא מסוגל לתפוס בזמן מסוים . 
זה כמו מוזה לסיפור שעוד לא נכתב . 
יום יבוא והוא ייכתב . 
אתמול ממה אני מפחדת ? 
אני מפחדת ? 
לא , אני לא מפחדת מכלום , אני סתם עצובה . 
אני מפחדת באמת להיות עצובה . 
עכשיו , בגלל זה . 
אז אני מאבדת שיווי משקל ומתבלבלת בסדר של התרגיל ומעופפת במקומות אחרים . 
" גליה , מה קורה ? 
הכל בסדר ? 
מה , את עייפה ... 
.. 
. 
? 
" והעיניים שלה קרובות קרובות . 
" לא .. 
. 
אני .. 
. 
סתם לא מאופסת . 
" וקצת אחרי זה היא מחלישה את השיר על הזונה ששמה לי רגל ואומרת משהו על המחסומים שיש לנו , לחלקינו . 
ואני מבינה עד כמה אני נותנת לה לראות אותי . 
איך הפכתי את המסך לשקוף . 
מתחלף השיר . 
אני נושמת ומנסה להתאפס על עצמי ואז מזהה את המילים המוכרות שבדרך כלל מגיעות ללא מנגינה ברקע . 
זה שיר שמזמין דמעות . 
נשברתי ויצאתי וחזרתי והתאפסתי על עצמי . 
אפילו כמה בלאנסים לא רעים באדג'יו . 
השיר חוזר להסתלסל והיא ממשיכה להתפתל במאבקים העצמיים שהיא רוצה שנרקוד . 
מפזרת אבק כוכבים בהתחלה ובסוף . 
" מעפר באת ואל עפר תשוב " היא אומרת ואף אחד לא מבין מה היא רוצה מהחיים שלנו . 
אני צוחקת ואוהבת את האסוציאציות שלה . 
האורות מעומעמים והיא מסתובבת בינינו . 
אני רואה אותה נפרדת מאתנו אחת אחת , מסתכלת מקרוב , מלטפת באוויר , שולחת מילים בלי קול , מתרגשת . 
בסוף היא מגיעה אליי ומתוך המודעות שהיא שם אני רוקדת כאילו היא לא . 
מעוות , אבל רק כשהיא מגיעה אליי אני יכולה להשתחרר מהמחשבות , לא צריכה לתהות על מי היא מסתכלת עכשיו כי אני מרגישה אותה לידי . 
אני מחבקת את האוויר והיא סנטימטר משם , אני מושיטה את ידיי ועוצמת עיניים ואני לא יודעת אם היא בכלל מודעת לכך שהיא שם , בתוך כל תנועה ותנועה שלי . 
הפעם לא היה אכפת לי איך יצא , איך נראיתי , רקדתי , אמרתי את מה שהיה לי להגיד . 
קידוש . 
מעבירים את היין במעגל שלא נעצר בשום מקום , כל הזמן בתנועה . 
תמיד נותנים - לוקחים . 
אז נכנסת אמא שלה . 
היא מציגה את עצמה אבל כולנו יודעים מי היא . 
דנה'לה מחבקת אותה חזק חזק ונראית הכי ילדה והכי יפה שיש . 
ואמא אומרת לה שעכשיו היא מבינה על מה היא מדברת , שברור לה למה יש את מה שיש . 
אשרינו . 
לאט לאט מטפטפים החוצה כמו מתוך כוס עם חור . 
היא מחבקת את כולם חזק חזק ומשאירה מילים אחרונות לכל אחד . 
גלית אומרת " אל תלכי " שירן אומרת שנקרקע את המטוס , כולנו קצת עצובים . 
מתגעגעים מראש . 
מחפשים תחלופות . 
כשגם היא צריכה ללכת היא עוברת בין אלה שהיא לא תראה עוד לפני הטיסה . 
ממש לפני הסוף היא מגיעה גם אליי . 
קודם מחבקת ורק אז מדברת . 
אני מהדקת את האחיזה וגם היא , מרשה לעצמי לא לעזוב עד שאני לא מרגישה מוכנה לכך . 
" אז ככה , " היא עומדת קרוב קרוב ומתחילה לדבר . 
מבקשת לשמור על החיוכים ועל המנורה , מוודאה שאני לא אהסס במקרה הצורך , שהיא תעקוב מקרוב ותשמור שהאור לא ידעך . 
ושוב חיבוק , " ביי מתוקונת ... 
.. 
. 
" ולתוך השיער שלה אני לוחשת , " אני אוהבת אותך . 
" " גם אני " היא עונה . 
ואני בעיקר שמחה שהצלחתי להגיד את הדבר היחיד שהיה חשוב לי להגיד לפני שתיסע . 
בקול האמיתי שלי ולא במילים מתוקתקות באצבעות עם לק ורוד . 
ידעתי שעכשיו אפשר להגיד את זה בלי שזה ירגיש מוזר , לא לי ולא לה . 
וזה בכלל לא משנה אם ה"גם אני " היה תגובה אוטומטית כמעט או לא . 
אני יודעת מה יש ומה אין . 
נכון שאני אצליח לחכות שבוע עד שאני אשלח לה מייל ? 
( : אתמול בלילה חזרתי לעצמי הפחות נעימה שלי . 
דמעות , ייאוש , משאלת מוות וכל מה שמתלווה אליהם . 
נכנסתי להיסטריה מהכאבים בגב , פחדתי שזה ישבית אותי למשך תקופה , שאני לא אוכל באמת לחזור לרקוד כמו שרציתי . 
פחדתי להיות בלי זה ולמצוא את עצמי בלי כלום . 
פתאום גם נחתה עליי עובדת נסיעתה של דנה . 
חודש שלם בלעדיה , בלי השיעורים , בלי השיחות במסנג'ר , בלי הצחוקים והירידות שלה על הלקים שלי או מה שזה לא יהיה . 
ונכון , נכון שזה לא שיש לה תפקיד יום - יומי בחיים שלי , אבל עצם זה שהיא בארץ , שאני יודעת שאני רואה אותה בשיעורים , שאולי יצא לנהל איזו שיחה נחמדה במסנג'ר ... 
.. 
. 
זה מספיק בשביל שהמנורה תבער באופן רציף . 
אני מקווה רק שתהיה לה מספיק גישה לאינטרנט , אני בכלל לא מכינה את עצמי למצב שגם אימיילים לא יהיו . 
אני לא יודעת אם זו הקומבינציה שהיתה אתמול , אם זו העובדה שאנה היתה שם ותמיד בלתי נמנע לראות עד כמה חזק מה שיש בינהן , או שאלו פשוט הרגשות שלי שהחליטו לא להסוות את עצמם , אבל חזרתי הביתה והבנתי עד כמה אני מאוהבת . 
ושנאתי את זה , כל כך שנאתי ... 
.. 
. 
כי זה כבר לא משרת שום דבר , זה לא גורם לשום היי היסטרי או פרפרים כיפיים בבטן , זה שלב שעבר והיה באיזשהו מקום כל כך הרבה יותר קל . 
אני לא נלחצת ממנה , אני לא מפחדת ממנה , היא לא נראית לי קסם שהגיע מעולם אחר או פיה מהחלומות , היא לא תמיד יפה ומהממת , היא אף פעם לא מושלמת , היא לא פסגת האושר ולא עושה לונה פארק בבטן . 
למה , אם כך , אני סבורה שאני מאוהבת בה ? 
כי היא כן פורטת לי על המיתרים הנורא עדינים של הרגש , כי יותר מתמיד אני יודעת שאני פשוט אוהבת אותה , לא משנה אם מאוהבת או לא , אני באמת אוהבת אותה , אני באמת מעריכה את הבנאדם שהיא , את מה שיש להעריך בה . 
אתמול כשהיא שכבה על הרצפה אחרי החימום ודנה רכנה עליה , ליטפה לה את הראש ונתנה לה נשיקה על השפתיים פתאום נזכרתי במשהו שכתבתי לפני כל כך הרבה זמן , כשהיא בקושי התייחסה אליי ואפילו לבוא ולחבק אותה לא יכולתי . 
נזכרתי בזה כי פתאום הבנתי שמהבחינה הזו אני עדיין שם . 
היא מביעה רצון להתקרב אליי , אבל אליה היא עדיין לא מאפשרת להתקרב . 
רק מילימטרים ספורים לפעמים ... 
.. 
. 
והתייאשתי . 
מהמצב , מהרצון שלי שלא עובר , הרצון להיות קרובה אליה והידיעה שזה באמת לא אפשרי , לא עכשיו או בזמן הקרוב , לפחות . 
זה מציק , כי דווקא עכשיו כשכבר הייתי כל כך מרוצה מהכל , כשהייתי מודעת בדיוק למצב הדברים וחייתי בשלום ובכיף עם כל מה שזה אומר , דווקא עכשיו כשהיא גם עומדת להעלם לחודש שלם , עכשיו היו צריכים להגיע הרגשות האלה ? 
וזה כל כך התאהבות בבנאדם ולא בקסם , מה שהופך את זה לכל כך יותר נורא ומטריד . 
כמובן שבבוקר ההרגשה היתה יותר טובה . 
בעיקר כי הגב לא הטריד באותן רמות והתחושות מהשיעור התפוגגו . 
עדיין יש תחושה שהמציאות כאילו חזרה אליי , הידיעה שההתמודדות היא בלתי נפסקת ושאשליות לא נמשכות זמן רב . 
אני חושבת שמה שחשוב עכשיו זה לשלוט במה שניתן לשלוט בו . 
להיות פרקטית , לספק לעצמי תעסוקה וכיף , להשאר בתנועה גם אם זו נראית המשימה הכי מעיקה בעולם . 
אולי זה טוב שאתמול נפגשתי עם הצדדים שבי שאני לא ממש חיה איתם בשלום . 
לפחות עכשיו אני יודעת שאני לא מדחיקה או מתכחשת למציאות . 
וכן , עם כמה שאני לא מחפשת , עם כמה שנהייתי אדישה לנושא , אני רוצה קשר . 
Now Live . 
