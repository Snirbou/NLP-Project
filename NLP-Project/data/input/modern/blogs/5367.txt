שייסה אני רעבה . 
היום קמתי ב 11 בגלל שהייתי צריכה להתארגן לעבודה , התארגנתי לא היה לי זמן לאכול ונגמר החלב ( סויה ) לקרונפלקס אז אפילו את זה לא אכלתי . 
טיפשי אני יודעת . 
אבל החיים שלי טיפשיים . 
התארגנתי מהר ונסעתי על האופניים לבי"ח ( 30 דקות רכיבה ) . 
אחרי העבודה חזרתי הביתה שוב 30 דקות רכיבה וחיממתי לי לזנית ירקות קפואה .. 
. 
אכלתי ואז כשהלכתי לבחור הטבעוני שעתיים מאוחר יותר לא היה לי כל כך רעב ואכלתי מעט אצלו . 
כמובן שעכשיו אני רעבה שוב ואין לי מה לאכול וגם מאוחר אז ככה , בעבודה היה בסדר , חוץ מהקטע שהיא ודריה תקשרו הרבה וקצת התעלמו ממני . 
זה קורה המון פה אני לא מסוגלת לעקוב אחרי הגרמנית שלהם . 
יש אנשים שמדברים לאט ולא מהר אבל הם לא רבים . 
הרבה מדברים נורא מהר ולא ברור ובאפן טבעי נתפסים למי שעומד בקצב שלהם . 
זה קצת מדכא . 
יש יתרונות גדולים בלעבור למדינה זרה שהיא יותר עשירה מהמדינה שאתה רגיל אליה , יותר מתורבתת וכ ד' אבל אחד החסרונות הגדולים זה שהיכולת שלך להתחבר לאנשים היא פחותה . 
להשתלב בעיניים היא פחותה . 
תחשבו שאתם בחדר , נגיד ראיון עבודה עם ישראלי אתם ישראלים ולידכם יושבת רוסיה שעלתה לפני שנה מרוסיה ולא מדברת עברית הכי טוב בעולם . 
ברור שיש לכם יתרון גדול . 
ברור שתרגישו חיבור טוב יותר ממנה עם המראיין . 
יש מצב שרק בגלל גורמים כאלה אני אגור בסופו של דבר בארץ . 
בגלל זה אני לא אוהבת להיות בסביבה שיש יותר מגרמני אחד . 
אם זה אחד על אחד זה ממש לא בעיה . 
אבל אם זה יותר זה מבאס למדי . 
זהו , היה היום מבול . 
ככה זה בגרמניה בחורף יום שמש יום מבול . 
ונסעתי עם האופניים נרטבתי די הרבה אבל אין כמו אופניים . 
אני שמחה שלפחות את הספורט המועט הזה אני עושה ( לא ממש מועט .. 
. 
שעה לפחות היום רכבתי על אופניים ) אחרי שאכלתי תלזניה שלי נסעתי עם האופניים לבחור הטבעוני , רודי שמו . 
ראיתי תמונות שלו כבר באתר זה בחור מאד מאד יפה וטבעוני למהדרין . 
הוא היה נראה קצת גדול ולא רשם גיל . 
בקיצר הוא גר ממש קרוב אלי נסעתי 5 דקות באופניים . 
הוא גר בדירה מהממת , דירת רווקים כזו , סטודיו נראה לי קוראים לזה , הכל חדש ומסודר לא להאמין שהוא גבר ( אולי הוא לא סטרייט פתאום עלה על דעתי ? 
? ? ) . הוא אוכל הכל אורגני ובריא : ) יש לו כלבה דלמטית מתוקה בת חמש . 
קיצר היה נחמד בישלנו אורז עם ברוקולי ורצועות תפוז יצא טעים וממש קל להכין . 
הבאתי מצלמה אבל שכחתי לצלם , זה היה קצת מלחיץ כל העסק : ) כשסיימנו לבשל הגיע חבר שלו , בחור טבעוני שלומד באוני ' תקשורת נראה טוב בן 23 , ביישן קצת . 
קיצר היה נחמד , חוץ מזה ששוב התעלמו ממני קצת אבל הפעם נראה לי בגלל שהבחור השני ( שכחתי את שמו ) ביישן ולכן דיבר כל הזמן עם רודי . 
הוא הלך די מהר ואני נשארתי לבד לחוצה ( בגלל החרדה החברתית , מתי אני אמורה ללכת ? 
? 
איך ? 
? 
) קיצר דיברנו עוד קצת אולי שעה וקצת ואז אמרתי לו ( שיקרתי לו ) שאני נהיית עייפה ואני חושבת שאלך . 
זהו . 
הוא נישק אותי 3 פעמים ( הומו ? 
? 
) וזהו . 
שלא תחשבו שיש בי עניין בו . 
הוא גדול מידי ( 34 ) ולא בדיוק בראש שלי . 
אבל אובייקטיבית הוא ממש גבר איכותי ממה שהכרתי . 
בחור מאד יפה , בן 34 ונראה צעיר יותר , עורך דין שיש לו חברה משלו . 
סתם מרשים . 
היה נחמד לבלות איתו ערב . 
אני אשלח לו מחר הודעה שהיה כיף ואשמח לעשות זאת שוב . 
( הוא הציע לי ללכת לטייל בקונסטנץ ביחד ) אין קול ואין עונה ממקסי ' אני לא אשקר , אני מתגעגעת אליו , ומצפה כל הזמן לטלפון או ל SMS . 
זה קשה . 
מצד אחד אין למה להתגעגע לא הרגשתי טוב כשהייתי איתו אני לא מרגישה שהוא מכבד אותי מספיק או קשוב לי מספיק ובכל זאת יש שם את הבן אדם מקסי שאותו אני אוהבת . 
כן אוהבת . 
אולי לא האהבה הכי טהורה בעולם אבל אני עדיין אוהבת אותו . 
אני יודעת שאני חייבת לשמור על עצמי וגם אם אני אוהבת מישהו והוא מתייחס אלי בצורה לא ראויה ואני אומרת לו והוא לא מקשיב לי ורק תוקף אז אני חייבת לנתק את הקשר עם כל האהבה והכאב . 
אני חייבת לשמור על עצמי אני יודעת שהתפקיד מספר 1 שלי בעולם ( אם כי קשה לי מאד להבין את זה ) זה לשמור על עצמי מעל לכל . 
ואם אני בקשר עם מישהו שפוגע בי עלי לסיים אותו ( אחרי שכבר אמרתי לו שוב ושוב שהוא פוגע בי והוא לא רוצה להקשיב בכלל ) . 
אני חושבת שאני צריכה ללכת דרך הקטע הזה , שלמרות שאני אוהבת אותו ולמרות שאני אתגעגע אליו ולמרות הכל אני צריכה להפרד ממנו בגלל שהוא פוגע בי , בגלל שהוא לא מנסה לשנות את דרכיו ורק תוקף אותי בחזרה . 
אין לי בררה , אם אחזור אליו לא ארגיש טוב בין כה וכה . 
שוב אני שמחה שהערב הגיע ואוכל ללכת לישון , איזו הרגשה מוזרה זו . 
קיבלתי את הטפסי הרשמה שלי מבוכום הם טוענים שחסר לי מסמכים . 
אצטרך מחר לעבוד על זה ולהשלים את המסמכים אני חושבת שזו המשימה הכי חשובה למחר אחרי לאכול כמו שצריך . 
אני צריכה ללכת לאוני ' להדפיס כמה טפסים למלא אותם ללכת לדואר ולשלוח את המעטפה חזרה לבוכום . 
על הדרך אקח ספרי קריאה מהאוני ' . זהו . 
שרדתי עוד יום ... אגב שהלכתי לרודי התלבשתי יפה . 
כלומר סרט בשער , בושם . 
אין ספק שלהכיר גברים חדשים גורם לי קצת להתעורר . 
אני די שונאת את זה שכל ההרגשה שלי מבוססת על גברים ועל משיכה ולא בטחון עצמי שנובע מבפנים . 
אבל אני חושבת שזו " הפרעה " נשית מאד מאד נפוצה . 
יש את הקטע הזה ביפה והחנון שהמלצרית הבלונדינית הכוסית שם שכחתי איך קוראים לה , בכתה ואמרה שכל הבטחון שלה מבוסס על המראה החיצוני שלה וחוץ מזה אין כלום . 
אני חושבת שזה נכון להמון המון נשים . 
בתור בחורה נאה אני יכולה לומר שבחורות מקבלות חיזוקים בקלות על מראה ולכן הן הולכות לשם , מתלבשות יפה מתאפרות וכ ו' משקיעות בצד הזה כדי לקבל חיזוקים . 
זה חרא . 
פעם ראיתי תוכנית בערוץ 8 עם מישהו מאד מאד אינטילגנטית ששאלו אותה מה רע בזה שהבטחון שלך יהיה מבוסס על המראה והיא אמרה בפשטות שזה משהו שבא והולך בגיל יותר מאוחר ומה תעשי אז ? 
אלופת העולם בקליעה או מה שזה לא היה מהיפה והחנון אמרה בראיון כלשהו שהספורט הרבה יותר חשוב לה מהקריירה שלה בדוגמנות בגלל שזה משהו שבן אדם עושה אקטיבית וזוכה בשבחים ולא משהו פאסיבי מתת אל . 
זה מאד נכון ומאד יפה ואני חושבת שזה נורא חכם לבסס את הבטחון שלך מגיל צעיר על השגים שאתה פעלת להשיג אותם ולא משהו שבא לך בלי מאמץ כמו מראה . 
בכל מקרה זה חלק מהמשחק וכן אני רוצה לעשות רושם טוב על גברים , מי יודע אולי אחד מהם מכיר את בעלי לעתיד . 
עייפה . 
היום עד שש בערך לא עשיתי כלום חוץ מגיחה לסופר בגלל שלא היה לי פה אוכל לקנות דברים מוכנים . 
כמעט ולא הלכתי היום לאוני ' . בסוף גררתי את עצמי . 
זה עוזר שהספרייה פתוחה עד מאוחר נותן תמריץ לסוע . 
נסעתי לאוני ' באוטובוסים כמעט בכיתי באוטובוס . 
ירדתי באוני ' והלכתי לראות את הציון . 
הציונים לא היו שם . 
הסתובבתי כדי לגלות את המרצה יושב במשרדו . 
המרצה שלנו לסטטיסטיקה הוא פרופסור אבל ננננננוווורא נחמד , נורא קליל נורא לא רשמי ונורא חברותי . 
אז ידעתי שאני לא יכולה להתחמק מתקשורת . 
אמרתי לו שאני מחפשת את הציון וככה התפתחה שיחה . 
עוד לא פרסמו את הציונים אבל הוא בדק בשבילי במחשב ומסתבר שבמבחן הראשון קיבלתי " טוב " ( ממממההה ? 
לא ייאמן ) ובמבחן השני קיבלתי 44 מתוך 50 בחלק שלו ובחלק של המרצה השני הוא עוד לא בדק את המבחנים . 
קיצר עברתי ועוד איך . 
דיברתי איתו איזה חצי שעה כי הוא נורא חברותי ורוצה לדבר . 
על ישראל , על הצבא על התנ"ך ... 
.. 
. 
מה לא . 
הייתי קצת לחוצה כמובן אבל משהו בזה עשה לי טוב . 
שיחה עם בן אנוש . 
. 
. 
בסוף הלכתי לחדר העוזרי מחקר לראות אולי יש לי עבודה שם והיו שם שאלונים להכניס למחשב .. 
. 
זה לקח רק שעה וחצי . 
אחר כך הלכתי לספרייה כדי לקחת את הספרים שתיכננתי רק כדי לגלות שהתעודת סטודנט שלי בבית ולא אוכל ... 
.. 
. 
אז קניתי שוקולד והלכתי לחכות לאוטובוס . 
מרתק הא ? 
אני ומקסי ' לא מדברים . 
אני רוצה להפרד ממנו . 
אני רוצה להפרד מהרעיון שהוא ישתנה אי פעם . 
אני מרגישה שנתתי לו את הלב שלי וסמכתי עליו והוא ריסק אותו . 
אז אני רוצה לקחת את הלב שלי בחזרה . 
אין טעם להמשיך לחלום . 
הוא לא ישתנה . 
הוא לא רוצה בכלל להשתנות . 
יש לי כל מיני תוכניות בראש שאכתוב עליהם בקרוב אולי אבל לא כרגע . 
מחר אני הולכת לבשל עם בחור טבעוני שהכרתי דרך מין פייסבוק של סטודנטים בגרמניה . 
הוא גר ממש קרוב אלי ואני אבוא אליו בערב . 
הוא מתייחס לבישול בכזו קלילות נו אני אעשה קניות תחפשי משהו לבשל ונבשל . 
אני כל כך לא כזו , קלילה , בענייני בישול . 
מאיפה יהיה לו את כל המצרכים בבית למה שנרצה לבשל ? 
זה לא הגיוני ! 
חוץ מזה הוא הולך לקנות לי מאלנטורה מצרכים שזו חנות אורגנית כזו יקרה ואני לא מרגישה עם זה נעים . 
מלחיץ קצת כל העסק ומצד שני אני יודעת שאני , מסק , אחרי הכל בת אנוש ואני זקוקה לקשרים אנושיים , ואני זקוקה לצאת מן הבית , אפילו כלבים יוצאים מן הבית . 
אוי כלב . 
כל כך בא לי לקחת כלב . 
אבל אני מרגישה שזה לא יהיה הוגן . 
בדירה הזו בוודאי שלא אקח כלב כי אני גרה בדירה קטנה מאד , אבל גם היה לי חצר , אני מרגישה שכלב זקוק להמון תשומת לב אלא אם כן הוא זקן , אני זוכרת איך זה היה עם הגורה שהיה לי אותה כמה חודשים , צריך המון לשחק איתם להוציא אותם . 
כלב זה לא דבר למי שלומד לתואר שני ועובד במקביל . 
ככה אני מרגישה . 
כלב זה למשפחה עם ילדים , או אפילו לזוג שאחד מהבני זוג נשאר בבית . 
כלב זה קצת תינוק . 
ככה אני מרגישה . 
חוץ מזה שכלבים מרגישים את הרגשות של הבעלים שלהם ( לפחות חלקם ) ואני לא רוצה שהכלב שלי יכנס לדיכאון ממני . 
לו יש כלב . 
הרבה זמן שלא פגשתי בכלב . 
כי הגרמנים לא מתים על כלבים , אין פה הרבה . 
בסוף שבוע אני כנראה נוסעת לציריך לבקר בחור ישראלי שלומד שם לתקופה קצרה . 
אני מנסה להוציא את עצמי מהבית הזה בכוח כמו שאתם רואים . 
למרות שאני לא מרגישה עם זה בטוב . 
בן אדם בדכאון , כמו בן אדם חולה לא רוצה שאף אחד יראה אותו במצבו הגרוע , בא לו להתחפר במיטה ולישון . 
אגב לישון , היום קמתי עם תחושה כזו נפלאה . 
החיים שלי כל כך רעים שהשינה נעשתה כל כך טובה , כי היא בריחה מהחיים . 
אני כל כך נהנית מהשינה שלי כעת היא נותנת לי באמת אפשרות לנוח מהדכאון שלי . 
אני לא במצב כזה נוראי שגם בחלומות שלי אני בדכאון . 
לפעמים הייתי עם מקסי ' במצבים כאלה נוראיים שגם החלומות שלי היו מלאי חרדה ורעים . 
באוני ' ראיתי מודעה שמחפשים זמנית עובדים לאיזה בר ליד האגם . 
לא תאמינו אבל הייתי הולכת אם לא היה לי הרפס עצום על השפה ... 
.. 
. 
ראיתי גם דוקטורנטית שמחפשת שותפה לדירה סוף כל סוף מישהי בגילי שמחפשת מישהי גדולה . 
לצערי הדירה מאד מאד יקרה : ( חשבתי והתלבטתי אבל אני חושבת שזה סתם יגרום לי להמון ייסורי מצפון ואין לי משג אם זה יהיה יותר טוב מפה . 
זה הימור . 
החדר יקר בגלל שהוא מאד גדול , 18 מטר מרובע . 
ואני ממש לא צריכה את זה , אני לא אוהבת גם חדרים גדולים . 
אני יכולה להסתפק אפילו עם 10 מטר מרובע תאמינו או לא . 
חדר גדול גם סתם ריק וצריך לרהט אותו וזה עולה כסף . 
אני שמחה שהלילה הגיע ושאוכל ללכת לישון שוב . 
אני רק מצטערת שמחר אני צריכה לקום .. 
. 
מחר בצהריים אני הולכת לעבודה במרכז הפסיכיאטרי ( העבודה שקשורה לנוירופסיכולוגיה ) . 
אז כך שמחר יהיה לי די עמוס . 
שזה טוב , אני מניחה . 
אין לי הרבה מה להגיד , אני רק עייפה , מאד עייפה מהחיים האלה . 
