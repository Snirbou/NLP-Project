קניתי לחם בחנות של לחמים מיוחדים , בירידה משוק מחנה יהודה בירושלים . 
כשהגעתי למכונית שמתי לב ששכחתי אותו בחנות . 
כל הדרך למעלה , בחזרה , זמזם בתוכי המשפט : " אם הטפשות היתה מחלה כואבת פמה , את כל החיים היית בגבס " . 
כל יום כמעט אני מוצאת ומחברת אלי משפט , שבא מאותה שלישיה מצחיקה שפולי היה חוליית ברזל חשוקה שלה . 
כל יום כמעט . 
ואתמול הוא השאיר אותנו לבד , והפעם , האלמנט באמת על חשבוננו ... 
.. 
. 
סע לשלום איש מצחיק / עצוב יקר . 
המפתחות , בפנים . 
כולם הלכו לצבא . 
ג . 
הבכור עלה לצפון לסגור עניינים בבסיס ( בשאיפה לחזור עוד היום הביתה ) . 
החברה של ג . 
הבכור , לבסיס שלה , בדרום . 
א . 
הצעיר להתייצב בבסיס לתחילת הקורס ( בשאיפה גדולה לחזור עוד היום הביתה , להמתנה לקורס הבא ) . 
החברה של א . 
הצעיר , לבסיס שלה , באמצע העיר הגדולה . 
וג . 
הבןזוג , למילואים שלו בצפון . 
וכך , שכולם מתפזרים לכל קצות הארץ , נשארתי בבית כשמקסימום אני יכולה להצעיד את החתולים בשמאל / ימין קפדני ... 
.. 
. 
פוסט אופטימי של יום ראשון לתחילת שבוע , לפי בקשתו של שפיות ולזכר הימים בהם " פוסט יום ראשון " היה אחר לגמרי ... 
.. 
. 
מרובי זרועות עומדים אשכולות התמרים באדום / חום עמוק , בקצה עצי הדקל ושוקלים בדעתם אם לפול לקרקע או לחכות לעיריה שתגדוד אותם והעץ יכנס לתרדמת חורף עד לאביב הבא . 
יום שישי חופשי לאחר חודשיים שבהם עבדתי בשעות הללו , ופתאום בדרך אל ומחדר הכושר ראיתי פתאום את השכונה באור שלא ראיתי מזמן . 
והתגעגעתי . 
א . 
הצעיר סיים אתמול טירונות קצרה ( שבועיים ) וביום ראשון מתחיל קורס שרצה ( פחות או יותר ) ואחר כך שרות במקום שרצה ( מאוד ) . 
אנחנו עזרו לפתוח לו את הדלת , את שאר הדרך הוא עושה ויעשה בעצמו . 
ג . 
הבכור משתחרר עוד חודש ואני צריכה להתרגל מחדש . 
וקשה לי . 
דאם איט , כמה קשה ... 
.. 
. 
שבת שלום חברים יקרים , שבת של דברים שזורמים ודברים שכל הזמן , משתנים ... 
.. 
. 
כנראה , שדווקא בארועים מרגשים מסיבות אחרות , אני פוגשת אנשים ( חברות ) שלא ראיתי המון שנים וכך ההתרגשות הופכת לגדולה יותר ומקבלת עבורי , מימד נוסף , כמעט חונק מרוב עוצמות . 
והפגישה היא כזאת שאחת מגלה את השניה ופתאום אנחנו עומדות באמצע המקום , מקפצות וחבוקות , מדברות יחד אחת בתוך דיברי השניה וגם מזילות כמה דמעות , לתבל את האווירה . 
כך היה כשג . 
הבכור סיים את קורס הקצינים הבסיסי וכך היה הערב , כשבתוך ארוע מרגש לכשעצמו במקום העבודה הקודם של ג . 
הבןזוג , מצאה אותי לפתע חברת ילדות שלי שבפעם האחרונה נפגשנו בחטף לפני כמעט 10 שנים , ושוב עמדנו בתוך המון אנשים , חבוקות וצועקות מהתרגשות , וגם קצת בוכות . 
וכל זה היה בתוך ערב פרידה מאנשים מהמקום שג . 
הבןזוג בילה מעל 30 שנים מחייו , והערב היה מוקפד , מנוהל , מרגש ואנושי בדיוק כמו המנהל הראשי החדש / ישן של המקום הזה , שרגליו נטועות עמוק באדמה , בניגוד למנהל הראשי הקודם שהיה רגיל לראות את האנשים מגובה של 30,000 רגל , ומשם , אנחנו הרי נראים כל כך קטנים וזעירים ... 
.. 
. 
לילה טוב חברים יקרים , אני כל כך אוהבת פגישות עם אנשים . 
קרובים ורחוקים ... 
.. 
. 
בו אני פשוט מפחדת להמשיך לקרוא , כי לא התאפקתי ודפדפתי קצת הלאה וראיתי שהדברים הולכים ומסתבכים מסתבכים והולכים ושום דבר טוב לא הולך להיות שם . 
( לפחות לא עד המקום בו הצצתי ... 
.. 
. 
) . 
פמה , שלעיתים קצת מזדהה יותר מדי עם הגיבורים שאותם היא קוראת . 
הייתי , עצובה , מדוכדכת , כעוסה ועצבנית . 
על אנשים ספציפיים , ועל כל העולם כולו , באופן כללי . 
הזכיר לי ימים אחרים . 
לא התגעגעתי . 
טוב שעבר . 
ורק הצוואר התפוס שלי הורג אותי כבר כמעט שבוע ימים . 
מסאג' ? 
שיאצו ? 
מישהו ? 
Pleassssssssssssssssssse ... 
.. 
. 
שבוע טוב שיהיה חברים יקרים ... 
.. 
. 
רק העובדה שא . 
הצעיר הגיע לשבת לאחר שבמקור הם היו אמורים להשאר בבסיס . 
זאת אפילו לא ההפתעה שג . 
הבןזוג הצליח להרוס ולספר לי אתמול בערב ( מזל שהאיש לא שרת במודיעין כי אז כל סודות מדינת ישראל היו פרוסים לבפני אוייביה . 
יכולתו של האיש לשמור סוד שואפת לאפס ! 
! 
) . זאת העובדה שהוא יצא לפני הזמן כחלק מאותם הטירונים שהראו יכולת ועשייה יוצאים מהכלל במשך השבוע . 
וזה לא היה רגע של נחת רק עבורי ( טוב , נו , גם עבורי ) , אלא בראש ובראשונה , עבורו . 
אלוהים עדי , כמה שהילד הזה היה זקוק לחיזוק המשמעותי לדימוי העצמי הנמוך שלו . 
וזה , יחד עם העובדה שגם ג . 
הבכור בא הביתה , עם שמש חמימה בשמיים שמכפרת על יומיים אפורים+פלוס גשם מלוכלך ( פויה ! 
! 
) וריח עוגת שמרים מתקתקה שנאפת לאיטה בתנור , הופכים את השבת הקרבה , למהנה ומתוקה במיוחד . 
שבת שלום חברים יקרים , החורף עוד יגיע , בינתיים חמים , מואר ונעים שם בחוץ ... 
.. 
. 
אתמול בערב חזרתי מהעבודה רעבה למילים . 
נגסתי , נגסתי נגסתי ולא הלכתי לישון עד שקצת , שבעתי . 
העבודה הזאת עוד תגרום לי להשמין . 
ממילים ... 
.. 
. 
שישנם הרבה מאוד דברים שאני לא יודעת . 
וברור לי שכנראה , אני גם לא אדע אותם לעולם . 
חלקם ממש לא מעניין אותי ואת חלקם אני לא אצליח ללמוד ( שחמט או סודוקו , למשל ) אפילו אם אשקיע את כל כולי . 
ברור לי גם שאני חיה מצויין עם הידיעה הזאת . 
אבל אין ספק שאחד השיאים הגדולים של חוסר הידע שלי הוא המושג הקרוי : גילוח כומתה ואת העובדה שבזה עסקו א . 
הצעיר וחברתו המתוקה אתמול אחר הצהריים . 
אבל הכומתה האומללה לא רק עברה גילוח אלא גם היתה : מקופלת בתוך כוס , ואחר כך מתחת לערמת ספרים ואחר כך , מקופלת בתוך כוס פעם שניה ואחר כך , מתחת לטלווזיה . 
( מצד שני , שתגיד תודה שלא עשו לה שפם , שחי ומפשעות ... 
.. 
. 
) וכל זה , כדי לתת לה מראה " וותיק " . 
כי אחרי הכל , זה כל מהות העניין של להיות חייל צעיר : להראות פז " מניק . 
ואבא שלי היה אומר : אף פעם לא מפסיקים ללמוד ... 
.. 
. 
חושך בחוץ ורק קצת אחרי שש . 
שבוע טוב שיהיה חברים יקרים ... 
.. 
. 
שמרגישים ומרגשים כמו בפעם הראשונה , אפילו אם הם בפעם השניה . 
ולראות את א . 
הצעיר במדים הוא דוגמא לתחושה כזאת , אפילו שכבר עברתי את זה עם ג . 
הבכור . 
בכלל , עם א . 
הצעיר אנחנו עוברים סוג של תיקון בגלל שהם אנשים כל כך שונים ( וטוב שכך ) . 
ג . 
הבכור מופנם , סגור , מחצין פחות רגשות ( אבל כשהוא מחצין , הם באים במלואם ) ומרגיש פחות נוח עם רגשות של אחרים . 
א . 
הצעיר בדיוק להפך . 
נוגע . 
מדבר . 
מחבק . 
מנשק . 
משתף . 
וגם נותן לאחרים , לנו , להיות כך מולו . 
וזה כיף . 
וגם עוזר לפרוק ולהתמודד עם התחושות . 
היום הגיע הביתה לשבת , לאחר יומיים בדיוק כחייל טרי , והוא עייף עייפות של צבא וגם משהו בפנים שלו נראה פתאום , יותר בוגר . 
את הטירונות הוא יעשה קרוב לבית וכך נחסך מאיתנו הטוטו של : ניצנים או זיקים ואחר כך אולי לא הכל פתוח , אבל הרבה מאוד , כן וכל זה , בידיים שלו . 
ילד גדול . 
חייל . 
שבת שלום חברים יקרים , סוגרת שבוע די סוער רגשית ומבטיחה לחזור לעצמי ולהיות פחות דביקה ... 
.. 
. 
