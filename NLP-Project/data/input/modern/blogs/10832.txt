רעשים של רוח נשמעים עוד בטרם עולה המסך ואני יציבה לחלוטין . 
התמונות מתחילות לנוע ואני מסתכלת עליהן בלב נקי מפרפרים . 
הג'ינג'ית מתגלגלת על כל השאר ונראית לי מהממת גם כשהיא לא עושה כלום . 
מובן שגם תכולת העיניים ( ועקומת השפתיים ? 
) תופסת את העין שלי אבל רק מתוקף היכרותי איתה . 
כשמושכים אותה ואת הג'ינג'ית מהשיער אני מתכווצת בכיסא . 
אני שמה לב להבעות הפנים שלה , גם העדינות ביותר וקולטת את העומקים , את הדיכאון הנגלה כמעט ברמיזה מהעיניים ואת השמחה המטורפת בתנועות הפסיכיות . 
כשהעוברים מתפתלים על הבמה הלב שלי מתפתל איתם . 
אני אפילו לא יודעת על מה ומי הדמעות שלי מתעקשות לצאת . 
לא על גברת דנה , ממש לא . 
אני לא מצליחה לחבר את התחושות האלה אליי ולהתרחשויות האחרונות אבל כשנעמי מתקפלת לתוך עצמה וגילי דוחף את עצמו לאחור וכמו נאבק בגופו שלו אני לא מסוגלת לשמור על שוויון נפש . 
אחד אחד הם מערערים את הרגשות הלא ברורים שלי ואני תוהה מה בדיוק גורם לי לבכות . 
( אם יש משהו שאני עדיין מאמינה בו הם רגשות . 
רגשות והאמנות שהם מולידים . 
) המסך עולה והעוברים חוזרים להיות אנשים עם פנים וחיוכים מלאי אדרנלין . 
איזה אושר . 
להם . 
לי . 
לכל מי שזז לו הלב בשעה האחרונה . 
בחוץ אני ניגשת לדנה , נוגעת בעדינות בכתף שלה והיא מסתובבת ומחבקת אותי בשמחה . 
היא גם מציגה את עצמה בפני אחותי וניגשת במיוחד לאמא שלי מאוחר יותר . 
איזה כיף , איזה מותק . 
( אבל שנגיע כבר הביתה , אני רוצה לדבר עם אנאבל . 
) המזלות שלנו יוצרים שילוב מוזר , היא אומרת , מתארת קווים לדמותי ולדמותה ואני מלאת אנטגוניזם . 
אני לא ככה , בחיי , יש מעט נקודות דמיון והרבה שוני ביני לדמות שציירה לי , ואני בכלל לא רוצה לראות עכשיו בעיות . 
כן , נהייתה לי צביטה בלב כי פתחתי איזשהן תקוות , אולי קצת בפנטזיה , בין השאר , אבל לא דברתי על שום דבר מחייב , סתם ניסיתי לצייר את התמונה הגדולה . 
ודווקא היה נדמה לי שאני מבינה אותה , אבל אולי אני נותנת לעצמי יותר מדי קרדיט . 
קצר , לא משנה אם ברמת הניסוח או המהות . 
קצר , אי הבנה , תקשורת לוקה בחסר . 
ברור , ברור שאני המטומטמת , נכון ? 
אני חייבת להאשים את עצמי , אני גם חייבת לבכות אחר כך ולחשוב על כמה שאני דפוקה ואיך שום דבר לעולם לא יסתדר לי . 
בבוקר שלמחרת אני נזרקת לרגע לעולם אחר , כאילו נערו את כדור הבדולח ופתיתי השלג התפזרו וגילו תמונה חדשה . 
אני מתנערת מהבועה שלי שמעוותת לי את השכל והלב ולרגע שוכחת את הצרות שדמיינתי שיש . 
עוד ניעור של הכדור ואני חוזרת לצרות שחשבתי שהיו לי ומבינה שבעצם הכל בסדר ולא קרה כלום . 
אני יושבת אצל לירוני אחרי שכל הנושאים נטחנו כבר וחושבת לרגע . 
לא מצליחה למצוא משהו ברור ורק יודעת משהו אחד בבטחון - אני כל כך רוצה לרקוד . 
אני רואה בנות צעירות בגופיות צמודות ומכנסיים קצרים או חצאיות מיני . 
קיץ . 
נדמה שהקודים של העולם לא תקפים לגביי בכלל . 
פלא שמצליחה להתנהל תקשורת כלשהי ביני לבין העולם החיצוני . 
הכל כך כך קרוב וכל כך רחוק , רגש בתוך רגש בתוך רגש . 
אני מחבקת את היפיופה הגבוהה ומחייכת מהלב כי המקסימונת הזו מתמצתת את הנס שהתרחש שם לאורך השנים . 
אני זוכרת כשראיתי אותה לראשונה לפני שנים מעטות - ילדת שרוך , " יפָה יפָה אבל איך היא מתכוונת לרקוד ? 
" שאלתי את עצמי . 
אבל אותה ילדת שרוך נלחמה על המקום שלה וקרעה את התחת כדי להרוויח את זכותה לעמוד על הבמה . 
וככה זה שם , הלא יאומן קורה וכשמגיע רגע האמת כולן נרתמות למשימה , כל אחת עוזרת כפי יכולתה וכשמגיעים לבמה הקסם עובד . 
במשך חצי מהזמן העיניים שלי מבקשות לשחרר כמה טיפות מלוחות על מה שאינו שלי עוד ועל ההחלטות שעשיתי . 
אני לא מתחרטת על צעדים שעשיתי , רק מתגעגעת . 
לבמה , לעיניים שכבר לא רואות בי מאום , לאיפור , להתרגשות , אפילו קצת לשיער שלי . 
אך עם זאת , למרות הגעגועים אני מודעת למקום שלי שם , לכבוד וההערכה שרוחשות לי הבנות , לכך שהן מקבלות את זה כשיעל נותנת לי את המקרופון בשביל למקם אותן . 
הרווחתי את המקום הזה ביושר , ויש דברים שאי אפשר למחוק . 
" הבנות שלנו " יעל אומרת בטבעיות , חולקת איתי את הגאוות והאכזבות . 
וגם " זו כבר שיחה לכוס קפה . 
" בשמחה . 
אני יוצאת מותשת , שמחה שהכל נגמר ושמחה שהייתי שם , למרות הראש שמתפוצץ והרגליים שכואבות , לא חושבת על המקום האחר שהייתי יכולה להמצא בו באותן שעות . 
זה באמת היה יותר חשוב . 
בכל פעם שאני מחליפה מכנסיים , או סתם לובשת משהו קצר אני רואה את השם שלה , שלוש אותיות בקווים ישנים . 
ורוד דהוי , אדום שהתיישן . 
כמו להזכיר לי שהיא שם כל הזמן , ושאי אפשר להגיד שהיא לא קיימת , בייחוד כשהיא משאירה הודעות במסנג'ר בכל מני שעות מוזרות . 
אפילו בסוף ההופעה אני רואה מישהי שישר מזכירה לי אותה . 
כן , היא באה בהקשר אחר , והכרתי אותה בהקשר אחר , אבל מהרגע שנודע לי שהיא חברה של גברת פן , זה הדבר הראשון שעולה לי לראש כשאני רואה אותה . 
( היא בכל מקום , בכל מקום . 
) האמת שזה ממש לא סוף העולם מבחינתי להתרחק משם , אפילו די חיובי . 
מאפשר לראות דברים אחרים . 
הבעיה היא שדווקא כאן אני נהיית קיצונית פתאום ומטילה ספק בהכל , תוהה אם באמת הצלחתי למצוא איזשהו מקום קטן ומשונה שם , תוהה אם באמת אכפת למישהו ואם יש בזה בכלל משהו אמיתי . 
ברור לי שכן , שמשהו יש שם , אבל הרבה יותר קל להתרחק במחשבה שבמילא אין שם שום אמת . 
( ויש , רק לחשוב על היד הקטנה שלה מלטפת לי את הפנים והעיניים שלה בוחנות את הנשמה שלי . 
לא יודעת מה זה כן , אבל זה לא שקר . 
) איזון . 
זהו . 
לא צריך למחוק כלום , רק לארגן ולסדר , לאפשר להכל להבנות אחד לצד השני , יש יותר מאהבה אחת ויותר ממקום אחד ויותר ממסלול אחד . 
פנינה רק חשבה שהיא מכוערת ואני רק חשבתי שהתאורה הרסה לי את כל הריקוד , כשלמעשה רוב התגובות היו מצוינות . 
אני מרגישה שאני מתה מכריית הזהב הזו , כשלפעמים הפירורים שיוצאים בקושי נראים לעין , אבל כוסעמק , זה עולם כזה , אנחנו כורים קטנים שקורעים את התחת על כל פירור זהב , וזה מה שאני רוצה , אני יותר מדי אוהבת את הבמה . 
מדי פעם יש רגעים שמרגיעים אותי , שמסמנים שמשהו בכל זאת בסדר בכל הקיום חסר היציבות שלי . 
לפעמים המחשבות שלי עושות עמי חסד ונותנות לפחדים שלי רגע מנוחה , שולחות אותם לקפה וסיגריה ומזכירות לי בשקט שהבסיס לא כל כך רעוע כפי שנדמה לי , ושהתקווה עוד תחזור , כי היא לא היתה שם בתור קישוט , היא לא וואזה מזכוכית שקבלתי במתנה והרוח יכולה פשוט להעיף ולשבור . 
אני משוטטת בתיקיות קבצים ישנות יותר ופחות ומגלה מחדש את המילים שלי עצמי . 
אירועים ותקופות קורצים לי בינות המילים המוקלדות ומבקשים ממני לאהוב אותם . 
איך יכולתי לזלזל כל כך בהיסטוריה הפרטית שלי ? 
איך אני יכולה בכלל להטיל ספק בכך שהיו לי חיים , שחוויתי ועברתי דברים שבנו אותי ועשו אותי משהו ? 
נכון , אני לא כמו כל אחת אחרת , נקודות המפנה שלי הן לא כמו של כל אחת בגילי . 
אבל ממתי בכלל רציתי להיות נורמלית ורגילה ? 
מעולם לא . 
אני סולחת לחוסר השלמות שבדברים הכתובים ומקבלת אותם כפי שם . 
זכרונות , פיסות רגש ומחשבה , מי שאני . 
אי אפשר להגיד שאני לא קשובה לעצמי ולרגשות שלי , ואם הצעדים שאני עושה בחיי לא משכנעים אותי בכך המילים בהחלט עושות זאת . 
לאחרונה אני נזכרת הרבה במשהו שלירון כתבה לי בתגובה קצת אחרי שהתגייסתי והיה לי נדמה שאני מאבדת את עצמי לחלוטין . 
היא כתבה שבכל דבר שאני עושה , בין אם אני מרגישה אני או לא , אפילו אם אני כביכול מזייפת , אני אני . 
זה מלווה אותי בתקופה הזו , מהדהד בין כל מני מחשבות מעורפלות ומוכיח את עצמו היטב . 
הפחדים , האהבות , העשייה וההמנעות , ההצלחות והכשלונות , כל אלו ועוד עושים אותי אני ועל אף שההגדרות נמסו והתפוגגו מזמן שום דבר לא הלך לאיבוד . 
הכל משתנה ומתפתח אל מול המציאות וההתבגרות פירושה לאבד כדי למצוא מחדש . 
let it be , הכל ימצא את מקומו , רק עזרי לזה כשאת רואה שיש לך מקום לעשות כן . 
אין צורך לדאוג כל כך הרבה , אין צורך . 
מזל שישנם רגעים מהסוג הזה שמשקיטים את השדים ומניחים לי להזכר בעצמי , של פעם , של תמיד , את עצמי שאי אפשר למחוק . 
מזל שלפעמים אני מרשה לעצמי לשים את הספוט על הדברים הטובים ולא על הפאקים . 
הרגעים האלה קטנים ואין ביכולתם לשפוך אורות חדשים על כל מהלך חיי , אבל הם מאפשרים לי להניח בצד את הייאוש והתסכול לרגע ולעשות כמה צעדים נקיים , למלא קצת חומר בעירה במנורה באופן עצמאי ולחייך בלב . 
רק תפסיקי לפחד כל כך הרבה ותני לעצמך להגיד בבטחון שבאמת יהיה טוב . 
לא סתם בסדר . 
אלא טוב . 
באמת . 
