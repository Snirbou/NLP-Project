דנה נולדה לפני כמעט 26 שנים , אבל במקרה הטוב מתנהגת כאילו שהיא בת 20 . 
היא גרה עם אימא ושני אחים , אבא כניראה יש לה באיזה מקום אחר . 
פעם , כך נידמה לי , הייתה לה דירה משלה . 
היום היא ילדה קטנה של צפון ת"א למרות שלא ממש רואים עליה . 
לרוב היא מדברת כמו ערסית או פרחה , וכולם אצלה " כפרה " ו " עיניים " , אבל היא כזאת חמודה שאפילו על זה סולחים לה . 
בבוקר היא קמה לעבודה , כמו כולם . 
אבל דנה היא אחרת , בחורה יצירתית . 
בעיניים חצי דבוקות היא לובשת בגדים קרועים וגזורים ועושה את מה שעשתה במשך כל החיים . 
כן , דנה'לה שלנו היא רקדנית . 
היא לא ממש שולטת בזה , ככה היא נולדה . 
אימא שלה הייתה כמוה , וגם האח הקטן , שהוא בנוסף לכל חובב גברים . 
ומה דנה חובבת ? 
ניראה שקצת מהכל , ובעצם שום דבר . 
היא בעיקר אוהבת לשחק משחקים , עם גברים ועם נשים . 
מותירה לבבות שבורים , אבל נסיך או נסיכת חלומות , כניראה שבינתיים אין לה . 
דנה מאחלת לעצמה ולכולם את " fame " ואת " צעיר לנצח " . 
היא מסרבת להתבגר , למרות שבזמן האחרון זה קצת יוצא לה בכל מקרה . 
אבל היא לא מספרת , אז כולם ממשיכים לקרוא לה פיטר פן . 
וככה היא משחקת אותה , ילדה אבודה שיודעת לעופף . 
משוגעת קטנה ש - " changes her mind before she speaks and tends to talk before she thinks " עם ההמשך הישיר של המשפט של " but how I love her " . 
ובאמת כולם אוהבים את דנה'לה. כי דנה שלנו , כמו שאמרנו , היא בחורה מיוחדת . 
יש לה כריזמה וניצוץ מיוחד כזה בתוך העיניים שלה , שהן תכולות כמו אגמים . 
יש לדנה קסם שגורם לכולם לחשוב שהיא איזה פיה אלוהית , וגם יש לה חבורת מעריצים כמו של כוכבת קולנוע , למרות שהיא בכלל רקדנית . 
אבל כשמעיפים אותה באוויר , כמו בני אדם , גם היא נפגעת ונופלת . 
ואז היא צריכה להמשיך לרקוד עם צוואר תפוס ועוויתות , אף אחד לא יחכה לה שתחלים . 
ככה זה בעולם של הרקדנים , צריכים לשמור על הגוף שלהם ולא יכולים להפסיק גם כשהם חולים . 
ודנה לא עושה עבודה כל - כך טובה בלשמור על עצמה . 
כל בוקר העיניים שלה דבוקות כל - כך כי בעצם היא לא ממש מספיקה לישון , אפילו היא יודעת את זה . 
למעשה דנה אף פעם לא הצטיינה בלשמור על עצמה , פעם עישנה מלבורו , אחרי זה הפסיקה והיום היא שם שוב , הפעם עם L&amp;M . 
אחרי שנפצעה ונבהלה , ואמרו לה שתצטרך ניתוח והיא כבר לא יכלה לנשום , היא הורידה הילוך , אבל במהירות חזרה לרדוף אחרי הזנב של עצמה ועדיין לא הגיעה לשום מקום . 
הדבר היחידי שעכשיו ניראה נורמלי יותר אצלה הוא שפעם לא הייתה אוכלת אפילו עוגיה אחת , והיום היא אוכלת שתיים . 
ולא רק עוגיה דנה'לה אוכלת , גם אורז , תפוח אדמה וגם שותה יין , שזה די נורמלי . 
גם בתור ילדה הייתה דנה נורמלית , היא הייתה אוכלת וכל הבית היה אוכל איתה . 
וכשהייתה רוצה בריכה הייתה עושה אותה באמצע הסלון ושופכת את המים על כל הרהיטים . 
זה כבר פחות נורמלי , כמו גם העובדה שדנה בחרה בריקוד במקום בצבא . 
אבל דנה לא אשמה , ככה היא נולדה . 
נולדה והתחנכה כך שלא תוכל להיות דבר מלבד הרקדנית המדהימה שהיא היום . 
היא פשוט לא יכלה אחרת . 
דנה'לה בחורה אומנתית . 
היא אוהבת לשחק אותה טיפשה וקלילה , אבל כל מי שמסתכל לה בעיניים רואה שבעצם היא בחורה עמוקה . 
וכשהיא מקשיבה לסיפורים תמיד צמאה לעוד ועוד מידע . 
דנה אוהבת לצחוק , בעיקר על עצמה . 
חוש הומור לא חסר לה בכל אופן . 
כניראה שלצחוק משתיק את כל הקולות הקטנים של חוסר הביטחון ושל המחשבות שלה . 
ניראה שטוב לה כך , ומי אנחנו שנשפוט אותה . 
דנה'לה, נותנים לה אלפי מחמאות ביום , ועדיין היא לא יודעת כמה שהיא מדהימה . 
היא לא יודעת שיש לה החיוך הכי יפה בעולם והעיניים הכי זוהרות . 
דנה מדחיקה שכולם אוהבים אותה , זה לא עוזר לה לביטחון , וסך הכל זאת מועקה גדולה להיות מודל לחיקוי לכל - כך הרבה אנשים . 
לדנה יש הפרעות אישיות , לדנה יש בעיות ושדים . 
ולמרות זאת לדנה גם יש את עצמה , ועצמה מסתדרת עם כולם ובכל מקום . 
דנה היא כתב חידה , היא הרבה יותר ממה שהיא נראית לעין . 
דנה מציגה כל - כך הרבה הצגות בחיים שלפעמים נידמה שהיא שכחה איפה היא נמצאת . 
אבל דנה בחורה חכמה , יום אחד אני מאמינה שהיא תמצא . 
בינתיים דנה'לה שלנו בעיקר מחפשת ומנסה . 
אני חושבת שרוב הזמן כיף לה . 
לפעמים הייתי כל - כך רוצה להיות היא . 
לפעמים מספיק לי רק לראות אותה . 
כמעט תמיד כואב לי כשהיא רחוקה . 
רכבת , זמן טוב להתחיל לכתוב ... 
.. 
. 
לא נוח , אין שולחן , הכתב יוצא כל - כך עקום שהוא בכלל לא ניראה כמו הכתב שלי , אבל יש פה על מה לכתוב . 
יש לי תחושת דה ז'ה וו . 
מוזר משהו בהתחשב בעובדה שאף פעם לא נסעתי לבד ברכבת , אף פעם לא הוצאתי עט ומחברת וכתבתי ביומן באמצע רכבת , אף פעם לא שמעתי מוסיקה תוך כדי שנסעתי לבד ברכבת וכתבתי ביומן , אף פעם לא ראיתי את האנשים שיושבים לידי . 
אבל כרגע כל זה לא משנה כי לי יש דה ז'ה וו , ואני משוכנעת שכבר הייתי בסיטואציה הזאת פעם . 
קניתי כרטיס במכונה האוטומטית . 
כרטיס לרכבת שתחנת היעד שלו היא ת"א . 
הגעתי לרציף הנכון ועליתי על הרכבת , אבל נידמה לי שלא על הנכונה . 
הרי איך זה יכול להיות שהגעתי , קניתי כרטיס , לא חיכיתי אפילו דקה לרכבת וזו הגיעה ? 
זה פשוט מדי ולא הגיוני , ומכאן שעשיתי טעות . 
הרכבת בטח עוצרת רק באשדוד או אולי ב"ש . 
אני ארד ממנה ואתקשר בבהלה לאבא שלי שיבוא להציל אותי . 
אופציה נוספת היא שאגיע לאשדוד או ב"ש ובניסיון להוכיח לעצמי שאני בוגרת ועצמאית , אקח עוד רכבת וזו תביא אותי לחיפה הפעם , ואז מיואשת יותר אתקשר לאבא שלי שיציל אותי מהפאשלה . 
מכאן ומכאן אני סקפטית שאגיע הביתה בכוחות עצמי , זה פשוט לא אני . 
הדיסקמן מנגן , Independent Love Song של Scarlet . 
אני לא יודעת למה אבל זה מעלה בי תחושה של אירוניה . 
אולי כי אני בדיוק ההפך מסקרלט הזאת שמסוגלת להיות עם מיליונים של בנים ולהתנתק מרגשות . 
ובכל זאת לנסוע ככה לבד וחופשיה , קצת מתאים לי השיר הזה . 
אני יודעת שזאת מחשבה טיפשית , אבל זה מרגיש כאילו שסקרלט שרה את הסאונדטראק של החיים שלי . 
יש פה רבי אחד שיושב קרוב אלי . 
יש לו ספר תנ"ך פתוח מול העיניים . 
בהתחלה חשבתי שהוא מתפלל , כי השפתיים שלו מתעוותות וזזות מדי פעם . 
עכשיו הסתבר לי שהוא בכלל מפצח גרעינים ומצוטט לשיחות של החיילים החילוניים שיושבים מולו . 
לאישה אחת יש חולצה לבנה עם פסים כחולים , מכנסי שלושת רבעי בצבע ורוד / כתום כזה ונעלי פומה בצבע ירוק זוהר עם פסים צהובים . 
סטייטמנט אופנתי מזעזע משהו , אני מהרהרת ביני לבין עצמי . 
לאישה הזאת גם יש קוקו קטן ואצבעות שמנמנות ולא מטופחות . 
היא יושבת עם הגב אלי ופיתאום כשהיא מסתובבת אני מגלה שהיא זה בכלל הוא , והסטייטמנט האופנתי שלו ניראה לי עכשיו מזעזע אפילו יותר . 
יש פה אחד עם חולצת ב ז' עם צווארון ושולי שרוולים בכתום וירוק . 
חולצה יפה , גם אני רוצה כזאת . 
הוא בכלל יפה כולו , עיניים כחולות / ירוקות כמו מי ים קצת עכורים אבל שקטים . 
הוא מסתכל אלי מדי פעם , אבל ניראה לי שהוא פה עם החברה שלו ועם האישה השמנה שהיא בכלל איש . 
אוף , הוא יפה , למה אני אף פעם לא מוצאת יפים כאלה שהם גם פנויים וגם מעוניינים בי ? 
מה שכן הצלחתי למצוא פה זה שניים שצוחקים על איך שאני מחזיקה את העט כשאני כותבת . 
באמת מצחיק איך שאני כותבת , כל - כך עקום . 
ולא רק כי אין פה שולחן , אני מסבירה להם , פשוט כי ככה התרגלתי . 
עד כיתה ג' בכלל לא ידעתי לכתוב , לא הכרתי את האותיות . 
אחר - כך למדתי את האותיות ולא הצלחתי להפסיק לכתוב , אבל את העט אני ממשיכה להחזיק עקום כמו בכיתה א ' . השניים האלה שאלו אותי אם אני מפה . 
מת"א עניתי , אבל הם התכוונו לזה שיש לי מבטא . 
" אה " התנצלתי , עוד פעם אני והמבטא האמריקאי שלי . 
" גם באנגלית את כותבת ככה עקום ? 
" הם שואלים , " כן , גם באנגלית " אני מאשרת ומדגימה . 
הם מדברים ביניהם ערבית . 
הם נחמדים , נורא מצחיקים ודווקא כיף לי פה . 
מולי יושבת זאת שפגשתי במיונים . 
היא חמודה , מפחדת מהאלה שיושבים לידנו . 
חבל ... 
.. 
. 
היא נראית לי עייפה , קצת קוראת , קצת משחקת בשיער , בעיקר שותקת . 
מי שלא מכיר אותנו חושב שאנחנו פה ביחד , מכירות מתמיד . 
אף אחד לא מתאר לעצמו שרק היום פגשתי אותה בתחנת הרכבת ושאיכשהו התיידדנו ושעכשיו אנחנו שוב ביחד , יושבות אחת מול השניה . 
אני נוסעת לת"א והיא למושב שלה , תכף נפרד . 
אולי יום אחד נפגש שוב . 
רכבת אקספרס - מסתבר שהייתי על הרכבת הנכונה , על זאת שלא עוצרת בשום מושב ... 
.. 
. 
חבל שזאת שמולי לא ידעה , היא צריכה להסחב עם רכבת נוספת מת"א . 
אני , לעומת זאת , לא צריכה לקרוא לשום אבא שיציל אותי , הצלחתי לבד . 
המוח שלי מרגיש כמו מחשב , ומתוך פחד שהכונן הקשיח יקרוס לי , התחלתי מחפשת את המקלדת כדאי שלכשאמצאה , אוכל ללחוץ על כפתור ה - Delete ולמחוק ממנו קבצים מיותרים . 
אני צריכה לפול חזק וקשה , להתאהב מעל לראש ולהסחף . 
אני לא יכולה להמשיך להתמכר לכל הכימיקלים הרעילים שהמוח שלי מפריש לכיוונים הלא נכונים . 
אם לא אפנה מקום לחיים ואתחיל לחיות אותם , אף אחד לא יעשה זאת בשבילי ואני אשאר מאחור , כלואה בתוך פנטזיה שאי הגשמתה תהפוך לסיוט . 
