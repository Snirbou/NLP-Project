תשחררי , תשחררי תוציאי , תוציאי עד שתהיי רחוקה מכל האכזבות תדברי , תדברי תקיאי , תקיאי עד שתהיי ריקה מכל המועקות תזכרי , תזכרי תפנימי , תפנימי עד שתדעי שיש לאן לפנות תביני , תביני תקשיבי , תקשיבי עד שתשברי את כל המוסכמות תבכי תהיי תרצי תנסי תאהבי תתני תמותי . 
היא תלך לבית הספר מדי יום ותראה אותו מדי דקה יושב ועושה רוח בשולחן שלידה . 
היא תשמע את קולו ותריח את הריח המוכר והנוסטלגי בכל פעם שיחלפו , במקרה , אחד ליד השני . 
היא תגניב לעברו מבטי תהייה , ומדי פעם מבטיהם יצטלבו ומייד יפנו למקום אחר . 
היא תמשיך לשבת בשולחנה הבודד בסוף הכיתה , צמוד לקיר , תשקע בעצמה , תצייר על השולחן , תקיא אוויר . 
היא תלך לבית הספר מדי יום עם ידיעה מפורשת שהיא אינה רוצה ממנו דבר , מלבד הסבר פשוט . 
רק כמה מילים שיגרמו לה להבין כיצד ייתכן המצב . 
היא תלך לבית הספר מדי יום ותשער לעצמה מה הוא חושב . 
אולי הוא שונא אותה , אולי הוא מפחד . 
היא תלך לבית הספר יום אחד ותעביר לו מכתב פשוט , לאחר חודשים בהם לא היתה בינייהם כל אינטראקציה , ובו תשאל , מתוך סקרנות , לאן נעלם הבסיס , התקשורת , אף הסתמית ביותר . 
והיא תשב בשולחנה . 
ותחכה . 
אך אפילו התקווה הזעומה ביותר נעלמה , כיוון שהנה היא , ניסתה שוב , ולא קיבלה מענה . 
והנה היא , מקטינה את עצמה שוב , והגדילה אחרים . 
והנה היא , פה , ולא מצליחה להניע את הדברים שהיו בעבר מובנים לה , פשוטים , הגיוניים . 
ולמרות שזמן עבר , והאיכפתיות נמוגה , עדיין נשארות השאלות המציקות . 
תוהה אם תצליח לקבל עליהן תשובות , תוהה איך זה שהכל הפך להיות כל כך אטום . 
ויודעת שאין לה כל ערך ממשי , כיוון שהקיום שלה אינו מורגש , או לחילופין , נוטים להתכחש אליו , מלבד אלו שיש להם אינטרסים בו . 
חלק ממנה כבר עזב , והיא בספק אם ישוב להיות . 
היא יודעת שאין מי שיציל אותו . 
היא עצמה אינה מצליחה . 
והיא תלך לבית הספר מדי יום ותרגיש את ההחמצה , ותבעט באבנים , ותתעצבן על אנשים , ותהיה מכונסת בעצמה , ותכנס לדיכאון בגלל כל פרט קטן ושולי , ותנשום עמוק , ותרגיש את הגוש הקריר והמאובן באזור החזה , ותפקיר את עצמה לעולם , כמדי יום , כמדי שעה , כמדי תקופת חיים שאיבדו את מטרתם , כמידת החור שנוצר כשעזבה האהבה . 
תהייה ארוכה שאלה מדוע המשך של הרצון הנאחז בידי הילדה בעקבות הבנה כי הוא אינו יתממש שכן את מה שיש יש ואת מה שאין באוזנה ממשיך ולוחש ... 
.. 
. 
