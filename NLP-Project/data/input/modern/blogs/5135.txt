כשחזרתי הביתה חיפשתי את האוסף של הביטלס , להתאים את המוזיקה למצב הרוח . 
גל של קיטשיות שטף אותי ואת החיוך המטופש שלא מצליח לרדת לי מהפנים . 
הפסקתי להתכחש לרגשות . 
אני מאוהבת בין 2006 ל - 2007 בפעם הראשונה ב - 29 שנות קיומי חילופי השנה עברו לצד בחור . 
שני חברים הציעו לו להצטרף אליהם למסיבות , אבל הוא סרב לשניהם והודיע לי בסביבות 21:00 שאם זה בסדר מבחינתי הוא רוצה לבוא . 
" אתה תמיד מוזמן לבוא " עניתי בחיוך . 
" אף פעם לא היה לי כזה טוב עם מישהו " התוודיתי בפניו באיזשהו שלב שהיינו מכורבלים , הוא אמר שהוא שמח לשמוע והתעניין בקשרים קודמים . 
הלילה עבר עם מעט מאוד שינה ועם רגעים ספורים שבהם לא היינו צמודים אחד לשני . 
היום הראשון של 2007 התעוררתי דקות ספורות לפני שהשעון המעורר צלצל בחוסר חשק לצאת מהמיטה . 
ניסיתי ללבוש את זוג המכנסיים שלא עלו עלי ב - 3 שנים האחרונות ושמחתי לגלות שהם יושבות עלי מצוין . 
הוא הציע להסיע אותי לעבודה וחיבק אותי כל הדרך לרכב . 
כשיצאתי מהאוטו ראיתי שמישהי שעובדת איתי בדיוק מחנה את הרכב ותהיתי אם היא ראתה אותנו מתנשקים . 
יום העבודה עבר במהירות ובעזרת 3 כוסות קפה הצלחתי יחסית לשמור על עירנות . 
בערב המשקל הראה שעוד קילו " נעלם " בשבוע האחרון וצעד נוסף נעשה בדרך לרזון . 
" כל מי שמדמה לעצמו שכל הפירות מבשילים בעת ובעונה אחת עם התותים , אינו יודע דבר על ענבים " פרצלסוס . 
