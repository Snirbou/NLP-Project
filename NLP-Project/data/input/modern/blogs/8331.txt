אני עוד אוכיח לך שאני מסוגלת להמשיך , ושאני לא מתכוונת ללכת לשום מקום . 
עוד כאן , עוד כותבת , עוד קוראת , עוד חיה את החיים המטופשים האלו ועוד מאמינה שיש טובים ממך בשבילי , אי שם . 
גם אם זה יום השואה ודיכאון ודמעות , לא בכיתי כבר חודשים , ואני גאה . 
אזי אקרא ספרים על אנשים מטורפים ואהרהר לעצמי עד כמה דומה אני להם , ואתנחם בכמה אני שונה . 
אזי ארגיש ואתהה ואקווה שתקופה חדשה ואופטימית תשרה על עצמותיי , אכין לעצמי רשימה של כל אותם הדברים שהייתי מייחלת לעצמי לעשות , להספיק , לרצות , ואדע שאתה לא בינייהם יותר . 
ולמרות זאת אמשיך ואקרא אותך . 
אובססיבית נשארתי ועודני . 
יום יבוא ואלמד . 
השאלה היא מה . 
* שיעול * אין לי שום דבר חדש להעשיר בו את הצופים בבית , מעטים ככל שיהיו . 
ובכל זאת , נפלה בחלקי מוזת זיוני השכל , אזי אנצל אותה עד תום . 
אני מקוררת . 
* שיעול * . 
תוצאת שני לילות רצופים בחדר מחניק עם אוורור לוקה בחסר והמון , המון סיגריות . 
אלו החיים . 
ואולי זה המצב הנפשי שמשפיע על הפיזי , וסתירת הלחי האחרונה שחטפתי עירערה אותי במקצת . 
ואולי לא , כיוון שהמרגש השתפר למרות הכל , ואף זכיתי לקירוב לבבות טרי מהפריזר . 
הוא טוען שלא דיברנו . 
לא זכורה לי סיטואציה שכזו , אלא אם כן היא היתה תוך כדי אנחות וגניחות . 
מצחיק . 
אחרי שאתה מזדיין פעם ראשונה כבר קשה לחזור לאחור . 
וגם אם אתה רוצה , לא יתנו לך . 
או לי . 
אני מניחה שאצל בנות זה אחרת . 
מה פירוש " לדבר " ? 
על מצב החסה בשטחים ? 
על הגירעון במשק ? 
על אבולוציה ? 
דיברתי , על מה שהיה בוער , על מה שהיה קריטי , חשוב . 
ההתבוססות שלי בחרא של עצמי היא כל חיי , כיצד אינך יכול להבין זאת ? 
שקרן . 
מקווה שאתה לא קורא פה יותר . 
כך או כך , אין לי עוד סנטימנטים כלפיך . 
כן , אני מפתיעה גם את עצמי בכמה שלא אכפת לי . 
אז ... 
.. 
. 
* שיעול * מצב החסה בשטחים כתמיד , אם " חסה " זו המילה לזה בימינו . 
מתה להשתחרר רק בשביל לעשן אחת . 
אכן , אנחנו כל כך פאתטיים . 
לפחות השכלתי שאני היא לא הפאתטית הגדולה שבעסק . 
אל תקרא פה יותר . 
רק המחשבה תחלחל אותי . 
