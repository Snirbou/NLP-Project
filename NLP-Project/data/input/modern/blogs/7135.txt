כאן . 
לפעמים כל מה שאני רוצה זה לברוח , וכל מה שאני עושה זה להשאר הכי קרוב שאפשר . 
יש לי את ההרגשה הזאת שעכשיו יהיה קצת טוב יותר , ואני יודעת את זה כי השמש ממש מגניבה עכשיו ואני ממש שמה לב לזה . 
כשלא טוב לי אני לא רואה שום דבר . 
לא אותי , לא אף אחד אחר . 
כשלא טוב לי , אפילו ... 
.. 
. 
רע לי , אני מסוגלת לשכב יומיים שלמים במיטה בפיג'מה מגעילה ושיער מגעיל עוד יותר , ועור פנים שלא טיפלו בו כבר יומיים , וכל הסיפור , ולא יהיה לי אכפת מדי בשביל לקום ולעשות משהו . 
זה בא בהתקפים כאלה . 
לרגע טוב לי , ואני בסדר גמור , ובלי סיבה [ או עם הסיבה הקטנה ביותר ] , אני מסוגלת להיות הכי עצובה בעולם , כאילו באמת יש לי סיבה . 
אמא שלי טוענת שאני מחפשת לעצמי תסבוכים כדי להיות כמו חברות שלי , ואני אומרת שהייתי כזו עוד לפני שהן ידעו איך זה מרגיש . 
הייתי כאן קודם , ואומנם זו הייתה פוזה משעממת וניסיון להיות שייכת במקום שאני לא , אבל זה רק פתח את הדלת למה שיכול להיות שפשוט היה מגיע מאוחר יותר . 
אם לא הייתי כזו עכשיו , הייתי כזו בעתיד , ואם אני לא אעשה עם זה משהו - אין לי עתיד . 
אני שונאת איך שהיא אוהבת לזלזל בי ולהרגיש עליונה , איך היא אוהבת לתת לי הרגשה של מטומטמת גמורה , של מישהי שלא יודעת עדיין שום דבר על החיים האלה ועל עצמה , בעיקר על עצמה . 
כאילו היא יודעת עליי הרבה יותר , והיא לא , כי רק אני יכולה לדעת הכי הרבה שאפשר על עצמי , בעיקר שהיא לא יודעת על הדברים הכי משמעותיים בחיים שלי . 
ובעצם אני זו היא , ואפילו יותר גרועה , מתנשאת ובטוחה שאני יודעת את הכל ואני טובה מהשאר . 
וכששתיים שבטוחות שהן יותר טובות מהשנייה ומכל השאר נפגשות זה לא טוב בכלל , לשום דבר . 
אני חולמת על היום שאני אוכל להיות עצמאית וחופשייה , וזה היום שהכי מפחיד אותי . 
כשמגדלים אותך חמש עשרה שנה להיות העבד של הרצונות שלה , להיות חסרת רגשות מעבר להתחשבות בה , וכל פעם שאת מנסה לצאת מהמסגרת החונקת הזו תוקפים אותך וכולאים אותך רק קרוב יותר , הדבר הכי מפחיד זה להיות אני ועצמי , עם הרצונות שלי וההחלטות שלי . 
והיא , וכל השאר , עדיין מרשים לעצמם לשאול למה יש שריטות , ולמה יש סימנים , ולמה אני עצובה . 
וכולם מסוגלים להסתכל ולהגיד למה היא עושה את זה , או כשאת אומרת " כן , את ממש מסכנה , חיים איומים יש לך " , את לא מבינה ששום דבר לא באמת נמדד במחשב , טלוויזיה ובגדים בכמה מאות שקלים . 
את לא מבינה שאם היית קשובה ומתחשבת ונותנת לי לחיות ולהיות אני הייתי אוהבת אותך ולא סולדת ממך וכנועה כל כך לא מרצון לרצונות שלך . 
כשקמתי היום בבוקר , אני אפילו לא יודעת באיזה הקשר או סיבה , חשבתי לעצמי שכשאני אתקע לעצמי כדור בראש אני אלבש את הבגדים הכי יפים שלי , ואני אתאפר ממש , ואסדר את השיער ואהיה הכי יפה שאני יכולה , כמו שמעולם לא הייתי , ואני אתקע לעצמי כדור באמצע הראש וכשימצאו אותי יגידו , וואו , זה כל כך חבל . 
וכולם יבכו על ילדה יפה עם ציונים יפים ומילים יפות ואידיאולוגיות יפות והמון מחשבות יפות וכישרון שיכל לגדול ולהיות יפה , ואף אחד לא יבין למה . 
אבל היא תבין והיא תדע , וזה ישאר איתה לתמיד , וזו תהיה הנקמה הכי גדולה שלי . 
ואני אמות כמנצחת בקרב האחרון . 
