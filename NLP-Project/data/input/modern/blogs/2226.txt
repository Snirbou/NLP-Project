אז ככה זה לאהוב ? 
הֵיי יקירה . 
מעניין איך את היום . 
את יודעת שהיית החברה הכי טובה שלי ? 
היית היחידה שידעה עלי משהו . 
נכון שלא דיברת יותר מדי , בעיקר הקשבת . 
תמיד כל כך את . 
מעניין מה את עושה שם כל היום . 
לא בכיתי כשהלכת , לא בכיתי לפני או אחרי . 
תמיד עמדת שם בעיניים מזוגגות וחיוך שלא חושף שיניים , אף פעם לא ראיתי אותך בוכה . 
כשהלכת הכל היה נורא ברור , עם כל הסיפורים שעברו שם , באמת אחרי שבוע שלחו אותך לשלוותא . 
את בטח עוד עם צינור הפלסטיק הדק , תחוב לך באחד הנחיריים , מזרים לך אנשור פלוס או איזוקל או סקנדי שייק לקיבה . 
היית כל כך חכמה , תמיד הצלחת לעשות כל כך הרבה ספורט , תמיד ידעת לתחמן ולהעביר אנשים תחת זרועך במבט כל כך רך , כל כך עצוב . 
אני לא יודעת למה לא הסכמת אף פעם לשבת , למה לא הסכמת אפילו לשתות . 
היית כל כך יפה כשפיזרת את שיערך כל ערב אחרי המקלחת , כל כך יפה כשישנת במיטה הגדולה המתקפלת . 
פעם כשאכלנו נכנסת איתנו למטבח וכל הארוחה הסתכלת מעלה , אל הארונות , מחייכת . 
אף פעם לא לצלחות , אף פעם לא לאוכל . 
את יודעת ? 
אפילו כשאת ישנה את מחייכת . 
בכל מקרה , את משוגעת . 
את כל כך משוגעת שאפילו אני לא כזאת מטומטמת לידך . 
פסיכית , מטורפת , הזויה . 
הלוואי ואני יכולתי להיות כמוך , הלוואי שאני יכולתי להשתגע קצת יותר . 
יעל אמרה שאני חושבת יותר מדי , יש לי נטייה להרס עצמי . 
מזל שלמדתי לשלוט בזה , חבל שסופי שבוע הורסים הכל . 
