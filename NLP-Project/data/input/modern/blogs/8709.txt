לאחרונה כואבת לי הרגל , במפשעה . 
די מתסכל ומעצבן . 
אני רוצה להיות עד גיל 100 במצב מושלם , כלומר רוקדת ושמחה . 
אחותי סיפרה לי שהייתה בטיפול אצל שמחה בבני ברק , טיפול של שעתיים וחצי עם כוסות רוח פתרו לה בעיה של דלקת קשה בזרוע . 
חשבתי שווה קפיצה לבני ברק , יגעתי ונסעתי לבני ברק , הגעתי לבית מט ליפול ואשה כמעט קשישה פתחה לתדהמתי את הדלת , בטלפון היא נשמעת ממש צעירונת . 
התבקשתי להביא מהבית סדין , מגבת ומאתים וחמישים שח במזומן ועוד מזומנים לקנות דברים שהיא תמליץ עליהם . 
השתרעתי על המיטה , אחותי הבכורה התנדבה לבא איתי , וכך שלושתנו יצאנו להרפתקה חדשה , לפתור בעיה בת שלושה חודשים בשעתיים . 
מראש היה לי מוזר שהגברת מתכוונת לפתור את הבעייה בטיפול אחד ודי . 
היא בחנה לי את כפות הרגלים ולחצה לחיצות רפלקסולוגיות בדקה איפה רגיש לי בגב , ואחר כך הוציאה צנצנת מטבח רגילה לחלוטין , הלהיטה אותה עם מצית , הצנצנת הייתה מרוחה באלכוהול , והצמידה לי את הצנצנת לבטן , חטפתי שוק , מאוד נבהלתי , בילדותי עשו לי כוסות רוח בגב , אמא שלי היתה מומחית לזה בבית . 
אבל היו אלה כוסיות קטנות וחמודות . 
כאן הצנצנת שאבה לי את הבטן לתוכה , הגודל וכמות הבשר שנשאבה פנימה הייתה מפחידה . 
צרחתי מפניקה , אחר כך צחקתי מהרעיון שכל צנצנות המטבח והכוסות כשרים למשימה הזו . 
כך היא עשתה לי בבטן , ובישבן , בישבן עם כוס שמכילה 250 סמק , בישבן זה כואב נורא . 
, התבדחנו , שמחה מקפידה לסתום את הנחיריים באף עם צמר גפן ועל זה מסכה גדולה , היא אלרגית לאלכוהול . 
שמחה טענה שיש לי גבשושיות והבטן משתפלת כלפי מפרק הירך ולכן הכאבים . 
היא המליצה לי בכל לב לעשות פילטיס , למרות שאף פעם לא ראתה איך עושים פילאטיס . 
הדגמתי לה את תרגיל המאה בפילאטיס , התרגיל ששוכבים מרימים רגלים וראש וסופרים עד מאה . 
היא בחנה את הבטן תוך כדי התרגיל והתפעלה שהתרגיל ממקם את הבטן במקום הנכון . 
בסוף הפגישה הכינה לי חבישת בטן רחבה תמורת 20 שח נוספים . 
זו הייתה חוויה מרגשת ומרתקת . 
אבל הטיפול לא עזר לי כלל . 
היה שווה . 
קניתי שם גם ערכה של כוסות רוח מסין , הפועל על עיקרון יצירת ואקום בלי אש . 
עכשיו אני נכנסת לבדוק את הרעיון של כוסות רוח באינטרנט . 
קראתי עכשיו שלפעמים תוצאות חיוביות מורגשות רק לאחר 48 שעות ולפעמים מיד לאחר הטיפול חשים החמרה . 
התמונה הועתקה מאתר באינטרט 
