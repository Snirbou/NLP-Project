ברוכין הנמצאין ! 
כבר גירד לי בכל הגוף לעדכן , אבל נשרף לנו המסך של המחשב , כןכן , ורק היום הוחלף . 
יש לי כלכך הרבה מה לספר , אבל יש פה מישהו בן 8 ימים שרוצה ארוחת ערב , אז בינתיים קבלו את האהבה החדשה שלי : כנראה שלא אשן הלילה . 
רצינו לעשות משהו מיוחד אבל בסוף החלטנו שלקחת שני סרטים ולעשות מיני - מרתון עד שנירדם , רצוי באפיסת כוחות , יהיה מתאים . 
אני משתדלת לא לריב אתו , כשאני מאוד עצבנית אני תמיד מוצאת על מה לריב . 
הוא משתדל לא לעצבן אותי , להיות מועיל , ולנסות לא לחשוב על זה באותו הזמן . 
אנחנו מתרגשים . 
זה הולך להיות הדבר הכי משמעותי שיקרה לנו בחיים . 
איך אפשר שלא ? 
היום חגגנו לאבא שלי יומולדת . 
מסעדה שווה , אבא אחד שסיפר שהצליח להירדם בלילה רק בזכות כדור שינה , אמא שלא מפסיקה לדבר מרוב התרגשות ודאגה , אחות עם כאב בטן , חבר של אחות עם מצלמה , קלינט ואני . 
והוא גם . 
יום אחד הוא יכיר מישהי , והיא תשאל אותו מה תאריך הלידה שלו , כדי לדעת איזה מזל הוא וכל זה . 
והוא יגיד לה , ובכלל לא יחשוב על המשמעות של התאריך הזה בשבילנו , ומה קרה באותו היום , וביום שלפניו , וכמה חודשים לפני כן . 
וטוב שכך . 
ככה צריך להיות . 
בורחות לי המילים . 
אני מפחדת ומתרגשת . 
אני רוצה לכתוב " מעניין מה יהיה " , אבל זה הרבה יותר ממעניין . 
איזה בנאדם אני אהיה אחרי הסיפור הזה ? 
יש איזו קלישאה שאומרת שלא רק הילד נולד , גם אמא שלו נולדת אתו . 
מעניין איזה בנאדם יצא ממני . 
האם אני וקלינט נמשיך להיות החברים הכי טובים , נאהב אחד את השני למרות הכל , או שמשהו יתקלקל ? 
האם אני אהיה אמא טובה ? 
הוא ישנא אותי כשיהיה בן 14 ? 
טוב , על מי אני עובדת . 
בטוח שכן . 
אני מפחדת לבכות , למרות שזה בכי טוב כזה , של התרגשות . 
אני מחכה . 
מחר אוכל לבכות , כשאראה אותו ואדע שהכל בסדר . 
בינתיים יש את הגשר הזה שצריך לעבור , בינתיים אני מתחילה להבין מה זה אומר ששום דבר אחר לא חשוב . 
לפחות כרגע . 
החיים שלנו היו מלאי משמעות גם לפני כן , אבל עכשיו דברים מתגמדים קצת מול המחשבה הזו , מול הציפייה , מול הדאגות הקטנות והגדולות . 
אני מקווה להיות טובה מספיק . 
אני מקווה לא לחטוף דיכאון , לא להיבהל , לא לשנוא את עצמי . 
אני מקווה לעבור את כל זה בשלום , להיות חזקה ובריאה בשבילו וגם בשביל עצמי . 
והכי אני מקווה שהוא יצא שלם ובריא ומבסוט . 
יותר מזה אני לא צריכה . 
