דווקא משעשע מה שהלך שם למטה . 
אפילו קראתי הכל . 
רק מוזר - 149 תגובות , והוסיפו למונה רק 3 כניסות - קצת פתטי . 
נו - שוין . 
לילה טוב . 
ועוד מילה קטנה , קטנטנה : המקום הזה הוא שלי , לטוב ולרע . 
הוא קטן ואינטימי , וככה נוח לי . 
טוב לי עם 6 המגיבות , והקאונטר למטה לא מזיז לי כהוא זה . 
אז אלירם ידידי , חסוך ממני את תשומת הלב שלך , ואני אחסוך ממך את תשומת ליבי . 
ודי לחכימא ברמיזא , ( או במילים אחרות - לרמת גן , גם אני יודע להגיע ) . 
ההיפ . 
( ככל שאני חושב על הקישור הזה , זה מפתיע אותי מחדש , עד כמה הוא אני ) . 
זהו . 
העיניינים לובנו , ואי ההבנות הובנו . 
מי יתן וכל הבעיות היו נפתרות ככה . 
הייתי רוצה את כל הספר . 
אסתפק גם באות האחת , שנחרטה . 
( בבקשה לא להגיב . 
תודה - ההיפ . 
) כבר רמזתי בעבר שאין לי חוש ריח . 
כלומר הוא קיים , אבל מאוד מנוון . 
אני יודע את זה כבר שנים . 
גם חוש הטעם שלי די צולע . 
אני חושב ששני החושים האלה באים ביחד , במין צימוד מוזר . 
נסו לעצום עיניים , לסתום את האף , ולשתות מיץ תפוזים ומיץ פטל . 
כנראה שלא תרגישו בהבדל . 
לצערי , דרך אגב , למרות חוש הטעם הלקוי , אני די בררן באוכל . 
כנראה בגלל שאנחנו אוכלים עם העיניים . 
האסתטיקה של האוכל . 
דגים לדוגמא : אני לא מסוגל לאכול אוכל שמסתכל עלי . 
החוסר הזה בחושי הריח והטעם מעלה בי שאלות . 
אולי הטבע פיצה אותי בחושים חדים אחרים ? 
אולי אני חייב את הראיה החדה שלי לליקוי בחוש הטעם ? 
ואולי יש לי שמיעה של חתול , בגלל שיש לי חוש ריח של ציפור ? 
לצערי , התשובה שלילית . 
שאר החושים שלי הם כנראה נורמלים לחלוטין . 
אבל השאלה הזו מעוררת מחשבות אחרות : אילו דברים אני כן ארצה לחוות בחושים שיש לי ? 
האם יש משהו מיוחד שארצה לראות ? 
או אולי מרקם מסוים שארצה לגעת בו ? 
ומה עם שמיעה ? 
שמיעה זה קל : קול שלא ארצה לשמוע יותר הוא קול תאונה - הבום הזה , והשקט אחרי . 
והצעדים . 
והצילצולים באוזניים . 
ושוב השקט הזה . 
הצליל היחידי שלא ארצה להפסיק לשמוע הוא את תפרחת החיתולים הקטנה שלי לוחשת 'אבא' ... 'אבא'. זה הצליל הקסום מכולם . 
תמיד , וכל הזמן . 
( קראתי פעם , ואני לא זוכר איפה , פוסט דומה ברוחו , והוא התאים לי כמו כפפה ליד - אז מי שלא תהיה - תודה ) ובתשובה למי שתהה לגבי הפוסט הלא ברור שם למטה , אני אצטט את ג'ון צ'רטון קולינס : היה פה משהו . 
עוד לא הגיע זמנו . 
ארז פעם אמר לי - 'היפ. תראה איזה יופי , אתה רץ , מתנדב , עושה , קופץ , לא נח לרגע וזה בסדר , וכולם התרגלו . 
ואני ' , הוא אומר לי , 'תראה אותי - שוכב באוהל , מגרבץ , אוכל גרעינים , מעלה גירה , בקושי פותח עין , וגם כולם התרגלו . 
והנה , סוף סוף אני עושה משהו קטן , תאמין לי שרק משעמום , וכולם מיד אומרים שארז הוא אחלה , וכל הכבוד לו , והוא משקיע - איזה עולם יפה היפ . 
אה ? 
בוא תגרד לי בגב ' . עולם הפוך . 
בחיי . 
והנה אני פה . 
כבר שבוע וחצי עבר מאז שחזרתי , לא עושה כלום חוץ מקצת פוטוסינטזה . 
ער כל יום עד 4 בבוקר וקם אחרי שלוש שעות כמו בן אדם חדש . 
מגיש דוחות באיחור היסטרי וזוכה לתשבחות . 
יושב במשרד וקורא יומנים - וכולם אומרים שאני רציני . 
איזה עולם יפה : - ) אבל זה לא אני . 
אני חי מהלחץ הזה , מה dead lines ההיסטרים , מהתנועה . 
כמו כריש , אם לא אזוז - אטבע . 
נו - מילא ... 
.. 
. 
ותודה לכל מי שהגיבו על הרשימה הקודמת , וגם לאלו שלא . 
'אלו הם חיינו בזמן האחרון / יכול להיות יותר טוב / יכול לבוא אסון ' . 
