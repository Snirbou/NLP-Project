And as soon as you have rearranged the mess in your head he will show up looking sane perfectly sane if i know Crazy כנראה שבאופן לא מודע אני מכינה את עצמי לכך שבקרוב אצטרך להתמודד קצת . 
רק אתמול זה היה " בכלל לא נחוצים לי השיעורים האלה " ו " אני כבר לא שם " , " לא מתגעגעת , לא חושבת כמעט , לא כלום " . 
והיום אני חושבת על זה . 
עוד לא לגמרי בגעגועים - כי אני קצת מפחדת להתגעגע , אבל אני יודעת שגם זה יבוא באיזשהו שלב , באופן זה או אחר . 
מהבוקר צף ועולה זכרון קטן על חיבוק אחד מאוד מסוים . 
השיעור הראשון אחרי ארה"ב . 
עלינו למעלה , לנה ושירן ישבו בעמדה של השומר , ודנה דברה עם לירון ואיתי ליד המדרגות הנעות . 
כשהחלטנו שהולכים לשבת קצת בארומה , הושטתי יד כדי לקחת את התיק שהיה על הרצפה ופתאום היא באה וחיבקה אותי . 
בהפתעה , בלי שום הכנה , פשוט התקרבה ועטפה אותי בזרועותיה . 
כאילו אמרה בחיבוק הזה שהיא מצטערת שקודם היא לא הצליחה לתת לי חיבוק אמיתי , ושהיא כאן עכשיו , ושהתגעגעה . 
היא גם לחשה לתוך החיבוק משהו על המנורה . 
אני מקווה שבחודש הזה אני לא ארגיש שהיא באמת כבר נפרדה ממני אז , ביום ראשון ההוא . 
אני מקווה שכשאחזור לשיעורים זה לא רק יחזיר אותה אליי , אלא גם קצת אותי אליה . 
וכן , עדיף לי איזו דביקות לא בריאה מאשר ריחוק " נכון " ובולשיט מסוג זה . 
חודש אחרון ויאללה בלגאן . 
; ) אני מכניסה מושג חדש ללקסיקון ; " הייתי יכולה להתאהב " . 
אם טל היתה באמת חלק מהחיים שלי אולי הייתי יכולה להתאהב בה . 
המלים הרחוקות שלה לגמרי מכווצות לי את הלב והקול שלה מעבר לטלפון יכול לאסוף לי את הדמעות לשקיק קטן שמונח בצד ומפנה מקום לחיוך . 
אני מניחה שזו עוד דרך לפתח אי אילו רגשות רומנטיים בלי להתחייב עליהם , אני כל כך טובה בזה שזה נורא . 
אם אין איזה " אם " או איזה " אי אפשר " ו"לא יכול להיות " , אני פשוט לא מסוגלת לפתח רגשות כלפי מישהו . 
אה , גם " אבל " הוא , כמובן , חלק חשוב במשוואה . 
אם היא היתה כאן ... 
.. 
. 
אבל ... 
.. 
. 
זה לא יכול להיות במילא . 
מקסים . 
מצד אחד , יש לי צורך שהמשבצת הזו תמיד תהיה מלאה במשהו . 
לא ממש עקרוני אם זו תקווה כמעט ריאלית או פנטזיה מארץ הפטנזיות , זו ממש חובה לפתח איזושהי התאהבות . 
מזיקה במידה זו או אחרת . 
מאידך , יש ממש איסור על כך שתהיה איזושהי אפשרות מימוש . 
אפשר להתבונן , אסור לגעת . 
שברת , שילמת וכהנה וכהנה . 
ולמה לי בכלל לממש משהו , אה ? 
אני הרי לא באמת זקוקה לבנאדם כמו שאני צריכה שימלא את המשבצת , שיהווה מפלט לברוח אליו ברגעים של ריקנות . 
הרי בימינו מי בכלל צריך משהו אמיתי ? 
אנחנו חיים על תחליפים , על אשליות ופנטזיות , הרגלים שעבר זמנם ונוירוזות צעצוע מתחלפות . 
דברים קטנים ומתכלים . 
עם הזמן אני מבינה יותר ויותר עד כמה אני לא מסוגלת לבנות קשר , לא במצבי הנוכחי , יהיה אשר יהיה . 
היכולת שלי להתחייב כל כך נמוכה . 
תמיד מחפשת את פתחי היציאה הקרובים ( קב"ן , מישהו ? 
) ואת התירוצים הנוחים ביותר ( כאילו , דהה , הלב שלי אצל דנה , אני לא יכולה להכנס לקשר ... אוה ... 
.. 
. 
) . 
ואם לחזור לנקודת ההתחלה ; אולי הייתי יכולה להתאהב בטל , אבל היא במילא לא נגישה . 
גם גאוגרפית , ובעיקר רגשית . 
זה כמעט עובד מצוין , כי אני רק " הייתי יכולה להתאהב " כך שאין באמת בעיה של ללבות שהיו יכולים להשבר או משהו ; ) רק משהו נעים שמלטף את הנשמה מפעם לפעם . 
הפסקתי לרקוד והתחלתי לדבר ולכתוב . 
ואז הפסקתי לדבר וגם מיעטתי שוב בכתיבה . 
עכשיו אני בעיקר מתפללת . 
רק שהרגליים יהיו בסדר , או שאני אבין שזה המצב ופשוט אפסיק להתרגש מזה . 
רק שאחזור לרקוד באופן נורמאלי , שאעשה את החודש האחרון של השיעורים של דנה , שאחזור לכושר ואעשה את הקורס ואצא מכל זה עם גוף שמסוגל להתמודד עם מה שאני מעמיסה עליו . 
אני באמת לא יודעת על מה אני חושבת כל הימים חוץ מזה , וברור לי שאני חושבת על הרבה יותר . 
אני מניחה שאני פשוט שמה את כל שאר הדברים בצד כי אני לא מסוגלת להתמודד עם יותר מאישו אחד משמעותי . 
אני חושבת גם על דנה , או מנסה לא לחשוב עליה , אני חושבת על אנשים , כאלה שבאמת מעניינים אותי וכאלה שפחות , אני חושבת על מה אני אעשה אם לא אוכל לרקוד - ואז מגרשת את המחשבה הזו . 
קשה לי , ואני לא יודעת איך לעזאזל הצלחתי לעבוד על עצמי ולגרום לעצמי לחשוב שאני מסתדרת עם חוסר האנשים הזה ועם הריק הזה . 
וואלה , אני לא מסתדרת עם זה כל כך טוב . 
רוב הימים עוברים בסדר , רוב הזמן אין לי אי אילו תסמיני דיכאון שונים ואני מתפקדת יופי . 
אני אפילו לא בוכה הרבה . 
אולי זה אומר שאני מדחיקה ? 
אולי . 
לא טוב לי לבד . 
טוב לי עם לבד מבחירה , כשאני יכולה להסתגר בחדר עם מוזיקה ולקרוא , כשאני עושה סדר בבית ורוחצת כלים ועושה ריק טוב במוח . 
את זה אני אוהבת . 
לעומת זאת אני שונאת להרגיש שאני מתפוצצת ושאני ממש צריכה להוציא את מה שיושב לי חזק על הנשמה ואני לא יכולה לעשות זאת . 
אפילו לא במקום שהיה הכי ברור וטבעי להוציא אותו . 
זה קצת בעייתי שאני לא רוצה להיות לבד , אבל מעטים האנשים שבאמת יש לי כוחות ורצון לתקשר איתם במצב הזה . 
היה לי נורא טוב לשבת עם לנה לשמוע אותה ולדבר איתה . 
שמחתי שהדברים פשוט יצאו ממנה כי נורא לא רציתי לדבר על עצמי . 
עשה לי טוב לשמוע סוף סוף מישהי מהבנות מדברת על מה שהיא עוברת בקשר לסיום הזה של השיעורים של דנה ... 
.. 
. 
הייתי צריכה את זה יותר מכפי שיכולתי לשער , כנראה . 
עשיתי לעצמי מן התמודדות ועיכול אינטנסיביים ומהירים של כל העניין ולא רציתי לעצור ולתהות אם באמת הכל סגור ופתור . 
אני עדיין לא בטוחה , אני רק יודעת שזה לא באמת נסגר כמו שרציתי להאמין . 
ההתמודדות האמיתית תתחיל ברגע שאחזור לשיעורים שלה ( בתקווה שזה יקרה בעוד שבוע בדיוק . 
) ואזכר מה זה להיות חלק מזה . 
נכון לעכשיו אני לא צריכה להתמודד כי אני לא שם . 
ממש לא שם . 
דנה עדיין בלב . 
אני לא מאוהבת בה ואני מתכוונת להתעקש על זה , כי זה נכון . 
אני לא , אני פשוט לא יודעת מה אני כן כשאני לא מאוהבת בה ... 
.. 
. 
פתאום התהפך לי המצב . 
אני פחות חוששת לקבוצה ויותר בקשר אליה . 
או שחוששת זו לא המילה ? 
פחות משנה לי אם אני אשמור עם הבנות על קשר או לא ... 
.. 
. 
אם הן לא מעוניינות אין לי כוח שיהיה לי חבל . 
עם לנה אני כן מקווה לשמור על איזשהו קשר ואני מאמינה שזה גם אפשרי . 
ודנה ? 
אני לא רוצה שזה ייגמר כאן . 
בדיוק ככה . 
אני לא מצפה או מתכוונת לעשות מאמצים עילאיים , אני רק מודה בזה . 
וסביר להניח שזה גם משהו שיעלה ( איתה ) ברגע שהפרידה ( ? ) תתקרב יותר . 
מסתבר שהריק הזה יכול להיות מבולגן באותה מידה שהמון דברים יכולים לעשות בלגאן . 
אני בכלל לא טורחת לבדוק מה עמדתי בקשר לעצמי בימים כתיקונם , אני לא מתייחסת לעצמי הרבה , פה ושם מביעה אי שביעות רצון מאיך שאני נראית או שאני משלימה עם זה בלי שום רגשות מיוחדים . 
בשאר הזמן אני די אדישה לגבי עצמי . 
קצת מודה על היסטוריה ודברים שנספגו בי במשך השנים ... 
.. 
. 
מעבר לזה לא הרבה . 
פתאום היום נהיה לי חשק לטורי איימוס , היא מסתדרת לי ממש טוב עם המצב הזה שלי , לא יודעת למה . 
אני שמחה שיש מוזיקה שממש טוב לי איתה עכשיו . 
