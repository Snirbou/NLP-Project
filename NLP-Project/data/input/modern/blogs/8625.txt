איזו באסה אני כועסת , כי אנחנו דור מטומטם . 
ואני כועסת , כי לפעמים .. 
. 
לפעמים את לא שם כמו שאני צריכה אותך . 
אני מצטערת שהעברתי מסר לא נכון . 
הפעם .. 
. 
הפעם באמת שלא התכוונתי . 
אפילו לא שמתי לב ! 
אתה מאמין ? 
לא שמתי לב . 
אני מרגישה כרגע קצת כלבה , המון כועסת , דיי הרבה חולה והרבה מאוכזבת . 
יופי של סיום שנה . 
אפילו חזרתי מוקדם . 
היה לי שבוע כל כך קשה . 
הרבה גשם , הרבה בכי , הרבה קור . 
בין היתר התווספו כמה כוויות קור על הידיים שלמרות הכפפות תמיד היו חשופות . 
האף דולף באופן תמידי ובעקבות זה גם יש לי יובש . 
והגרון שלי . 
יבש כנראה מלבכות בלילות כשקשה ולבד , ויבש מהקור והרוח הקרה , הקשה שנשמתי . 
אני צרודה . 
אולי זה סימן לזה שאני חייבת להפסיק לפתוח את הפה בכל הזדמנות . 
אולי זה סימן שהגיע הזמן שאני אשמור על עצמי . 
אולי זה סימן שהגיע הזמן שאני אתעטף בעוד כמה שכבות . 
ואני , אני בכלל חושבת שזה סימן לזה שאמרתי את שלי , אמרתי מספיק , והגיע הזמן להרגע קצת . 
לנוח . 
לפני יומיים הייתה לי את אותה התחושה . 
תחושת הקלה ורוגע ושלווה . 
זהו . 
חשבתי לעצמי . 
הגרוע מכל מאחורי , עכשיו אני מרגישה טוב יותר . 
אז הגרון עוד לא התחיל לכאוב . 
חשבתי לעצמי , שעוד פעם , כמו שתמיד קורה - תקופה קשה . 
היא עברה ועכשיו טוב . 
אבל באותו לילה הגשם המשיך לרדת . 
כשיורד גשם אני אוהבת ללכת לישון מוקדם . 
לפעמים אני שמה דיסק טוב , מכבה את האור , נשכבת על הגב והידיים שלובות מאחורי הראש . 
וככה אני שוכבת . 
בלי לשים לב איך הזמן עובר . 
לפעמים אני שוכבת ככה שעה או שעתיים , ובסוף נרדמת בתחושת שלווה אינסופית . 
ואני רגועה . 
ולפעמים אני בכלל לא שמה דיסק , אני מקשיבה לצלילים שטיפות הגשם משמיעות כאשר נוחתות על אדן החלון . 
וככה אני נרדמת . 
והראש תמיד ריק . 
אני לא חושבת על כלום . 
רק שוכבת בחושך , עטופה בשמיכות אינספור ופשוט נרדמת . 
באותו לילה , לפני יומיים , כשירד גשם , הייתי צריכה לעשות את אותו הדבר ; פשוט לשכב בחושך , אפילו בלי מוזיקה . 
רק הגשם והריח וראש ריק מבעיות , ממחשבות . 
אבל עשיתי את הדבר הכי לא נכון . 
שמתי את הדיסק של דניאל סלומון . 
וכיביתי את האור , הקשבתי לגשם , ולמילים של השירים הנוגים הנשמעים חלושות ברקע . 
ובכיתי ובכיתי ובכיתי . 
לרוב אני סתם מיללת . 
דמעה זולגת על הלחי ואני נרדמת , אומנם עצובה , אך נרדמת . 
והפעם ... 
.. 
. 
הפעם לא יללתי . 
בכיתי . 
וחשבתי על הכל . 
כל נושא שבעולם עלה בראשי . 
וגלגלי המוח פעלו בלי סוף ושקי הדמעות התרוקנו . 
כל כך הרבה בכיתי שלמחרת התעוררתי אחרי שינה מועטה , והיה כתם גדול על הכרית . 
כתם עצוב . 
שהזכיר לי דברים שאני לא רציתי להזכר בהם . 
כתם קר כזה . 
וזרקתי את הכרית למכונת הכביסה . 
וככה אחרי יום של הפוגה קלה הגיע עוד יום קשה . 
וגם אותו עברתי . 
כמו כל יום אחר בשבוע הנוראי הזה - עברתי אותו כמו גדולה . 
כל יום בשבוע הזה דאגתי לצאת מהבית . 
ליהיות מוקפת באנשים . 
רק כדי שהמחשבות הרעות , המעליבות , יצאו קצת להפסקה . 
שאני אוכל גם אני בעצמי להנות קצת , אחרי שאותן מחשבות נהנו בי . 
כל יום בשבוע הזה כשיצאתי הייתי בטוחה שהנה - אני אחזור הביתה אחרי שצחקתי ואנשים גרמו לי להרגיש טוב , ואני אוכל לישון הפעם כמו שצריך . 
שאני אפסיק כבר ליהיות עייפה כל בוקר מחדש . 
שאני אפסיק לחשוב בכל בוקר על " אולי אני אתרץ משהו ולא אצטרך ללכת לבית הספר " . 
וכל יום בשבוע הזה , אחרי שיצאתי והייתי חוזרת הביתה - כל הרגשות שהדחקתי כל אותו היום הוטחו לי על הלב ועל העיניים . 
ועכשיו . 
עכשיו אני בבית . 
ואני לא יוצאת היום לשום מקום , ולשום יום הולדת . 
כי אני חולה והגרון כואב נורא ואין לי קול כמעט , וקר נורא בחוץ , ולכו תדעו ... 
.. 
. 
אולי יטפטף מאוחר יותר . 
וזה לא מבאס אותי . 
והלוואי שהיום ירד בלילה כשאני ארצה לישון גשם . 
כדי שאני אוכל לשכב בחושך על המיטה . 
בלי שום דניאל סלומון . 
רק אני , החושך והגשם הנפלא הזה שאני כל כך אוהבת . 
אני יושבת לי . 
והלב חמים ורגוע וכל כך שייך ושלו . 
כמו שמזמן לא היה . 
הרגשת שלמות וסגירת מעגל . 
ואני קוראת מילים מדהימות , של שיר שאני לא מכירה , אמא שלחה לי את המילים במייל . 
ולמרות שהיום הייתי בחוץ , למרות הקור , כשאני רק עם שתי שכבות מסכנות , ורעדתי מקור , וחבקתי את עצמי בזמן שקיוותי שיהיה מישהו אחר שיחבק אותי , והשיניים שלי נקשו , היה לי טוב . 
והיי , הייתי עם דנצ'ה שלי , שהלכה והשאירה אותי מוקפת בשלושה בחורים חמודים מאוד , שלמרות ששניים מהם הכרתי רק באותו היום , נתנו חיבוק אמיתי . 
אז אני מקווה שהתקופה עברה ואיננה עוד ותחזור בפעם אחרת , כי הרי תקופות באות והולכות . 
ואת התקופה הזאת שהייתה מלווה בהרבה מאוד ריקנות ובדידות , אני רוצה הרחק ממני . 
שתבוא לעתים רחוקות מאוד , אם היא באמת רוצה וחייבת . 
ואני מקווה שזה לא עוד יום כמו מלפני יומיים , שיש תחושת הקלה ואז זה חוזר . 
אבל יש לי תחושה שסיימתי עם זה . 
כי אני חושבת על זה שבסילבסטר אני אהיה לבד , וזה לא גורם לי לפרוץ בבכי . 
לפחות אני יכולה להגיד שהזמינו אותי D ; אז עכשיו , עכשיו אני אמשיך לעשות את מה שעשיתי מאז שחזרתי הביתה - אני אשב על השטיח בחדר , מול מפזר החום עם שלוש שכבות גרביים וחולצות , ואני אקרא ספר מפחיד ומותח ומתוך פחד ומתח אני אנשך את השפתיים חזק וטעם הדם ימלא את פי . 
ואני אעביר אצבע על השפה - ואכן יורד דם . 
אני אחייך , ואמשיך לקרוא . 
לפעמים אני מרגישה כל כך בודדה . 
מן בדידות איומה כזאת , לא אמיתית . 
אני יודעת שאין לי סיבה להרגיש בודדה . 
אז למה ? 
למה אני מרגישה לבד ? 
אני כל כך לא רוצה ללכת לבצפר . 
המקום בו לרוב אנשים גורמים לי להרגיש שאני לא כל - כך נשית וגם מכוערת . 
שאין לי סיכוי עם אף אחד . 
שאני " פריקית " ושהם מעלי . 
ואני שונאת מתמטיקה ומתסכל אותי להכשל כל פעם מחדש למרות שאני עובדת על זה . 
לפעמים , אנשים בכללי , לא רק בבצפר , מעבירים לי את המסר שאני צריכה להראות אולי פחות מרושלת , ללבוש בגדים צמודים יותר , ובכללי - יותר נשית . 
פעם הייתי מאוד נשית . 
הייתי הולכת עם טיץ צמודים וחולצות צמודות . 
אבל אז התחילו ההערות . 
אני שונאת את ההערות האלה . 
נכון . 
לפעמים הן מחמיאות . 
אבל לרוב הן מביכות . 
ויש לי הרגשה שאף אחד לא מבין אותי כשאני אומרת לו שההערות מביכות אותי , שאני לא אוהבת אותן . 
אני הכי שונאת שאומרים לי " בגלל בנות כמוך , בנות אחרות הופכות לאנורקסיות " אתם בכלל יודעים כמה זה פוגע ? 
כמה זה לא יוצא מהראש ? 
כמה זה גורם לי להרגיש אשמה בבעיות של כל העולם ? 
אני שונאת את זה שאף אחד לא יורק לכיוון שלי . 
וזה בגלל הלבוש בטח , ככה אני מתארת לעצמי . 
אבל אני לא רוצה שיאהבו אותי רק בגלל איך שאני נראית . 
זה הדבר הכי גועלי ומעליב שיכול ליהיות . 
נכון . 
אני צריכה להתלבש בצורה יותר נשית . 
אני יודעת אני יודעת אני יודעת בטח בקיץ . 
אבל אני לא רוצה . 
אני לא אוהבת כשמסתכלים עלי . 
אני לא אוהבת להרגיש אשמה . 
ואולי , אולי זה בעצם בגלל האופי שלי ? 
מה לא בסדר אצלי ? 
מישהו יכול להגיד לי בדוגרי - מה אני צריכה לשנות ? 
זאת בקשה אישית . 
פשוט תגידו . 
באמת שזה יעשה לי את החיים הרבה יותר קלים . 
מה אכפת לכם ? 
הרי זה לא יפגע בי . 
להפך . 
אני שונאת את זה שאין לי אף אחד . 
וזה מתסכל אותי . 
