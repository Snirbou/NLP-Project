אחרי התוכנית הראשונה של " כוכב נלד " לא עקבתי אחרי האודישנים . 
צפיתי רק בתחרויות הגמר . 
גם הפעם לא עקבתי , אלא רק שמעתי פה ושם זמרים צעירים מתחרים על המקום המיוחל . 
הילדון הזה , ישראל בר און , בלט בעיניי ( ובטח גם באוזניי ) מיד . 
לכן לא הופתעתי כשראיתי אותו בגמר . 
התברר שגם ליבי הוא מתוק אמיתי . 
ואף התחלתי לחשוב שליבי יחטוף את המקום הראשון . 
אבל התחושה הראשונית לא רימתה אותי . 
ישראל אכן זכה . 
מזל טוב , ילד יפה , והצלחה רבה בהמשך . 
הבוקר קמתי עם כאב לא נורמאלי בכף הרגל השמאלית . 
כאב עד כדי שך שלא יכולתי לדרוך על הרצפה בלי לעקם את הפרצוף ולהדק לסתות . 
והכי מבאס שזה היה כאב ללא שום סיבה נראית לעין . 
כלפי חוץ הכל היה בסדר גמור . 
טוב , כואב - לא כואב , לעבודה חייבים ללכת . 
קמתי , עשיתי מקלחת קלה , התלבשתי . 
הרהרתי לרגע מה לנעול , ואמרתי לעצמי : עם כזה כאב אין מצב לסנדלים . 
מצאתי נעלי ספורט קלות ונעלתי אותן . 
לצערי , לא הצלחתי להסתיר מאמא את הצליעה . 
ואמא הייתה מודאגת מזה . 
אבל אמרתי לה שזה בטח שטויות , וזה יעבור . 
וכך הלכתי ( צלעתי ) לתחנת האוטובוס . 
לפחות בעבודה לא הצטרכתי לעמוד וללכת הרבה . 
אבל מה שכן , הכאב הלך ונעלם אט - אט . 
לא לגמרי , אבל לפחות דרכתי והלכתי רגיל . 
אכן צדקתי : זה לא משהו רציני , ואם ממשיכים ללכת , הכאב הזה מתפוגג . 
כבר הייתי בסרט הזה . 
אמא התקשרה לשאול מה עם הרגל , ועניתי שהכל בסדר . 
אז היא אמרה שזה בטח בגלל הלחות באוויר , כי גם היא מרגישה כאב דומה . 
חייכתי חיוך עצוב . 
מה זה פה , בגיל 30 וקצת אני כבר מרגישה שינויי מזג האוויר ? 
באסה . 
אמנם הייתה לי חברת ילדות שכבר בגיל 15 הייתה לה הבעיה הזאת . 
כך שזה לא קשור לגיל , מסתבר . 
אחרי העבודה הלכתי לרופאת השיניים . 
לפחות הפעם הטיפול לא היה כואב - ההרדמה הייתה מוצלחת , ולא סבלתי . 
אבל כשחזרתי הביתה , חיכתה לי הפתעה : מחשב מקולקל . 
כלומר , הוא עבד ונדלק רגיל , אבל התצוגה הייתה דפוקה לגמרי . 
כשהפעלתי את האינטרנט , ראיתי רק רבע מסך , וזה היה קשה לקרוא אימיילים וכו ' . והכל בגלל שהילד שלי עושה שטויות במחשב ! 
תוך כדי המשחק הוא נסחף , לוחץ על כל מה שרק אפשר ומקליק עם העכבר בלי סדר . 
ואז נהיה בלגן . 
איזה עצבים זה ! 
הרי אמרתי לרונן שייזהר , שהמחשב - זה עסק יקר , ולי אין כל פעם כסף לשלם על כל שטות . 
אפילו שהידיד שלי הוא זה שמתקן לי את המחשב ולוקח מחיר מינימאלי שבמינימאלי . 
מיד יצרתי קשר עם הידיד , והוא בא מהר וסידר לי את הכל . 
תודה לאל ! 
מסתבר שרונן מחק גם כרטיס קול , וגם כרטיס וידיאו . 
בנוסף הוריד כמה משחקים שתפסו מלא זיכרון וגרמו למחשב להיתקע . 
יה אללה איך כעסתי עליו ! 
הרי אמרתי לו לא פעם ולא פעמיים שהמחשב הזה הוא שלי , ואני צריכה אותו בשביל העבודה והלימודים . 
וזה שהוא משחק בו , זה כי אני בכלל עושה לו טובה . 
והוא מזלזל גם בי וגם בחוקים בבית . 
ואם לא אעניש אותו כהוגן , אל תקראו לי ענת . 
בזמן שחיכיתי לידידי , הלכתי להתקלח . 
ומרוב עצבים בגלל רונן , וכנארה גם בגלל הסימום של ההרדמה בשיניים , נדפקה לי הקורדינאציה . 
החלקתי ונפלתי . 
אני כבר אומרת תודה לאל , שלפחות הראש לא נחבט על הקיר או על הרצפה , כל המכה הגיעה למרפק הימני . 
אבל אין דבר , גם זה יעבור . 
מה שחשוב , זה ענייני המחשב הסתדרו . 
ועל רונן אכן הטלתי עונש כבד . 
ראשית , אסרתי עליו להתקרב למחשב במשך כמה ימים , עד שבת . 
ושנית , על התיקון שילמתי מהכסף שרונן חסך במשך שנתיים . 
כי הוא כבר ילד גדול , אז הוא חייב להבין שעל הפאשלות שלו עליו לשלם . 
קילקלת - שילמת . 
הוא הרי כל - כך אוהב כסף , כל - כך אוהב לבזבז על ביסלי , צ'יפסים ושאר שטויות . 
אז שיקפוץ לי הפעם . 
היום המרתי את המטבעות הקטנים שלו שחסך בכסף גדול . 
ובערב הבאתי לאמא את הכסף הזה פחות הסכום ששילמתי על תיקון המחשב . 
ככה , שיחשוב לפני שהוא עושה משהו . 
הגיע זמן ללמוד לחשוב . 
פינקתי אותו מספיק , אז הוא התחיל לתפוס עליי תחת . 
מספיק ! 
קיצר , יום ארוך ומייגע . 
גם היד וגם הרגל כואבות . 
הערב אני הולכת לנוח מוקדם כנראה . 
הם עולים לי על כל העצבים . 
בא לי להתחצף אליהם , לקלל אותם , לדבר בציניות הכי חדה ופוגעת שיש . 
אבל אסור : זה יפגע לי בפרנסה . 
לפעמים בא לי לעזוב את הבית , לשכוח שאני אמא של ... 
.. 
. 
ובת של ... 
.. 
. 
, לא לדאוג לאף אחד , להיות רק עצמי , לבד עם עצמי . 
אבל אסור : הם לא ישרדו בלעדיי . 
לפעמים בא לי למות , כדי לא לחוש יותר כאבים , לא בגוף ולא בנפש , כדי לשכוח מכל הבעיות והמשימות , כדי לראות מה יש בעולם הבא . 
אבל אסור : כי יש לי עבור מי לחיות . 
