תסלחו לי אם אני נראית קצת לחוצה . 
אמא שלי החליטה בשבוע שעבר לעשות ניתוח הרמת הפרצוף מהבלטות . 
היא הרימה את הפרצוף , הצוואר , העיניים ואולי עוד כמה איברים שעברו ליד ונקלעו תחת סכינו של המנתח בעל השם ובעל חשבון הבנק המנופח . 
כשבאתי לראות אותה זה היה , יא אללה , זה היה נראה כל כך רע . 
תשכחו משבעה כושים חמומי מוח שמפוצצים אותך במכות בפינה חשוכה בניו אורלינס , תחשבו יותר בכיוון של מופע החייזרים בעלי חוש ההומור המעוות . 
ראש נפוח ומתוח , כמו הכלאה של מתאבק סומו עם אי.טי . 
או כמו שאמרה סבתא שלי בעדינות האופיינית - כמו קוף שברח מגן החיות . 
התפרים כואבים לה , היא קצת מסטולה והיות והיא התאשפזה אצל הסבתא העדינה עד שתחזור להיראות כמו בן אדם , איתי דיי מתגעגע אליה . 
במקביל אבא שלי החליט להתגרש . 
אמא שלי עוד לא יודעת , וכנראה יעברו עוד כמה חודשים עד שהוא ישתף אותה בהחלטה הזו , אבל היי , לפחות היא תקבל אותה בפרצוף מתוח . 
הם שונאים אחד את השני כבר הרבה זמן בכל מיני צורות , כמו לעבור לישון בחדרים נפרדים , לחזור , לנהל מולנו ויכוחים ארסיים ומעיקים , להעביר דרכנו כל מיני הודעות אחד לשני או סתם להשתמש בנו כצינורות מידע , ולפעמים גם לעשות את הסיילנט טריטמנט הישן והטוב . 
אנחנו כבר החלטנו מזמן שלא אכפת לנו , לכן לא ברור לי למה יש לי כאב בטן כשאני חושבת על זה . 
אולי בגלל שבמקביל לגירושין אבא שלי חושב גם לסגור את העסק המשפחתי , זה שבו עובד קלינט . 
הוא חושב על משהו אחר , שאולי קלינט ישתלב בו ואולי לא . 
כנראה שנצטרך להתארגן מחדש על החיים שלנו , או שלא , אין לדעת . 
מה שבטוח הוא שהעולם הזה אינו מקום בטוח , פעם היה פתוח , עכשיו סגור , כמו שאומר יהונתן גפן . 
אני לא יודעת מה להגיד על זה , אז פשוט אומר את זה וזהו . 
אנחנו נהיה בסדר , אני מאמינה , בעיקר בגלל שאין לנו אפשרות אחרת . 
יש לנו ילד ואנחנו לא יכולים לפרגן לעצמנו להיות לא בסדר אפילו לחצי שניה . 
ובמקביל לכל אלו , כמו באיזו פונקציה תמוהה , יש את העבודה החדשה שלי . 
עבודה חביבה , לא מסובכת , לא מעיקה ולא מבריקה . 
אני מרגישה את עצמי מתבזבזת בה , אבל מתנחמת במחשבה שאי שם פועל לו גלגל שיניים קטן שנועד להעביר אותי למקום קצת יותר מבטיח . 
בינתיים אני נהנית מחברתה של הבת זונה התורנית . 
זה מין חוק טבע , שבכל מקום עבודה יהיה את המניאק שממרר לכולם את החיים . 
לא ממש אכפת לי ממנה , יש לה השפעה מאוד מינורית על העבודה שלי ועוד פחות מזה על החיים שלי , אבל אני פשוט לא מבינה את הקטע שלה . 
היא היתה חלק מהצוות שבחר אותי לעבודה , ועם זאת , היא מנסה להקשות עלי או סתם לעשות לי פרצופים . 
זה אידיוטי , ואני לא מתכוונת לבזבז על זה אותיות נוספות . 
ואם זה לא מספיק , קלינט במילואים ואיתי קצת חולה . 
זה לא נורא , אני יכולה להתמודד . 
כל יום אני אומרת לעצמי שאני יכולה להתמודד , שיהיה בסדר , הרי קלינט אומר שהוא אוהב אותי הכי בעולם כמעט כל יום ויש לי ילד שאין כמוהו בעולם . 
אני שומעת על משפחות שמתפרקות וקוראת על ילדים שחוטפים מכות ובא לי למות , למות . 
יש בעולם צרות גדולות הרבה יותר , מה בכלל יש לי לדבר . 
אני צריכה לשתוק ולבכות על אותם ילדים אומללים שצריך לעוור ולסרס את ההורים שלהם , ואני שותקת ונושמת ולא כל כך נרדמת . 
יש לי קמט קטן בין הגבות והוא קצת מעמיק עם כל יום שעובר , אני לא יודעת , אולי כל העולם שלי מתפורר . 
