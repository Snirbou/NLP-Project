מה אגיד לכם ? 
פתאום אני מתגעגעת לרמי - חבר שהיה לי פעם . 
אלמלא הסלידה שלי ממנו כגבר , על - בטוח היינו מאושרים יחד . 
היו לנו המון דברים משותפים לדבר עליהם . 
הוא גרוש ואבא ( כמו שאני גרושה ואמא ) , רק לרמי יש 2 בנות . 
גם הוא אוהב הומור ויודע להינות ממנו . 
גם הוא חובב מוסיקה , ספרים ושירה ( ואת אלו יכולתי לספק לו בשפע ) . 
גם הוא מת על בעלי חיים ( כולל חתולים ) . 
ועוד דבר חשוב - הוא אהב אותי . 
אין אני אשמה בזה שלא נמשכתי אליו אף פעם . 
כי לא ניתן לכפות על הלב . 
על המוח - כן . 
על הלב - לא . 
לעתים קרובות מאד קורה מצב שבו התאהבות איננה הדדית . 
לכן יש כל - כך הרבה פגיעות ולבבות שבורים בעולם . 
כך , לדוגמה , רמי היה חולה עליי עד אובססיה . 
כמה שלא ניסיתי להחזיר לו באותה מטבע , נכשלתי כל פעם מחדש . 
כי לבי היה שייך למישהו אחר . 
מודה באשמה , המישהו הזה , בניגוד לרמי , היה אדם כה שטחי ורדוד ... 
.. 
. 
היום אינני מאמינה שהייתי חברתו במשך שנה וחצי ! 
רמי הוא איש חכם ורגיש . 
לכן קלט את כל העניינים בול . 
הוא ביוזמתו נפרד ממני , וכך הקל עליי . 
אני אישית הייתי עוד מושכת את הקשר אינספור זמן בלי לאהוב ובייסורי לב קשים ביותר . 
מה שכן - תמיד הייתי אסירת תודה לרמי על הכל ! 
ונורא , נורא , נורא מתגעגעת לשיחות אשר היו בינינו . 
המון צחוקים והומור , המון גילויי - לב , המון דברים רציניים וסיפורי החיים . 
הוא לא נרתע משפת הרחוב בה אני נוהגת לדבר לפעמים . 
נהפוך הוא - נהנה ממנה ומגסויות שאמרתי . 
הייתה לנו הבנה הדדית וגם כבוד הדדי . 
אילו רק נמשכתי אליו , הכל היה נראה אחרת . 
על פי חוק מרפי , דווקא עכשיו לבי פתוח לאהבה . 
אבל הפעם השכלתי והחכמתי . 
אהבה - זה אכן טוב ויפה , אך לא אתן לה להתפתח לפני שאדע בוודאות שיש לה פוטנציאל להיות הדדית ... 
.. 
. 
באיזו זכות אתם עושים מאיתנו צחוק , מזלזלים ברמת המשכל שלנו , טוענים שאנו מתאימות רק לסקס ועבודות בית ? 
ואפילו אם לא ! 
אפילו אם אין אתם אומרים את כל הדברים הנ"ל , בכל זאת זרעון ההתנשאות שבכם מכה שורשים בלבכם ומצמיח אותה מחדש ! 
למשל , הפרקליט . 
כמה שהוא חכם ומיוחד , ומתוק , ומקסים ... 
.. 
. 
לפעמים הקטע הפרימיטיבי מבצבץ גם בו וביחסו אליי ! 
פתאום מפריע לו שאני לא אקדמאית ( למרות שבעצמו אומר שיש לי אינטליגנציה עד בלי די ! 
) . 
אני אמנם נמצאת בתחילת דרכי האקדמית ומתישהו אקבל תואר . 
פשוט לוקח לי זמן בגלל הילד . 
והחבר השחצן שלי מתבייש בי כאילו . 
למרות שאני בפוטנציאל יכולה להיות עו"ד לא פחות טובה ממנו ! 
פשוט הנסיבות פעלו נגדי בזמנו ... 
.. 
. 
אז מה זה לעזאזל , צריך להיות ? 
או - קיי , אתה אקדמאי , תואר שני במשפטים . 
ואני דוקטורנטית במיטה ! 
אתה למדת באוניברסיטת תל - אביב ואני - באוניברסיטה של החיים ! 
אתה רווק עתיק יומין , ואני בגילי ( כמעט 30 ) גרושה ואמא לילד ! 
אנחנו שווים , חביבי , זה מה שברצוני לומר . 
ובניגודים הללו אנו משלימים זה את זה . 
אז תפסיק להשוויץ ולהתנשא , אדוני היקר . 
אין לך שום זכות לכך . 
אנ'לא פחות טובה ממך . 
כי אם תמשיך להתייחס אליי מגעיל , פשוט תאבד אותי ... 
.. 
. 
אני Crazy Lawyer , ואני שמחה לראותכם כאן אצלי . 
זהו הבלוג המספר על חיי , על אימהות , על לימודים ועל אהבה . 
על חברי , אותו אכנה פה " הפרקליט " או " פרקליטי " כי זהו מקצועו . 
לפעמים יופיעו פה שירים וסיפורים מפרי עטי ומחשבות פילוסופיות פה ושם . 
מקווה שיהיה מעניין . 
שלכם , 
