העניין הוא : אני תמיד הולך סופר מדוגם . 
למה ? 
לא כי אני מכבד את צה"ל , אלא כי : א . 
אני מכבד את עצמי , ב . 
התפקיד שאני הולך לעשות בצה"ל מספיק קשה , ומספיק אהוב עליי , שאני מכבד אותו עד כדי לייצג אותו יפה כלפי חוץ . 
אבל " איזה יופי , אני מכבד את עצמי ולכן מופיע תלבושתית היטב " - אז מה . 
אדם הוא לא הופעתו החיצונית , הוא לא דבר פרט למי שהוא ומה שהוא עושה מעצמו . 
לכל היותר , הופעתו החיצונית של אדם היוצר ערכים - ורק של אדם כזה - תהווה ערך ( אסתטי ) בפני עצמה . 
הבנאדם ... 
.. 
. 
לא יודע כל כאב . 
הוא לא נתקל בקשיים מיוחדים , לימודיים או אישיים . 
לא זכור לי ששמעתי ממנו את המילה " בבקשה " יותר מפעמיים - שלוש ; כנראה שהוא היה רגיל לצוות על אנשים אחרים אפילו לפני שהוטל למערבולת האגוטיזם - אלטרואיזם ששמה " שירות בצה"ל " . 
והוא כבר רב"ט , שכן הוא היה אחד משני מצטייני הקורס ( ולא האדם שהזכרתי בקטע שכתבתי לאחר פורים ) . 
הוא פשוט ... 
.. 
. 
לומד את החומר . 
אין לי מושג איך הוא מצליח לעשות זאת באופן כל כך חלק , אבל ברור שהעובדה שאין נושאים , פרט להשגת הישגים ( כיום : לימודיים ) , המטרידים אותו במידה קשה , תורמת את שלה לעניין . 
והוא כוסס ציפורניים , לכל הרוחות ; אני לא יכול לתאר במילים עד כמה אני מתפתל במקום , ללא כל יכולת תגובה , כשהוא עושה זאת ( דהיינו , כמעט כל הזמן ) . 
ואנשים מצייתים . 
לא רק לו , אגב . 
יש גם , לדוגמה , את א ' , שהוא , בפשטות , מקיאווליסט . 
די בלראות אותו פותח את הדלת ונכנס לחדר כלשהו כדי להבין למה אני מתכוון . 
בדיוק מכיוון שהוא כזה פאשיסט , הוא כריזמטי להפליא , בדרכו הארורה . 
כבר יש מישהי ( שיש לה חבר , דרך אגב , אבל החבר הוא קרבי ויוצא - 2 ) , 19 שהיא גם כן איתנו בהסמכות , המלטפת אותו יופי - יופי בכל הזדמנות , על הרגל ככה . 
גם הוא , מיותר לציין , לא משתייך למועדון , הכל כך אקסקלוסיבי בימינו , של האנשים שכואב להם . 
אני לא אוהב אף אחד משניהם . 
אבל מה ? 
המערכת המוסרית שאימצתי לעצמי , מחייבת אותי לכבד לחלוטין את שניהם . 
למה ? 
כי הם כן מצליחים ללמוד , הם כן משיגים הישגים לימודיים והם קרוב לודאי יוסמכו לפניי . 
וזה המדד ה י ח י ד . 
אז הם מתעלמים מקיומם של רגשות אצל אנשים מסוימים שהם בוחרים באופן שרירותי ? 
אז מה . 
הכאב והמלנכוליה והפילוסופיה מהם והלאה ? 
אז מה . 
הם יהיו מסוגלים ליצור ערכים במסגרת המסוימת שבה ניתנת גם לי כיום ההזדמנות ליצור ערכים . 
הם ינצלו את ההזדמנות על בטוח , ללא מכשולים מיוחדים בדרך , ואני איאלץ להסתמך על מתן הזדמנויות נוספות על ידי החונכים טובי הלב שלנו . 
ליתר דיוק , אני לא נאלץ להגיע למצב זה : אני פשוט לא לומד מספיק טוב , מספיק חזק ועם מספיק כוונה . 
אני אמור להיות מעיין מתפרץ של כוח המופנה להשגת הישגים ; זה לא מה שקורה ; והתוצאות של העובדה שזה לא קורה , רק מזינות את עצמן ולוקחות עוד כוח הרחק ממני . 
הכאב לא מקנה לי זכות על שום ערך . 
כך גם לא ההופעה החיצונית שלי , וגם לא כתיבת הקטע הזה . 
ובמיוחד , במיוחד , לא הדעות שלי , לא הפילוסופיה שבחרתי לחיות לפיה ( לכאורה , לכל הרוחות , לכאורה . 
נכון לכיום , עם רמת ההישגים הנוכחית בחיי , אני לא רשאי לכנות עצמי בשם התואר ההוא ) , לא הטענות שלי - שאני אפילו מפנה כלפי אנשים אחרים , ברוב עזות מצחי - לגבי מה טוב ומה רע בקיום האנושי . 
יש אדם אחד שנמצא עכשיו בגדוד , מילואימניק , קוראים לו ירון . 
אני מכיר אותו שבועיים , ואין לי ספק שאם אני אשמע עכשיו שהוא מת , אני אבכה ( או אנסה לבכות . 
לצערי , בכי אינו בין הדברים שגופי מסוגל לעשות כשהוא זקוק להם ) . 
הוא פשוט אדם נפלא , נפלא , נפלא . 
הוא למעשה מתייחס אליי בכבוד , למרות שממש לנגד עיניו אני לא עושה את הדבר היחיד שאני אמור לעשות בחדר הלמידה - לשבת מול דף וללמוד את מה שכתוב בו . 
כשאני ממש לא מסוגל להסתכל יותר על החומר , אני מתקדם בפרויקט קטן שלקחתי על עצמי ( בלי לספר לאף אחד ... 
.. 
. 
( : ) , שכתוב ושכלול של אחד המסמכים המעניינים ביותר המופצים הן לחניכים בקורס והן לאנשים שכבר משרתים בגדוד שלי . 
וכשאני זקוק לעזרה , משהו ב - Word , או שאלה על החומר עצמו המופיע במסמך - ירון יושב שם , ואני שואל אותו והוא מיד עונה לי , עונה היטב , ואפילו יש לו חשק לענות . 
למותר לציין שלבנאדם יש מאגר בלתי נדלה של ידע . 
שמעתי אותו אומר שהוא נפרד מהחברה שלו לאחר מערכת יחסים שנמשכה שלוש וחצי שנים . 
אין לי ספק שלא תהיה לו בעיה לפתור את הבעיה : הוא חתיך , הוא אינטליגנטי להפליא והוא , כאמור , טוב לב ( אפילו כלפי אנשים - למשל , אני - שהוא הכיר באותו יום ושהוא לא חייב להם כלום ) . 
אני פשוט אוהב אותו . 
מה שקרה איתו הוא אחד מהמקרים האלה בהם חיי היום יום מזמנים לך אדם שאתה יכול להעריץ . 
ביום שני , היתי בחדר בבסיס וקראתי אותו , וגמלה בי ההחלטה להיגמל כליל מהערפל - בו ערפלתי את מוחי בשנים האחרונות כדי לעטוף את המציאות בתקוות מיוחדות ולא מבוססות - ולהיות אמנם רומנטיקן , אבל להפחית בהרבה ממידת הרומנטיציזם ולהגדיל בהרבה את מידת ההכרה במציאות והחשיבה על פיה כפי שהיא . 
ולמרבה התדהמה , בשלושת הימים שעברו מאז , זה הצליח . 
יתר על המידה . 
כי עכשיו יש לי ענן מערפל אחר על הנשמה - הענן של המציאות הקרקעית , המלאה בדברים לא טובים , הנעה לאט מדי . 
אם עד לפני שלושה ימים , היתי משקר לעצמי , לדוגמה , שאם אגיד לאדם מסוים את כל האמת על הכל , הוא יאהב אותי - עכשיו אני במצב , בו אני נדחק לחשוב שציניות היא דבר הדרוש , במידה זו או אחרת , בכל מגעינו עם בני אדם אחרים . 
אף אחת משתי התפיסות אינה נכונה , כמובן . 
הדכדוך שאני חש כעת נובע ממקור אחר לגמרי מזה של כל הדכדוכים שחשתי עד לפני 3 ימים : הם נבעו מכך שהיה יעד מסוים להגיע אליו , ושנתקלתי במכשול בדרך אליו . 
הנוכחי נובע מספק בעצם קיומו של יעד . 
לא , לא , סליחה : היעד בטוח קיים , אך יש לי אי אלו סדקים בידיעה שקיימת דרך אליו . 
ועם כך אינני יכול להשלים . 
הלוואי שאמצע את דרך האמצע , הנכונה . 
אני נאבק . 
בכל זאת , כן , Es muss sein . 
