מצב רוחי טוב כי השמדנו היום כמה מטרות בלבנון . 
מצב רוחי טוב כי היתי היום , משום מה , לא ברור לגמרי מדוע , עד 21:00 בצבא , ואהבתי את זה . 
שוב אותה חולשה המחפשת מזור בחוזקם של קונספטים ואובייקטים אחרים ? 
כנראה שכן . 
מצב רוחי טוב כי נשאתי את עיניי למעלה כשחיכיתי בתחנה והיה מה לראות , לא רק חלל ריק אלא משהו מעשה ידי אדם . 
מצב רוחי טוב למרות שאחרי כל היום הזה , עדיין יצאתי מהבניין העצום והכחלחל ההוא , ומה שהיכה בי היו תשעים אחוזי הלחות של תל אביב בשנֵים עָשַר לְיוּלי . 
לא היית חייבת , יקירתי היפהפיה , להעניק לי את הרגע ההוא . 
- מתוך ראיון עם יהודה משי זהב , מנכ"ל זק"א , מעריב סופשבוע , 07.07.2006 be sure to come around , כי אני ויתרתי עליך . 
את באמת יפה . 
אני לא ארדוף אחריך . 
זה לא לכבודי . 
את בן אדם מדהים . 
העניין הוא שגם אני בן אדם מדהים . 
אני יפה , הקרחת מדהימה לי , אני אינטליגנטי , אני שקט וגבוה ואוהב שירים עצובים , אני הולך לעשות כל כך הרבה כסף עוד לא הרבה זמן , אני אומר את " these random weird things " שאני אומר ושאני יודע שאת מסוגלת להבין , אני מצליח בצבא , אני חי את חיי ה " דבר האמיתי " . 
אני חי את החיים האמיתיים . 
ותהיה עוד מישהי , איפשהו , מתישהו . 
תהיינה עוד רבות , ויתרחשו עוד כל הרגעים החלומיים , רק לא איתך , וחבל . 
קצת . 
לפחות אני מרגיש . 
את שינית משהו בי . 
לא כעס , איני כועס , לא עליך , אף לא על עצמי ; אולי בדיעבד יהיה זה ההיפך מכעס או רע ; את הזחת איזשהו מתג שחשוב שיהיה מוזח כדי שאוכל להיות כל מה שאני רוצה להיות בחיים הקצרים הללו . 
אז אשחק את המשחק על פי החוקים שלהם . 
אין לי עוד כל עניין בשיטות האחרות , אם את משחקת כך . 
יקח לי כמה שנים להתחמם , אבל חוסר ה - benevolence הכמו - מוחלט , הציניות הגמורה , הקרירות שמטרתה לסדר בני אדם אחרים , חסרי - בטחון יותר , במקומם הרצוי לי - גם אלו יהיו מנת חלקי . 
אני משער שזה יקח משהו כמו 5 שנים . 
אבל אין בעיה . 
אני כבר מבוגר מספיק כדי לדעת עד כמה שנה היא מעט זמן , אז גם 5 שנים . 
איפה היתי לפני 5 שנים , ואיפה אני היום ? 
! 
אין כוונתי , כמובן , לעולם החומר , שבו ההבדל אינו עד כדי כך ברור , אלא לעולם הרוח , ולמה שהתאפשר ב - 5 השנים האחרונות והולך לקרות בשנים הקרובות , בפינת - היקום הקטנה שלי , בתחום המסוים שהוא הפיכת רוח לחומר . 
תודה לכם , רן , הגר , ליאור , אפילו עודד - והו , כמובן , גם עידו קשישא - על שהראיתם לי מהו חוסר benevolence ברמת העולם האמיתי , בודאי , אני משער , ברמה שמנהלי תאגידים נוקטים בה כלפי כפיפיהם . 
זה מצוין . 
באמת כדאי לשרת במקום הזה בצבא , זה מצוין . 
הכנה נהדרת לחיים האמיתיים . 
בשיא הרצינות , בלי ציניות , בלי כלום . 
זה פשוט מאוד עניין של תחרות - של העובדה שחוקי הטבע ( עובדות המציאות הקשות ) הם קיר בלתי - עביר , אך ניתן לטיפוס , ושהתותחים שמטפסים עליו הכי מהר והכי גבוה גוררים אחריהם גם אנשים רציונליים אחרים לנסות ולהפוך לתותחים . 
אבל אני לא מדבר רק על התותחים , כלל וכלל לא ; אני מדבר על כל הסוגה , הז'אנר , הזה של התככים , ההשגה , האינסופיות של הלחיצוּת , כל הדברים שהם בסדר גמור , שכן הם לא כוללים פגיעה בזכויות - וזה הופך אותם אולי לא לטובים ברמת האתיקה , אבל כן ללגיטימיים = טובים ברמת הפוליטיקה . 
דבר אחד אני לא אעשה : לא אפגע בזכויות של אף בן אדם אחר . 
לא בחייו , לא בחירותו ולא ברכושו . 
תככים , קונספירציות , מזימות , חלקלקוּת - כל אלו הם סבבה לגמרי . 
