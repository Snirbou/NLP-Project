אז כפי שכבר ציינתי בעבר ( ע.ע . 
פוסט קודם ) חזרתי לי מעיר האורות לוס אנג'לס ( מי אמר שלצרפתים צריך להיות מונופול על תאורה ? 
מה ? 
אין אורות במקומות אחרים חוץ מפריז ? 
) התלבטתי הרבה אם לצאת או לא , בכל זאת , מדובר על בילוי ימים אינטנסיביים מחיי בחברת הורי , עכשיו , שלא תבינו אותי לא נכון אני מאוד נהנית מבילוי זמן איכות עם הורי היקרים בבית . 
כשאנחנו בחדרים נפרדים . 
רצוי הפרדה מבטון . 
והיציאה לטיול גם כללה ויתור על פסטיבל בראשית שציפיתי לו עוד ממזמן.אז חזרתי , לפני שבוע בערך . 
וסיפרתי למעט מאוד אנשים שחזרתי , בכלל כל היציאה לשם היתה מאוד פתאומית לא סיפרתי לאף אחד שאני נוסעת ופשוט נעלמתי , מעין הגשמת פנטזיה שתמיד רציתי להגשים - להיעלם בלי להשאיר עקבות . 
הימים של החזרה הפכו אצלי לימים של ניקיון . 
פנימי וחיצוני . 
לא עוד אלכוהול ( נו טוב אז הגנבתי קצת בירה בהופעה של הקספרים . 
לא נחשב ) . 
אפילו התחלתי לשתות\לאכול לפני השינה מעין מחית ממש ממש ממש דוחה ( וירוק ) של פטרוזיליה , סלרי וגזר . 
מעניין כמה זמן זה יחזיק , אני אהיה אופטימית ואגיד יומיים לפחות!עלי לציין דבר מאוד מוזר שקרה . 
לפני החופש נתנו לי המון עבודות לחופש , אנגלית , קולנוע , ספרות , ספרות מוגבר והרשימה עוד ממשיכה ... הדחקתי את העובדה הזאת במחשבה שאם הן לא יזכו ליחס מצידי אולי הן ייעלמו מעצמן . 
עכשיו , כאן מגיע החלק המוזר , שלא נאמר מפחיד . 
* אזהרה : הקריאה אינה מומלצת לאנשים עונדי קוצבי לב , נשים בהריון ואנשים שצובעים גבות * העבודות לא העלימו את עצמן ! 
הן עדיין כאן ! 
מונחות על השולחן וצוברות אבק ( ונדמה לי שגם ראיתי איזו עכבישה זוממת על הטלת מלכודת חרקים במתחם ) . ספוקי !!! הקטע עם תקופות מבחנים\עבודות הוא שזה תמיד הזמן הכי מתאים לפתח את עצמי ולעשות את כל הדברים שהכי לא דחופים לעכשיו.רק לשם הדוגמה משנים עברו , נגיד תקופת הבגרות בלשון , בשעה שכל חבריי שיננו את יוצאי הדופן של בניין נפעל ( לא איכפת לי אם אין לו יוצאי דופן ! 
) אני דאגתי לשדרוג אישיותי רב תכלית שכלל עיצוב מחשד של החדר , חזרה לנגינה על פסנתר , לימוד שוודית ורצון עז לחזור לקרוא ספרים . 
רצוי מספר עמודים תלת ספרתי ואפילו בלי ניקוד ! 
וכך יוצא שבימים טרופים אלו , בזמן שיש לי זיליון עבודות בכל מקצוע אפשרי , התחלתי לבשל , ( ולראשונה יש לציין כי הדברים אשכרה יוצאים אכילים שלא נאמר נשארים סטטיים ולא נובחים בצלחת . 
) ראיתי כי טוב ( ועם כל הכבוד לענף הקולינריה ולכמות המתכונים המוגבלת שאני מסוגלת להכין - עדיין ישנן עוד עבודות שמחכות לביצוע ) ועל כן החלטתי לפתח את עצמי בכיוונים נוספים החלטתי ללמוד עיסוי , קניתי שמן , הורדתי כל מדריך אפשרי שמצאתי באינטרנט , הורדתי גם סרטים אבל כל סרט שהפעלתי ישר פתח בקלוז אפ מטורף באיבר מין גברי ענקי מרוח בשמן שמיד התחלף במדיום שוט של תאילנדית עם כפפות גומי . 
החוויה המרנינה לימדה אותי כלל חשוב לחיים : עיסוי לא לומדים מסרטים . 
וגם לא מתאילנדיות . 
ואם זה לא מספיק , אני אנוכי ועצמי - ילדה שעד לא מזמן חשבה שמגב זה כלי להברחת יונים מהמשקוף של החלון וגם יעד פוטנציאלי לשריפה בל"ג בעומר בתקופות שפל וסקוצ'ברייט זה כלי יעיל שתכליתו הוצאת שחורים מהאף - מוצאת עצמי בשיאו של הליך סידור וניקיון החדר וכמובן סידור מחדש של הארון , מיותר לציין שנמצאו שם בגדים שלא לבשתי מאז גן חובה . 
וגם רק כי אימא הכריחה אותי . 
( אני מעדיפה ללכת להופעה של האחיות פיק ולא ללבוש חולצה עם משבצות בצבע טורקיז ! 
) טוב אם תסלחו לי אני הולכת לקרוא קצת קוסמופוליטן , יש שם מאמר מעניין על התפתחות ענף המיקרוביולוגיה הימית בסינגפור מאז שנות השמונים . 
טוב עליתם עלי אין את זה שם . 
אבל יש כוסיות בלבוש מינימלי אז למי אכפת ? 
