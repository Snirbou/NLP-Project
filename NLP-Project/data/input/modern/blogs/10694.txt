לא נכנסתי למסך העריכה שלושה שבועות בערך . 
ואני מקציב לעצמי 10 דקות , אני עייף . 
קשה לי עם הסביבה לפעמים . 
קשה לי לתקשר , קשה לי להרגיש שייך , קשה לי להרגיש בנוח . 
מאוד קל לי עם פרטים בודדים . 
הרבה פעמים הייתי מתקשה למצוא את עצמי במפגשים חברתיים ופשוט הייתי מסתגר בחדר זה או אחר . 
גם הערב הרגשתי כך , בעיקר בהתחלה . 
זה כבר לא מפגש ראשון שכאשר אני נכנס אליו אני מרגיש לא שייך . 
ובאיזושהי צורה אני חושב שזה נכון , אבל זה לא מפריע לי הרבה יותר מדי . 
אני מתגעגע לפרטים , אני לא מתגעגע לכלל . 
בכנות , אני כבר לא נהנה במפגשים שלנו . 
ויותר נחמד לי סתם להיות בבית עם מאיה , או ללכת איתה לסרט , או אפילו לישון . 
והעצוב הוא שאני מתגעגע מאוד אל האנשים , אבל בצורה הזו זה לא מספיק ממצה , זה לא ממצה בכלל . 
וזה חבל , כי בסך הכל אין לי זמן . 
חסרים לי : ( עוד ) זמן עם מאיה לדבר עם מאיה בטי ביל ביל שיש פרו אבולושן סוקר ספרים מוזיקה רוני אורן דור ( כל אחד בדרכו ) מקלחת תחושה בבוהן רגל ימין עיתונות ספורט באינטרנט כדורסל נמלטים ברידג' בודנר שעות שינה אבאמאסבאסבתא . 
ועוד . 
אבל לא יודע . 
האמת שלא כל כך רע . 
אני לא יודע איך אני אוכל להסתדר ללא יומיות , אני ממש חושש שזה יוציא אותי מדעתי , אבל נצטרך לחכות ולראות לגבי זה . 
אני נורא שמח בכל אופן , שהטירונות הזו הבהירה לי כמה דברים שמאוד חשובים לי ושלפני כן לא הפנמתי אותם ( אם אני מוותר על 4 שעות שינה כל שבוע כדי לשחק ברידג' , ובשבוע שעבר נתתי 9 ! 
שעות , אז כנראה שזה חשוב לי , וחבל שלא הבנתי זאת קודם . 
אני אשתחרר מהצבא אמן ארד , ולא אכפת לי איך . 
בכלל , כשאני בצבא לא כל כך רע לי . 
אבל אני פשוט לא יכול לוותר על שלוש שנים מהחיים שלי . 
לילה טוב . 
( זה פוסט מזופט , אבל כבר 5:06 , באמת שהגיע הזמן לישון . 
) רציתי לכתוב את זה אחרת , אבל נגמר לי הזמן , ואני לא מצליח להיות יצירתי מדי בשעות אלו . 
לפני שנתיים היה לי את ל"ג בעומר הכי נפלא שהיה לי בחיים . 
שנתיים אחורה ( ובערך חמש שעות קדימה ) עליתי על אוטובוס בדרך הביתה , והרגשתי תחושה גדולה של תקווה . 
אני לא בטוח שתקווה זו ההגדרה הכי טובה , אבל זו פשוט היתה התחושה הזו שדברים הולכים להיות בסדר , שהדברים יסתדרו טוב . 
( זאת אומרת , זה בא בתקופה שבא הייתי בטוח שהכל לא יהיה טוב , ובסך הכל כל הזמן פחדתי למות . 
זה היה שינוי כל כך גדול ) . 
זה היה כמובן אחרי שהייתי כל הערב איתך . 
ואני זוכר רגעים קטנים מהערב הזה , ואני זוכר רגעים קטנים מהבוקר הזה , ואני זוכר שהלכת לכיוון החצר של הבית שלך , ואני זוכר שבדרך הביתה היה לי חיוך גדול על הפנים . 
לפעמים יש דברים שזכורים לך בצורה מסויימת , ושהרגשת בהם בצורה מסויימת , ושגם אם בדיעבד אתה יודע שזה לא היה בדיוק כך , זה לא משנה לך . 
זה לא משנה לי . 
ביום חמישי עבדנו במשך שעות על עבודות בבסיס , והייתי נורא עייף , ובגלל המסע בפועל בקושי יכולתי לעמוד ובכלליות לא היה לי כיף מדי . 
אבל אז נתנו לנו הפסקה של 10 דקות , ופשוט נשכבתי על מיטה שהיתה בחוץ כי הוצאנו את כולן כדי לשטוף את האוהלים , ולא היה עליה מזרן כי גם אותן שמנו בצד , היא היתה רק קפיצים מברזל , וזה כאב לשכב עליה , אבל גם היה נורא כיף . 
זאת אומרת , שכבתי על הגב , והסתכלתי על השמים באמצע בסיס צבאי מחורבן , וזה פשוט הרגיש הכי טוב בעולם . 
אני זוכר שמתישהו בכיתה ט' חזרנו מפארק הירקון לפנות בוקר כמה אנשים , ובדרך ליציאה מהפארק אני פשוט נשכבתי שם על איזו במה והתחלתי לצפות בשמים . 
אלו באמת הדברים הכי טובים שיש . 
נזכרתי בסוף השבוע הזה בהרבה דברים , וזה היה עצוב ונחמד . 
חשבתי על זה שלרוב כשאני נזכר בדברים , אני נזכר בדברים מאנשים שאני כבר לא כל כך בקשר איתם , ושחבל לי על זה , ובעיקר יש לי את ההרגשה שהאנשים האלו חשובים לי יותר מאשר אני להם . 
הפעם נזכרתי בזכרונות עם אנשים שזה הדדי . 
אני מתגעגע . 
כשאני מתעורר בצבא אני חושב שאני בבית . 
אני כל כך רוצה לנהל דיון מעמיק אחד עם מישהו מהצבא , כשאני באמת אצטרך לאמץ את ראשי , שאני באמת אצטרך להביא את מיטב נימוקי , שאני אפסיד בוויכוח . 
בפועל גם הטובים בבנינו ( זאת אומרת , בבנינו שנמצאים איתי בטירונות ) , מסכימים עם המסקנות שהצבא מסיק להם , גם אם אין כל קשר בינן לבין המציאות . 
( לעזאזל עם זה . 
המפקדת שלנו סיפרה לנו על חברה שלה שמנסה להתאבד כבר כמה וכמה פעמים , וזה באמת היה מרגש לשמוע , ואני באמת מאוד הערכתי את זה שהיא סיפרה את זה , ובכלל אני מאוד מעריך אותה . 
אבל איך המסקנה מזה שמישהי מנסה להתאבד 7 פעמים היא שתמיד יש דרך אחרת , ושהתאבדות זה רע ? 
ואיך אנשים אומרים כן ? 
) ואגב , מטריד שצבא ההגנה לישראל לא יודע שצה"ל יצא מלבנון ב 2000 , ואני כן . 
( מצד שני , צה " ל(או לפחות הסמל שלי שמייצג אותו ) , לא הצליח לבדוק כמו שצריך באינטרנט כדי לראות שאפרים קציר היה הנשיא במלחמת יום כיפור , ולא זלמן שזר . 
ואם כל הכבוד , אם אמא שלי שהיא לא בדיוק ספצית במחשבים יכולה , גם הוא יכול ) . 
שתי מזלגות שלוש סכינות וחמש פרוטות . 
זוטות . 
יאללה . 
עייפות היא טרור . 
אה וכשרע אני שר לעצמי . 
ובכלל , אני שר לעצמי כבר די הרבה . 
אוף , באמת שלא רציתי לדבר על הצבא . 
והיום התגעגעתי לשיער הארוך שלי מול המראה . 
( ואיך אהבתי אז כשהיית עם משקפיים , ואיך אהבתי כשעשית לי צמה , ואיך אהבתי כשנשענת לי על הכתף כשישבנו שם ליד החומה , ושנצמדת אליי בכלל , ושהיית מאושרת סתם כי היתה אש בסביבה , ובכלל . 
) אני אוהב אותך . 
לילה טוב . 
