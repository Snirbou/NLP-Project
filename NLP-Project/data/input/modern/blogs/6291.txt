רונה - לי : הפעם הראשונה בה ראיתי אותה הייתה על הבמה , כשרקדה בלהקתו של עידו תדמור . 
בתום המופע הייתי מוכרחה לברר איך קוראים לרקדנית ארוכת הרגליים והמהממת הזאת . 
" רונה - לי " נעניתי , ומאז בכל פעם שאני רואה אותה מציף אותי אושר טיפשי וטהור . 
וכשראיתי אותה בנולד לרקוד לראשונה , ההתלהבות . 
כמה שמחתי שתהיה לי הזדמנות לקבל עוד ועוד ממנה . 
מתוכנית לתוכנית מצאתי את עצמי אוהבת אותה יותר ויותר , מזדהה איתה יותר ויותר . 
היא מקסימה . 
אולי זה נשמע מוגזם , אבל מכל הרקדניות שיצא לי לפגוש , אני הכי מזכירה את רונה - לי . 
קודם כל אנחנו דומות . 
פיזית . 
זאת אומרת , לא לגמרי - היא מחומצנת ואני לא , היא מעט יותר גבוהה ממני , יש לה עוד איזה מידת חזיה וגם יותר אף ( שלי , תודה לאל , אין ) , אבל בהחלט יש איזשהו דימיון . 
חוץ מזה שאיך להגיד , אנחנו מתוייגות לאותו " ז'אנר " ריקודי . 
עובדות על האורך , על הקלאסי והגמישות . 
היא כמובן רקדנית מדהימה , מה שאני יכולה רק לאחל לעצמי להיות יום אחד , אבל אנחנו נופלות לאותו טייפ קאסט . 
יש לה איזה קלאסה כזאת שאני לא ממש יודעת לשים אצבע אליה . 
מעבר לעובדה שהיא גמישה , חזקה , ונקיה מבחינת ריקוד , היא גם מקרינה משהו . 
בין היתר סקס , אבל גם כריזמה . 
היא פשוט מרשימה . 
אני אוהבת איך שהיא מדברת סחור - סחור . 
כל - כך הרבה מילים ופואנטה אף - פעם אין . 
בדיוק כמוני . 
צפונית קטנה ומתוקה עם סלנג סנובי . 
טעם מוזר בבגדים ( אהבה לעגילים . 
הו הסגידה ) . 
קופצנית , פתוחה , נראית כנה ומחונכת . 
היא צנועה , שזה נהדר . 
אני באמת מעריצה אותה . 
לא במידה של להחסיר פעימה שאני רואה אותה , לא במידה של להשתגע , אבל במידה שתאפשר לכל מיני כימיקלים קטנים ומתוקים למצוא את עצמם שטים לי בדם . 
נגה : אני לא בטוחה שממש הזכרתי את שמה בפוסטים . 
כמה פעמים היא מצאה את עצמה משתחלת לרשימות , אבל בפוסטים היא הייתה בעיקר הג'ינג'ית שלי . 
הרקדנית האהובה והג'ינג'ית שלי . 
הדוגמנית הצרפתיה הזאת , שהתמונה שלה מופיעה בכותרת , סביר להניח שהסיבה היחידה בגללה אני אוהבת אותה כל - כך , זה מפני שהיא מזכירה לי את נגה . 
גם את נגה פגשתי על הבמה . 
אין לי מושג איך גיליתי את שמה , או מה בדיוק אהבתי בה . 
אולי את העובדה שהיא כל - כך גמישה שבטח אפשר לעשות ממנה בייגלה ולהכניס אותה לקופסה , או אולי את העיניים הכחולות והענקיות שלה , את זה שהיא קטנה וקומפקטית , את זה שהיא ג'ינג'ית , או אולי פשוט את זה שהיא רקדנית , שזאת סיבה לגיטימית לכל דבר . 
מכל מקום בשלב מסויים החלטתי שאני מעריצה אותה . 
אחרי המפגש הראשוני יצא לי לראות אותה רק מרחוק למשך תקופה . 
בלי יכולת לדבר איתה או להכיר אותה באמת . 
ההערצה שלי הלכה וגברה , למרות שלא יצא לי להתבונן בה מקרוב . 
גברה כל - כך שהיא התחילה לאיים על האהבה שלי לדנה . 
הסוף היה כשפגשתי את נגה בפיזיותרפיה שלי . 
אמרתי לה " הו ! 
אני מכירה אותך , את רקדנית ! 
" , היא ענתה " נכון " , ואני עניתי לה שהיא מהממת ושאני מתה , מתה , מתה עליה . 
היא רק הסמיקה ואמרה תודה . 
זה היה כל - כך חמוד , הצניעות הזאת . 
כי היא באמת מהממת . 
אז גם גיליתי שהיא נחמדה , ולא מפלצת קטנה כמו שהיא נראתה לי . 
זה כמובן עזר להשתלטות המהירה שלה על המחשבות והחלומות שלי . 
עבר הזמן ולא ראיתי אותה . 
הכל שכך . 
כמובן שגם אף פעם לא הייתי מאוהבת באמת , אבל היא בהחלט גרמה לדפיקות לב מואצות . 
מה שבעצם כל - כך מיוחד בהכרות שלי עם נגה , זה שיחסית לחלק הקטן שהיא תפסה בחיים שלי , היא גרמה לי לכל - כך הרבה רגשות . 
ואני באמת לא הטיפוס הנדלק , אבל איכשהו , לרגע חשבתי שאני באמת מתאהבת בבובה הקטנה והמנומשת הזאת ... 
.. 
. 
שרית : מדהימה , במילה אחת . 
לדעתי היא הבחורה הכי יפה שיצא לי לפגוש במציאות . 
יש לה פנים כל - כך יפות שהיא הייתה יכולה להתחרות עם כל כוכבת הולווידית מזדמנת . 
שיער בלונדיני חלק , עיניים כחולות , אף סולד . 
כל - כולה נראית כאילו יצקו פורצלן לתוך איזה תבנית , והיא התוצאה הסופית . 
אחר - כך היא פותחת את הפה , ומגלים כמה היא ביצ'ית . 
לי זה רק עוזר לאהוב אותה יותר . 
היא מוכשרת אמיתית , אינטילגנטית . 
טובה בכל - כך הרבה תחומים אומנותיים שזה מדהים . 
קצת מופרעת . 
סנובית , מלאת ביטחון . 
מלכת קרח קשוחה . 
קפדנית , אבל מפרגנת כשצריך , ומכל הלב . 
תמיד שואפת לשלמות , לעוד . 
יציבה . 
חזקה . 
כריזמתית . 
שרית , לצערי , לא לקחה חלק פעיל במיוחד בחיים שלי בארבעת החודשים האחרונים , מפני שהיא ... 
.. 
. 
אהממ ... 
.. 
. 
מורה שלי לריקוד ( כן , עוד רקדנית . 
נו זה לא סוד גדול שיש לי קטע עם כאלה ) . 
ואני הייתי קצת מושבתת . 
עכשיו כשאני מתחילה לחזור , אני מוצאת את עצמי מתגעגעת אליה נורא . 
לפעמים אני חושבת שלולא דנה , אולי היא הייתה המורה האהובה עלי . 
אולי היא הייתה זאת שהייתי חושבת עליה כל היום וכל הלילה . 
או שאולי זה בגלל ששרית היא מקצועית , יש איתה גבולות ברורים ודיסטנס כמו שצריך . 
אני לא מוצאת את עצמי מבולבלת ומכאן גם לא מאוהבת . 
שרית היא זאת שאני באמת מעריכה , זאת שהביקורת שלה הכי חשובה לי מכולם . 
היא גם " המאמצת " שלי ואני בת טיפוחיה הקטנה , מסיבה זו או אחרת . 
שרית באמת אוהבת אותי . 
ואני באמת אוהבת אותה . 
דנה : כמה מילים עוד אפשר לכתוב על הבחורה הזאת ? 
אני פשוט כבר לא יודעת מה להגיד . 
שאני מתה עליה ? 
כן , אני באמת עדיין אוהבת אותה בתור בנאדם . 
אני חושבת שהיא חמודה , ושבתקופה האחרונה היא הייתה בסדר . 
יותר מזה , היא באמת הפתיעה אותי לטובה ועשתה הרבה מעבר למה שציפיתי ממנה . 
בקווים כלליים , ראשית ההתאהבות שלי בדנה קרתה כשהיא הופיעה על הבמה ( סורפרייס סורפרייס ) . 
אני הייתי בת שלוש עשרה , והיא הייתה מהממת . 
חשבתי שהיא מושלמת . 
אחר - כך כשפגשתי אותה פנים אל פנים , שאלתי מה זאת העכברה הקטנה והמכוערת הזאת . 
מהר מאוד זה עבר לי , ומצאתי את עצמי מאוהבת בעכברה הקטנה הזאת . 
היא הגיעה לי עד לכתפיים בערך , האף שלה היה סולד ועקום , השפתיים שלה בלטו כמו מקור של ברווז , השיניים שלה היו קצת עקומות ( עד שהיא טרחה לישר אותן ) . 
אבל היא הייתה רקדנית מדהימה , והיא שבתה אותי . 
אחר - כך גיליתי כמה העיניים שלה כחולות וזוהרות , החיוך שלה מתוק ומאיר . 
ההתנהגות הילדותית והשרוטה שלה הפכה להיות מודל החיקוי שלי . 
הפסיכוזות שלה , התנועות שלה . 
הייתי מאוהבת בכל פיסת גוף שהייתה דנה . 
והיא " הייתה אחת שידעה לעשות קסמים , שידעה להגיד מילים , שצבעו את השמש בדם " . 
כולם היו מאוהבים בה . 
כולם העריצו אותה . 
בכיתי בגללה , צחקתי בגללה . 
אהבתי אותה כל - כך הרבה ששנאתי . 
התייסרתי , נפגעתי , התלהבתי , התרגשתי . 
לא ישנתי בלילות . 
ועכשיו כל התחושות הענקיות האלו התנקזו לכך שהיא אדם שאני מחבבת , והוא יקר לי . 
כי היא חלק מהחיים שלי במשך שלוש השנים האחרונות ( כמעט ) . 
כי מעבר לפוזת הפוסטמה שלה היא חכמה ומבינה ומסקרנת . 
כי היא באמת טובה במה שהיא עושה , ובאמת שיש לה מה לתת לי בתור רקדנית . 
כי באמת אכפת לה . 
לפעמים . 
יש עוד אנשים מדהימים שגורמים ללבי הקט לרטוט - רקדנים ( רמז : אור כחלון , שיזכה בנולד לרקוד , אמן ) , לא רקדנים . 
לא משנה . 
אבל הבחורות האלו נגעו בי באמת . 
אני באמת שלמה עם עצמי , אבל הבחורות האלה גרמו לי לרצות להיות הן במידות כאלה ואחרות , באי אילו זמני בחיי . 
אני חושבת שאחת אחת הן כובשות ונפלאות . 
אני באמת ובתמים מרגישה ברת מזל שיצא לי להכיר אותן . 
הן באמת מדהימות בעיניי . 
את הדמעות שלי , הרשו לי לספר לכם , מיציתי מתישהו בימים שאחרי הניתוח . 
לא היו לי שום כוונות לבכות בימים הקרובים . 
היום בכיתי . 
הפעם האחרונה שבה בכיתי הייתה ביום חמישי . 
הסיבות לבכי שלי היו דומות . 
הבכי של יום חמישי נבע מהדואט של ליאור ורונה - לי בנולד לרקוד . 
אין לי מושג עד כמה אתם עוקבים אחרי המתרחש שם , אבל הדואט של השניים היה לדעתי הריקוד הכי טוב בכל התוכנית כולה . 
לא היו לי מילים לתאר עד כמה הם היו מדהימים , אז התחלתי לבכות . 
מהתרגשות . 
גם היום בכיתי בגלל נולד לרקוד , אבל אני יכולה להבטיח לכם שזה לא היה מאושר . 
בכיתי כי רונה - לי , המהממת שלי , הודחה . 
הפייבוריטית שלי . 
האלילה שלי . 
הבחורה שהכי הכי הזדהיתי איתה בכל התוכנית . 
אני חושבת שהיא הייתה הכי מוכשרת שם , הכי שלמה מבחינת ריקוד , ו - היא מזכירה לי אותי ( או אולי בעצם אני מזכירה לעצמי אותה , כי הדגש הוא עליה ) . 
זאת לא דרמה גדולה . 
כבר מזמן הפסקתי לבכות , ואני אתגבר . 
אבל התאכזבתי . 
הרסו לי את ההתרגשות מכל התוכנית . 
אני אצפה בגמר , אבל זה כבר לא באמת מעניין אותי . 
וחבל לי . 
באמת חבל . 
אדון פיזיותרפיסט נחמד החליט לקנות דגים . 
דגי זהב קטנים שישוטו בתוך האקווריום הקטן בפיזיותרפיה . 
ביום הראשון היו חמישה דגים . 
ביום השני ארבעה , בשלישי שלושה . 
כעבור כמה ימים היה דג אחד . 
השאלה הנפוצה ביותר במכון הפיזיותרפי הייתה " מה , הדגים כבר מתו ? 
" , התשובה הייתה " לא , הדג הזה שנשאר אכל אותם " . 
איך ידענו שהדג אכל אותם ? 
גופות הדגים האחרים לא נמצאו מעולם , פשוט התאדו . 
מישהו טוען שהוא ראה את הטורף בזמן פעולה , אנחנו לא מאמינים לו כמובן . 
הגיע מהקיבוץ אחד שמבין בדגים . 
הוא בא כי נדפקה לו הברך . 
מיניסקוס ורצועה צולבת , כל הסיפור הרגיל . 
שמע שדג הזהב השתגע ואכל את כל החברים שלו . 
הביט בדג , הדג הביט בו , וקבע שאין זה דג זהב כלל וכלל . 
" דג פיראנה ? 
" שאלנו . 
" לא , דג תוכי . 
אלה יכולים להיות רצחניים " . 
אתמול מת הדג הנחמד . 
המזכירה בתגובה " טוב בטח שהוא מת , חטף קלקול קיבה מכל מה שהוא אכל " . 
הפיזיותרפיסט " אבל זה היה לפני שנתיים " . 
כולנו מבכים את האובדן ומשתתפים בצערו של הפיזיותרפיסט . 
חוץ מהמזכירה , זאת דווקא שמחה נורא . 
כבר מזמן רצתה לשטוף את הדג באסלה ולקנות דגים קטנים ויפים , ובמיוחד דג שחור כזה שנדבק לזכוכית ואוכל ירוקת . 
האדון עידו תדמור , לפני שהפך לסלבריטאי נפוח מנולד לרקוד , היה כוריאוגרף נפוח לא פחות . 
אז הייתה לו להקה קטנה וחמודה ( שכללה בין היתר את הרקדנית המהממת רונה - לי ) שהופיעה על רחבי במות בארץ ובעולם עם המופע " תא " . 
במופע תא היו המון כלובים שהכילו רקדנים , וכלוב אחד קטן ונייד שהיה מועלה לבמה בשלבים שונים של המופע , והכיל יונה צחורה שתדמור היה שוכר לפני ההופעה . 
באחת מהופעות הספשייל שעשה הכוריאוגרף לכבודו , החליט עידו לעשות מעשה . 
הוא הוציא את היונה מהכלוב במטרה להפריח את היקרה . 
אך אויה , התברר כי היונה הקטנה לא ידעה כלל לעוף , ובמקום לפרוח אל - על , נפלה שדודה לרגלי תדמור . 
בסוף התברר שהיונה בכלל התפגרה בידיו . 
למרות שלא הכרנו אותה , כולנו מבכים את המוות הטראגי . 
