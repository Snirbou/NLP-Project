לא הצלחתי להתאפק , כשראיתי אותך . 
כתבתי למעין מכתב על המחשבות שלי על המלחמה , ועל מלחמות , ובכלל , ואז קראתי את הפוסט של סקסי סאדי . 
ודוד של סתיו נהרג אתמול , ואריאל בעזה , וגוזלן בלבנון , ואבא רחוק , וכל הקולות האלה בכל רחבי הבית , ובראש שלי " למה אתה לא בא כבר ? 
" , והלוואי שאתה כבר לא כועס , ולמה המקרר עושה כל כך הרבה רעשים , ולמה אני מרגישה שיש כל הזמן אנשים בבית ? 
וקייס צ'ויס ברקע . 
ופתאום אתה מגיע , ואתה נוצץ למרות העיפות . 
ואחרי שחיבקתי אותך הרבה הרבה זמן וכבר נרגעתי מהבכי , ודיברנו על פתרון קונפליקטים בדרכים לא אלימות , הייתה עוד דמעה אחת שהחליטה פתאום לרדת במורד הלחי , ואתה לא שמת לב , ושלחתי אותך לשתות משהו ולהתנצל בפני אביטל כדי שאני אוכל לבכות רק עוד קצת רק עם קייס צ'ויס . 
קיץ . 
לא משנה כמה אכחיש , כמה אתפלל לסיגריה חורפית , או לשלג , או לקץ ליתושים , אני תמיד אהיה ילדה של קיץ . 
כשמגיע הקיץ הוא מביא איתו ריח של כביסה נקיה , צבעונית - צבעונית , שטופה בשמש של צהריים . 
תל אביב מתמלאת בריח של כתום - צהוב - ביצה , וירושלים מתמלאת בריח של כחול - ירוק , כמו של איי יוון . 
אני נעה בין הצלילים מחפשת את ה 6 לאוגוסט [ עוד חודש / עוד שלושה שבועות / עוד יומיים ] , אף על פי שהשנה נחגוג ב 5 , כי זה יוצא יום שבת . 
שנה שעברה רציתי אורגנית . 
השנה אני רוצה אורגנית ומצלמה וקעקוע . 
האור בחוץ לבן ויש רעשים של בוקר , למרות שלרוב האנשים זה כבר צהריים . 
הוילון מתנפנף ברוח השקטה . 
בועז יושב בחדר שלי וגוזר נייר . 
אולי היום אני אספר אותו . 
הכל מלא במשאלות , וכולן עשויות להתגשם . 
האויר לוחש לי באוזניים 'חופש'. כבר לא צריך לדעת איזה יום זה כדי לדעת שזה שבת . 
וגם אם אתמול פרצה עוד מלחמה מיותרת , נראה שיש דרך לתקן . 
מתחשק לי לשמוע את בועז מנגן על גיטרה אקוסטית , מתחשק לי להסתובב בנחלאות חסרת כל מטרה , מתחשק לי לסוע לים , לחוף של אבא , ולהיות שוב בת 7 , לדלג איתו מלבן ללבן במעברי חציה , יחפים ולאכול שקשוקה מלכלכת . 
מתחשק לי לעצב את החדר שלי מחדש , מתחשק לי לסוע לשיט לחופי המזרח התיכון , מתחשק לי לעשן סיגריה של ערב עם תל אביב . 
מתחשק לי לקרוא ספר ועוד ספר ועוד ספר ועוד ספר , מתחשק לי לשיר בקולי קולות בקול הכי אני שאי פעם יצא ממני . 
[ אפרודיטה מתחת לזרקור - בביצוע מרינה מקסימיליאן בלומין ] נניח , שלנקות את הארון שלי מבגדים בלתי משומשים ינקה גם אותי . 
חשבתי , נניח , שבכל שעה אני אהיה רצויה . 
חשבתי , נניח , שכל מסע לתל אביב יהיה מלא הרפתקאות ואהבות . 
חשבתי , נניח , שתבינו רק מלהסתכל עליי מה קרה ואיך ואם היה לי טוב או רע ושישר תגיבו בצורה הנכונה , בלי שאצתרך להסביר . 
חשבתי , נניח , שהוא התבגר קצת . 
חשבתי , נניח , שתמיד יקשיבו לי . 
ושתמיד לא יחסר לי . 
ושאהבה זה ללא תנאים , ושאם אני השתנתי אז בטח גם כל השאר , ושכולם ישר יסכימו איתי , ושלא יהיה לי קשה , ושאצליח בהכל , ושזה אחרת . 
[ בא לי לגור ב " מישהו לרוץ איתו " או ב"מר אל כאן אנה " או ב " הבטחתי לספר לך הכל " או ב " אשתו של הנוסע בזמן " . 
אבל לא כאן . 
לא עכשיו . 
] 
