צריכים להמציא מכשיר כזה , שיפריד בין הצ'יפסים בכל פעם שהם יוצאים מהטיגון . 
אז לא תהיה סיבה להלחם עם המזלג שילכוד כבר איזה צ'יפס , ללא עזרת סכין . 
עולה ונשאלת השאלה בפי רבים מה הם " טוב " ו " רע " . 
בחשיבה לעומק נמצא כי אין אלה הם מונחים בלבד , אשר הומצאו בכדי שנוכל לעשות הפרדה בין שני ערכים לא מוחלטים הנגדיים זה לזה , אלא יש גם קצת מעבר . 
אם לרגע נתבונן בשאר הדברים שאנו מקבלים כמובן מאליו , נבחין שבכל דבר בטבע קיים איזון . 
מחומרים אצלנו בגוף המתאזנים לפי הצורך , ועד למולקולות הממלאות את החלל והשואפות להגיע לשוויון יחסי במרחב . 
( מקווה שהניסוח לא שגוי או מטעה ) . 
מעתה אשתמש במונחים " טוב " ו " רע " במובן המקובל , אף כי הם בבחינת תוצרי אדם ולא דברים שיצר הטבע שאליהם אני עומדת להתייחס . 
תמיד אנחנו תוהים איזה טוב יש בחיינו , בעיקר כאשר נדמה לנו כי החיים מפנים לנו את גבם ולא נותר דבר שהוא טוב . 
בדרך כלל נבחין במהרה שהטוב הוא לא חלק מאיתנו והרע ואדון מרפי אוהבים אותנו מאוד . 
אבל היי , חבר'ה, ניסתם פעם להבין מהם הטוב והרע ? 
כפי שהזכרתי לעיל , נדמה כי לטבע יש נטייה להתאזן , ואפשר לראות זאת גם כאן . 
כלומר , למעשה בטבע לא קיימת ההפרדה של " טוב " ו " רע " , אלא זוהי הפרדה שיצרו בני האדם בכדי להקל על עצמם לשפוט בין מצבים מסוימים . 
אז מה זה אומר לגבי החיים ? 
זה אומר שאין באמת דבר כזה טוב או רע , אלא שהבחירה לשייך דברים לאחת מבין שתי הקטגוריות - נמצאת בידינו . 
דבר נוסף הוא העובדה שלבני האדם יש נטייה להתייחס יותר אל הדברים השליליים מאשר אל החיוביים . 
לדעתי זה נובע ממספר דברים : 1 . 
כשאנחנו אומרים " רע " , זה נשמע קצת חריג ודורש יותר תשומת לב ( ע"ע כששואלים אתכם מה שלומכם - כשתענו ש " הכל טוב " , השיחה תמשיך בשלה ולא כל כך יתייחסו אל התשובה שנתתם , אך אם תענו משהו שלילי כגון " רע / חרא " - אז כבר יבקשו לדעת מה קרה ) . 
2 . 
האדם שואף לטוב , מטבעו הוא רוצה שיהיה טוב ושיחוש בטוב . 
אם לא כך קורה , הוא מתבאס וחושב מחשבות שליליות , בזמן שאל הדברים הטובים בחייו הוא כלל לא מתייחס . 
3 . 
לפעמים הרבה יותר קל להרגיש רע וחסר אונים , מאשר לקחת יוזמה ולשפר את המצב . 
כי בינינו , הרבה יותר קל ונוח להרגיש מדוכדכך מתוך ידיעה שהדברים לא בשליטה שלנו ושאין אנו אחראים למה שקורה בחיינו . 
( נכון , אנחנו לא באמת שולטים בחיים שלנו , אבל בני האדם ניחנו ביכולת להתמודד עם דברים . 
חלשי אופי יישברו בהקדם ואילו החזקים יישרדו , כפי שנאמר ) . 
מכאן ניתן להסיק שהטוב נחשב לנורמה , בעוד הרע נחשב " כחריג " . 
והרי שזו מחשבה שגויה , כי הנורמה שאנו רגילים אליה - כל עוד היא לא נכללת תחת המונח " רע " , היא בעצם משתייכת לטוב . 
השאלה איך נבחר להתייחס אליה .. 
. 
אנחנו אמנם לא שולטים בדברים שקורים בחיי היום - יום , אך ככל שנבין את מהות הדברים , אולי נוכל להתמודד יותר בקלות עם הרע שבחיינו , ונדע כיצד להדגיש לעצמנו את הטוב שלא כל כך היינו מודעים לקיומו . 
הגעתי לשיא חדש של ייאוש מקסימלי . 
גרוע מזה לא יכול להיות . 
ברכות . 
- " אמא , מה עושים כשרוצים לבקש משהו מאלוהים ? 
" - " פשוט מבקשים " - " אבל הוא אף פעם לא שומע , אלא אם כן מתפללים מאיזה ספר " אז אחרי שבכיתי כמו איזה נקבה במשך מחצית מהבוקר , קראתי פרק של תהילים . 
עוד לא בטוחה שאני מאמינה בזה לגמרי , אבל גם אם קיים הסיכוי הכי קטן שזה יעזור לאבא של X , שווה לעשות את זה . 
אלוהים נטש אותי , אז לפחות שיעזור לאחרים . 
כי אין דבר יותר גרוע מלאבד הורה . 
הלילה לא מפסיק להציק לי . 
והדברים שעולים במח שלי בזמן הלילה מטרידים עוד יותר . 
שלושה חלומות מהפעם : חלום 1 : הילה , אני , יסמין ועוד מישהו שלא הצלחתי לזהות , מגיעים למן צוק שעשוי ממשהו כמו קרמיקה מחוספסת . 
הנוף הנשקף נורא יפה ואני נהנית ממנו ומהרוח שבמקום . 
אני רוצה להשאר שם עוד קצת , אבל החבר ' ה מחליטים לחזור למבנה שנראה לנו כמו בית מלון , ואני נגררת בעקבותיהם כי אני חוששת לאבד להם . 
פתאום השלושה מחליטים לברוח לי , כמשחק . 
אנחנו מגיעים למקום קטן עם ארבע מעליות והילה ויסמין נכנסות לאחת מהן . 
בזמן שאני חוסמת את הדלת שלא תסגר , אני רוצה להגיד להן שאני שונאת את המשחקים האלה , ויש לי תחושה רעה בנוגע לזה , אבל אז יסמין דוחפת אותי ושתיהן צוחקות כשהדלת נסגרת והמעלית מתחילה לעלות . 
אני מרגישה הקלה כשאני שמה לב שגם הבחור נשאר לצדי , ותוהה אם התכוונו סתם לשחק משחק מטופש , או שהמטרה הייתה להשאיר אותי לבד . 
אני והאיש נכנסים למעלית אחרת ועולים בעקבותיהן . 
אז יש תפנית בחלום - מרודפים הפכנו לנרדפים , ואני נורא חוששת שיצליחו לתפוס אותנו , למרות שזה רק משחק ... 
.. 
. 
חלום 2 : יש חושך . 
אני רואה אש קטנה שהרבה ידיים מנסות להסתיר אותה . 
אני נורא מפחדת מהאנשים האלה , כי אני לא רואה אותם ויש לי תחושה שיתגלו כמפצלות וירדפו אחרי . 
אני מסתלקת מהמקום ומוצאת את עצמי באיזה סימטה . 
מישהו שאני לא רואה , אבל שומעת , מבקש ממני שאני אזכר בדברים מהעבר . 
אני מספרת לו על כל מה שזכור לי מכיתה א ' . בכל פעם שאני נזכרת במשהו , מצטיירת תמונה במוחי של אותו הרגע - כמשחזרת אותו . 
ובכל פעם שמופיעה התמונה בזכרוני , אני רואה בצד שמאל למעלה מן סמל של פרצוף די מפחיד - ניבים גדולים שיוצאים משני צידי פיו כלפי מעלה , וביניהם יש שתי עיניים גדולות ושחורות ובאמצע אישון קטן וצהוב . 
חלום 3 : הכל שחור - אפור כהה שנוטה לגוון ירוק כחול . 
לפתע אני רואה יד שמושטת לכיווני ואני מבינה שגם אני נמצאת שם ושהיד מחכה שאאחוז בה כדי לעזור לי . 
אני לא מגיעה אליה , וחוששת שתיעלם לי . 
אני חושבת שאוכל להעזר באדמה כדי לקבל תנופה ולהגיע ליד , אבל מגלה שאני בעצם באויר ואין מה שיעזור לי להגיע אליה . 
מצמרר . 
