מוזר לי ואני לא יודעת איך לכתוב את עצמי . 
שמעתי קודם צליל של סמס , לא היה לי מושג מי יכול לשלוח לי עכשיו הודעה . 
קיוויתי שאולי זו ענת שקראה את המייל שלי והגיבה בסמס . 
זה לא היה הגיוני במיוחד , אבל קיוויתי . 
זו היתה דנה שראתה את המייל שלי והגיבה בסמס . 
התאכזבתי . 
אני מקווה שהיא תמצא את הדיסק ותשלח לי את התמונות ובשעה טובה ומוצלחת יהיו לי התמונות האלה שצולמו לפני כמעט שנתיים . 
השיעור של דנה היה טוב . 
אני מניחה שזה שלקח לי כמעט שבוע לכתוב עליו וגם עכשיו זה לא ממש בוער בעצמותיי , כבר אומר הרבה . 
כעסתי עליה והפסקתי , כדי לא להרוס לעצמי את השיעור , צפיתי בה ממחזרת שטיקים ישנים שחלקם כבר חסרי טעם וחלקם עדיין עובדים , היא התחילה להתייחס אליי לקראת סוף הקלאסי וכמה פעמים בקומבינציה . 
זה שימח אותי ומאוד השתדלתי לא להתבלבל מזה . 
לנה התייחסה אליי וגם תות ומורן באה במיוחד עד הבר שלי כדי לתת לי נשיקה . 
היא גם באה לדבר איתי בהפסקה שבין הקלאסי לקומבינציה כדי להחליף רשמים וחוויות . 
היינו די מתואמות ... 
.. 
. 
דנה אותה דנה וזה מעצבן שאנחנו מרשות לעצמינו להרגיש קטנות לידה גם כשכבר נחשפנו לפאקים שלה ולצדדים הפחות קסומים ונפלאים שלה , אבל כנראה שיש דברים שלא משתנים באמת . 
אפשר רק להתרחק מדברים שעושים לנו לא טוב . 
גם אם הם סגורים בבועות נוצצות של פיות . 
ורקדתי . 
והיה כיף . 
ואני חושבת שזה לא אומר הרבה יותר מזה . 
זה כאילו שקצת מתּי ואני צריכה לחכות עד שאוולד מחדש . 
אולי אוולד שוב בתור רקדנית פלמנקו , אולי אוולד שוב בתור פסיכולוגית ( או בתור התחלה - סטודנטית ל ... 
.. 
. 
) אולי בכלל אוולד בתור משהו אחר שמעולם לא חשבתי שאהיה . 
אני לא חושבת שאני מוכנה לאפשרות שארצה משהו שמעולם לא חשבתי שאני יכולה לרצות , רצון זה דבר שלומדים לחיות איתו , זה משהו שנהיה חלק ממי שאנחנו , קצת קשה לחשוב על עצמינו עם רצון אחר , זה כאילו שיהיו לי פתאום עיניים כחולות ושיער בלונדיני . 
אני לא יודעת איך זה יכול להיות אני . 
לונדון יקרה ויש רשימות ארוכות של מלונות שחלקם אפילו מתאימים פחות או יותר , אבל אני לא יודעת מה אני מחפשת שם , אז אני לא יודעת איך להחליט איזה מלון כדאי יותר או פחות . 
זה עושה לי עצוב . 
אני לא יודעת למה , אולי כי אני לא יודעת מה אני מחפשת , אולי כי גם בלונדון אני לא יודעת מה אני רוצה . 
אני מקווה שכשנהיה שם אני ארגיש משהו , שעצם שינוי המקום והאווירה יוציא אותי מהקפאונות שלי . 
אני כן יודעת שאני רוצה לדבר עם ענת ואני שואלת את עצמי אם הגעגועים האלה לא מוגזמים . 
אני מתגעגעת לחלק שלה של הפסיכולוגית ולחלק שבה שהוא פשוט בנאדם שאני אוהבת ושהוא חלק מהשגרה שלי . 
אני עצובה ואבודה ומתגעגעת . 
זה לא שהכל רע , אולי אפילו בכלל לא רע , זה פשוט שאני לא כל כך יודעת מי אני . 
וזה קצת קשה לי , אני לא רגילה לא לדעת ... 
.. 
. 
דווקא עכשיו , כשאני צריכה את המרכז שלי חזק וברור , אני מתקשה לאתר אותו . 
היום פתאום הבנתי באמת שענת נסעה . 
אמנם בשבוע הקרוב היא עוד בארץ , ועדיין יותר רחוקה . 
ויעל . 
אני לא יודעת בכלל איך לקרוא לזה או איך להסביר את זה . 
הדבר הראשון שיכולתי להגיד הוא שהיא התחרפנה . 
אני באמת לא יודעת מה יהיה עם זה , תמיד האמנתי בנו , בזה שאצלנו הכל מסתדר בסופו של דבר , ואנחנו יוצאות מחוזקות מזה . 
הפעם אני לא יודעת , כבר ראיתי קשרים נשברים . 
לא סתם מתפרקים , כי דברים מפורקים עוד אפשר לתקן ולהרכיב . 
שבור זה שבור . 
בדיוק כמו שזה נשמע , עם הצליל הזה של משהו שנשבר לשניים . 
אני רוצה להאמין שבאמת נתגבר על זה , שהיא תראה שהיא הוציאה דברים מפרופורציות ושאני עדיין אני , ושגם אם פישלתי במשהו קטנטן זה לא אומר שהשתניתי , זה לא אומר שהיו לי אי אילו כוונות רעות . 
אולי היא לא מדמיינת , כפי שהיא אמרה , אבל היא בהחלט לא יודעת לפרש את הדברים נכון , לא הפעם . 
ואני נשארת קצת לבד , באמצע . 
לא יודעת מה אמת ומה שקר . 
הכל נהיה יותר ויותר מעורפל ואני לא יודעת במה להחזיק ולאן להסתכל . 
בנוסף לכל גם יש מחר שיעור של דנה . 
מנהרת הזמן , הנה אני באה . 
רק שיהיה שפוי , שיהיה כיף , שיהיה נעים , שאני אוכל ללכת ישר אחרי השיעור בלי להרגיש שאני מפספסת . 
הייתי כבר בסרט הזה , המסך כבר ירד עליו , ואני לא באמת רוצה סרט המשך . 
אין לי כוח להסתער על החיים . 
אין לי כוח לפתור בעיות ואין לי כוח לעשות דברים משמעותיים . 
לא רוצה ללכת לסטודיו ולא רוצה ללכת לים ולא רוצה לסדר את החדר לכבוד המיטה החדשה ולא רוצה כלום . 
באמצע הצהריים נכנסתי היום למיטה , ככה עם האור , לא במטרה לישון , סתם , קצת לנוח מהכל , להרשות לעצמי פסק זמן לעבד את כל מה שמציף אותי עכשיו . 
התחושה היא כאילו שכל מה שקורה במאחורי הקלעים עומד פתאום על הבמה , להכל אני מקבלת הצצה וכך קורה שאני מרגישה איך התהליכים מתערבלים ביחד באותו חלל , מתמזגים ומתנגשים , אני מרגישה איך במסלול אחד אני מתקדמת ובשני אני נסוגת , איך אחד מתרחב ומקבל משמעות והשני נשאר מצומצם להקשר המסוים שלו . 
מוזר לי להסתכל על הדברים שכן יש לי כוח וחשק אליהם ולנסות להבין מזה משהו . 
כנראה שאי אפשר . 
אני יכולה לשבת על הפאזל שעות כי זה מרגיע אותי ומפקס אותי ואני לא צריכה לחשוב כמעט על שום דבר . 
לפעמים אני חושבת שמשהו דפוק בפאזל כי נראה שהדברים לא יסתדרו , אבל בסופו של דבר הכל מוצא את מקומו . 
התמונה מורכבת משלושת אלפים חלקים , וזה בדיוק מה שיש בקופסא . 
לא חסר שום דבר ואין עודפים שאין מה לעשות איתם . 
( השלב הבא של הפאזלים יהיה פאזל עם חלקים מיותרים . 
אכזרי במיוחד . 
) האופניים עושים לי כיף כי זו התחלה , כי זה משהו שלא האמנתי שאי פעם אלמד , והנה זה קורה . 
הפארק גדול וירוק ויש תחושה שזה אי קטן של שפיות באמצע העיר המטורפת הזו , אני מדוושת והרוח בפנים שלי וזה הכי נקי . 
סוף סוף פעילות פיזית שלא מאיימת על הרגליים שלי כמו הריקוד והליכה , ואפילו מעלה את הדופק משמעותית , בניגוד לשחייה ולפילאטיס . 
גם הספר טוב לי עכשיו . 
וכוכב נולד . 
למרות שהקהל טיפש . 
ולרחוץ כלים . 
כשאני לא עצבנית מדי . 
ולשבת בשטרוייזל . 
ולא להרגיש מחויבת מדי לאף אחד ולשום דבר . 
אני יודעת על מי אני יכולה לסמוך ועד כמה , אבל כשמשהו מתהפך פתאום צף הפחד הישן שבודק כל דבר שוב ושוב , כדי לא ליפול לבור במקום בו חשבתי שיש קרקע יציבה . 
שנה שעברה התפרק לי משהו אחד ( והפעם אני אומרת התפרק כי עובדה שהוא עדיין חי ונושם . 
) השנה מתפרק משהו אחר ( עוד לא חורצת גורלות ) אני יכולה רק לקוות שבזה סיימתי את המשבר הקיצי שלי . 
אני רוצה להיות מסוגלת למצוא את המרכז שלי מחדש . 
להצליח לנהל שיחה שפויה עם יעל , לחזור לרצות דברים , לא אכפת לי מה , רק לרצות . 
( כמובן שהיה רצוי לרצות מה שהייתי רוצה לרצות , אבל , וול ... 
.. 
. 
) אני רוצה לקום בבוקר עם תחושה נעימה , אני רוצה להנות ממה שאני עושה . 
אני רוצה להציב לעצמי מטרות עם משמעות . 
מטרות עושות לי טוב , גם כשהן קטנות . 
בגלל זה בקיץ שעבר התמכרתי לרשימות TO DO . 
היו לי כל הזמן מטרות קטנות , וראיתי איך לאט לאט הדברים מתבצעים . 
אני לא יודעת איך לכתוב את עצמי , בקושי יודעת איך לחשוב ומה . 
נניח , האם אני עצובה כי אני לא רוצה סקס , או שאני לא רוצה סקס כי אני עצובה ? 
השאלה הזו באמת מציקה לי בימים האחרונים . 
ביצה ותרנגולת , כנראה . 
העצב שלי פורץ את הסכרים ומציף אותי , זורם לכל הכיוונים בלי שום שליטה . 
כל הרגשות שלי נראים לי כמו כתמי צבע מרוחים , שום צורה לא ברורה , אני לא יודעת אם קורה הרבה או מעט , אם הרוב בסדר או שהרוב לא בסדר , במבט ראשון התמונה נראית באמת מרוחה , וזהו . 
אחר כך אני יכולה להתחיל לפרק את הכל לגורמים ולראות ממה התמונה הזו מורכבת , אבל בגדול ? 
לא יודעת , לא יודעת מי אני ומה אני עושה , מה אני מרגישה לגבי כל מני דברים , מה אני רוצה . 
כל הזמן השאלה הזו שנהיה לה מוניטין של השאלה הכי קשה שיש , מ - ה א - נ - י ר - ו - צ - ה - ? כמה מסובך זה כבר יכול להיות ? 
בימים האחרונים אני יודעת בעיקר שאני רוצה לרכוב שוב על אופניים . 
עד שכבר למדתי אני רוצה לוודא שזה לא יברח פתאום , וחוץ מזה שדברים חדשים תמיד עושים חשק . 
אתמול גם ממש רציתי שיהיו עוד כרטיסים למופע של רפאל אמרגו , אחרי שאמא שלי חזרה נרגשת ונלהבת ואמרה שאני חייבת חייבת לראות ושזה היה כל כך נהדר . 
אז הנה , יפה , כבר שני דברים שהצלחתי באמת לרצות . 
קניתי מיטה חדשה . 
אני צריכה לנקות ולסדר את החדר לפני שהיא תגיע , להעיף את הטלויזיה שאלוהים יודע כמה זמן היא כבר עומדת שם בתור הקישוט הכי מכוער וצובר אבק שיש . 
אני לא יודעת מה עוד אפשר להעיף מהחדר . 
אני מניחה שהיה רצוי שאעשה סדר במגירות , אבל אני לא בטוחה שאני באמת מסוגלת לזה , זה אומר לזרוק הרבה דברים , ואני גרועה בלזרוק דברים , בעיקר ניירות שיש להם אי איזה ערך נוסטלגי . 
אני מרגישה שיותר מדי דברים אצלי מקולקלים . 
בגוף ובנפש ובאופי ובחיים . 
הגוף שלי מרגיש חולה רוב הזמן , גם אם הוא בריא לגמרי , כך שבערך פעם בשבוע - שבועיים אני שוקלת ברצינות את האופציה שיש לי סרטן . 
גם כשאני מוותרת עליה אני מכינה את עצמי לזה שמתישהו יהיה אחד . 
והגוף זה עוד החלק הסביר , אני חושבת ... 
.. 
. 
כל השאר בכלל דפוק . 
דיסק עם יותר מדי שריטות שלא מנגן כמו שצריך באף מערכת . 
הכוחות שלי שוב בתהליך התרוקנות . 
החלק של התפקוד עוד בסדר , וזה רק כי זה משהו שאני לא אהיה מוכנה לאבד שוב , לפחות שמשהו ימשיך לתקתק בלי קשר לכמה אני אוהבת או לא את עצמי ואת החיים שלי . 
האמת היא שכרגע אני בסדר עם החיים שלי , פחות או יותר . 
אני פחות בסדר עם המחשבה על מה יהיה איתם הלאה , בשנה הבאה , בשנה שאחרי , כמה כסף צריך לחסוך ובשביל מה , כמה רצונות צריך לחסוף ובשביל מה . 
תמיד כשהחלומות שלי נהיים הזויים במיוחד וקשים יותר לשחזור , אני מרגישה שאני מתרחקת מהסיכוי להבין , שאני מתרחקת מהשפיות שלי . 
אם החלומות שלי כל כך מבולגנים ורחוקים ממני , משהו חייב להיות לא כשורה . 
נדמה לי שהבחור רצה לנקום בבחורה על מה שעשתה , אבל בסוף היא כעסה עליו ורצתה לנקום בעצמה . 
אני לא יודעת מי היה הצודק ואם בכלל היה אחד כזה . 
אחר כך אני זוכרת מגרש דשא ענקי , אני חושבת שהוא היה מחולק לאיזורים . 
בשלב הזה כבר הייתי שם , אני חושבת שהייתי חדשה , מישהי בסוף כעסה עליי , כנראה שהולכתי אותה שולל . 
אני לא בטוחה . 
והיו שם חיות , הם היו חצי ארנבת וחצי ממשהו אחר . 
נדמה לי . 
אני עדיין רוצה להתקשר לענת . 
... קיוויתי שהכתיבה תספיק בשביל להשקיט את העצב ... 
.. 
. 
