דומה לאבריל . 
היום , בניגוד לשלשום , שני עמודי מדור הדעות והמכתבים של " מגזין מעריב " היו הרבה יותר מאוזנים מבחינת תוכנם . 
דן מרגלית כתב מאמר שהוא בעיניי שנוי במחלוקת , שכן נראה שהוא מנסה למצוא בו חן לעיני שני הצדדים - הן ההגיוניסטים והן הקולקטיביסטים . 
במאמרו , שכותרתו " תאצ'ריסט , וטוב שכך " , הוא כתב שלתוכנית הכלכלית של ביבי אין מקום כתוכנית קבועה ומתמשכת , במדינה " סוציאל דמוקרטית " כפי שישראל " צריכה להיתפס " - ואולם מצד שני , יש לאפשר לביבי להשלים את תוכניתו , מכיוון שכבר התחיל בה , ומאחר שכבר יש לו הישגים מוחשיים ( למשל , העברת עשרות אלפי ישראלים מדלפקי הרווחה למקומות העבודה ) . 
דן מרגלית מאמין , אם כן , בשורה התחתונה , שהתוכנית תשנה את ישראל לטובה . 
עם זאת , הוא חותם את המאמר באומרו שאם ביבי ירחיק את ישראל יותר מדי מהיות סוציאל דמוקרטית , הציבור " יבוא איתו חשבון " . 
מבולבל מה , מר מרגלית , אך עדיין , מאמר זה יותר טוב מכלום ( כלום=החזית הכלל - קולקטיביסטית הניצבת מול כל נסיון להפוך את כלכלת ישראל למעט יותר שפויה ) . 
ועכשיו למשהו יותר טוב : מימין למאמר זה הופיע מאמרו של שלמה רייזמן , " זעקה מתוך אהבה " . 
במאמר זה , רייזמן , שהוא חקלאי וחבר ליכוד , מלין ממעמקי לבו על ההתעללות התת - אנושית שאנו , הישראלים " הגדולים והנאורים " , מבצעים כל יום ושעה בעשרות אלפי בני אדם חפים מפשע - במחסומים . 
בני אנוש שלא עשו כל רע , מאולצים להיכנס למצבים שבמסגרתם אפילו הבן הקטן שלהם עשוי למות במחסום , בדרכו לבית החולים - רק בגלל הביורוקרטיה האטומה והעיוורת שצבא ישראל מפעיל . 
דרך אגב , אני בעד בטחון , אבל בטחון עם הגיון . 
וכך גם חבר הליכוד , שלמה רייזמן . 
והנה אנחנו מגיעים לחלק המאוד טוב : הקורא חיים יואבי רבינוביץ מתל אביב כתב מכתב שזכה לכותרת " ברכה בתקציב " . 
הריני להביאו פה ככתבו וכלשונו : בכתבה על התקציב החדש , ( מעריב , 6.8 ) הופיעה הכותרת " גזירות נוספות " . 
האמנם מדובר בגזירות ? 
המגזר הציבורי הוא נטל על האזרח , הוא בזבזני , לא יעיל , ורובו , במקרה הטוב , אינו מביא תועלת למדינה ולאזרחיה , ובמקרה הרע ממרר את חיי האזרחים . 
לכן , כל קיצוץ בתקציב אינו גזירה , אלא ברכה לאזרחי המדינה , שנאלצים לשאת על כתפיהם פקידים שמנים , עצלנים ומקבלי שכר , ללא כל פרופורציה לתפוקתם ולתועלתם . 
הכותרת הנכונה לכתבה היתה צריכה להיות : " הקטנת הבזבוז של כספי האזרח " . 
ואפילו נעזוב לרגע את הפקידים - אזרחי המדינה משלמי המסים נאלצים לשאת על כתפיהם גם סתם אנשים לא יוצלחים ומקבלי קצבאות , גם סתם חיילים שלא עושים כלום , גם סתם 102 מטוסי תקיפה מיותרים שנרכשו רק כדי שהיחסים של משרד הבטחון עם חברה מסוימת בארה"ב ישארו טובים ... 
.. 
. 
והרשימה ממשיכה הלאה והלאה ... 
.. 
. 
אנשים כמו חיים יואבי רבינוביץ הם אור בתוך האפילה הגדולה . 
החוצפנים חושבים שיש לאנשים בריאים איזשהי זכות לקבל סתם כך תשלום חודשי הישר לחשבון הבנק מן הממשלה ? 
והם עוד כותבים על זה במדורי הדעות כאילו זה האמא של המובן מאליו ... 
.. 
. 
! 
ניהיליסטים . 
אך האמת תנצח . 
מה שבאמת מובן מאליו , עוד יהיה המובן מאליו גם בעיני ההמונים , ויקח הדבר כמה זמן שיקח . 
הכי קונפליקטיבי שקיים - הכלכלה והחירות ? 
סבל . 
סבל , סבל יומיומי . 
סבל בקריאת מדורי הדעות . 
סבל בקריאת מאמרים באינטרנט . 
סבל בצפיה בחדשות , כל פעם אחרי שעוברים מהנושא " הכי חשוב " , שהוא כמובן אם שמן אחד יכניס שמן אחר לקואליציה שלו , ועוברים לנושא שהוא " השני הכי חשוב " , הכלכלה . 
כאב פיזי בלב . 
התפתלות בכסא . 
התנפלות על השולחן מדי פעם בפעם . 
זעקה חרישית ממעמקי הגרון . 
רגעים קצרים של יאוש , ואחריהם ההכרה בכוח הפנימי , וחוזר חלילה . 
מצד שני , זה מקרב אותי לדבר האמיתי , ועל כך אין לי אלא רק להגיד תודת עולמים לגורל על שהעניק מילוי כה רב - טעם לחיי . 
היתי שמח לשחק עכשיו F - 22 Lightning 3 , אבל יש לי עולם אמיתי להציל . 
אז הנה אני כותב פה . 
266,873,087,000 שקלים חדשים . 
זה סכום הוצאות המדינה המתוכנן לשנת 2005 לפי הצעת התקציב שהגיש משרד האוצר אתמול . 
מדובר בסכום השווה לכ - 54 % מהתוצר המקומי הגולמי של ישראל , כלומר , רוב המשק נשלט על ידי הארגון לאספקת שירותים ששמו " הממשלה " . 
קצת הרבה מאוד התבלבלנו ! 
הממשלה היא הגוף שאמור למנוע מבני אדם פרטיים לגרוע מטיב חייהם של בני אדם פרטיים אחרים . 
במילים אחרות , הממשלה היא המופקדת על החוק והסדר . 
אבל , לדעתי , יש לממשלה גם איזשהו תפקיד בהפחתת הפערים החברתיים . 
במה התפקיד הזה מסתכם ? 
בחינוך חינם חובה , שיהא באמת שווה לכל ( בניגוד למצב היום בישראל , שאותי לא צריך לשכנע שיש לתקנו ) , ובמימון רוב מחיר הלימודים האקדמיים . 
באופן הזה , אם מוישה נולד למשפחה עניה , וחיים נולד למשפחה לא עניה , זה לא ימנע ממוישה להיות באותה עמדה בעולם כמו חיים בגיל 30 . 
אבל הנקודה החשובה היא , שההחלטה על מוישה . 
הוא זה שיחליט האם לנצל את חינוך חינם החובה , ולהיות תלמיד חרוץ ומשכיל , או להתעצל ; הוא זה שיחליט לאחר מכן , האם תהיה לו הכנסה חודשית תקינה , הבאה מהמקור היחיד שיכולה להיות ממנו הכנסה חודשית של אמת : עבודה . 
הוא זה שילך בדרכי החיים ; הוא זה שיעשה את הבחירות החשובות בחייו ; הוא זה שישא באחריות העצמית למעשיו . 
ואם הוא יעשה בחירות מחורבנות - אם הוא יבחר להיות עצלן - אם הוא יבכר את האיגנורנטיות ( טוב , למען האמת , רוב אוכלוסי העולם מעולם לא בחרו להיות איגנורנטים ) - אם הוא יבחר לשבת בבית במקום לעבוד , ולו אפילו בעבודה המשלמת שכר מינימום - לא תהיה לו רשת הצלה בדמות הפוליטיקאים שיקחו בכוח כסף מהאדם שכן עשה בחירות נכונות , ולכן הוא היום עובד ומשלם מסים , כדי להציל אותו מהטעויות שהוא עצמו בחר לעשות . 
שלא לדבר על כך , שממשלה כל כך גדולה היא התגלמות הפאשיזם , השתלטות המדינה על חיי היחיד , ברוני המלחמה , אהבת ההרס והגזענות , דבקות - הכסא של הפוליטיקאים . 
בקיצור , 1984 . 
