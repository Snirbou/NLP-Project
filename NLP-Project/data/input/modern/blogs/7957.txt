" היגור רעב " היה אחד מסרטוני הפלאש המצחיקים ביותר של כל הזמנים . 
אמנם בקושי אפשר לקרוא לו סרטון פלאש , מכיוון שהוא הכיל בעיקר טקסט ידני לבן על רקע שחור ומוסיקה - מה שמוכיח שלא צריך שכלולי היי - טק מטורפים כדי לקרוע מישהו מצחוק . 
הפעם הראשונה שראיתי את הסרטון הזה לוותה בצחוקים עזים ואף דמעות , כולל טלפון לידיד ב - 3 בלילה שיפתח עכשיו את האינטרנט שלו , כי הוא חייב לראות את זה . 
בניגוד לסברה שהכל נשאר באינטרנט , הסרטון הזה פשוט התאדה , כי האתר החינמי שאירח אותו לא עושה את זה יותר . 
חיפושים מעמיקים בגוגל מניבים כולם את אותו הקישור , שכאמור כבר לא עובד , ואפילו קישור לבלוג שלי עצמי , שכמובן גם הוא נותן את הלינק המקורי , השם ייקום דמו . 
אי לכך ובהתאם לזאת , אני פונה בפנייה נרגשת לשלל גולשי ישרא - אם למישהו יש את היגור רעב , איכשהו , איפשהו , מתישהו - אנא שילחו לי לינק עובד או קובץ . 
בתמורה תקבלו את הכרת תודתי הנצחית ! 
ובברכת " 4 הוא ריקוד אירוטי " , נסיים . 
אני לא מחשיבה את עצמי לפזרנית מבולבלת שלא יודעת לאן הולך הכסף שלה . 
אני גם מודעת לערך הכסף שלי , שמגיע אליי אחרי עבודה קשה ולא מעט מאמץ . 
ואני גם יודעת מה קורה עם הכסף שלי , מה מצב חשבון הבנק ומה ההוצאות הצפויות שלי בכל חודש . 
מצד שני , אני יכולה להיום מאוד פזרנית , לפנק את עצמי בהדוניזם מושחת - את עצמי , וגם את הקרובים אליי , שמכירים היטב את " נחת זרועי " במתנות ובפינוקים . 
אני מאלה שמביאים מתנה על כל סיבה , הכי קטנה ומטופשת . 
מצד שלישי , אני מרימה גם מטבעות של 10 אגורות ברחוב . 
הכסף אולי לא מתגלגל על הריצפה , אבל כבר מצאתי הרבה מטבעות בחיי , ופעם אפילו שטר של 50 שקל . 
כמאמר דודתי היקרה : " מי שלא מרים 10 אגורות , לא שווה 10 אגורות " . 
וכמאמר אותה דודה , משקל אחד או שניים שמתחשבנים עליהם במסעדה , לא בונים בית . 
ומצד רביעי , במהלך הניקיון היסודי שהרבצתי בחדר שלי במהלך השבת , אספתי וספרתי אחד לאחד את כל הכסף הקטן שהיה מפוזר בכמה מוקדים , והגעתי לסכום המדהים של כ - 450 שקל , רובו בשקלים בודדים . 
וזה בלי מטבעות ה - 10 אגורות והחצי שקל , שלא היה לי כוח לספור . 
איך מגיעים למצב הזה ? 
כסף קטן בכיסים - עודף מפה ומשם - מוצא את עצמו בדרך כלל יוצא מהכיס כשאני מגיעה הביתה , או כשאני מכבסת את המכנסיים , נכנס לקופסת הכסף הקטן ומשמש בעיקר לטיפים לשליחים . 
העניין הוא שאין הרבה שליחים שמבקרים אצלי בדירה ( מעדיפה אוכל ביתי ) , וככה הצטבר לו הון קטן . 
מה אפשר לעשות ב - 450 שקל ? 
אפשר לקנות נגן MP 3 , או סקייטבורד . 
אפשר לקנות כמה פיצות ולהזמין את החבר ' ה למסיבה . 
אפשר גם על האש . 
אפשר לאכול ארוחה מפוארת במסעדת יוקרה ( כמה חבל שקרן כבר לא קיימת ) . 
אפשר לתרום לצדקה . 
אפשר לשלם חשבון חשמל או ארנונה . 
ואפשר לא לעשות כלום , ורק לתת להם , לשקלים , לעמוד שם ולחכות להזדמנות שבה הם יוכלו לשמש למטרה טובה - חוץ מטיפים לשליחים . 
קל מאוד לאתר את הדואר האלקטרוני שלי - אם יודעים את שמי המלא . 
וכך אני מוצאת את עצמי במצב שבו אני צריכה לחשוב אם לענות ( שוב ) לנודניק עב האף ( שוב ) שלא סבלתי אז ואני לא סובלת ( שוב ) , שחושב שזה שלמדנו ביחד לפני 200 שנה אומר שאפשר להסתחבק איתי , למרות שלא טרחתי לשמור איתו על קשר ( כי הוא מניאק ) ואין לי כוונות לעשות לו שום טובה הקשורה במקצוע המשותף למחצה שלנו . 
קרצייה . 
רד ממני . 
לפעמים האינטרנט זה לא דבר כל כך נפלא . 
* * * ועוד מייל אחד , כשכבר הייתי בטוחה באמת שלא תהיה תשובה יותר לעולם על כלום . 
מוזר . 
מה עושים עכשיו ? 
בינתיים כלום . 
* * * ו - SPAM בלי הפסקה . 
אני חושבת שהזין שלי כבר מספיק גדול , אפשר להפסיק לשלוח הצעות . 
* * * ואלה שכבר הפסיקו לענות על שלי , כי אין להם זמן . 
גם אני עובדת 6 ימים בשבוע ומוצאת את הזמן כשצריך . 
* * * מסר לגברים שחצנים : אם אתם חושבים שתגידו שאתם טייסים ומייד כל הבחורות שלפניכם יפשטו את בגדיהן וייריירו בתאווה , יש לכם טעות ואתם חיים במאה ה - 20 . 
צריך קצת אופי כדי להרשים אותי , ולא רק זוג כנפיים מאלומיניום . 
* * * בתפריט הערב : ספגטי בולונז . 
אם אני לא אתמוטט מעייפות עד שלב ההכנה . 
* * * היו ברוכים . 
אזהרה לגלגל"צ : תפסיקו להיות כאלה טיזרים ! 
או שתשמיעו את " מתנה לחג " במלואו , או שתפסיקו עם הג'ינגל המעצבן שרק מדמה התחלה של השמעת השיר המשובח הזה ! 
! 
! 
אין לכם לב ? 
ובאמת , אם יש משהו שלא התגעגעתי אליו זה גלגל"צ . 
חבל שלא אוהבים כל קול המוסיקה אצלי בעבודה . 
בעקבות הפוסט שלי , שהירהר בענייני השמפו , שלח לי קורא מסתורי את התמונה הבאה , שבהחלט שיעשעה אותי עד מאוד : ובכן , אני יוצאת לחופשה נטולת מחשבים ואינטרנט . 
משמע - גם הבלוג יוצא לחופשה . 
אשוב כשאשוב . 
בינתיים יש לי עוד מזוודה לסיים לארוז ועוד כמה וכמה סידורים לבצע . 
יעד הנסיעה סודי וחסוי מאלף ואחת סיבות . 
היו שלום ! 
