( חלמתי חלום , את יודעת . 
חלום שונה . 
כן , זאת המילה המתאימה לתאר אותו . 
שונה , כי אף על פי שזכורים לי כמה חלומות שדומים לאחרון במעורפל - ולעיתים רחוקות אני זוכרת חלומות - אף אחד מהם לא היה החלום הזה . 
לא אספר לך בדיוק מה היה בו . 
כאמור , יתדות החלום נעקרים במהרה מהַכָּרָתִי , ובנוסף שמעתי שתיאורי - חלום הם מהמשעממים שבסיפורים . 
אבל אולי כן תשמחי להכיר את הפיות אדומות - השיער והבריטים משוגעי - השיער שהופיעו בו , את היפהפיות הבוכות ואת הקהלים הצוחקים , את מחיאות הכפיים ואת מגוון דמויות הרקע הצבעוניות , שחלקן מככבות בחלומות קודמים שלי . 
נכון שלא היה בו גשם , לא תמיד חייכתי ובכלל לא הרגשתי יפה ומרי - סואית כפי שניתן היה לצפות מחלומות - אבל אני אומרת לך , בכלל לא מתחשק לי לקום ולצחצח שיניים . 
) באוטובוס חזרה חשבתי לכתוב לך ְ מכתב . 
כמו תמיד בזמן שקיעה במחשבות באוטובוסים , נשענתי על החלון והסתכלתי החוצה , וניסוח המכתב התנגן לי בפנים . 
רציתי לבקש ממך , ( לבקש , לא להשלים בשקט ) , מבחוץ ראיתי דשאים ובניינים ומבפנים הייתה לי בקשה . 
כשהגעתי הביתה נעלמו המילים ( עכשיו אני חושבת שהייתי צריכה לכתוב אבל עכשיו לילה . 
) 
