אבא שלי השתגע סופית . 
אמא שלי מספרת שבזמן שהשתשעשעה לה עם הנבנבית ( היא מסרבת להודות בכך , אבל אני בטוחה שכשאני ואבא שלי לא נמצאים היא מחבקת אותה באהבה ) אבא שלי הופיע פתאום בבית , הוסיף שני ארנבים לכלוב והלך . 
מסוג הדברים שרק במשפחת פטל יכולים לקרות . 
אבא שלי לא רצה שנבנבית תהיה בודדה , אז הוא הלך וקנה לה שני חברים . 
הבעיה היא שהחברים האלה הם בערך פי 7 מהגודל של נבנבית , ככה שהם נראים יותר כמו ההורים המאוד שעירים שלה מאשר כמו החברים שלה . 
נבנבית דווקא מרוצה מהחברה החדשה , למרות שהם נוטים למעוך אותה בינהם לפעמים . 
עכשיו אמא שלי מסרבת להתקרב יותר לכלוב ( " לא עד שתעיפו את המפלצות האלה ! 
" ) , אבא שלי מוציא ארנבים מהכלוב ומחכך בהם את לחיו , ואני מנסה לחלץ מדי פעם את קלודט המסכנה בין טלפיהם הפרוותיות של הנבנבים החדשים . 
וככה כוווולם מאושרים . 
דאץ ' הקטן , בן חודשיים בסך הכל , נכנע לוירוס המסתורי שתקף אותו ונפח את נשמתו . 
קלודט המסכנה נותרה לבדה . 
) : נבנבים .. 
. 
יצורים כה קטנים וחסרי ישע .. 
. 
למה אין לי מזל עם חיות ? 
.. 
. 
אתמול בערב , בזמן שהתכוננתי להכנס למקלחת , שמתי לב שמשהו לא בסדר עם העין שלי . 
את האמת , שמתי לב שמשהו לא בסדר עם העין שלי כבר לפני שבוע , אבל בגלל שהיא רק קצת כאבה לפעמים קישרתי את זה לסיבות אחרות ( אימצתי את העיניים יותר מדי , ראיתי יותר מדי טלוויזיה , חיפשתי יותר מדי ת"זים במחשב בלשכה . 
. ) , ולא הלכתי לרופא . 
חוץ מזה , בצבא לקבוע תור לרופא מומחה לוקח שנים , ובכלל לא הייתי בטוחה שהוא היה נותן לי משהו חוץ מבקבוק טיפות עיניים שאפשר לקנות גם בסופרפארם . 
אז הדחקתי , ושכחתי . 
אבל אתמול בערב , משהו עקצץ בעיני ולא הפסיק . 
ניסיתי לשפשף קצת את העין . 
לא עזר . 
רחצתי את ידיי בסבון ( היגיינה ) וניסיתי להוציא מהעין את הדבר המציק . 
לא מצאתי שום דבר כזה , אך העין הגיבה בכך שנעשתה אדומה לגמרי ודמעה בלי הפסקה . 
עם עין אחת לבנה ונורמלית והשניה אדומה ודומעת ניגשתי לאמא ואמרתי : " תראי . 
" היא בחנה אותי בעיון ופסקה במקצועיות : " פיתחת איזו דלקת . 
" הנהנתי , חשבתי קצת ואמרתי : " אז מה עושים ? 
" 60 שניות על להיות חולה בצבא : אם אתה חולה או צריך לראות רופא מכל סיבה שהיא בשעות היום , אתה הולך לחר"פ במקום הקרוב למגוריך . 
אם אתה חולה או צריך לראות רופא מכל סיבה שהיא אחרי שעת סגירת החר"פ ועד שעה נורמלית , כמו 7 בערב , אתה יכול ללכת לקצין העיר הקרוב לביתך או לביקורופא ולראות רופא תורן . 
אם אתה חולה או צריך לראות רופא מכל סיבה שהיא בשעה מאוחרת / אמצע הלילה , נדפקת . 
האפשרויות העומדות בפניך : * מיון - שיעלה לך המון כסף . 
* ללכת לחר " פ/קצין העיר הקרוב לביתך ולקוות שיוכלו לתת לך הפניה למיון ( ככה שזה לא יעלה לך כסף אלא לצבא ) ואז ללכת למיון . 
אני בחרתי באפשרות השניה . 
גיל , שדאג מאוד לשמע סיפור העין , התנדב להסיע אותי לג'וליס . 
בכניסה לג'וליס עמד רק חייל ש.ג אחד עם כלבו . 
" אנחנו למרפאה " הודיע לו גיל . 
החייל המבולבל כנראה לא היה מורגל בחיילים שבאים אחרי שעות הסגירה וניסה להשיג בקשר מישהו שיאשר לו להכניס אותנו . 
בינתיים הכלב ניסה לרחרח אותנו . 
הוא היה ממש גדול וחמוד . 
כשנכנסנו בסוף , הוא קפץ עלי וחיבק אותי . 
אני מתכוונת לזה . 
הוא אחז בשתי כפותיו את כתפיי . 
והוא היה בדיוק בגובה שלי . 
החובש התורן היה חביב וקיבל את פנינו בלבוש אזרחי . 
בגלל שהוא חובש ובעצם התפקיד שלו זה להקשיב לי ולהגיד לי ללכת לראות רופא , זה בדיוק מה שעשה . 
הוא המליץ לי ללכת למיון ואמר שאני אוכל אחרי זה ללכת לרופא יחידה ולבקש טופס 119 , שזה הפניה למיון שבעצם תכסה את התשלום למיון . 
אני וגיל חזרנו לאשקלון , אספנו את אמא שלי שלא תפספס אף הזדמנות לקצת אקשן , ונסענו לבית החולים ברזילי באשקלון , שהסיסמא בו היא " נכנסת בריא , יצאת בלי גפיים " . 
במחלקה לעיניים היו רק 2 אנשים בתור חוץ מאיתנו : ילדה בת 3 שצמחה לה אבעבועת רוח על העין , אישה אתיופית מבוגרת שהיה לה משהו לא ברור ב(כמה מפתיע ) עיניים , ואני . 
בכל זאת חיכיתי שם שעתיים בערך עד שהרופא יכל לקבל אותי . 
הוא היה רוסי ומסטול ולא ברור אם הוא סיים את התואר ברפואה באמת או שילם המון כסף בעבורו . 
הוא עשה לי בדיקת ראייה ( בלי קשר לחיים ) , הרחיב לי את האישון עם איזה חומר מוזר שהוא מרח לי בעין ובהה בעין שלי זמן רב ( " תסתכלי למעלה . 
למטה . 
הצדה . 
למעלה . 
למטה . 
למעלה . 
למעלה . 
אהה , בלבלתי אותך " ) ולאחר כל בהייה הרהר במשך דקות ארוכות . 
לאחר מאות שנים שישבתי מולו וגלגלתי את עיניי לכיוונים שונים הוא אמר : " אני חושב יש ריס בעין . 
חכי " . 
פתאום הוא הוציא משום מקום מכשיר שדמה באופן חשוד לפינצטה . 
" אתה מתכוון להוציא לי את הריס .. 
. 
עם זה ? 
? 
" בלעתי את רוקי באימה . 
" זה לא מסוכן ? 
" " לא לא .. 
. 
" הוא אמר , " כמו טיפול קוסמטי . 
לא כואב בכלל " . 
פקפקתי באמינות דבריו , ולמזלי הוא החליט קודם להסתכל שוב בעין . 
" לא , זה לא ריס , זה שריטה . 
רגע , אני חושב יש משהו בעין " . 
הוא שוב בהה לי בעין ואמר לי לגלגל אותה . 
" לא , שריטה . 
רגע , יש פה משהו ? 
" וכך זה נמשך עוד כמה מאות שנים עד שהוא החליט שכנראה זאת שריטה וזהו . 
לאחר שהוא הרהר כשעה הוא אמר : " מה את רוצה שאני אתן ? 
ביתים ? 
גימלים ? 
" ( להזכירם היה חמישי בערב , על איזה ביתים הוא מדבר ? 
) - " אני עושה יומיות . 
ביתים לא עוזרים לי . 
" אמרתי לו . 
" אז גימלים ? 
" הוא עשה חשבון מהיר , " אני אתן עד יום ראשון . 
אפשר גם פחות . 
אבל לא חשוב , עד ראשון " . 
הוא נתן לי 3 גימלים . 
פאקינג 3 גימלים . 
וזה בעצם יוצא כמו גימל אחד כי זה סופ"ש . 
למה כל התחלואים באים עלי רק בסופ"ש למה ? 
בכל מקרה לקח לו עוד 200 שנה לכתוב את המרשם לבית מרקחת , ואז ליווה אותי לשם לשים טיפות עיניים ומשחה . 
הסתבר לי שאני גם אמורה לחבוש את העין . 
לרגע הרגשתי כמו משה דיין . 
כמו פצועת מלחמה גאה יצאתי עם גיל ואמא מבית החולים ונסענו הביתה . 
הלכתי לישון בלי להתקלח . 
אני רוצה לנצל מקום זה כדי להתנצל בפני המישהו / מישהי הלא ידועים לי שיקפיצו ביום ראשון לשמור במקומי . 
אני מרגישה חרא על זה , באמת . 
אבל יש לי שריטה בעין . 
וגם ארנבים . 
ארנבים . 
