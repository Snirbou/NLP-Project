עבר עלי סוף שבוע נחמד . 
בקושי הייתי בבית , בשישי בבוקר הוא לקח אותי לארוחת בוקר ואחריה הלכנו להסתובב בנחלת בנימין . 
נתקלתי בכמה אנשים שאני מכירה והוא שאל אם אני מכירה חצי תל אביב ... 
.. 
. 
הבחור די נעלב כשנתקלנו בבחורה שעבדה איתי ולא ראתה אותה כשנה . 
היא שאלה מה חדש ובאופן אוטומטי עניתי " לא הרבה " . 
הוא התערב בשיחה ואמר " אני חדש " ואחר כך שאל אותי למה לא אמרתי לה בעצמי . 
עניתי שהיא ראתה אותו ליידי אז היא בטוח הסיקה לבד ... 
.. 
. 
אחר כך כשנתקלנו במישהו שעבד איתי , איתו החלפתי " היי " תוך כדי הליכה הוא שאל אם זה אחד מהשמונה ... 
.. 
. 
כוחות יחסי הכוחות בינינו השתנו . 
הוא הראה סימני קנאה לראשונה והיום הוא כנראה התגעגע אלי במהלך היום והתקשר 3 פעמים ... 
.. 
. 
יש סיטואציות מסוימות שאני מגיבה בהן בצורה לא אופיינית לי ורק אחרי עוצרת וחושבת מה גרם לי להתנהג בצורה הזו . 
הצד החיובי הוא שהפסקתי להיות " טובה מדי " והתחלתי להעיר על דברים שמפריעים לי . 
בהתחלה היה לי מאוד קשה לומר שדברים כאלה ואחרים לא לשביעות רצוני , אבל אחרי שראיתי שהוא מגיב בצורה מאוד חיובית ומשנה התנהגויות שמפריעות לי , התחלתי להרגיש יותר בנוח . 
אני נפתחת אליו יותר ויותר ולא ברור לי אם יש קשר או לא , אבל אני יותר אוהבת אותו . 
לפעמים אני מסתכלת עליו , על הגבר היפה שלידי ועוברות בי צמרמורות אושר ... 
.. 
. 
לא נראה לי שאפשר לאהוב יותר מאיך שאני אוהבת אותו עכשיו . 
צפרוקאית בזמן שהוא בילה עם הילדים , העברתי יום חביב בחברתה של גילי . 
רק כשהגעתי הביתה ראיתי שהשתזפתי קצת יותר מדי ואני נראית כמו תיירת צרפתיה שצלתה את עצמה בשמש הישראלית ... 
.. 
. 
תמיד במגע הראשוני עם השמש אני נהיית אדומה ורק בשיזוף השני מתחילה לקבל צבע שחום ויפה . 
אתמול כשהייתי עם איילת בפאב הרגשתי חוסר עניין בסיטואציה של לשבת על הבר ולבחון את הסביבה , אף אחד לא עניין אותי ורוב הזמן חשבתי עליו . 
האינטראקציה עם גילי שונה , כשאני איתה תמיד אף אחד מסביב לא מעניין אותי , כי אני ממוקדת בה . 
היא היתה חסרה לי בשבועות האחרונים , בהם לא יצא לנו להיפגש והיינו צריכות כמה שעות כדי לעדכן ולהתעדכן במה שהתרחש . 
מהים עברנו לבית קפה ומשם המשכנו אלי הביתה . 
כשהיא הלכה התחלתי לזלול כל מיני שטויות שברוב טיפשותי הכנסתי הביתה . 
לא מובן למה עכשיו , כשאני מרוצה מהגוף שלי , אני הורסת את העבודה הקשה בזלילה חסרת טעם . 
דברי במספרים גברת בתחילת הקשר בינינו כשהוא חשף את מספר הבחורות איתן היה ושאל אותי עם כמה הייתי , בחרתי לענות 8 . 
לא הוספתי לאותו מספר הערה שתלוי איך מגדירים סקס ואם מדובר על הגדרה רחבה יותר המספר קצת משתנה ... 
.. 
. 
וטוב שלא עשיתי זאת , כי גם ככה זה נראה לו מספר גבוה , למרות שהוא מודע לכך שמערכות היחסים שלי תמיד היו קצרות . 
לא מובן לי למה הוא מוטרד מאותו מספר , במיוחד לאור העובדה שאמרתי לו כמה פעמים שהוא הכי טוב שהיה לי אי פעם ושהסקס איתו ( שלאחרונה הוא התחיל לקרוא לו בשם המגוחך " לעשות אהבה " ) הוא פיצוי על כל השנים בהן בקושי נהניתי . 
בהתחלה הוא היה מוטרד שבתחילת שנות השלושים לחייו הוא היה עם מספר נמוך של בחורות ( מה שלגמרי מובן , לאור העובדה שהיו לו 2 מערכות יחסים ארוכות שמסתכמות יחד ל - 13 שנה ) ואני מאוד מקוה שהוא הפסיק להיות מוטרד מאותו מספר . 
שבוע חדש אחרי יום העבודה של מחר מחכים לי 8 ימים נפלאים של חופש . 
מקווה להפסיק לזלול ולעשות יותר ספורט בשבוע הקרוב ושהסדר יעבור בצורה נינוחה ככל האפשר . 
שיהיה שבוע טוב וחג שמח לא ברור מתי בדיוק זה יקרה , אבל אנחנו עוברים לגור ביחד . 
אני לא יודעת אם זה יותר מפחיד או מרגש ולא לגמרי מעכלת את הרעיון . 
רציתי , ציפיתי והנה , אחרי שהוא עבר תהליך עם עצמו והבין שהוא רואה אותי בעתיד שלו , הנושא עלה . 
אני מקוה שנישאר בתל אביב , אבל יתכן שאני אאלץ לעזוב את העיר . 
פעמים ראשונות אני חווה איתו דברים שלא חוויתי מעולם . 
שנתיים עברו מאז הפעם האחרונה שהייתי מוקפת בקהל האוהדים של מכבי , קרוב ל - 20 שנה עברו מאז הפעם האחרונה בה ביקרתי באצטדיון יד אליהו . 
פעם ראשונה שלי במשחק כדורסל והיה ממש נחמד , הרבה יותר נעים לראות משחק בלי פרשנים שמברברים על כל מהלך ומהלך . 
יותר חשוב מכך - התחלתי לקחת גלולות ולראשונה גיליתי מה ההבדל בין סקס עם ובלי קונדום . 
אין מה להשוות ... 
.. 
. 
לא ידעתי שאני מסוגלת לגמור תוך דקות ספורות ... 
.. 
. 
אחרי שישיית אורגזמות אתמול בערב ושלישיה היום בבוקר ( אבל מי סופר ? 
) , הגעתי למשרד חייכנית ונינוחה מתמיד ... 
.. 
. 
לא ברור היחסים בינינו השתפרו ועלו כמה וכמה מדרגות . 
אני חושבת שהוא חסם את עצמו ואת מערכת היחסים בינינו מתוך פחד כלשהו ומשהו קרה וגרם לו להשתחרר מאותו הפחד . 
יש עליית מדרגה מאוד רצינית , עד כדי כך שהוא הציע לבוא איתי לסדר פסח . 
זה צעד אמיץ , שמראה על הצהרת כוונות לעתיד משותף ואני מאוד מעריכה אותו שהוא היה מסוגל לעשות את אותו צעד . 
קצת מוזר לי שהוא מעדיף להיות איתי , בחורה שהוא נמצא איתה 4 חודשים , ולא לחגוג את החג עם המשפחה שלו . 
אני כל כך אוהבת אותו ומאוד טוב לי איתו , יותר ממה שדמיינתי אי פעם שיכול להיות . 
אני לא יכולה לדמיין את העתיד שלי בלעדיו ומפחדת לגלות שאני טועה . 
הוא עדיין לא אמר שהוא אוהב אותי , מתגעגע כן , שיש לו " רגשות עזים " גם , אבל אף מילה על אהבה . 
לילה רביעי השבוע שאנחנו ישנים ביחד ואחרי הלילה האחד שלא היינו יחד הוא אמר לי " אתמול ממש התגעגעתי אליך " ... 
.. 
. 
חמוד כזה ... 
.. 
. 
שיהיה סוף שבוע נעים " נכשלנו כהורים " בבוקר שבת הוא ואבא שלו נסעו להביא את הילדים ונשארתי בבית עם אמא שלו , שנפתחה אלי וגרמה לי להזיל כמה דמעות . 
אחרי שהיא סיפרה לי קצת על כמה היה לה קשה לאבד את ההורים ושעדיין יש לזה השלכות עד היום , היא אמרה שהיא חושבת שהיא נכשלה כהורה , בגלל ששני הילדים שלה התגרשו . 
כאב לי לשמוע את זה , גם בגלל מה שאני יודעת שעבר על הבחור וגם בגלל מה שעובר עליה . 
" כל כך כיף לשמוע אותך צוחקת , מזמן לא שמעתי צחוק כזה " היא אמרה והוסיפה שכלפי חוץ היא מעמידה פנים שהכל בסדר ושאף אחד לא רואה היא בוכה . 
" הכנסת את עצמך למיטה חולה " היא אמרה וכשאמרתי לה שאני יודעת שמצפה תקופה לא קלה , אבל יודעת מה הפרס שמחכה לי בסוף , היא חייכה ואמרה " את בחורה נבונה " . 
לא אמרתי לה שמה שמפחיד אותי זה שאחרי כל התקופה הקשה ניפרד . 
מילוי חורים בחמישי בצהרים שלחתי לו SMS ושאלתי מה התוכניות שלו לערב . 
הוא ענה שקבע לראות את המשחק אצל חבר ושנדבר מאוחר יותר , בלילה כשהוא שאל אם הוא יכול לבוא , עניתי שכן . 
בשישי בבוקר כששאלתי אותו מה התוכניות שלו לערב והוא ענה שהוא קבע עם חבר נהייתי ממש עצבנית . 
" אני מרגישה שאני נמצאת אי שם בתחתית סדר העדיפויות שלך , אתה לא מפנה זמן כדי לפגוש אותי , אלא מכניס אותי בין תוכנית אחת לשניה שאתה עושה . 
זה לא שאני מצפה להיות במקום הראשון בסדר העדיפויות שלך ולא שאתה חייב לי דין וחשבון , אבל מן הראוי , בתור התחשבות שתיידע אותי כשאתה עושה תוכניות עם חברים " יצאתי בנאום . 
הוא אמר שהוא מתנצל שככה הוא גרם לי להרגיש ושזו ממש לא היתה הכוונה שלו והוא תכנן לומר לי שהוא עשה תוכניות . 
" מתי בדיוק ? 
אם אני לא שואלת אתה לא מספר לי מיוזמתך " אמרתי , הוא ענה שהיה לוקח עוד כמה דקות ושאל אם אני רוצה להצטרף אליו ולילדים למחרת . 
פגוש את ההורים 15 שנים אחרי שהבאתי בחור שאני יוצאת איתו להכיר את ההורים , הגיע הזמן לחזור על הפעולה . 
זה נעשה די בחוסר רצון מצידי ומתוך מטרה גם להרגיע את אמא שלי וגם כדי שאם יחגגו ברית לאחיין שלי , שהוא יכיר חלק מהמשפחה . 
אחרי 10 דקות שהם דיברו על הא ועל דא , הקמתי אותו והלכנו . 
" הוא נראה בחור רציני " פסקה אמא שלי ביום למחרת ולא הרחיבה את הדיבור עליו להפתעתי הרבה . 
בקרוב אצלי ? 
בשעה טובה נולד לי אחיין , השלישי במספר . 
כשהתקשרתי לאחל ליולדת " מזל טוב " היא אמרה לי " בקרוב אצלך " , מה שגרם לי לענות " רחוק מאוד " . 
היא מבוגרת ממני רק ב - 3 שנים , אבל המצב המשפחתי שלי רחוק בשנות אור משלה . 
הבחור לא רוצה ילדים , אני כרגע לא רוצה , אבל בעוד שנתיים - שלוש סביר להניח שאני ארצה לממש את האמהות ולא לגמרי ברור אם הוא ישנה את דעתו בנושא ( בהנחה שאכן נישאר יחד ) . 
מצד שני , גם אם היה לי בן זוג רווק נטול ילדים , ייתכן שגם הוא לא היה רוצה ילדים ומצד שלישי - הגיע הזמן להדחיק את הגנים הפולניים ולחיות " כאן ועכשיו " במקום להתעסק ב"מה יהיה בעוד שנתיים " , מה שאף אחד לא יכול לחזות . 
עוד שיחה בגלל שאני עסוקה מסביב לשעון אני כותבת את הפוסט הזה בהמשכים כבר כמה ימים וכל פעם מצטערת שלא סיימתי לכתוב כל מה שרציתי בפעם הקודמת . 
אתמול הוא החליט ליזום שיחה " רצינית " ואמר לי שהוא לא רוצה עוד ילדים ולא רוצה להגיע למצב שבו אני אתעורר יום בהיר אחד עוד שנתיים - שלוש ואודיע לו שאנחנו נפרדים בגלל שאני רוצה ילדים . 
הוא מפחד להיפגע וחבל לו ששנינו נבזבז שנתיים מהחיים על משהו שייגמר . 
החדשות הטובות הן שהוא כן רואה עתיד משותף ורוצה שנגור יחד בהמשך , אך ללא חתונה וילדים . 
אמרתי לו שאני לא יודעת מה יקרה עוד שנתיים מהיום ונראה לי שאני כן ארצה בעתיד ילד . 
" עם מישהו אחר סביר להניח שהייתי רוצה ילדים , אבל בגלל שלך יש כבר שניים אני מוכנה להתפשר ולהסתפק באחד " . 
מה הלאה ? 
קמתי בבוקר מוטרדת והוא קם מהורהר ואחרי זמן קצר אמר " עד לפני כמה חודשים חשבתי שיעברו שנתיים עד שאני אהיה במערכת יחסים רצינית והנה , אני נמצא באחת " . 
שמחתי לשמוע את המשפט הזה , גם כדי לקבל אישור ששנינו מתייחסים ברצינות למערכת יחסים שיש בינינו וגם כי משתמע מאותו משפט שאין לו החלטה חד משמעית לגבי חתונה וילדים . 
אני אוהבת אותו וקשה לי לוותר על מה שיש בינינו . 
לקח לי המון זמן למצוא מישהו שעושה אותי מאושרת ואין לי שום כוונה להרים ידיים כי המצב מורכב . 
מצד שני , אני לא מוכנה להתחייב לכך שלא ארצה ילדים אף פעם ומצפה ממנו לבוא לקראתי . 
