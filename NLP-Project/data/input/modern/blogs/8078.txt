לא ייאמן . 
התחלנו עם מחבט שמכה בפינגווינים , עברנו לקליעה למטרה , ועכשיו ... 
.. 
. 
תראו בעצמכם . 
קאלט . 
פשוט קאלט . 
נו , מה אתם יודעים . 
הכיתי את הסטטיסטיקה ! 
" רק " חודשיים של חיפושים , ולא 6 או 8 , השם ירחם , הניבו עבודה נחמדה מאד , במקום מעניין למדי . 
אמנם , משרה חלקית ( 4 משמרות בשבוע ) , אבל זה קשור לתחום שלי , וזה נחמד בפני עצמו . 
לפחות קצת כסף יתחיל לזרום בחשבון הבנק הסחוט שלי . 
ואפילו המשכורת לא רעה , שזה הישג מרשים לכל הדעות . 
מאחר שמדובר רק ב - 4 משמרות , אמרתי לאבא שלי שאשמח לבוא לעבוד אצלו בימים הפנויים , וככה אוכל לעשות עוד כמה שקלים . 
בינתיים החברה המשפחתית חייבת לי כסף . 
אני שוקלת לתבוע על הלנת שכר ... 
.. 
. 
: ) בכל מקרה , אני מתחילה ביום ראשון . 
שיט , צריך להתרגל מחדש לקום מוקדם . 
יותר מאוחר , אם יבוא לי , אספר על אחת הבחורות שכבר יצא לי לפגוש מהעבודה החדשה , ולאילו מחשבות היא הביאה אותי ( לא טובות ולא כחולות . 
תרגעו ) . 
ואני רעבה . 
יש למישהו איזו חתיכה פסטרמה ? 
לא אני . 
הוא . 
אני לעולם לא אצליח להיות אנורקסית , גם אם אנסה ממש חזק . 
זה הפסטרמה . 
שמעתי הרבה אנשים אומרים בציניות מפוכחת , שמים מינרליים זה הכל בלוף , ושבעצם מוכרים לנו מי ברז בבקבוק . 
מתברר , שיש ביסוס חלקי לטענות האלה . 
הנה , בעקבות תלונה של צרכנית במשרד הבריאות על " ריח רע שעולה מהבקבוקים " , נבדקו הבקבוקים הקטנים של Life ( המותג של סופר פארם , אותו ניתן למצוא על כל מדף רענן שם ) , ונמצא כי אף שהמים אינם מסוכנים לציבור , לא מדובר במים מינרליים אלא במי ברז רגילים לחלוטין ( הכתבה המלאה , למי שרוצה , נמצאת כאן ) . 
אני רק רוצה להזכיר למשרד הבריאות שמי ברז בישראל הם לא בדיוק הדבר הכי בריא שאפשר להכניס לגוף , אם כי אולי אפשר לקרוא להם מים מינרליים עשירים במחצבים , לאור כמויות הכספית , האבץ והשד יודע מה עוד שיש בהם . 
מה נעשה ? 
גם המים זה לא מים . 
הדגים זה לא דגים . 
הלחם זה כבר מזמן לא לחם . 
מה נאכל , מה ? 
ובמלים אחרות - The nose knows . 
מאחר שכל כך הרבה אנשים מגיעים לכאן משום שהם מחפשים את פמלה אנדרסון ( פמי , בשבילכם ) , נראה לי רק ראוי להודיע לקהל מעריציה , שאחרי שהחליטה לפרוש ממשחק , החליטה פמלה להוציא לאור 2 ספרים פרי עטה . 
אחד ייקרא Above The Waist , והשני ייקרא Below The Belt . 
שמות מקוריים , ללא ספק . 
גם אם נניח רגע לשאלה מאיזה קריירת משחק בדיוק היא פרשה , מסתבר שפמלה עצמה לא תכתוב את הספרים . 
הגברת שכרה סופר שיכתוב אותם עבורה , אם כי היא טוענת שהעלילה והדמויות הם שלה לחלוטין . 
עוד אמרה פמלה : " עכשיו לאנשים יהיה הרבה יותר קשה לזלזל בי ולטעון כי אני פרחה " . 
ואני שואלת : כבר כמה לילות שאני חולמת על לונדון . 
ועכשיו , התעוררתי משנת אחר - צהריים ( צריך לכפר על זה שקמתי ב - 9 בבוקר ) מצויינת , שבה חלמתי על Camden Town . 
תהיתי למה זה קורה . 
ונזכרתי . 
היום לפני שנה בדיוק המראנו ללונדון . 
שבוע שהיה יפה ומיוחד , אבל גם מכעיס ומבולבל , שבוע הרה גורל בהרבה מובנים . 
נסיעת חלומות שהיתה קצת יותר מדי מציאותית . 
לא האידאל , אלא מבחן . 
ושרדנו אותו , באופן שמפתיע אותי עד היום . 
אבל לונדון נשארה לונדון , אדישה לסערות הקטנות והטפשיות . 
ובחלומות שלי , אני הולכת ברחובותיה הארוכים , מביטה במפה המסובכת שלה ונוסעת ברכבת התחתית ובאוטובוסים , בדיוק לאותם מקומות בהם הייתי . 
ומה ראיתי ממנה , מה ? 
פה נגיעה , שם קריצה . 
פה רחוב , שם קזינו , פה מכולת , שם שוק עתיקות . 
ראיתי הרבה ולא ראיתי כלום , כאבו לי הרגליים , האף שלי היה מלא באבקה שחורה ( זיהום האוויר , לא סוג חדש של קוקאין ) , האוכל היה גרוע , הלחם היה מדהים , בזבזתי אלפי שקלים ובכל זאת נותרתי עם חצי תאוותי בידי . 
ומה אפשר לעשות ? 
כמובן , לחזור לשם . 
וכמה שיותר מהר . 
זה רק עניין של כסף . 
רק . 
והערות לחלומות שלי : שירים של אחיות פיק בחלום - לא מתאים . 
אני מצטטת את לובה בחלום , עם המבטא והכל - לא מתאים ומגוחך . 
להחליף את החבר הכי טוב שלי בבת - דודתי שאני כבר לא בקשר איתה - לא מתאים ומביא קריזה . 
לפעמים , חיי היום יום של אנשים מספקים את הסיטואציות הכי מצחיקות . 
קצת קשה לקרוא את הפתק , אז אני אתרגם : " בנים , היה שפיך בחור הניקוז של המקלחת . 
מי שמביא ביד במקלחת , שיפסיק עם זה מייד ! 
זה פאקינג מגעיל ! 
תעשו את זה בחדר שלכם ! 
" . 
אני רק מקווה שלא האמא כתבה את זה . 
שניצל . 
ישר מהמחבת . 
זה בטח האמברוזיה של העידן המודרני . 
גם שוקולד תפוז . 
וגלידה רום - צימוקים . 
התאפקתי . 
באמת שהתאפקתי , וכבר הרבה זמן אני מתאפקת . 
להתאפק , כידוע , זה לא טוב לשלפוחית , לכן החלטתי לשחרר . 
המצב בישראל הולך ומתקרב לאסון אנתרופולוגי אמיתי . 
ברור לי , שעם כל היצורים האלה שמסתובבים חופשי ( ועוד נותנים להם אינטרנט ) , אין סיכוי שיש לנו עתיד מזהיר . 
אנשים בלי שכל ועם אינטרנט שמחפשים ב - Google . 
מה הם מחפשים ? 
בלגים למכירה ( יש לי אחד , יד שניה , מצב טוב , אנטישמי . 
מי מעוניין ? 
) . 
