על אתר שמאפשר למאמינים לשלוח תפילות לקברי צדיקים דרך הרשת . 
אפשר להקליט תפילה או אם אין מיקרופון אז להקליד ובקבר יש רמקול ומחשב שמתרגם את זה לדיבור כמו בסמס קולי של בזק . 
אפשר גם לשלוח פקס ואז יש עובד של החברה ששורף את הפקסים על הקבר . 
יש גם מצלמות שמצלמות את הקבר 24 שעות ביממה למען המאמינים הרחוקים . 
לצערי גם הפעם לא קיבלו את ההצעות היותר מצחיקות שלי , אז החלטתי לעשות כמו החנוכות ולהציג גם את הסקיצות המקדימות . 
זה היה הרעיון הראשון שלי מייד כשסיימתי לקרוא את הכתבה : כידוע , רבים מקברי הצדיקים בגליל הם למעשה קברי שייחים שעברו ייהוד מזורז מאז קום המדינה . 
חלקם " התגלו " רק בעשרים השנים האחרונות ! 
אבל גם אני ידעתי שזה לא רעיון מוצלח כי לא זה נושא הכתבה . 
אז התקשרתי לנועה , שסיפקה את האינטיליגנציה שחסרה לי וגם שני רעיונות קצת יותר טובים . 
הניסוח האנגלמאירי הוא שלי , לא שלה : בעיתון זה מתפרש על כפולה שלמה , כשהכותרת של הכתבה והתחלת הטקסט יושבים לו על הגב . 
זה איבד הרבה מהצבעים בדרך לדפוס , וזה קצת מבאס אותי שלא הצלחתי להכניס נימה ביקורתית לאיור , דווקא בנושא שמגוחכותו זועקת לשמים , תרתי משמע . 
אה נו , אי אפשר לנצח את כולם . 
