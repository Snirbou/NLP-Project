אני מטר שבעים ואחת , שיער שטני , עיניים שחורות . 
החבר שלי אמר לי שאני נראית בדיוק כמו שלגיה . 
שאלתי אותו איך בדיוק אני נראית לו כמו שלגיה , והוא ענה שזה בגלל השיער השחור והשפתיים האדומות . 
הבטתי בו והרמתי גבה . 
אני מטר שבעים ואחת , שיער שטני , עיניים שחורות . 
שיער שטני ! 
( עיניים שחורות . 
) האם הוא ראה את השיער שלי אי פעם ? 
נידמה לי שזה די ברור שהוא בכלל לא שחור . 
אני צריכה לשאול אותו מה צבע העיניים שלי ( ולקוות שלא יענה שהן ירוקות ) . 
אחר - כך הסברתי לו שהשפתיים שלי לא באמת אדומות או בטעם תות , אולי פשוט שמתי עליהן לובלו נגד היובש , והוא אדום ובטעם תות . 
הוא אמר שזה לא משנה את העובדה שיש לי שפתיים יפות נורא ועור צח כשלג . 
הערתי שלמעשה הוא יותר בהיר ממני , אבל הוא התעקש שזה לא משנה כי בעיניו אני נראית בדיוק כמו שלגיה . 
לפעמים אני קצת סנובית . 
החבר שלי אמר שאני היצור הכי מדהים בעולם ואיכשהו הוא זכה שאהיה במיטתו . 
מצאתי את זה אירוני למדי שבאותו משפט הוא הצליח להחמיא לי בצורה נהדרת מצד אחד , ומצד שני לקרוא לי יצור . 
יצור זה כמובן שם תואר נחשק ביותר , אבל החלקתי לו את זה . 
אחר - כך הוא אמר לי שאני יפה ואני מצדי אמרתי תודה . 
הוא אמר שהוא יודע שאני יודעת שאני יפה , ואני אמרתי שאני אכן יודעת שאני יפה , אלא ש " תודה " היא תשובה מעט מקובלת יותר . 
הוא ביקש שבפעם הבאה אגיד דווקא " אני יודעת " . 
הבטחתי להשתדל לזכור את זה . 
נחמד לנו במיטה . 
הוא גומר , אני מאושרת מזה שהוא גמר . 
נוח לי לישון איתו בלילה . 
מכיוון שהוא חולה על התחת ועל לונז'ריי הוא קנה לי סט של בייבי דול וחוטיני ממשי בצבע טורקיז עמוק . 
זה היה יפיפה והחלטתי שאני רוצה למדוד את זה בשבילו ( ובשבילי ) . 
הוא יצא מהחדר ואני החלפתי בגדים ועשיתי תצוגת אופנה קטנה . 
מצחיקים אותי הרגעים בהם אני חומקת עירומה לשירותים ומקווה שהשותפות שלו לא יחליטו בדיוק לצאת מהחדרים שלהן . 
לכן הצחיק אותי גם לעמוד במשקוף של הדלת שלו ולדגמן חוטיני ובייבי דול בצבע טורקיז עמוק . 
חצי דקה אחרי , הוא דחף אותי אל תוך המיטה וקילף את הבגדים שעמלתי ללבוש . 
הוא הבטיח שאוכל לנסות אותם שוב כשנלך לישון . 
הבעיה היא שתמיד כל - כך קר לי אצלו . 
לא משנה אם הוא משאיר לי את כל השמיכה או אם הוא מחבק אותי . 
תמיד כל - כך קר . 
