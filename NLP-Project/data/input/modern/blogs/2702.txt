תתכונני לבואי , את שומעת ? 
הקולות האלה זה אני בדרך אליך , כדאי שתתחילי לבחור גרדרובה , אבל שתהיה נוחה , כן ? 
תתכונני לבואי , את שומעת ? 
הקולות האלה זה אני מתנשף אז כדאי שתתחילי לחמם איברים , שלא יתפס לך כלום , כן ? 
תתכונני לבואי , את שומעת ? 
הקולות האלה זה צופרי אזעקה , צופרי מכוניות עומדות , צופרי התקפה אויר . 
אני בדרך , כן ? 
ואין לך מקום לחבוא בו , ואין מקום להדחק , ואני כבר בדרך , מותנע ומוכוון , משוגר , תתכונני , את שומעת ? 
כן ? 
יש שינה ומתעוררים ממנה יבשים , וגמישים , נינוחים , רוגעים , ויש שינה כמו זו שחטא התעורר ממנה , מדובלל , ושתום עין , מקומט ומזיע , הסדין חושף מזרון ערום , השמיכה מכודררת בין רגלים כואבות , והלסתות כואבות כאילו ניסה לכרסם מחסום כל הלילה . 
שתי רגליו על הרצפה , ממרפק את ברכיו תוך שהוא משפשפף את פרצופו , אפו מרחרח קלילות מסביב , מנסה להריח , לטעום , את היום שיבוא . 
