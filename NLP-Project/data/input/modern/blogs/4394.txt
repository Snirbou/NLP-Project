הנה הגיע היום שחשבתי עליו כל כך הרבה , היום לו ייחלתי וקיוויתי ומצד שני ממנו כל כך פחדתי . 
אתמול נבחנתי לבית צבי . 
מוזר לי לתאר את השבועות האחרונים . 
מרגע שנרשמתי , לפני כחודש וחצי , עד לפני כעשרים וארבע שעות עברה עליי תקופה מורטת עצבים של חיפוש אינסופי אחר המונולוג המושלם , שינון הטקסט עד שדיקלמתי אותו מתוך שינה , שירה בלי סוף בכל מקום אפשרי ופעילות ספורטיבית מאומצת כדי לחטב את הגזרה . 
זה היה סוג של פרויקט עבורי כאשר נקודת היעד הייתה אתמול . 
איך אני מסבירה את זה ? 
ככה זה כשאת חולמת וכמהה למשהו מאז שאת ילדה , נדהמת כל פעם מחדש מהכשרונות שצומחים שם ורוצה להיות כמוהם . 
על האודישן עצמו אני לא אפרט יותר מידי , אפשר כבר לנחש מה היה שם : בחינות בתוך שיעור תנועה , שיעור פיתוח קול , אימפרוביזציה והגשת שני מונולוגים ושיר . 
כיף לא נורמלי ויחד עם זאת לחץ היסטרי . 
נראה לי שבסופו של דבר הראיתי להם את עצמי בצורה די טובה ואני באמת מרגישה שנתתי כל מה שאני יכולה . 
כל האנשים סביבי , הנבחנים והבוחנים , גרמו לי להרגיש שאני טובה במה שאני עושה . 
לא משנה מה תהיה התשובה , אתמול הייתה לי ההוכחה לכך שאני מסוגלת . 
אם הצלחתי לגשת לאודישן לבית הספר למשחק מבין המובילים בארץ ולהוציא מעצמי כל מה שאני יכולה , כנראה שאני באמת מסוגלת ... 
.. 
. 
לזה ואף ליותר מכך . 
עכשיו אני מחייכת כי אני יודעת שבין אם אני אתקבל ובין אם לא , אני אוהבת את עצמי . 
אני אוהבת את הכשרון שלי ולא ממעיטה ביכולות שלי , דבר שממש לא מובן מאליו . 
אני מקווה שעוד כמה ימים אני אכתוב פה פוסט מאושר עד אין גבול ואמחק מהצד את המשימה : " להתקבל לבית צבי " . 
וגם אם לא , לא נורא . 
אני יודעת שנתתי את הכל . 
