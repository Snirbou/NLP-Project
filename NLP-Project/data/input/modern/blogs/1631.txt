נסעתי עם ההורים לפארק , ובדרך עלה איכשהו הנושא של אח שלי וחברה שלו ( נכון לעכשיו , הם כ"כ נדבקים אחד לשני עד שכל מה שקשור אליו אוטומטית כולל גם אותה ) . 
אבא שלי אמר שהיא לא הכי מתאימה לו והוא היה יכול למצוא מישהי טובה יותר . 
ההורים שלי נוטים למתוח ביקורת על כל דבר שזז ואני שונאת את זה , אין להם שום זכות לדחוף את האף שלהם ולמען האמת זה די מעליב . 
אבל הפעם אני נאלצת להסכים . 
אני לא אוהבת אותה . 
היא נחמדה וחביבה , אבל זה לא מספיק , והוא באמת היה יכול למצוא מישהי נורמלית יותר . 
כל דקה פנויה שלהם הם חייבים להיות ביחד , וזה ממש מרגיז שבד"כ הם מבלים אצלה בלילה , במיוחד שעכשיו היא כבר לא בצבא אז ההורים שלה רואים אותה יותר משאנחנו רואים אותו , מה קרה , לנו לא מגיע ? 
וכן , הם צעירים ותוססים וסביר להניח שאם היתה לי האפשרות גם ממני ההורים לא היו רואים יותר מדי , ואני סתם ממורמרת , אבל אני לא יכולה שלא לשנוא את זה כל כך שבשנה ומשהו שהם ביחד הוא הקדיש לה יותר תשומת לב משהוא הקדיש לי בכל החיים . 
יש איזשהו פסטיבל דימונה ( מצאו להם את החור הכי גדול ) שבוע הבא והמורה לתקשורת מתעקשת שכוווולם ירשמו . 
היא הצליחה לגרום לי ייסורי מצפון בגלל שאני לא רוצה לנסוע , אז קראתי שוב את הפרוספקט וזה עשוי להיות מעניין אבל אני עדיין לא רוצה לנסוע , לא יודעת , אני לא מצליחה לדמיין את עצמי שם . 
תמיד קשה לי עם כל הדברים האלו והיא פשוט מציקה ומציקה ואני לא יודעת מה להגיד לה , היא נשמעת כמו מדריכה בצופים . 
והיא גורמת לי להרגיש יותר גרוע ממה שאני כבר . 
אר . 
- לעזאזל , הוא מת . 
