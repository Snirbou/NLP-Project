חלק קטן מאד ואקסלוסיבי מתושבי תל אביב , זכה היום לשזוף את עיניו במחזה ביזארי ואווילי במיוחד : בחורה בלבוש ספורטיבי , משוטטת בבהילות בחנות סטימצקי , מרפרפת במהירות על מדפי הספרים , כשטלפון סלולרי צמוד לאוזן שלה . 
עד כאן - אולי אפילו נורמלי . 
בערך . 
אותה בחורה נעצרת ליד ערימת ספרי הארי פוטר ( בעברית , השם ירחם ) , לוקחת עותק של " הארי פוטר ואבן החכמים " ומעלעלת עד שהיא מגיעה לפרק על סימטת דיאגון . 
נעצרת ומתחילה להקריא בקול רם עם נטייה לשקט . 
ולמה כל זה ? 
או . 
למה האחות הקטנה והקרצייתית של אותה בחורה ( בלבוש ספורטיבי , זוכרים ? 
) נזכרה ברגע האחרון שיש לה עבודה מאד גדולה להגיש בבית הספר , וזה כמובן קורה מחר . 
מילא זה שהסיטואציה מוכרת לי בטירוף גם מימי המכללה העליזים , אבל לגלות שזה עובר בגנים זה קצת מפחיד . 
בכל מקרה , המפלצונת גייסה את כל המשפחה - אבא , אמא ואנוכי - כדי למצוא לה במיידי ספר שעוסק בחנויות . 
ולא סתם למצוא , גם צריך לצטט מתוכו קטע , כדי שהמורה תדע שלא רימינו או משהו שכזה . 
כמובן שאני מייד חטפתי טלפון מאמא שלי , ושתי שניות אחר כך - הצקה מאבא שלי . 
אבל אין לחץ , הכל בסדר . 
שני הספרים היחידים שעלו לי בראש בהתחלה היו " בית ממכר עתיקות " של דיקנס ( לא , לא קראתי . 
התייאשתי אחרי 2 עמודים . 
זה ספר מדכא עד אימה ) ו - Needful Things של סטיבן קינג ( אחד מהטובים שלו ) - שניהם עוסקים בחנויות כמוטיב מרכזי . 
אבל שני אלה לא היו בנמצא . 
למזלה של התפלצת , הייתי בדיוק ליד סטימצקי , והחלטתי לשוטט שם בתקווה להיתקל בכותר שיעורר בי זכרונות או אסוציאציות לחנויות . 
מצאתי בעיקר אשפה של רובין ס . 
שארמה וג'ון גרישאם . 
בירור קצר עם היצור הקטן , גילה שהספר לא חייב לעסוק רק בחנויות , אלא מספיק שיהיו בו כמה קטעים עיקריים על חנויות . 
אז הארי פוטר , המצטייד לבית הספר בדיאגון , נראה לי מספיק טוב בשבילה . 
עדיף מאשר להקריא לה איזה תיאור אימה של קינג . 
וכך מצאתי את עצמי עם הספר של הארי פוטר ביד . 
עוד לפני שהתחלתי לצטט לה את הקטע הרלוונטי ( ומזל שקראתי את הספר 50 פעם וידעתי בדיוק איפה לחפש ) , צילצל הקו הביתי אצלה , ואבא שלי , שעוד לא ידע שהנושא בטיפול , דיבר עם האחות הקטנטנה . 
אני , משועשעת עד דמעות , שומעת את השיחה ברקע , ובה ככל הנראה אבא שלי נוזף בה שהשאירה דברים לרגע האחרון , והיא , בלי הרבה בושה , מתחצפת אליו ונוזפת בו בחזרה ש"יש לה עוד דברים על הראש " . 
אח , הדאגות הקשות של ילדה בבית ספר יסודי . 
אכן , ויה דולורוזה . 
אך ראו זה פלא . 
לאורך כל השיחה עם אב הבית , המנוולת המטונפת הקטנה לא טורחת אפילו להזכיר במילה שאחותה הגדולה עומדת ברגעים אלה ממש באמצע סטימצקי , כשכל הקונים בוהים בה בהשתאות והמוכרות עומדות להטיח בה כרך של מילון אוקספורד , ועושה מעצמה צחוק . 
לא ! 
למה לפרגן ? 
למה להגיד תודה על זה שאני בכלל סובלת את נוכחותה באופן עקרוני ולא מרביצה לה כל פעם שאני רואה אותה ( ככה אני תופסת את תפקיד האחות הגדולה . 
זה גם מכין אותה לחיים הקשים שם בחוץ ) ? 
למה להרגיע את אבא שלי שהתחיל לחפש בכל אתרי האינטרנט הכי לא נכונים ספר שעוסק בחנויות ? 
לא ולא ! 
! 
! 
המפלצלוצת הקטנה שלחה אותו להמשיך לחפש - " יש לך עד ! " , 8 ציוותה עליו הרודנית הקטנה בקול מתוק רק למחצה . 
יעני , מכינה לה גיבוי אם אכשל במשימה . 
ואני , יושבת לי בשקט , מחכה לראות אם המדוזה בעלת הרגליים הזו תזכיר את שמי ולו כבדרך אגב , ומה אתם יודעים ... 
.. 
. 
שום דבר ! 
ככה ? 
ככה . 
סבבה , אחותי , כמו שאומרים . 
שיחקתי יפה את תפקיד האחות הגדולה , הקראתי לה לאט ובזהירות קטע מהספר , על החנות של אוליבנדר לשרביטים , ונמלטתי מהחנות לפני שיקראו למשטרה בתלונה על שימוש בלתי חוקי בספר . 
בטח הפרתי איזה זכויות יוצרים - הרי שידרתי מעל גלי האתר קטע מהספר ! 
! 
! 
בכל אופן , מייד התקשרתי לחזל"ש את אבא שלי , שיפסיק לחפור איפה שהוא לא מבין , והוא עוד שואל אותי : " רגע , מתי הספקת לדבר איתה ? 
הרגע סיימתי איתה שיחה " . 
הסברתי לו על נפלאותיה של הילדה , ועל תחמנותה ותככנותה , והבהרתי לו שבכל הזמן שהוא דיבר איתה , אני שמעתי כל מילה , ממתינה כמו כלבלב כנוע בסטימצקי כדי שהגברת תסיים לדבר איתו ותתפנה אליי . 
אבא שלי כינה אותה " נחש קטן " , כשהוא מתגלגל מצחוק . 
אמא שלי אמרה עליה " מספרית " ו " ממזרה " . 
ואני ? 
אני עוד אתחשבן איתה , אל דאגה . 
ילדים זה שמחה , ילדים זה ברכה . 
חכי , חכי . 
אני עוד אראה לך מאיפה משתין הדג , עוד לפני שתלמדי לאיית " כאפה " . 
נ.ב . 
אתמול מצאתי את עצמי תקועה בפקק קטל - ני באיילון בדרך הביתה , כאשר כמות בלתי אנושית של שתן השתכנה בשלפוחיתי . 
שבוע הספר לא נראה לי כמו הסבר הגיוני ל - 40 הדקות שביליתי על הכביש , ורק היום גיליתי שבגני התערוכה היה אמש חג העדה הכורדית , ו - 50,000 כורדים גדשו את הפארקים וחגגו . 
50,000 כורדים על הכביש . 
זו לא רק התחלה של בדיחה , זה פשוט מדהים שכל כך הרבה מהם הצליחו לשרוד . 
אם במקום אפל כלשהו בליבכם תמיד רציתם לשלב פעילות הכוללת השתנה ואישה , זו ההזדמנות שלכם . 
ב - eBAY מוצעת למכירה האסלה המרגשת הבאה . 
מישהו מופתע מזה שכל העמוד בגרמנית ? 
בחיאת רבאק , רדו ממני עם כל החלביות הזו . 
פסטות , לזניות , פשטידות , גבינות , יוגורט ( בעעעעעעעעעע ) - מספיק ודי ! 
העם רוצה בשר ! 
הבו לי איזה המבורגר מדמם היטב , איזה אנטריקוט משויש , אפילו חזה עוף יספק אותי עכשיו . 
נו , ככה זה כשהרעב מדבר . 
* * * אחרי מנוחה של מספר ימים ( בשביל היד ) , חזרתי לנגן קצת . 
היה סביר . 
וחם . 
חם בחדר הזה . 
נראה לי שכבר אלך לנגן שוב . 
* * * פונקציית החסימה של אנשים בתוכנות מסרים מיידיים היא דבר נהדר . 
חבל רק שבמיקרוסופט לא למדו מיאהו איך באמת עושים Stealth Settings . 
* * * יש לי הרגשה שמחכים לי שבועיים ארוכים וקשים של עבודה , וזה מעבר לעבודה הרגילה . 
סתם תחושה שכזו . 
* * * עוד רגע מתחיל החופש הגדול . 
עכשיו אני באמת באמת שמחה שעברתי דירה מחוץ לבית האב . 
כבר כתבתי פוסט על עטיפות אפשריות לספר השישי בסדרת הארי פוטר - אבל עכשיו בלומסברי , ההוצאה לאור , שיחררה גירסה סופית ואחרונה של עטיפת הספר , שיבוא עלינו לטובה ב - 16 ביולי , ממש עוד רגע . 
אז הנה - Harry Potter and the Half - Blood Prince . 
גישה לחשבון הבנק דרך האינטרנט זה נורא נחמד - אפשר לראות כל הזמן מה מצב העו"ש , אפשר להעביר כסף בקלות ועוד ועוד . 
מצד שני , העניין הזה לא מאפשר את אחד מאמצעי ההישרדות הבסיסיים ביותר - הכחשה והדחקה . 
ככה , כשנכנסים , חוטפים את המינוס ישר לפנים ואי אפשר להתעלם ממנו ומכמות הכסף שנוזלת לי מהחשבון לאחרונה . 
נ.ב . 
- יצא לי היום לראות לראשונה את " הלוחש לסוסים " . 
אהבתי ואף הזלתי דמעה פה ושם . 
נ.ב . 
2 - אני חייבת לעשות משהו עם ההתמכרות שלי לפסטרמה . 
המצב קשה . 
אני בדרך כלל לא מסכימה עם השטויות שכותבים בוואלה , אבל הפעם נאלצתי לגחך ולהנהן בראשי . 
יאללה , יאללה , סודוקו הביתה . 
זהו , רבותי , גרגורי דספרס , ששלטונות ארה"ב נתנו לו להיכנס בלי בעיה לגבולות המדינה . 
בסך הכל , מלבד העובדה שיש לו פרצוף של אחד שצריך ישר לעצור אותו , היה לו בתיק מסור שרשרת מוכתם בדם , חרב , סכין ואגרופן . 
קציני המכס החרימו את הפריטים התמימים ונתנו לו להיכנס . 
דספרס חשוד ברצח כפול מזעזע בקנדה , שהתרחש ב - 27 באפריל השנה . 
ואחרי זה , לדודה שלי , שנולדה בסוריה ובגיל 3 חודשים עלתה לישראל , לא נותנים ויזה לארה"ב , כי אולי החדירו בה מסרים טרוריסטיים חתרניים בהיותה עובר ברחם . 
אין כמו האמריקאים . 
