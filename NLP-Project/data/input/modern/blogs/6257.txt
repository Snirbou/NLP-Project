כל הרגעים שלי מתבזבזים על המחשבה שיש משהו מפוזר ומשוחרר באוויר . 
על אף שהוא עשוי להיות מפחיד נורא הוא נהדר בשבילי . 
הוא גורם לי לחייך מבפנים ולמצוא עוד ניצנים של אושר ועוד דברים שניתן להוסיף לרשימת המכולת האינסופית של מה שאני אוהבת . 
הרשימה הזאת חשובה לי . 
היא מעוררת השארה . 
אולי אלו רק מחשבות של סוף סמסטר . 
בשלב הזה איני יודעת כיצד אעבור את תקופת המבחנים , או יותר נכון כיצד אושיב את עצמי ואלמד , אבל גם לא אכפת לי . 
שום דבר לא ממש יושב לי על הראש . 
הכל יהיה בסדר , כי הכל עושה רושם של נופל במקום . 
אולי אפילו אפסיד מחר חצי שיעור באוניברסיטה בשביל לעשות פילאטיס . 
אני לא באמת מסוגלת להרים את עצמי מהמיטה בשבע וחצי בכדי להכנס לשיעור של מורה שאני לא במיוחד אוהבת , ואין אופציות אחרות . 
עצם הידיעה שלא יקרה כלום אם , היא שעושה את ההבדל והיא טובה מספיק בכדי לגרום לי לנהוג במידה סבירה של אחריות . 
כל מה שנמצא בפרטים הקטנים והגדולים יותר . 
כל מה שאני מרגישה מוכשרת מספיק בשביל לעשות . 
היום אהבו אותי . 
מחר יאהבו אותי . 
מחרתיים אני לא אצטער על מה שלא עשיתי למרות שהייתי אמורה לעשות . 
היה לי טוב . 
יהיה לי טוב . 
יש לי כל מיני מחשבות חכמות שאולי מתאדות רגע אחרי שנחשבו , אבל הן משנות משהו . 
אני לא מפחדת מהמשהו הזה ולא מפחדת להיות שטחית חלק מהזמן , כי אפשר שגם לא אהיה כזאת . 
הכל דינמי . 
אני מתחדדת במקום להתנוון , ואלו שנותי הטובות ביותר . 
אני מתרגשת , כי ביום שלישי אני הולכת לשופינג וכבר הרבה זמן לא הלכתי לשופינג . 
אני מתרגשת גם מדברים אחרים . 
רציתי לצטט מהשיר Losing My Religon ( של Anouk , לא של REM ) , כי זה מה שאני שומעת נון - סטופ כבר כמה ימים , אבל גיליתי שהמילים שלו פסימיות מדי למצב הרוח שלי , אז אני פשוט אגיד לכם שכדאי לשמוע אותו , הוא נורא משמח . 
מצד שני אל תקשיבו למילים , הן דווקא לא משמחות בכלל . 
אני רואה אותן קרובות כל - כך ורחוקות , כמו השמש כשהיא שוקעת על פני המים . 
שוב איננו לוקחות את אותם השיעורים ולא חולקות לילות ארוכים ולבנים , גדושים בכוסות קפה וסיגריות . 
אני מתגעגעת אליהן כשם שמתגעגעת לאותה האהבה , התשוקה האדומה שכבר שכחתי שהייתה לי עד אשר נוכחתי כמה אינה שלי עוד . 
מעציב אותי לראות אותן ולדעת שכבר אינן חברותי . 
וזאת התשובה האמיתית בנוגע לשאלת הגעגוע ... 
.. 
. 
