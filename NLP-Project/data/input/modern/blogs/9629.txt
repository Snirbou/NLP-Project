נמלא המשרד רעש , המולה ופעילות קדחתנית . 
שני הבוסים חזרו , כל אחד מהחו"ל שלו ( ואחד לפני היציאה הדו שבועית לשם , שוב , מחר ) ואל כל זה , נוסף מישהו חדש / ישן , שמאייש את החדר שמימין לשולחני , לאחר שלוש שנים וחצי שעמד בשיממונו ... 
.. 
. 
ולמרות שאני מכירה אותו מתחילת עבודתי כאן והוא תמיד עבד איתנו בדרך זאת או אחרת , הסיטואציה קצת משונה ולא מוכרת , במיוחד שאף אחד לא דיבר איתי ( כנהוג במקום הזה שהדברים מתנהלים בו בחשאיות כאילו הק.ג.ב . 
מאזין דרך הקירות ) , מה תפקידי איתו ומה סמכויותיו מולי , כשהם כנראה יוצאים מנקודת הנחה ( נכונה , דרך אגב ) שאנחנו כבר נמצא את הדרך הטובה ביותר לעבוד יחד ... 
.. 
. 
וכך , לאחר ימים רדומים של השבוע שעבר ותחילת יום ראשון רגוע , ישנן השעות הללו שהמשרד כאילו מתהפך על ראשו ... עד שהם יצאו לפגישה שלהם ב 12.00 , ואז השקט ישוב על כנו ... 
.. 
. 
שבוע טוב חברים יקרים , ולא שכחתי את הפוסט על חמת גדר ... עוד מעט ... 
.. 
. 
מָמָלִיגַה היה המאכל הקבוע של אבא שלי ביום שישי בצהריים . 
אני לא יודעת מה הסיבה המדוייקת , אני משערת שזה בגלל ששניהם עבדו בימי שישי ( אז עדיין לא עברו באופן רשמי ואפילו לא רשמי לחמישה ימי עבודה , אז כנראה עדיין עבדו ... 
.. 
. 
) , בכל אופן , יום שישי בצהריים . 
ממליגה . 
שנים לא הייתי מוכנה לטעום ואפילו הייתי בורחת מהמטבח כשהיתה עומדת ומערבבת בסבלנות את סיר הממליגה , שכן להווי ידוע , ממליגה צריכים לערבב לאט ובסבלנות וגם להזהר מהבועיות שנוטות לפרוץ לכל עבר ולהרבות כוויות קטנות לטבח הבלתי נזהר . 
ופעם החלטתי לנסות . 
הרבה טעם אין לדבר הזה . 
לכן , נוהגים לאכול אותו עם תוספות . 
אבא שלי אהב לשים גבינה בולגרית , או קצת צהובה . 
וגם ביצת עין פה ושם . 
והוא אהב לאכול אותה גם בלי שום תוספת . 
plain . 
אבל מצד שני , הוא אהב הכל . 
גם רגל קרושה , כך שאני חושבת שזה מסביר את הדבר ... 
.. 
. 
ואני התחלתי לאכול ממליגה , כשאני מוסיפה לה עוד ועוד תוספות כדי להעלים את הטעם הבסיסי עד שהבנתי שאני אוכלת יותר את התוספות , והפסקתי עם הממליגה . 
להמון שנים . 
עד ליום חמישי האחרון . 
אז , הוזמנתי ( ע"י החתולה והשמאלנצ'יק שלה ) והוכנה לי ארוחה שבאה וליטפה את הזכרונות ... 
.. 
. 
את ריח וטעם מרק הצ'ורבה עם כדורי הבשר ( chorba cu perisioare ) שאמא שלי היתה כובשת כרוב בחבית כדי לעשות לתת לו את הטעם החמוץ של הכרוב הכבוש . 
את ריח וטעם הסָרמָלֶה ( sarmale ) שהיתה מכינה רק בחורף , עומדת אחר הצהריים ועוטפת בשר בעלי אותו כרוב כבוש מהחבית ואחר כך אופה אותו בתנור לאורך ליל השישי ושבת בבוקר , וכשהיינו קמים , היה ריח הסרמלה הנאפה בתנור אופף את הבית וגורם לנו להסתובב כמסוממים ליד התנור , מקווים שתרשה לנו טעימונת קטנה לפני ארוחת הצהריים , ואמא שלי , שהיתה אמונה על משטר וזמני בישול מדוייקים , היתה עומדת ומגנה בחירוף נפש על כל חתיכת כרוב עוטפת בשר ששחתה שם ברוטב ... 
.. 
. 
וכשכבר היינו מגיעים לשעת הצהריים , וניתן האישור לשלב בין הריח לטעם , היינו מוסיפים על תבשיל הרותח והחמצמץ כף גדושה של שמנת חמוצה והשילוב בין הקור והחום היה עושה נפלאות בפה ... 
.. 
. 
וביום חמישי בערב , קיבלתי הזדמנות זהב לחזור ולחוש את הטעם . 
לחזור ולהתעטף בזכרונות . 
וגם , אם לא היה ברור לגמרי מהפוסט , היה טעים ומענג עד מאוד ... 
.. 
. 
תודה . 
( ועל חמת גדר ויום האתמול , אכתוב לאחר שאענה על התגובות ואקרא עידכונים . 
איך אומרים : pleasure before pleasure .... 
... 
.. 
. 
) בסה"כ להגדיל את רוחב הפס הרחב או איך שקוראים לזה , ל 2 מגה . 
וגם להחליף ספק . 
ומכל הסיפור הזה , לא הצלחנו להעלות את האינטרנט מחדש , הקו של בזק התמוטט , הרשת הביתית לא ידעה מה רוצים ממנה , ובסופו של דבר , לאחר קירטועים רבים , התמוטטה בקול ענות חלושה . 
יום של נסיון אופי היה לי היום עם הידיעה שאין אינטרנט בסוף השבוע הזה , ורק ביום ראשון בערב , או אם יסתדר לג . 
הלו"ז , בבוקר , הוא יקח את הנתב למעבדה ששם יכניסו לו את כל מה שצריך להכניס לו כדי שיוכל לנתב בחוטים בלתי נראים את אותוה החמצן שאני כל כך נזקקת לו , והאינטרנט ישוב לשוט במרחבי המחשבים הביתיים שלנו . 
אבל א . 
הצעיר עשה לנו הפתעה , ויחד עם הטכנאי הצליח לסדר את הרשת , וכשיצאנו שלוקים , אדומים ומריחים כמו ביצים מקולקלות מתוך בריכות הגופרית הלוהטות של חמת גדר הגיע ההודעה המרגיעה : יש חמצן באוויר ... 
.. 
. 
ואלו היו רק כמה שורות כדי להודות לכל המחכים ולפוסיקט שכתבה את המילים המרגיעות עד שהגעתי . 
ועכשיו , רכה , מעוסה , מבושלת ועדיין אדמדמה , אלך להטביע את עייפותי בשינה עמוקה , ומחר אספר על כל מה שרציתי לספר אתמול , ולא יכולתי לכתוב ... 
.. 
. 
שבת שלום ולילה טוב חברים יקרים . 
פמה is back in the building ... 
.. 
. 
התבקשתי להעביר אליכם את המסר הבא : עקב השבתה זמנית של המחשב אהיה מנותקת מכם בסוף השבוע הזה . 
אין צורך לדאוג . 
את החלל ימלאו ידיים שוודיות אשר יעסו את גופי לאורכו ולרוחבו ואת חברתכם אחליף בחבורת תנינים , יחד איתם ארבוץ בשמש החורפית . 
מאחלת לכם סוף שבוע נפלא פמה החודש הזהוב שלי . 
בדמיוני , יש בו צבע זהב , בחודש יום ההולדת שלי . 
אולי זה " מיץ מתפוחי זהב " שכותב נתן אלתרמן בשיר שלמדתי לאהוב עוד לפני שלמדתי לאהוב את חודש יום ההולדת שלי . 
ואולי זאת ההרגשה שלי בשנים האחרונות ... 
.. 
. 
באלבום תמונות הילדות שאמא שלי דאגה להכין לי לפני שעזבתי את הבית , ישנה תמונה של ילדה קטנה , שוכבת / יושבת בעגלה , מציצה בסקרנות , מתוך מעיל חם ועוטף לתוך העולם המושלג שמסביבה . 
כך אני מרגישה את עצמי בשנתיים וחצי האחרונות . 
כאילו מציצה ועושה הכרות עם העולם , עם עצמי , בכל פעם מחדש ... 
.. 
. 
וימים כמו הימים האחרונים , שנדמה כאילו חוזרים על עצמם במין מעגל ללא התחלה וללא סוף , הם אותם ימים בהם אני לומדת את השיעורים החשובים והמרתקים ביותר ... 
.. 
. 
דצמבר ריח ים ורוח סתיוומיץ של תפוחי זהבומין סגריר מתוק חמוץמושך מבית אלי חוץללכת לכת ולנשוםאויר שקיעות כחול אדוםללכת לכת ולנשוםאויר שקיעות כחול אדום . 
אויר שקיעות , ניחוח דק , הגשם זה עתה נפסק . 
עלה ושוט והסתכלעד מה יפה היא התבל . 
עלה ושוט והסתכלעד מה יפה היא התבל . 
הפנסים חוורי פנים , כחולות עיני הענניםומשהו מוזר כזהלוחץ דומם על החזה , לוחץ , קורע ודורש , הלב רוצה להתעטש . 
לוחץ , קורע ודורש , הלב רוצה להתעטש . 
אויר שקיעות , ניחוח דק … . 
דצמבר חודש מקוטרריחות תפוח ומטר , אתה נותן כוחות גנוזיםלהרוגי התמוזים , אתה יודע להשיבמעט אביב לתל אביב . 
אתה יודע להשיבמעט אביב לתל אביב . 
אויר שקיעות , ניחוח דק … יש בו כל מה שאוהבים בחורף בחודש הזהוב שלי , גם עבור אלו שהחורף אינו העונה האהובה עליהם ... 
.. 
. 
ברוכים הבאים לדצמבר חברים יקרים . 
החודש הזהוב שלי ... 
.. 
. 
חודש כל החושים ... 
.. 
. 
