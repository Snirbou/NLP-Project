הנוף מהגג של הג'יפ הוא הטוב ביותר . 
אין כמו המדבר . 
אז נכון שכבר מחצתי שני ג'וקים שלמים עם נעל בביתי בקט , אבל זה רק מפני שלא היתה לי ברירה . 
זה לא אומר שהם הפכו לאורחים רצויים או שאני מסתובבת ברחובות ומחפשת תיקנים להרוג . 
הפעם הנבלות הסרוחות החליטו לפלוש למגרש הטניס שלי , ולערוך עליו חגיגת חרקים . 
באמצע אימון הסרוויס , שמצריך את הריכוז הגדול מכולם , פירפר ונחת לו מול הפרצוף שלי ג'וק גדול , שחור ומכוער . 
כן , זו אינה טעות . 
ג'וק שחור . 
וזה שהוא שחור לא עושה אותו יותר אטרקטיבי , תאמינו לי . 
היה נדמה לי שגם באיזו האחורי שלו יש איזה עוקץ גדול וחשוד , אבל לא היו לי תוכניות להרים את הבנזונה כדי לבדוק יותר מקרוב . 
הטינופת נחת בדיוק ליד הבייס - ליין , לא רחוק מהמקום בו אני עומדת ומנסה נואשות לזרוק את הכדור כמו שצריך , בלי שהמאמן שלי יצעק " לא " מאיים בכל פעם שאני מתכוונת לחבוט בכדור כאשר הזריקה פחות ממושלמת . 
עם אחד עוד הייתי מוכנה להשלים איכשהו ( שכנעתי את עצמי שזו בעצם חיפושית זבל גדולה ושחורה . 
עם חיפושיות אין לי בעיה ) , אבל אז התעופף עוד אחד ונחת באמצע המגרש . 
" אני לא מוכנה להתאמן בתנאים האלה " , אמרתי בקולי הסנובי הטוב ביותר , אבל את המאמן שלי זה לא הרשים יותר מדי . 
איך זה ירשים אותו ? 
אם לא מפנים אותי על אלונקה באמבולנס , אין שום דבר שיפסיק את האימון . 
היתה פעם אחת שהקאתי את נשמתי לסל האשפה שבמגרש כי כנראה אכלתי משהו לא טוב לפני האימון . 
המאמן שלי הביט בי בשלווה עד שאסיים להוציא את חזה העוף המקולקל מהקיבה שלי , שאל " סיימת ? 
" והמשיך להגיש לי כדורים כאילו אין מחר . 
אז ג'וקים ? 
הצחקתם אותו . 
בכל מקרה , הוא דחף אחד מהם קצת עם הרקטה , אבל המניאק האחר נמלט לחצי המגרש השני , עבר את הרשת והתנחל על אחד הקווים . 
שיהיה קונטרסט . 
ניסיתי בכל כוחותיי לכוון את הסרב ככה שיפגע בג'וק , אבל הסתפקתי בלעבור את הרשת - הישג מרשים לכל הדיעות , בהתחשב בעובדה שאני מאחרת בשבוע וחצי לכל כדור . 
באמצע המשחקון אחד מהנבלות התעופף לי ישר מול העיניים . 
נסוגתי אחורה בבהלה , וכמובן שקולו הלועג של אבא שלי עלה לי בראש : " אויש , ג'וק ? 
את מפחדת מג'וקים ? 
את , עם כל האומנויות לחימה שלך , קמב"צית בצבא , גיבורה וג'וק אחד קטן מפחיד אותך ? 
" . 
וזה מהפה של אחד שמצטמרר כמו שפן קטן כשהוא רק רואה נחש . 
בטלוויזיה . 
כולם גיבורים גדולים , באמת . 
סופרמן , המתנה שלך הגיעה . 
אבל זה סוד . 
* * * עשינו היום טיול משובח ברמת הגולן . 
המסלול היה יפהפה , היה גם נחל אל על שרק התחיל לזרום ואיפשר לי לשטוף פנים במים די צלולים וקרים , היה גם טכני ומעניין ומאתגר . 
בקיצור , עוד טיול שווה , רק הפעם בלי על האש בסוף . 
מי שלא בא - הפסיד . 
* * * כי כמובן , יש כאלה שמעדיפים לנסוע עם אנשים אחרים , שחושבים שהם המציאו את טיולי השטח ורק חבל שהם לא יודעים שלצבעים של סימוני השבילים של החברה להגנת הטבע אין קשר לקושי המסלול עצמו . 
אנשים בונים תיאוריות ודעות מוצקות על גבי שמועות , ספקולציות וחרטוטים , ואחרי זה נורא מתפלאים למה זה מתרסק להם בפנים . 
אף אחד היום כבר לא טורח לבדוק . 
כנראה שזה יותר מדי . 
אנשים אחרים גם בוחרים להרוס לעצמם את החיים תמורת הרגעת כאב רגעית ( ואין הכוונה לסמים ) . 
כאלה שחשבתי שהם עזי אופי ובסוף מתבררים כסמרטוטים . 
כן , אני קשה עם אנשים . 
זה נכון ולא חדש , ולמרות הסלחנות שלמדתי לפתח , יש דברים שאני פשוט לא יכולה לסבול . 
אז אני קשה עם אנשים . 
זה בסדר , גם הם קשים איתי . 
* * * חברים זה מצרך יותר יקר מזהב , יותר נדיר מאוצר שודדי ים . 
אי אפשר להיות בטוחים אף פעם . 
הנה , אני אחרי כמה וכמה שנים מגיעה ( לאט ) למסקנה שזה לא חבר באמת , מה שהוא . 
זה משהו , אבל לא חבר . 
* * * כל עוד יש לי למי לתת מתנות , עוד לא נוצחתי . 
* * * וגם בהאטריק לא נוצחתי ! 
ומשכתי שוער משובח מקבוצת הנוער שמייד הועמד למכירה , כמובן . 
יאללה , חייבים כסף לפני שהמינוס אוכל אותי . 
* * * שיהיה שבוע טוב . 
הצפי : עבודה , אולי דייט שני , טיול ג'יפים נטול אזרחים ועוד עבודה . 
בהתחלה עוד קיטרתי על כל ההשכמות המוקדמות האלה , והיו גם פעמים שסירבתי באופן חד משמעי להצטרף . 
מה , כל שבוע ? 
כל פאקינג שבוע ? 
אי אפשר לעשות משהו אחר ? 
אין לי כוח , אני עייפה , אני צריכה לנקות ולגהץ , עוד פעם לשבת עם הזאתי , עוד פעם אתה לא מצליח למצוא את הנקודה על המפה , עוד פעם ה - GPS נתקע , עוד פעם על האש . 
אוף ! 
! 
! 
ודווקא בזמן האחרון , מכל מיני סיבות , הטיולים האלה של שבת בבוקר בג'יפ נתייקרו עלי מאד . 
אמנם הזאתי עדיין באה , ה - GPS נתקע וצריך לקום בבוקר ( דבר שהתרגלתי אליו בלי בעיה בכלל ) , אבל אנחנו כבר צוות די מוצלח , מגיעים תמיד לאן שאנחנו רוצים , לא נתקענו אף פעם ( טפו ! 
) ועוד לא היה מכשול או עלייה ( או ירידה ) שלא צלחנו בכיף . 
מדי פעם אני מזמינה חברים שלי לבוא . 
כאלה שמאד אוהבים לנהוג ונשמעים נלהבים מהחוויות שאני מספרת להם . 
בינתיים עוד אף אחד לא בא . 
למרות שיש על האש בסוף , לכל המכרים שלי קשה מאד עם הקונספט של לקום ב - 8 או 7 בבוקר , ועוד ביום שבת . 
אחד מהם קיבל היום את ההזמנה האחרונה - יותר לא יהיו . 
אם אחרי שנה ומשהו של הזמנות וסירובים הוא רץ במהירות הבזק כשמישהו אחר מציע לו לבוא לטיול , שייסע עם האחר . 
אחד בטח עוד יבוא עם הסונומה שלו , אני לא מוטרדת . 
ואחד ממשיך להשוויץ ביכולות הנהיגה שלו , אומר שאני צריכה מאד לפחד כשהוא נוהג ושלא אשכח להביא חיתולים . 
אותי אישית זה נורא הצחיק , ואני מחכה בקוצר רוח לראות אותו מפרפר בעלייה בתל צפית , עד שאני אגלה לו איך עושים את זה באמת . 
אני מקווה שהוא יבוא יום אחד . 
אני אוהבת שוויצרים . 
ולסיום , אני מנסה ליישב התערבות , ואשמח אם תעזרו לי . 
במהלך שיחה עם חבורת צעירים שחצנים ואהבלים , שחושבים שהם יודעים הכל על שטח רק בגלל שהם נהגו פעם על סופה בצבא , היה לי ויכוח . 
הם טענו בפני " מה את מדברת , נכנסנו לשביל לבן - שחור - לבן של קק"ל - זה השביל הכי קשה ! 
" ואני טענתי שאין קשר בין סימוני השבילים של קק"ל לבין קושי המסלול . 
מי צודק ? 
באתר קק"ל לא הצלחתי למצוא תשובה . 
אם מישהו יכול להפנות אותי ללינק חד משמעי ככל האפשר - אני אשמח . 
שבת שלום . 
מחר , כמובן , יש טיול . 
אומרים שלכל אחד יש תחליף . 
אומרים שבתי הקברות מלאים באנשים שחשבו שאין להם תחליף , והעולם עדיין עומד . 
אבל יש כל מיני סוגים של תחליף . 
ובסופו של דבר - זה מה שזה , בסך הכל . 
תחליף . 
לא הדבר האמיתי . 
רק ת - ח - ל - י - ף . 
יש אנשים מיוחדים במינם שאין להם תחליף . 
מקצועית ואישית . 
מצד שני , לרוב האנשים יש תחליף . 
ובדרך כלל הוא טוב יותר מהם . 
קצת סתום ונדוש . 
אבל אמיתי . 
לי ? 
לי אין תחליף משום סוג . 
אלוהים עשה אותי ושבר את התבנית . 
כדי שלא תצא עוד אחת כמוני . 
אחרי אמצע אוקטובר והגשם מראה נוכחות של ממש , לשם שינוי . 
וברור שזה יהיה ביום שיש לי בו שיעור טניס . 
אלא מה . 
ובכל זאת , גשם . 
גורם לי לחשוב שאולי דברים יסתדרו כמו שצריך . 
" למה את כזו לקונית ? 
" , שאלו אותי אתמול . 
כשתתחיל להתנהג כמו בנאדם , אולי תבין . 
בינתיים אתה סתם קקה . 
וצואה לא מבינה רגשות אנושיים . 
אולי הגשם ינקה לך את החרא מהראש . 
אני , בינתיים , צריכה למצוא את המטרייה שלי ! 
הוא איש מוזר , קווין סמית' , אבל גם בהרבה מובנים - פשוט , ישיר ולא מתחכם . 
ראיתי בטלוויזיה מעין סיבוב הופעות שהוא עשה , באוניברסיטאות שונות ברחבי ארה"ב . 
אין ספק שחלק מהאטרקציה שלו זה שכל מילה שלישית שלו היא Fucking , Cock או Sucking , אבל מעבר לקללות , האיש סיפר כמה סיפורים מדהימים על מפיקים , במאים וגם זמרים . 
מצאתי את עצמי צוחקת בטירוף . 
האיש פשוט מצחיק באופן טבעי , הוא מאד ישיר ולא מתבייש ( חוץ מכאשר מבקשים ממנו לרקוד ) והסיפורים שלו מאד מעניינים . 
הוא אמר שהדבר שהוא הכי חזק בו זה דיאלוג , וזה בלט מאד לאורך כל התוכנית ( הדי-ארוכה ) הזו , למרות שבעצם היה מדובר במונולוג בחלק לא קטן מהמקרים . 
מה שעוד שימח אותי במיוחד היתה הנוכחות המצוינת של ג'ייסון מיוז בכמה מההרצאות . 
האיש סטלן בחיים בדיוק כמו בסרטים , ולא פחות חמוד . 
סמית' אמר שג'יי וסיילנט בוב לא צפויים לחזור למסכים , מה שמאד מאכזב , אבל תמיד יהיה את " דוגמה " ( סרט מצוין למרות נוכחות המעיקה של בן אפלק והטמטום של אלאניס מוריסט בסוף ) ואת ג'יי מקלל , מעשן וגונב מקל גולף לקרדינל . 
בכל מקרה , היה מרענן לראות אמריקאי שלא דופק חשבון לפוליטקלי קורקט , לא נושא איזה אג'נדה כבדה עליו ( איזה צמיד בצבע ירוק עם נקודות לבנות לתמיכה באוכלוסיית הצפרדעים באנטארקטיקה , למשל ) , מדבר ישר ולעניין ועושה את מה שהוא יודע , כנראה , לעשות הכי טוב - לספר סיפורים . 
