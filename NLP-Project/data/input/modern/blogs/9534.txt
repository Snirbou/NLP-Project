כי היא לא מתארת את ה 5 קילומטרים שלפניה , לא את ה 2.5 שהלכנו מהבית עד לנקודת הזינוק וגם לא את 5 הקילומטרים שלאחרי המקום בו צולמה התמונה כשאני חסרת נשימה כמעט בסופה על עוד עליה נוספת במעלה הדיונות , לא את השמש החזקה שהיתה בשמיים ולא את הזיעה שנגרה על הפנים והגוף , לא את הכביש הלוהט בחלקה הראשון של הצעדה ולא את הדיונות עמוקות החול בחלקה האחר שלה , לא את תמונות הכביש בצד אחד של הנוף ולא את תמונות האגמים , החולות , הצמחים והנוף החצי מדברי בחלק האחר שלה . 
התמונה הזאת מתארת רגע בו עמדתי לנשום ולהוריד מעט את הדופק ( שהגיע לפעמים עד ל 160 בדקה והלב כמעט חישב את קיצו ואת קיצי לאחור ) , להסתכל אחורנית ואחר כך לחשוב ביני לבין עצמי : וואלה , עשיתי את זה ! 
" זה " זאת הצעדה המקומית ( 10 ק"מ ) של עירי הקטנה והמתפתחת שהיא סוג של מסורת לזכר שלושה חיילים שנהרגו בפיגוע והיה כיף לראות את כמות הצועדים הגדולה , ילדים , בוגרים ואף יותר מכך שלא לדבר גם על כמה כלבים שעשו את המסלול הארוך של והדי אתגרי יש לציין שהיה בתוך נוף מקסים של שארית הדיונות שבאיזור שיד שום קבלן לא נגעה בהם עדיין ואני מקווה שגם לא תיגע לעולם . 
והלכנו , ג . 
הבןזוג ואני , כל אחד בקצב שלו , היינו אדומים ושלוקים כסרטנים שהוצאו ממים רותחים והגוף זעק את הזעקות שלו ( המרחק הזה הוא פי שלוש ויותר מהמרחק היומי שאני עושה ) אבל בסוף , בסוף היו האנדורפינים ומה צריך יותר מזה , לא כן ? 
. 
שבת שלום חברים יקרים , שבת וחג שמתערבבים להם למין שמחה שקטה ומחוייכת ... 
.. 
. 
זה מה שתפס את העין שלי ברגע הראשון . 
בלי שום כוונה מתוכננת מראש ( אני הרי נמנעת מזה כבר 13 שנה כמעט ) ובמסגרת סידור ואירגון מחדש פינות בבית שלנו , נגעתי אתמול בתיקים המסודרים להפליא של אבא ( ואמא ) שלי . 
בסקרנות מהולה בפחד ( מגל ענק של תחושות שעלול להכריע אותי ) , פתחתי את הקלסרים , נוגעת בקצות האצבעות במסמכים שמהווים את תמצית חייהם , מגלה דברים חדשים ( ציוני הלימודים שלהם באוניברסיטה : אמא שלי היתה תלמידה טובה יותר מאבא שלי ! 
) , נזכרת בדברים ישנים ( מחברות כיתה א ' , תעודות בית ספר יסודי , הזמנות לחתונה שלי ושל ג . 
הבןזוג וגם של אחותי ובעלה , ועוד ועוד ועוד ) . 
הכל הם שמרו שם . 
מסודר . 
מתוייק . 
נגיש . 
כל החיים שלהם , וחלק מהחיים שלנו ( שלי ושל אחותי ) בקלסרי קרטון חומים . 
ואז , בתיק פלסטיק של נסיעות מצאתי את זה : תמונה של אמא שלי ושלי מתוך אישור היציאה מרומניה לעליה לישראל . 
אפריל 1961 . 
בת שנה וארבעה חודשים . 
והעיניים שלה , שיש בהם כעס , התרסה ועייפות ( הם נלחמו 6 שנים לקבל אישור יציאה ) לכדו אותי ונשארו איתי לאורך כל היום כולו . 
סגרתי את קלסרי המסמכים החומים ושמתי אותם במקום החדש שלהם . 
והתגעגעתי . 
נורא התגעגעתי ... 
.. 
. 
( ומצאתי את תעודות הלידה שלהם ויחד עם התמונה הזאת כנראה שדרכי לקבל דרכון רומני די סלולה . 
עכשיו אני רק צריכה להחליט אם אני רוצה ... 
.. 
. 
) . 
( מצטערת על התמונה המטושטשת , לא הצלחתי בשום פנים ואופן לחדד אותה יותר ) . 
אתמול בבוקר קמתי במין עייפות כזאת שהחלטתי שאני מרשה לעצמי ( באופן חד פעמי , יוצא מן הכלל ובלתי חוזר בעליל ) לוותר על חדר הכושר וסתם להשאר בבית ולא לעשות כלום . 
" לא לעשות כלום " הוא סוג של משפט שנותן לי לגיטמציה לעשות אחר כך הרבה דברים ( לקפל ערמת כביסה בגובה האוורסט , למשל ) אבל לנחם את עצמי שאני לעצמי , לגוף ולנפש ומתחשבת בהם מאוד . 
אחר כך גם מצאתי את עצמי מתרוצצת ברחבי הקניון נדרסת כמעט על ידי המוני אדם , טפיו וזקניו , כשאני מנסה לבדוק , ביני לבין עצמי , מה בדיוק היה לי כל כך דחוף להגיע לשם באחר הצהריים של ערב החג והאם המכנסיים לא יכלו להגיע לתופרת גם ביום אחר , הרבה פחות עמוס . 
בכל אופן , היום בבוקר קמתי נמרצת ותוססת מוכנה לאסוף את העולם בכף ידי וגם להחזיק אותו שם קצת . 
השנה אחותי החליטה שהיא חוגגת את ליל הסדר עם האלפקות במצפה רמון + שינה באוהלים תחת כיפת השמיים , מכיוון הבילוי הנ"ל אינו נמנה על חביבי ( הן יורקות , האלפקות ! 
) החלטנו לכבד את הצד השני של המשפחה בנוכחותנו הכה נעימה ולכן נעפיל לעיר הקודש השנה שהפלוס הגדול שלה הוא הקירבה היחסית שלה לביתנו מה שמאפשר לנו לצאת מאוחר יותר ולחזור מוקדם יותר . 
ואם פסח אז אביב ואם אביב אז פריחה ואם פריחה אז דוגמיות ממה שפורח אצלי במרפסת עכשיו ( בין השאר ) : וזה הכי חג שמח שבעולם . 
לכולם ... 
.. 
. 
* כן , כן , כן , אביב הגיע , פסח בא ! 
