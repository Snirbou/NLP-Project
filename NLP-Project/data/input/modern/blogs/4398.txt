מעניין אותי איך זה לחגוג חג באמת ... 
.. 
. 
כמו איך זה כשיש לך סוכה , איך זה ליל הסדר מההתחלה עד הסוף , מה ההרגשה של חג השבועות חוץ מיומיים חופש . 
אני נמצאת במשפחה מאוד חילונית . 
ביקרתי בבית כנסת פעמים ספורות בחיי ותפילות אני שומעת רק במקרים כמו חתונות או הלוויות / אזכרות ( שלא נדע מצרות ) . 
טוב לי עם זה שאנחנו חילונים , אני לא מרגישה כמיהה לדת על אף שאנחנו יהודים לחלוטין . 
הפעמים היחידות בהן זה מפריע לי באמת הן בתקופות החגים . 
תקופות בהן לכולם יש חג ולנו לא ממש - ראש השנה זה סתם ארוחה עם דברים רוסיים - פולנים לא טעימים במיוחד , יום כיפור זה עוד יום , וסוכות ... 
.. 
. 
מה זה סוכות ? 
עוד ערב מול הטלויזיה בסלון . 
הכמיהה הזאת לחג אמיתי לא באה מתוך אמונה כלשהי אלא מתוך מסורת . 
בא לי לשמר את המסורת הזאת , לאמץ אותה גם לחייק משפחתי . 
כבר שנים אני מנסה לשכנע את המשפחה שלי לעשות משהו שטיפ טיפה יהיה קשור למנהגי החגים אבל כלום לא עוזר . 
כנראה אפשר להוציא את היהודים מהגלות אבל אי אפשר להוציא את הגלות מהיהודים שיצאו משם . 
עובדה זו מסבירה את זה שהחג היחיד שנחגג " כמו שצריך " אצלי בבית זה ליל הסילבסטר . 
אני החלטתי שבעוד כמה שנים , לא עוד הרבה זמן , כשאני אקים בית משלי הכל יראה אחרת . 
אמנם אני אמשיך לקיים אורך חיים חילוני אבל אשמור על מסורת החגים הכל כך יפה של העם היהודי - סוכה בחג הסוכות , פסח בלי חמץ , ארוחה בכל יום שישי בערב , צום ביום כיפור או לפחות בלי סרטים אמריקאים כושלים שמדובבים לרוסית בקולי קולות . 
ככה יהיה אצלי בבית , אולי אז המשפחה שלי תבין שהמסורת שלנו היא לא להשתכר בליל הסילבסטר אלא לשמוח בחגים שלנו ... 
.. 
. 
אולי אז הם יבינו מה הם פיספסו ואיך זה אוירת חג משפחתית באמת . 
בינתיים אני אבלה את ערב החג בברביקיו אצל סבא וסבתא . 
ולא , אין להם סוכה . 
ובלי אבא ואימא , הם עכשיו בספינה בים התיכון . 
חג שמח : ) " אז זה הגיע - יום שלישי הקרוב , 12.9.06 אני אגיע לבקו"ם , אעבור שרשרת חיול ואהיה לחיילת פעורה צ'ונגית לתפארת מדינת ישראל . 
הכנתי את עצמי לזה די הרבה זמן ואני יודעת בדיוק מה היעוד שלי , אבל בכל זאת זה לא נקלט בדיוק . 
זה לא יהיה דומה לשום דבר שעברתי עד היום . 
" מחר , ערב ראש השנה , אני אציין בדיוק שנה לגיוס שלי לצה"ל . 
שנה אחת מאחוריי , ועוד אחת לפניי . 
אלו המילים שכתבתי לפני שנה בדיוק , מצחיק לקרוא את זה עכשיו , בייחוד אחרי כל מה שעברתי . 
אפשר לומר שהשנה הראשונה שלי בצבא הייתה השנה הכי מגעילה שהייתה לי בחיים - ירקו עליי , השפילו אותי , למדתי מהי בדידות ומהי אכזבה . 
למדתי כמה המסגרת הזאת משפילה ומדכאת . 
התאכזבתי , ציפיתי למשהו אחר ... 
.. 
. 
למדתי שגם אני יכולה להגיע לידי טירוף . 
בשנה שחלפה כמעט ולא רקדתי , הופעתי , שרתי , לא הייתי אני . 
הייתי מספר וככה גם הרגשתי . 
יחד עם זאת , התבגרתי . 
התבגרתי בשנה אחת כמו שנערה אחרת מתבגרת בשלוש - ארבע שנים . 
הבנתי איך זה להיות אדם בוגר שחי לבד ואיך זה כשאין מי שידאג לך מלבד אתה עצמך . 
את הדברים האלו לומדים בדרך הקשה , דרך הרבה דמעות . 
זו הייתה שנה נוראית שהתחילה בהיותי בצבא ומסתיימת כשעודני בצבא . 
ומה יהיה שנה הבאה ? 
קשה לומר . 
יותר טוב זה בטוח . 
בשנה הבאה החיים יראו אחרת - יומיות לקרייה , אני אהיה כבר פז"מניקית , ובסופה אני אהיה כבר אזרחית ! 
כמה טוב לחשוב שבתקופה הזו שנה הבאה אני כבר לא אהיה חיילת . 
חוץ מצבא , הולכת להיות שנה מדהימה בתחום המקצועי שלי - נעלה את ההפקה ונופיע עם כל הקטעים שאני הכי אוהבת . 
כבר עכשיו אני חוזרת לרקוד ולשיר והכל נהיה טוב יותר . 
חוץ מזה , באמצע יהיו כבר הבחינות לבית צבי אני מקווה , אלו שחיכיתי להן שנים רבות . 
מקווה לטוב ... 
.. 
. 
חייב להיות טוב ! 
הרע מאחורי , מכאן אפשר רק לעלות . 
אז שנה טובה לכולם , שלא נדע מלחמות והחיים יראו טוב יותר עבור כולנו . 
ממני , חיילת קטנה שסיימה את עידן הצעירות 
