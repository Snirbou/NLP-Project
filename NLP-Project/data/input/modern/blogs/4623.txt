זה מדהים כמה מצבורי זעם וחוסר סבלנות לאנשים אני מגלה בעצמי לאחרונה . 
הדבר הכי גרוע שאני לא מאפשרת לעצמי לבטא את זה , מחשש שאני לא אשלוט בעצמי ואתפרץ ואז התדמית העדינה שלי תיסדק בפתאומיות , וכמו שקרה בעבר אנשים פתאום יראו מולם משהו מפחיד , מאיים , משהו שהם לא יידעו איך להתמודד איתו . 
כי הכל אצלי חד מדי , קיצוני מדי . 
אני מרגישה שאני משדרת משהו כל כך שקט ורך , אוורירי כמעט אבל מי שטורח להסתכל לי בעיניים ושם לב לידיים חסרות המנוחה שלי רואה כמה הכל מתוח ודרוך . 
רוב הזמן אני מאשימה את עצמי על כך שב - 22 שנותיי לא הצלחתי לסגל לעצמי מנגנוני הגנה יציבים מפני הסביבה וקורטוב אסרטיביות שיגרמו לאנשים להבין שגם לי יש גבולות . 
משהו בהתנהגות שלי עם אנשים שאני לא מכירה בכלל , גם אם אני לא מוציאה מילה מהפה , חושף לראווה את חוסר הביטחון הזה במי שאני . 
התגובות המהוססות שלי הן שטחי ההפקר האפורים שלי שאנשים מסויימים מרשים לעצמם לרקד עליהם ולפגוע בי , כל אחד למטרותיו . 
אני מתנחמת רק בעובדה שפעם זה היה הרבה יותר גרוע . 
מחליא אותי לחשוב כמה אנשים ניסו לנצל אותי בין גיל 17 ל - 18 רק בגלל רגישות היתר הזו שאני משדרת . 
ולא צריך ללכת רחוק בזמן . 
כי כל הזמן קורים דברים יותר פשוטים . 
הרבה פעמים אני מרגישה שאנשים מסויימים מרשים לעצמם להתנהג איתי באופן מסויים כי הם יודעים שאני אשתוק ולא אעמיד אותם במקום . 
או עוברי אורח אקראיים , גם אם הם רק ילדים משועממים , שמעירים כל מיני הערות . 
באותם רגעים אני מוציאה הכל מהקשר . 
אנשים פתאום יכולים להיראות לי כמו יצירי שטן . 
אני נדהמת מהשנאה ששמכרסמת בי . 
ואני אומנם לא תמיד נשארת חייבת , אבל זעם נוראי עולה בי על כל העולם וגם על עצמי כשאני חושבת על כל הסיטואציות האלה ומחשבת איזה חלק היה לי ולמה שאני משדרת שתרם לזה לקרות . 
אני מרגישה שאני נושאת בתוכי פצצה מתקתקת שכמו תמיד תתפוצץ עליי . 
כי להתפרץ פעם אחת ולצרוח אני לא מסוגלת . 
למה אני לא מתפרצת ? 
כי אין לי לגיטימציה עצמית לזה . 
כמו שאמרתי , אני מפחדת פתאום לא לשלוט בעצמי מול אדם אחר . 
להגיד ולעשות דברים שיפגעו במישהו שלא בהכרח מגיע לו . 
אני מפחדת לצאת מפרופורציות . 
אז למה לפחות אני לא מתפרצת ביני לבין עצמי ? 
מרוקנת את עצמי ממאגרי הזעם ושנאת האדם האלה ? 
למה אני לא צורחת לפחות ? 
או לא לוקחת איזה כמה חלקי ריהוט ישן כמו אלה שמצאתי ברחוב היום ומנפצת עליהם את זעמי באיזה מקום מבודד ? 
כל כך התרגלתי להשתיק , להחניק הכל , לאכול את עצמי מבפנים . 
וזה מה שקורה , כל החרא צף לי עכשיו . 
בחלום הייתי באחד מהמסדרונות של אותו בית ספר יסודי . 
היתה הפסקה ואני נכנסתי לאחת הכיתות הריקות וכשיצאתי משם ראיתי כמה בנים שלמדו איתי . 
הם התחילו לזרוק עליי אבנים , ואני ברחתי מהם עד שהגעתי לרחבת המבוא של בית הספר . 
מדי פעם ניסיתי להשיב להם ב " אש " , זרקתי עליהם בחזרה את האבנים שהם זרקו עליי , אבל העדפתי לא לזרוק . 
הם כל הזמן היו נעלמים מטווח הראייה שלי ובעיקר כי היו שם לא מעט תלמידים ולא רציתי לפגוע ב " חפים מפשע " . אחרי שהם נעלמו יצאתי לחצר שהיתה מלאה בהמון תלמידים בגלל ההפסקה . 
התיישבתי ליד דלת היציאה והתחלתי לחפור בור באספלט , אין לי מושג לאיזו מטרה . 
עולה לי אסוציאציה של " בונקר " , אבל לא חשבתי על זה בחלום . 
חזרתי לרחבת המבוא וראיתי שתי חברות שלי . 
אחת מהן היתה חברה שלי בכיתה ה' ואת השנייה לא זיהיתי כמישהי מציאותית . 
ניגשתי אליהן וסיפרתי להן על מה שקרה . 
ביקשתי שהחברה ה"לא מציאותית " תלווה אותי למסדרון שבו הותקפתי . 
שתינו ניגשנו לשם ובדרך כשחלפנו על פני הכיתות , ראינו כמה כתובות נאצה עליי כתובות בטוש שחור . 
אבל לא התייחסתי לזה כי הכיתות ממילא היו מקושקשות כולן בכתובות נאצה גם על אנשים אחרים . 
הרגשתי מדוכדכת ורציתי למות . 
שיתפתי בזה את אותה חברה והיא שתקה . 
אבל כשחלפנו סמוך לכיתה שממנה יצאתי קודם , היא נעצרה פתאום ליד אחת הכיתות והרימה אבן קטנה , אחת מאותן אבנים שהבנים זרקו עליי ושהיו מפוזרות שם . 
היא בחנה אותה כמה רגעים ואח"כ הסתכלה עליי במין חיוך מתגרה , הציגה בפניי את האבן ואמרה לי : " את רואה את האבן הזו ? 
התאוצה והחדות שהיא צוברת כשזורקים אותה יכולה לתת לה תכונות כמעט זהות לאלה של כדור " חי" ... זו הוכחה לכך שאת צריכה לחיות " . 
ואני , ברגע שראיתי את האבן הזו ושמעתי את ההסבר שלה , נבהלתי כי דימיתי לחשוב שעוד רגע האבן תתפרץ מבין אצבעותיה ותפלח אותי , ורצתי בריצה אדירה לעבר החברה השנייה שלי , שעמדה וחיכתה ברחבת המבוא . 
