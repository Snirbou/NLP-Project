אין דבר שאני אוהבת יותר מבתי הקפה על שינקין , המסעדות בנווה צדק והבארים באלנבי והסביבה . 
אולי חוץ מהפאבים שביניהם לבין אלנבי אין כל קשר או בתי הקפה על רוטשילד , שאני מוצאת עצמי נגררת אליהם . 
אני מעדיפה כשיש לי אופציה לרקוד ולהשתגע , אבל גם לשבת ולדבר שטויות זה מספיק טוב . 
אני שותה , אבל אף פעם לא מגיעה למצב של שכרות . 
כבר אין לי משהו עקרוני נגד זה , אפילו לא נגד סמים . 
מצד שני כן יש לי משהו עקרוני נגד להכניס דברים רעילים לגוף שלי , אז אולי כן . 
אבל זה רק משום שאני תל - אביבית משהו היסטרי - דואגת לאיכות הסביבה - אוכלת אוכל אורגני - שמאלנית יפת נפש - שפשוט בא לחבק . 
כולי שאריות של סגול מאתמול - לק מתקלף על הציפורניים ואיפור מתפורר בזוויות העיניים . 
לבשתי טורקיז ושחור ויצאתי מהבית . 
שתיתי אייס קפה על בסיס סויה של ארומה ( מכסה אדום ) , שהיה עליו חיוך מצוייר בלורד שחור וקוביית שוקולד קטנה שדחפתי עמוק למגירה ברגע שהגעתי הביתה . 
התיישבתי בסלון וחשבתי על איך שיש לי מרפסת כמעט תל - אביבית , ואדן חלון שכמעט והייתי יכולה לשבת עליו ולעשן סיגריה , בהנחה שהייתי מעשנת ובהנחה שלא הייתי גרה בקומה שישית , ועל איך אני כמעט בדיוק מרוצה מהחיים שלי . 
אז צחקתי לעצמי בפרצוף , הזמנתי כרטיסים , נרשמתי לקורסים הרצויים באוניברסיטה ( מה שלקח שלוש שעות ) , והבנתי שאני מאושרת . 
23:23 - אמא מתכננת להרוס לי את הבריאות . 
היא מביאה אייס קפה מהסוג שאני הכי אוהבת , אבל גורם לי לכאב בטן מטריד במיוחד ( עודף קפאין ? 
) . 
00:49 - אני סוגרת את הספר , מניחה אותו למרגלות המיטה ומכבה את האור . 
1:02 - מתהפכת לצד ימין , מושכת את השמיכה עד מעל לאף . 
הרגל שלי נחבטת בנוירוטיות כנגד המזרן . 
זה בלתי רצוני בעליל , מעיין עוויתות . 
המחשבות מתחילות לנדוד ואין לי שום יכולת להתפקס . 
כניראה סימן שבקרוב ארדם , אם כי פיזית אני חשה עוררות . 
1:03 - הסלולרי מתחיל לרטוט ולהפיק צלילים מוזרים . 
" אנחנו קופצות אליך עכשיו ! 
מתאים ? 
! " . " אה , האמת שלא במיוחד , אני צריכה לקום בעוד שש שעות . 
לימודים והכל " . 
" אה , טוב , אז לא משנה , בפעם אחרת " , " בפעם אחרת , בהחלט " . 
" אז שיהיה לך לילה טוב מתוקה " , " לילה טוב " . 
1:05 - מצטנפת לכדור קטנטן בצד המיטה , משתדלת להעלם . 
גלים של חום וקור שוטפים אותי . 
קפאין , רעיון רע . 
1:09 - " זה עדיין רלוונטי שתבואו ? 
אני לא ארדם בזמן הקרוב ... 
.. 
. 
" . 
" סורי מותק , נפלה עלינו עייפות כשאמרת לנו לא לבוא , בפעם אחרת " . 
טוב , אז בפעם אחרת . 
1:11 - " את כבר ישנה ? 
" , " לא , אמרתי לך שהלילה כבר אבוד לי עם שינה " , " יופי , כי מישהי רוצה לדבר איתך " . 
( ' ? ' ) . " היי , מה שלומך ? 
אני מתה לראות אותך כבר , אנחנו ממש צריכות להפגש " , " אהה ( ? ) " . " אז נדבר " , " כן , נדבר ( ? ) " . " שיהיה לך לילה טוב " , " לילה טוב " . 
1:34 - אני פותחת את הספר , קוראת עוד פרק אחד . 
סוגרת את הספר , מכבה את המנורה , מתהפכת לצד השני ומנסה לחזור לישון . 
3 ... 
.. 
. 
ZZZZZ .... 
... 
.. 
. 
7:00 - בוקר ( עיין ערך השעון המעורר ) . 
7:30 - " נו ? 
את מוכנה ? 
! 
לא ? 
! 
למה לא ? 
למה אני תמיד צריך לחכות לך ? 
! 
" ( אבא ) . 
7:59 - זמן הגעה לכיתה . 
8:43 - זמן הגעת המרצה לכיתה ( ועל זה נאמר 'וואט דה פאק ? 
') . 11:53 - זמן הגעה הביתה . 
בלי אייס קפה . 
אני באמת צריכה קצת קפאין . 
קצת . 
מהסוג הטוב ... 
.. 
. 
בלוק של קרח מוצמד אל הרגל שלי עם תחבושת בצבע אוף ווייט . 
מול העיניים שלי מערכת שעות מאורגנת ומודפסת , שחור על גבי לבן . 
אני נרגשת לקראתה . 
הימים האחרונים הרגיעו אותי מאוד . 
יש לי סדר יום פחות או יותר ידוע וקבוע מראש . 
אני רואה אנשים ומדברת בטלפון בשרשרת ( יש מי שמכור לסיגריות ויש מי שמכור לתשומת לב ) . 
ספרים וכתיבה תופסים חלק משמעותי מהיום - יום , ואני לא יכולה לחכות לזמן שבו הם יתפסו חלק משמעותי אפילו יותר . 
תוך כמה חודשים בטח אמצא את עצמי כותבת רע מאוד ומאוד לא אני . 
תוך מעט יותר זמן מזה , אולי אלמד לכתוב כמו שצריך . 
אולי לא . 
אחרי הכל אני אדם של תבניות . 
נכון שלמדתי להיות זורמת וגמישה , ושיניתי את דעותי כל - כך הרבה פעמים שכבר בעצמי לא ידעתי מה אני רוצה , אבל יש משהו בתבניות שעושה לי שקט בראש . 
משהו שמרגיע מחשבות מתרוצצות והיסטריות . 
לפחות עכשיו אין שום דבר אובססיבי בתבניות שלי . 
יש בהן בעיקר הכרח . 
יש לי חברים שאין לי צורך לכתוב עליהם ביומן , או לסמן וי על פגישות . 
אני לא כועסת על אנשים שלא רוצים בחברתי , או שאומרים שיתקשרו , אבל לא עושים את זה באמת . 
שום דיכאון לא ניראה באופק , להפך . 
מתכננת תוכניות ורוצה לחזור לחיים . 
הבלגאן היחידי נמצא בסיפורים שלי , שהם בעיקר חלקים מקוטעים בספירה לאחור . 
אולי זה משום שיצירה היא באמת משהו שצריך בשבילו רעש . 
מה שמוכיח מעל לכל צל של ספק שאפילו כשלא עושים הרבה ורוב היום תקועים בבית , דברים משתנים והזמן ממשיך לחלוף . 
( אני שונאת כותרות . 
אני חושבת שאני עומדת לוותר עליהן כליל . 
) 
