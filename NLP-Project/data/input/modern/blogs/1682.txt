מאז שהורידו את ספין סיטי מהמסך , התחלתי לצפות יותר בביפ . 
אין לי מושג למה בכלל נטשתי את הטלויזיה [ שהדרדרה יותר מדי בכמה שנים האחרונות ] לטובת הקופסא העילגת הזו , אבל שיהיה . 
מכיוון שלוח המשדרים של ביפ לא מגוון במיוחד , יצא ככה : סיינפלד - חברים - סיינפלד - חברים - סיינפלד - חברים - סיינפלד - חברים ... והגעתי למסקנה שסיינפלד הוא איש חושני ביותר [ וגם חוש הומור לא חסר לו ] . 
הנה אליל המין שלי . 
בזמן האחרון , אנשים נוטים להשתמש יותר מדי במילה " זנב " . 
אני רואה את זה בכל מקום אפשרי , וזה תמיד מקפיץ אותי [ אגואיזם ? 
] . 
אני עוד עלולה לחשוב שאנשים נורא אוהבים אותי שהם לא יכולים להפסיק לדבר עלי . 
אה , אח שלי התחיל היום [ או שזה היה אתמול ? 
] את שירותו הצבאי בתור מפקד [ אם אני לא טועה וזה אכן מפקד , ולא משהו אחר שמתחיל במ']. למען האמת , אני לא יכולה לראות אותו מפקד על חבורת בנות שאך - זה שמו רגליהן בעולם הצבאי וציציהן במדים הירקרקים , כאלו שלא רגילות לגובה כזה של מכנסיים ולעובדה שאין שם מייבש שיער . 
ואיך בכלל מלמדים בנות כאלו להחזיק נשק כמו שצריך בלי לגרום נזק רציני למישהו [ או - אלוהים ישמור - לשבור ציפורן ] ? 
אבל אני סמוכה ובטוחה , שזה שרק לפני כ 7 שנים עוד אחז בידי הזעירה וסחב אותי בכוח לבית הספר , יצליח להחדיר לבנות הללו קצת בינה . 
ואם לא , אז אולי יתמזל מזלו וזה יהיה משהו אחר . 
אתמול נעדרתי מבית ספרי כי לקחו אותי ל " בילוי משפחתי " באותו מקום הקרוי חמי יואב , שאמור להיות מעיינות חמים . 
בעיקרון , זה לכל גיל ומין , אך בפועל זה לבני 60 + שלא יוכלו להגיד אם הצחנה באה מהם או מהבריכות הירקרקות . 
יש שם כ 4 בריכות - אחת עם מים שנראים נורמלים , אחת עם מים ירוקים , אחת עם מים שנראים כאילו אנשים לא התאפקו ועשו בה את צרכיהם , ואחת כזו שבה מטביעים אנשים [ או עושים להם טיפולים במים , אותו דבר ] ; ג'קוזי ; ו " עיסוי מימי " , שזה בעצם מן מקלחות עם זרם מאוד חזק , שלא רצוי שיכנס לך לפה / עיניים , כי זה מגעיל ושורף . 
וזה בערך הכל . 
מה שכן , זה בהחלט עדיף על בוחן באזרחות ובוחן בידיעת הארץ . 
פוי . 
בבוקר , ממש לפני שיצאנו , התקשרה לאבא שלי המורה להסטוריה , ואמרה לו שאני מדברת בשיעורים ולמרות שממש כואב לה הלב היא נאלצת להוציא אותי . 
אז אל תוציאי אותי , כלבה , שחס וחלילה תקבלי התקף לב . 
מעניין מאוד , אני לא היחידה שמדברת [ מן הסתם מי שאני מדברת איתו מדבר איתי בחזרה , והכיתה שלי בכלל היא לא כיתה של ילדים - טובים - שבח - מופת ] , אבל אני היחידה שנדפקת . 
זונה . 
אז עכשיו לא ברור עד כמה אני מורשית להיות על המחשב . 
חלמתי בלילה חלום מוזר , עם כמה חלקים . 
חלק אחד היה איזשהי שיחה נורא משעממת ולא אינטליגנטית שלי עם סקאי , שהבטחתי לעצמי שאני אזכור ואספר לה , אבל שכחתי . 
חלק אחר היה , שהתעוררתי בבוקר יום שבת , שמחתי על זה שיש לי מחשב , כמובן מיד התיישבתי עליו והתחלתי לחטט בבלוגים . 
הגעתי לזה של ילונה , והיא בדיוק באותו זמן התחילה לשנות עיצוב ובדקה כלמיני דברים , והיו שם גם כפתורים מוזרים ויפים כאלו שהיא עשתה , ועוד כמה דברים ... 
.. 
. 
ואז היא פתאום הופיעה בפתח ביתי , סתם פתחה את הדלת , שוטטה קצת בבית ואז התנחלה מול הטלויזיה . 
לא ברור למה , אבל לא רציתי שהיא תראה שבדיוק הייתי בבלוג שלה , אבל רציתי לשאול אותה משהו בקשר לזה . 
קצת יותר מאוחר , היא קראה לי , ואמרה שבדיוק אמורה להתחיל איזשהי תוכנית על התאבדויות בערוץ הילדים , רק שעבר די הרבה זמן והיא לא התחילה , אלא היה איזשהו סרט אידיוטי . 
חבל . 
הלכתי להביא את מחברת ההסטוריה שלי , לעשות שיעורים , ושמתי לב שהשעה היא 4 ועוד לא נגעתי בכלום . 
ואז התעוררתי , והשעה היתה 10 . 
* אנחת רווחה * 
