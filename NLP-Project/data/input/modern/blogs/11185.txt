כבר כמה שנים שאני מתחמקת מההופעות האלה . 
שכנעתי את המורה שלי לתופים שאני לא מוכנה לזה , ושאין סיכוי שאני עולה על במה , וזהו . 
השנה ידעתי שכבר לא אוכל להתחמק , והכנתי את עצמי נפשית לעניין הזה . 
אין לי ביטחון בנגינה שלי כמו שיש לי בדברים אחרים . 
ולא מפני שיש לי פחד קהל או במה . 
מי שמכיר אותי יודע שזה לא העניין . 
מבין כל הדברים שאני עושה , דווקא זו המיומנות שהכי פחות רציתי להעמיד למבחן מול אנשים . 
אז נכון שלא מדובר היה במבחן , אבל להיות על במה מוארת מול כ - 200 איש ולנגן שיר באורך מלא , זה דבר שלא עשיתי מעולם . 
" את , אין לך טיפת פחד בגוף " , אמר לי מדריך נהיגת שטח לפני יותר משנה . 
אז ברור שאי אפשר לדבר באבסולוטים כאלה , אבל הוא כנראה צדק , והוא כנראה גרם לי להיות מודעת לזה יותר ולחיות לפי ההערכה הזו . 
אז לא פחדתי . 
ברור שהיה לחץ , ועצבים רבים בזמן החזרות ואחריהן וכל מיני ביטויים של הרצון שלי לעשות את הדבר הזה כמו שצריך , על אף כל חובבניותו . 
אפילו השיר שבחרתי שיקף בעיני את היכולת שלי ללמוד אותו תוך פרק זמן קצר ובדיעבד הסתבר שזו היתה בחירה מאד נכונה , לא רק טכנית אלא גם מבחינת שואו ( אני לא מתכוונת לומר את שם השיר , אגב ) . 
והיום הגדול הגיע . 
מה שהכי הלחיץ אותי , האמת , זה החשש שמא האיש שהכי חשוב לי לא יגיע . 
הזמנתי כמה וכמה חבר ' ה מפה ומשם וגם המשפחה הוזמנה ( למרות שבהחלט לא בניתי על זה שאבא שלי יגיע עם אחותי הקטנה והחברה המעצבנת שלו , אבל זה בדיוק מה שקרה . 
3 הברזות מז'וריות נרשמו . 
אחת היתה צפויה למרות שמדובר היה במתופף ; השנייה לא הזיזה לי והשלישית פשוט קרתה והצטערתי עליה , מה גם שהיא לא היתה ממש הברזה ( כן , אני ממש אובייקטיבית לגביו . 
נכון ) . 
אבל מי שהיה צריך באמת להגיע , הגיע . 
כל השאר חשובים פחות . 
את המתח לא הפגתי באלכוהול . 
ההופעות שלפני היו ארוכות ואין ספק שהרגשתי בלחץ , אבל ראיתי מתופפת אחרת דופקת 4 בירות ועולה חצי מסטולה לבמה , מעשה שנראה בעיני אידיוטי ברמות קולוסאליות . 
את רוב הזמן לפני ההופעה שלי ביליתי לצדו של האיש החשוב , שדעתו על ההופעה היתה קריטית לי יותר מהכל . 
את אבא שלי סינג'רתי לצלם בווידיאו , טעות חמורה שלא תחזור יותר . 
אם אתם שואלים את עצמכם מה קרה - התשובה היא כלום . 
הוא פשוט לא לחץ על הכפתור הנכון וזה לא צילם . 
השיר שבחרתי היה יוצא דופן - אולי בפשטות שלו , אבל בעיקר באנרגיות ובמהירות שלו . 
חלק קטן מאד מהשירים שלפני דיבר אליי , ורוב הזמן הייתי עסוקה בלהביט במתופפים , שחלקם הגדול עלה מבועת לחלוטין על הבמה ושמר על פנים קפואות לאורך כל השיר . 
בסופו של דבר , באמצע משפט , שמעתי שקוראים לי לבמה . 
הקורא התלוצץ מול המיקרופון ואמר " עכשיו , כדי להמשיך בטון הרגוע ... 
.. 
. 
" . 
הוא לא הציג את השיר כמו שהוא הציג שירים אחרים . 
הוא נתן לקהל לחכות ולקבל את המוזיקה לפנים , החלטה שהיתה נכונה ונפלאה . 
אצתי רצתי לבמה , לחוצה לעלות מהר , שהקהל לא יחכה יותר מדי . 
המורה שלי זינק על הבמה לעזור לי לכוון את הסט , שהיו מחוברים אליו כל מיני אלמנטים שאני לא צריכה בכלל להשתמש בהם , והיו בשימוש בשירים קודמים . 
הכל היה נראה לי מוזר , הלב דפק מאד מהר , אבל לא הרשיתי לעצמי לאבד עשתונות . 
את האנשים בקהל לא ממש הצלחתי לראות . 
הם היו מרוחים ומטושטשים . 
חיכיתי לפתיח של הגיטרה , והכרחתי את עצמי לספור עד לכניסה שלי , למרות שכבר ידעתי אותה בעל פה . 
ונכנסתי . 
כבר בתיבות הראשונות הבנתי שאנחנו מנגנים הרבה - הרבה יותר מהר מהחזרות . 
אבל זה כבר היה אבוד , ולא היתה לי ברירה אלא להישאר בקצב . 
אי אפשר להגיד שניגנתי מושלם , אבל הקהל הגיב בשמחה רבה לשיר , לנגינה ולעוצמות , שמעתי את השריקות ומחיאות הכפיים , ועלה לי חיוך על הפנים . 
הבסיסט החמוד , שעזר לי מאד לאורך כל הדרך , שמר איתי על קשר עין מצוין בקטעים החשובים , כמו סולו הגיטרה , ולמרות שדווח לי לאחר מכן שהמיקרופון של הבייס - דראם הפסיק לעבוד מתישהו בבית השני , השיר עבר בשלום , באנרגיה ובלי פדיחות . 
אני זוכרת בעיקר שכאבה לי היד בטירוף - שילוב של התרגשות , מהירות יתר ומכות חזקות על הסט בשביל העוצמה . 
השיר קצר יחסית . 
זה נגמר די מהר . 
המנחה / גיטריסט צעק את שמי בהתלהבות , ומקורות יודעי דבר כבר מסרו לי שמכל השירים שהוא ניגן באותו יום , את זה הוא הכי נהנה לנגן . 
הרמתי את היד לקול תשואות הקהל , ושמעתי את שולחן החברים והמשפחה שלי צורח בהתלהבות . 
ירדתי מהבמה לאחר לחיצת יד שמחה עם הבסיסט , כדי לחפש את אורח הכבוד , שחיבק אותי , אמר בהתלהבות " כל הכבוד " וקנה לי שוט טקילה . 
רעדתי כולי מהאדרנלין ומההתרגשות שסוף סוף נגמרה , רק כדי לזכות להתנפלות ותשואות מהחברים שרצו מהשולחן כדי לחבק אותי ולצרוח שאני " כלה " ו " מלכה " . 
אנשים שאני לא מכירה באו להגיד שהיה אחלה , ושניגנתי נהדר . 
הייתי בשוק מכמות הפירגון . 
זו היתה חוויה נפלאה , שגרמה לי בהחלט לרצות עוד . 
אמרתי לאורח הכבוד לאחר מכן שכנראה שגיליתי שיש בי מן הפרפורמרית , שנהניתי מזה הרבה יותר ממה שחשבתי ושבפעם הבאה אני הולכת על שיר יותר מסובך , אבל עוצמתי לא פחות . 
את הנגינה , כמובן , ניתחנו לפרטי פרטים באותו ערב , והחיוך ( הנדיר-משהו בימים אלה ) לא ירד לי מהפנים כמעט שבוע . 
באותו לילה בכלל התקשיתי להירדם וחזרתי ושיחזרתי בראש את ההופעה , שברובה היתה מטושטשת משהו , אבל התחושות שעברו בי במהלכה יישארו איתי עוד הרבה זמן . 
היה כיף . 
היו גאים בי האנשים שחשובים לי . 
ניסיתי משהו חדש וזה הצליח . 
וניגנתי עם אנשים אחרים , מקצוענים , מה שבהחלט נתן לי טעם של עוד . 
יכול להיות שזה יקרה שוב בקרוב . 
את החיוך ואת ההרגשה אני אנצור בהחלט , כי לא כל יום יורדים מבמה כשמוחאים לך כפיים . 
וכך , מסתבר , נראית צ'ו צ'אנג בסרט המתקרב בסדרת הארי פוטר - הארי פוטר וגביע האש . 
השחקנית היא קייטי לונג . 
אבל , לטעמי , מה שבאמת חשוב בתמונה הזו , זה הינשוף , הקטן והחמוד . 
והמעצבן . 
Pigwidgeon , כמובן . 
עוד אחד אחרון לפני השינה - נסו לזהות אם מדובר ברוצח סדרתי פסיכופת או במתכנת מחשבים . 
התוצאות מפתיעות . 
אני כבר רואה שזה הולך להיות מין יום שכזה . 
אותי זה הצחיק , שטות הפלאש הזו , למרות שהעניין בה קצר מאד . 
אין סוסים שמדברים עברית , אבל לשיר ! 
לשיר הם יודעים . 
יש כל כך הרבה גירסאות של המשחק הזה , אבל זו אחת החביבות - שני מתחרים ( אפשר גם נגד המחשב ) שמנסים להרוג אחד את השני באמצעות ירי כזה או אחר . 
הפעם זה חיצים . 
נסו ותיהנו . 
כבר כמה חודשים שהמכונית שלי צוברת חול לאיטה . 
חול , אבק , פירורי בורקס , שערות קטנות ושאר חומרים בלתי מזוהים בעליל . 
מבחוץ , הרכב נראה כאילו הוא עבר מסע שטח קשה במיוחד . 
הבטחתי לעצמי לרחוץ את האומלל בהקדם האפשרי . 
לשים 50 שקל על רחיצה ( פוליש וקס ! 
ללא שריטות ! 
) ועוד איזה טיפ למסכן שצריך לנגב לי את החלונות , לא התחשק לי . 
ולרחוץ לבד פשוט לא הזדמן לי - הייתי חולה , היה חם , היה חושך ... 
.. 
. 
הכל קורה כשצריך לעשות משהו . 
היום החלטתי לא לוותר לעצמי וללכלוך , ולפחות לרחוץ את האוטו מבחוץ . 
אני צריכה להשיג Dust Buster בשביל הבפנוכו , אבל זה יכול לחכות . 
וכך , בצל הקופח של מגרש החניה , עם דלתות פתוחות ורמקולים שצועקים את Killing in the Name of , מדרגות הרבנות , Black Hole Sun והשטן והכינור של ג'וני קאש , הקצפתי את המכונית המלוכלכת שלי עם שמפו ישן ל " תלתלים מושלמים " של פנטן שמצאתי זרוק פה בבית ( לא שלי - לי אין תלתלים . 
לפחות לא על הראש ) . 
חומר מיוחד לאוטו לא היה לי , והחלטתי ששמפו של פנטן לא יכול לעשות נזק לפח של מכונית , ואם כן - אולי יש מקום לתביעה ייצוגית שתכניס לי מיליונים , כי אם הוא יוריד את הצבע או משהו , אפשר לנחש שלשיער הוא עושה נזק יותר גדול . 
הצבע לא התקלף , אבל רוב הלכלוך ירד , ולצערי גם כל הדפיקות הקטנות בולטות עכשיו במלוא עוזן . 
מסתבר שיש יתרונות לאוטו מלוכלך . 
וכך חסכתי 50 שקלים וגרמתי למכונית שלי להריח כמו ראש של כוסית מרמת אביב ג' . 
אי אפשר להגיד שעשיתי עבודה מושלמת , אבל לפחות הרכב לא נראה עכשיו כאילו הוא גמר סיבוב בחולות גוש קטיף . 
או ניצנים . 
* * * ביום שבת אגש ללכלך את הג'יפ המשפחתי בראלי נוסף . 
אולי הפעם נביא גביע . 
או שלא . 
ובשביל זה אני צריכה לקום ב - 5 בבוקר . 
תענוג שאין כמותו , בטח בסופשבוע . 
נו , אולי תצא לי מזה ארוחה על חשבון הברון . 
לא לשכוח לקחת מצלמה . 
* * * שמתי לו סוכריה על השולחן היום . 
אני לא חושבת שהוא הבין . 
הובא לידיעתי שאני מועמדת בקטוגריית ה " חופשי " בתחרות בלוג השנה של נענע . 
מה אומר ומה אגיד . 
קודם כל אני מוצאת את זה מאד משעשע שהם הצליחו למצוא קטוגריה לבלוג שלי . 
כבר שנתיים ומשהו אני תוהה בעניין הזה , באמת תודה . 
מצד שני , הבלוג שלי היה יכול להתאים כמעט לכל קטגוריה אחרת בתחרות הזו . 
בין הפרסים לבלוג המצטיין - חיבור לאינטרנט מהיר לשנה של נטוויז'ן . 
זה אמור להיות פרס או עונש ? 
טוב , לא משנה . 
תיכף עוד יגידו לי להגיד תודה ולשתוק . 
כן , כאילו זה יקרה . 
נ.ב . 
שנת צהריים של שעתיים כשבאמת עייפים זו מלכות אמריקה התשיעית . 
נסו ותהנו . 
נ.ב . 
2 - לא תמיד משתלם לצאת למשחק ידידות בחו"ל ב - Hattrick . 
אוף . 
זה כבר כמה ימים , אולי שבוע , שהסירחון נמצא כל הזמן בבית . 
הוא לא הולך לעבודה , אני בטוחה בזה , מכיוון שגם בימים שאני יוצאת מאוחר מהרגיל לעבודה , הוא עדיין בבית - ישן , בוהה בתוצאות הספורט במסך המחשב או ( כמובן ) רובץ מול הטלוויזיה . 
יש כמה אפשרויות - או שפיטרו אותו ( מה שלא יפתיע אותי בכלל - אם רמת הפרודוקטיביות שלו בעבודה דומה לרמת הפעילות שלו בבית , שלא לדבר על מספר ימי המחלה המטורפים שהוא מנצל ) , או שהוא לקח חופש , או שהוא חולה מדומה . 
בכל מקרה , בינתיים אני צריכה לסבול את נוכחותו המעיקה בבית כל הזמן - עוד לא היתה פעם אחת בימים האחרונים שבה הגעתי הביתה והוא לא היה שם . 
מה שכן , אני ממש לא מדברת איתו , מעבר לשלום - שלום חטוף ככל האפשר . 
זה כמעט גורם לי להרגיש שהוא לא קיים . 
כמעט . 
אני חוככת בארגון אירוע רב משתתפים ונטול סיבה או פואנטה בבית בקרוב . 
מפגש חברים שכזה , בשביל החבר'ה, הבירה והבורקס . 
כבר יש רשימת מוזמנים , עוד אין תאריך וסביר להניח שיהיה לא מעט אוכל . 
זה אומר שאצטרך לגרש את הסירחון מהבית באותו יום . 
מי רוצה לארח כשהפרצוף תחת חסר המעש הזה מסתובב לי בין הרגליים ? 
! 
בנובמבר מסתיים החוזה שלי בדירה . 
אני חייבת לציין שממש לא בא לי על כל תהליך העברת הדירה מחדש - אני מרגישה כאילו עשיתי את זה רק אתמול - ואני חוככת ברצינות להישאר בדירה הזו . 
הדירה עצמה מעולה ובמיקום טוב , יש לי 2 חדרים שהם לגמרי שלי , אני יכולה להתאמן בתופים בלי שהשכנים יתאבדו עלי והדביל כמעט בכלל לא משתמש במטבח , מה שאומר שכל המקרר עומד לרשותי ואני עושה מה שמתחשק לי במרחב הקולינרי . 
בינתיים החלטתי שלא להחליט . 
אם מישהו מאד מסוים שאוהב פילים יחליט שהגיע הזמן שנהפוך לשותפים גם בדירה , הסיפור יהיה שונה לגמרי . 
אבל אני לא בונה על זה . 
לך תבין אנשים שאוהבים פילים ... 
.. 
. 
פוסט על ההופעה יקרה מתישהו , כשאהיה במצב הרוח ההולם את האירוע המרגש . 
