הזמן התחיל להתמוסס . 
אין לי שום אינדיקציה כדי לקבוע אם הוא עובר מהר או לאט . 
הוא נוזל בין החורים של הנשמה ומשאיר כתמים שקופים של דמעות שאין להן סיבה לרדת . 
הזמן אמור להיות אובייקטיבי , חשבתי . 
אך אפילו הוא נופל למערבולת העמימות הזו . 
השעות מתארכות והזכרונות מתקצרים , ורק בחלומות יש משהו יציב , כי התת - מודע הוא היחיד שיכול להרשות לעצמו לא לשאול את המציאות " מה עכשיו ? 
" . 
אבד לנו הפוקוס , זה מה שקרה . 
21:36 כשהדמעות פורצות את החסימות . 
היא לא יכולה לעשות את זה . 
זה חייב להיות בבחינת איסור לשלוח לכולנו הודעה ביום שישי בערב ולהגיד שימי שישי לא אותו דבר בלעדינו . 
עם הניסוח המדויק , כמו שרק היא יכולה , היא חוסמת את קנה הנשימה ולא משאירה מקום לאוויר . 
רק הדמעות יוצאות בלי לשאול בכלל וקול בלתי נשמע משתולל בבטן ורוצה לצעוק שגם בלעדיה , ושזה ברור . 
ברור שביום שישי זה הכי מורגש , ברור שזה לא אותו דבר לפתוח את סוף השבוע בלי השיעור הזה , בלעדיה . 
האצבעות כמעט כואבות מרוב שהן רוצות לסמס חזרה את המלים הפשוטות האלה , אבל המוח תופס פיקוד בשעה שהכל מתפרק ויודע שאסור . 
כבר לא ברור לי אפילו למה , אבל אני יודעת שאני לא צריכה לענות על הסמס הקולקטיבי הזה , למרות שהיא אולי צריכה את הפידבק הזה בחזרה מאתנו . 
מטומטמת , היא כל כך מטומטמת ... 
.. 
. 
למה היא לא נותנת למרחק להפרש ? 
כולנו כולל אותה צריכים עכשיו את הפייד אאוט הזה שלה . 
to get her out of our system . 
זה כמו שאי אפשר לקחת שלוק בירה כשאתה בגמילה מאלכוהול , זה ממוטט את כל החסינות שנבנתה . 
היא מפגרת והיא מתוקה באותה נשימה . 
אני לא יכולה שלא להבין אותה ולהרגיש איתה את החלל שנפער גם מהצד שלה , וזה מעייף להיות חזקים וחכמים ולעשות את הדבר הנכון והבריא . 
משהו כל כך חסר פה וזה נהיה חד יותר מרגע לרגע . 
איך אוספים מחדש את האוויר אחרי שבועה מתפוצצת ? 
אחר הצהריים בשיעור של שצקי , מתוך החולשה של הגוף , התחלתי להתגעגע לקומבינציות של דנה . 
יצאתי החוצה ורקדתי לבד את " מלאך " כמה פעמים . 
זה קצת מילא חללים ריקים בלב . 
מפתח המרחק פתח לי שער של געגועים . 
כשההדחקה מתחילה להתפורר והגוף מראה סימני מצוקה מתחלפים אני מתחילה לחשוב שאולי כדאי להוציא את הדברים החוצה . 
כשהעיסוק החביב עליי הוא שינה ואני מתחילה להזכר למה פעם התידדתי עם סיכות בטחון , אני יכולה להגיד לעצמי בבטחה שהמצב לא ממש אידאלי . 
אני מתחילה לחשוב שכל התחלואים האחרונים שלי היו פסיכוסומטיים וקשורים לגברת פיטר - סם - מסוכן - לחלוטין - פן . 
ביום רביעי שלפני שבועיים התחלתי להיות חולה . 
זה עבד מוזר נורא ובהדרגתיות איטית למדי , קודם קול של צפרדע ומציק בגרון , אחרי יומיים וחצי כל שאר הצינון . 
אחר כך התחלתי להבריא ונשאר השיעול . 
עדיין הוא מתקשה להפרד ממני . 
בסביבות יום חמישי שעבר התחילו לי כאבים ברגל ימין . 
מציקים כאלה , אבל לא כמו של הכמעט - שברי - מאמץ . 
מה שמעניין הוא שהם היו קיימים היום , אבל מאז שסיימתי את שיעור הריקוד שעשיתי הערב הם די נרגעו . 
וחוץ מזה אתמול והיום נהיו לי בחילות מסיבות לא לגמרי ברורות . 
הגוף שלי רוצה להקיא את עצמו . 
" איזה לק כדאי לי לשים ? 
" " סגול " " אבל יש לי רק סגול כהה ... 
.. 
. 
" פאוזה , " או בהיר ... 
.. 
. 
" " הא ? 
" " אני רוצה צבע שמח " " שימי ירוק " " אבל הירוק שלי לא ירוק " " אהמ , הירוק שלך לא ירוק ... 
.. 
. 
אוקיי ... 
.. 
. 
" יש מעט מאוד אנשים שממש אוהבים אותי וגם ממש גורמים לי לדעת את זה . 
לגרום לי לדעת את זה אומר לעשות עם זה משהו , כי להגיד " אני אוהבת אותך " רוב האנשים הנורמליים יכולים . 
יעל , למשל , מאוד אוהבת אותי . 
היא מתקשרת ואומרת דברים חמודים להפליא , רק שאני עסוקה בלהיות רדומה ועם בחילה , כך שאני מחייכת , וברגע שאני מנתקת זה מפסיק להשפיע עליי . 
חבל , פעם זה היה יכול לעשות לי את החודש , הדברים שהיא אמרה אתמול בטלפון . 
וול , דברים משתנים , והחיים לא באמת עובדים ככה שדברים באים כשאנחנו זקוקים להם . 
אני ממש צריכה חיי חברה נרחבים יותר . 
לא עוזר לי שבאופן תאורטי יש לא מעט אנשים שאוהבים אותי , ושאת רובם אני אפילו אוהבת בחזרה . 
אני צריכה שהם ירצו לראות אותי לפעמים , ושהם יגידו שהם מתגעגעים ביוזמתם ולא רק כשאני שולחת להם סמס סתם מתוך שעמום . 
אני לא יודעת מה לא בסדר איתי . 
זו אני שגורמת לאנשים לא לרצות להיות בחברתי , או שאני פשוט בוחרת אנשים בעייתיים ? 
תסלחו לי , אבל אני עדיין לא מוכנה להודות בהשפעה של דנה על כל המצב שלי . 
זאת אומרת , כן , אמרתי שזה גורר השפעות פסיכוסומטיות בשרשרת אבל מעבר לזה אני לא ממש רוצה לדבר על זה . 
מכיוון שאני כנראה לא אראה אותה ביום חמישי , או בכלל בקרוב , אני חושבת שעד שהיא תיצור קשר ( ותמוטט את חומות ההגנה וההדחקות , אצטרה אצטרה ... 
.. 
. 
) אני הולכת על " מוחקים את דנה " . 
זה סוג של בריא והכל , אבל זה מרגיש קצת חרא . 
ביום שני היו לי מלא פלאשים מהיומולדת של ענת , ע"ע מזמוזי קרקפת ושות' . 
טוב , לא באמת הייתי צריכה להזכיר את זה לעצמי עכשיו . 
לירון , נשמה שלי , שיהיה לך ברור שלולא את , אני באמת לא יודעת באיזה מצב הייתי היום . 
את אכן מוזמנת להרביץ לי עם הקביים או להשפריץ עליי אייס קפה אם אני נהיית בכיינית יותר משלגיטימי שאהיה . 
