מצחיק שאני יכול להגיע לקתרזיס מכלום . 
היה לי כל כך רע רק לפני 6 דקות בערך , וזה פשוט עבר בלי סיבה ברורה לעין . 
( עריכה - 1:37 - זה משעשע , זה הספיק לחזור באופן חזק יותר , וללכת שוב . 
אני לא כל כך יציב לדעתי ) אני חושב שאקנה מצלמה . 
בדידות זו דפוס מחשבה . 
לכן אני מניח שלא משנה עד כמה אהיה ביחד , תמיד אשאר לבד . 
( מהבחינה הזו כמובן . 
למרות שאני חייב להודות שאילת היה לא בודד באופן יוצא דופן . 
) ובנושא אחר , דווקא די טוב . 
מתחשק לי ללכת למסעדה פלצנית . 
[ אולי גם לומר למלצר פפפ ( בהנחה שאצליח לומר זאת ביום מין הימים ) זה באמת יעשה לי טוב ] . 
הו , זה משעשע לעשות סוגריים גדולים כי יש לי בפנים סוגריים קטנים יותר . 
זה גם כמובן אחד הדברים ההומואיים ביותר שעשיתי בזמן האחרון . 
מתחשק לי לגור קצת בתל אביב . 
כסף היה יכול להועיל לי כעת . 
( מה שמאוד לא מתחשק לי זה לעבוד ) . 
אני משוכנע שחשבתי הערב על מה אני באמת רוצה לעשות בחיים . 
מצד שני , אני משוכנע שלא באמת חשבתי על זה , ורק נדמה לי שחשבתי על זה , אבל בעצם אני לא אזכר לעולם , כי אני לא באמת יודע מה אני רוצה לעשות בחיים וכנראה גם לעולם לא אדע . 
( אני בטח אתעורר בגיל 55 ואתעצב על זה שבגיל 18 ידעתי מה רציתי לעשות בחיים , אבל שכחתי ) . 
ממוצע הגילאים של ההורים שלי הוא 55 . 
זה עצוב לי קצת . 
( למה בעצם ? 
) אני מתגעגע לפוסטים אסוציאיטיביים . 
אני נורא רוצה לראות השנה את כל המשחקים של הכח , לפחות את כל משחקי הבית . 
ברור לי שזה לא יצא לפועל . 
זאת אומרת , יותר משאני רוצה אני רוצה לעשות את זה עם מישהו , אבל אין לי ממש עם מי . 
אח שלי בחו"ל , שיש שומר שבת , וחוץ משניהם קשה לי לחשוב על מישהו שירצה . 
זה ישאיר אותי עם עירוני ר"ג , בתקווה שזו תהיה בליגת העל , ושאח שלי אולי יתחיל לבוא קצת השנה . 
חבל שהוא לא יודע עד כמה זה חשוב לי ( חבל שעד רגע זה מעולם לא עלה בדעתי לומר לו ) . 
( ואת זה סתם מתחשק לי לכתוב ) הקיץ שעבר , בעיקר התקופה הזו , ועצוב לי שדווקא התקופה הלא טובה היא זו שזכורה לי כה טוב מן הקיץ שעבר , מתקשר לי לשלומי שבן . 
פשוט כשאני חושב עליו , שלומי מתנגן ברקע , ואני אפילו לא יודע בדיוק איזה שיר . 
אולי יחזקאל , אולי משהו אחר . 
זה לא באמת משנה . 
הקיץ לפניו מתקשר לי לברי , עם צרעה ניצנים וכל זה . 
זו היתה מין תקופה מרה מתוקה , כמו הרבה דברים בתיכון . 
אבל חופשים הם לא בדיוק תיכון , אני גם לא רוצה לחשוב על השנים , כי זה מורכב יותר . 
חופשים מתאימים לי יותר . 
חופשים תמיד התחילו לי באוגוסט , חופשים תמיד נגמרו לי לפני שהם התחילו . 
התיכון נגמר לי לפני שהוא התחיל . 
אך די לקלישאות . 
ב ט' הייתי אומר ערוץ 24 , זה מתקשר לי מאוד לתקופה ההיא . 
" אבל אני , במחלקה לזיהוי פלילים , מחפש סימנים , במצוד אחרייך " . 
לא שמעתי את השיר הזה מאז , כנראה . 
עד ח' אני כבר לא באמת זוכר , וזה גם לא באמת משנה . 
לקיץ הזה עדיין אין לי פסקול , ואני לא יודע אם זה טוב או רע . 
( אני לא רוצה להיות יותר מדי קיטשי , זאת אומרת , זה לא שאני לא רוצה , אבל אני עדיין מפחד מהתגובה - ( וזה רבותיי , מצחיק ) ) אפרופו מפחד , החשש נחלש וכמעט עבר לו . 
אני פשוט יותר מדי מפחד מדברים כאלו . 
כמו עם הדיסק של המגבעות , או ה 13 בינואר , או שלל דברים . 
אני יותר מדי מאמין באמונות תפלות , אך ייאמר לזכותי שלפחות אני ממציא אותן לעצמי . 
אין לי כל עסקים עם חתולים שחורים למיניהם . 
חע . 
נוע הזכירה לי את הבלוג הזה : http://israblog.nana 10 . co.il/blogread.asp?blog=87239 שאני תוהה מי מכם היו בו אי פעם . 
בתחילה זה היה בלוג שקם לצורך מסויים , כאשר לאחר מכן השתמשתי בו כמקום לכתוב כל מיני דברים לעת מצוא , לעתים רחוקות למדי . 
נו , זה סתם זבל כזה , אבל נורא שעשע אותי להיזכר בו . 
אפילו עדכנתי , ואני שוקל לעשות זאת עוד , זה נורא כיף בסך הכל ( : ( חוץ מזה תמיד טוב לדעת שהיה כל הזמן בלוג אחד יותר מטומטם משלי בתקופה הזו , ולא משנה שגם הוא היה שלי . 
אה , ומדהים לחשוב שהוא קיים כבר שנה ושבעה חודשים , ושאני זוכר כל כך בבירור את היום בו החלטתי לפתוח אותו ) . 
וואו . 
מדהים כמה זמן קיימים בלוגי השירה . 
דברתי היום עם רחל על כל מיני דברים בתיכון , וזה המקור למצב רוח המעט מסריח הזה , אבל מילא . 
( זה משעשע שאני יודע שהעיתון אמור להגיע , ובדיוק לפני רגע חשבתי על זה שמעניין שהוא עדיין לא הגיע ובכל זאת בכל פעם שהוא יכה בדלת זה יפחיד אותי . 
) ( אתם זוכרים שהיינו בכיתת מחשבים הזו ב ט' למשך כמה זמן כי הבחור היפה ההוא שבר משהו והיה צריך להיות בקומה ראשונה ( זה טיפשי אולי לקרוא לו הבחור היפה , אך האמת היא שהוא אכן היה יפה , ואין סיבה לא לומר זאת ) . 
אז בכל מקרה , משהו בתקופה הזו היה נפלא , או לפחות זכור לי כנפלא . 
כנראה שזו כל כיתה ט ' , שכנראה לנצח תואדר בראשי רק בגלל שלא התחלתי עם זוהר . 
אוח , אני צריך להלקות את עצמי רק בגלל שאני בכוח מייצר לעצמי בעיות . 
אין לי כוח אפילו באמת להסביר . 
) אני ממש ממש מזיע ( וללא כל קשר , אני זוכר שליאור היה שם את " בואי " המון בכיתה ( נראה נורא לא מתאים לו לפתע ) , ושזה נתקע לי בראש ושיום אחד פשוט ירדתי מהאוטובוס והתחלתי לשיר זאת די חזק , בוריאציה כזו או אחרת , וכלל לא שמתי לב שיש הרבה אנשים לידי ( לא שזה משמעותי ) ) אני רוצה שיהיה לי את האומץ לשיר משהו ממש חזק ברחוב לבדי . 
עם עוד מישהו אני מסוגל , אבל אני רוצה לעשות זאת לבד . 
מצחיק שהרבה פעמים אני צריך לתרץ דברים בעייפות ( הייתי מתרצם בשיכרות אם הייתי שותה ) . 
זאת אומרת , המצחיק הוא שאז אני אמיתי . 
אני עדיין לא יודע כלום . 
( לעתים אני מתפלא על הקלות אשר קיימת לה בחייהם של אנשים אחרים . 
העניין הוא שרובם מודעים לכובד , הם פשוט בוחרים להתעלם ממנו . 
כשאני מעלה את הנושאים הלא רצויים , הם אינם מתעלמים , אך השוני מתגלה . 
זה עצוב מאוד מאוד , להרגיש מכביד . 
) הייתי קונה קצת קלות . 
עריכה : לא העברתי זאת טוב , כי העניין הוא לא רק בנושאים אשר אמרתי עליהם . 
זה הרבה יותר מזה , זה פשוט אחרת . 
לילה טוב . 
עריכה 2 : נה , כיף לי עם פוסטים באותיות קטנות ( : אבל אני צריך עיצוב חדש במהרה . 
זה נורא טיפשי לפחד מזה נכון ? 
( ובכל זאת , מחר אני עשוי להפוך היסטרי ) . 
