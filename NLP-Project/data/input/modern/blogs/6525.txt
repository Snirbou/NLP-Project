ביומיים האחרונים התנהלה ביני לבין עצמי שיחה ארוכה בנוגע לכל מיני נושאים ומחשבות יום - יומיים שאותם אתכוון לפרסם בבלוג , לאחר תקופה ממושכת שלא עידכנתי . 
למעשה השיחה התנהלה ע"י קול פנימי , שבאופן די מפתיע היה דומה לקול האמיתי שלי , אשר שוחח עימי וסיפר לי בנוסח פחות או יותר של כתיבה כל מיני דברים שלא אשכח לכתוב . 
אני מניחה שהדבר התנהל בדומה לרשימת דברים שעלי לבצע באותו היום , מעיין " רשימת קניות " שכזו , רק שההבדל היחידי הוא האורך . 
לאחר שעברתי לילה ללא שינה היום , במטרה לחזור לישון בשעות סבירות כשבחוץ חושך , ללא חשש מג'וקים מהלכים או מעופפים שלפתע מסתובבים בחדר , החלטתי לשם קץ לשיחה המייגעת , ולכתוב . 
היה זה לפנות בוקר בסביבות ארבע - שלוש , כשלקחתי את העיפרון והפנקס החדש שאמא הביאה לי , אך כתוצאה מריבוי הדברים שהקול העצמי לחש לי בימים האחרונים , לא זכרתי דבר ונאלצתי לכתוב את מחשבות הרגע . 
מאוחר יותר התברר לי שהקטע נכתב בדומה לדרישות ולרמה של המאמר בחיבור , ולכן החלטתי לוותר על פירסומו . 
את השבועות האחרונים ביליתי בעיקר בלימידה עצמית . 
בנוסף ללימוד השפה החדשה , שעליה ארחיב בעקיפין בהמשך , החלטתי להשכיל גם מהספר החדש שאבא קנה לי ולנסות לשפר את אוצר המילים שלי ואת רמת הכתיבה שלי . 
כך למשל , התוודעתי לעבודה שבמקום לכתוב " לפתע המחשבה ש .. 
. 
עלתה בראשי " ניתן לכתוב " לפתע חדרה למוחי ההכרה / המחשבה כי " , למשל . 
למידה עצמית , זו אחת מן התכונות שאני שמחה שיש לי . 
כמובן , שלא ניתן ללמוד הכל לבד , אך כך ניתן לומר שלמדתי לפחות שליש מהדברים אשר אותם אני יודעת כיום . 
אז .. 
. 
ספטמבר . 
אני מרגישה כל כך נורא בנוגע לזה . 
כל התלמידים הולכים לבית הספר , מפעילים קצת את הראש , זזים , משחקים כדורעף ( אוי , כמה שאני מתגעגעת לזה ) , ואני יושבת בבית ולא עושה דבר בעצם . 
נמאס לי לשבת כל היום על אותו כיסא , לא לזוז , ולבהות במסך לבן מהבהב של המחשב . 
לכן החלטתי לצאת החוצה , לטייל , ולעשות קצת ספורט , הכנה לחיים החדשיים שיתחילו לי בעוד כמה חודשים . 
אז יזמתי , לקחתי את חבל הקפיתה מהמגירה התחתונה בחדר של סמדר , וקיפצתי . 
אמרתי לעצמי שאעשה 200 , אך בסוף עשיתי 150 . 
לאחר מכן התנשפתי כל כך , כיוון שזו הפעילות הספורט הראשונה שעשיתי במשך חודשיים , ואם לומר את האמת הרגשתי בכלל לא בנוח בנוגע לעובדה זו . 
150 זה כלום . 
לא האמתי שהגיע היום ובאמת הפכתי לבטטת ספה אמיתית , שמתעייפת אחרי הליכה קלה של 5 מטרים . 
אז קיבלתי החלטה , ואני ממש מקווה שיתמכו בי וינדנדו לי להמשיך ולעמוד בה , כי אני לא ילדה של ספורט . 
החלטתי לעשות זאת כל בוקר , נוסף לכמה תרגילים נוספים . 
במהלך היום נזכרתי גם במסע אשר חלמתי עליו בחודש אוגוסט , וחשבתי שזו הזדמנות מצויינת לממש אותו . 
אז יצאתי החוצה מצויידת במזומנים לעבר חנות האופניים . 
אני אקום כל בוקר וארכב עליהם . 
שעה לכל כיוון . 
זו תהיה האופציה הכי טובה בשבילי , כי אני לא אוהבת לעשות ספורט , אךמ מסע למקומות לא מוכרים על אופניים אני אוהבת . 
חשבתי לעצמי . 
מעולם לא היתה לי החלטה ספונטנית למחצה בנוגע לביזבוז סכומי כסף נכבדים כפי שהיתה לי היום . 
אך אם המזל שלי , בעל החנות האופניים היחידה שאני מכירה בעיר , אמר שהוא כבר לא מוכר אופניים , והוא רק מתקן . 
אז הלכו כל התיכנונים לטמיון . 
לפחות יצא לי מזה קצת התערבבות עם קהל , שמש , ומשהו לכתוב עליו . 
