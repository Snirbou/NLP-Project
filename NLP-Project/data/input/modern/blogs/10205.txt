יש לנו איזה שכן , ולו - שני כלבים : אחד מין זאב לבן והשני - כלב ציד חום . 
לא בדיוק שכן קרוב , אני רק יודעת שגר בשכונה , אך אין לי מושג היכן בדיוק . 
גם את שמו אינני יודעת . 
אבל בגלל הכלבים היה פעם דיבור . 
ליתר דיוק , יום אחד בקיץ , כשטיילתי עם רונני בשכונה , גם האיש הזה טייל עם הכלבים שלו . 
משום שרונני מת על בעלי חיים מכל הסוגים , הוא ביקש מהאיש רשות ללטף את הכלבים . 
הוא אישר כי שתי החיות היו חביבות ביותר ולא פוגעות באף אחד . 
אז בעל כורחי נאלצתי להימצא ליד בעל הכלבים כדי שהילד יישאר בשדה הראייה . 
וכמובן , התפתחה בינינו שיחה . 
קודם על בעלי חיים ואחר כך גם על נושאים כלל - אנושיים , כולל גם נושאים קצת אישיים . 
למעשה , הוא בן אדם בסדר , השכן הזה . 
והשיחה דאז הייתה קולחת , עליזה ומצחיקה . 
כך , למשל , נודע לי שאינו אוהב מבנה גוף של דוגמניות , ושאם כבר - הוא נמשך לספורטאיות , כי מבנה גוף ספורטיבי זה גם בריא וגם יפה . 
ובזה הסכמתי איתו . 
אחרי ככלות הכל , זה שאני רוצה להפחית לעצמי את המשקל , לא אומר שבא לי להיות רזה של ממש . 
לחלוטין לא ! 
בא לי להיראות בערך כמו ענת הראל שמנחה תוכנית כושר בשעות הבוקר . 
וכל השיחה הזאת התנהלה בסגנון . 
הוא סיפר מעט על עמצו וגם ידע מעט עליי . 
אחרי זה רונני ואני הלכנו הביתה , ומאז לא ראיתי את האיש . 
ובשבוע שעבר נתקלתי בו שוב . 
משום שהוא נראה סתם איש רגיל , בן + , 40 קצת נמוך , קצת מלא , קצת מקריח , בעל עור שחום ( ויש המון - המון גברים כאלה ! 
) , לבטח לא הייתי מזהה אותו . 
אבל לא יכולתי שלא לזהות את הכלבים - הלבן והחום . 
והכלבים , ככל הנראה , זיהו אותי כי תיכף החלו לרחרח ולקפץ סביבי . 
בעקבותם , גם השכן זיהה אותי . 
אמרנו שלום , החלפנו כמה משפטי נימוס , ואז השיחה שוב גלשה לקטע אישי . 
לא שזה כל - כך מצא חן בעיניי . 
ולכן , טרחתי להזכיר לו שאני תפוסה , שיש לי מישהו . 
ואז ... 
.. 
. 
אני כבר לא זוכרת , כיצד הנושא התגלגל , אבל בתכל ' ס הוא שאל , בשביל מה אני צריכה בכלל חבר . 
ואני עניתי " בשביל כיף " . 
אז הוא אמר שבגילי , אחרי שכבר הייתי נשואה ויש לי ילד , אין כזה דבר לצאת עם מישהו בשביל כיף , אלא רק בשביל סקס . 
דהיינו , כל מה שאני רוצה מהחבר שלי - הוא סקס . 
והעניין של בילוי וכיף - הוא רק לבני 17 - 18 . 
צחקתי ואמרתי שכל אדם רואה את הנושא מנקודת מבטו שלו , ולגביי הוא לא צודק . 
וקיפלתי באדיבות את השיחה . 
אך בדרכי הביתה התחלתי להרהר בנושא יותר לעומק . 
והאמת - היה על מה לחשוב . 
הרי יש לי ימבה נסיון ביחסים בינו לבינה . 
אני יודעת מה זה נישואין , אני יודעת מה זאת אהבה , אני יודעת מה זה סטוץ ואני יודעת מה זה כיף . 
אני יודעת מה זה סקס למען סקס בלבד , כשלא מכירים זה את זה אפילו בשם . 
אני יודעת מה זאת אהבה נכזבת , כשאת אוהבת את הגבר והוא רק מנצל את זה . 
אני יודעת מה זה להיות נאהבת , אך לא לאהוב ( למען האמת , זאת חרא הרגשה ) . 
ואני גם יודעת מה זה הכיף שביחסים ! 
זה כששמחים לראות אחד את השני גם כשאין אופציה להיכנס למיטה . 
זה כשנהנים מלטייל יד ביד ולדבר על כל נושא שבעולם ולא להרגיש מבוכה . 
זה כשמשוחחים בטלפון גם ברצינות וגם בצחוק ומחליפים מילים מטופשות בלי קשר לרמת המשכל של כל אחד מהצדדים . 
זה כשיש ביחסים משיכה גם פיזית וגם נפשית , אפלטונית . 
בקיצור , כשמרגישים זו עם זה הכי נוח שאפשר ! 
אז מה , אם כל זה אופייני רק לצעירים בני - 18 ? 
17 נהפוך הוא , זה יתרון גדול להרגיש את הכיף שביחסים גם בגיל מאוחר יותר ! 
עם כל הבלגן שבעולם , עם כל קשיי החיים , להרגיש פתאום כיף מלבלות ככה סתם עם מישהו - האם יש דבר טוב מזה ? 
מה עוד צריך בכדי להיות מאושר ? 
ואני כעת מדברת גם עליי אישית . 
אחרי הכל , מה זה סקס ? 
אמצעי לפריקת מתח מיני ! 
וכדי לפרוק מתח מימי , לא בהכרח זקוקים לפרטנר , כולם יודעים . 
כך שהכיף האמיתי הוא לא באמת בסקס . 
הכיף האמיתי הוא בלבלות עם האדם שנעים לך איתו . 
הכיף האמיתי הוא להיות צעיר בנפש . 
ואם זה הדבר שאני מרגישה , כשמבלה עם הפרקליט , זה רק אומר שחזרתי לגיל 17 ! 
ומה רע בזה ? 
שלכם , ככה פנה אליי לקוח אחד בחנות . 
הוא בעצמו עו"ד , אמריקאי נחמד כזה , מבוגר , אבל שמור היטב . 
פעם היה לנו דיבור על הלימודים שלי , והוא אמר שהמקצוע נראה לו מתאים לי . 
איחל לי נצלחה וכאלה . 
אבל הפיל אותי , כשקרא לי ככה בפומבי " עורכת דין " . 
היום נגמרתי מעייפות . 
ב - 8 בבוקר יצאתי מהבית לסידורים וחזרתי רק מאוחר בערב מעבודה . 
רק חבל שלא הספקתי לעשות את כל הדברים שתיכננתי . 
אבל גם היה נחמד בדרך . 
קניתי כמה דברים קטנים ללימודים . 
בעיקר הייתי חייבת טיפקס , אבל on the way הוספתי לקנייה עוד כמה שטויות . 
וגם אכלתי צהריים במסעדה סינית בתחנה מרכזית . 
טעים לאללה , וגם משביע , אפילו מנה עסקית קטנה שלקחתי . 
רק אחרי 7 שעות נעשיתי שוב רעבה . 
זהו , עוד יום אחד נשרף . 
עוד חודש יש מבחנים . 
כבר עכשיו כדאי פה ושם לעבור על החומר , כדי לא להיכשל . 
( לא שידוע לי מה זה כשלון במבחן , כן ? 
) ועכשיו אני מתה לישון . 
לילה טוב לכולם . 
שלכם , 
