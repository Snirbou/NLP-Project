אתמול , כששמתי לק בצבע דובדבן עם נצנצים , שיצא מקסים ואפילו התייבש ממש מהר , עברו לי כמה מחשבות בקשר לחשיבה חיובית , ולזה שאולי שווה לנסות את זה עכשיו , אחרי שהרבה מאוד זמן הרשיתי לעצמי להתמסר לכאבים ולדכאונות . 
לרגע זה נשמע כמו רעיון נחמד , כל עוד אני היחידה שאומרת את זה , וכל עוד כולם יחשבו פעמיים לפני שהם מביעים תמיכה עיוורת - נלהבת , כי כששמים את האופטימיות על אוטומט ופולטים אותה במיני קלישאות סרות טעם , היא גרועה יותר מכל דבר אחר . 
אז העליתי את הרעיון הזה בפני עצמי בשושו וזכיתי לרגע חיובי שכזה . 
הבעיה היא שבקושי שעה לאחר מכן , ניסיתי להזכר מה הם אותם דברים חיוביים , או כיוון חיובי , שהתכוונתי לנסות להעזר בו , ולא היה לי שמץ של מושג . 
חשבתי שאולי זה היה קשור ללקים , או לדיאטה ... 
.. 
. 
אבל שום דבר לא נראה לי מספיק . 
לא הצלחתי לחשוב על שום דבר שיהיה חיובי מספיק כדי ליצור הדים של אופטימיות . 
זה היה קצת עצוב . 
אני לא יודעת למה קשה לי לכתוב . 
אולי כי אני מאוד משתדלת למחוק לעצמי את המוח בימים האחרונים עם מנת יתר של פרקי " השיר שלנו " , 3 אולי העייפות מונעת ממני מחשבות צלולות ומשפטים רהוטים , אולי הכדורים קצת מערפלים לי את החושים , ואולי אני פשוט מפחדת לחבר את כל החלקים שלי ביחד , ולהרגיש את הסדקים , אולי אני מפחדת שברגע שאני אצליח לכתוב , המלים יהיו הדבר היחיד שעוד מאשר את קיומי . 
