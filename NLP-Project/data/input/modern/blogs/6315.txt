כמו מזוודה קטנה ונטושה , שעונה לבדה על קיר , שמישהו שכח בשדה התעופה כשחזר לארץ . 
כשפיתאום אחד מאיזה חבורה שבדיוק עכשיו טסה לחו"ל , טועה לחשוב שהמזוודה שלו , מרים אותה ומסתובב איתה כמה דקות . 
לכשהוא מגלה שהתבלבל מניח אותה לצידו , אך אז כבר מאוחר , וחבריו חושבים שהמזוודה שלו וכשהוא שוכח אותה , סוחבים וגוררים אותה בתורות למענו . 
אחד מניח והשני חוזר וגורר , אף אחד כבר לא ממש בטוח למי היא שייכת , אבל כולם יודעים שאסור לאבד אותה והיא מתגלגלת מיד ליד . 
ובדיוק כשמגיע הזמן לעלות למטוס , מגיע האדם ששכח אותה על הקיר מלכתחילה , והמזוודה הקטנה לא זוכה לטוס לחו"ל . 
ואיך זה שאו שאין כלום או שיש הכל ביחד ? 
ולמה שכחתי כמה בקלות אני יכולה לעשות לעצמי טוב ? 
ויש מה שמעודד אותי , אפילו הרבה ... 
.. 
. 
אבל אני עדיין לא אוהבת להרגיש כמו המזוודה הקטנה , המזוודה שכל הזמן מפספסת . 
וכל זה לא בריא לי , יש לי בחילה של מחסור במקום בחילה של שובע . 
אפילו בבחילה של משהו מקולקל הייתי מסתפקת . 
והקלות שבה אני מרשה לעצמי להאטם בפני העולם ולהעלם , לבזבז את הימים שלי ... 
.. 
. 
אני לא אוהבת שזה ככה , לא במיוחד אוהבת את עצמי . 
ולא רע לי . 
זאת אומרת , אתמול היה נהדר והיום , ובכן ... 
.. 
. 
נמחק . 
וכן , יבוא מחר . 
יבוא מהר . 
ומחר יהיה נהדר , כי מחר יום חדש - אמרו חכמים ממני וצדקו . 
אבל עכשיו , כשהיום כבר עבר ומחר עוד לא פה , אני כועסת על עצמי שאני משתמשת בתירוץ של החולה ושל הבחילה . 
בסופו של דבר אני השופטת של עצמי , ואני יודעת בדיוק מה קדם למה . 
כן , תמיד הייתי קצת פסיכוסמטית ... 
.. 
. 
ואפטימיסטית , מסתבר - יעבור . 
יקירתי , רק זכרי תמיד שכמו נוזל המצית , כן האדרנלין - כמות חומר מוגבלת שכלואה בגוף אחד , וברגע שהפעלת את המנגנון פעמים רבות מדי , אין באפשרותך להפעילו שוב . 
היזהרי לא להבעיר את הניצוץ תמיד על אותה הסיגריה עם הראש השחור . 
הרי עודך כה צעירה ואת זקוקה להצתה הזאת לעוד שנים רבות . 
מי יודע , אולי יבוא יום בו תמאסי בסיגריות עם ראשים שחורים ובכלל תרצי לעשן מקטרת . 
