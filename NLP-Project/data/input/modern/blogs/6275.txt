אני מקיצה ב - 6:59 . 
אני לא יודעת מה בשם אלוהים גורם לי להקיץ באופן טבעי בשעה כזו . 
אני משוכנעת שהשעון אמור לצלצל ב - 7:00 . 
זאת טעות , השעון אמור לצלצל ב - 7:30 . 
אני בלחץ אטומי , אני בטוחה שאני מאחרת . 
מאחרת . 
לאן למען השם אני יכולה לאחר ? 
לפילאטיס ( שאני בטח בכלל לא אמורה לעשות עם הגב והכל ) ? 
לאיזה בית של מישהו שהזמין אותי ( נידמה שזה מה שאני עושה עם רוב הבקרים שלי בזמן האחרון ) ? 
עוד לא יצא לי להכיר בנאדם שמזמין אנשים אליו הביתה בשעות כאלה ... 
.. 
. 
אבל לא , כבר ימים שלמים אני מקיצה חצי שעה לפני שעת היעד שלי ונתקפת בחרדה מוזרה שאני מאחרת . 
אני מכוונת את השעון מחדש , ל - 8:30 , מפנה ראשי אל הכר וחוזרת לישון . 
אני כמובן לא נרדמת . 
תוך ארבע דקות אני עירנית כקרפדה קטנה על ריטלין , מקפצת לשירותים לשטוף פנים . 
האיפור השחור נוזל לי מהעיניים שנראות אדומות במיוחד , והשיער שלי שנחפף לראשונה מאז סופר מקפץ לכל הכיוונים . 
חרא , אני ממלמלת לעצמי . 
אני אחזור לישון . 
אני מסוגלת לחזור לישון . 
אני לא חייבת לעשות את שיעור הפילאטיס . 
כמובן שאני לא מסוגלת . 
אני מהרהרת על כך שזה גם לא באמת משנה כשישנים משלוש וחצי עד חמש ואז משש וחצי עד שבע בבוקר . 
עוד שעת שינה לא תועיל . 
הכירופרקט דופק לי על הגב עם המכשיר הקטן והסדיסטי שלו שעושה רעשים מפחידים , והלילות נטולי שינה לחלוטין . 
עוד ביקור אצלו ושוב כל הסיוט מחדש ( שלושה ביקורים בשבוע ) . 
דף הוראות מפורט שאומר " אל תשכבי על הגב עם כרית מתחת לראש , אל תתכופי מהמותניים , אל תרימי שום דבר כבד ( קלסר ספרדית נחשב ? 
) , אל תשכבי על הבטן , אל תשבי בכיסאות עמוקים או ספות ( טכנית כתוב " המנעי מישיבה " , אבל אם אני כבר חשה צורך בלתי טבעי כמו לשבת , אז ... 
.. 
. 
) , תשמרי את הראש שלך בקו אחיד עם הצוואר תמיד , תשכבי על הצד כששתי הרגליים שלך מקופלת ב - 90 מעלות ( למדוד עם סרגל ? 
) , תרימי את הרגליים למעלה " . 
אממ ... 
.. 
. 
מה בקשר לתנוחות של בני אדם ? 
כך אני מוצאת את עצמי בפאניקה במשך חצי מהיום , בנואשות מנסה למלא אחר ההוראות . 
ועוד גרוע מזה המצב בלילה , כשאני מתעוררת ומגלה שהגוף שלי מתמרד , ובוחר דווקא באחת מאלף התנוחות האסורות . 
הו לא ! 
אני חושבת , עכשיו שוב הוצאתי את החוליות מהמקום ! 
יש לי לחץ אדיר בין השכמות ואני הולכת לשיעור פילאטיס . 
זה חכם מאוד , אני מתארת לעצמי . 
קר לי נורא אז אני לובשת סווטשירט מחומר פלסטיקי מבריק כזה . 
אני מגיעה לשיעור ומגלה שאין לי שום כוח וואטסואבר לעשות אותו , אני גם מרגישה חולה . 
כן זהו , כואב לי הגרון ואני שוב חולה . 
אבל ... 
.. 
. 
אז מגיע אדון מורה לפילאטיס וישר מופיעים להם תסמיני סינדרום דנה . 
פיתאום כולי רעננה ומחוייכת . 
כן כן , הגברת הקטנה מתאהבת מחדש . 
זאת אומרת , לא ניתן להשוות בין מה שחשתי כלפי דנה לבין התחושה שיש לי כלפי אורגניזם זה ממין זכר . 
מצד שני הוא בהחלט מוציא ממני צווחות אושר קטנות וטיפשיות , ויכול לגרום לי לעבור חמש פעמים ביום באותה פינת הרחוב רק בכדי שאוכל לראות אותו שוב . 
חה חה . 
רק שלא תהיה עוד איזה צניחה חופשית לתוך באר מזורגגת ללא תחתית וכל העניין יהיה ממש בסדר גמור . 
נו , ושהגב יעבור לי והכל , כי למרות הסברה הרווחת אני כן צריכה לישון מתישהו בכדי לתפקד . 
זה גם קצת נמאס להתעורר מדי יום שטופת זיעה והיסטרית בלי שום סיבה נראית לעין . 
אבל בחיי שאין לי מה להתלונן , החיים יפים . 
הציפורים מצייצות גבירותי ורבותי , האזינו ! 
נצנצים ואיפור . 
בפנים עשרים בחורות מדהימות בצורה פנומנלית . 
רגליים ארוכות , עצמות לחיים בולטות , עצמות אגן . 
עצמות באופן כללי . 
חממה לאנורקסיה . 
מן רעד בלתי נשלט מטפס במעלה חוט השידרה . 
דחף בלתי מובן להיות יפה ומוצלחת . 
רזה . 
רזה מאוד . 
מרגישה את הירכיים משתפשפות אחת כנגד השנייה . 
מסבירה לעצמך שהכל בסדר , לא צמחו לך קרניים . 
תרגעי . 
לא מצליחה להוריד את העיניים . 
זה כל - כך קשה כשכולן כל - כך מושלמות . 
כל התחרות הזאת ששוחקת והורגת בסוף . 
הימים שעוברים ואת מרגישה שמנה . 
את כמעט מטר שבעים ושוקלת קרוב ל - 45 קילו , אבל זה לא משנה . 
הם אומרים לך שאת לא שווה כלום וזה הדבר היחיד שחשוב באמת . 
מלמדים אותך להיות עסוקה בהשוואות באופן כרוני . 
היום מודה לאלוהים על שמלת המיני השחורה ועל העקבים שבחרת ללבוש . 
לא מבינה למה למקום הזה יש כזאת השפעה פסיכולוגית . 
איום ונורא . 
מזל שהזמן הוא עכשיו , כשאת מרגישה טובה מספיק . 
את לא רוקדת והיית חולה . 
שיא הבריאות פשוט . 
באיזו קלות ניתן לאבד את שפיות הדעת במקום הזה . 
בימים שהיו הפסקות חשמל בכל מקום לנו היה קצר . 
אני ואימא נסענו ברכבת לחיפה . 
העוזרת התקשרה והודיעה שיש חושך , מה עושים ? 
מכיוון שהיה אור בחדר המדרגות אימא שלי ביקשה שתבדוק אם הפקק קפץ והסבירה לה איפה נמצא ארוך החשמל . 
הבעיה התעוררה כשהעוזרת התעקשה בתוקף שהיא מפחדת ממנו . 
אמי יעצה לה לשים כפפות של תנור ונעליים . 
אני מצדי צחקתי הרבה מאוד . 
העוזרת טענה שרק המפסק הראשי קפץ ובלית ברירה הרימה אותו . 
אחר - כך התלוננה שמכונת הכביסה מהבהבת אבל לא מוכנה לפעול . 
כשחזרנו הביתה התברר שמה שקפץ היה המפסק של מכונת הכביסה . 
החלק הפלאי בסיפור הוא שהמכונה החביבה הצליחה להבהב בלי חשמל בכלל . 
אני מוכרחה לשאול אותה איך היא עשתה את זה . 
מיפ . 
המחשב שלי מציג הכל במין פונט מצחיק כזה , אני לא לגמרי בטוחה מה קרה לו , אבל מה שבטוח זה שהקצר לא בא לו בטוב . 
חוץ מזה האינטרנט מת ליומיים - שלושה , מה שהיה לא נחמד במיוחד . 
בוכייה ונרעשת התקשרתי לשירות של בזק שיצילו לי את התחת . 
אבא צעק עלי , כי במקום לעשות זאת במידי הלכתי לקרוא פרק אחרון בספר שלי , גוד פורביד . 
ענתה לי מישהי שנשמעה כמו חגית , למרות שזה לא היה השם שלה . 
היא שאלה אותי אם המודם מחובר באופן ישיר למחשב , עניתי שכן . 
אחרי חצי שעה , כשהיא כבר קיללה אותי קללות נמרצות גיליתי שהוא בכלל מחובר לראוטר . 
זה היה רגע מאושר במיוחד , פריצת דרך ממש . 
היא קיללה אותי עוד יותר . 
היא גם עברה לשיחות ממתינות פעם בשלוש וחצי דקות בממוצע , ואחרי שנתנה לי להמתין עוד שלוש דקות אמרה " תודה על ההמתנה " כאילו שהיא תקליט מזורגג . 
אמרתי " אין בעיה " , כמו שאני תמיד אומרת . 
כמו תקליט מזורגג . 
שוב . 
אחרי שיחת שיקום נישואים מוצלחת עם גליה החלטתי שיותר אני לא חיה על מוד אוטומט . 
נכון , השאלה מה שלומך היא שאלה ממש דפוקה כשאין תשובה טובה במיוחד , אבל אי אפשר להמשיך לענות " יהיה בסדר " , או בגירסה האופטימית פחות " לא מדברים על זה " . 
אז עניתי לדנה שאם יש לה כמה דקות אני יכולה לספק לה תשובה נורמלית , ואם לא התשובה שלי היא כרגיל 'יהיה בסדר ושלא מדברים על זה ' . היא הייתה במצב רוח קרבי במיוחד , וואלה יופי . 
היא הסבירה שהקארמה הייתה לה מוזרה כל היום ושתקפו אותה על ימין ועל שמאל . 
זה כמובן לגמרי יתכן - למורן עלה הסעיף והיא התפרצה עליה , נועה הייתה מוכנה לרצוח את דנה וכו ' , אבל זה עדיין היה מוזר ורציני כזה . 
היא אמרה " אם יש לך תשובה אפשר לשמוע אותה ? 
" והוסיפה " עכשיו ? 
! " . אחר - כך נתנה לי שטיפה נהדרת וממש לא דנאית שכזו . 
חשתי נזופה למדי . 
במשך רבע שעה ישבתי ודקלמתי " אני יודעת " אחרי כל משפט . 
בסוף היא אמרה " אני יודעת שאת יודעת , את ילדה חכמה . 
את אבל לא צריכה לדעת , את צריכה לעשות " . 
החלטתי לגוון , אמרתי " כן ... 
.. 
. 
אני יודעת " . 
אחר - כך היא לחשה לי שאני בחיים לא אעיז להטיל ספק בזה שאיכפת לה , כי באמת איכפת לה , ואם אני חושבת שלא אז אולי אני בכל זאת לא חכמה כמו שהיא חשבה . 
חיבקנו אחת את השנייה חיבוק חזק חזק ופנינו ללכת . 
היום הייתי בסדנאת יצירה הכה נהדרת שלי . 
שפכתי נהרות שלמים של נזלת לתוך ניירות טואלט פריכים , והמורה שאלה כל חמש דקות אם אני בסדר ואם המאוורר לא מפריע לי למחלה . 
אמרתי לה בתוקף " צינון " ושהכל באמת בסדר . 
צבעתי , הדבקתי והתלכלכתי כמו ילדה טובה בלי הפרעות אישיות בכלל . 
שטפתי ידיים וגררתי עצמי לכירופראקט . 
שירן , בתור הדוברת הרשמית של איגוד הכירופראקטים , הייתה כולה מרוצה ואמרה שהיא מחזיקה לי אצבעות , ושיעזור , אמן . 
אני אוהבת את הכירופראקט שלי . 
הוא זקן ואמריקאי . 
תכול עיניים וכסוף שיער . 
הוא אמר לי " oh , you speak very good English , very good indeed " וגם " oh , great posture you have got " . 
ואני צייתנית ומנומסת הרבה יותר מדי פלטתי באופן כרוני " thank you " . 
הוא דפק לי על הגב עם איזה מכשיר מוזר , והרגשתי את החוליות הקטנות שלי עושות " פלופ " . 
הוא אמר לי שה " ספיין " שלי " איז הורבלי אימבאלאנסד " ושהוא מקווה שזה לא " טו סריוס " . 
שירן צדקה , הוא הצליח לעשות משהו שאף אחד עוד לא עשה בשבילי . 
הגב שלי מעולם לא כאב יותר . 
כל - כך כאב שאפילו שמעתי בעצתה של דנה ולא ביקרתי בפילאטיס . 
שלושה ימים . 
זה מוכרח להיות שיא חדש . 
אחר - כך הלכתי לספרדית והנזלת , למי שתהה , עדיין זרמה . 
המורה שאלה אותי " המאוורר לא מפריע לך למחלה ? 
" . 
מה הקטע של כולם להדביק לי מחלות ? 
חשבתי לי . 
סך הכל צנן . 
SMSים . 
היה לי הישג מרשים מאלו היום . 
קבלתי כאלה ממורן . 
ביוזמתה . 
משירן . 
ביוזמתי , אבל היא ענתה , שזה הישג יוצא מן הכלל ומרשים ממש . 
מפולינה . 
שוב , ביוזמתי , אבל היא טרחה לענות . 
והמפתיע ביותר ( תופים בבקשה ) - מאדון אקס מיתולוגי שנמצא באבט"שים ( אבטחות ישוב ) ויש לו המון המון זמן לחשוב . 
מכיוון שזה המצב הוא עושה לעצמו חשבון נפשי , ועובר בכל נקודות הציון החשובות בדרך . 
איכשהו בטעות הוא הגיע גם אלי . 
זה אומר שאם שום דבר לא ישתבש אני עומדת לעשות סקס ממש בקרוב . 
עם קצת עזרה מאלוהים ( שאני מאמינה גדולה בקיומו ) ומהאקס ( שיביא קונדום ) , אפילו בסוף השבוע הקרוב . 
היפ היפ הוריי . 
" ועכשיו אני שמעתי שהלב הזה הוא חצי אוטומטי יש כניסה לחדרים אנ'לא ידעתי למצוא לך עכשיו את התשובה " 
