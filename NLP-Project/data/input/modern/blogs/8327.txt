שומדבר אינו אירוני . 
הכל , בצורה זו או אחרת , מתקבל על הדעת . 
הדעת שלי לפחות . 
מערכת יחסים עם טיפוס סמיי - מפקופק שהוכיח מעל לכל ספק שיש בסיס לחשדות נגדו , ולמרות זאת . 
סיגריה תוך כדי צפייה בסרטון על זוועות העישון . 
הנאה ? 
ייתכן . 
תכנון טיול עם האקס בידיעה שדבר טוב לא ייצא מכך . 
המשך שמירה על קשר עמו , בידיעה גמורה שהוא אוכל את הלב . 
פגישה אקראית לאחר נתק של שנתיים עם האקס המיתולוגי בקניון הומה אדם , ובעקבותיה התעלמות טוטאלית מהסמיי - מפוקפק שעומד שם לידי ומת להכניס לו הפוכה ללסת . 
כשהוא הלך החלפנו מספרי טלפון . 
ידיד רחוק ומנותק ( 3 שנים ) שרואה אותי באקראיות יום אחד ברכבת ומחליט ליצור קשר מחדש , בידיעה שבפעם האחרונה שבה נפגשנו הייתי מאוהבת בלכלוך שמתחת לציפורניים שלו והוא החליט שזה כנראה לא חשוב מספיק . 
לגיטימי , אך הוא הרודף בימינו . 
ניתוק איטי של קשר עם האיש שאולי אוהב אותי יותר מאמא שלי . 
חיבור לאנשים שלא בדיוק מתאימים לאג'נדה החברתית שלי . 
פרידה לא נעימה מהאדם ששילמתי לו בשביל שיבין אותי ויעזור לי להבין את עצמי . 
חלומות על החבר של החברה . 
מעבר לפילטר אדום . 
ציור ללא רגש . 
סקס טוב . 
המילה " אהבה " התנדפה מהלקסיקון . 
לא בטוח אם זמנית . 
הכרה בעובדה שככל הנראה דבר אינו מעניין אותי באמת מלבד העולם הקטן והמרובע שלי . 
גלישה מהמושג " אירוניה " לנושאים שאינם מתקשרים בדיוק ... 
.. 
. 
תגיד , על מי אתה מנסה לעבוד ? 
לצערי אני כבר לא תמימה מספיק בשביל לתת לעצמי להאמין . 
ימי התמימות אי שם רחוקים , ננטשו מאחור , בגלל אנשים שכאלו , שכמוך . 
היית מלקק את האספלט שעליו דרכתי , אם רק הייתי מבקשת . 
כנראה שהיא הקדימה אותי . 
