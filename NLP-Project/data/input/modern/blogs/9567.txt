עוד הדהד באוזני זמן רב לאחר שהשיחה הקצרה ניחתה עלי בפתאומיות שלא הייתי מוכנה לה . 
ולמרות שכל זמן חילופי הדברים הייתי שלווה מאוד ומתנהלת מתוך ידיעה פנימית ברורה שאני לא נופלת למניפולציות שניסתה להפיל אותי אליהן , והייתי מאוד ברורה , מדוייקת , אסרטיבית ושקטה במילותי שלי , הרגשתי לאחריה שמשהו בתוכי הטלטל . 
וכדי להבין מה היה שם שטלטל אותי כל כך , למרות שחשבתי שאין במקום ההוא שאני עובדת בו עוד משהו שישאיר אותי תמהה לגביו , ניסיתי לפרק לפרודות ולגורמי גורמים את הדברים שנאמרו בשיחה . 
את הכעס ( " ביקשתי ולא עשית ... את לא עושה דברים " ) . 
את ריגשי הנחיתות שלה שבאים בתוך הטחת ההאשמה ( " אני תמיד אצלך אחרונה בסדר העדיפויות ... 
.. 
. 
" ) . 
את הדברים שנאמרים עלי מאחורי גבי במשרד ( " ... היא אמרה לי שאת מנפנפת אותי , שלא תעשי את זה ... 
.. 
. 
" ) . 
את האיום המוסווה ( " נחכה שהד"ר יגיע מהכנס בחו"ל ואז נראה ... 
.. 
. 
" ) . 
ואת משפט המחץ " אני לא יכולה לסמוך עליך " שזה בעצם אומר : את חרא של עובדת . 
אבל למשמעו אותו המשפט בתוכי עולה מתוך הסדק שמצא , אותו קול זערער , כמו יצור קטנטן שקופץ על רגליו הזעירות וצועק : נכון , נכון , נכון . 
אף אחד לא יכול לסמוך עליך . 
את חרא של ... 
.. 
. 
מלאי את החסר , המלכה היא ערומה . 
ואת העירום ההוא , שבתוכי , אני צריכה להבין עכשיו ... 
.. 
. 
( ולא , לא במוניקה מדובר הפעם אלא במישהי אחרת מהמשרד . 
ואחר כך באו דברים שהחזירו לי את הפרופורציות שנשכחות ממני לעיתים בעת סערה פנימית ) . 
התחושה הזאת , של עמידה בחנות ספרים , בוחנת אותם אחד לאחד , מדפדפת או רק מציצה בצד האחורי של הכריכה , ורוצה לבלוע את כל החנות , עד אחרון הספרים שבה . 
( וזה מתחבר להכרה שעברה בי לפני שנים רבות , בתחילת גיל העשרה שלי , במהלך נסיעה באוטובוס מהסיפריה הבייתה , כשהבנתי שאני אף פעם לא אוכל לקרוא את כל הספרים כולם . 
שתמיד יהיה ספר חדש שיכתב וספר חדש שלא אספיק לקרוא כי האותיות והמילים רבות מהדקות שיש לזכותי לחיות . 
ואני זוכרת שמשהו לפת אותי בחזה , והייתי עצובה . 
מאוד . 
) . 
מין התקררות שבאה בין החורף לאביב , כאילו הגוף עדיין לא החליט מה עדיף לו ולנפש כבר מזמן ברור שהיא נמצא בצד הבהיר , הכחול והחמים של הימים . 
הגרון כואב פחות מעצמו ( מכאן שהמכר הוותיק לא ביקר הפעם ) , קצת חום שעוטף אותי בגלים לזמנים קצובים ומהירים , ובעיקר תחושה שצריך להתנהל לאט לאט פן תנועה מהירה מדי תפרק את חלקי הגוף לגורמים . 
ואני מוצאת בתחושה הלא נעימה והמעייפת הזאת גם חלק שהוא נעים במידה מסויימת , בכך שאני נדרשת להוריד הילוך , לתת לשקט להיות ( למרות המאבק שלי בו ) ולהקשיב לצלילי הפְנים שבי . 
שבוע טוב . 
יהיה . 
הולכים יחד הרבה מאוד שנים אחורה . 
מכרים , אני אומרת ולא חברים כי אני לא יכולה לומר שאני ממש אוהבת את העובדה שהוא נמצא כל כך קרוב אלי , חלק ממני ממש . 
הכרנו בילדותי המוקדמת , עוד לפני גיל 10 . 
כל פגישה ביננו לוותה בסערה גדולה כל כך שהיתה משכיבה אותי לימים ארוכים במיטה , מלאה בתרופות , כואבת ומותשת . 
כשהפגישות הלכו ותכפו , התכנס קונסיליום רב חשיבות כדי לבדוק מה לעשות בנדון . 
בתחילה חשבו על פעולה דראסטית שאמורה להוציא אותו מחיי אבל יחד עם זאת לחתוך חלק ממני , ולא כולם צידדו בזה . 
ואז החליטו ללכת על פעולה איטית יותר , ארוכת טווח שאמורה לסלק אותו מתוכי לתמיד , או לפחות להשקיט אותו בצורה כזאת שלא יפריע לי יותר למהלך חיי התקין , שלא לדבר על שאר מרעין בישין שיכולים לפול עלי בגינו . 
וכך החל הרומן האחר שלי , זה עם הכדור הוורוד . 
בנוהל קשיח ובלתי ניתן לתזוזה ימינה או שמאלה , שגרס צום מוחלט מכל דבר מאכל לפני לקיחתו בבוקר ( שזה היה פשוט יותר כי לא נהגתי לערוך סעודות מלכים באמצע הלילה ) ובערב ( שזה היה קשה הרבה יותר כי אסור היה לי לאכול דבר אחרי ארוחת הצהריים ) , ועוד הפסקה של חצי שעה בין לקיחת הכדור ובין הזמן שמותר לאכול . 
זה היה די מטריד אבל התרגלנו אחד אל השני . 
אני והכדור הוורוד . 
והכי חשוב , שזה שבגללו הכרתי את הכדור הוורוד , נעלם . 
ישן לו כנראה שינה עמוקה בתוכי ולא התעורר הרבה מאוד זמן . 
ובגיל 18 אמרתי לכדור הוורוד שלום ויכולתי לחזור לאכול מתי שרציתי וכמה שרציתי ( ומאוחר יותר , גם ראו את זה ... 
.. 
. 
) ואותו אחד , שהוא חלק ממני כבר כל כך הרבה שנים , מתעורר לו לעיתים לא קרובות מדי , מזכיר לי את נוכחותו ברמה כזאת או אחרת של כאב ומחזיר אותי , ל 5 ימים לפחות אל הכדור הוורוד . 
שלום . 
אני פמה וחי בתוכי , רדום , חיידק טורף . 
הרומן שלי עם הסטרפטוקוקיס המוליטיס . 
וכל זה נכתב כי אתמול בשעה 14.00 התחלתי להרגיש תחושה מסויימת בגרון . 
בשעה 16.00 כבר היה קשה לבלוע . 
ובשעה 18.00 הרגשתי כאילו סכינים חותכים לי בגרוני שתי וערב . 
ועכשיו נותר לי להתאזר קצת בסבלנות , לעצור את הנשימה לפני שאני בולעת , ולראות אם ביום ראשון שוב תהייה לי פגישה ( קצרה ) עם הכדור הוורוד ( רפאפן - אנטיביוטיקה ) ... שבת שלום חברים יקרים , מה לי חיידק טורף רדום כשג . 
הבכור חזר הבייתה מחייך ושזוף כולו ... 
.. 
. 
( ורציתי לכתוב עוד משהו ביחס לפוסט הזה אבל המאבק ב side effects של הביקור הנוכחי ( או סתם אדמומיות בגרון ) קצת עייפו אותי ) . 
מרבדים שהיו חלק בלתי נפרד ממני כמעט ארבע שנים , ובזמן האחרון אני מגלה שלאט לאט הם הולכים ונפרדים ממני . 
ואני עוד בודקת אחד לאחד שמה יש בהם משהו מין העבר חסר החיים שלי , ונותנת לעצמי אישור בכל פעם מחדש שזאת אותה אני שממשיכה להתפתח לכיוונים שונים ואחרים . 
יש בי שקט רב יותר בזמן אחרון . 
התזזית שהיתה בי בשנים האחרונות הולכת ונמוגה לה וסוג של שלווה משתכן בתוכי . 
ואני מתגעגעת לסערה שהיתה שם , חזקה כל כך עד שלעיתים אי אפשר היה לנשום איתה . 
ואני שמחה על הרוגע של היום . 
והדואליות הזאת שבתוכי , שני הרצונות שמתנגשים להם , הם הביטוי המוחשי לצער הפרידה מהשלב הזה בחיי . 
( ואני מקווה שהצלחתי להבהיר לפחות לעצמי את הנקודה ... 
.. 
. 
) שפמה עומדת לכבד בנוכחותה את טקס פתיחת חגיגות יום העצמאות אחזה תזזית את תושביה . 
מיד התכנסו , בנו תוכנית רבת משתתפים וארועים והחלו בחזרות . 
ואכן , השעות הרבות שאנשי השמורה השקיעו בהכנות לטקס הוכיחו את עצמן : הטבחים הכינו ארוחה חגיגית לתפארת ( אני עדיין עומדת על דעתי שראיתי פלאפל מתגלגל לו פה ושם בצלחת מיותמת ... 
.. 
. 
) הקריינים קראו בשטף ובקול צלול . 
הזמרים הפליאו לשיר . 
האש בערה בעוצמה בכתובות האש על הקרקע ובמנורת המשואות . 
הילדים הפליאו לרכב ולעשות פעלולים שונים באופנים מקושטים . 
הדגלנים הילכו בגאון ונערות הפרחים הצמודות להן חוללו בחן , למעט אחת שקצת פיקששה לעיתים בצעדיה , פה ושם ( תירצה ? 
) . והרקדנים , גדולים כקטנים רקדו בשימחה . 
כולם השתתפו . 
צעירים וזקנים , גדולים וקטנים . 
איש לא קיבל פטור מהמשימה . 
איש לא רצה פטור מהמשימה ( וכמה פרות עוד געו בעצב ברפת אבל הזכירו להם שחג השבועות קרב ובא ) הטקס עצמו התנהל למופת והיה דוגמא לשמחה מתפרצת , הוד והדר וזיקוקי די נור מושקעים להפליא ( וגם שריפה אחת קטנה שאיימה להכחיד שיח ירוק ומטופח ועוררה התעניינות מרובה , אך כובתה ביעלות בעודה באיבה ) . 
ובסיום הטקס , הודתה פמה ( וג . 
כמובן ) לאנשי השמורה על הטקס היפה והמושקע , נכנסה למרכבתה וטסה הביתה לפני שתהפוך ממרכבה מפוארת לדלעת כתומה ... 
.. 
. 
והפרחים , לאינטרנט ( זה בשבילך ) . 
( ולמדתי שישנם דברים שנשארים צרובים בנו אפילו אם עברו שנים רבות מאוד מאוד מאוד מאז שעשינו אותם , וכך כשהלבשתי יצור קטנטן ומתולתל שיער , יצא לי בטבעיות רבה כל כך , המשפט : תני יד קטנה לאמא ... 
.. 
. 
אופס ... 
.. 
. 
) בבוקר קמתי ועיני צורבות . 
לאו דווקא מבכי של שעות אלא מסיבות טרוייאליות יותר ( יובש ? 
) כנראה . 
בערוץ 33 הגיעו לשמות של מלחמת ההתשה ואני עדיין הרגשתי שמשהו שביר בתוכי , כאילו מהלכת על שברי ביצים . 
מנסה להתקשר לג . 
הבכור אפילו שיודעת שנמצא במקום ללא קליטה . 
מנסה . 
אולי במקרה . 
לא . 
בעבודה מנסה להתרכז בדברים הקטנים והפשוטים ואז מצאתי את עצמי בוכה ( לאחר הרבה מאוד שנים ) עם השיר " אנחנו שנינו מאותו הכפר " . 
אוקיי . 
נתתי לזה להיות . 
ואז זה התחיל להרגע בתוכי וחזרתי לעצמי . 
ניסיתי להבין למה ואיך ומדוע דווקא עכשיו . 
הרי זאת השנה השלישית של ג . 
הבכור בצבא ואף פעם לא הגעתי , בבת אחת , כמו בטיסת סילון במהירות של 3 מאך למקום הזה שבו נתתי לעצמי להזדהות כל כך עם מה שראיתי עד כי ראיתי אותי , שם . 
אני חושבת שזאת הפניוּת הרגשית שלי היום . 
כשאני פחות מרוכזת בעצמי ( אני יודעת שיהיו כאלה שיסתרו את דברי , אבל נניח ) , כשאני לא זקוקה יותר לשלוח את רגשותי למקומות / אנשים אחרים כדי להרגיש משהו , אני יכולה להתעמק בדברים המהותיים ביותר בי . 
וזה יחד עם האווירה / התפאורה המתאימה מסביב והגעגועים לג . 
הבכור היו כמו נגיעת כפתור במקום והזמן המתאים עבורי . 
וההזדהות , הגעגוע והבכי היה בהם גם משהו מזכך נפש . 
השמש כבר נוטה למערב , האור כבר מתלכסן לו אחרת ובערוץ 33 השנה היא כבר 1996 , השמות רצים שניה אחר שניה , שם אחר שם , יונתן ברנע יוני לוי חמי עמדי אסק וקס ינון ברומר אמיר מלר ועוד , ועוד , ועוד . 
עוד מעט היום נאסף . 
עוד מעט חג . 
חג שמח חברים יקרים , כי מגיע לנו . 
מאוד ... 
.. 
. 
