אני שומע חדשות באיזו שעת צהרים ופתאום מודיעים על סידרת פיצוצים בלונדון ; רכבת תחתית , אוטובוסים , קולות נפץ ויותר . 
בהתחלה מדברים על קשר לאיזו ועידה כלכלית ישראלית עם ביבי " ממש קרוב למקום הפיצוץ " , אחרכך אומרים אולי אנרכיסטים שפועלים נגד ה - G8 ( ואני חושב שזה יכול להיות נורא מעניין אבל בטח לא , ושבכלל זה מוזר שזו סברה אפשרית בעבור הכתבים ) וכמובן הצעד הבא הוא דיווחים ופרשנות שזו וודאי פעולה של איזו קבוצה של אל - קאידה .... 
... 
.. 
. 
ואני אומר , הצרפתים האלה , לא יודעים להפסיד בכבוד . 
" ברכת הימים החוזרים על עצמם כתפילה " - הוא אמר עכשיו , הספר שלי . 
( שדווקא מעצבן ומשעמם אותי , אבל אין לי רעיון אחר מה אני אקרא הלילה ) וזה דימוי שנורא תופס אותי , למרות שאפילו לשמוע את התפילה חוזרת על עצמה בסה"כ פעם אחת בחודש ( כשאני אצל ההורים של אסף , ואנחנו הולכים לבית כנסת ) , גורם לי לטפס על קירות * . 
ולמרות , שמצד שני , אני מתפללת אלף תפילות ביום קופצניות , מטופשות , מכשפות את העולם בכול מני נושאים הרי גורל במידה , כל אחת שונה מהשנייה . 
( והן בעצמן גם מוציאות ממני תפילות חרטה קטנות על זה שאני מתפללת יותר מידי בקלות - ובסוף כשזה יהיה חשוב באמת , זה יהיה אחרי שכבר ביזבזתי את כל הקשב שהעולם היה מוכן להשקיע בי ) . 
בקיצור , אפילו שאני משתגעת מהתפילות שלהם החוזרות , ואפילו שהתפילות שלי לא נשמעות ככה בכלל , המשפט הזה נוגע לי בלמטה של הבטן , כאילו יש מטען תרבותי למילים , בלי קשר לחוויות האישיות שלי . 
אילו מיטב המסקנות על שפה שיכולתי להמציא לכם הלילה . 
אם יש לכם מסקנות לתרום לי - אנא ( אפילו רבע מסקנה מעוכה כמו שקל שדרסה אותו רכבת ) , אחרת לא לגמרי ברור מה יכתב בסמינר הרשע הזה . 
* גם לשמוע בכול פעם את הוראות הפתיחה באש בעליית משמר היה מוציא ממני את התגובה הזאת . 
יש לי ממש אפס סבלנות לחזרות ( אבל לחשוב על עליית משמר כתפילה זה בכול זאת מעניין ) 
