תמיד יש בי את הדחף הזה לפגוש אנשים מעניינים , ואז לדבר איתם על הנושאים שמעניינים אותי ושאליהם הם קשורים , בדרך כלל בתור המקצוע שלהם בחיים . 
וזה לא שלא פגשתי כבר אנשים מעניינים בחיים שלי : קצין אוויר שהיה נווט C - 130 ואחר כך עבר לתפקיד של סמ"ט כטב " מים ; קמ"ן בחיל הים הישראלי ; פיזיקאי חלקיקים שכתב ספר על קוסמולוגיה קואנטית ; סגן המנהל הכללי של חברת ביוטכנולוגיה רפואית . 
אבל כל אלו לא מספקים לי את המנה הגדושה של " הדבר האמיתי " , שאותה אני רוצה . 
והפתרון היחיד הוא : להיות האיש המעניין בעצמי . 
אני זה שעל כתפיו מוטל להוציא רשיון טיס , ואחרי זמן גם להוציא רשיון טיס מסחרי ; אני זה שיצטרך להשיג איכשהו כניסה לתוככיהם של מעבדת BSL - 4 , מנגיש ההאדרונים הגדול וכספת הזהב של ה - FRBNY ; אני זה שיגיע לצפות בשיגורים לחלל מקייפ קנברל ו/או מבח"א ואנדנברג ; אני אצטרך ללכת ולצנוח את הצניחה החופשית מגובה 30,000 רגל ; ומה שלא פחות חשוב - גם הדברים שנחשבים ל " יותר פרגמטיים " - ללכת לאוניברסיטה ולהוציא תואר ראשון ותואר שני במקצוע מדעי מעניין כלשהו , ולהרוויח את כספי ביושר מעיסוק בו . 
אחרי כל זאת , אני אוכל לספר לבני אדם אחרים בני 18 בעוד כמה שנים על כל החוויות הללו . 
בנוסף , יש לי כבר איזשהן חוויות מעניינות לספר עליהן , ומעטות ככל שיהיו , גם ביקור בחברת פרוטאומיקה ( אה , לפני 3 שנים ארוכות - ארוכות ) וסיור בסקטור - צפון של פיקוד ההגנה האווירית הישראלי - הם דברים מיוחדים במידת מה . 
בקיצורים , אני עצמי אהיה האדם המעניין שאני כל כך רוצה לפגוש . 
ביוצאי למסע הגדול , שהאמצעים בו הם שניים : להביס את שליטתם של ה - Illuminati בעולם הזה , וכמו כן להביס מקורות אחרים של קולקטיביזם , סוציאליזם ושאר גורמי סבל אנושי - עליי לזכור שאלו הם , כאמור , רק האמצעים , ולשאול את עצמי מהי המטרה . 
למען איזה עולם אני פועל ? 
איזה עולם בנקאי ניו יורק ולונדון מונעים כרגע מבני האדם ? 
איזה עולם המפלגה הרפובליקנית בארה"ב עושה הכל כדי שלא יתקיים ? 
איזה עולם הוא כזה שהניאו פרוטקציוניסטים מתעבים את עצם המחשבה עליו ? 
איזה עולם הוא האחד שהקומוניסטים , הממומנים על ידי בנקאי ניו יורק , רצו להקים את ההיפך ממנו ? 
ובכן - כמה מהתשובות ברורות כשמש : אני רוצה להסיר מהעולם את מארות כסף הפיאט , הממשלה הגדולה , הצנטרליזם , אובדן הפרטיות , אובר - הצריכה - מוזרקת - החוב , שיעורי המס העל - מנופחים , תת - החינוך , הכפיה , הפסאודו מדע , הפופוליזם , מדיניות הסעד , הלחם ושעשועים להמונים , המלחמות המיותרות למען אינטרסיהם ותאוות הבצע של חברי Illuminati , וכל צורה אחרת של גרימת סבל לבני אדם שלא ראויים לו . 
ברי שבנקאי ניו יורק רוצים במדינת ה - Welfare\Warfare , המשרתת כל כך טוב את כל צרכיהם . 
אבל הניאו פרוטקציוניסטים מתנגדים ( לפחות על פניו ) ל - Warfare , עם כל כמה שהם תומכים בגרימת סבל אנושי בצורות אחרות ( דיכוי כוחו של היחיד , גזל , גניבה , עידוד הבינוניות והכשלון ) ; וגם אני מתנגד ל - Warfare , רק שבניגוד אליהם , אני מתנגד גם ל - Welfare . 
כל הדברים הללו מתיישבים יחדיו רק דרך העובדה שהאילומיניסטים הם קולקטיביסטים כלכלית וקולקטיביסטים פוליטית , או במילים אחרות - שמאלניים כלכלית וימניים פוליטית . 
העולם האולטימטיבי יוכל , כמובן , להיות מושג רק לאחר הפחתת מזימותיהם של " הבונים החופשיים " להריסות . 
http://www.e-mago.co.il/e-magazine/kroy2.html במאמר הנפלא הזה , משה קרוי ז"ל מגדיר בן אור כאדם שהאמת המוחלטת עומדת בראש מעייניו ; שיסבול ככל שיסבול משוט החברה הקונפורמיסטית , הוא לא ינטוש את הדרך הנכונה ; שהוא , מכל מבחינה מעשית , גיבור . 
לעומתו , יש עוד כמעט ארבעה מכל חמישה אנשים , שהם או " רובוטים " - ההמונים חסרי החשיבה העצמית , שכל דעותיהם נעות ונדות ברוח המקרים או הדמגוגיה ; או " שדים " - אלו שממש פועלים נגד כל מה שנכון , צודק ומיטיב . 
מממ , למה כל זה מוכר לי מאיפשהו ? 
... למשל , מהעולם האמיתי . 
מעניין מאוד . 
אחת הטענות של קרוי שאינני מסכים איתה , היא שבסוף הדרך יחכה לנו " השופט הגדול " , הלא הוא אלוהים , ויתן לבני אור כגמולם . 
את כל המעשים הטובים שעשו , את גבורתם הטרגית , את הסבל שסבלו למען האמת והצדק , את הלעג והזלזול והכאב שספגו בכמויות ממוטטות ( אך הם לא התמוטטו ) - הוא יזכור ויוקיר . 
מה לעשות , אבל זה פשוט לא נכון . 
אין אלוהים , וכל מעשינו - כל גבורתם ואמיצותם של בני האור - יכולים לקבל או לא לקבל גמול רק פה , בעולם האמיתי , הקיים , הממשי . 
והם מקבלים גמול השואף לאפס , עבור רוב בני האור . 
מה שהוא , כיום , קונפורמיסטי על פני העולם הזה - רחוק מאוד מן האמת ; רוב הנון קונפורמיסטים פשוט ננטשים בצד הדרך , ממשיכים לזעוק את האמת - בין אם בגרון ניחר ובין אם בשקט - סובלים מהזלזול התדיר של מישהו שבמקרה כן שמע את שיש להם להגיד , וממשיכים להביט בהמונים החיים את חייהם חסרי החיים , בעוד הם עצמם ( בני האור ) ימותו חסרי אהבה , חסרי אהדה , חסרי הכרה , חסרי הנאה - אבל הם ימותו כבני אור , בשביל מה שזה שווה . 
השאלה שאיתה אני מתעמת כעת היא : מה , באמת , זה שווה ? 
האם זה שווה ? 
להיות גיבור טרגי - ולמען מה ? 
גיבורים טרגיים מעטים מאוד הצליחו לשנות לטובה אי פעם את מסלול האנושות . 
מעטים עוד יותר סיימו את חייהם עם תהילה כ " בצד של הטובים " . 
אבל אני חושב שגבורה טרגית בכל זאת שווה משהו . 
דוגמה אחת : " אם אני לא אעשה זאת , אז מי כן ? 
" . 
אסף מאיה והאולסטאר האדומות א"ר kavod אני אמשיך לחפש ולהוסיף . 
מעניין באמת , שאם היתי עורך את " מפקד האנשים הבלתי רציונליים " , זה היה מגיע לכדי - כנראה - כ - 20,000 בלוגים . 
( מוזר , שדווקא לי , האינדיבידואליסט , יש צורך בידיעה שקיימים אנשים נוספים שאכפת להם מהאמת , הלא כן ? 
) גלילאו היתי אתמול בפאב ומישהו הזכיר את גימלי אשר במניטובה . 
כמובן שמיד התעוררתי לשמע המילה , כי נזכרתי בסיפור האהוב כל כך שהסתיים שם . 
דיברתי היום באייסיק עם אחד שמשרת בחיל הים , וחוץ מדיבורים על סיירות טיקו ומשחתות ספרואנס שמבקרות בנמל הצפוני תדיר ( וזה נחמד ) , הוא אמר לי שכשתבוא נושאת מטוסים של צי ארה"ב לקריאת נמל בחיפה , הוא יספר לי שזה קורה , ושגם הוא רוצה לראות אותן . 
אני כל כך , כל כך רוצה לראות כבר את אחת ( או יותר ... 
.. 
. 
( - ; ) הספינות האלו במציאות ! 
ועכשיו תהיה לי הזדמנות לדעת מתי הן באות אליי לארץ . 
דרך אגב , הן כל כך גדולות ( שליש קילומטר באורך ) שהן לא נכנסות כלל לנמל , אלא מטילות עוגן בים הפתוח , במרחק כמה מיילים ימיים מהחוף , וצריך איזו משקפת ( לא חייבת להיות משוכללת ביותר ... 
.. 
. 
) בשביל לראותן היטב . 
דיברתי שוב , אחרי כמה ימי הרעבה נפשית , עם עמיתתי המתוקה ל " דבר האמיתי " . 
וזה היה כיף ... 
.. 
. 
אלו היו שתי דקות על צירופי מקרים ודברים טובים . 
להלן קטע , מאת בילי מוסקונה לרמן , שהופיע בעמודי עיתון מעריב מיום 15.9.2004 : " ויקי יקירתי , כולם כרגע עסוקים בלשפוט אותך , בחומרה , בצדקנות , ביהירות , במוסרניות מזויפת - מוסרניות של אנשים שישנים במיטות נוחות , אוכלים בכלים נאים ודנים בשאלה לאיזה חוצלארץ הם ייסעו בקופת ההשתלמות שעומדת להשתחרר בסוף השנה . 
את עוד תיווכחי שכל מה שלא תעשי , יישפט בכלים הזעיר - בורגניים , החסודים , בדיונים נוסח : איך יכולה ויקי קנפו לעשות דבר כזה ! 
? 
" מה שהולך פה , הוא שבילי מוסקונה לרמן ( שכמובן שהיא בעצמה בכלל לא נהנית לישון במיטה נוחה ולנסוע לחו"ל מדי פעם בפעם ) אומרת : האמידים - אשמים בהיותם בעלי נכסים ; להיות אמיד - פירושו להיות חוטא ; להיות בן המעמד הבינוני , " הזעיר - בורגני " , מישהו שהרוויח את כספו בזיעת אפו ( וגם - כדי שיוכל להתקבל לעבודה שרמתה יחסית גבוהה - ישב ולמד והשכיל במשך עשרות שנים ) - זה מעשה מרושע וגזלני ; הנאה מהחיים - היא מעשה בלתי מוסרי , אליבא דבילי . 
לעומתם , אומרת מוסקונה לרמן , העניים הם גיבורים , הם הרקולסים , הם העומדים בפסגת המוסריות - רק כי הם עניים . 
הם סובלים וסובלים ומדכאים אותם ומדכאים אותם . 
אף אחד לא חושב להצביע על הסיבות למה רוב העניים לא הצליחו בחיים , ושאולי יש עניים שהם כאלה - פשוט כי הם לא השקיעו במיוחד בחיים של עצמם . 
למה לבלבל את הגברת עם עובדות ? 
כגון : שבמדינה הזו יש זכות הצבעה וחופש ביטוי שווה לכל אחד , אמיד כעני ; שיש פה מערכת חינוך ממלכתית שמעניקה חינוך חינם חובה , ואם אחד מחליט להשקיע בלימודים האלו , המוענקים לו במתנה - כל הדלתות יוכלו להיפתח לפניו בחיים ; ושבדיוק מכיוון שהכלכלה כל כך ממורכזת סביב המשטר ( למה בכלל יש קשר בין השלטון לבין הפעילות הכלכלית שמבצעים בני האדם ! 
? 
! ) , ושהמגזר הציבורי הוא כל כך גדול - אזי כלכלה אמיתית ( דהיינו , מושתתת על פועלו של היחיד ועל היוזמה הפרטית ) , מתפתחת , צומחת , בריאה , עם בסיס איתן , עם הרבה מקומות עבודה , עם עתיד , לא יכולה להתקיים במדינת ישראל . 
האם אין היא , " פעילת השלום " המהוללת , יודעת שבדיוק מכיוון שהממשלה מדכאת את האינדיבידואלים - מתרחשות כל המלחמות ( שהרי טבע לב האדם טוב , ושונא מלחמות , מטבעו - ורק הכפיה ו/או תרעלת ה " פטריוטיזם " משנה זאת ) ? 
! 
אין לי אלא רק להיזכר בדבריה של דומיניק פרנקון בתביעת הופטון סטודארד את הווארד רורק : " ... אבל אלסוורת טוהי אמר , כי מקדש זה הוא מצבה לשנאה עמוקה של המין האנושי . 
אלסוורת טוהי אמר , כי תמציתה של התרוממות הרוח היא להיות מבוהל עד כדי אבדן החושים , לפול ארצה ולזחול . 
אלסוורת טוהי אמר , כי פעלו הגדול ביותר של האדם הוא להכיר בפחיתות ערכו הוא ולבקש סליחה . 
אלסוורת טוהי אמר , כי שחיתות היא לא לקבל כמוסכם , שהאדם הוא משהו הזקוק לסליחה . 
אלסוורת טוהי ראה , כי בנין זה הוא בנין האדם והאדמה - ואלסוורת טוהי אמר , כי כרסו של בנין זה שקוע בבוץ . 
להאדיר את האדם , אמר אלסוורת טוהי , הרי פירושו להאדיר את חמדות הבשרים הגסות , משום שמלכות הרוח היא מעבר לתפישת האדם . 
כדי להיכנס למלכות זו , אמר אלסוורת טוהי , על האדם לבוא כפושט - יד , על ברכיו . 
אלסוורת טוהי הוא אוהב המין האנושי " . 
יוחלפו נא המילים " אלסוורת טוהי " בכל מקום בו הן מופיעות במילים " בילי מוסקונה לרמן " ( אשר גם היא , הלא , " אוהבת המין האנושי " ) , ומידת הנכונות של הפסקה תישמר - ולא רק בספר , גם בעולם האמיתי . 
