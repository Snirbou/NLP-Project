לו יכולתי , הייתי אומרת לך : הכל או כלום . 
.. במחנה קיץ דיברנו על DIY ואמרתי שבן זוגי מגדל בדירה שלו בזיליקום שאנחנו מאוד אוהבים . 
ואתמול בלילה ראיתי אותו מתחיל לפרוח בקצוות , קמצוצי פרחים לבנים מתחילים להופיע בסופו של הירוק , והניגוד בין הסוף שלנו , לתחילת החודש , לתחילת השנה ה 18 בחיי , לתחילת פריחת הבזיליקום שאני אוהבת כל כך לראות אותך מטפח , לא מפחד להתלכלך . 
הלוואי ולא היינו מפחדים להתלכלך אחד בשני עד זוב דם או דמעות או מיצי גוף , עד שנהיה אחד . 
לו יכולתי הייתי אומרת לך : הכל או כלום . 
.. ברור לי כשמש שאנחנו יותר מידיי אחד לשניה ואחת לשני , שמגיע לשנינו הרבה יותר ממה שהקשר שלנו יכל להציע , אבל אני לא יכולה לכבות את הרצון שלי . 
נכון לעכשיו , אין שום מילה שלא מכילה אותך , שום תחושה שלא נוגעת בך , שום רצון שלא כולל אותנו . 
לו יכולתי , הייתי אומרת לך : הכל או כלום . 
הכואבת של הפוסט הקודם , אני אוהבת , ומתגעגעת , ובאה אליך היום כדי לומר שלום , ולהתראות בכאב של בין מצמוצים בהופעות כאלה ואחרות . 
כנראה שאני לא יכולה באמת לחיות עם הכמעט שלנו , עד כמה שהוא קסום . 
הוא מבטל את עצמו בכל רגע ורגע בו אנחנו חושבים או מרגישים ש - כמעט - אפשר באמת . 
על אף שאבוא היום , ואחכה לך , כועסת , ליד הדלת , ואכנס ואעשן כועסת ואלך כועסת אני מלאה כולי באהבה אין קץ אליך . 
אתה אדם מדהים , על אף שזכיתי להכיר מעט מידיי . 
הייתי רוצה לחלום שנספק אחד לשניה ואחת לשני את כל שאנחנו זקוקים לו . 
שלא נאלץ לחפש מערות אחרות של חום גוף וממסד , אבל המציאות ממשיכה לדפוק על הדלת , והיא נהיית אלימה . 
ואני משתתקת . 
אני כועסת עלייך המון . 
על אתמול , ועל רגעים אחרים שהצטברו לאיזו אבן קשה שחוסמת את זרימת הדם בגוף שלי [ " הקורה בין העיניים " , הייתה אומרת אגי משעול ] , ולמרות פרץ קטן של פנטזיה שמקווה שניקח את כל שיקר לנו ונטוס עוד הלילה לוגאס להתחתן ונחיה " צעירים ותמימים לנצח " , ותשתנה בשבילי , ואספק אותך , אני יודעת שזה הסוף . 
.. הוא כתב את זה הכי טוב , כמו שרק הוא יודע לכתוב . 
