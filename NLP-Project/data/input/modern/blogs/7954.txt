סיינפלד היה מגניב . 
יש פרקים שהם קלאסיקות אמיתיות וביטויים שאפילו אני משתמשת בהם מדי פעם . 
אומרים שהסידרה היתה אבן דרך בתרבות ויש הרבה יותר מדי אקדמאים שמתייחסים אליה קצת יותר ברצינות . 
ואחרי הכל , זו סידרה בידורית בטלוויזיה - לא צריך לחפש בה משמעויות לחיים , למרות שזה מאוד אופנתי . 
על כל פנים , מי שממש רוצה לבחון טקסטים ואולי למצוא מסרים נסתרים , יכול ליהנות מהאתר הזה , שמציע את כל התסריטים של סיינפלד . 
אפשר לחפש לפי שם ואפילו להוריד את כל התסריטים - ויכול להיות שכדאי לעשות את זה , שכן מהאתר הזה נודף ריח עז של הפרת זכויות יוצרים . 
תיהנו , ו - No soup for you , כמובן . 
אוח , זה גאוני . 
ריצפה שהיא פאזל ענקי . 
רציתי לכתוב מלא התחכמויות על ספונז'ה , הרכבת פאזלים והחתיכה החסרה , אבל אני עייפה מדי בשביל זה . 
אז הנה תמונה : כזה באמת הייתי רוצה לגדל : הטפה , שטיפה , נזיפה . 
זה מה שחטפתי ביום שישי בערב , ובאמת בלי הצדקה . 
זה הרגיז אותי נורא , זה היה לא במקום , וזה קורה יותר מדי ממנו בזמן האחרון . 
אולי אתה יודע הכל , אבל האמת שלך לא תמיד נכונה לשאר היקום . 
התעייפתי מזה . 
יש רק איש אחד בעולם הזה שיש לו זכויות הטפה כלפי , וזה לא אתה . 
* * * וחוץ מזה , יום ראשון , אני עייפה וכואב לי הראש , מרגיזים אותי בעבודה ומשקרים לי בפנים . 
לא טוב . 
* * * אתמול ראיתי לראשונה את Super Size Me וזועזעתי עמוקות . 
זה לא שאני אוכלת מקדונלדס , אבל עדיין אפשר להניח מכמויות הזבל שאני צורכת , שגם הכבד שלי לא במצב כל כך טוב . 
ואני עוד לא שותה אלכוהול בכמויות משמעותיות . 
זהו ? 
עוברים לקינואה ? 
סביר להניח שלא , אבל זה בהחלט גורם לי לחשוב פעמיים לפני הוופל הבא . 
* * * שיהיה שבוע טוב . 
אין כמעט יצור בעולם שאינו חמוד יותר כשהוא קטן מאשר כשהוא גדול ובוגר . 
ועל זה אמרה סבתא שלי ז"ל : " קטנים סוכר , גדולים מלח " . 
אח , איזו כותרת זולה ועלובה . 
אין כמו גימיקים דביליים כדי למשוך קוראים ( ראו , למשל , אתר וואלה ) . 
ובכל זאת , כשראיתי את הגאדג'ט ( ? ) הזה , שועשעתי , בעיקר כי בל"ג בעומר הזנתי את כל המשפחה בנקניקיות , כשבתמורה גם זכיתי לידיים צלויות היטב - הקומבינה עם השיפודים פשוט לא הצליחה . 
ובכן , אם אתן אוהבות נקניקיות , המכשיר המשובח הזה מתאים לכן בדיוק - ויעזור לכן לצלות אותן כמו שצריך על מדורה לוהטת . 
בשביל נקניקיות מסוג אחר תצטרכו לפנות למקורות המתאימים . 
אין כמו קלישאה טובה כזו , כמו " העיקר הבריאות " , כדי להזכיר לי לפעמים מה באמת חשוב . 
כן , עבודה , כסף , אהבה ( לאו דווקא בסדר הזה - לכל מחפשי המשמעויות הנסתרות ) - הכל נורא נחמד . 
ואז אתה שומע איך מישהו צעיר , בגילך בערך , חוטף את אחת המחלות הנוראות מכולן . 
ככה סתם משום מקום , איש בריא וצמחוני ולא מעשן . 
סתם פתאום . 
ואני אומרת ונושאת תפילה , רק תנו לי בריאות , גופנית ונפשית . 
רק תנו לי גוף מתפקד ברמת הסביר - כאבי ראש מזדמנים וגזים זה בסדר . 
גם Sheen Splints מדי פעם אני מוכנה לסבול . 
רק שיהיו כל החלקים , ושכולם יעבדו כמו שצריך - מבפנים ומבחוץ . 
שלא ישתכנו בתוכי יצורים , תאים או חיידקים שלא צריכים להיות שם . 
שרק אוכל להמשיך לראות , לחוש , לנסות וליפול - גם אם זה נעשה יותר קשה עם השנים . 
רק שנהיה בריאים . 
כי עם כל השאר נסתדר . 
מלבד הקלדה על המקלדת , לא זכור לי שניחנתי בזריזות ידיים מופלאה , לכן תמיד הדהימו אותי כל אוחזי העיניים והקוסמים למיניהם , המבצעים טריקים שנראים בלתי אפשריים - ולו רק עם חבילת קלפים . 
איך הם עושים את זה ? 
בלוג חביב מרכז כמה קסמים פופולריים ומסביר איך עובדים עלינו בעיניים . 
* * * ואם כבר ענייני עיניים ומראה , באתר המגניב הזה מראים איך עושים כל מיני אפקטים בסרטים ויש דוגמאות בסרטונים . 
חביב . 
ככה , לשטוף את העיניים . 
ימים כגון אלה גורמים לי לתהות אם אכן האימרה העממית שטוענת כי " צרות באות בצרורות " אכן נכונה . 
ייתכן כי אכן מדובר באקסיומה . 
הכל קורה לא טוב בבת אחת , וזה מדאיג אותי . 
אולי צריך לעשות טקס טיהור . 
* * * ולמרות הכל - שומרים על חוש הומור , ולכן אנקדוטה מהחיים : איזה מישהי מוואלה פנתה אליי ושאלה אם אני מעוניינת לכתוב על גאדג'טים באתר שלהם . 
אותי זה מאוד הצחיק , מסיבות פנימיות שרק מעט אנשים יוכלו להבין בכל מקרה . 
מה שבכל זאת יותר משעשע , זה שמי שבאמת קורא את הבלוג , יודע בדיוק מה אני חושבת על וואלה ולמה אין סיכוי שאני אשים את הטקסטים המשובחים שלי באתר הזה . 
