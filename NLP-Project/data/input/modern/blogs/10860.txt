אני מרגישה עכשיו כמו הזיה של עצמי . 
הגוף שלי במן יום חלש כזה , שאפילו אין לי כוח להחזיק את עצמי . 
זה היה אמור להיות יום מוצלח בהרבה . 
באתי לסטודיו על מנת לעשות שני שיעורים . 
השני התבטל . 
ודווקא לו ציפיתי יותר מכל . 
אז עשיתי שיעור אחד . 
היה בסדר . 
לא משהו מיוחד . 
חזרתי הביתה ושקעתי בתוך העייפות שלי עד שלבסוף החלטתי לתת לעצמי לישון שעה . 
חלמתי - לא חלמתי . 
קמתי עייפה . 
הכל מרגיש לי לגמרי הזוי כרגע . 
חלמתי בלילה חלומות רבים כל כך שממש לא קשורים זה לזה והכל מתערבב לי עם המציאות של היום הזה , של בכלל . 
רוצה להתעורר כבר לתוך מחר . 
חלמתי שדנה מתחברת למסנג'ר ושלא ידעתי אם לשלוח לה הודעה או לא . 
בבוקר קמתי ולא הייתי בטוחה אם זה היה חלום או מציאות . 
חלום , נרגעתי . 
באתי לבקר את יעל בשיעור .. 
. 
מן הסתם נעה היתה שם . 
כשנכנסתי היא חייכה ואמרה שלום . 
מעבר לזה כלום , לא קמה לחבק אותי , לא מה נשמע , שום דבר . 
במשך השיעור לא הסתכלתי עליה , לא הייתי מסוגלת , וכשעשיתי עם הבנות את הריקוד משנה שעברה את הקטעים שלי איתה לא ממש עשינו , באחד הקטעים התחלתי להסתכל לה בעיניים ואז השפלתי מבט , לא יכולתי . 
כשהלכתי לא טרחתי להגיד לה שלום אפילו . 
לא נראה לי שהיה לה אכפת . 
עם יעל לא כל כך יכולתי לדבר כי היא מיהרה אחרי השיעור אז החלפנו כמה מילים לפני שהשיעור התחיל וכמה מילים אחריו . 
היא אמרה שנראה לה שנעה במבוכה מכל העניין , שאני לא פתורה אצלה ושהיא לא יודעת איך לאכול את זה . 
הרבה יותר קל לי מן הסתם לחשוב ככה מאשר לחשוב שהיא שכחה אותי לגמרי . 
מה גם שאם היתה שוכחת היא לא היתה שולחת לי את ההודעה ההיא ביום כיפור ולא היתה אומרת שהיא מתגעגעת . 
המצב הזה כל כך מציק וכואב . 
אני לא חושבת שאני אהיה מסוגלת לחזור בזמן הקרוב לשם . 
מזל שבשיעורי הקלאסי אנחנו לא ביחד . 
" ובכל העולם לא מוצאים בנאדם שייקח ת'כאב וייתן לך לישון . 
" ( שוב זה נהיה רלוונטי . 
) 
