( סטואי , יום שישי , 22:50 בלילה , " סליפרס " בערוץ 10 , עשן קליל באוויר ) אחרי שאמרתי את זה אולי חמש פעמים , החלטתי לשתף לפני כמה ימים קראתי בלוג שממש אהבתי . 
לא מוצאת אותו . 
אין לי מושג איך קוראים לבלוגר או לבלוג עצמו , לא זוכרת כלום ( it's a blure ! 
! 
) אבל בקישור " תמונה " יש לו תמונה של קיפוד מחימר / חרס / פימו / פלסטלינה עם מסמרים ארוכים במקום קוצים . 
עזרו ליוסי למצוא את דרכו אל תחנת הסמים הקרובה , פן יפגוש בקריז חייו ! 
תודה מראש אני רוצה שלא תצטרך אותי כל כך שלא תביט בי כאילו אני התשובה אני לא יודעת הכל אני רוצה לטעות ולומר דברים מעליבים ופוגעים ולהתחרט . 
אני רוצה לנשום עמוק למלא את החזה והבטן לתפוס מקום אבל אתך אני מתמעטת כמו אז , אני בורחת . 
לשמור על עצמי מאלו המנסים להפקיע אותי ממני . 
ברחתי מהעיניים שרואות הכל , שקוראות את השירים העילגים שכתבתי אז , שמחפשות ביומן שלי תשובות , שבוחנות אותי , עוקבות , אף פעם לא שקטות . 
ברחתי רחוק , העיניים לא ישיגו אותי , אף אחד לא ייכנס לי לתוך הנשמה ויעשה בה כבשלו . 
מאז , יש לי צורך פנאטי בפרטיות , וכשהיא נגזלת ממני אני נהרסת . 
אולי יותר מידי זמן ביחד . 
כשאנחנו לבד אני מרגישה שהוא גוזל לי את האוויר . 
אני לא יכולה להתקרב אליו , כי אי אפשר יותר . 
איך אפשר להיות יותר קרוב מזה , הוא בכל מקום , הידיים שלו מחפשות אותי . 
הוא צריך אותי , צריך שאחבק ואנשק , שאהיה אתו . 
מביט בי כאילו אני מחזיקה אצלי משהו שהוא צריך ולא משחררת . 
הוא צריך אותי . 
אני לא יכולה . 
ושונאת את עצמי בכל רגע , איך אפשר למנוע אהבה ממישהו שכל כך זקוק לה , והרי מגיע לו , מגיע שיאהבו אותו , שיורידו למענו את הירח והכוכבים . 
אבל אני , שורף לי בכפות הרגליים . 
אני לא יכולה לנשום . 
איך אפשר לחיות ככה . 
איך אפשר להמשיך . 
אני חייבת להיות עם עצמי קצת , להימלט , לגרש אותו , משהו . 
זה לא שאני לא אוהבת , אני פשוט לא יכולה יותר . 
הוא צריך אותי כל כך . 
אין לי מה לתת . 
ריק לי . 
