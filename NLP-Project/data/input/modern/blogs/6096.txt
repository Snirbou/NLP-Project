סטואי : קר פה כמו בגיהנום . 
קלינט : אם אני לא טועה , בגיהנום דווקא דיי חם . 
סטואי : בגיהנום שלי - קר ! 
* * * בחיי , קפאו לי הביציות . 
אני יכולה לשלוח את עצמי ככה , כמו שאני , למעבדות הפריה . 
נשבר לי מהקור הזה , ועוד יותר נשבר לי מקופסת הבטון המזויין שבה אנחנו חיים , שמבודד כמו נייר קרפ ובגללו צריך להפעיל שלושה רדיאטורים , מזגן , דודשמש וסדין חשמלי ועדיין למות מקור . 
שעון החשמל שלנו כבר מקיא את נשמתו בתוך הארון , לא עומד בכל הפרפורים האלה . 
* * * בעניין החתול , מה לעשות , עדיין לא נחה עלי דעתי . 
הכי מעצבן זה שהוא יוצא לזיין בקור ובגשם כמו חייל קרבי , נעלם ליומיים וחוזר , קצת לח מהגשם או מאני לא רוצה לחשוב מה , ומיד מסתער על כל פיסת פליז ויונק כאילו אין מחר . 
איפה נשמע כדבר הזה , סעמק ? 
מישהו ראה פעם בחור שיוצא לסיבוב מועדונים וחוזר לציצים של אמא ? 
באתי אליו היום באמצע ואמרתי לו - אתה לא חושב שזה קצת דפוק , מה שאתה עושה ? 
מיותר לציין שהוא התעלם . 
כל פעם שהוא עושה את זה בא לי לשרוף לו את הזנב . 
זהו , אני סיימתי . 
* * * איתי חולה , מה עוד חדש . 
קצת משתעל , לא משהו כבד מידי , ומחזיק יפה בטמפרטורה של 38 וחצי . 
אנחנו דוחפים לו נרות כי הוא לא מוכן בשוםפניםואופן לבלוע את כל הסירופים הצבעוניים והמגעילים האלה . 
האמת - צודק . 
זה דוחה ברמות . 
אפילו הרוקח אמר . 
בכולופן , כראוי לילד חולה הוא השתולל כל אחה"צ בבית והתיש את קלינט ואותי . 
חוץ מזה שהפתיל שלו התקצר באופן משמעותי והוא נוטה לקבל ג'ננה בתדירות דיי גבוהה , אין שום זכר וסימן לזה שהוא חולה , אבל בקרוב אנחנו נאושפז . 
* * * הגעתי להארה בנוגע לעתידי המקצועי , וככל הנראה אני נרשמת ממש בקרוב לתואר שני . 
בסופו של דבר , זו נראית כמו הדרך היחידה לארגן לעצמי קהל שבוי ועוד לקבל על זה כסף . 
פרטים יבואו , אני מניחה . 
גיהנום קל לכולם . 
החתול שלי קצת מגעיל אותי . 
מצטערת , מה אני יכולה לעשות ? 
הוא חתול טוב , לא מכפכף , מאוד נעים ונוח לבריות ובתור ג'ינג'י הוא הרבה יותר יפה משמעון פרנס . 
ובכל זאת . 
זה בגלל שהוא יונק אובססיבי . 
עוד כשהבאנו אותו , רזה ומורעב אחרי שחולץ ממעמקי שיח שבו אמו הבלתי אחראית שכחה אותו , הוא היה מנסה לינוק לי מהחולצות בכל הזדמנות . 
לא יודעת , יכול להיות שיש אנשים קצת יותר סבלניים ממני בנושא הזה , אותי זה מגעיל . 
פיזית . 
ברמה הקבס . 
הוא היה מנסה ומנסה , לא משנה כמה היינו מעיפים אותו , מזיזים בעדינות או קצת פחות . 
אובססיבי . 
בסוף הוא התביית על שמיכת פליז שבדרך כלל מקופלת על הספה החד - מושבית , ועל כרית , גם מפליז ( לחתולות יש פטמות מפליז ? 
תמהני ) עם גדילים כאלה באמצע שעליהם הוא עובד במרץ . 
הם כבר שחורים לגמרי ואני תוהה אם לזרוק את הכרית - שאף אחד כבר לא מוכן לגעת בה במקל ארוך - לפח , או להשאיר לחתול מקום בו הוא יכול למצוץ בשלווה . 
בינתיים היא כאן , בפינת המחשב , מונחת על השמיכה שלו כדי שיוכל להירדם אחרי הסשן , מה שבדרך כלל קורה . 
בקיצור , דוחה . 
חתול מגעיל . 
אני נחמדה אליו באופן כללי , לא מעיפה לו כאפות גם כשמגיע לו - למשל , כשהוא מטייל על השיש בפעם המיליון - ולפעמים , אם נחה עלי הרוח , אני גם מלטפת אותו קצת . 
הוא ישן במיטה שלנו , תמיד בצד שלי , והוא גדול ושמן ותופס הרבה מקום . 
אני צריכה לתמרן נואשות כדי לא לבעוט בו או להעיף אותו לריצפה . 
קצת התעכבנו עם הסירוס שלו ועכשיו יש איזו מיוחמת בסביבה . 
מבחינתי זה סבבה , כי הוא נעדר הרבה מהבית , אבל אם הוא כבר נמצא הוא מתנהג כמו רוח רפאים : מיילל , הופך דברים ורב עם הווילונות . 
כל מי שהיה לו פעם חתול מכיר את יללות הייחום האלה : מררראווו ? 
מרררראוו ? 
איך שאני מתחילה לשמוע אותן , אני אוחזת בו ומעיפה אותו החוצה . 
שישאל שם . 
אז זהו . 
זה מה שהיה דחוף לי לספר . 
אני אישה רעה ואכזרית שלא סובלת את החתול שלה . 
בעע . 
בהמשך לפוסט המירמורים , שאין לי כוח ללנקק אליו , סופ"ש היה מלא בהירהורים ותהיות בנוגע לגורלי בפרט וגורל האומה בכלל . 
טוב , האומה כנראה תסתדר ( אני מקווה ) ובינתיים אני מתמקדת בעצמי . 
שוחחתי עם אמא שלי על כל נושא הבית שאנחנו רוצים לבנות . 
אמא של קלינט רוצה לתרום לנו כמה שקלים , אנחנו מתכננים לגרד עוד כמה משאר המשפחה וזה אמור להיות התחלה מסוימת . 
דיברתי איתה על זה , והיא אמרה כמה דברים , אני עניתי והיא המשיכה בשלה , ולאט לאט הזדחל איזה קול קטן ממעמקים שלחש לי באוזן : אל תקשיבי לה . 
היא בעיקר דיברה על זה שאנחנו לא יכולים לעשות שום דבר לפני שאני מתאפסת על עצמי בעניין הקריירה , כי בינתיים אני לא עושה כלום ורק קלינט מתאמץ . 
אני לא כל כך זוכרת את הפרטים , אולי כי באמת התאמצתי לא לשמוע , אבל אלו היו עיקרי הדברים . 
אני אמרתי - X ו - Y ( אחותי ובעלה ) הולכים לבנות בית והיא בכלל עוד לא סיימה ללמוד . 
היא ענתה - אל תדאגי לה , היא דחפנית , היא תשיג עבודה מצויינת . 
הסאבטקסט , למי שלא מבין פולנית או סתם לא מכיר את אמא שלי , הוא שאני לא . 
לא דחפנית . 
לא מתאמצת . 
לא לא לא . 
אני עניתי - איך היא בדיוק דחפנית אם היא גרה על חשבונך כל השנים האלה ? 
ומיד הצטערתי שאמרתי את זה . 
אמא שלי עלולה לספר לה , לא בגלל שהיא רעה , כי היא לא , אלא סתם בגלל שהיא קצת פסיכית וזה עלול להיפלט לה בטעות או שלא . 
ואז אחותי לא תדבר איתי , ומה עשינו בזה בכלל . 
אבל היא לא ענתה לי . 
וזו היתה התחלה . 
זו היתה הוכחה קטנה לעצמי שאני לא כל כך דפוקה כמו שאני חושבת . 
כי מה היא יודעת בכלל על המאמץ שאני משקיעה . 
היא לא יודעת על הטלפונים האינסופיים , על השעות שאני מקדישה כדי למצוא לעצמי משהו שאפשר לחיות ממנו בכבוד ולא כולל שטיפת בתים או תיוק מכתבים . 
אני עם השטויות האלה גמרתי , עם כל הכבוד . 
יש לי מקצוע , עברתי דבר או שניים בחיים ואני יכולה להשיג משהו קצת יותר טוב מזה . 
אבל איכשהוא לאורך הדרך איבדתי את האמון בעצמי . 
כששמעתי אותה הבנתי מאיפה כל חוסר הביטחון הזה מגיע . 
את כל מה שהיא אמרה לי כבר אמרתי לעצמי - שאני לא מתאמצת מספיק , שאני הסיבה שאנחנו תקועים , שעד שאני לא מצליחה להתארגן אנחנו בחיים לא נתקדם . 
בקיצור , שאני אשמה בכל . 
חשבתי על המשל הזה עם הזאב שקראתי בטור של אודטה ( הו אלוהים , ד"ר פיל ואודטה . 
העולם התרבותי שלי כה עשיר ) והבנתי שאני לומדת ממנה להאכיל את הזאב הרע . 
שאני מלקה את עצמי יום ולילה במקום לנסות לפעול ממקום אחר . 
אולי כבר מאוחר מידי , אולי הלכתי כל כך רחוק עם חוסר האמון הזה ואני פשוט שמה לעצמי רגליים מנטליות . 
אולי אני מכוונת את עצמי מתוך ייאוש לעבודות שאני לא מתאימה להן , כאלה שיגרמו לי לשנוא את עצמי ולאבד את עצמי עוד יותר . 
אולי הרעיון לגור כאן היה מוטעה לא בגלל חוסר ההזדמנויות , או הריחוק מהמרכז או כל סיבה חיצונית אחרת , אולי זה היה רעיון רע כי הקרבה אליה מעוררת בי את התחושה הישנה והמרה הזו , שאני לא מספיק טובה . 
שמה שלא אעשה לא יהיה מספיק טוב . 
אל תקשיבי לה , אני אומרת לעצמי . 
אל תקשיבי . 
אבל אולי זה כבר שם , גם לפני שאמרה את זה במילים . 
אני כבר ילדה גדולה . 
ביליתי שעות ארוכות בחדר קטן עם פסיכולוגית מצויינת ואני כבר יודעת איך להלחם בזה , אבל לפעמים זה מתגנב מהדלת האחורית . 
לפחות הגעתי למודעות הזו , אבל אולי זה באמת מאוחר מידי . 
טוב , אני לא באמת מאמינה בזה . 
אני בעיקר רוצה להוכיח לה אחרת , אבל בינתיים זה לא מצליח לי . 
איך זה יכול להיות ? 
איך זה שאני לא מוצאת עבודה מכובדת ? 
יש לי רזומה מרשים , כל מי שפוגש את קו " חותיי מהמהם בהתפעלות , אבל איכשהוא זה לא מצליח . 
אז אולי כאן הבעיה , אולי אני מכשילה את עצמי עם התחושה הזו של חוסר - ערך , עם אובדן הדרך . 
שלא תטעו , אני קמה כל בוקר בתקווה וציפייה ליום הבא , מאמינה שמשהו טוב יקרה והוא פשוט מחכה לי מעבר לפינה . 
יש בי אופטימיות בלתי נדלית ובאופן בסיסי אני יודעת מה אני שווה . 
אולי זה הדבר היחיד שמונע ממני מלהתבזות באמת . 
כל יום מתעוררת עם המון רוח לחימה , כותבת מיילים ומתקשרת ומבררת ומפעילה את כל הקשרים , אבל בסופו של יום , כשהמשהו הטוב הזה לא מגיע , אני קצת מדממת , בשקט , והגב מתכופף בחצי מעלה . 
הפסיכולוגית אמרה לי פעם שבשבילי למצוא עבודה זה כמו שאחרים מחפשים אהבה . 
החיים שלי סובבים סביב זה , ונראה כאילו זה מה שיביא לי גאולה . 
אני מוכנה לפעמים להתבזות , הבחירות שלי נובעות מלחץ ולפעמים הן כל כך לא נכונות . 
זה נכון , אבל אני לא יודעת איך לעשות אחרת . 
הבעיה הטכנית כרגע היא שאני טובה במה שאני עושה , אבל אין לזה ביקוש . 
לפחות לא כאן . 
ובמרכז , כשיש מיליון זונות בשקל , אף אחד לא ייקח זונה שצריך גם לשלם לה נסיעות . 
אני עושה את מה שאני עושה בתחום הספציפי שלי כל כך הרבה זמן , ולא יודעת אם אני טובה בכלל במשהו אחר . 
איך יודעים ? 
עשיתי פעם מבחן מטופש דרך האינטרנט , ולפי התוצאות אני טובה בשני תחומים באופן שווה : יצירה ואמנות לסוגיה - שזה פחות או יותר מה שאני עושה כל החיים , או תחום טיפולי . 
אז מה , ללכת ללמוד פסיכולוגיה ? 
אולי עבודה סוציאלית ? 
הרי אם יבוא אלי ילד שההורים שלו התעללו בו או משהו כזה , אני תכף ומיד מתה על המקום . 
איך אפשר להתמודד עם אנשים שסובלים כל כך מבלי לרצות למות ? 
איך לא מאבדים את האמון בעולם הזה ? 
יום הזיכרון , למשל , הוא מבחינתי יום הכיפורים , אני מכבה את הטלוויזיה אחרת אני בוכה כל כך שאני לא יודעת מה לעשות עם עצמי . 
בקיצור , זה לא יעבוד . 
אז מה לעשות ? 
אני חייבת למצוא את עצמי . 
איפה מחפשים ? 
