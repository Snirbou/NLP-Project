ההדרכה מתישה אותי . 
אני מותשת מלקחת אחריות , לעיתים של שתי בנות , על הכתפיים שלי . 
נמאס לי מלקום בבוקר במחשבה שהיום יש פעולה להעביר , לקחת דף ולכתוב בתחילתו " פעולת חברות " ואז לשבת זמן רב במאמצים רבים ולחשוב על פעולה טובה אך לשווא , הרעיונות נגמרו , המוטיבציה אזלה ואיתה ההנאה מהעשייה , הסבלנות מתערערת וכל העניין מקבל פנים אחרות משלהן ציפיתי , מזוייפות במקצת , מעיקות במקצת כבר תקופה ארוכה . 
זה קשה לבנות פעולה ( לפעמים ) לבד , זה קשה להעביר פעולה ( לפעמים ) לבד , ומהמצב שנוצר , זה עצוב להעביר פעולה דלה שהושקעה בה מחשבה מועטה , וברוב המקרים מחשבה שהיא בכלל לא שלנו . 
זה נהייה מייאש להעביר פעולה במחשבה שעוד לפני שהיא התחילה ניסיתי לחשוב על דרך לבטל אותה , על תירוץ טוב מספיק לחניכים ולקומונרים . 
זה לא מנחם במיוחד להעביר פעולה בידיעה שיצאתי מידי חובה והשקעתי בכתיבת הפעולה דקה וחצי בידיוק שתוכנה היה שלוש שורות במחשבה של " יהיה בסדר , נאלתר משהו " . 
זו לא המטרה של ההדרכה , אלה לא הכיף וההנאה להן ציפיתי מראש , זאת לא הרגשת הסיפוק הנפלאה עלייה סיפרו לי . 
ההדרכה הזאת לא ממצה את עצמה כבר תקופה ארוכה , לצערי , ההנאה היא לרוב מזוייפת , ועצוב לי , חבל לי וכואב לי להמשיך בצורה הזאת . 
אני מרגישה שמיציתי ועם זאת לא מיציתי , מצד אחד מהבהבות לי המחוייבות והאחריות שאני בעצמי בחרתי בהן , מצד שני הייאוש וחוסר הסבלנות שיצא לי להרגיש מספר לא מבוטל של פעמים , וזה קשה כל כך , מבלבל כל כך . 
אני באמת מותשת וקצת כועסת על המצב שנוצר , על אחריות שהיא גדולה כפליים מזו שלקחתי על עצמי , על תהליך שלא נעשה בדרך הנכונה ועל הדרכה שהיא הרבה יותר מאכזבת מזו שציפיתי לה . 
אני לדאבוני רואה לנכון להמשיך בזו הדרך , שהיא בכלל לא ישרה ובטח שלא יפה כמו שחשבתי שתהייה , והלוואי שזה ישתנה , הלוואי שלמשהו יהיה את הכוח לשנות את זה , ספק אם לי , ספק אם לכל אחד אחר . 
לנושא אחר שהוא הרבה יותר משמח ; הפרח היפה שלי , חזר לחיי , ואיתו תובנות ודברים שלמדתי בעיקר על עצמי , וכמובן האור האמיתי וההרגשה הנהדרת שהוא מעלה בחיי , כל פעם מחדש . 
שקדיה בשיא הדרתה . 
( C ) היו שלום . 
היו היה כלב הוגה דעות שגר בכפר קטן שכוח אל , במלונה הכי מעופשת בכפר , לצד הבתים הכי ישנים בכפר . 
הוא הביט מהחלון הכי קטן ומלוכלך בכפר , ושכב על אותה השמיכה הכי מסריחה בכפר , במשך שנים שלמות . 
ולכלב הייתה ידידת נפש אחת . 
מכרה , שכנה , עגבניה עקרת בית , והם היו החברים הטובים והיחידים אחד של השני . 
למרות הרקע השונה ממנו באו , ההוא נולד בהרי סיביר ושימש ככלב שמירה למשפחת אצולה , ההיא גדלה שבעה חודשים בגינה האחורית של משפחת אולגשטיין וניצלה מריקבון ע' ' י הבת הקטנה , שהעגבניה אפילו לא ידעה את שמה . 
והם היו החברים הטובים ביותר שהם יכלו לבקש אי פעם . 
היו נפגשים , הכלב הוגה הדעות והעגבניה עקרת הבית , מדי יום ביומו , כמעט באותה השעה . 
לא היו להם נושאי שיחה רבים ( לך תמצא המשותף בין כלב לעגבניה ) לכן היו מעבירים את רוב הזמן בשירה ובדקלום מן היוצרים האהובים עלייהם , היא ציטטה לו ממבחר שירי ביאליק והוא שר לה מאוצרות לד זפלין ולפעמים קינח באריק איינשטין , אף פעם לא סיפר למה דווקא הם , אף פעם לא הסבירה למה דווקא הוא , וכך הם העבירו את החיים יום אחר יום . 
שנה אחרה שנה . 
פעם בחודש , מעבר לפגישות הרגילות , היו נפגשים להתלונן על חיי הכפר העלובים , העגבניה קיטרה על הבית המכוער ועל השטיח המסריח שיש בכניסה לביתה , הכלב הינהן ומיד אחרייה סיפר על הריח הנוראי במלונה שלו ועל העכבר הארור שגונב מלחמו כבר מספר שבועות רצופים , והם בכו והינהנו , הינהנו ובכו על חייהם נטולי המשמעות , על קור הכלבים ועל הרעב , על הסירחון ועל השיטפון שהיה שילשום אצל משפחת סוצוויג הקמצנים . 
ולעיתים , יכולו לשכוח את החברות שנרקמה בנייהם עם חלוף השנים , את הידידות ארוכת הטווח שנוצרה בנייהם בין כל בכי ותלונה על מר גורלם , בין כותלי הכפר העלוב מאין כמוהו . 
פעם סיפר הכלב לעגבניה על המלונה המושלמת בה יגור כשחייו יהפכו למאושרים , העגבניה לא האמינה בדיבורי הסרק שיצאו מפי הכלב ובכל זאת הנהנה וחייכה , טפחה על שכמו של חברה הכלב ומילמלה מילים לא מובנות שגם הכלב התקשה להבין . 
כך עברו השנים ולא שונה בהן דבר , הכלב נשאר הכלב והעגבניה נשארה העגבניה , כל יום ביומו אחר הצהריים לד זפלין וחיים נחמן ביאליק , תלונות וקיטורים ולא פעם עלה שוב חלומו של הכלב על המלונה הדורת היהלומים והכרית החדשה עלייה ישן ביום בו יזכה להיות מאושר , אותם ההנהונים ואותו הבכי , כלום לא השתנה וכלום לא התיימר להשתנות , כך העבירו את חייהם הכלב והעגבניה , מבחירה בלבד . 
יום אחד הגיע הכלב לפגוש את חברתו העגבניה לעוד מפגש שיחות נטול משמעות , לעוד טפיחה בלי שום כוונה על השכם ולעוד הנהון מרחם למשמע הפרעושים שלא עוזבים את הכלב לרגע , במקום העגבניה עקרת הבית נחה לה לצד המדרכה קופסאת קטשופ עצובה , אדומה ומתייפחת על מותה ( שהיה טרגי מאוד ) . 
לכלב לקח שלושה ימים לעקל את הריקנות ולהבין את שאיבד את ידידתו היחידה , ארז את חפציו והחל לנדוד למלונה אחרת , למקום אחר , לאושר אחר . 
( C ) כתבתי לפני כמה ימים , הרגשתי שאני חייבת לפרסם . 
הסיפור אומר המון , בקריאה שניה ואפילו שלישית הבנתי יותר משמעויות משהתכוונתי בזמן הכתיבה עצמה . 
מי שקרא והבין , שאפו ! 
אשמח לשמוע את דעתכם . 
כלום לא עצוב , הכל כרגיל . 
הזמן שעובר לאט כ''כ, משאיר מקום לאהוב , את הכל , את כולם . 
מי שראה היום סבאל ' ה גמד מהלך ברחובות , זו הייתי אני . 
שיו , בדרך חזרה הביתה ראיתי ציפור שחורה עם תחת צהוב , מהזוהרים האלה שמסנוורים את העיינים , ועדיין גורמים לחיוך מטופש לעלות על הפנים . 
[ אני עייפה . 
] 
