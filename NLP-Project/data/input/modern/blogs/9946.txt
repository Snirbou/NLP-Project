וזה באמת , היה מאוד עצוב . 
למרות שאלה היו רק אוגרים סיביריים פשוטים כאלה , שחירבנו יותר מכל שאר הדברים חסרי התועלת שהם עשו . 
ואתם בטח שואלים את עצמכם מה פתאום מדברים על משהו כזה בכלל - על אוגרים . 
ועוד על אוגרים מתים . 
אבל אם הייתם רואים איך היא בכתה עליהם , הייתם חושבים אחרת . 
היא בכתה עליהם על אמת . 
זה היה נורא עצוב , לעמוד מולה ומול הדמעות הכסופות שלה ככה , עם הקופסת קרטון של נייקי [ זה הדבר היחידי שמצאנו . 
באותה תקופה כולם לבשו רק נייקי ] והאוגרים המתים בתוכה . 
היא ניסתה לחייך אליי איזה חיוך יפה כזה , כאילו שזה לא האוגרים שלה ששוכבים לה שם בקופסא אלא סתם איזה זוג נעליים ישנות ומסריחות שהיא הולכת לזרוק . 
רציתי להגיד לה את זה - שאוגרים זה כמו נעליים , ואני יכול לקנות לה חדשים , והם אפילו יהיו של נייקי אם היא רוצה [ אתם מבינים , היא בחורה של מטאפורות , וחשבתי שאולי היא תתלהב מזה ] . 
אבל אז החיוך שלה נשבר , וכבר לא רציתי להגיד לה כלום . 
והאמת שעדיף ככה . 
אנשים שמנסים לאפק בכי אף פעם לא נראים מי יודע מה . 
הסתכלתי לה על החזה . 
הוא היה אחד עלוב כזה , אבל בכל זאת , הסתכלתי עליו . 
אולי כי הוא נראה עצוב - כאילו שגם לו מתו האוגרים , וגם הוא מנסה לחייך ולא מצליח . 
אתם בטח חושבים שאני בחור דיי ריקני - חושב על נעליים כל היום ובוהה בחזה של בחורה שכולה . 
אבל תראו - באתי לספר על האוגרים , לא על עצמי . 
היא התעקשה לקבור אותם על יד העץ המכוער ההוא במרכז המסחרי של העיר . 
זה היה אחד העצים המרופטים הללו שאם הייתם עוברים לידו הייתם חושבים שזה עמוד מעוקם [ וככה כולם קיבלו אותו - זה תמיד היה " ניפגש בחמש , ליד התמרור במרכז " ] . 
אבל היא , ידעה שזה עץ . 
היא התעקשה לקבור אותו שם , כי היא אמרה שהשמש תמיד מגיעה לפינה ההיא , לא משנה מה . 
האמת שהיא צדקה . 
העץ הזה היה מכוער , אבל תמיד תמיד מואר . 
היא גם התעקשה לחפור את הבור [ בשבילה זה היה קבר . 
אבל רק בשבילה , כי בכל זאת - יש גבול , הם היו רק אוגרים סיביריים ] . 
אז היא חפרה במשך שעות את הבור המצ'וקמק הזה , ואני עמדתי עם הידיים בכיסים ובהיתי בה וחשבתי שהיא נראית כמו אלוהים . 
באמת . 
רק אלוהים דואג ככה למתים שלו . 
ואז דחפנו לשם את קופסת הנייקי , וזרקנו עליה אפר וחול והיא הסתכלה למטה ונתנה לאוגרים שלה מבט אלוהי - אחרון וארוך . 
אני הצלחתי רק לבהות במבט מרוקן על האדמה וחשבתי לעצמי שיום אחד ייגמר לנו החול ואז נצטרך לקבור את המתים בשמיים . 
לא יודע למה חשבתי משהו כזה , באמת . 
עמדנו שם עוד איזה שתי דקות ואז היא התחילה לצעוד משם , בצעדים דיי מהירים , לפחות בשביל אחת שרק עכשיו קברה את שני האוגרים שלה . 
הלכתי אחריה , בשקט , אבל היא בכל זאת שמעה אותי . 
היא אמרה לי תודה על זה שבאתי , ושאלה אם אני חושב שהיא משוגעת . 
אמרתי לה שקצת . 
אבל גם אמרתי לה שאני חושב שהיא קצת כמו אלוהים , לפחות האלוהים שלי . 
היא חייכה . 
התכוונתי להציע לקנות לה אוגרים חדשים , אפילו רציתי שיהיו משהו קצת יותר מיוחד מסתם אוגרים סיביריים - לפחות שיהיו סקנדינביים הפעם , כי בכל זאת , היא קברה אותם כמו שקוברים זכרונות - וזה אומר שהיא יכולה להתמודד עם כל דבר . 
אבל היא רק נישקה אותי ואמרה שהיא רוצה חתול . 
אז קניתי לה חתול , אחד שחור כי היא באמת בחורה מטורללת , וצריך לתת לה איזו אמונה תפלה שהיא תוכל להיסחף אחריה בזרם של שיגעון . 
קודם זה , עכשיו אוגרים . 
מה יהיה איתי , הא ? 
ללכת מפה . 
ולא בשביל לחזור , אלא מסוג הללכת לתמיד . 
[ מאוד קשה פה כל הלבד הזה . 
] רק רשימה של דברים שאני לא צריכה\שרון לנגר . 
אני לא צריכה נר מנורת הלילה עושה את אותה העבודה ובלי הלכלוך ולא צריך גפרור ואין ריח והאור לא נגמר רק לוחצים על מתג ו הופ . 
אני לא צריכה עיפרון העט עושה את אותה עבודה רק בלי הלכלוך ולא צריך לחדד ולא נמרח ולא נשבר רק לוחצים על הזה ו הופ . 
אני לא צריכה אותך . 
השיר מהרדיו עושה את אותה עבודה ובלי הליכלוך הוא כואב ועצוב ועושה לי לבכות רק לוחצים על כפתור ו שששששש .. 
. 
[ מי שילכלך על שירה מודרנית יקבל משהו חד היישר אל פרצופו הארור . 
מילא עליי , אבל על שירה מודרנית - זה כבר באמת מוגזם . 
] עריכה : אני חייבת להתחיל לעשות דברים הגיוניים כמו ללמוד לבגרות בהסטוריה או למתכונת בפיזיקה . 
ולהעמיד פנים שזה נראה חשוב כמו פעם . 
