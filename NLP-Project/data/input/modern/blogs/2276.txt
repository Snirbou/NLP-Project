קשה לי לשמוע שירים שמזכירים לי תקופות שרציתי לשכוח , קשה לי לפגוש אנשים שמעלים זכרונות שרציתי למחוק , והנה סממנים שמאותתים שזה שוב כאן כי רציתי את זה לנצח , ועכשיו זה חוזר , ואי אפשר למחוק . 
ולפעמים אני בוהה באוויר וחושבת 'מה אם .. 
. 
' מתנתקת מהרגע ושואפת ליותר , ואני יודעת שהייתי צריכה לנהוג אחרת וזה מתסכל להיזכר . 
אם רק היה בי שמץ של היגיון ושירים ואנשים היו מדברים אליי כמו פעם , יכולתי אולי להסיר את השריון ולטשטש את הרגש האחרון , כמו שמטשטשים מייק אפ . 
- משו שכתבתי ממזמן והיה במגירה . 
האישה הזקנה משלבת את רגליה במין תנוחה מוזרה , ועם הלבוש שלה אתה לא מצליח להבין לאן הרגל הימנית נעלמה . 
הגרביים שלה קרועות , ויש מסביבה הרבה עיתונים , ולמרות זאת היא לגמריי מנותקת מהאקטואליה , ומהמציאות בכלל . 
היא תמיד עסוקה בלהסתכל מסביבה , בפינה שלה , במקום הקבוע ... 
.. 
. 
הימים נמרחים , הפינה שהיא קוראת לה 'שלי' כבר מאובקת . 
כ"כ הרבה אנשים עוברים ליד הפינה שלה , כאילו כלום . 
רק מעטים עוצרים וזורקים פרוטות לכובע המרופט . 
לפעמים נשלחים אליה מבטים מזלזלים , והיא מנסה להתעלם . 
היא כבר התרגלה לישיבה על הרצפה הקרה , הרגליים שלה כבר מקובעות באותה התנוחה הרבה זמן , יותר מדיי זמן . 
כולם טרודים בצרות שלהם , ורק הציפורים שרות לכבודה . 
זה רק בוקר , והיא כבר הספיקה לראות אמא עם שלושה ילדים , שני פועלים ערבים עם בגדים מלוכלכים , גבר עם חליפה ומזוודה ענקית שחורה , ושני טינאייג'רים , וחתול . 
וכולם ממשיכים , כאילו כלום , כאילו היא לא שם אפילו , ורק הילדים מסתכלים , לפעמים מצביעים ושואלים את אמא למה האישה הזקנה עצובה . 
והיא רק רוצה להגיד שהיא לא עצובה , ולחייך אליהם בחיוך שחושף שלוש שיניים חסרות , וגומת חן בצד שמאל . 
כמה שהיא אוהבת ילדים . 
היא אפילו מוכנה לשקר למענם שטוב לה . 
אבל הילדים עוברים , כמו כולם בעצם , ולא ניתנת לה ההזדמנות להסביר דבר . 
אף אחד לא מעוניין יותר מדיי במה שיש לה להגיד . 
לפעמים היא רואה אנשים מברכים אחד את השני בבוקר טוב . 
אותה אף אחד לא מברך בבוקר טוב , ולמרות שהבקרים והערבים כבר איבדו משמעותם בעיניה - זה צורם לה . 
האישה הזקנה נוהגת להסתכל על הציפורים כל יום . 
היא שונאת כשמבריחים אותן , זה גורם לה לצביטה בלב . 
פעם סיפרו לה שהן נודדות , והיא הרגישה שהן מגשימות את חלומה שלה . 
היא מקנאה בהן , ומחשבות חופש מקננות בה . 
היא מנסה להתעלם מהכאבים הפיזיים והנפשיים , והיא מצליחה . 
היא מחייכת , ונרדמת . 
וכבר יומיים שהיא רדומה . 
וסוף סוף שמים לב אליה , כולם מתאספים סביבה , ויש המון רעש . 
אנשים , אמבולנס , צעקות . 
ודווקא כשהיא מקבלת את מלוא תשומת הלב , היא כבר לא שם . 
אולי היא לא הייתה בנויה לזה ממילא . 
הציפורים יזכרו אותה כאישה הזקנה עם החיוך התמידי , שחשף שלוש שיניים חסרות וגומת חן בצד שמאל . 
כאישה הזקנה שהפינה ההיא תמיד תישאר שלה , כאישה שחולקת איתם את חלומה לנדוד למקום טוב יותר . 
והציפורים הללו תמיד ישירו לכבודה , גם לאחר שתפונה מהפינה המאובקת שלה , אל פינה מאובקת אחרת , הפעם מתחת לאדמה . 
החלטתי ללוות אותו , את אהובי שלי , בדרכו למקום שהוא כ"כ רצה . 
לעבר החופש . 
החופש של שנינו . 
גם כשהגענו אל החופש , הוא המשיך חושב על משמעות החיים . 
תמיד היו לו מחשבות פילוסופיות , לאהובי שלי , והוא לא ידע מה מטרתן . 
ברגעי השיא , הוא השתעשע במחשבה שיום אחד ייגמרו לו המחשבות . 
תמיד אמרתי לו שזה בלתי אפשרי . 
מבחוץ , אמרתי לו שהן לעולם לא יתכלו , המחשבות שלו . 
ומבפנים , אמרתי לו שהוא כלכך מיוחד בעיניי . 
אמרתי , למרות שהיה ברור שלא הייתי צריכה לומר מילה כדי לבטא את רגשותיי . 
היינו מאושרים , חודרים לחופש שחיפשנו כ"כ ולבסוף מצאנו . 
חודרים אחד אל השני , אני ואהובי שלי . 
ולמרות שבקושי דיבר , בסה"כ הבנתי את הכוונה שמאחורי המילים המשובשות , שהיה מבטא מדיי פעם . 
ועכשיו , יש פה מין ערפל תמידי . 
ערפל , כי אני לא מצליחה לתקשר איתו יותר , עם אהובי שלי . 
ועכשיו , אני כ"כ כועסת על עצמי .... שהנחתי לו להתנדף . 
הרי תמיד אמרתי לו , אמרתי שזה בלתי אפשרי . 
שהן לעולם לא יתכלו , המחשבות שלו . 
שהוא כלכך מיוחד בעיניי , אהובי שלי . 
ואולי לא הייתי צריכה לומר מילה . 
כבר ברור למה . 
אז מה קרה פתאום ? 
למה נדמה שמחשבותיו התמוגגו , בדיוק כמוהו ? 
מאז אותה התאונה , השתיקה שלו הרבה יותר צורמת , כאילו לא טבעית . 
עכשיו הוא שותק כבר בעל כורחו . 
כאילו החליף אותו .... משהו אחר . 
ולמרות הכל , אני בטוחה שהוא חודר לחופש , שעדיין שלנו , ובאותו הזמן , עדיין פרטי שלו . 
שותק כמו תמיד .. 
. 
שותק , אבל כוונותיו כ"כ ברורות בעיניי . 
המילים המשובשות שלו חודרות אליי חזק מתמיד , אותן מילים , שהיו כאילו הגיתי אותן בעצמי . 
ועם כל הברה , אני רק חודרת אליו יותר ויותר . 
אהובי שלי , גם אחרי שהגעתי אל החופש , ממשיכה אני וחושבת על משמעות החיים . 
תמיד היו לי מחשבות פילוסופיות , ולא ידעתי מה מטרתן , עד שהכרתי אותך , אהובי שלי . 
וממך למדתי , שלא משנה כמה אנסה להתנסח , הרגש יגבר על הכל . 
אז הגעתי לבדי , למקום שהוא כ"כ רצה . 
לעבר החופש . 
החופש של שנינו , החופש של המילים המשובשות , והשתיקה האינסופית . 
והייתי מאושרת . 
כ"כ מאושרת . 
