" איך יודעים שבא אביב מסתכלים סביב סביב " כבר יומיים שאני נהנה ממזג אוויר כל כך מדהים . 
שמש , מרחבים ירוקים , אווירה כפרית שמתאפיינת בכבישים ריקים ובתים נמוכים , והמון המון ילדים על אופניים . 
ואני גם ביומיים האחרונים הרשתי לעצמי , " להשאיל " מאחי את אופניו החדשות , ולנדוד לי פה , בגן יבנה הזה , שלמרות השמועות על היותו מקום מוזנח בפריפריה האשדודית , מצטייר דווקא כמקום עם בתים נחמדים , מפוארים , אל מול מרחבים ירוקים ושמים כחולים ושקיעה מדהימה . 
מי צריך ים ? 
! 
כן כן , אני נהייה רומנטי מרגע לרגע - שמישהו יירה בי כבר ! 
ובכלל , כל השבוע הזה שימשתי כנהג תורן של המשפחה . 
להסיע את אבא לעבודה , להסיע לסבתא , להסיע את סבתא . 
ואני עובד גם בשבת . 
וככה יצאנו היום אל משתלה בכיוון לא ידוע יחד עם סבא וסבתא שמאוד התלהבו אגב , שאני זה שמסיע . 
נסענו ב - 2 רכבים . 
סבא נהג ברכב אחד ואני נוהג עם הבנות - אמא וסבתא . 
בכל מקרה , הגעתי אל מחוזות חדשים ומקומות שלדעתי גלגל מכונית טרם ידעה . 
סבא וסבתא פשוט סיבכו הכל . 
אם היא אמרה לפנות ימינה , הוא פנה שמאלה . 
הוא פונה שמאלה אנחנו ממשיכים ישר . 
וככה אני עושה רוורסים , פרסות , מגיע לצמתים שמעולם לא ביקרנו בהם . 
נורא נחמד . 
( לפחות הכל היה ירוק ופורח ) . 
מעולם לא הייתי במשתלה . 
הנה לכם וידוי . 
לפחות מאז ימי החווה החקלאית בכיתה ו '. בעצם זה לא נחשב . 
התרשמתי לטובה . 
כמי שמחשיב עצמו לגנן חובב היה נורא יפה לראות ריכוז של כל כך הרבה פרחים ועצים . 
אמא החליטה שהיא הולכת על פרחים סגולים בעדנית . 
כמובן שנרכשו גם פרחים לבנים ואדומים לאיזון . 
אני הצטדייתי בפלפל נוי , זה צמח קטן כזה נורא נורא חמוד ואני מקווה שיגדל טוב ויקשט את המטבח שלנו . 
אתמול ראיתי " השופטת מרגול " התאכזבתי . 
חשבתי שיהיה יותר דם , אבל השנים הפכו את מרגול מבהמה טיבטית גסה לעוד צפונית תל אביבית . 
איפה הימים ההם שבו היא הרשתה לעצמה לנגב אנשים בחומוס וצנוברים ? 
וגם ארץ נהדרת תכף נגמרת , וכן , הולכת להיות תקופה יבשה מאוד בטלוויזיה . 
ומצד שני , מי לעזאזל רואה טלוויזיה בימים אלה ? 
אני בשביתה ~ ומזג האוויר נאה ~ מי שרוצה לטייל שיגיד , בא לי כבר המון זמן להשתכשך במיימיו של ים המלח ~ ובגלל שהפוסט גולש לנושאים לא רלוונטים . 
אני אפסיק . 
שבוע טוב לכולכם ~ - קיבלתי סימסטר התראה . 
וזה חרא . 
בצורה זו או אחרת אני במשבר מקצועי . 
אני קצת בהלם מעצמי . 
אני יוצא להופעות בבארבי ? 
ממתי ? 
זה גם הופעה וגם סוג של מועדון תל אביבי . 
ויותר מזה , ההחלטה הייתה נורא ספונטנית . 
לא תכנון של ימים או שבועות , אלא בקושי 20 דקות . 
החלטתי שאני רוצה , התקלחתי התלבשתי , אמרתי שלום יפה לאמא , ויצאתי . 
אז איך זה קורה ? 
מעולם לא הייתי במועדון . 
השאלה אם הבארבי זה מועדון או סתם אולם הופעות נחמד . 
שבמקרה גם מגישים בו בירה ומשקאות חריפים . 
וחוץ מזה , שזו הייתה הופעה . 
ההופעה השניה שלי בתוך חודש . 
70 ש"ח . 
שהיו שווים את זה . 
18 אמנים , כל אמן בממוצע 2.5 שירים , כשחלק מהם פשוט גנבו שירים . 
אז קיבלנו בונוסים . 
הרבה מהאומנים לא הכרתי . 
או שהכרתי פשוט לא הכרתי ת'שירים . 
אבל היה נחמד . 
המופע הזה היה מופע " הצלה " למועדון ה " סינדרום " בירושלים . 
מה שאומר שכל הערב כלל בדיחות על ירושלמים , וכל מיני תשביחים(יש מילה כזו , או שזו המצאה שלי ? 
) על כמה שמועדון " הסינדרום " הוא אבן פינה לתרבות הרוק בארץ וכו וכו וכו ... 
.. 
. 
היה שם גם המנהל של המקום " כץ " - שנראה כמו בוב השקט מהסרט " ג'יי ובוב השקט " בחור די מוזר שיודע גם לשיר ולנגן והזמינו אותו לעלות לבמה - כמחווה . 
זה התחיל עם הדג נחש , דודי לוי , והמשיך לאומנים לא מוכרים , אחר כך היו דפנה והעוגיות שהתבררו כספאזים לגמרי , הבחורה הזו פשוט משוגעת - אבל בצורה חיננית . 
( אני שוקל ללכת להופעה שלה ) , רם אוריון ( ? 
) , שי נובלמן ( ששר באנגלית ויש לו שירים נחמדים ) , משפחת בנאי ( אהוד בנאי ומאיר בנאי ) , חמי רודנר , מאור כהן ( שהצליח להרדים אותי לגמרי ) , ערן צור ( שמעתה ואילך יכונה ה'שטן'- הוא בחור עם הופעה שטנית של סטודנט למתמטיקה וקול מהגיהנום ) . להקה לא מוכרת ששרה באנגלית עם מבטא שבדי - גרמני משהו ( והם אלו שסגרו את הערב ) . 
ועוד כל מיני אמנים כאלה ואחרים שפשוט נתנו הופעת רוק . 
יואב קוטנר היה המנחה והוא לא ממש ידע איך לעשות את זה . 
אבל השתדל . 
סיפר בדיחות לא מצחיקות . 
וחילק למישהי סנדביץ ' טונה מארומה . 
חזרתי הביתה ב - 3:00 בבוקר או בלילה . 
עייף , מרוצה , מבסוט ! 
~ זו תחילתה של תקופה חדשה ~ איכשהו , דברים מקבלים פרופורציה אחרת כשזה מגיע לאזרחות . 
כשאתה בלי מסגרת . 
דברים כל כך טריוויאלים הם כבר לא כל כך טריוויאלים . 
אין טקס , אין מורים , אין שיעורי חינוך , אין את תחושת ההזדהות הזו . 
בעצם למעט הטלוויזיה והרדיו אפשר היה להתייחס ליום הזה כאל עוד יום רגיל . 
השנה חיפשתי לי את הסיפורים , אלה שנסעו לפולין , זה לא ממש הלך . 
אבל קיבלתי מושג . 
יש כל כך הרבה זוויות שלא נאמרו , שלא גילו , שצריך לדעת . 
זו תקופה של 5 שנים , ולכל אחד הסיפור שלו . 
הטרגדיה שלו . 
אבל מהטרגדיה הזו צמח העם שלי והמדינה שלי ! 
לא תהייה זו קלישאה לאמר : " במותם ציוו לנו את החיים ! 
" כבר בין ערביים , לאט לאט העולם מתחיל לחזור לשגרה שלו , מאבל לחול . 
משהו כזה נורא צורם . 
חודר כזה . 
בוחן אותך . 
לא , אסור לתת לזה לקרות שוב ! 
