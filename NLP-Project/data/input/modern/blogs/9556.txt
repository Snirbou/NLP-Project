צהריים . 
הנייד שלי שבזמנים אלו פתווח כל זמן , מצלצל . 
ג . 
הבכור . 
הלב שלי כמעט זינק החוצה מהטלפון בעוד אני לוחצת ועונה לו בידיים רועדות . 
הוא בארץ , הוא כל הזמן היה בארץ . 
הם כבר היו על הגבול ממש , מאורגנים עם כל הציוד והפנים מושחרות כדבעי , וברגע האחרון החזירו אותם בחזרה , כנראה בגלל שהחיילים שלו צעירים , פחות משנה בצבא ( תודה לאל , או למי שזה לא יהיה , על כך ) . 
וכך יש לו זמן לפטפט איתי קצת על מהלכי המלחמה , הקודמים והעתידיים , קצת פוליטיקה והמצב בכללותו , ואני , שרק חצי שעה לפני כן פרץ ממני בכי out of the blue והלסת החשוקה שלי כבר מכאיבה לראשי , מרגישה איך ההקלה הולכת ונמסכת בתוך דמי וגופי ואט אט מרפה אותו . 
ואחר כך , לפני שנפרדנו ביקש שאשלח זר לחברה שלו ליום האהבה , ואלולא זאת היתה חדירה לפרטיותו הייתי כותבת כאן את המילים שביקש לכתוב לה . 
הוא כזה רומנטיקן , הבן יקיר לי , הבכור . 
וחוץ מזה אני קצת מרחפת לאחר שאכלתי שוקולד בלגי ממולא בכמות של רום שהיתה יכולה להפיל עדר פילים שלם . 
מצד שני , זה כנראה המצב הטוב ביותר לתייק ושאר עבודות משרדיות משמימות ... 
.. 
. 
( ובצוק העיתים המשתנה ללא הרף , כל הכתוב בפוסט הינו נכון לרגע כתיבתו בלבד ) . 
אולי כך היא באופן כללי ההתנהלות שלנו במלחמת לבנון השניה , אבל אצלי זה באופן בולט יותר . 
הוא ( ג . 
הבכור ) בפנים . 
הוא לא . 
הוא בפנים . 
הוא לא . 
הוא בפנים . 
סופי . 
בעצם , הוא לא . 
כך זה כבר כמה ימים . 
ושיהיה ברור , אני שמחה וצוהלת על כל רגע , שניה , דקה , שעה , יום שהוא לא בפנים , אבל גם לריקוד התזזיתי הזה , כמו בובות על חוט , יש מחיר מעייף ושוחק . 
לא רק אותי . 
אלא גם ובעיקר אותו . 
אותם . 
הייתי רוצה שמישהו כבר יחליט מה עושים ויעשה את זה . 
ונגמור עם זה פעם אחת ולתמיד . 
וכל הסיפור הזה מתברר לי מתוך שיחה עם חברתו ( המקסימה ) של ג . 
הבכור שקיבלה כבר באמצע הלילה הודעה ממנו שהוא לא נכנס , כשבזמן הזה אני מעבירה שעות רבות של דאגה פנימית כבושה ( במה שהתברר כפול גז בניוטרל ) שהתפרצה לה הבוקר בדמעות כשירדתי מהרכבת וראיתי על הרציף , חייל מהחטיבה שלו . 
אני לא כועסת עליו . 
לגמרי לא ( היא כבר דאגה לתת לו שטיפה על זה שלא הודיע לי ולאבא שלו ) . אני רק רוצה שהסיפור הזה יגמר והוא יבוא הביתה . 
וזהו . 
כל השאר , זה פשוט שטויות . 
לפחות לעכשיו . 
זה באמת פתאטי . 
אני לא עושה כלום . 
כלום . 
כלום . 
כלום . 
נאדה . 
גורנישט . 
יוק . 
אני יושבת מול המחשב ומרפרשת אתרים שיספרו לי כמה עוד יותר נורא מה שקורה עכשיו , וכמה עוד יותר אנשים נהרגו ממטח הקטיושות האחרון וזה שלאחריו , וזה שלאחריו וחוזר חלילה , וכמה עוד יותר נוראים הימים המחכים לנו ממש מעבר לפינה . 
והאמת שאני כלל לא בלחץ ( לא , מה פתאום ? 
? ) . זאת אומרת , הלסתות החשוקות מהבוקר קצת רפו ואין בתוכי איזו מערבולת או סתם מי קרח חביבים בעורקים . 
כלום , על פניו , אני קרירה כמלפפון ( כמאמר המשפט הבריטי הידוע והחביב עלי : cool as a cucumber - ודרך אגב , מה הקשר של מלפפון לקרירות ? 
הא ? 
שאלה טובה נדמה לי , אבל נחזור לעניינינו ) , אבל חוסר היכולת שלי לעשות משהו פרודוקטיבי מוכיח כנראה אחרת לגמרי . 
אני כאילו עובדת , מזיזה ניירות מכאן ולשם , אבל התפוקה שלי מהבוקר מסתכמת בטיפול בכמה מכתבים וזהו . 
וחילופי מיילים עם חברות ( בזה אני דווקא משקיעה ! 
) . מוניקה העזה לשאול מקודם משהו בעניין ערמת התיוק שמחכה לי בשקיקה וקיבלה בתשובה נביחה קצרה והשתתקה . 
וחוץ מזה , יש לי קוצים בישבן כמו שמזמן לא היו לי . 
וזה עוד לפני שג . 
הבכור נכנס ממש ללבנון . 
( דהיינו , בשעה 11 הוא עוד היה בקצה הצפוני שלנו . 
) אני לא רוצה לחשוב מה יהיה איתי כשהוא יכנס . 
קפצון . 
זה מה שאני אהיה כנראה . 
ראו , הוזהרתם ... 
.. 
. 
וכן , אני צוחקת . 
כל הזמן . 
עד שאבכה ... 
.. 
. 
יש למישהו בדיחה טובה ? 
( בצוק העיתים , פוסט בלתי ממוקד וקצת הזוי . 
התנצלותי הכנה ) * * * * * * * * * * * * * * * * * * * * * * * * * * * * * * * * * * * * * * * * * * * עדכון 16.45 ג . 
הבכור התקשר . 
הוא לא יהיה זמין בטלפון כמה ימים . 
העניין ברור . 
זהו . 
של פרחי עונת הקיץ כמעט והסתיים לו . 
רוב הפטוניות כבר יבשות , הדליות בקושי מוציאות עוד פרח צהוב / כתום והטגטס כבר מזמן ייבש את עליו . 
עברתי היום אדנית אדנית , קוטמת את פרחי הגרניום שמלאו ימיהם לפרוח כדי לאפשר לאלו שעדיין סגורים לפרוץ במלוא פריחתם , מנכשת עשבים שוטים , מוציאה את הפרחים שסיימו את תקופת חייהם והם חומים מיובש ותוקעת במקומם ענף גרניום שימלא בינתיים את העציצים הריקים . 
ואחר כך עמדתי והשקתי אותם עד שכמעט יכולתי לראות איך הם שותים בצמא את המים הקרים . 
אני צריכה לקנות שתילים חדשים . 
כמו מנסה להתעלם מהעובדה שסוף השבוע הזה אמור להיות שונה , קניתי אתמול , כמו בכל יום שישי , חצי אבטיח שבשעה זאת של סוף השבת היה אמור להיות כבר קליפה ירוקה ריקה מכל תוך אדום ועסיסי . 
במקום זאת , חצי האבטיח שלם לגמרי ואפילו כיסוי הפלסטיק השקוף והנצמד , לא הוסר מעליו . 
מישהו מעוניין בחצי אבטיח שלא נגעו בו ? 
בחניה , כמו במיטה , אני יכולה יכולה להחנות את " האדומה " בכל זווית באלכסון , למרות זאת , אני מקפידה להחנות אותה במקומה ולהשאיר את החניה השניה ריקה ומוכנה בכל רגע לחזרתו של ג . 
הביתה . 
מתי ? 
שואל אותי שוב ושוב , א . 
הצעיר ולא מצליח להבין ולהפנים את העובדה שבעצם אין תאריך תפוגה למלחמה ... 
.. 
. 
שבוע טוב . 
יהיה . 
חייב . 
* * * * * * * * * * * * * * * * * * * * * * * * * * * * * * * * עדכון 22.30 טלפון מג . 
הבכור . 
עדיין בארץ , זקוק לכמה דברים . 
אחותי ובעלה , כפרות עליהם , נוסעים אליו עם מה שדרוש לו ועם עוגות ולחמניות ישר מהמאפיה . 
תנו לו נשיקה ממני , ביקשתי . 
עוד לילה של שקט . 
תמיד יש את הסיפור המופלא והמפחיד כאחד , על אב ובן שנלחמים יחד . 
לפעמים הם בחזיתות נפרדות ובכל זאת מוצאים דרך פתאום , באמצע הכאוס להפגש אחד עם השני , ולפעמים הם לוחמים באותה החזית ממש . 
מאתמול בערב אני כמו מסתכלת על עצמי ועלינו מהצד ומרגישה כאילו אני חלק מאיזשהו סרט סוראליסטי על גבול האבסורד שפתאום אני / אנחנו משחקים בו ושואלת בתמיהה : מה נהייה ? 
בכל התרחישים שחשבתי עליהם אי פעם לא ראיתי אותם , את ג . 
( אבאשל ) ואת ג . 
הבכור נמצאים יחד באותה החזית , ולוחמים , כל אחד בתחום שלו . 
ובהסתמך על עבודתו של ג . 
זה בעצם משונה ואפילו קצת מצחיק , שלא חשבתי שזה אי פעם הם יתחברו כך . 
ובכל זאת ... 
.. 
. 
הצלחתי לישון לא רע הלילה . 
לקח לי יותר זמן להרדם מכרגיל אבל כדור רגיעון שלקחתי לפני השינה עשה את מה שהיה צריך לעשות וגם סוג של שיח פנימי ביני לבין עצמי הרגיע כנראה . 
וכמו שידעתי שיהיה , קמתי הבוקר במצב רוח רגוע יותר שהתחזק לאחר שיחה עם ג . 
הבכור שאמר שהם מתאמנים במתקן אימונים באמצע הדרך ורק מחר כנראה יעלו ממש למעלה . 
ואני לוקחת ושמחה על כל דחייה אפשרית . 
שבת של לבד , באופן בלתי צפוי , וא . 
הצעיר ( שכבר נהג איתי שלוש פעמים והוא עושה את זה יפה מאוד ואחראי ) תומך , עווטף ומחבק ומצליח , כנראה , להדחיק את הפחדים הכמוסים שלו . 
שבת שלום חברים יקרים , שבת של המתנה דרוכה ונסיון למצוא שלווה ... 
.. 
. 
( ואם יש סיבה אחת בגינה יש לסיים את המלחמה הזאת עכשיו ומיד , זאת הסיבה שנאלצתי לנקות בעצמי את שרותי החתולים - במקום ג . 
שעושה את זה בגבורה רבה - ועל זה נותר לי רק לומר : הצילו ! 
! 
) היה לי קשה לעיתים ללכת לישון בחדר מחומם או ממוזג וקריר , להתכרבל במיטה מוצעת ונקייה ואילו הוא זרוק באוהל באמצע השום מקום . 
והיום , קשה לי יותר מתמיד . 
" אני הכי דואג למשקל שנצטרך לסחוב על הגב " , אמר לי ג . 
הבכור בשיחה שהצלחתי לתפוס איתו בין החפיפה עם המילואימניקים שמחליפים אותם מהיום . 
ודווקא המשפט הזה , שעולה בי מעת לעת מביא אותי לידי בכי עמוק של כמה דקות ואחר כך אני נרגעת , וחוזר חלילה . 
ובין לבין אני דווקא בסדר גמור . 
לא שאני ממש מרוכזת ( ואיזה מזל שהדוקטור בחו " ל ) , ורוב הזמן הזזתי ניירות מכאן ולשם ובחזרה . 
ואני חסרת מנוחה , קמה והולכת בלי שום סיבה ואחר כך ליד השולחן אני מסתובבת מצד לצד כשאני מרגישה שיש משהו שאני צריכה לעשות , רק שאין לי מושג מה . 
והלסתות חשוקות כמובן ומקרינות לכיוון הראש שמתחיל לכאוב . 
שני רגיעון שלקחתי אמורים לתת רגיעה מסויימת לשרירים החשוקים , או שלא . 
אבל אני בסדר . 
באמת . 
( אוטוסוגסטיה שאמורה לפעול ) . 
וחוץ מזה , היום היינו מוניקה ואני במשרד לבדנו , והיה בסדר . 
לגמרי . 
ועכשיו אני לבד . 
רדיו , מוסיקה ודברים שאני אוהבת להסחת הדעת . 
נשמע לי מצויין ... 
.. 
. 
( די נחמד לבכות במשרד ריק ... 
.. 
. 
) * חיפשתי כותרת ופתאום התנגן השיר ברדיו , וזה היה פשוט מושלם ... 
.. 
. 
מנגנות לי המילים כבר יותר משבוע . 
מתחילת המלחמה , אם לדייק . 
זמן שאול , הזמן שג . 
עדיין נמצא בשומרון שפתאום הפך להיות למשאת הנפש של כל הורה של חייל קרבי . 
הזמן השאול נגמר וג . 
הבכור עולה עוד היום ללבנון . 
איך תרגישי , שאלו אותי אתמול בערב . 
אין לי מושג , עניתי . 
אני זוכרת איך הרגשתי כשאבא שלו היה בלבנון . 
אני זוכרת את ההרגשה , אני לא זוכרת שום דבר מעבר לכך , כי השנה וחצי שהיה שם היא מין חור שחור בחיים שלי שאין בו שום דבר שאני יכולה לזכור . 
אני אפילו לא זוכרת במדוייק את השנים שהיה שם . 
כאילו המוח שלי רצה להגן עלי וכיסה אותו בשמיכה שחורה מגוננת . 
אבל עם ג . 
הבכור זה סיפור אחר לגמרי . 
שמתחיל עכשיו . 
קצת דמעות . 
קצת דרמה . 
חומות הגנה ותמיכה מועלות מיד . 
ואחר כך הדחקה . 
כך אני מתמודדת . 
כך היה תמיד . 
ועכשיו , המתנה . 
ואצבעות מוחזקות חזק . 
לו , לכולם . 
לכולנו . 
