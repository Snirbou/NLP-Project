חלמתי שהמורה שלי לפיסיקה נהיה פסיכי לחלוטין . 
לילה אחרי זה חלמתי שהוא מת . 
קצת אחרי זה , נופל קסאם בת"א , בדיוק על ביה"ס , בדיוק שניה וחצי אחרי שאנחנו יוצאים ממנו . 
הלילה חלמתי שאני הולכת עם אח שלי וחברה שלו , ואנחנו מגיעים לאיזו חנות של מישהי , שהיא בעצם לא באמת חנות , אלא המישהי הזאת גרה שם עם איזו חיה קטנה , סוג של טימון ( ממלך האריות ) מיניאטורי , והיא לימדה אותו לדבר ואת לוח הכפל , והוא היה ממש חמוד וחכם . 
ואז פתאום ההיא מתה , והסתבר שהיא הורישה לנו את החנות שלה ואת הטימון ונמרה ועוד חיה שהיא לימדה לדבר , אבל הטימון מת גם ונשארנו עם השניים האחרים , לקחנו אותם אלינו ואימצנו אותם בתור בן ובת . 
רק שדי מהר הבת הנמרה התחילה לפתח מחדש את התכונות הנמריות שלה , והיתה מן סדרה של 'תמונות' כאלה שהיא עומדת עם שאר הילדים בכיתה שלה ורואים איך היא מרגישה את פעימות הלב של כולם ומתחילה לרצות לאכול אותם [ זה ניסוח ממש דבילי , אבל האמת היא שזה היה די מפחיד ] . 
ואז היה קטע שאבא שלי לקח את הבן השני ( לא זוכרת איזו חיה הוא היה במקור , אבל הוא לפחות יצא די נורמלי ) מחוץ לדירה ופתח את הכפתורים של החולצה של עצמו והראה לו פצע נשיכה ענקי בכתף והכל היה מלא דם , והוא אמר לו שלא משנה מה , אסור לו להפוך את הנמרה ככה שתשכב על הבטן ושישאיר אותה כמו שהיא . 
הם חזרו לדירה והבן הלך לישון , והוא ראה על המיטה שלו את הנמרה , שהיתה במצב עוד יותר גרוע מאבא שלי , המון פצעים , ודם נזל לה כמו מים פחות או יותר מכל מקום בגוף . 
הבן ריחם עליה , כי היא בכל זאת היתה אחותו , רצחנית ככל שתהיה , אז הוא דחף אותה והיא התגלגלה על הבטן . 
בבוקר כשהתעוררתי , אבא שלי כבר לא היה שם , וראיתי שגם הנמרה לא היתה במקום שבו היא היתה אמורה להיות , אז רצתי לאמא שלי , סחבתי אותה מהמיטה ואמרתי לה שאנחנו חייבות לברוח , בלי לקחת כלום ובלי להחליף בגדים , פשוט לקחת את עצמנו ולרוץ . 
לקח לי זמן לשכנע אותה ( זה די מוזר , שבסיוטים שלי תמיד אמא שלי היא זו שמעכבת אותנו או עושה דברים מטופשים שמכניסים אותנו לצרות ) אבל בסוף הספקנו לצאת עוד לפני שהנמרה שמה לב , ואיכשהו נעלנו את הדירה מבחוץ וירדנו במעלית , ופתאום חשבתי שהכי טוב לקחת את המכונית ופשוט לנסוע , אבל השארנו את המפתחות בדירה . 
בשלב הזה כבר נזכרתי שזה רק חלום והכרחתי את עצמי להתעורר . 
" תהיתי אם החיים שווים את כל המאמץ שהם דורשים . 
מה בדיוק הופך אותם לשווים ? 
מה כל כך נורא בלהיות מת לנצח , ולא להרגיש כלום , ולא לחלום אפילו ? 
מה כל כך טוב בלהרגיש ולחלום ? 
" קרוב להפליא ורועש להחריד / ג'ונתן ספרן פויר 
