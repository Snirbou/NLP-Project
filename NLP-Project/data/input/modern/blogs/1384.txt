בעולם שבו השמיים ירוקים והאדמה כחולה , והקשת צבועה בשחור ולבן , שם אני חושב שראיתי אותן . 
ציפורים משונות , על פי רוב לבנות , שעופפו באוויר ללא כל מטרה . 
לבנות , כמו האינסוף , מנגנות שירים ששמעתי מזמן . 
אני חושב שהם הזכירו לי משהו , אבל אני לא בטוח . 
הן נטו לעופף מסביב , ולשיר את אותם שירים , וזה לא משנה איפה הייתי , כי כולן היו אותו הדבר - גדולות , קטנות , מקושטות , או שלא - כולן שרו כמן מקהלה עולמית בלבן . 
האמת היא , שאני לא זוכר הרבה יותר מזה מאותן ציפורים לבנות . 
אני רק זוכר שמדי פעם , הופיעה קשת בשמיים הירוקים , וציפור אחת הפסיקה לעוף - וצבעה את הקשת בשחור ולבן . 
ואלה היו הרגעים העצובים ביותר , באותו עולם - ציפור חדשה שנוספה , נעליים שתלויות על חוט של חשמל . 
