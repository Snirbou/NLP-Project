זה שוב אותו הגעגוע , שתופס חזק ולא עוזב , שמתנפל בלי התראה , כמו חיכה לרגע של חולשה . 
וזוכר את חוף הים , עם חיבוק מהוסס וחיוך נבוך , ומבט , ומגע ידיים והרבה רוך , ואוסף גרגר של חול זהוב . 
ואת שם עם מישהו אחר , ואני פה עדיין זוכר , רואה את הרגע האחרון , אומר להתראות , ולא יודע שזה שלום . 
בואי התקרבי , תראי את דמותי , בואי קרוב , הביטי אל עיניי , בואי , הנה נקודות החן , קצת יותר קרוב , הנה הם הפגמים , בואי קרוב , תראי את הכתמים , עוד טיפה , ותגעי בנשמה . 
( לפני המון זמן קראתי טקסט דומה , אני חושב שבאתר צורה . 
רציתי לתת קרדיט , ורציתי גם להשוות , לראות את השפעת הזמן והאסוציאציות הפרטיות שלי על הטקסט המקורי . 
אבל לא מצאתי אותו . 
אם מישהו מכיר , זוכר , יודע - אשמח לשמוע ) . 
מעט אנשים ראו את הרוב , הרוב ראו רק מעט . 
גם אני עדיין מסתכל , ורואה דברים חדשים . 
כבר יומיים שאני מדבר בחרוזים , ( וזה די עולה לי על העצבים ) . 
שלא לדבר על הבוס , שלא הצליח עלי לכעוס , כשהבאתי אותה בחרוז , שהרס לו את הריכוז . 
גם זו שאיתי כבר מבררת , אם המשורר יביא לה תועלת , ובינתיים , על כל פנים , היא שלחה אותי לשטוף כלים . 
( עוד פעם ) . 
( אתם פטורים מלהגיב , כי גם אותי הקטע הזה לא מלהיב ) . 
עוברים עלי ימים של שקט . 
ימים של שלווה . 
כמו צמר גפן שעוטף אותי ואותה . 
מרכך את הפינות , ( ואיך משפט אחד פתאום נותן משמעות למשפט קודם ) . 
ירמי קפלן שר במחשב . 
בראש מתנגן דווקא יזהר אשדות . 
איך זה יגיע / מתוך השחור לא חללית / לא מטאור ואור משוגע / כמו זנב הטווס בשמיים יסנוור אותי / עד עיוורון זה יוולד מתוך ריק / מתוך כלום שקט וצלול / יתפשט ביקום ואור משוגע / מפל מתרסק ללא מים יטהר אותי / עד פקחון זה יתקרב / כמו גלים אל החוף בין כוכבים / בשבילי האינסוף ואור משוגע / מלאך אלוהים בלי כנפיים יחבק אותי / עד אבדון ( אור משוגע , אלונה קימחי ) והכל נשמע שקט . 
שקט של שיפוצים . 
מתקנים את מה שחסר . 
פארק הירקון . 
נשכבתי על הדשא , פתחתי עיניים , הסתכלתי למעלה . 
היו שמיים כחולים כחולים , ועננים לבנים לבנים . 
מהר מאוד נזרקתי שנים אחורה . 
המון שנים ותמונה אחת . 
שגית היתה שכנה שלי . 
היו לה את העיניים הכי ירוקות שאני מכיר , היה לה שיער ארוך , ג'ינג'י בהיר , והיו לה ניצנים של חזה . 
בתמונה אנחנו בשדה , שוכבים על הגב , צמודים , עיניים מביטות למעלה , הידיים משולבות מאחורי העורף . 
מסתכלים . 
לא מדברים . 
רוח . 
העננים זזים לאט . 
נותנים אשליה כאילו אנחנו זזים , והם נשארים במקום . 
השיער שלה עף ברוח , כיסה לי את העיניים . 
צחקנו . 
חיבקנו . 
למחרת המשפחה שלה עברה למושב אחר . 
מאז לא ראיתי את שגית יותר . 
עד היום גם לא נזכרתי בה יותר מידי . 
תחנה בדרך . 
הצטלבות חד פעמית , שנראתה כל כך משמעותית אז . 
ועכשיו היא צרובה בזכרון בתור תמונה . 
אחת . 
בפוסט הקודם אוטומי שאלה אם השנים ביחד לא מיסמסו קצת את התחושות , הקהו את הרגשות . 
השאלה זרקה אותי למחשבות אחרות . 
על זמן , על פרופורציות , ועל זמניות . 
האם הזמן הוא מוחלט או יחסי ? 
למה הזמן משכיח , וכמה זמן לוקח לשכוח ? 
כמה זמן צריך כדי להתרגל למישהו , ולמה בכלל להתרגל ? 
למה מה שכל כך משמעותי היום , זניח מחר ? 
ומה לעזאזל יש בו בזמן , שאנחנו תולים בו תקוות כל כך גדולות ? 
זמן . 
המימד הרביעי . 
הפיסיקה רואה בזמן כעוד ציר במרחב . 
הזמן הוא המרחק בין שני ארועים . 
וכל ארוע מאופיין בארבע קואורדינטות , ( x , y , z , t ) . 
זו פיסיקה . 
זה מדע . 
זו לא התשובה . 
ניוטון אמר שהזמן הוא מוחלט . 
הוא קיים באופן בלתי תלוי במאורעות המתרחשים בו . 
הכל קורה מסביבו . 
לייבניץ , לעומת זאת , טען שהזמן מהווה רק אוסף יחסים זמניים , ( מוקדם ומאוחר , עכשיו וקודם ) , והוא אינו ישות בפני עצמו . 
זה באמת משנה ? 
לא לי . 
" אין האדם יורד פעמיים באותו הנהר " - את זה קבע כבר הרקליטוס , במאה החמישית לפני הספירה . 
לא הנהר הוא אותו הנהר , ולא האדם אותו האדם . 
הזמן עשה את שלו . 
אנחנו פונקציה התלויה בזמן . 
קצת עצוב . 
אם נגיע דקה מאוחר מידי הכל יהיה שונה . 
לעולם לא נדע מה היה קורה אם ... 
.. 
. 
ואם לא הייתי פוגש באותה בחורה שטלטלה לי את החיים , מה אז ? 
איפה הייתי היום ? 
כנראה באותו המקום , רק הרבה יותר עיוור . 
" איזה שעון מצחיק ! 
" העירה עליסה בהציצה מעבר לכתפו של הכובען , " הוא מראה את היום בחודש , אך לא מגלה מה השעה ! 
" . 
" ולמה שיגלה ? 
" , רטן הכובען , " האם השעון שלך מגלה לך מה השנה ? 
" " ודאי שלא , " ענתה עליסה בלא שום היסוס , " אבל זה רק מפני שהוא נשאר באותה השנה המון המון זמן " . 
" ובדיוק כך הדבר גם בשעון שלי " , אמר הכובען . 
עליסה חשה עצמה תוהה ונבוכה עד מאוד . 
הערתו זו של הכובען נשמעה חסרת כל משמעות , אף על פי שנאמרה בלשון בני האדם . 
" לא כל כך הבנתי " , אמרה באדיבות ככל שיכלה . 
" ודאי שלא הבנת " , אמר הכובען והנהן בראשו בבוז , " אין לי ספק שמעולם גם לא דיברת אל הזמן ! 
" " אולי לא " , אמרה עליסה בזהירות , " אבל אני יודעת שאני צריכה לפעמים לנקוב אותו בשיעורים ובתרגילים " . 
" הא ! 
עכשיו הכל ברור " , אמר הכובען , " הוא לא סובל שנוקבים אותו . 
אבל אילו היית קצת יותר נחמדה אליו , הוא היה עושה בשעון כמעט כל מה שהיית מבקשת ממנו . 
נאמר למשל שהשעה היא שמונה בבוקר , שעת התחלת הלימודים . 
כל שעליך לעשות הוא ללחוש ססמא לזמן - ומיד אצים מסתובבים המחוגים כהרף עין ! 
אחת וחצי . 
זמן ארוחת הצהריים ! 
" ... 
.. 
. 
" זה יהיה עצום , כמובן " , אמרה עליסה בקול מהורהר , " אבל מצד שני , אני לא אהיה אז רעבה , נכון ? 
" " אולי לא בהתחלה " , אמר הכובען , " אבל תוכלי לעצור את הזמן באחת וחצי כל כמה שתרצי " . 
( עליסה בארץ הפלאות , קרול לואיס ) . 
שרפתי קשרים , והרסתי גשרים , או להפך , כפרתי בהכל , בהכל בעטתי , בדיוק ככה , אין לי תשובה , גם לשאול אני מפסיק , השלמה . 
אני איתך . 
או קשרתי קשרים , ובניתי גשרים , או להפך , בדקתי הכל , את הכל אימצתי , בדיוק ככה , אין לי תשובה , גם לשאול אני מפסיק , ידיעה . 
אני איתך . 
זה ממש לא משנה איך זה נכתב . 
אם בהשלמה , ואם בידיעה . 
אני איתך . 
שנים אחורה , כנראה שנים קדימה , מתוך בחירה . 
זה נכתב לזו שהולכת איתי כבר שנים . 
זו שאני לומד להכיר מחדש מידי יום ביומו . 
השותפה האמיתית שלא הפסיקה להאמין . 
בי . 
בנו . 
זה נגמר בקול ענות חלשה . 
זה נגמר באופן סופי . 
זה נגמר . 
ובמפתיע לא כל כך רע לי . 
סגרנו את השערים . 
הרמנו את הגשרים . 
מחקנו את הקשרים . 
ובמפתיע לא כל כך כואב לי . 
אולי זה יבוא בערב , ואולי זה עוד ידפוק בדלתות הלב , אבל לא עכשיו . 
אני מקווה שלתמיד לא . 
ואלייך , שאת כבר לא קוראת פה יותר , הייתי רק רוצה לדעת באיזה כישוף השתמשת , במה צרבת לי את הלב , מאיזו דלת נכנסת , ואיך ריחפת מעל כל החומות , נעמת לי , וייסרת אותי אהובה , היית דבורה וגם צרעה , היי שלום אהובה . 
שלום . 
והפעם חלון התגובות חסום . 
אלה רק אני והיא . 
בפעם האחרונה . 
" זמזום זה אינו זמזום סתם ... 
.. 
. 
אם שומעים אתם קול זמזום , ודאי יש מי שמשמיע את קול הזמזום . 
והטעם היחיד לקול הזמזום , הריהו , כפי שידוע לי - הדבורה . 
והטעם היחיד שיש לה לדבורה להיות דבורה , הוא כפי שידוע לי - דבש . 
והרי אין כל טעם לדבש , אם אני אינני אוכל ממנו . 
" ( א.א.מילן , פו הדב ) וה'גם' הזה , איזה טעם יש לגם הזה , אם הוא חסר תכלית ? 
איך אומרים לו ללכת ? 
איך אומרים לו שאין לו פרטנר ? 
לֵך . 
בבקשה . 
אני באמת רוצה שתלך . 
( ? ) . הזוגה חוזרת הלילה מחו"ל . 
הסתיימו ימי הרווקות המחודשים . 
לא עוד חברים על הספה באמצע הלילה , לא עוד בירה במיטה מול הכדורגל בטלוויזיה , לא עוד גרביים מלוכלכות זרוקות בכל כיוון , לא עוד לישון באלכסון במיטה , דיר בלאק היא לא הביאה לי מתנה . 
התגעגעתי , היא תשאל 'כמה', ואני , כמו תמיד , אגיד לה 'ככה', והיא תדע שזה בעצם 'הכי בעולם ' , והיא תשאל בלי מילים , ואני אענה בלי מילים ואתכוון לזה . 
אוהב . 
הכי בעולם . 
גם . 
אני יודע שהמילה הקטנה שם בסוף מפריעה . 
היא לא מסתדרת לנו עם הסיפורים שסיפרו לנו כשהיינו ילדים . 
לא מסתדרת עם האגדות . 
יכולתי למחוק אותה , יכולתי גם לשים אותה בצבע של הרקע , ככה שהיא לא תיראה . 
אבל אני אשקר את עצמי , ואת זה אני לא עושה . 
אז במקום זה , אני פשוט מסתכל על החלק הראשון . 
ושמח . 
