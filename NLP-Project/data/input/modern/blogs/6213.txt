אני עדיין לא יכולה להאמין שגליה ויהודית וצ'יפס ( ואני ! 
) , מה שרק מוכיח שלפעמים חלומות מתגשמים . 
לא במובן המרגש של הביטוי , כי קשה להגיד שזה היה חלום חיי , אבל בקטן ובצורה הנבואית של העניין . 
יש גם חלומות שנאלצים להשאר בגדר חלומות , בלילה במיטה , או בהקיץ . 
לא עוזר כמה שאני חושבת על זה שאולי אני אפגוש את אייל על אבן - גבירול או על אלנבי . 
אני לא יודעת על איזה רחובות הוא מסתובב או מה הוא עושה עם החיים שלו באופן כללי . 
כמו שלא ידעתי אם האמריקאי חי או מת או אם הוא בכלל בישראל . 
אם עדיין יש לו מרפסת ( אלוהים , ממש מוגזם הקטע שלי עם מרפסות ) . 
עד שראיתי אותו , ככה פיתאום , בחלון של הבית שלו וצנח לי הלב לתחתונים וכמעט שעליתי בטעות על אי התנועה . 
אחר - כך ראתה אותו תמר בחדר כושר , ואני חשבתי שאולי אני צריכה לחדש את המנוי לשם , שהיה לי קיץ שעבר , אבל אז החלטתי שיש גבול גם לפתאטיות ושזה ממש לא הגיוני . 
אני עדיין לא יכולה להאמין שפנס ושדרה ואופניים . 
שהוא , שוב , אמריקאי , למרות שהוא ישראלי . 
הבחורים שאני נמשכת אליהם , זה תמיד קטע משגע . 
אבל הפעם אני נשבעת שאני מציגה את עצמי בתור אדם שפוי . 
אני עובדת על זה , הרבה , עם הפסיכולוגית שלי , ושמחה לציין שזה משתפר . 
משתדלת לא לתפקד על תקן נורה ולשרוף כל עש שמתעופף באוויר . 
מוטב שאהיה רשת ואלכוד פרפרים שניתן אחר - כך לשחרר . 
לא ! 
מוטב שאהיה פרפר שילכוד אותי מישהו ברשתו ( הו , כמה שאני משתוקקת לזה ) . 
אני שואלת את עצמי האם אני יכולה להתאהב בבחורות , וכותבת על כל המשוגעים בעולם ועל כל השריטות . 
וזרם התודעה נשפך לי דרך האוזניים ודרך הדיו של העט , ואני חושבת בפסיקים ובתמונות שתקועות במוח כמו תקליט שבור . 
חושבת עם ו' החיבור . 
באמת שנמאס לי לחזור על עצמי , אני צריכה לשבור דפוסים , לצאת מתוך הלופ . 
אני מתעוררת בבוקר והכל ניראה לי שטויות . 
קודם כל השמש זורחת . 
כלומר , אני לא ממש רואה שמש , אבל השמיים בהחלט מוארים . 
אני לא מבינה את הבירוקרטיה , למה היא טובה ולמה לבזבז כל - כך הרבה זמן עליה . 
ואני , בעצם מה אכפת לי ? 
אני עונה לטלפון בבית ומדברת עם אנשים בדיוק כמו שאני מדברת עם הלקוחות בעבודה . 
נחמדה ופלסטיקית כמו כל החוקים הטיפשיים . 
אני שמה לב שאני מתנהגת כאילו כולם היו מפגרים . 
אני מסבירה הרבה יותר מדי לעומק ועוד שואלת מספר פעמים האם הם הבינו והאם זה בסדר . 
בלי תנועות חדות או פיתאומיות , חלילה . 
הבעלים מסמס לי , למען השם . 
אחד המנהלים אומר לי שאני לגמרי לא מתאימה למקום כי אני מדי איכותית . 
מזה אני מבינה שהוא לא יותר מדי מעריך את מקום העבודה שלו , או לפחות את הנפשות הפועלות . 
אני לוקחת את הכל ברוח טובה ובחיוך , כמובן . 
" משתדלת לא לחשוב על זה " , זה המשפט הפעם . 
בזמן האחרון לכל שבוע אני מכינה פס - קול במוח , מחזירה לתחילת הדיסק ושמה פליי כשמישהו אחר מתעניין . 
זה כניראה פועל , כי כבר שלושה ימים שלא בכיתי בכלל , ובימים אלו זה נדיר למדי . 
מתקשרים אלי מהעבודה פחות או יותר חמש פעמים ביום . 
זה מלחיץ אותי כי נידמה לי שעומדים להקפיץ אותי למשמרת . 
האמת היא שהקפיצו אותי רק פעם אחת , ובכל זאת אני חרדה . 
חצי שעה אחרי שיצאתי משם המספר שוב על הצג שלי . 
אני הולכת על רוטשילד ורוצה למות , פחות או יותר . 
אני מפחדת שרוצים להגיד לי שעשיתי משהו איום ונורא , או שלא עשיתי משהו , וזה איום ונורא . 
בסוף זה לא הבוס שלי ולא שום דבר . 
רק טל - טול החמוד שרוצה לשאול אותי אם מישהו השאיר לו חבילה . 
אלא שבדרך הוא כמעט עושה לי התקף לב ואחר - כך כל - כך מתנצל . 
אני אומרת לו שזה בסדר ולא נורא . 
אני פוגשת את גל ויושבת איתו . 
אנחנו פוגשים שלושה אנשים שאנחנו מכירים , ככה סתם במקרה , בבית הקפה . 
זה נחמד ככה והיום נעים בחוץ . 
הוא מספר לי על בן זוגו שמנסה כרגע לעשות ילד עם אישה , ומספר על עמדותיו לגבי אבהות והכל . 
זה קשה , אני אומרת . 
זה מסובך ויש המון שיקולים . 
אבל אין לי נוסחת קסם ואני לא יודעת להגיד איך אפשר יותר טוב , ואני מכבדת את העובדה שגם זוגות הומוסקסואלים רוצים ילדים , ומגיע להם . 
לפעמים כשאני רואה נשים בהריון או תינוקות מתחשק לי , אבל האמת היא שבגיל 20 אף אחד לא מוכן להיות הורה . 
גם לא בגיל 24 . 
אני לא יודעת איך מסתדרים עם עניינים כאלה . 
ובכלל , צדפה אני לא , אפילו בהקשר לעניינים מסובכים פחות לא ניתן למצוא אצלי הרבה פנינים של חוכמה . 
החיים שלי היו לשמיכת טלאים וברגע היא משכה את החוט . 
כל פיסת דוגמה נפלה למקום אחר , מוך התעופף באוויר ואחר שקע בערבוביה , נדבק לפינות החשוכות , התפוגג . 
לא זכרתי דבר על לרקום או לפרום , זאת הייתה המילה שלי אבל זאת הייתה בעיקר התנועה שלה . 
שניה אחת בזמן . 
מכיוון שחסרה לי המחט לא יכולתי לדקור את אצבעי , אך גם לא לתפור מחדש . 
צדקת כשאמרת שלפעמים יש עוד דרכים . 
כמו זו המופלאה שלך להגיד הרבה יותר מבלי לדבר כלל . 
אבל אני יכולה רק לגעת לך בלב - עם שתי ידיים , מעל החולצה , הלשון שלי קצוצה . 
ולקוות שהרגשת . 
( ולמען הסר כל ספק , אני יודעת , לפעמים בא לך לאכול צ'יפס , ואני מבינה . 
) 
