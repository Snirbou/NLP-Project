בוקר טוב לכולם ( וגמר חתימה טובה ... 
.. 
. 
) אחרי כמעט חודש שבו נשואים וגרים בדירה שלנו ( ששכרנו ) אפשר לספר קצת עלי - ה . 
הדירה ממוקמת קרוב למרכז פתח תקווה , ממש ממש ליד מרכז העיר , אבל לא קרוב מדי ( כלומר קרובים למרכז אבל אין את הרעש של המרכז ) . 
הדירה שלנו ענקית יחסית לדירות עם מספר חדרים דומה . 
יש לנו שכנים מאוד נחמדים . 
בעל הבית של הדירה גר קומה מתחתינו , יש שיגידו שזה חסרון ויש שיגידו שזה יתרון . 
את הדואר מחלקים מוקדם בבוקר וזה יתרון גדול מבחינתי כי אני אוהב לקבל דואר ( ולא רק מיילים ) . 
את הזבל מפנים כל יומיים ולפעמים כל יום ... 
.. 
. 
יש לנו ליד הבית עמדה של מיחזור בקבוקי פלסטיק ולידה גם שמים את הקופסאות קרטון ( מרוקנים כל יום רביעי ) . 
לאחרונה עיריית פתח תקווה החליטה לבצע גיזום וניקוי של כל הרחוב והוא הי - ה חסום ליום אחד אך זה הי - ה שווה את הטרחה , כעת הרחוב שלנו יפה יותר ונקי יותר . 
יש לנו את כל החנויות שאנחנו צריכים ליד הבית ורק לקניות של מזון אנחנו נוסעים לשופרסל דיל ( פרסומת סמוי - ה ... 
.. 
. 
) פעם בכמה זמן . 
החיסרון היחידי בשבילי הוא שאין בסביבה בתי כנסת נוסח אשכנז ממש כמו שאני רגיל להתפלל . 
יש אחד במרחק 8 דקות הליכה בערך והחלטתי שזה הרבה מדי בשביל ללכת כל הזמן את המרחק הזה ברגל ולכן אני מתפלל בימי חול בבית כנסת של סבא שלי שהוא מרחק 3 דקות הליכה מהבית שלי ולפעמים בבית כנסת מולו , תלוי בזמנים שאני צריך לקום . 
מה שכן - יש לי מניינים בבוקר מסביב לשעון , משעה 5:30 בבוקר עד מניין בשעה 8 בבוקר אם ארצה ( הוא גם אשכנז ממש אבל הוא סיוטי כי התפילה אורכת יותר מדי זמן ) . 
יש לנו חני - ה צמודה לא מקורה אבל רוב הזמן היא מוצלת כי הבניין מסתיר אותה . 
בסך הכל אני מאוד מרוצה מהדירה הזאת וגם שכר הדירה לא נורא בכלל ( הכל יחסית ! 
! 
! 
) גמר חתימה טובה לכולם ( אם לא אכתוב עד יום כיפור הבא עלינו לטובה ) ביום שני דודה שלי חגגה יובל שנים , הרבה מזל טוב לה . 
דוד שלי הכין לכבודה ערב מרשים שכלל סיור בעקבות צדיק ירושלמי שתיכף אספר עליו וארוחה במסעדה חלבית אחרי . 
נפגשנו בכיכר ספרא בירושליים , המשפחה וכל החברים של דודה שלי , שתינו שתיה קלה והתכבדנו בכיבוד קל . 
ואז אמרו שנלך לשבת על המדרגות . 
ואז הגיע המדריך של הקבוצה , הסיור הוא סיור בעקבות הרב ארי - ה לוין זצ"ל , המדריך דיבר והסביר על ר' ארי - ה ( כך קראו לו כולם ) , מאוד אהבתי את הצורה שבא הוא העביר את הדיבור , דיבור שוטף ומעניין , עושה חשק לשמוע עוד ועוד .. 
. 
הסיור התקיים כשעתיים ובסופו הלכנו להתפלל בבית כנסת של ר' ארי - ה לוין . 
הבית כנסת הזה מיוחד , כי התפללו בו קבוצות של חברי מחתרות , אם תשימו לב בתמונה , תראו שטרומפלדור כתוב עם ת - > יוסף תרומפלדור שלום לכולם , ובכן - לאחר כחמישה ימים שאחרי שבוע שבע הברכות שלנו , התפניתי לכתוב על כך . 
הי - ה כמובן את השבע ברכות בסוף החתונה , משהו סטנדרטי לחלוטין אך מרגש בשבילנו מאוד . 
אות הפתיחה לשבוע שבו נחגוג ( חגגנו ) את הנישואין שלנו . 
ביום לאחר החתונה שלנו אמרנו מראש שלא נעשה שבע ברכות , אני חושב שזה הי - ה חכם מאוד כי היינו עייפים מאוד מאוד אפילו שישנו הרבה אחרי החתונה . 
ביום חמישי גם לא תכננו שבע ברכות אך בסוף יצא שאשתי ואני , אחי ואשתו היינו אצל ההורים שלי ( ללא תיאום ) אז עשינו שבע ברכות בשלושה - הדין הוא שאומרים רק את ברכת אשר ברא על כוס אחת , אח"כ בורא פרי הגפן על אותה כוס ואח"כ מערבים את היין עם כוס אחרת ( שגם היא עם מלאה יין ) ונותנים לחתן ולכלה לשתות משתי הכוסות . 
אז עשינו את זה והי - ה נחמד . 
ביום שישי ובשבת היינו בבית מלון באיזור המרכז בשבת שבע ברכות שלנו . 
הי - ה מדהים מאוד , קבלנו חדר נחמד מאוד עם נוף מקסים . 
אחרי סעודת יום שישי אחי ואשתו עשו לכבודנו טיש - עונג שבת עם זמירונים מיוחדים . 
אין מה לומר , במוצאי שבת הייתי רווה מאוד מאוכל ומשבע ברכות אך ידעתי שביומיים הבאים יש שבע ברכות מעניינים וי - הי - ה טוב . 
ביום ראשון נסענו לבית של הדוד והדודה של אשתי , הם ערכו שולחנות ממש מכובדים והי - ה יפה ונעים מאוד מאוד . 
הם השקיעו בזה המון ותודתנו להם על כך ( רק שלא יקראו על זה פה ) ביום שני הי - ה את השבע ברכות שהכינו החברות של אשתי ( כן כן - החברות ! 
, החברים שלי קצת פארשים בעניין הזה ... 
.. 
. 
) . 
הם דאגו למקום ולאוכל ודברנו עם שלושה חברים שלי ( זה כל מי שיכל לבוא ) אך אל דאגה - בסוף הסעודה חברה אחת של אשתי הביאה את אבא שלה עם המון נספחים והי - ה לנו עשרה לצורך השבע ברכות . 
הן גם הכינו בסוף משחק מגניב , רק מה מסתבר שאשתי ואני לא כ"כ מתואמים ( אבל בשביל זה יש לנו את כל החיים ... 
.. 
. 
) יום שלישי הי - ה היום האחרון שבו הי - ה אפשר לעשות לנו שבע ברכות אבל לא עשינו . 
בסך הכל הי - ה שבוע מדהים וכיפי , שבוע של המון המון ברכות והמון שתיית יין ( גם תירוש וגם יין ממש ) , שבוע שבו למדנו להכיר אחד את השני קצת יותר טוב וככל שהזמן עובר כך נכיר יותר טוב וכמו שאמרתי קודם - בשביל זה יש לנו את כל החיים ביחד ! 
מזל טוב ! 
שבוע טוב לכולם , אם רק עכשיו אחרי שעברו 4 ימים " מכור " כמוני כותב על פוסט על החתונה שלו , סימן שאני מאוד מאוד עייף . 
אבל מספיק לספר שטויות וקדימה לעיקר . 
החתונה התקיימה ביום שלישי שעבר . 
בהתחלה הגעתי והצלם עשה לי בוק שחבל על הזמן , אח"כ ישבנו עם הרב והעדים שלי וחתמנו על הכתובה ואז אחי ועוד כמה נשארו בחדר שהיינו ושרו לי שירים . 
לאחר שהגיע המועד לתפילת ערבית , התפללנו ואחרי התפילה ברגע שסדרו אותי ליד אבא שלי וחותני והתחלנו לצעוד הרגשתי התרגשות עצומה , ירדו לי מספר דמעות אבל איכשהו הם הפסיקו ואז לאחר שהתקדמתי לעבר אשתי לכסות אותה בהינומה וראיתי אותה והיא הייתה כ"כ יפה והתרגשתי מאוד וממש התחלתי לבכות מהתרגשות . 
אמרתי לה משהו באוזן והרב אמר שהעדים שלי צריכים להיות נוכחים ליד כדי לראות ואז חיכינו להם שיבואו ועמדתי יחסית הרבה זמן מול אשתי ויצא לנו לדבר קצת לפני , מה שהרבה לא קורה בחתונות . 
ואז ליוו אותי לחופה . 
ואז התזמורת ליוותה את אשתי לחופה ביחד עם האמהות שלנו ואז הם הקיפו אותי 7 פעמים . 
אחרי ההקפות , הרב שערך את החופה ( הרב של הבית כנסת ) נשא נאום קצר ואז , ענידת הטבעת לאשתי ואמירת הרי את מקודשת לי . 
ריגש אותי מאוד מאוד ! 
אח"כ שבירת הכוס ושבע הברכות . 
ואז צעדנו לנו בשמחה לחדר יחוד שכולם מלווים אותנו , היו בחתונה בערך 300 איש אבל השמחה הייתה עד לב השמיים . 
בחדר יחוד הטבח שם לנו שניצל וצ'יפס כי כשקבענו את התפריט זרקתי בצחוק לשאלתו מה תרצו לאכול , " שניצל וצ'יפס " והוא התייחס לכך ברצינות . 
אח"כ אתם יודעים כבר - צילומים , ריקודים , אוכל , צילומים ושוב ריקודים , מנה אחרונה ושבע ברכות . 
התזמורת שלנו הייתה מעולה - תזמורת " ענבי הגפן " של נועם , מומלץ ביותר . 
כמו כן את על הצילום והוידאו הי - ה מופקד הלל לדרמן , שהוא כבר קיבל רשמית את תואר הצלם המשפחתי . 
( צילם את החתונה של בת דודה שלי , של אחי , שלי , את הבת מצווה של בת דודה שלי ואת הברית של הבן של בת דודה שלי ) . 
לא אספר איפה התחתנו , אבל אספר שזה הי - ה מקום מדהים איי שם בדרך לראש העין . 
המשך עלילות שבוע שבע ברכות שלנו בקרוב ... 
.. 
. 
