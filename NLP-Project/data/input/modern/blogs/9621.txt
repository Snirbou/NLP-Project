משכתי את היום הזה לזמן ארוך יותר מכפי שהיה אמור להיות . 
יום שהיה בו מכל וכל , וגם רגעים שבהסתכלות לאחור אפשר היה לראות בהם את ההליכה על פי התהום ואת החזרה , ברגע האחרון , לקרקע בטוחה . 
השארתי לי די הרבה דברים לסוף ויחד עם זאת , היה לי את כל הזמן שבעולם . 
ובסופו של יום , לאחר שכולם הלכו הביתה , נשארתי לבדי במשרד , סיימתי למחוק כל זכר ממני במחשב , עברתי בין החדרים החשוכים , נפרדת בליבי מהאנשים , מהמקום , ממה שעברתי בו . 
השארתי פתק לכולם על לוח השעם . 
השארתי את פרחי המשי של יוני . 
והלכתי . 
זה לא עצב . 
אבל משהו בתוכי מעורבל לגמרי הערב ומשאיר אותי עייפה ומותשת מעט ... 
.. 
. 
( * נגמר , הסתיים בצרפתית ) לי , במשרד , יש את השמש בגב . 
ולאורך יותר משלוש שנים היא שימשה לי סוג של סיסמוגרף המראה על חלוף השעות ביום העבודה . 
על חלוף הימים במשך השנה . 
על חלוף העונות . 
על חלוף השנים . 
היה לי טקס קבוע עם השמש . 
בכל יום , בקיץ מוקדם יותר עוד לפני שעת הצהריים , ובחורף בסביבות השעה 12 וקצת הלאה , הייתי קמה ממקומי , מסתובבת לכיוון החלון וסוגרת את התריסים הווניציאנים מפני השמש הבוהקת מאחורי שהופכת את מסך המחשב לזוהר ובלתי קריא כמעט לחלוטין . 
התריס היה נפתח שוב , לקראת השעה 4 ( בתקופת החורף ) , כדי לראות את קרני השמש האחרונות לפני השקיעה , כשבקיץ הוא נשאר סגור עד סיום יום העבודה מפאת שעות השמש הארוכות שישנן אז . 
וכך , בריקוד השקט שביני לבין השמש , הייתי מסמנת לעצמי את מעברם של הימים , העונות והשנים ... 
.. 
. 
מעניין שאני חושבת על המשרד בתייחסות למקומות בו ופחות לאנשים שעבדתי איתם . 
ואני הרי אדם של אנשים . 
אבל כאן זה שונה . 
ישנו השולחן שלי , בפינה די פרטית במבואה בין 3 חדרי המנכ " לים . 
שם סידרתי את הפינה שלי , עם הרדיו , הדיסקים שמילאו את הארון שמצדדי עד אפס מקום כמעט , כוס ישנה ובה פרחי המשי שיוני הביא לי ליום ההולדת בשנה שעברה ( אז הוא עדיין זכר ) , כל הדברים הקשורים לעבודה . 
והמחשב . 
סוס עבודה די וותיק , שנוהג להתמוטט בכל פעם שיותר מדי חלונות ו/או תוכנות פתוחות בעת ובעונה אחת , מכוסה כולו בצדדיו במדבקות הצהובות שהזכירו לי דברים שאותם נהגתי לשכוח בזמנים קשים וכואבים . 
עולם ומלואו מצאתי לי במחשב הזה . 
עולם ומלואו של אנשים , גוונים , רבדים . 
החלון בחדר הישיבות , שם עמדתי ודיברתי בטלפון , שיחות ארוכות או קצרות , כשאני משחקת בחוט של הוילון , מעבירה אותו בין אצבעותי , באותה התחושה המדגדגת שכל כך אהובה עלי , מציצה מבעד לחלון לעולם שבחוץ ומציינת לעצמי את השינויים שעוברים עליו במשך הזמן . 
בכלל , חלונות היו המקום החביב עלי במשרד , אולי סוג של בריחה זמנית בבהייה לעולם שחי לו את חייו מעבר למחיצה השקופה ביננו . 
והיו שם חלונות לא מעטים כשהם פונים לכיוונים שונים , למראות שונים . 
שם גיליתי את האיש שטיפס על סולם לשמיים . 
ושם גיליתי , שבנקודה מסויימת , ביום בהיר רואים את הים . 
גם מהגג רואים את הים . 
ובגג , בחניה , היה המקום שבו הייתי יושבת עם יוני כשהיה בא לבקר אותי . 
מקום שבעבר הייתי מסתכלת עליו בגעגוע , כמיהה ותשוקה גדולים והיום במבט שכמו לא מבין על מה היתה כל המהומה ... 
.. 
. 
וישנם כמובן גם האנשים . 
לא רבים . 
מקום קטן יחסית . 
חלקם הגדול בא מתפוצת ברה"מ לשעבר , אם בעליה של תחילת שנות השבעים ( הביג בוס ובניו ) ואם בפרץ העליה שהיה 20 שנה לאחר מכן . 
המוצא המשותף , השפה והמנטליות קבוע כמובן את אופיו של המשרד , את ההתנהלות הרצינית , האמינה , המקצועית , יחד עם היכולת להינות מהחיים , במיוחד שהם באים יחד עם כוסית וודקה קפואה ושולחן ערוך ועמוס במטעמים משובבי חיך וזמן לספר סיפורים ואנקדוטות כאוות נפשם . 
וברוח שמחת החיים שלהם , הם שיתפו בלב שלם ובשמחה גדולה ומתפרצת לעיתים , אותנו , ה " אחרים " שלא חלקו איתם את אותו מוצא משותף , כאילו היינו כולם משפחה אחת שמחה ומאושרת ... 
.. 
. 
במידה מסויימת , נשארתי סוג של נטע זר בתוכם , כשאני עסוקה בתהליכים שעוברים עלי , שומרת על סוג של דיסטאנס ולא מתערבת ומעורבת יותר מדי בחיי המשרד מעבר לעניין העבודה שבו . 
וכך יצא שאני עוזבת בלי לקחת איתי חברה לחיים , כפי שקרה לי במקומות עבודה קודמים שלי . 
יחד עם זאת , לאחר שהתרגלתי לאווירה ולמנטליות , הפשרתי , נפתחתי ומצאתי את המקום והיכולת להינות מהרגעים שבהם כולם השילו את שיריונם , שתו וודקה כמים ונשארו פיכחים וצלולים כאילו לא ראו וודקה מעולם . 
אני סוגרת תקופה במקום שעל פניו נראה כאילו בזבזתי בו יותר משלוש שנים יקרות מחיי אבל אני יודעת , שזה המקום שנתן לי את האפשרות להתמקד בתהליך ובאנרגיות העצומות שהוא דרש ממני בשנים הראשונות להתהוותו . 
ובדיוק כשהגעתי לפרשת דרכים בחלק הרגשי של חיי ויכולתי , אולי בפעם הראשונה , לעשות שם מעשה שקשור לצורך / רצון שלי , הגיעה גם ההזדמנות ללכת מהמקום שראה אותי כבויה , דהויה , מדוכאת , ראה אותי משתנה בבת אחת , מתמלאת חיים , תוססת , נלהבת , שמחה , נרגשת , עצובה , בוכה , אוהבת , , כואבת , נלחמת , לומדת . 
ולא מוותרת . 
על החיים . 
ואת ההזדמנות הזאת , כמו הזדמנויות אחרות שניקרו לרגלי בשנתיים וחצי האחרונות , אני לוקחת בשתי ידיים . 
למאטיס יש את השמש בבטן , לי יש את הרעב בוורידים . 
ועכשיו אני אורזת , מנקה ומוחקת כל שביב של נוכחות שלי כאן , נפרדת מהאנשים וסוגרת אחרי את הדלת . 
שלום . 
* יהודית קציר החנויות בקניון כאילו עולות על גדותיהם מרוב אהבה . 
אם אנחנו מקבלים את העובדה שלאהבה יש צבע מאוד ברור ואין בילתו . 
החנויות בקניון כאילו מתפוצצות מאהבה . 
אם אנחנו מקבלים את העובדה שלאהבה יש הוכחות ספציפיות בדמות חיות פרווה ( עם עדיפות ברורה לדובונים ) , כריות לב פרוותיות , ורדים בודדים , אמיתיים או מחומרים שונים , שוקולד ( מקס ברנר שולתתת ! 
! 
! 
1 ) , בשמים , לבני תחרה ועוד מוצרים כהנה וכהנה . 
החנויות בקניון מלאות באנשים שמחפשים את הדרך להראות , באופן ממשי ומוחשי , לאהוביהם עד כמה הם אוהבים אותם . 
האהבה שוטפת את הקניון בצבעי אדום לבן , ואצלי בלב מתפוצצת קשת הצבעים , כולה ... 
.. 
. 
רועשת . 
סוערת . 
רוגשת . 
רוגעת . 
מרחפת . 
דואה . 
נוחתת . 
מבולבלת . 
ברורה . 
רגשנית . 
הגיונית . 
מתוחה . 
שלווה . 
מלאה . 
מרוקנת . 
מלאה . 
כל זאת ועוד תחושות שאני לא מצליחה למצוא להן מילים . 
ומעל לכל מרחפת אותה מילה , שהיא כל כך גדולה ויש לה , לעיתים , משמעות עצומה כל כך , עד כי חוששים להשתמש בה כלאחר יד . 
אלו היומיים האחרונים במקום העבודה . 
זאת ההתרגשות והעצב המעורבים בשינוי ובדרך החדשה שתהייה , היכן שלא תהייה , עבורי החל מיום שלישי . 
זה , ולא רק ... 
.. 
. 
ורציתי לכתוב על השיחה עם ג . 
הבכור , אבל למרות שהיא כמו כתובה בראשי , אני לא מצליחה , כרגע , להעלות אותה על הכתב . 
עוד מעט ... 
.. 
. 
יום ראשון . 
ואני מרגישה כאילו עוד מעט אצליח לקטוף את הכוכבים ... 
.. 
. 
שבוע טוב חברים יקרים , שבוע חמים ואופטימי ממכונת הכביסה . 
כל כולה . 
שטפו להם בנחת , נחלי מים בכל הבית . 
החל מהקומה העליונה , שם שוכנת לה המכונה , ירדו במדרגות , זרמו להם לתוך המטבח , הסלון , הממ"ד . 
ורק כשפתאום , הרגיש ג . 
שהיה עסוק בצפיה / נמנום שלו של שישי אחר הצהריים מול הטלווזיה , רטיבות מסויימת על רגליו , שלאחר שניות ארוכות של תהייה הבין שאין שום דבר טבעי ברטיבות הזאת , נזעק והזעיק את כל בני הבית , שהיו שרויים במצב זה או אחר של סטלבט ( הצעירים ) או שנת צהריים מתוקה של ערב שבת ( אני ) . 
ובתאום כה מוחלט , שלאור מצבי הנוכחי כלל לא מפליא , שכחתי אני , את ברז הכיור בחדר האמבטיה פתוח , כשהכיור עצמו , סגור היטב עם הפקק הגומי . 
והמים שעלו על גדותיהם , שטפו את רצפת חדר האמבטיה וכמעט חדרו לתוך חדר השינה . 
נהרות של מים , ארבעה אנשים עצבניים , שלושה מגבים , חתול שלא מבין מה נפל עליו ועלינו ובית שמזמן לא היה כל כך שטוף ומצוחצח כמו בשעה זאת של הערב . 
שבת שלום חברים יקרים , , שבת יבשה , חמימה ושקטה ( ועוד אכתוב על השיחה עם ג . 
הבכור , שהייתי סעורה ונרגשת מכדי לכתוב עליה אחר הצהריים ) שעצורה בי נוזלת בינתיים לתוך נימי דמי , מתמזגת עם הנשימה שבאפי , נצרבת לתוך עצמות גופי . 
הצעקה שעצורה בי , צועקת את עצמה בשקט , עד שתוכל למצוא את הסדק ולפרוץ מתוכי . 
הצעקה שעצורה בי היא אני . 
בדד , במשעול אל האין בדד , בנתיב ללא כלום בדד , עם הזמן הבורח והזמן לא שוכח להציב את הגבול . 
( זאת לא אני , זה זוהר , אללה ירחמו ) כך החליטו כנראה , שתי הנשים האחרות במשרד ( שעוזרות לי לפעמים במענה לטלפונים וכו' ) , להשאיר אותי בימי האחרונים כאן . 
מנהלת החשבונות לקחה יומיים חופש , משהו עם המטפלת של בנה . 
המהנדסת פשוט נפלה למשכב ( נדיר ! 
נדיר ! 
) ולפי איך שהיא נשמעת בטלפון , לא בטוח כלל וכלל שנראה אותה גם בתחילת השבוע הבא . 
מצד שני , היא באה מתפוצה ששם העבודה היא ערך עליון , ושאריות של שפעת לא ישאירו אותה בבית כך סתם , לעוד יום של פינוק . 
ואני נשארתי לבד ( בדד ! 
! 
) במשרד ( הבוסים לא נחשבים והם גם לא כאן כל הזמן , לשמחתי הכה רבה ) , מסתובבת בין החדרים הריקים , עונה לטלפונים תמהים על העדרות שתי הפונקציות החשובות ( אבל אמרו לי שהיא תהייה היום ! 
חולה ? 
[ באמת פליאה גדולה , מי חולה באמצע החורף המשופע שנפל עלינו ... 
.. 
. 
? 
] , מתי תחזור ? 
זה לא בסדר ! 
! 
[ נכון , צודק , אני אזכיר לך את זה כשאתה תהייה חולה ! 
] ) , שולחת פקסים , עושה דברים שמזכירה אמורה לעשות , במידה ויש או אין לה עבודה ומתחילה לנקות את השולחן . 
להפנים את העובדה שעוד שני ימי עבודה , וזהו . 
אבל זה לא פוסט פרידה / סיכום ממקום שהייתי בו יותר משלוש שנים וחצי ( זה יגיע , אל חשש ) , זה רק כיסוי לשיר של זוהר ארגוב שזמזם בתוכי לאורך כל הבוקר ( ונא לשיר / לזעוק עם הפאתוס המתבקש ) : בדד אלך גם תפילה אין לי בדד בלי עתיד בלי תקווה בלי חלום . 
* * * * * * * * * * * * * * * * * * * * * * * * * * * * * * * * לפוסט של אתמול בלילה היה טריגר במשך היום . 
הייתי צריכה אותו כנראה כדי להתמודד ולעבד בתוכי חלק נוסף מהתחושות שיש בי כלפי אימי החיה ואימי המתה . 
התגובות שלכם חיבקו אותי , וגם זה משהו שהייתי צריכה כנראה . 
יכול להיות שהפעם אחרוג ממנהגי ולא אגיב על כל אחת ואחת באופן אישי , ולכן , תודה עמוקה על הדברים שכתבתם , על היותכם שם . 
וכאן . 
* * * * * * * * * * * * * * * * * * * * * * * * * * * * * * * שוב עננים . 
שוב הבטחה לסוף שבוע סוער עד סוער מאוד . 
לא מיצינו ? 
אני חושבת שכן . 
ובברכת ציון וגו ' . כל עוד היא נראתה בסדר , ולא משנה שנשר לה השיער מטיפולי הכימותרפיה , ולא משנה שידעתי שהיא מקיאה וחלשה לאחר טיפולי הכימותרפיה . 
מבחינתי כל עוד לא ראו שום דבר , כאילו לא היה שם שום דבר . 
והיא חיזקה את זה . 
כי מבחינתה לא השתנה שום דבר . 
במקום השיער היתה פאה מתולתלת בדיוק כמו השיער הטבעי . 
ואת הכימותרפיה היא עשתה בימי חמישי כדי להפסיד רק יום עבודה אחד . 
מעולם לא ביקשה ממני לבוא איתה . 
מעולם לא הצעתי . 
רק פעמיים הלכתי איתה למשהו שהיה קשור למחלה . 
לא . 
שלוש פעמים . 
ושלושתם היו לאחר שהיה ברור שהגרורות התפשטו ולמעשה אין מה לעשות יותר . 
ועדיין . 
מבחינתי היא לא היתה חולה . 
וכל עוד היא מתפקדת ועומדת על הרגליים , היא לא חולה . 
ולא משנה שהיא כבר רועדת בכל הגוף מרוב חולשה לאחר שירד לה מספר כדוריות הדם הלבנות למקום שאי אפשר היה להאמין שאפשר לרדת לשם . 
ועדיין . 
לא אני זאת שלקחתי אותה לבית החולים . 
וגם שם . 
היא ניסתה להיות עדיין בשליטה ואני , כי היה לי נוח , כי לא יכולתי אחרת , פשוט נתתי לה . 
ועדיין . 
ולא הייתי מוכנה לקבל את העובדה שהתפקידים התחלפו והיא צריכה אותי . 
ואסור לי להשאיר אותה לבדה . 
כי היא לא יכולה להיות לבדה . 
כי הכל קורס בתוכה . 
וכך זה היה עד הסוף . 
ועדיין . 
לא הייתי מוכנה לקבל את העובדה שהיא חולה . 
אמא שלי . 
( שיחה שהיתה היום בערב , לפני ההצגה ) . 
