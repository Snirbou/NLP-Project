בעובדות היבשות - הקיץ הזה הולך ודוהה תחת השמש של עצמו מרגע לרגע . 
[ אני רוצה שתהיה לי עוד כיתה לעלות אליה , עזובה של בטון וקרשים שאוכל לשוב למלא בראשון בספטמבר . 
להפסיק להיות עצובה , לחייך יותר , לאכול פחות . 
אני רוצה שנפסיק לריב , למצוא את עצמי שרה לך שירים בשמי דרך נייר לבן . 
ולחזור לשבת בגן קלאוזנר , ובמעבר שבו הזמן נעצר . 
אני רוצה לצלם מכיוון קצת אחר . 
סוריאליזם ישנוני עם נגיעות של כתום , וצהוב , ואפור ואדום . 
אני רוצה להתעורר אל תוך ה 27 ביוני ולעשות הכל אחרת . 
ואל ה 1 בסמפטבר 2004 , ואז לטעום עוד קצת מאוקטובר , אחריו . 
אני רוצה קצת שקט , וסקס טוב של אחרי השקיעה . 
לצבוע את השיער באדום שיצעק אותי החוצה , שלא יתבייש . 
אני רוצה להכיר אדם מעניין , לתת לעצמי ללמוד על חרות אחרת , על אוויר חדש . 
אני רוצה לחזור לכתוב , להראות לכם איך זה פה , כשהלחיים אדומות והמצח מקומט . 
אני רוצה להפסיק לראות מטושטש , ומבט רציני עם התה של אחר צהריים . 
לאהוב את עצמי , להיות קצת אחרת . 
