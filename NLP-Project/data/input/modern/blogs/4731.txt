" מכוניות שלא יהיו לך מסרטים שראית בלעדי ששייטו על אוטוסטרדות כמו סירות מפרשים על הים כשהיית יוצאת מהחושך אל האור אל האור המוכר מרימה מבטך לשמיים נחמה במטוס שעבר נערות רמת גן הן אותו דבר בכל העולם מכוניות שלא יהיו לך ארוכות ושקטות כמו ספינות וקשה לעלות על הדרך לרחוב שבו הן חונות נערות רמת גן הן אותו דבר בכל העולם " [ יהלי סובול - נערות רמת גן ] כאילו שזה לא היה ברור שאגיע ראשון . 
צלצלתי בדלתה של נועה בשעה 21:50 מתוך הידיעה וההכרה שאף בנאדם נורמלי לא יגיע לפני שהשעון יראה 10 . 
ועברה אף במוחי המחשבה לעשות קצת סיבוב באזור ביאליק - ז'בוטינסקי , העיקר לא להגיע ראשון . 
אבל חשבתי במה לעזאזל יש לי להתבייש , אז הלכתי ישר , וצלצלתי . 
אפילו דילגתי קצת בדרך , עם המוזיקה . 
המסיבה זרמה לה להנאתה , בין בורקס גבינה לבייגלה לבירה לעוד בייגלה שאכלתי [ כי אני תמיד אקח בירה בחינם , ואז תוך 4 שלוקים יימאס לי לגמרי , פיכס ] , מיץ תפוחים , מיץ ענבים , עוד שלוק בירה , בייגלה בייגלה בייגלה . 
" אני בכלל לא עצוב אבל בטח לא אסיר תודה " [ יהלי סובול - אלדוראדו ] למעלה במפרסת ניהלנו אני רוני ובר דיון מעמיק על פורנו , ההבדל בין פורנו סטרייטים לפורנו הומואים , הדברים המצחיקים שיש בפורנו וניסיון לשכנע את רוני לראות גם פורנו חובבני [ אבל אני חייב לדעת בני כמה הם בפורנו , תמיד ] שתיתי כוס חלב תוך כדי . 
מתישהו בר ירד למטה , ואז גם אני ירדתי ואיתי נאדב ונאור . 
ואז היו ריקודים של שנות ה 90 . עוד לפני זה היו ריקודי שנות ה 90 , לנשות ה 90 , ואז רוני אמר את המשפט שעלה לי בראש באותו הרגע : " הי , פעם אחרונה שהיו את השירים האלה רקדו לבודנר על הראש " וזה השלב שבו כל הטלטאביז אומרים " או - אוווווווו " אבל בודנר בכלל לא היה אתמול ולא היה מי שירקוד לו על הראש , ובמקום עשרות בליכיות רקדו להם בר , נאור , עידן , נועה ואלה . 
ישבתי ליד נאדב שתירגם את היורוטראש לעברית בהצלחה מעולה [ " בום בום בום טראח , אני רוצה אותך " ] " רוצה להיות חופשי מכל השדים כל כך הרבה שנים עם כל שדים ..... צריך לסנן את הכל מחדש להשיל את העור הישן כמו נחש להפריד את הזהב מהקש אני חייב להתחיל מחדש " [ יהלי סובול - חייל להשכיר ] והם רקדו ורקדו , ותהיתי האם להיטי יורוטראש בעצם מתאימים לרקידה רק למי שאוהב/ת בנים . 
[ בראשי ניסחתי זאת בצורה יותר בוטה ] בשלב מסויים בר ואלה ניסו למשוך אותי לרחבה אך אני לא רציתי . 
משהו בלהיטי שנות ה 90 מעייף אותי . 
ואני רקיד בשנה האחרונה , בחיי . 
ואני מתופף בברכיי כשיש להיט חאפלות מזרחי , ואני פותח את החלון כשיש איזה שיר ראפ היפ הופ או סתם פופ דבילי ואומר לעצמי שנו , מוזיקת נסיעות , אני זורם , בחיי . 
אבל שנות ה 90 , אלוהים , למה אתן תמיד חוזרות אלי בצורת המוזיקה הזו . 
מדוע אינכן מזוחלמות ? 
מדוע אתן מתקיפות אותי שוב ושוב במסיבות ימי הולדת , ובחיי שכשזה I ' m blue זה עוד מצחיק , ובשלב מסויים אני חש את העייפות והכבדות , הן מזקינות אותי כי הן מזכירות לי כמה אני זקן [ ואולי הסיבה שאף אחד לא רוקד את שנות ה 80 זה כי בשלב הזה באמת כבר כולם מרגישים זקנים כי הם רק נולדו אז , ושנות ה 70 - נו אף אחד לא רוקד דיסקו . 
הייתי מוכן לרקוד ביטלס . 
הייתי גם מוכן לרקוד אלביס ] יורוטראשיורוטראשיורוטראש . 
המילה הזאת התגלגלה לי בראש אמש שובושובושובושוב . 
מסיבות ימי הולדת גורמות לי לכתוב הרבה . 
משהו בסגירות המעגל , בהוכחה שכולנו גדלים ומשתנים אבל נשארים אותו הדבר איפה שלא נרצה . 
והאם ימי ההולדת שלי הן הנצחות לחנוניותי ? 
מן אנדרטה שכזאת לדווקאיות שעוד נשארה בי [ אני מתחיל לחפור כאן בשכל . 
אניצופה 2 תגובות לפוסט הזה . 
אחת מהן שלי ] ? 
ביומולדת 20 כלל אנשי ההשלמה שלי ישבו בצד וכנראה הרגישו פי אלף יותר מגניבים ממני ומכל חבריי , וכשהם הלכו לא היה לי עצוב , לא קצת אפילו . 
וממילא מי שהיה לי חשוב נשאר אח"כ . 
וניגנו ושרנו והיה לי מצחיק . 
אך , והרגשתי לא מגניב בעליל אבל הרגשתי גם כ"כ מגניב וכ"כ נינוח . 
זה הפחד להיראות מוצלח , הפחד להיראות מגניב , הרצון האמיתי להיות תמיד בצד . 
אבל גם להיות בצד מהצד , הו לא , אני ארקוד חברים , אני פשוט ארקוד למה שבא לי , וזה יהיה משהו שאף אחד מכם לא ירקוד . 
אם יהיה צורך אני אשים את " כוורת בפארק " , ואצרח בקולי קולות ואביך את כולכם . 
כשחושבים על זה אתמול רציתי לשמוע את מנגינת הפתיחה של " ספקטקולר ספיידרמן " . 
הייתי צריך לבקש מבנישי . 
[ אח , ואתמול היה ממש כיף עם בנישי וגם היום יהיה . 
שייסה ] אני לא רוצה להיות כמו כולם אבל יש מספיק שהם לא כמו כולם . 
אני רוצה להיות באמצע . 
אני רוצה להפתיע אתכם כל פעם מחדש . 
כשתחשבו שמתאים לי לרקוד אני לא ארקוד , כשתחשבו שאין סיכוי שארקוד - אני ארקוד . 
אני אתחיל לשיר שירי א"י ואז אשיר " סולג'ייר בוי " , אני מרגיש שנאדב יבין אותי בקטע הזה . 
אני לא בטוח למה . 
ובכלל , היה לי ממש כיף אתמול , האמת שנהניתי מכל רגע שבו הייתי שם . 
דיבורים על בה"ד 1 ועל פורנו בו זמנית יוצרים לך את האשלייה שחייך מושלמים . 
" אין דבר כזה 'מפקד שעושים בגללו ' ו'מפקד מפקד עושים בשבילו ' ו'מפקד שעושים כי הוא אמר ' יש שני סוגי מפקדים . 
הזונה והדביל . 
עכשיו החוכמה שלך היא לנווט על הציר הזה " " ואיפה אתה ממוקם ? 
" " מקום טוב באמצע " [ תובנה שלי ] " תשע בערב סופר ת'מרצפות טוב שבינתיים יש לי מה לעשות " " שתיים בלילה , שומע צרצרים טוב שבינתיים יש לי חברים " זה כיף כשאלבום שלם מקבל משמעות חדשה . 
[ ואני מכיר את האלבום הזה בע"פ כבר 4 וחצי שנים ] נראה לי שכבר כתבתי פעם שפיטר רוט צריך להוציא אלבו םשלם שבו הוא עושה קולות רקע . 
