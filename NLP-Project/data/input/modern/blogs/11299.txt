מדי פעם טוב לשמוע שיש עוד חוש הומור נמוך בעולם . 
סניף של בורגר קינג בטרוי , מישיגן , סובל מהטרדה משעשעת במיוחד של כמה חוליגנים . 
החבר ' ה ( מניחים שמדובר בבני נוער ) הצליחו לעלות על התדר שבו משדר הרמקול ב - Drive Through של הסניף , ומדי פעם , כשעוברים שם לקוחות , הם משבשים את השידורים ומשמיעים הערות משלהם . 
למשל , לאחד הלקוחות , הם אמרו " אתה לא צריך 2 וופרים , אתה שמן מדי . 
סע הלאה " . 
השנינויות האחרות שלהם לא היו מלהיבות במיוחד , אבל אני מניחה שהם ישתפרו עם הזמן . 
בינתיים , בעלי הסניף מנסים לשנות את התדר של הרמקול , כי את הפרחחים הם לא הצליחו לתפוס . 
הערות ושאלות טורדניות : זה כל מה שיש לכם ? 
" אתה שמן " ? 
הרי הפוטנציאל פה הוא עצום ! 
מה עם : " יש לנו המבורגר במבצע - סנט אחד לוופר , אבל זה בשר של הפרה המשוגעת . 
רוצה ? 
" . 
או אולי : " תודה שתרמת לאגודה למען בן לאדן . 
אנא אסוף את הזמנתך בהמשך הדרך " ? 
זה יהיה מאד מטופש לשנות את תדר הרמקול , כיוון שבאותה קלות שהם מצאו את התדר הקודם , הם ימצאו גם את זה - קוראים לזה Scanner . 
אני מוכנה להתערב שיהודה ברקן ו/או יגאל שילון מעורבים בעניין . 
רק חסר שדנוטה תצא מאחורי הרמקול ותגיד " המבורגר , יה , וורי גוט ! 
" . 
בהמשך לפוסט על מותו של הארי פוטר , עידו לא - אמין , האיש והאגדה , ציין בפני ( טוב , לא בפני אישית , בפני התגובות ) שמאיר עוזיאל מצא את הסיפור האמיתי המסתתר מאחורי המציבה של הארי פוטר בבית הקברות הצבאי הבריטי . 
ככה זה , יש מי שעושה תחקיר עיתונאי רציני , ויש מי שמוצא את הלינקים , ויש גם מי שזה מעניין אותו ... 
.. 
. 
קראתי עכשיו ידיעה שסטיב בושמי מצטרף ל " סופראנוס " , כבן דודו של טוני . 
בפסקה הראשונה היה כתוב : " כוכב הסרטים 'כלבי אשמורת' ו - 'ספרות זולה ' , סטיבן בושמי ... 
.. 
. 
" ... 
.. 
. 
בלה בלה בלה . 
נעצרתי קלות וניסיתי להזכר איפה לעזאזל היה בושמי ב " ספרות זולה " . 
ראיתי את הסרט הזה עשרות פעמים , ואני לא זוכרת אותו . 
הלו ? 
האם התבלבלתם ? 
מסתבר שלא , אבל התפקיד שהוא שיחק שם הוא כל כך קטן , וכל כך לא ברור שזה הוא , שלא פלא שלא ידעתי שהוא אכן שיחק בסרט . 
חיפשתי ומצאתי - בושמי שיחק את ... 
.. 
. 
( נסו לנחש ) . 
כן , המלצר שנראה כמו באדי הולי , ששירת את מיה ווינסנט במסעדה . 
עוד פיסת מידע קטנה לאוסף . 
Green הזונה נסעה לאמסטרדם . 
היא הבטיחה לשלוח לי גלויה , ואכן עשתה זאת . 
שלא במפתיע , היא בחרה בגלויה שכזו , וכתבה לי , בין השאר , " החיים זה כאן . 
ד"ש מאמסטרדם " . 
צעירה ומנוולת , אבל היא יודעת מה טוב בשבילה . 
יצאנו המאפיונר ואנוכי למסעדה אי - שם מחוץ לתל אביב . 
הציפיות היו נמוכות , אבל בפועל קיבלנו ארוחת מלכים , ברמה גבוהה , איכותית ונהדרת . 
היה נפלא . 
לא שתינו אלכוהול , לצערי , כי היינו צריכים לנהוג לאחר מכן , אבל קיבלנו סוטול טוב מצחוקים ומהאוכל , וכמובן מהגשם הנפלא שעוד יורד לו בחוץ . 
שוב נדהמתי לגלות כמה שהמאפיונר מקושר . 
אין אדם שהוא לא מכיר איכשהו , וכמובן שהסתבר שגם את הבעלים של המסעדה הוא מכיר בצורה עקיפה כלשהי . 
יש אנשים כאלה . 
מכירים את כולם . 
יודעים על כולם . 
עוזרים לך למצוא את הקומבינות הכי טובות . 
יודעים להשיג את המוצרים הכי יקרים בהכי פחות כסף . 
יודעים לדבר עם כל אחד ולהוציא ממנו עוד הנחה , ועוד מתנה , ואחר כך גם הופכים להיות חברים שלו , כך שבעתיד בכלל לא ייאלצו לעבור את שלב המשא ומתן איתו . 
כזה הוא המאפיונר , ומה אומר ומה אגיד - טוב שיש חבר כזה . 
הוא עזר לי ולחברים אחרים שלי , בלי להניד עפעף , והזיז הרים וגבעות על פי כל בקשה שלי עשרות פעמים . 
בלי לבקש תמורה , הוא מפעיל מערכי קשרים שקשה לי להאמין כל פעם מחדש שהם קיימים . 
לא פלא שהוא סוכן מכירות כל כך מוצלח ( בין השאר , יש לו עוד כמה עיסוקים ) . 
כן , חברה טובה ואוכל טוב . 
לפעמים זה כל מה שצריך . 
גם לנהוג בלילה , בגשם , עם Blackalicious בקולי - קולות במערכת של האוטו ... 
.. 
. 
גם זה עושה טוב . 
בתקווה שדברים טובים ימשיכו לקרות , לי וליקיריי . 
