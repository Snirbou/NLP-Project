על * * * , אולי כי נורא רציתי לראות אותו שוב , כאילו כדי לבדוק . 
לבשתי חצאית שחורה קצרה מאוד ומגפיים גבוהות כאלה וסוג של סוודר אדום ונורא קרוע וחייכתי חיוכים עצבניים כל הזמן , מנסה לעשות רושם על ה * * * שהתת מודע שלי ברא . 
אני חושבת שזה היה סוף הקיץ בכיוון של מעמקי הסתיו , כי היה לי קר וחם וכחול ולבן בבת אחת , כמו בימים האלה של תחילת אוקטובר . 
הרגשתי נורא תלושה מהמציאות אבל מאוד מחוברת לעצמי , כאילו ששנינו קבענו להפגש באיזו נקודה שולית של הזמן והמרחב , מספיק צדדית כדי שכל מיני אמיתות לא יוכלו לרוץ להפריע . 
שכבנו על גבעה גדולה של דשא ושמש נטולת צהוב הלכה לנו מכות עם הצדדים של העיניים . 
אני כל הזמן יללתי וניסיתי לפתות אותו כמו איזה סוג של , חתולת מין , והוא רק צחק צחוק טפשי ואמר לי שיהיה בסדר . 
לא ותרתי לו וניסיתי לבכות , אבל זה רק גרם לי ליילל בהחלטיות גמורה יותר . 
זכרתי שהוא מאלה שאוהבים לגרום לך לחשוב שהם לא רוצים , שזה הכל בראש שלך , גם הידיים המגששות שלהם והחיוכים והמרוחים שלהם והכל . 
אבל לכמה רגעים הוא היה נורא מתוק . 
התפלאתי איך בפיסת שניה חזרתי להיות אותה אחת שיודעת כל כך מעט על מה הולך עם מה , גם פסים ונקודות זה בסדר . 
רק ממשיכה להתאהב בידידים שלה , לפעמים מקבלת מהם או מהזין שלהם קצת תשומת לב בחזרה . 
בלי להתכוון . 
במעורפל התחלתי להזכר שאולי משהו בכל זאת קצת שונה בי , שאני נמצאת במקום בו מותר לי לדעת יותר . 
עשיתי מן סוג של היפוך , נפשי - זמני ופיזי , והוצאתי דף משובץ ועט אדום מתיק ג'ינס מרופט שפתאום הופיע משום - מקום , וכתבתי לו איזו מילה ארוכה עם ד' ש' ות' , מאלה שבלתי אפשרי לקרוא , ואז דחפתי לו אותה , בטקסיות מיוחדת של שום דבר לא מיוחד , לתוך היד . 
הוא רק צחק . 
- מזמן לא היה לי חלום ברור כל כך , או סיבה מיוחדת להזכר . 
כבר שלוש שעות שאני מתגלגלת מצד אחד של המיטה אל חברו הצפוני יותר , ורק חושבת על כל העבר הזה , על חלומות ממקומות רחוקים מספיק לזכור . 
פתאום הבנתי מה כואב לי כל הזמן , וזה רק הלם בי יותר . 
הידיעה הזו שכל השנים האלה שמרתי את עצמי מעצמי או מכל אדם תורן שהיווה איזה חלק כזה או אחר בעצמי הזה , ואז כשהוא [ לא שלוש הכוכביות ] הגיע לפני שנה וקצת נתתי את כולי , וכל פינה בתולית בגוף הזה ובמה שמניע אותו . 
אבל אף אחד לא שמר את עצמו מכל זה בשבילי . 
כי אני נורא חמודה וכל זה , לפעמים גם יש לי חוש הומור טוב ותיאבון בריא לשירה מעניינת , אבל זה לא שמישהו חשב שאני אבוא . 
כמה מגוחך להניח . 
אני לא מרגישה שיש חלל ריק אצל אדם כלשהו שהיה שמור רק עבורי כל השנים האלה , או לפחות עוד איזה אקט פיזי של עיניים עצומות . 
- ויש את כל צרות החול של פסיכומטרי - אפטיות מפותחת - וגיל 18 אליו אני בכלל לא מוכנה לגשת . 
כס ' . - מזמן לא כתבתי ככה . 
הבית שלעולם לא היה לי . 
- הרווחתי סתיו פעמיים , גם שם התקרר מוקדם השנה . 
