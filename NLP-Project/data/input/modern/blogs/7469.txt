ונתחיל בהכרזה : יש לי שרוך ! 
( ! ! ! ! ) פירוט של מה שעבר עלי מאז האבט"שים , כלומר בחודש האחרון : שבוע כלא / הפסיכוסומטיוּת שלי מכה שוב שבוע כלא בקורס ראיון כשמו כן הוא , כולאים אותנו בצינוק של כלא 4 לשבוע כדי שנוכל להרגיש איך אסירים מרגישים . 
אוקיי , אז לא . 
מה שבאמת עושים זה לקחת אותנו לכלא 4 , לכלא 6 ולכלא אזרחי כדי שנוכל לראיין שם אסירים וכמו כן להתרשם מהחיים הקשים לכאורה בכלא כדי לדעת מה מחכה לכל סרבני הגיוס הרשעים . 
אז ביום ראשון הייתה לנו הרצאת הכנה , שבה הכרנו מושגים מגניבים מעולם הפשע , כמו לְחַנְגֵ'ר, כּוּסוֹת , חתונה לבנה , כריש , חייל , וכמו כן הבנו שיוֹנוֹת וסוּסִים ( במילעיל ) הם לא מה שחשבנו . 
ביום שני נסענו לכלא 6 , שנראה מאוד דומה לכלא 4 שבו כבר היינו בשלב הראשון . 
מישהו שהתיימר להיות מעניין סיפר לנו קצת על המקום ( מסתבר שפעם היה שם מקרה נורא דומה למה שהיה בסוביבור , עם האסירים שקראו לנאצים לחדרים שלהם לקבל איזו מתנה ואז רצחו אותם ) ואז כמה בנות ראיינו אסירים מטורללים . 
למחרת היינו בכלא 4 שנמצא בעצם בצריפין , והפעם - באגף הסגור . 
הפעם אני הייתי צריכה לראיין . 
{ הערה חשובה מאוד : מאז ומתמיד יש לי בעיה פסיכוסומטית , שזה אומר שכשאני לחוצה הגוף שלי מגיב לא טוב . 
עד היום זה התבטא בעיקר בכאבי בטן , אבל מאז שנכנסתי לקורס בכל פעם שנקראתי לראיין / חשבתי שאני אמורה לראיין הרגשתי ממש חולה ולפעמים המוח שלי היה פשוט קופא ומפסיק לתפקד + לזכור מה אמרו לי שניה קודם } אז כתוצאה מכל אלה , הראיון שלי היה מאוד גרוע וכך גם המשוב . 
התנחמתי בזה שהראיונות הם בסבבים , ככה שעוד 7 בנות צריכות לראיין שוב לפני שיגיע תורי עוד פעם . 
יום למחרת נסענו לכלא אזרחי בב"ש , ולהפתענו לקחו אותנו לסיור באגף הבטחוני . 
הסתובבנו לנו שם בין תאים של מחבלים או שולחי מחבלים , שנראו נורא שמחים לראות אותנו ( ובטח היו שמחים יותר לראות אותנו מתים ) ומי שרצתה שוחחה איתם ושאלה שאלות . 
לי אישית נראה מאוד לא במקום לעמוד ולנהל שיחת חולין עם אדם שאם לא היה מאחורי סורגים היה מתפוצץ עלי או משהו , אבל הרבה אחרות דווקא כן ניצלו את ההזדמנות , וכמובן שאחרי זה היה ויכוח פוליטי גדול מאוד . 
אח"כ היה אותו דבר באגף של אסירים רגילים , שגם הם נראו מאוד שמחים לראות אותנו ( ובטח היו שמחים יותר לראות אותנו בלי בגדים ) וגם איתם אפשר היה לשוחח . 
גם כאן ויתרתי על התענוג , אבל זה בעיקר בגלל שהם היו פשוט מגעילים . 
אח"כ הגיע הקטע המעניין באמת : ראיון עם אסיר . 
ראיון לא במתכונת הרגילה , אלא פשוט הזדמנות לדבר עם אסיר וללמוד על החיים שלו . 
האסיר שלנו היה בן 40 וחווה בחייו כל דבר שקשור לפשע , סמים או סטיות . 
אחרי הראיון איתו הבנו שלא סתם צחקו איתנו בקורס כשאמרו לנו שיש גם אנשים כאלה . 
כולנו יצאנו בשוק . 
יום למחרת היה שוב בכלא 4 , ואני הייתי סמוכה ובטוחה שאין מצב שאני אראיין שוב באותו היום , ולכן הייתי שלווה ורגועה במהלך הראיון הראשון , שהיה של מיכל . 
אחרי המשוב שבו היללו ושיבחו את שמה של מיכל יצאנו להפסקה , ולאחריה חזרה המדריכה ופתחה את ה - קלסר שלה . 
בינתיים הרשיתי לעצמי לכרסם עוגיה . 
פתאום נשמע קולה של המדריכה : " טוב , טלי - את תראייני עכשיו " . 
נחנקתי עם העוגיה בפה . 
ממ ? 
אני ? 
מה ? 
איך ? 
מבולבלת התיישבתי ליד המדריכה . 
הפסיכוסומטי שלי השתלט עלי . 
בקושי שמעתי על מה היא מדברת . 
בשניה שהיא יצאה מהחדר לחפש לי מרואיין , התחלתי לבכות . 
ושוב , אני לא יודעת למה . 
אולי כי הייתי בטוחה שאם נותנים לי לראיין שוב כל כך מהר , זה אומר שאני ממש גרועה . 
אולי כי פשוט לא חשבתי שאני אראיין וזה הפתיע אותי אז כל התגובה הפסיכוסומטית הגיעה בבת אחת . 
לא יודעת . 
הבנות סביבי ניסו להרגיע אותי ללא הצלחה , ובינתיים המדריכה חזרה . 
לא הזכרתי כאן בעבר , אבל כבר קרה לי פעם כשבכיתי לפני שהייתי אמורה לראיין , אבל זה היה בשבוע ה - 3 של השלב ואז פשוט ויתרו לי על הראיון . 
משהו אמר לי שזה לא יקרה גם עכשיו . 
עם עיניים אדומות ומצב רוח רוח ברצפה הכנסתי את המרואיין וניסיתי לדלות כל טיפה של נחמדות שהייתה בי . 
זה לא הלך . 
גם הראיון ההוא הלך פארש . 
התחלתי לחשוש לגורלי בקורס . 
שבוע גדודים / " המצב המקצועי שלך כרגע הוא חמור " הרעיון מאחורי ביקור בגדודים של קרביים הוא שנכיר כמה שיותר את אורח החיים הקרבי ושניחשף לכמה שיותר בסיסים שונים של קרביים . 
כבר היינו בבסיס שרגא של גולני ובבסיס יואב של תותחנים . 
כולנו ציפינו בהתרגשות לשמוע לאן נלך הפעם , כאשר בסופו של דבר נאמר לנו " אנחנו נוסעים לבסיס שרגא , שכבר ביקרנו בו בעבר " . 
כמובן שזה היה מאוד מאכזב , אבל מה כבר אפשר לעשות . 
אז נסענו שוב לשרגא . 
הפעם קיבלנו מגורים שונים מפעם שעברה , וכצ'ופר הסתבר לנו שאין חשמל בחדרים ולעתים קרובות גם אין מים בכלל בכל הבסיס . 
בתנאים הנפלאים האלו היינו צריכות להמשיך ולהתמודד עם הראיונות והמבחנים , ובנוסף עם שיחות המשוב האישיות שתוכננו לאותו שבוע . 
דווקא הלכתי לשיחה שלי בהרגשה לא גרועה , תכננתי להסביר למדריכה האישית שלי את הבעיה שלי עם לחץ ובאמת חשבתי שהיא תעזור לי בזה . 
הפתעה ראשונה ציפתה לי כשנכנסתי לחדר וראיתי את המדריכה שלי { שני } ביחד עם עוד מדריכה אחרת { הילה } . 
התיישבתי מולם בחשש קל , והקשבתי . 
בהתחלה הכל היה נורא רגיל , עברו איתי על הראיונות האחרונים שלי ואמרו לי מה היה בסדר או לא בסדר בכל אחד מהם . 
כשסיימנו חשבתי שזה נגמר , וחיכיתי לאישור ללכת , ואז אמרה שני : " לסיכום , המצב המקצועי שלך כרגע הוא חמור . 
ואם לא תשפרי את מה שאמרנו לך , את לא תוכלי לסיים את השלב " , והיא הוסיפה למקרה שלא הבנתי - " וזה אומר שלא תוכלי להיות מראיינת " . 
וואו . 
איזה יופי . 
בדיוק הדרך לגרום לי להתמודד יותר טוב עם לחצים - להעמיד אותי במבחן . 
הייתי די המומה בכמה שעות שאחרי זה , אבל בסופו של דבר הגעתי להחלטה שאני כן רוצה לראיין ואני כן רוצה להשאר בקורס , ולכן הכנתי את עצמי נפשית עוד מהלילה לזה שאני אראיין למחרת . 
ולמחרת הכנתי את עצמי בכל רגע . 
" את הולכת לראיין היום " הייתה מעין מנטרה שזמזמה לי באוזן כל הבוקר . 
ואכן , נקראתי לראיין . 
וכנראה שההכנה הנפשית עזרה , כי כמעט ולא הייתי לחוצה לפני . 
והראיון אפילו הלך טוב . 
עול " המבחן " הוסר מעלי , לפחות חלקית . 
שבוע גדודים 2 / " שוב שרגא ? 
! 
" כן כן , גם בשבוע הגדודים השני נסענו לשרגא . 
מה שאומר שמתוך 4 שבועות של גדודים שונים , היינו בשרגא , יואב , שרגא ושרגא . 
בהחלט חווייה מעשירת אופקים . 
והפעם אפילו חזרנו לאותם מגורים . 
אפשר לומר שהתחלנו להרגיש בבית . 
בשבוע זה ראיינתי עוד פעמיים ובשתיהן הלך לי לא רע בכלל . 
ביום האחרון שבו היינו אמורות לחזור לבה"ד ( ולהשאר שם עוד לילה , בניגוד לשאר הגדודים בהם יצאנו חמשוש ) היו כמה שיחות עם בנות שהיו " על תנאי " כמוני , ממש לפני שעלינו על האוטובוסים . 
הסתבר שהאופציות הן כאלו : א . 
אלו שמצבן נשאר חמור - לא מוסמכות למראיינות . 
ב . 
אלו שמצבן לא ברור כרגע - סטז' בקו"ם , שזה אומר להמשיך את הקורס לעוד שבוע בערך במתכונת מצומצמת ואז להחליט אם הן א' או ג' . 
ג . 
אלו שהראו שיפור משמעותי - עושות סטז' רגיל בלשכה , כמו כולן . 
חיכיתי בקוצר רוח לתורי , אך לפני שזה קרה האוטובוסים הגיעו . 
לא האמנתי שאני צריכה לחכות עם האי וודאות הזאת עד הבה"ד . 
וגם כשהגענו לבה"ד עוד היו דברים חשובים אחרים לעשות לפני שהועילו לומר מה לכל הרוחות המצב שלי . 
רק ב - 10 בלילה נזכרו ואמרו " אה , את ואת ואת , שיחות משוב , עכשיו " . 
הבטן שלי התחילה לכאוב ברמות מטורפות . 
4 חודשים של קורס ובסוף לא להיות מוסמכת ? 
.. 
. 
נכנסתי לשיחה בפנים נפולות . 
גם שני { המדריכה שלי } לא נראתה שמחה במיוחד . 
" מה שלומך ? 
" היא שאלה אותי . 
" בסדר " , עניתי בציפיה לבאות . 
" טוב , כמו שאת יודעת לפני כמה זמן ניהלנו איתך שיחה ואמרנו לך שהמצב המקצועי שלך הוא חמור " . 
ספרי לי על זה . 
" מאז ראיינת עוד כמה פעמים . 
באמת ראינו ששיפרת מה שאמרנו לך " , נחמד מצדכם , " לכן החלטנו שאין סיבה שלא תעשי סטז' כמו כולן " . 
כמו כולן ? 
כן , כמו כולן ! 
אפשרות ג' לשלטון ! 
שבוע סיום / " מה , כבר נגמר ? 
... " יום א' נתחיל מזה שרק אדם גאון כמוני יכול לבדוק עשר פעמים אם לא הוא לא שכח לקחת שום דבר , לצאת מהבית , להגיע עד תחנה מרכזית תל אביב ורק אז לפגוש את שקד זוסמן שתגיד " היי , מה שלומך ? 
הממ .. 
. 
למה את בלי חגורה ? 
" כן כן , איכשהו הצלחתי לשכוח לשים חגורה . 
שניה אחרי שנזכרתי שאני בלי חגורה , נזכרתי גם בעוד פרט מאוד לא נעים : תחנה מרכזית ת"א = משטרה צבאית בכל פינה . 
קולה של מילכה המפקדת הידהד באוזניי : " תקפידו להיות תקניות כל הזמן . 
אם משטרה צבאית תופסת אתכן זה אוטומטית ריתוק של 14 יום לבה"ד 11 . 
" עכשיו , אני לא יודעת מה עושים במקרה בו אני מסיימת את הקורס לפני ש 14 יום עוברים , אבל אני מניחה שהם היו מוצאים לי עונש זדוני אחר בכל מקרה . 
עמדתי במשך כמה שניות אובדת עצות , ופתאום מצאתי פתרון ( זמני אמנם , אך זה מה יש ) : הוצאתי מהתיק הגדול את הסוודר הצבאי שלי ולבשתי אותו . 
כנראה שיש יתרונות לזה שהסוודרים הצבאיים הם אף פעם לא במידה הנכונה : הסוודר שלי הגיע כמעט עד הברכיים והסתיר את ההיעדר המביש של החגורה . 
בינתיים אני מסודרת . 
חיכיתי ל 156 , ובינתיים פגשתי את הילית מהקורס , עומדת לה בצד ומעשנת סיגריה . 
מיהרתי לשתף אותה בסיפור החגורה והבעתי את תקוותי שלמישהי מהקורס יש חגורה מיותרת ( כמובן שהילית הייתה אופטימית ומעודדת : " למה נראה לך שלמישהי יהיו שתי חגורות . 
. ? ? " ) בינתיים עבר 156 , ועוד אחד , ועל אף אחד מהם לא הצלחנו לעלות בגלל העומס . 
מי שלא ניסה לעלות על 156 בשעות הבוקר ביום ראשון , לא ראה שואה מימיו . 
אנשים רומסים אחד את השני לחלוטין . 
כך עברנו עוד אוטובוס ועוד אוטובוס , ובינתיים השעה כבר הייתה מאוחרת . 
היה ברור שנאחר . 
כשסוף סוף הצלחנו לעלות ולשבת נאלצתי להתקשר למפקדת ולהודיע שנאחר . 
אין ספק - התחלה מוצלחת לשבוע מוצלח . 
וכאילו שזה לא הספיק , כל מה שחיכה לנו באותו היום היה ל.ע ( למידה עצמית ) על החומר של השלב הראשון ( אימות נתונים ) בו לא נגענו 3 חודשים , ומצגת מתישה עוד יותר על אותו החומר . 
" ואל תבזבזו סתם את הזמן , יהיה לכן מבחן על זה מחר " , עודדה אותנו המדריכה . 
איזה כיף . 
כדי לשפר את המצב התחלנו במסורת של " שבוע שיגועים " ובכל מסדר המצאנו תעלול חדש כדי לשגע את המדריכים . 
במסדר צהריים כולנו עשינו קוקו ממש ממש גבוה וממש ממש מגוחך , ובמסדר ערב הייתה כוריאגרפיה מטורפת ל " 2 - 3 הקשב " המפורסם ( שבו אף פעם לא השתמשנו באמת , כי אנחנו קורס איכותי , כמובן ) שבמהלכו רקדנו כמו מטורפות . 
בלילה התכנסנו כולנו לכיבוי אורות בחדר אחד וישבנו שלובות ידיים על המיטות . 
כשהמדריכה נכנסה ושאלה למה אנחנו לא בחדרים שלנו , אמרנו " אנחנו מחכות " . 
כשהיא שאלה " למה אתן מחכות ? 
" אמרנו " לפז " מולדת ! 
" למחרת הייתה לנו פז " מולדת . 
יום ב' - פז " מולדת 4 חודשים גם היום הזה היה בסימן " בואו נלמד כמה שיותר כי זה מה זה כיף " . 
כמו כן היה מאוד גשום ולכן אפילו לא היה לנו חשק לעשות שיגועים . 
אחרי המבחן , שדווקא לא היה קשה יחסית לזה שהתייאשתי מללמוד כבר ביום ראשון , הייתה לנו הרצאה עם ראש מנהל גיוס , מר אמיר משהו . 
והרשו לי להגיד לכם משהו : יכול להיות שהוא איש טוב . 
אולי הוא גם אבא למופת . 
אין לי שום פקפוק בזה שהוא מאוד חכם . 
אבל מה ? 
להרצות הוא לא יודע . 
להרדים דווקא כן . 
אחרי זה , כדי להעשיר ולהעצים את שמחת היום , הייתה לנו עוד הרצאה , הפעם עם יועץ משפטי . 
זה היה כמו שיעור באזרחות , רק בלי עפרה בן גד . 
המסקנה מההרצאה הייתה שיש המון אוכלוסיות בארץ שלא מתגייסות על פי חוק , ואותנו דפקו לשירות חובה . 
שוב - איזה כיף . 
יום ג' היום שלנו התחיל ( כמובן אחרי מסדר נקיון ) בתס"ים ( תרגילי סדר ) , או במילים אחרות : חזרות לטקס סיום , עם הרס"ר המנופח ( תרתי משמע ) של בה"ד 11 . 
למדנו לצעוד שמאל ימין שמאל שזה מאוד משעשע וגם לא כל כך קל כמו שזה נראה . 
הרס"ר הסתובב מסביב בגאוותנות והעיר לכולנו הערות על ההליכה , המדים , הצחקוקים וכל דבר שעינו נחה עליו , ובין השאר איים להעיף מהקורס את כל מי שתעז לחייך בחזרות . 
מישהו כאן קצת ממורמר , הייתי אומרת . 
החזרות היו אמורות להמשך עד 2 , אבל בגלל שעמד לרדת גשם , הן הסתיימו ב 9 . מה שהותיר לכל מי שלא הייתה צריכה לעשות מבחן חוזר ( ואני לא הייתי צריכה ) הזדמנות פז לחזור למיטה ולישון . 
בצהריים ( אחרי מסדר כובעים משעשע , שבו כל אחת חבשה כובע יותר משוגע מהשנייה ) הייתה לנו הרצאת הכנה לסטז' . 
אחריה הייתה הרצאת במ"מ , שזה " בטחון מערכות מידע " , למרות שבבה"ד זה " בדיקת מחלות מדבקות " ועושים את זה לפני תורנות מטבח . 
אח"כ הייתה עוד הרצאה . 
כפי ששמתם לב , המוטיב החוזר בימים האחרונים הוא , איך לא , הרצאות . 
כל המי ומי באו להרצות בפנינו . 
ואני שואלת : אם אין לכם מה לעשות איתנו באמת , למה שלא תקחו אותנו ליום כיף בלונה פארק ? 
ברצינות . 
במסדר הערב החלטנו ללכת על רעיון שואתי במקצת : הבנות שעמדו בשורה הראשונה החזיקו נרות לבנים דלוקים , וכולנו התנועענו במקומנו באיטיות ושרנו " א - א - א - א - א - א - א - א - א - א - א - ארגמן " אבל ממש בשקט ובעגמומיות . 
וכשהמדריכות הגיעו המשכנו לשיר בשקט ובינתיים וייס הקריאה את המצבה : " מצבה מלאה : 45 , מצבה נוכחית : 43 . 
חסרות : ( שמות ) שלא יכלו להיות עמנו כאן הערב , ואנו מדליקים נרות אלה על חסרונן . 
יזכור עם ישראל את בניו ובנותיו . 
" וכדי להמחיש את תחושת השואה , כשהגעתי לחדר אוכל גיליתי שיש צ'יפס , וכמובן שביקשתי מהתורן שישים לי הרבה . 
בניגוד לבקשתי הוא הניח בצלחתי מעט מאוד צ'יפס . 
ביקשתי שיוסיף לי עוד והוא אמר : " אי אפשר . 
אין מספיק צ'יפס ויש עוד קורס שמחכה בחוץ . 
שיהיה עוד תבואי לקחת . 
" הלכתי למקומי בבושת פנים ואכלתי . 
כמובן שלא שבעתי . 
חיכיתי בסבלנות שעוד צ'יפס יגיע , וכשראיתי אותו מתקרב מיד רצתי וביקשתי עוד . 
שוב קיבלתי מספר זעום של צ'יפסים . 
" אפשר עוד , בבקשה ? 
" ביקשתי בנימוס . 
" לא . 
אין מספיק . 
" אמר ברשעות התורן . 
" בבקשה ? 
" - " לא ! 
" , כאן כבר התחלתי להתעצבן ואמרתי - " תקשיב , אני לא אכלתי כמעט כל היום . 
בבקשה תוסיף לי עוד . 
" הוא התרצה והוסיף לי עוד 2 צ'יפסים לצלחת . 
התייאשתי והלכתי לשבת . 
מי היה מאמין שבצבא אני אצטרך להתחנן כדי לקבל אוכל . 
יום ד' באמת מזמן לא היינו במסדר דגל בה " די , אז ביום רביעי האחרון שלנו הלכנו לאחד . 
הרס"ר שלנו החליט להנעים את זמננו בהרצאה על חשיבות התקניות וזעם על זה שאנחנו לא דואגים לשיפור הופעתנו ( אמר האיש שהופעתו החיצונית מעוררת מורא , ולאו דווקא בגלל אי תקניות ) . 
לאחר מכן הייתה שיחת סיכום קורס עם ע . 
רמ"ד פסיכוטכני , ומיד אחריה - השיבוצים . 
הדבר שלו חיכינו מאז תחילת הקורס . 
איפה נשרת ? 
כל אחת נכנסה בתורה לחדר בו ישבו המפקדת וע . 
הרמ"ד , ע"פ סדר אלפביתי . 
השיחה שלי הלכה ככה : המפקדת : " מה שלומך טלי ? 
" אני : " בסדר , תודה " ע . 
רמ"ד : " מתרגשת ? 
" אני : " כן , קצת " ע . 
רמ"ד : " למה את מתרגשת ? 
" אני : " המ , אולי כי אתן הולכות להגיד לי באיזו לישכה אני אהיה , וזה די ישפיע על מהלך חיי בשנתיים הקרובות ? 
" המפקדת ( מחייכת ) : " אז באיזו לישכה את רוצה להיות ? 
" אני : " באר שבע " ע . 
רמ"ד : " למה באר שבע ? 
" אני : " הממ . 
כי זה קרוב . 
" ע . 
רמ"ד : " טוב , אז את בבאר שבע . 
" פיי , זה היה קל . 
כל אחת שנכנסה זכתה לתמונת " חששה " לפני ותמונת " תגובה לשיבוץ " אחרי במצלמתה של הדס מהקורס . 
רוב הבנות יצאו מהחדר בפנים מחייכות , שכן הרוב קיבלו מה שרצו , אך היו כמה שקיבלו את העדיפות הרביעית שלהן ( מתוך 5 .. 
. 
) בין השאר הדס עצמה ( שדווקא לא רצתה באר שבע , אבל קיבלה ) . 
בסופו של דבר כולנו סיימנו ולאחר שסיימנו להתרגש הלכנו לצבוע את החדרים שלנו , כי זה מה שאמרו לנו לעשות . 
אחרי הצהריים הלכנו לעוד הרצאה , הפעם עם רמ"ד ברה"ן . 
אישה מאוד חביבה שסיפרה לנו שהיא הייתה ממש מוצלחת בכל תפקידיה מאז ועד היום , " אבל כמובן שאני לא רוצה להשוויץ , חלילה " . 
מיד לאחר מכן קיפצנו לעוד כמה תס"ים ולאחר מכן שוחררנו להתכונן לשבירת דיסטנס , המכונה בבה"ד 11 " מסכת סוף " . 
השבירה עצמה הייתה מוזרה כל כך שאני לא מסוגלת לתאר . 
זה היה מוזר בגלל כמה דברים : א . 
כולנו לבשנו בגדים אזרחיים ולא מדים . 
ב . 
היו בנות שהתלבשו ממש שונה ממה שתיארתי לעצמי שהן ילבשו . 
ג . 
הסגל לבש בגדים אזרחיים . 
והם גם רקדו וקיפצו וחיקו אותנו . 
ד . 
אחרי שהם עשו את הקטע שלהם ואנחנו את הקטע שלנו ( חיקויים הדדים ) כולם התיישבו ביחד ודיברו כאילו כולנו בני אדם ולא מדריכים וחניכים . 
שזה באמת מאוד מוזר . 
אני אישית לא הצלחתי לדבר עם אף מדריך מעבר לשתי מילים , מהסיבה הפשוטה שלא הצלחתי להשתחרר מהמחשבה שהם המדריכים שלי . 
בנות אחרות דווקא ניצלו את ההזדמנות לנהל שיחות נפש עם המדריכות . 
ישבתי ליד ופשוט הקשבתי . 
יום ה' / הסוף ביום הזה לא היה לו"ז . 
השבירת דיסטנס עשתה דברים מאוד מוזרים לחיים שלנו , כמו למשל העובדה שהמדריכות הגיעו לחדרים שלנו בזמן שניקינו למסדר נקיון ושאלו " אפשר לעזור ? 
" המסדר נקיון לא היה מסדר רגיל , אלא מסדר סגן מפקד הבה"ד בכבודו ובעצמו . 
חיכינו כמו שצריך בחדרים עם כומתות לראשינו , ואז נכנס סגן המפקד מלווה ברס"ר , ושאל לשלומנו . 
לאחר בירור קצר על כל מיני דברים לא עקרוניים , הוא שאל פתאום : " בנות , איפה אתן זורקות בד"כ את הזבל שלכן ? 
" " בפח " , ענינו בגאווה . 
" אוקיי . 
תסיטי רגע את הווילון שם " - הוא הורה לאחת הבנות . 
" תסתכל מה יש שם " - הוא אמר לרס"ר , שמיהר לקפץ לעבר החלון . 
לאימתנו הוא שלף משם בקבוק קולה ריק ושקית מאנצ'יז . 
" ויש שם עוד זבל " , הודיע הרס"ר לסגן מפקד בחשיבות . 
הוא התחיל לשאול אותנו כמה מסדרי נקיון עושים לנו ומי עושה אותם , ואנחנו רעדנו למחשבה שהוא הולך לצעוק על מילכה המפקדת שלנו . 
ואחרי שהוא יצא הבנו עד כמה המצב חמור : הוא לא מצא סתם זבל , הוא מצא אוכל . 
והרי בכלל אסור להכניס אוכל לחדרים ! 
להפתענו כל העניין פשוט נשכח בשלב מסוים , ואף אחד , לא המפקדת ולא אף אחד אחר צעק עלינו בקשר לזה . 
אבל אנחנו הרגשנו אשמות מבפנים . 
את היום המשכנו בתס"ים ולאחר ארוחת צהריים הלכנו לארוז . 
בעצב רב פינינו את החדרים שלנו והלכנו לשים את כל התיקים במדור דת . 
משם עברנו לשיחה עם הרח"לים ( ראשי חוליה ) , כל אחת עם הרח"ל של הלשכה שלה . 
אני ו - 5 הבנות האחרות של ב"ש ישבנו במעגל עם הרח"לית מעיין ועם שתי מאבחנות נוספות מהלשכה שהביאו לנו מתנות וממתקים . 
היה כיף וגם אמרו לי שאני בטוח אקבל שעת הגעה ( מה שאומר שאני אוכל לצאת ב 7 מאשקלון . 
איזה כיף ! 
) אחרי זה מיהרנו למצוא כל אחת את ההורים שלה , שהגיעו לטקס , כי הטקס סיום בהחלט עמד להתחיל . 
שמאל ימין שמאל . 
שמאל ימין שמאל . 
במקום - עמוד . 
כשהגענו לקטע של חשיפת השרוכים , הסתובבה הקה"צית ( קצינת הצד"כ ) אלינו וחייכה חיוך ענקי , שרק אנחנו יכולנו לראות , כי הקהל היה ממולנו . 
המדריכות ( והמדריך .. 
. 
) עברו ביננו וכל אחת הוציאה מהכיס את השרוך שקיבלנו מראש , ותלתה לנו אותו על המדים . 
שרוך חום . 
קטן ונחמד . 
אנחנו מאבחנות . 
לא קורסיסטיות . 
מאבחנות באמת . 
מהרגע הזה כולן התחילו לבכות ואחרי שהטקס נגמר כולן התחבקו ובכו ולא רצו ללכת . 
וגם אני לא . 
וגם עכשיו אני רוצה לחזור לבה"ד . 
אבל אי אפשר . 
כך תמו להם ארבעה חודשים . 
יולי - נובמבר 05 . 
כל כך הרבה זמן . 
אני לא מכירה צבא אחר . 
מיום ראשון - חיים חדשים . 
לישכת גיוס - יומי יומי יומיות ? 
חשבתי שזה רק שיר . 
אני מאבחנת פסיכוטכנית . 
הקורס נגמר . 
פוסט מפורט יותר כשאני אצא מההלם . 
