" מוטב כי אלך לישון " , אמרה אילנה . 
" השינה פותרת את כל הבעיות " . 
( אליפים ) ורוני האידיוט , הפראייר , בטח הנהנן בראש ואמר לה לילה טוב . 
השינה לא פותרת בעיות , טמבלית צדקנית שכמוך . 
היא רק משהה את המצב . 
כשמתעוררים , צריך להתמודד עם הכל . 
חוץ מזה , השינה יוצרת בעיות חדשות , כמו : להתעורר בתוך שלולית ריר חמימה של עצמך . 
המממ . 
נעים . 
לקום ולגלות שכל הכרית מלאה בכתמים מהריר שהתייבש בלילה . 
לקום ולגלות שאין כרית כי היא על הרצפה . 
לקום ולגלות שהפרצוף שלך נראה כמו של צפרדע שחוטה , כי בכית לפני השינה . 
להתעורר ולגלות חצ'קון אימתני על הפרצוף . 
הרי רק בלילה הם נוצרים , בשקט , שלא נראה ! 
להתעורר עם סימנים של בפלה על הפרצוף , כי ישנת על שמיכת הפיקה . 
לא להתעורר כי השעון לא צלצל . 
לא להתעורר . 
לחלום על אהבות נושנות , להתעורר ולהזכר כמה שהם היו חארות . 
סיוטים . 
וכל מילה נוספת מיותרת . 
לישון שינה טרופה , ולהרגיש שהיה יותר טוב לא לישון בכלל , ושבאופן כללי היה יותר מועיל אם היית מסתובב ברחובות ונותן צדקה לקבצנים , או משהו , או מתנדב בער"ן . 
לקום כולך מלא עקיצות מיתושים , ששוב , מעזים לתקוף רק כשאנחנו ישנים וחסרי אונים . 
להתעורר בבהלה מצלצול הטלפון , ולגלות שזו איזו שרמוטה מ " אחת מ - 9 " שרוצה תרומה , או מישהו שרוצה לערוך סקר על חיתולים למבוגרים . 
לישון 14 שעות ולקום כמו סמרטוט שעבר סחיטה במכונת כביסה , עם כאבי הגב והכל . 
לחלום שוב ושוב את אותו חלום , ברווחי זמן של כמה דקות , שבו הולכים לשירותים ועושים פיפי , ואז להתעורר ולהבין שפשוט צריך פיפי . 
יש גם את החלום הזה לפני יום חשוב שאסור לאחר בו , ואז כמובן חולמים שמאחרים כל הלילה . 
להתעורר ב - 6 בבוקר ולא להצליח לישון בחזרה . 
הגרמנים האלה , כנראה שהם עדיין לא נגמלו ממנהגיהם המגונים , הכוללים היטפלות ליצורים תמימים . 
יצור בשם מקסי , למשל . 
מקסי קיבל מכתב בהול מהרשויות הגרמניות , הדורש ממנו לשלם באופן דחוף את אגרת הטלוויזיה והרדיו . 
מקסי הוא חתול . 
בעליו של החתול אומר כי מקסי אוהב מאד לצפות בסרטי טבע ( אני מכירה כמה כלבים כאלה ) , אבל אין בכוונתו לשלם את האגרה עבורו . 
דובר הרשויות הגרמניות אמר כי מדי שנה נשלחים כ - 13 מיליון מכתבים שכאלה לבתי האזרחים , להזכיר להם לשלם את האגרה . 
" לפעמים , חתולים וכלבים מקבלים מכתב . 
טעויות קורות . 
מובן שמקסי לא יצטרך לשלם " , כך אמר הדובר . 
שאלות והערות טורדניות : כמה זמן יעבור לפני שברשות השידור הישראלית יאמצו את הרעיון ? 
הרי חסר להם כסף ! 
התקציב שלהם עומד רק על 900 מיליון שקל ! 
ג'וקים גם צריכים לשלם ? 
וג'וקים מתים ? 
אהבתי את הנון - שלאנט : " לפעמים , חתולים וכלבים מקבלים מכתב " . 
ככה , סתם . 
איך לעזאזל קורה שחתול מקבל מכתב ? 
יש לו תעודת זהות ? 
מישהו הלשין עליו שהוא קנה טלוויזיה ? 
הוא עשה מנוי לכבלים ? 
מה תעקל לו ההוצאה לפועל ? 
את ארגז החול ? 
את כדור הצמר ? 
או שאולי פשוט נחשיך לו את המסך ? 
! 
רוצו לקנות , עכשיו בוואלה שופס . 
שלא , חלילה , תתקעו עם אוזניות לא - סטריאופוניות . 
זה מאד חשוב , במיוחד אם יש לכם טייפ סלילים מודרני . 
