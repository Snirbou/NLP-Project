אני כבר לא יודעת . 
העולם שלי משתנה בקצב קיצוני ודרסטי . 
רגע אחת אני למעלה , צוחקת עם תקוות ושאיפות , ושניה אחר כך אני יושבת ובוכה בתוך עולמי הפנימי . 
ישראבלוג ואני . 
בימים האחרונים מצאתי שלכתוב לעצמי זה הרבה יותר משחרר מאשר לכתוב פה . 
וזה מוזר , לאורך כל כשלונותי בעבר . 
מעולם לא הייתי בנאדם שיכול לשחק עם עצמו . 
אחותי לעומתי , תמיד היתה מסוגלת לשחק עם עצמה בברביות , עוד בתקופה שהיינו קטנות . 
עד היום אני לא מבינה איך היא יכלה לעשות זאת , כלומר היא היתה מדברת אל עצמה ועונה לעצמה באמצעות הברביות , והיא היתה מסוגלת לשחק ככה שעות מבלי להשתעמם . 
מעולם לא הבנתי איך היא מסוגלת לעשות זאת , איפה נמצאת ה " הפתעה " , שבלשחק ובלאלתר טקסטים בשביל הברביות , לאחר ששמעת שורה של ברבי אחרת , של ילדה אחרת . 
אני מניחה שכך היה איתי ויומנים . 
אני עדיין זוכרת , שכשהייתי בכיתה ג' , יצאתי עם אמא לחנות של כלי כתיבה , הספר , ושם החלטתי שאקנה יומן עם מנעול , יומן פרטי משלי , בו אכתוב משפטים בסגנון " יומני היקר " , ואפרט על מה שעבר עלי באותו היום . 
קניתי אחד גם לאחותי , שהיתה בזמנו בכיתה א ' . שתנסה גם היא לכתוב . 
אני חושבת שמיותר לציין שאני לא הצלחתי לכתוב שם דבר , ואילו היומן המיקי - מאוס שבחרתי בשבילה , עדיין אצלה , מלא בשגיאות כתיב ושטויות של ילדים קטנים . 
שנים עברו מאז , וכבר אני הגעתי לכיתה ט ' . יום אחד , נשלחה לי הודעה מבת דודתי דרך האיסיקיו , הודעה בעלת לינק לאיזשהו אתר , לבלוג שלה . 
לאחר תקופה של חודשיים שלושה , בהם הייתי קוראת שם , בבלוג היחיד שהכרתי בישראבלוג , החלטתי לפתוח בלוג משלי , כי זה נראה לי ממש כיף . 
בתחילה לא היה לי ממש על מה לכתוב , וגם לא ממש ידעתי איך לעשות את זה , אבל עם הזמן היה לי הרבה יותר קל לכתוב , כיוון שבראש שלי היה זה לכתוב אל מישהו ( למרות שבפועל זה לא היה כך ממש ) . 
אפילו השגתי קוראת קבועה , שביקרה והגיבה לבלוג חסר התגובות שהיה לי . 
עד מהרה , החלטתי לפרסם את הבלוג שלי בקרב אנשים שאני מכירה פנים מול פנים - התחלתי להיפתח . 
נתתי לאנשים גישה לכל מיני מחשבות ורגשות שלי , אותם הסתרתי בעבר . 
אבל עד מהרה גיליתי שהרבה יותר קשה לכתוב בחופשיות כשרוב מכריי קוראים בבלוג , ולא יכולתי באמת לבטא את המחשבות האמיתיות שלי , מבלי להעליב אף אחד מהם . 
לכן החלטתי לסגור את הבלוג ולפתוח אחד חדש , שאף אחד לא ידע עליו . 
זהו הבלוג הנוכחי הזה . 
אבל גם הוא , לא נשמר בסוד לאורך הרבה זמן . 
בניגוד לקודם , החלטתי שלא משנה מי קורא פה , אני אכתוב ללא התחשבות ב"מי קורא פה " , ועד עכשיו כתבתי את כל הדברים שעברו עלי , ללא הרגשה " חסימות " מסויימת , לפחות " חסימות " שלא באה ממני . 
אבל בזמן האחרון הרבה יותר קל לי לכתוב למחברת . 
, לכתוב לעצמי , ולא לאחרים וזה נורא מוזר לי . 
היתרון של הדבר הוא שכל מיני מחשבות אקראיות שלי , שלא מתחברות לאיזשהו נושא מוגדר , או מחשבות בנושאים שלא מתאימים לכתיבה במקום ציבורי כמו האינטרנט , יכולות לחיות לנצח בתוך המחברת שלי . 
לעומת זאת החיסרון הוא שזו עוד אחת מהסיבות שאיני כותבת פה הרבה . 
למען האמת , לא תכננתי להפוך את הפוסט הזה לפוסט על הכתיבה שלי ביומנים , פומביים או פרטיים , אך כנראה כשהתחלתי לכתוב את הפיסקה הראשונה , לא יכולתי להפסיק . 
לפעמים אני מרגישה כל כך כמו בת , שמסוגלת לדבר ולדבר ללא הפסקה על כמעט כל נושא שבעולם . 
לאחרונה מתברר לי שזה כן אפשרי , ועל כל נושא ניתן להרחיב ולדבר עליו במשך שעות , מבלי שישעמם אף אחד , ואפילו לקבל גם צחוקים של אנשים ככה בדרך . 
היום אני אופטימית . 
והינה , שוב הזמן חולף וכבר הגיע אוגוסט . 
ההרגשה הכללית שנוצרת בי היא שהכל הוא לא אותו הדבר כמו פעם . 
כשאני מסתובבת ברחבי הבית , מטיילת יחפה בין המראות , הבית נראה לי רייקני , כאילו משהו חסר . 
לא רק זה , מסיבה שאינה ברורה לי כל בוקר בסביבות השעה שש - שבע , הפקק קופץ ונוצרת הפסקה בחשבל . 
הדבר מוזר ביותר , כיוון ששום מכשיר חשמלי דלוק בשעות האלו , מלבד המחשב שנשאר דלוק לצורכי הורדות כל הלילה . 
~ ~ ואם חשבתי שאחרי חודש של לשבת בבית אני אוכל לצאת החוצה שוב , אז טעיתי . 
מסתבר שעשיתי לעצמי מיני היקי , או לפחות כך אני קוראת לזה , באזור הפה והסנטר בעזרת ואקום . 
למען האמת לא חשבתי שאם אני אקח כוס מפלסטיק ואשאב את כל האוויר ממנה , עד שהיא " נדבקת " אלי , הדבר יגרום לי לשטפי דם מתחת לעור . 
התופעה מטרידה , כיוון שלא רק שאיני יכולה לצאת ככה החוצה , אלא גם שההורים מתחילים לשאול אותי כל מיני שאלות על הפצעים החדישם שהופיעו לי פתאום על הפנים . 
לאבא אמרתי שזה סיפור ארוך ושאני עייפה מידי בשביל לספר אותו . 
אבל הכוונה האמיתית שלי היתה היא שזה מפדח מידי בשביל לספר . 
ועל אמא צעקתי על כך שזה לא עניינה ושזה לא מנומס לבהות בפרצופים של אחרים ולשאול אותם שאלות על כל מיני פצעים שיש להם על הפנים . 
לפיכך חשבתי להכין מסיכה . 
אולי אני אזיע קצת , כי קיץ , אבל לפחות אני אמנע ממבטים . 
אבל מצד שני , לראות אדם במסכה מוזיל להרבה יותר תשומת לב ורצון לשאול שאלות מסתם אדם עם פצעים , לא ? 
~ ~ שמונה ימים שלמים עברו מאז שנגמר לי המלווה ועד שנשלח לי הרישיון לביתי . 
על המכתב נכתב שהודפס שלושה ימים לפני שהגיע אלי . 
בהנחה שהמכתב נשלח ביום שהודפס , מדוע לקח לרשות הדואר שלושה ימים שלמים לשלוח מכתב ? 
נו , מילא . 
זה גם ככה לא משנה כיוון שלא מרשים לי לנהוג ללא מלווה בכל מקרה . 
~ ~ לפני כמה ימים ראיתי סרט . 
בסרט דיברו על דלת שהיתה נעולה . 
השחקן השתמש בביטוי 'lock up ' . הדבר גרם לי לחשוב מדוע צריך להוסיף את המילה up ? 
ישנן המון מילים כאלו , לדוגמת break - up , stand - up . 
אומנם זה לא נשמע כל כך נכון בלי ה - UP בדוגמאות שהבאתי , אבל אם אני מסתכלת בפירוש המילים הנצמדות ל - UP , אז ה UP מיותר . 
למישהו יש מושג ? 
