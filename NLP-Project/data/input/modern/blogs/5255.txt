ISTJ רציני , שקט , מגיע להצלחות בזכות ריכוז ויסודיות . 
מעשי , מסודר , ענייני , הגיוני , מציאותי ומהימן . 
מוודא שהכל מאורגן היטב . 
לוקח אחריות . 
מקבל החלטות בעצמו לגבי מה שיש להשיג ופועל למענן בהתמדה , מבלי להתחשב בהתנגדויות או בהסחות . 
ISFJ שקט , ידידותי , אחראי ומצפוני . 
עובד במסירות למען מחוייבויותיו . 
תורם יציבות לכל פרויקט או קבוצה . 
יסודי , דקדקן ומדוייק . 
תחומי העניין שלו הם בד"כ לא טכניים . 
מסוגל להיות סבלני לפרטים הכרחיים . 
נאמן , מתחשב , חד הבחנה , דואג לרגשותיהם של אחרים . 
INFJ מצליח בזכות התמדה , מקוריות ורצון לעשות כל מה שדרוש או שצריך . 
בעל עוצמה בדרכו השקטה , מצפוני , דואג לאחרים . 
זוכה לכבוד בשל עקרונותיו המוצקים . 
סביר שיזכה להוקרה ושילכו בעקבותיו בגין חזונו הבהיר בנוגע לדרך הטובה ביותר לשרת את טובת הכלל . 
INTJ בעל חשיבה מקורית ומרץ רב לרעיונותיו ולמטרותיו . 
בעל ראיה ארוכת טווח ומוצא בזריזות דפוסים בעלי משמעות באירועים חיצוניים . 
בתחומים שמושכים אותו יש לו כח לארגן את המשימה ולהוציאה לפועל . 
סקפטי , ביקורתי , עצמאי , נחוש , בעל סטנדרטים גבוהים לביצוע ולהשלמת משימה . 
ISTP מתבונן מן הצד קר רוח - שקט , מאופק , צופה בחיים ומנתח אותם בסקרנות אובייקטיבית ועם הבזקים לא צפויים של הומור מקורי . 
בד"כ מתעניין בסיבה ותוצאה , בארגון העובדות תוך כדי שימוש בעקרונות לוגיים . 
מצטיין בהגעה לליבה של בעיה פרקטית ובמציאת הפתרון . 
ISFP מתבודד , ידידותי בדרכו השקטה , רגיש , טוב לב , צנוע בנוגע ליכולתיו . 
נמנע מעימותים , לא כופה את דעותיו או ערכיו על אחרים . 
לרוב לא רוצה להנהיג ומהווה מונהג נאמן . 
לעיתים קרובות רגוע בנוגע לעשיית דברים מכיוון שהוא נהנה מהרגע בהווה ולא רוצה לקלקל אותו ע"י חפזון או מאמץ מופרז . 
INFP מתבונן שקט מהצד , אידיאליסט , נאמן . 
חשוב לו שהחיים החיצוניים יתאימו לערכים הפנימיים . 
סקרן , זריז במציאת הזדמנויות , לעיתים קרובות משמש כקטליזטור ליישום רעיונות . 
סתגלתן , גמיש ומקבל אלא אם כן יש ערך מאוים . 
רוצה להבין אנשים ודרכים להגשמת הפוטנציאל האנושי . 
INTP שקט ומאופק . 
נהנה במיוחד מעיסוק תיאורטי או מדעי . 
מעדיף פתרון בעיות בעזרת הגיון ואנליזה . 
מתעניין בעיקר ברעיונות , עם אהדה מועטה למסיבות או שיחות חולין . 
נוטה להיות בעל תחומי עניין המוגדרים בחדות . 
זקוק לקריירה בתחום עניינו , שתהיה שימושית ומועילה . 
ESTP טוב בפתרון בעיות בו במקום . 
אוהב פעילות , נהנה מכל מה שנקרה בדרכו . 
נוטה לחבב דברים מכניים וספורט , עם חברים לצידו . 
סתגלתן , סובלן , פרגמטי , מתמקד בהשגת תוצאות . 
לא אוהב הסברים ארוכים . 
הכי טוב עם דברים מוחשיים שניתן לתפעל , לגעת בהם , לפרק או להרכיב . 
ESFP חברותי , מקבל , נהנה מכל דבר והופך דברים לכיף ולהנאה גדולים יותר עבור אחרים . 
אוהב פעילויות וגורם לדברים לקרות . 
יודע מה מתרחש ומצטרף בלהט . 
מוצא את זכירת העובדות כקלה יותר משליטה בתיאוריות . 
הכי טוב בסיטואציות שדורשות הגיון בריא ויכולת פרקטית עם אנשים . 
ENFP נלהב , נמרץ מאוד , מתוחכם , בעל דמיון . 
מסוגל לעשות כמעט את כל מה שמעניין אותו . 
מהיר בפתרון כל קושי ונכון לסייע לכל אחד בבעיה . 
לעיתים קרובות נשען על יכולתו לאלתר במקום לתכנן מראש . 
בד"כ יכול למצוא סיבות משכנעות לכל מה שהוא רוצה . 
ENTP מהיר , מתוחכם , טוב בדברים רבים . 
ממריץ את סובביו , ערני וגלוי לב . 
עלול להתווכח לשם ההנאה לטובת כל אחד מצדדי הסוגיה . 
בעל תושיה בפתרון בעיות חדשות ומאתגרות , אך עלול לזנוח משימות שגרתיות . 
נוטה לפנות לתחום עניין חדש אחד אחרי השני . 
מוכשר במציאת סיבות הגיוניות לכל מה שהוא רוצה . 
ESTJ מעשי , מציאותי , ענייני , בעל ראש טבעי לעסקים או לדברים מכניים . 
אינו מעוניין בתיאוריות מופשטות , רוצה שללמידה יהיו יישומים ישירים ומיידיים . 
אוהב לארגן פעילויות ולהפעילן . 
לעיתים קרובות מהווה איש אדמניסטרציה טוב . 
החלטי , נע מהר ליישם החלטות ומטפל בפרטים שגרתיים . 
ESFJ בעל לב חם , פטפטן , פופולרי , מצפוני , משתף פעולה מבטן ולידה . 
חבר אקטיבי בוועדות . 
זקוק להרמוניה ויכול להיות טוב ביצירתה . 
תמיד עושה משהו נחמד למישהו . 
עובד הכי טוב עם חיזוקים ושבחים . 
מתעניין בעיקר בדברים שמשפיעים על חיי אנשים באופן ישיר ונראה לעין . 
ENFJ תגובתי ואחראי . 
מרגיש דאגה אמיתית למה שאחרים חושבים ורוצים ומנסה לטפל בדברים תוך התחשבות ברגשות האחרים . 
יכול להציג הצעה או להוביל דיון קבוצתי בקלות ובטקט . 
חברותי , פופולרי , סימפטי , נענה לשבחים ולביקורת . 
אוהב לקדם אחרים ולאפשר להם להגשים את הפוטנציאל שלהם . 
ENTJ גלוי לב , פסקני , מנהיג בפעילויות . 
מפתח ומיישם שיטות מקיפות כדי לפתור בעיות ארגוניות . 
טוב בכל דבר שדורש מחשבה ושיחה אינטיליגנטית , כגון נשיאת נאום . 
בד"כ מעודכן היטב בידע ונהנה להוסיף לבסיס הידע שלו . 
שאלון של יונג , אותי זה הגדיר בצורה מדוייקת יש 4 רשימות ובכל אחת מהן יש 2 רשימות תכונות - צריך לבחור בתכונה אחת מבין ה - 2 , האות שמקבלת את הניקוד הגבוה יותר נבחרת . 
זמן סיום ! 
נחכה ונראה נבהיר מטרותהתוצאה היא של 4 אותיות ( שבהן היה רוב של תכונות ) בפוסט הבא - צירופי האותיות והניתוח של כל צירוף ... 
.. 
. 
