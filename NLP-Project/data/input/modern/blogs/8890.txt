הירקן בשכונתי , בחור נחמד . 
צעיר כבן 28 , נותן שרות מהלב והנשמה . 
יש לו הרבה נשמה . 
הוא מגדל חדר מלא תוכים . 
משריש את הבלורית של האננס . 
משתף בסיפורים אישיים . 
ותמיד אומר : כל מה שתירצי בשבילך ... ואז אני שואלת אפשר לברור תאנים מהמיכל ? 
? 
? 
והוא אומר לא ! 
! 
! 
הבחור גם די התחרד ... ומשדר המון אהבה לדת ... זה מצויין . 
השבוע כשקניתי רימונים הוא אמר שברימונים יש תרי"ג גרעינים . 
כלומר 613 . 
כמה זה מדהים איך זה מתחבר למצוות התורה . 
באתי הבייתה עם הסיפור האקטואלי לחגים . 
בתי בת השלוש עשרה מאוד התרשמה והחליטה לא לסמוך על התאוריה , הכי טוב לספור . 
ככה היא תדע מה מוכרים לה . 
לקחה רימון . 
מספר קעריות קטנות , ביראת קודש ובחרדת " אף גרגיר לא יברח " ספרה וספרה סה"כ ברימון שלה יש ...... 
..... 
.... 
... 
.. 
. 
410 . 
היא גילתה שאגדות לחוץ ומציאות לחוד . 
חברתי דוסית בעברה . 
חילונית למהדרין היום , פילוסופית ניסתה להגן על האגדה ואמרה שכנראה הרימונים היום מהונדסים ובטח ברימונים של פעם היו 613 גרעינים . 
אם יש סיפור יפה למה לקלקל אותו עם עובדות . 
