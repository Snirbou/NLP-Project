מעצבן מאוד שיש אנשים שאומרים " אף פעם לא עישנת סיגריה , העיקר אתה נגד זה , ישר , בלי לדעת איך זה . 
אין לך זכות להיות נגד " . 
כאילו , הלו , התבלבלנו ! 
זה רשאי להיזקף אך ורק לזכותו של כל איש שאף לא פעם יחידה בחייו עישן סיגריה , שכוח הרצון שלו עמד בפרץ , שלא רצה לגרום לדבר הנדיר הזה שנקרא גוף האדם - לא רק שלו , אלא גם של סובביו - נזק בלתי הפיך , שהשכיל לא להשתמש בסם ממכר ( כן , ניקוטין ! 
) . 
רק לזכותו של הלא - מעשן . 
יש לאנשים שלא עישנו אף לא פעם אחת בחייהם , בדיוק באותה מידה זכות להתנגד לעישון - במקומות ציבוריים ובכלל . 
למעשה , הם צריכים לעמוד בחזית המאבק נגד העישון , כי הם מייצגים את הרמה הגבוהה ביותר של מוסר ביחס לאי - ביצועה של פעולת העישון - רמה שכל האנושות צריכה לשאוף אליה . 
ידיעה נוראה קראתי הבוקר בעיתון , וזה לשונה : אחד מחתני פרס ( וולף ) , פרופסור פיטר היגס מאוניברסיטת אדינבורו סירב לקבלו במחאה על " הכיבוש הישראלי בשטחים " . 
היגס אמור היה לקבל את הפרס בתחום הפיסיקה על מחקר חלוצי הנוגע לעולם החלקיקים התת - אטומיים . 
כשהגיע תורו לקבל את הפרס הודיע המנחה עמיקם גורביץ ' , כי פרופסור היגס הודיע ש"לא יבוא לטקס " . 
פרופסור פיטר היגס הוא אחד מהפיזיקאים החשובים ביותר במאה ה - 20 . 
הוא אחד ממפתחי " המודל הסטנדרטי " של פיזיקת החלקיקים , המתבסס על שלושה דורות של קוארקים , לפטונים ובוזונים . 
עבודתו החשובה מכל - הוא " המציא " את בוזון היגס , שהוא חלקיק מאסיבי , נטול ספין , המהווה את חלקיק השדה של שדה המאסה ביקומנו ; במילים אחרות , יש סביבנו אינספור בוזוני היגס , בכל מקום , ואם הם לא היו - לא היתה מאסה ביקום . 
לא היה שום חומר של ממש . 
הינו רק חלקיקים שטסים במהירות האור לשום מקום . 
כפי שהפוטונים מקנים לכל החלקיקים הטעונים חשמלית את התכונה " מטען חשמלי " , כך בוזוני היגס מקנים לכל החלקיקים בעלי המאסה את התכונה " מאסה " . 
אותו בוזון היגס הוא כנראה כל כך מאסיבי , שפשוט עדיין לא גילינו אותו במאיצי החלקיקים שלנו ; ואולם , מאיץ החלקיקים " מנגיש ההאדרונים הגדול " ( LHC ) שיתחיל את פעולתו בשנת 2007 , כמה עשרות מטרים מתחת לפני העיר ז'נבה שבשוייץ , יהיה עד כדי כך חזק ( 14,000,000,000,000 eV ) שהוא כמעט בודאות יגלה את בוזון היגס גילוי אמפירי של ממש . 
אז זה טוב מאוד שהוא מתנגד לכיבוש הישראלי בשטחים - גם אני מתנגד לכיבוש . 
אבל נסיון העולם מלמדנו , שמתנגדי הכיבוש הישראלי בשטחים קשורים בדרך זו או אחרת עם כל מיני קבוצות פרוטקציוניסטיות ארחי - פרחיות , ומתנגד לא רק לכיבוש , אלא לכל מדינת היהודים והווייתה . 
ואני לא שמח לשמוע שהיגס , האיש שעל שמו קרוי הבוזון , נמצא בצד הזה . 
זה אפילו חבל מאוד . 
כי יש אישה שלא עשתה רע , שסובלת , רק כי הבדידות השחורה עטפה גם אותה . 
משהו : כמה נורא ואיום שאתר של פרוטקציוניסטים ניכס לעצמו את השם " בדידות " . 
בלעכס עליהם . 
אם , נניח , יתגשם הסיכוי המסוים - שאני עדיין לא לגמרי ויתרתי עליו , בכלל לא ( היי היי , אופטימיזם ! 
! 
! 
) - שאני אתחתן ואוליד ילדים והם ילדו ילדים , אז מה , נניח , אני אספר לנכדים שלי , אי שם בפתח המחצית השניה של המאה ה - 21 ? 
אני אוכל לספר להם שחוויתי בדידות ברמות שמעבר למה שהאדם מסוגל לסבול ( אבל אני סבלתי , ואפילו לא חשבתי להתאבד ) . 
אני אוכל לספר להם על הפעם הראשונה שישבתי במטוס שעשה המראה בקשר עיוור ( וכמה שזה היה מגניב ) , על הפעם הראשונה ששלטתי ביוק של מטוס תוך כדי טיסה ( ואפילו שאני זוכר את מספר הרישוי של אותה ססנה 172 אדומה - לבנה וטובה ) , ועל אותן גישות מושלמות ל - 29 בהרצליה שזכיתי לראות מהמושב הקדמי ( וכמה שזכיתי להכיר את אותו טייס ) . 
אני אוכל לספר להם שבחרתי במודע להגן על האמת המוחלטת בכל מחיר , ושאכן - צחקו עליי , ירדו עליי , זילזלו בי ברמות מטורפות , קיללו אותי ( אבל אני דבקתי באמת לאורך כל הדרך , ולעולם אדבוק ) . 
אני אוכל לספר להם שחשבתי ש " התפסן בשדה השיפון " הוא ספר טוב , אבל בינוני , בשעה שכולם רק משבחים אותו ואומרים כמה שהוא מדהים . 
אני אוכל לספר להם על כך שבזמן מסוים , שקוראים לו אפריל 2004 , לגמרי התחלתי לזרוק זין על מה שאנשים יחשבו , ולעשות ממש מה שבא לי , כל עוד זה לא פוגע באף אחד . 
גם ככה לא היתה פרופורציה בין כמה שהיה אכפת לי מהאנשים שסביבי באותו זמן , לבין כמה שהיה להם אכפת ממני . 
אני אוכל לספר להם על הפעם הראשונה שפגשתי אוויראי ימי מהצי האמריקני ( ולא סתם , אלא מישהו שהיה טייס F - 14 בצי הפסיפי ) , אי שם בשדה חול מאובק בנגב עם חתיכת אספלט באורך אלף מטרים במרכזו , וניגשתי אליו ואמרתי לו שאני " Fan of naval aviation , and of naval aviators " . 
אולי עד אז , עד שאני אספר להם , אני לא אזכור שהתאריך היה ה - 20 לפברואר 2004 . 
אני אוכל לספר להם על אובדן התמימות , וכמה שהיה לי עצוב עליו . 
כל כך , כל כך עצוב שאיבדתי אותה , ושהיא לעולם לא תחזור . 
אני אוכל לספר להם שאי פעם דיברתי בתוכנת המסרים האישיים ( בטח עד אז יהיו כבר מסרים אישיים בטלפתיה ) עם אישה נדירה , נפלאה באמת ששמה סיווני , ושמעולם לא היה לי למעשה סיכוי לפגוש אותה , עם כל כמה שרציתי . 
אני אוכל לספר להם על ההנאה המאזו - סאדיסטית שבלגלות לאילו דברים אני מתנגד , כמו למשל פוסט מודרניזם . 
אני אוכל לספר להם שפורסמו במדור ה " מכתבים למערכת " של מעריב 3 מכתבים שאני כתבתי , ב - 2001 . 
אני אוכל לספר להם על אותה שנה מטריפה , 2002 , שבה גיליתי את אור האמת במלוא עוצמתו ( לפחות בתחום הכלכלי ) , והתחלתי טיפ - טיפה , באמת שטיפ טיפה ולא באופן משמעותי ביותר , להילחם למענה מתוך אמונת אמת . 
אני אוכל לספר להם איזו עוצמה העניקה לי הידיעה שהליברטראניזם המפעם בלבי פיעם גם בלבם של קאנט , לוק ואדם סמית' . 
שגיל הנעורים שלי התחיל כשנשיא נפלא בשם ביל קלינטון עשה עודפים תקציביים , ושגיוס החובה שלי לצבא ( עד שאני אספר להם , כבר לא יהיה צבא ... 
.. 
. 
כן , בטח ) התרחש 5 שנים לאחר מכן , כשנשיא מחפיר תרם רבות להתמוטטותה של אימפריה - מול עיניי , הקוראות ללא הפסקה באינטרנט . 
אני אוכל לספר להם על הפחד הנורא שבעובדה ששנים - שנים ! 
ברציפות - חיפשתי מישהי , ולא מצאתי בכלל , ופחדתי שגם לא אמצא , ועד כמה שאני היתי אוהב נשים - אהבתי מאוד באמת - אבל זאת לא היתה אשמתי שלא נמצאה מישהי . 
אני אוכל לספר להם על האינטרנט . 
הו , כן , זה היה השורש לכל ההתפתחות של ציפור נפשי מבחינת דעות , כך אגיד להם . 
שבחודש מרץ 2000 ניתן לי מקור האור העצום הזה ( אז זה עדיין היה בחיוג , במהירות 28,800 ביטים לשניה , אני אגיד להם בחיוך - גיחוך רחב ) . 
ומאז בלעתי לקרבי את כל הנושאים החשובים - מחשבים , פיזיקה של אנרגיות גבוהות , כלכלה , תעופה , היסטוריה . 
