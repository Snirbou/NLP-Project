שוב נופל עלי מין לילה שכזה . 
לא ממש נדודי שינה אלא מין סוג של נמנום ב alert , כמו חתול/ה עם אוזן אחת זקופה , מתעוררת בערך בכל שעה , בודקת את הזמן וסופרת את הדקות עד להשכמה " הרשמית " כשאני כבר יודעת שבדיוק בשעה האחרונה לפני ההשכמה , אני אפול לתוך שינה הכי עמוקה שאפשר , כשהרדיו שמשמש כשעון מעורר יזניק אותי ממנה בעיניים המומות ובתחושה שכמו עבר עלי מכבש . 
ואין לזה איזו סיבה מיוחדת של מתח פנימי בגלל דבר כזה או אחר אלא להיפך , זה בא בימים של רגיעה פנימית , של עשייה נינוחה , של איזון . 
כאילו מישהו / משהו בתוכי רוצה להזכיר לי שבעצם כל הדברים כולם הם סוג של הליכה על קצה ועל סף ... 
.. 
. 
( והתחושה מזכירה לי את הימים הטובים ( ? ! ) שבהם תיפקדתי , לאורך ימים , באינטנסיביות של השפן של אנג'ייזר לאחר שלוש / ארבע שעות שינה בלילה , עד שבבת אחת משהו בתוכי היה כבה ומשתתק ושוב מתעורר מחדש ... 
.. 
. 
) יום שישי , צהריים , שמיים כחולים , שמש , אתם יודעים . 
האדניות והעציצים במרפסת בתהליך של עבודה ( של הגנן יותר מאשר שלי , אבל לא נתקטנן על זה ) והכל מלא לו באדמה שפוכה ובלאגן חוגג , אבל יחד עם זאת , הפריחה מתחילה להשתולל לה ובעצים ובשיחים מתחילים לצאת ניצנים מקרוסקופיים שאיתם אי אפשר להתווכח על נוכחותו של האביב . 
אז רציתי פיוט . 
יום שישי . 
צהריים . 
סוגרים את השבוע בנחת ובאותה הנחת והאיטיות גולשים לתוך סוף השבוע והכל נראה מבטיח וגם מקיים . 
רציתי פיוט אבל אז א . 
הצעיר עיצבן אותי ( מטריף אותי לפעמים איך כל מה ששלו , שלו ושלי - גם שלו ... 
.. 
. 
) וכל הפיוטיות עפה ממני בבת אחת , נעלמה והתפוגגה לה לאלפי רוחות השמיים ונשארתי עם תחושה עמוקה של : גרררררררררררררררררר . 
ודי ברור שאחר כך היא תחלוף והפיוטיות תחזור לה אבל אני כבר אהיה במקום אחר , לגמרי ... 
.. 
. 
אז רציתי פיוט , כמו שאמרתי . 
ואין כל כך . 
אולי רק , קצת ... 
.. 
. 
שבת שלום חברים יקרים , בלי מריבות , בלי עצבים ובלי שום שעושה לנו : גרררררררררררררררררר ... 
.. 
. 
ישנה אמירה האומרת שאנחנו מקבלים את הדברים בזמן ובעוצמה שאנחנו יכולים להתמודד איתם . 
כך בדיוק אני מרגישה ביחס לארוע של אתמול , של גילוי הבלוג ע"י ג . 
הבןזוג . 
זה לא שהוא לא ידע שאני כותבת בלוג . 
זה היה נושא ידוע בבית אך לא מדובר באופן גלוי . 
הוא ידע ומכיר חברות " מהאינטרנט " ונשא בשקט ובאורך רוח את התקופה הארוכה של כמה שנים שבהם הייתי כמעט רובי ככולי כאן . 
הארוע של אתמול היה מעצם הגילוי עצמו . 
מעצם הראיה של הידיעה באופן המוחשי ביותר . 
ישרא בכלל והבלוג שלי בפרט , כבר מזמן שינוי את יעודם ומקומם עבורי . 
נזקקתי לסכין המנתחים שחתכה בבשרי כדי שאוכל גם פיזית , לשחרר את עצמי מכאן . 
הכתיבה שלי שונה , אחרת . 
הנושאים שלי אחרים . 
את התהליך שעברתי בשנים האחרונות לא הייתי יכולה לעבור ללא ישרא , ללא הכתיבה כאן וללא המגיבים , החברים , השיחות בתגובות והאינטראקציה שנוצרה בין לבין . 
הדברים שכתבתי בתקופה ההיא שמורים אצלי ותמיד יהיו ( אני לא מאמינה במחיקת היסטוריה . 
אישית וכללית ) , אבל כבר אין בי את הצורך שיהיו פתוחים לעין כל . 
ושוב , הייתי צריכה כנראה לסוג של " ארוע " כדי שאוכל לעשות את מה שתכננתי לעשות כבר מזמן . 
ולזה אני מתכוונת כשאני מדברת על " עיתוי " של דברים להיות . 
מבחינתנו , של ג . 
הבןזוג ושלי הארוע עבר בשלום . 
הייתה שיחה נינוחה על העניין , המקום , החשיבות שלו עבורי , הצורך שלי להמשיך להרגיש כאן במקום האישי , הפרטי שלי וביכולת שלו לתת לי את זה ( כן ) ומבחינתנו זה נדבך נוסף לקשר הזוגי ביננו , שעבר מהלכים לא פשוטים בשנים האחרונות ובכל פעם אנחנו מצליחים לגלות בו נדבכים נוספים . 
ואני כאן . 
כמו תמיד . 
כמו שנכון לי . 
ותודה . 
או יותר מזל משכל . 
אין לי שום דרך אחרת להסתכל על הדברים אלא מנקודת המבט הזאת . 
ג . 
הבןזוג גילה את הבלוג . 
וכמו הרבה דברים בחיים , כנראה שזה היה הזמן הנכון לגלותו . 
כמו שאני היום . 
במקום שאני היום . 
וכל מה שכרגע אני יכולה לומר זה תודה לאל על חסדים קטנים . 
או , גדולים . 
( ואני בסדר , הכל בסדר , הבלוג בסדר וכך ימשיך גם להיות . 
המקום שלי . 
נקודה . 
) . 
ממחר לא אקבל יותר קצבת ילדים . 
ממחר לא אקבל יותר נקודת זיכוי במס הכנסה ( כשאחליט סוף סוף לחזור לעבוד ) כאם לילד . 
ממחר אני אחראית ( לפי החוק לפחות ) , רק על אדם אחד עלי אדמות : על עצמי , כי ממחר , א . 
הצעיר בן 18 . 
ואפילו שהדברים לא נאמרים באלו המילים אני מרגישה כאילו הוא אומר לי ( לנו ) : תודה על השנים , תודה על הכל ( וגם על הדגים ) אבל עכשיו אני לעצמי . 
ויש בזה משהו מרחיב לב ויש בזה משהו מכווץ לב אבל הכי הכי יש בזה המון , אהבה . 
שבת שלום חברים יקרים , חג שמח וימים של חיוכים , צחוק והנאות עם אהובים ואוהבים ... 
.. 
. 
