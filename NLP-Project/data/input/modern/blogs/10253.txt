זהירות , פוסט נאצה למבחנים לפניך . 
אני שונאת תקופות מבחנים . 
הן תמיד מלחיצות אותי נורא , ונדמה שמעולם לא למדתי להתמודד איתן כראוי . 
אז מה שהיה לי קורס שלם על זה בסמסטר שעבר , אני לא מהמיישמים , ואני גם לא מהטיפוסים ההחלטיים מספיק על מנת שיהיה להם טיפוס מסוים לטפל בו מלכתחילה . 
אמנם אני משתפרת עם גמילות מאינטרנט וכאלה ( 5 דקות בפייסבוק זה שיפור נאה לעומת 5 שעות , בכל זאת ) , אבל עדיין יש לי המון עבודה עד שאצליח להגיע לרמת הלמידה האופטמלית . 
זאת שכוללת מספיק הפסקות חמצן אך מספיק זמן איכותי מול הקלסרים והחומר . 
אה כן , ותרגול . 
אחת הבעיות העיקריות היא שאני לא מספיקה בד"כ לתרגל מספיק , זה לא טוב , ואני צריכה לשנות משהו בסדרי העדיפויות . 
לקרוא את החומר ולחזור עליו זה חשוב , אבל כשהידיים והמוח לא באמת מתורגלים בפתרון תרגילים זה לא שווה מספיק . 
אני שונאת תקופות מבחנים , כי זה הרבה יותר עמוק ממבחן שבו אני יושבת וכותבת תשובות לשאלות קשות . 
אני שונאת מבחנים בכל אספקט כלשהו של החיים , מהיכן שהם לא יבואו ולהיכן שלא יובילו . 
אני שונאת תקופות מבחנים . 
הן תמיד גורמות לי לעצור ולהרהר , דווקא כשאני מנסה לשבת מול החומר וללמוד . 
המחשבות שלי נודדות לכל מקום אפשרי . 
המוח שלי נכנס למעין 'תדר תהודה ' ( חהחה . 
) משלו בתקופה הזו ועוברות אצלי תהיות , מחשבות , תסריטים ( אם רק הייתי עוצרת לרגע לכתוב ) ושלל דברים שונים ומשונים שחיים להם עמוק מדי במוח בתקופות ה " יבשות " וה " משעממות " יותר של מהלך הסמסטר והחיים בכלל . 
אני שונאת את זה , כי נוצר מצב של היפוך בו במקום להתרכז בלימודים בימים הספורים והקריטיים שלפני כל מבחן , אני חושבת על הרבה דברים אחרים שהם לא החומר למבחן המדובר ( או כל אחד אחר , לצורך העניין ) . 
אין לי מושג איך לגרום לשפע הפעילות המוחית הזו לעבור דווקא למסלול שקשור ללימודים הספציפיים , וחבל כי טמון בזה לא מעט כוח . 
וחבל לי גם שאני יודעת שזה קשור אחד לשני , התקופות הלחוצות האלה של החיים אלו הן שגורמות מהתחלה לאותן מחשבות , ובלי התקופות האלה הן היו ככל הנראה מועטות יותר , מצד שני , דווקא עכשיו אני ממש לא צריכה את זה . 
אני שונאת תקופות מבחנים . 
כי חלק מההרהורים הללו קשורים לתהיות שחוזרות על עצמן מדי כמה זמן לגבי " האם אני במקום שבאמת נכון לי ? 
" , ואז אני חוזרת לעובדות שגורמות לכל המצב הזה להיות לא אובייקטיבי מלכתחילה , והן כוללות את העניין שאני לא יורשת עצר כלשהי , ואני צריכה מקצוע שיש בו עבודה ומיד . 
ואז זה מיד מצמצם את רשימת הבחירה . 
וזה מוריד את האובייקטיביות מכל העניין , למרות שזה חוסך לי את החיפוש העצמי , שדווקא אולי היה נחמד אם היה קורה מתישהו , כי בינתיים , גם ברגע זה , אני לא סגורה על מה אני רוצה להיות כשאני אהיה גדולה . 
ובינתיים , איפה שאני עכשיו יכול להיות לא רע , נראה איך יתפתחו להן השנתיים הקרובות , כי יכול להיות גם מעניין כאן . 
רק חסר לי הסימן קריאה בסוף המשפט . 
זו עדיין הקנאה באנשים שיודעים מה הם רוצים מעצמם ומהחיים . 
וגם אם אני פחות או יותר יודעת מה אני רוצה מהחיים , אני לא יודעת איך אני רוצה שהמקצוע שלי ייראה . 
ואמנם רוב החיים לפניי , אבל יש גבול מסוים לשנים הצעירות וה " טובות " של החיים ( זה בסדר , אני יודעת שבכל תקופת גיל יש את המשהו טוב שלו , אני לא רוצה להישמע רעה ומתנשאת ) ולבזבז אותן על חוסר ההחלטיות שלי זה ממש לא טוב . 
אם יש משהו שאני רוצה מעצמי , זה להיות שלמה עם החלטות , ודברים והכל , וזה לא יקרה עד שאני אבין מי אני ומה אני רוצה . 
וזה , בפני עצמו , לא מסתמן כמשהו שיקרה בקרוב , וחבל . 
אני שונאת תקופות מבחנים , כי מסתבר , שאני לא טובה בהם כ"כ . 
ואני מוקפת בסביבה שגורמת לציונים שלי להראות רע מאוד ( למרות שזה בסדר , הם נראים רע גם ככה ) , ומצד שני בכלל , אני מוקפת בדעות שונות וסותרות . 
בין כאלו שבוכים לי על הציון הכ"כ רע שהם קיבלו ( 85 ) , או כאלו שמצהירים בגאווה שממש לא אכפת להם לקבל נכשל במבחן שהרגע יצאתי ממנו עם תחושה מוזרה . 
וכל המצב הזה רק מדגיש בעיניי כמה אני תקועה באמצע ( גם זה , בכל מובן של החיים כמעט ) ולא חלק משום דבר , כי אני רחוקה מאוד מלהצטיין ממש בלימודים , ומצד שני אני לא רוצה לשקוע במחשבות ש " קצת מעל עובר זה כבר טוב " , כי זה לא , וזה רק גורר אותי למטה . 
וזה מעגל שקשה לשבור , כי עם ציונים שהם " קצת מעל עובר " , כששואפים למעלה , יותר כואב להתאכזב בכל פעם מחדש שמנסים לעלות . 
חוץ מזה , אני יותר ויותר שונאת לגלות את העובדה שהנושאים הבאמת מעניינים פה ( ומי היה מאמין , הם קיימים ) כוללים בתוכם את החלק הכי קשה בלימודים , את המקצועות היותר קשים , את הבסיס הפיזיקלי והמתמטי היותר נרחב , כי רק כשיש אותו פתאום דואגים לקשר לדברים המגניבים שאפשר ללמוד כאן , ואני לא אוהבת את זה , כי הדברים שנשמעו מעניינים הם אלו שבכלל גרמו לי להרגיש בסדר עם בחירת הפקולטה , והגילוי על כך שעם כל כמה שקשה כאן , להגיע לתחומים שבאמת נשמעים מעניינים יהיה לי קשה כפליים , זה לא מעודד במיוחד . 
אני שונאת תקופות מבחנים . 
הן גורמות לי לכתוב פוסטים שכאלו , שידועים בכך שאף אחד לא יקרא אותם ותוך כדי מספר הקוראים יצטמצם פי 2 שוב . 
ומחר , אני לא אגש לחלק ב' של מועד א' בשדות , כי אני פחדנית קטנה , ומעופפת שלא יודעת להתרכז מספיק בחומר , וכי כל היום קראתי ונמנמתי הלוך ושוב , ועם כל ההספק מהיום , והימים האחרונים , עדיין לא הספקתי הכל ואני עדיין לא מוכנה מספיק . 
ונראה לי שגרמתי לעצמי סוג של בעיה בשורש כף היד רק מלשבת מול התרגולים בוידאו ולכתוב כל מילה . 
אני אולי מבינה קצת יותר טוב , אבל אולי היה כדאי לקנות בכל זאת את החוברת ( גם אם אני יודעת שזה רק היה חוסך את הזמן , כי אני לא אוהבת ללמוד מחומר שהוא נטו מודפס . 
) הכותרת אמורה להיות " אני אכתוב לשם שינוי פוסט לנושא החם , כי לכתוב פוסט על איך נדפקתי בשני המבחנים הראשונים , שהיו דווקא במקצועות שאני מחבבת פלוס הסמסטר , ויצאתי מכל אחד מהם בתחושה שבאמת פתרתי דברים במשך 3 שעות ואח"כ גיליתי שאני כנראה לא אעבור אף אחד מהם - זה מה - זה מבאס . 
" , אבל זה ארוך מדי . 
אז ככה , חמשת הדברים שתמיד - תמיד - תמיד יהיו לי לא משנה עם איזה תיק אצא מהבית ( עד שכנראה תתפסו אותי בלי ) : - חבילת מסטיקים בטעם רנדומלי שהוא בטוח לא מנטה , ושפתון לחות לשפתיים . 
( הם באותה שורה , כי איכשהו הם גם תמיד יהיו באותו כיס , לא משנה באיזה תיק . 
) - פלאפון . 
אחד מהם . 
בד"כ שניהם . 
( ולפני שצועקים עליי על פינוק הדור ולמה לכל הרוחות יש לי שניים : הם זהים . 
בדיוק אותו דגם של פלאפון ישן נושן שכל מה שהוא יודע זה בעיקר להתקשר ולשלוח SMS ים וזה כל מה שאני צריכה , אה וגם לפלוט המון המון קרינה , ואת זה אני פחות צריכה . 
אחד מהם בכלל שייך עקרונית לקוויקי ומשמש ב'תכלס כפלאפון העיקרי , כי איתו יוצא שאני מדברת יותר . 
השני , שלי , קיים לאם אימא תתקשר , או חלילה , כל אחד אחר שיעיז , ובכלל , הוא משמש כאחלה שעון מעורר . 
) - צרור מפתחות מהבית ( שסתם במקרה יש עליו גם מפתח לחדר של קוויקי במעונות P : וכן אני נהנית לציין את זה אז שקט . 
) . 
כי כבר היו דברים מעולם וחזרתי הבייתה כשאימא שלי לא הייתה שם ( למעשה , זה קורה יותר ממה שהיא חוזרת הבייתה ואני פתאום לא שם : / ) , וזה הכי לא כיף שבעולם להיתקע מחוץ לבית כשאין לך לאן ללכת . 
( הו , ימי הילדות כהשניים וחצי חברים שהיו לי גרו במרחק יריקה ממני . 
) - ארנק . 
או לכל הפחות : הכרטיס לאוטובוס , תעודת סטודנט וכסף קטן ו/או כרטיס אשראי חסר תועלת . 
- משקפיים . 
ראייה ושמש , בימי הקיץ החמים . 
בקיץ זוג אחד מוצא את עצמו בכל פעם בתיק , ואמנם משקפי הראייה זה לא משהו שבד"כ בתיק , אבל עדיין לא כדאי שאני אצא מהבית בלעדיהם , גם אם אני לא - כזאת - עיוורת . 
זוהי חבילת הבסיס . 
אם תרצו , אפשר להרחיב לחבילת ה " חמישה דברים שאני תמיד לוקחת בתיק ללימודים " : - קלמר , שתמיד מכיל יותר מדי צבעים ויש עליו ציור של חתול . 
- קלמר נוסף , שהוא סתם מקום יעיל לאחסן בו שלל שטויות שסטודנטים צריכים , כמו DiskOnKey , אזניות קטנות ( שלא עובדות , אין לי מושג למה הן עדיין שם ) , שדכן וכו ' . - יומן . 
כי מסתבר שאני בערך היחידה בסביבה שככה יודעת מתי יש מה ואיפה . 
ועם כל השינויים והתוספות שיש פה למערכת , זה נורא שימושי . 
- קלסר עם דפים שבאופן מקרי לחלוטין ( ואופן מקרי לחלוטין הוא כמובן " ישבתי בכיתה ואשכרה כתבתי " ) מכיל חומר לימודי כלשהו . 
- בקבוק מים , כי אני צמאה רק מלחכות בתחנה . 
או לחילופין , " חמישה דברים שאני תמיד לוקחת בתיק לקוויקי " : - בגדים ( דאא . 
) - בקבוק מים , הפעם כי רק הנסיעה זה יותר - מדי - זמן - ללא - מקור - שתיה - זמין - כלשהו . 
- קרם לחות / ידיים ודברים מהסוג . 
( כי נו , אני לא באמת אתחיל לפרט את כיס הטואלטיקה שיש שם מעצם היותי בחורה בעייתית ) - סט איפור כלשהו - גלולות . 
( כי תינוקות זה כיף כשהם שייכים לאחרים . 
) וזהו ^ ^ ( אני אהדוף את עצמי עכשיו להמשיך לראות וידאו בשדות . 
מישהו במקרה לוקח איתו אקדח לכל מקום ? 
אני אשמח לפליטת כדור מקרית כרגע , לכיוון הרקה השמאלית שלי בבקשה . 
) דמיינו לכם סיטואציה , הזמן : אי שם בערב פסטיבל הסטודנט לפני כחודש . 
הנפשות הפועלות : קוויקי ואנוכי . 
סיטואציה א ' : מפאת ידיעת מחירי האלכוהול באירוע , וידיעת כמות האלכוהול שקיימת אצלי בבית , החלטנו לקחת 2 בקבוקי מים מהבית , ועוד בקבוק תמים נוסף שהכיל בתוכו וודקה עם ספרייט . 
היה נחמד , ושימושי , אבל נשאר ממש קצת . 
הערב נגמר , ושמתי את הבקבוק הנ"ל במקרר , בתקווה לסיים את הכמות הלא גדולה במיוחד בהזדמנות כלשהי . 
דמיינו לכם סיטואציה , הזמן : לפני יומיים - שלושה הנפשות הפועלות : אני עצמי ואנוכי סיטואציה ב ': חם , חם נורא . 
הארץ שלנו מתייבשת . 
אין לנו מים לבזבז , אבל אני מתה לשתות משהו קר . 
על כן , מוצאת בקבוק ליטר וחצי רנדומלי , ממלאת אותו מהפילטר ומכניסה למקרר . 
שיהיו מים קרים בקיץ החם שלנו . 
דמיינו לכם סיטואציה , הזמן : אתמול , שבת בבוקר , בחוץ חם נורא ובפנים עדיין לא כזה נורא . 
הנפשות הפועלות : אימא שלי . 
סיטואציה ג' : אימא טוחנת גרגרי חומוס , מערבבת אותם עם טחינה וקצת מים קרים מהמקרר , בעודה חושבת לעצמה " איזו בת חכמה יש לי , מארגנת שיהיו לנו מים קרים בדיוק כשאני צריכה אותם . 
" החומוס יצא די סבבה , תודה ששאלתם . 
אפילו ללא חומרים משמרים . 
דמיינו לכם סיטואציה , הזמן : אתמול בערב . 
הנפשות הפועלות : אני עצמי ואנוכי סיטואציה ד' : אני פותחת את המקרר כדי להוציא יוגורט , ומבחינה בבקבוק הספרייט הקטן , מסיטואציה א ' , מונח במקום אחר , ומשום מה , במקום להכיל את ה 5 וחצי שלוקים שנשארו בו , הוא מלא עד הסוף . 
החלטתי , בגלל עצלנות כמובן , לא להתכופף ולהוציא אותו כדי לבדוק מה יש שם , אלא סתם ציינתי ביני לבין עצמי שזה מוזר . 
ושאם יש גמדונים שממלאים בקבוקי וודקה כשהם עומדים להיגמר , הייתי רוצה לפגוש אותם , סתם ככה , להגיד תודה . 
דמיינו לכם סיטואציה , הזמן : היום בערב . 
הנפשות הפועלות : אימא ואני . 
סיטואציה ה ': שיחת חולין על איך שהיא עזרה היום בהכנות לחתונה של בת של שותפה חביבה לעבודה , אני מספרת לה היום שלחומוס היה טעם של לימון , קצת יותר מדי , ואיכשהו הגענו ל - אני : " תגידי , את מילאת את הבקבוק ספרייט הקטן שהיה במקרר במים במקרה ? 
" אימא : " כן , אוי , תודה ששמת מים קרים במקרר , הייתי צריכה אותם אתמול להכנת החומוס ! 
" אני : " אממ ... 
.. 
. 
ושמת את מה שהיה בבקבוק ההוא בתוך החומוס ? 
" ~ חיוך קל על סף גיחוך החל להתפרש על פניי ~ אימא , מתחילה לחשוד : " כן .. 
. 
למה ? 
" אני : " את יודעת שהיה שם ספרייט עם וודקה ? 
הזה שנשאר מאז שאני וקוויקי לקחנו אותו ליום הסטודנט ? 
" פה כבר לא ממש יכולתי להתאפק והתחלתי לצחקק קלות ... 
.. 
. 
אימא : " ועוד כשטעמתי את החומוס בהתחלה , לא הבנתי למה זה כזה מתוק ! 
ועוד הוספתי לימון ומלח והכל ! 
" ברגע זה שתינו פרצנו בצחוק בלתי נשלט . 
אחרי שקצת נרגענו : אני : " ולא שמת לב לבקבוק הגדול עם המים ששמתי במקרר קודם ? 
" אימא : " ממש לא ! 
" אני : " זה הגנים הרוסים , שמשכו אותך לוודקה במקום למים ... 
.. 
. 
" אז נגמר לו סמסטר ... 
.. 
. 
ולפני שאני צועקת לעצמי : " קיץ ! 
חופש ! 
! 
" ( שמשום הרגיש לי היום , ואך ורק היום ) צריך לנחות על הפלנטה מקיימת חוקי ניוטון ומקסוול [ למה , הו למה ? 
] הזו , ולהיזכר במציאות הכואבת . 
3 וחצי שבועות של מבחנים כל יומיים - שלושה וחופש בספטמבר . 
רגע , אמרתי חופש בסמפטמבר ? 
פחחח ! 
אתמול היה היום האחרון של הסמסטר , ודווקא אז דאגו לעשות יום פתוח שכזה עם הסברים על מעבדות החשמל והפרוייקטים הבאים עלינו לטובה ( או שלא , למי יש 350 שעות פנויות לתת לי ? 
) בשנה הבאה , והצליחו להפחיד אותי כהוגן מבחינת כמות הזמן שתצטרך ללכת רק על זה . 
חוץ מזה שבחודש - בערך חופש שיש עד פתיחת סמסטר חורף , גם ככה תכננתי לעשות לעצמי קייטנת מטלב ( תכנה שכזו , שדי צריך להיות חברים טובים איתה אם רוצים לשרוד כמו שצריך עד סוף התואר ) ואולי עוד כמה דברים , אז פתאום קלטתי , שפאק , כל מיני קורסים שעשיתי בשנה הראשונה , לא באמת נכנסו לי לראש , ודי צריך לעשות חזרה עליהם כי , וואלה , באמת צריך אותם להמשך , והממשך עומד פה מאחורי הדלת . 
[ וזה בלי להזכיר כמובן למידה למועדי ב ', שיהיו , בטוח שיהיו . 
] הסמסטר הבא מסתמן כלא קל , בלשון המעטה . 
אם עד עכשיו חוסר הקלות פשוט הייתה עומס מהמערכת המומלצת , גמרנו עם זה . 
הפעם העומס נופל כמעט מכל קורס שרק חושבים לקחת , לא משנה כמה " קל יחסית " הוא נחשב . 
ופתאום , כדי להגיע לכמות סבירה של כ - 20 נקודות לסמסטר צריך לקחת איזה 6 קורסים ממש , אבל ממש רציניים ועמוסים כל אחד . 
ואולי 6 זה גם מה שיש לי עכשיו , אבל 6 זה לא קל , בכלל לא , ובכלל מסתמן שהסמסטר הבא יהיה בכלל בכיוון ה - 7 אם לא 8 . 
כיף כיף . 
בכל מקרה , על התקפי הפאניקה הבאים וקרבים שלי ( ולא רק מהמבחנים שכבר כמעט כאן ) אני עוד אכתוב . 
אני רק רוצה לספר לכם שאני מרגישה כמו גמדון הבית דובי ( הארי פוטר , דאא . 
) . 
אם אני סתם מחבבת מדי פעם להיתקל בזוגות גרביים חמודים ולקנות אותם , אימא שלי חטפה סוג של התקף בשבועיים האחרונים , של לקנות לי גרביים , ונכון להיום ( כי לכו תדעו מה עוד יהיה מחר ) יש לי לא פחות מ - 11 זוגות גרביים חדשים שעוד לא זכו להילבש . 
הנה הראייה : ( תתעלמו מהסדין הרוסי למהדרין ברקע ) פרחים , פסים , נקודות ולא פחות - פונפונים . 
כן כן . 
עכשיו , אם גרביים שחררו את גמדון הבית לחופש , מה יהיה איתי ? 
: ( אם אנחנו כבר בסעיף התמונות , אני חייבת לחלוק איתכם כמה דברים משעשעים מהשבוע שעבר , אז אולי מחר , או מתישהו , אי אוסיף לפה את הגרסא של ת' ושלי לרטטוי . 
המשך חיים יפים , אנשים . 
אם היה לי קצת יותר זמן , הייתי כותבת איזה יום מגניב וכייפי היה יום רביעי , החל מהבוקר , עם צהרי יום ד' - סוף סמסטר מגניבים למדי , עד הערב שאיכשהו הצלחתי לגרור אנשים החוצה , לא לאן שרציתי אבל עדיין היה כיף . 
והייתי גם כותבת כמה שורות על זה שלקפוץ לקוויקי גם אם זה בערך ליום אחד ולא לסופ"ש זה עדיין נחמד , ובאסה שנגמרו הסופ"שים הכייפיים עד אי שם בספטמבר . 
אבל אין לי . 
יש כ"כ הרבה דברים שהייתי רוצה להספיק לעשות , ופשוט אין זמן . 
וחבל . 
[ ואני כנראה צריכה מחשב חדש רק בגלל המסך . 
כיף . 
] שיהיה לכולם חודש נחמד , אני מתחילה שוב ניסיון לגמילה מכל האינטרנט המבזבז זמן למיניו . 
אני לא יכולה להרשות לעצמי עוד קורסים שצריך לחזור עליהם בעתיד . 
ככה שצריך ללמוד : / סוף השבוע הזה עבר מהר מדי . 
הוא אמנם היה גם ככה קצר מהרגיל וכלל עוד פחות שעות שבהן באמת ראיתי אותו , ומה שאני מנסה להגיד זה שזה לא כיף . 
מה שכן היה כיף , זו ההופעה של " כנסיית השכל " בקיסריה , עם 40 נגנים ( 36 ! ) וקרן אן ופורטיס ואורי מיילס שלמדתי לאהוב עוד מההופעה הראשונה שלהם שראיתי לפני יותר מחצי שנה , עם העיבודים האיריים שגרמו לי להתאהב . 
והיה כזה יפה ( למרות שבקטנה , הרגשתי שלעיתים היה יכול להיות יותר יפה , אבל אולי זו רק אני עם הציפיות הגבוהות נורא . 
) וטוב ושווה . 
וקרן אן עדיין חמודה נורא , ופורטיס עדיין משוגע ( ו"ואת מתפשטת " שלו נשמע פחות גרוע כשעומדים לא בשורה ראשונה , מסתבר , אבל עדיין יש לי חשבון לא סגור איתו ועם הכנסייה בגלל השיר הזה ) . 
ואחרי יותר משעתיים וחצי של הופעה הרגשתי ש " ואו , זה ארוך " ועדיין לא רציתי שהזמן יעבור וההופעה תיגמר , וב 00:50 , כשהכל נגמר , והייתי עייפה בטירוף ונורא רציתי לישון , הייתי מוכנה להישאר עוד שעתיים וחצי כדי לשמוע הכל מהתחלה . 
עד כדי כך זה טוב . 
אפילו לא לקחתי מצלמה . 
כדי שחלילה לא אתרכז בצילום במקום במוזיקה . 
למרות שדווקא היו פה ושם קטעים שהייתי בכיף מקליטה בוידאו , אם לא מצלמת סטילס . 
אני מקווה שה DVD שאמור לצאת מההופעה הזו יהיה מספיק טוב . 
אני עוד אשקול להשיג אותו . 
ומצד שני , עם כל ההופעות , ההצגות והבילויים הכיפיים , מתחילה להיות הרגשה של " די , צריך להוריד הילוך " , וההרגשה הזו באה מעט בכפייה בגלל סוף הסמסטר ( שמגיע עוד שבוע וכלום ) והמבחנים שמיד מתחילים , ואני עדיין בתחושה שיש עוד המון זמן עד הסוף , ואין . 
אז בינתיים , זה השעות במקרה הטוב בהן אני אחזור הביתה , וכל יום יש כ"כ המון דברים לעשות . 
וברביעי עוד לפני מלא זמן אירגנתי ( בעזרתו של הארי ) אנשים לצאת לפאב החדש בזיו , ודווקא רביעי השבוע כזה ארוך ומייגע ומלא בדברים , ואין למתי לדחות . 
ואוף . 
ואני רוצה עיצוב חדש , ותספורת חדשה , כי השיער שלי גדל מהר מדי וחם לי . 
ובכלל , אם לא כל הטכניון הזה , והצרות והשביתות , הייתי עכשיו באילת . 
: ( ואני נורא חכמה . 
שכחתי את הפלאפון שלי אצלו . 
ונכון שזה לא באמת כזה נורא , כי גם ככה אף אחד לא מתקשר אליי , אבל בכלל לא תכננתי ליסוע אליו בסופ"ש הקרוב ( פרוידיאני משהו , לשכוח את הטלפון כדי שתהיה סיבה לחזור . 
) ודווקא השבוע אני צריכה אותו , כי לליה יש יומולדת , וכל הקטע של רביעי , ודווקא כי אני תקועה מלא זמן בגהנום ואולי מדי פעם אצטרך לחפש אנשים שאין לי את המספרים שלהם בשום מקום אחר . 
כל הכבוד . 
אני צריכה להתחיל לעשות רשימות קטנות של 2 do list לכל יום בנפרד , זה לא יאומן כמה דברים גדולים יש לעשות , וביניהם כמה משימות קטנות יש לי לטפל בהן שגם כן צריכות להידחס איפושהו באמצע . 
וכל יום אני שוכחת משהו , בטוח , ולא מספיקה הכל , וזה לא טוב . 
כי זמן , זה מצרך שבהחלט אין לי כרגע . 
אז כמו שאמרתי , תקופת המבחנים אוטוטו כאן , מה שאומר שבטח יהיו מלא עדכונים - מתוך - לחץ - במקום - ללמוד - למבחן . 
אני רוצה עיצוב חדש . 
