בואי אלי שלימה , לא ככה . 
את הסטירה הראשונה חטפתי ממך אחרי משיכת הכתפיים . 
אני לא ממש יודע אם זו היתה משיכת הכתפיים , או האמירה המפורשת " לא אכפת לי " , ולא ממש אכפת לי . 
את טענת , כמובן , שזה לא זה ולא זה . 
את טענת שהמבט על הפנים שלי היה מעליב , אטום , ריק . 
משכתי בכתפיים גם אל מול נסיונות ההתנצלות , גם זה לא היה ממש אכפת . 
לפעמים , כך אמרתי לך , את צריכה שמישהו יעמיד מולך מראה . 
ההילה , האאורה הזו , שאת מטפחת לעצמך , לא ממש קיימת . 
את אוהבת לצעף עיניים ולדבר בקול ענוג , את אוהבת להיות פואטית ופיוטית , המטפורה היא כלי שני . 
מישהו ( כך אני חושב ) צריך לדבר אליך מלוכלך , וזו הסיבה היחידה שאני פה . 
מתחת למשחקים המצ'וקמקים האלה , מתחת למבט המיוסר , את מחכה למישהו שפשוט יסתום לך את הפה , ידחוף לך את הראש ויבעט אותך הצידה . 
את צריכה את זה , ולו רק מהסיבה הפרוזאית שאת מחפשת צידוק להרגשה המקברית שלך , ואם מישהו מתייחס אליך ככה , זה נותן לך צידוק להרגיש רע , יושבת פרועת שיער ואסופת איברים על הרצפה , חשה זעם , עלבון , והקלה אדירה . 
עצם העובדה שהעזת להרים יד לא היתה מפתיעה מבחינת הפעולה , רק מפתיעה מבחינת התזמון . 
הפתיל שלך , היה ארוך יותר ממה שחשבתי , אחרות נשברו בשלב מוקדם יותר . 
ועכשיו , צאי לדרך הארוכה של לאסוף את עצמך , ובואי שלימה . 
אחר כך , אני אשבור אותך שוב . 
הויתורים האלה במילואים זה התחיל , כמובן , במשמעת חריפה , ואז , לא זוכר מי היה הליצן , שסידר לנו אישור לעשות את המילואים עם פלדיום . 
הרבה יותר קל לרוץ לפני המחלקה , כשהם עטויים ג'ריקנים ואלונקה , ואנחנו עם פלדיום משעיטים אותם גבעות ואבק . 
ואז , כמובן , בשביל הנוחות , מחליפים מקוצר בכלום , שיהיה לנו יותר קל לרוץ ( ובחייכם , אמרו לנו כשומרי סוד , עכשיו כשיש שילוב נאות , לקצינות קשה לרוץ עם נשק והכל ) ועכשיו , כשלמילואים האלה נוספה האפשרות לעשות גם על אזרחי , לקחו לנו את הלגיטימציה להיות חרמנים . 
נו באמת . 
עוד יום מילואים אחד אתמול , כמעט ועליתי על אוטובוס לגיבוש צנחנים . 
איזה מגייס אחד בא אלי ואמר לי לעלות לאוטובוס , נראה לו שיש לי את זה . 
" ילד " , גיחכתי לו " עזוב אותי משטויות " אבל אני נראה בן 19 ? 
אושר . 
אחר כך הלכתי לי לשחק בחיים של אחרים . 
במישור התעסוקתי אנחנו מחכים לחדשות טובות . 
המשפט הזה מזכיר קצת את הצבא , שם במקלחות יש שלט מתכת ממוסמר לקיר " היום אין מים חמים " . 
אני אוהב לראות את הפרצוף שלך ( והמלה 'שלך' פה היא ג'נרית ) עושה אנימציה . 
ככה , פעם בתקופה לא ארוכה , אנחנו יושבים פרצוף אל פרצוף , מזיעים , עירומים , עוד מתנשפים קמעא , ואז אני לוכד את המבט שלך ומספר , מזרים לך מלים אל העיניים , רואה את החיוך היפה והמושלם , את העיניים שאפשר לטבוע בהן , את האושר על הפנים , את האישונים המתרחבים , את הגבות המתרוממות . 
האנימציה הפלסטית של הפנים שלך , את השינוי האיטי והמוזמן . 
כמו פפטיר מומחה אני מתזמן את הקול ואת המקצב , השתהות קטנה , והנה בעין אחת נקוות דמעות , והנה , כמו בסלואו מושן , החיוך מתיישר , הקצוות מושכים למטה , רועדים , והנשימות שלך , מתקצרות לסטקטו שהוא מנגינה לאוזני . 
ואני הולך ומתמקצע , הנאום שלי הוא כליל השלימות , אני יודע לשלב פאוזה בגריבת גרביים , נותן סימני קריאה מודגש באבזם חגורה , מרים גבה ומיישר צווארון , ובתזמון מושלם , טורק את הדלת עשירית שניה אחרי שמסיים את המשפט במלה " לעולם " . 
