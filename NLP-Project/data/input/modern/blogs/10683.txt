13.4.2005 . 
אז מה עושים עכשיו ? 
הרג לי את הבלוג . 
נדמה לי שזה הרבה יותר מתאים לי , ובטח הרבה יותר קל , במיוחד מאז שחזרתי לצבא . 
צריך לחשוב בשביל לכתוב . 
" יש לי ידיים ארוכות מדי , אני כבר לא מגיע אל עצמי " איזה בחור מהמפקדה שלי אמר השבוע , שלפני הצבא היה לו בלוג , זאת אומרת , שהוא גם היה כותב בו , ושהוא אפילו היה ברשימת המקובלים פעם , ואיפה הוא היום . 
ואני מעולם לא הייתי ברשימה , וגם לא קרוב , אבל אמרו לי פעם שאני יודע לנגוע . 
ואיפה אני היום . 
אני מאבד את עצמי בצבא . 
ואולי זה זמני , ואולי זה פשוט ככה . 
ואפילו לעצמי אני לא מצליח להסביר מה אני רוצה . 
( כולם עייפים כל כך ) . 
אני לא יודע להיות שמח , גם לא להיות עצוב . 
זה באמת טיפשי . 
