פעם חשבתי לפתוח קטגוריית Awwwwwwwwwwwwwww , לתמונות חמודות במיוחד . 
אז חשבתי . 
בינתיים יש עוד תמונה . 
מעניין שזה בדרך כלל חיות . 
קטנות . 
וטעימות ( ? ! ) . כדור הארץ לא מספיק להם . 
גם לא כל התושבים שבו . 
גוגל רוצה גם את המאדים . 
לאנשים ששומרים ועורכים את מסמכי ה - Word שלהם בהגדלה של 150 % . 
לאנשים ששולחים מסמכים בפונט בגודל 18 . 
לאנשים שעדיין עובדים ב - Qtext . 
לאנשים ששולחים מייל מאינקרדימייל , עם כל הסמיילים והחרא . 
לאנשים שכל מה שיש להם להגיד בתוכנות מסרים מיידיים , זה " Nudge " או " Buzz " . 
לאנשים ששולחים בפעם המיליון את מתיחת האימייל המאוסה על זה שמיקרוסופט תחלק כסף לכל מי שמעביר את המייל . 
לאנשים ששולחים מצגות פאואר - פוינט במייל , ולא משנה מה הסיבה . 
זה מאוד קשה להאמין , אבל יש כאן ציור מדהים , שהצייר שלו טוען שאת כל כולו יצר עם MSpaint - תוכנת הציור הפרימיטיבית של מיקרוסופט . 
את הכל הוא עשה עם עכבר לייזר , ולטענתו - בלי קופי פייסט בכלל . 
לא ייאמן . 
כאן הוא מראה חלק מהשלבים של ציור כמה מהאלמנטי היות מסובכים . 
כאחת שלא יודעת לצייר אפילו קו ישר , אני נאלצת להודות שהתרשמתי . 
מדף אחד יש לו במקרר , לסירחון ( השותף המצחין שגר איתי , למי שחדש פה ) . 
בדרך כלל מאוחסנים שם בקבוקי שתייה ותו לא , שכן רוב התזונה של הגועל - נפש - על - שתיים הזה מסתכמת בלחמניות עם פסטרמה ( את הפסטרמה הוא חותך ואוכל במזלג מצלחת , את הלחם הוא אוכל בנפרד ) ובבורקסים . 
לפעמים , אבל , האמא הפסיכוטית שלו מביאה לו אוכל . 
ואז מתחילות להתאכסן במדף שלו במקרר קופסאות מלאות אוכל , שברובן הוא בכלל לא נוגע , וכך הן שוכבות להן ומעלות עובש ובקטריות . 
ריח מגעיל שהתחיל לבעבע מהמקרר לאחרונה , גרם לי להורות לסירחון המצחין שינקה את המדף שלו מכל מיני מוצרים שפג תוקפם בשנת 2000 , מפירות מרקיבים ושאר מרעין בישין . 
לשמחתי ולהפתעתי , הוא ביצע את המשימה המורכבת תוך יום אחד בלבד - הישג מרשים לבטטת כורסא מובטלת שכל פעילותה בחיים מסתכמת בצפייה בטלוויזיה . 
שמחה וטובת לב הגעתי היום מעבודה , והחלטתי שלפני שאני הולכת לנגן , אני מסדרת את הכלים שלי , שהתייבשו להם במטבח , בתוך הארונות והמגירות המתאימים להם . 
ומה אתם יודעים , יש הפתעות בחיים ובמטבח . 
כשפתחתי את אחד הארונות , גיליתי לזוועתי הרבה שהמטומטם המסריח , במקום לזרוק את האוכל המעופש שלו לפח ולרחוץ את קופסאות הפלסטיק , פשוט איחסן את כל הגועל נפש בארון . 
ככה . 
כמו שזה . 
עם האוכל בפנים . 
האם תוכלו לדמיין את הצחנה שעולה מן הארון ביום חם שכזה ? 
אני לא יודעת . 
לי עלו בראש אסוציאציות של רוצח סדרתי המחביא את הגופה של הקורבן האחרון שלו בכל מיני מקומות בבית . 
הגופה הבאה , על כל פנים , עלולה בהחלט להיות של הטינופת שאני נאלצת לחלוק איתו דירה . 
לאנושות ולמשרד הבריאות הוא בטח לא ייחסר . 
ביום היחידי בשבוע שממש מזדמן לי לראות טלוויזיה בערב , אני כל כך שמחה שזה ביום שמשדרים את משחק מכור של שליין . 
אמנם דני קושמרו לא התאפק והוריד לו אחת על זה שהוא לא מימש כראוי את יחסיו עם נטשה מוזגוביה , אבל מעבר לכך , המלך המתולתל של ההומור הישראלי עשה עכשיו חיקוי לא רע בכלל של טל פרידמן שעושה את חיזקי - דבר - חלש . 
היה מצחיק ביותר . 
ואני בכלל ארד הכי נמוך שאפשר - ליאור , עזוב אותך מדוגמגישות עם מבטא . 
יש אופציות יותר טובות . 
תעשה לי דואר אלקטרוני ! 
! 
! 
: - ) והערה לשיבוצים של ערוץ 2 : טל ברמן אחרי משחק מכור זה אנטי קליימקס איום ונורא . 
בערך כמו דייסת שיבולת שועל אחרי סטייק עסיסי ; כמו לעשות ביד אחרי זיון טוב במיוחד ; כמו לנהוג בסובארו ג'אסטי אחרי סובארו אימפרזה טורבו ; כמו ... 
.. 
. 
הבנתם , לא ? 
באמת הגיע הזמן לנקות את חדר העבודה . 
שכבות של אבק הצטברו על השידה שם , והחפצים שמונחים עליה הותירו את חותמם בעיגולים כהים ונקיים . 
גם השטיח שם לא נראה במצב מזהיר . 
בכלל , צריך לנער קצת . 
* * * צריך לנער גם כמה אנשים . 
אני כבר יודעת מה אני עושה ולאן זה אמור להתגלגל בעבודה , אבל יש כמה אנשים שמתעקשים , לא משנה מה עושים איתם , ללכת נגד הקו שאני מכתיבה . 
לשם שינוי , אני מכתיבה ולא מישהו אחר . 
בשבוע האחרון למדתי שוב , ובעיקר , כמה המשפט " זה הכל אנשים " נכון . 
מספיק בן אדם אחד כדי להטיל צל ולהמיט קלון על מחלקה שלמה במקום עבודה . 
מספיק היסטוריה מחורבנת אחת של לא - יוצלח ממורמר , בשביל שכולם יצביעו על צוות שלם ויגידו " הם ככה ! 
הם כולם כאלה ! 
" . 
את הנזק שעשו אחרים , אני מנסה עכשיו לתקן . 
נראה מי ינסה לעצור אותי . 
זו עלולה להיות חוויה מחנכת . 
* * * מי חינך את מי במשך 6 שנים , אני שואלת את עצמי . 
מי תמך במי ? 
מי נתן למי ? 
לכאורה , התשובה היא שזה היה הדדי . 
אולי הפעם היחידה בה זה היה הדדי . 
אבל מבט מעמיק ביומנים , בתיעודים , במחשבות הלכודות שלי , מבהיר לי שאת השיעור הזה הייתי צריכה ללמוד מזמן . 
אולי אני פחות חכמה ממה שחשבתי . 
כמה שנים אני צריכה כדי ללמוד לקח אחד בסיסי ? 
ובכלל - שום דבר לא נשאר לנצח . 
* * * ולנצח לא הצלחתי השבוע בהאטריק . 
אפשר בעצם לומר שהפסדתי בבושת פנים . 
ואפילו לא גול אחד . 
מביך . 
אני רק מקווה לא לרדת ליגה ולאסוף מספיק כסף כדי לרכוש בקרוב מאמן חדש . 
תוצאות אימוני ההגנה לא משביעות את רצוני . 
* * * אני רוצה שהוא יבוא בשבת הקרובה ויהיה בכל החוויה הפסיכית - מאובקת הזו . 
הוא הבטיח לבוא . 
יש לי הרגשה שגם הפעם אקבל התנצלות , במקום חצי יום בחברתו . 
* * * מעגלי חברים - ישנים - חדשים נסגרים ונפתחים כל הזמן . 
המאפיונר לא מדבר איתי כבר חודש בערך , כנראה בגלל ענייני כסף . 
הבלונדה ואני לא מצליחות למצוא את הזמן המתאים להיפגש . 
זה כאילו שהיא יותר עסוקה ממני , אבל לא בדיוק . 
האומן ואני דווקא סבבה , אבל אני לא מחפשת שם קירבה מיוחדת . 
וההוא , המסקרן ... 
.. 
. 
הגבולות והחומות כבר שם . 
אני לא חושבת שאצליח להיכנס . 
הדלתות נעולות . 
אבל ניסיתי . 
זה גם משהו . 
* * * משהו לסיום : שיהיה שבוע טוב ורענן . 
החופש כבר לא כל כך רחוק . 
