זה היה אמור להיות פוסט מתבכיין ומקטר . 
משהו בסגנון " זה לא הבלאגן שלי , מה אני מנסה לתקן אותו , אני עייפה , אין לי כוחות , המצב הזה מחסל אותי רגשית ופיזית , אני לא ישנה , אני אוכלת לא מסודר ... 
.. 
. 
" בלה בלה . 
אין לזה סוף . 
כן , אני בסיטואציה בלתי נעימה בעליל , בגלל מצב שלא קשור אליי ולא אני גרמתי אותו , אבל הוא משבש לי את סדר החיים ופוגע לי בכל , החל מבעבודה וכלה בשעות השינה . 
אבל בשביל מה יש חברים ? 
אם לא בשביל שנהיה שם בשבילם כשהם צריכים ? 
וחוץ מזה , קצת קשה אז נשברים ? 
אז אני לא אתבכיין . 
אני אשב לי בחושך ואוכל תפוח חמוץ , ואתם כולכם תחגגו לכם . 
ובאמת רציתי שיירד גשם . 
שיהיה אפור , מעונן וסוער . 
למה ? 
ככה , כנראה . 
ווימבלדון ? 
תזכירו לי מה זה ? 
נקודת אור : השגתי עוד ניצחון בהאטריק ו - Fartman עוזר לי בעניין , ובכלל כל כך נעים לי לדבר איתו , אפילו בקטנה . 
הוא מעלה לי חיוך על הפנים . 
מתנה שאין כמוה . 
יאללה , משהו לאכול . 
חצי מנה סביח בבוקר זה לא מספיק . 
אם לא תשאף גבוה , לא תגיע לפסגה : במקום בו שורה האטימות לא צומחים דברים חדשים . 
במקום בו לא יודעים להעריך את המשאב היקר מכולם , אין למה לצפות . 
ובאמת לא ציפיתי ולא קיוויתי , אבל הצליחו לשכנע אותי לא לבוא לגמרי באנטי . 
אז באתי . 
דיברתי בצורה רציונאלית . 
אמרתי מה שיש לי להגיד , וקיבלתי את אותן תגובות עלובות ומבזות . 
ואפילו מי שנטיתי להאמין שהוא בצד שלי , שלנו , איכזב ובענק . 
ובעצם עליו אני כועסת יותר מכל . 
הסטטוס קוו לא נשמר , חלילה . 
המצב רק יחמיר . 
אנחנו נעבוד יותר קשה . 
אבל לא נקבל תמורה הולמת . 
ככה זה בחיים ? 
יש אנשים שמקבלים הרבה פחות ? 
על הזין שלי . 
אותי לא מעניינים אנשים אחרים . 
אני יודעת מה אני שווה , וזה בטח יותר ממה שנותנים לי כרגע . 
אז אם התמורה לא עולה , התפוקה תרד . 
אלה חוקי השוק . 
* * * גם " בטמן מתחיל " לא היה מציאה גדולה . 
אבל החברה היתה נעימה . 
גם זה משהו בימינו . 
* * * אני חייבת לצבור עוד שעות שינה . 
עייפתי . 
ואני לא מתאמנת לקראת ההופעה . 
אין חמור מזה . 
מחר ומחרתיים נרביץ . 
אין ברירה . 
* * * מוסקבה כל כך רחוקה , אבל היום שוב דיברנו קרוב - קרוב . 
עוד נשלם על זה , מן הסתם . 
אבל זה היה שווה כל שקל . 
נראה לי שהפעם אתה בדרך הנכונה . 
ככה זה , הילדים גדלים ופורחים מהקן ומוצאים את עצמם לבד בדירה שכורה עם שותף מסריח . 
אלה החיים , ככל הנראה . 
פתאום צריך להתמודד עם כל מיני מצבים שלא הורגלנו אליהם . 
למשל , תופעה מדהימה וידועה היא , שכלים לא רוחצים את עצמם לפתע פתאום . 
ככל הנראה , השינוי במקום המגורים הסב להם הלם קשה . 
גם בגדים הפסיקו לגהץ ולקפל את עצמם , שלא לדבר על העובדה המדהימה שיש כל מיני יצורי אבק שגדלים מתחת למיטה אם לא שוטפים כמו שצריך מתחתיה . 
מחקרים מוכיחים עוד , שבמצב החדש , יש לכסף נטייה להעלם באופן מהיר וחשוד מחשבון הבנק , בייחוד אם לא עושים חשבון וקונים כל יום במעדני מזרע . 
אבל גם לכל זה מתרגלים , מסתגלים ומשנים הרגלים . 
יחד עם זאת , יש דברים שהם בלתי נתפסים . 
למשל - ג'וקים . 
סיטואציה ישנה : מופיע ג'וק . 
האחת מצטמררת , מקבלת בחילה , עולה על המיטה או בורחת מהחדר וצורחת " אבא ! 
! 
! 
ג'וק ! 
! 
! 
" . 
אב מגיע , לועג לביתו שלא פוחדת לנסוע 80 קמ"ש על דיונות טובעניות אבל נבהלת מיצור חום בגודל 8 סנטימטר , הורג את הג'וק , אוסף אותו במפית , מאיים לזרוק את השאריות על הבת המבועתת , צוחק עוד קצת ומשליך אותו לטוחן האשפה . 
סיטואציה ישנה 2 : מופיע ג'וק . 
השעה מאוחרת מדי מכדי לצעוק " אבא ! 
! 
! 
ג'וק ! 
! 
! 
" . 
ההמשך מפורט מאד בלינק , אבל רק נציין שהוא משלב שואב אבק , בחורה מבוהלת אך פעלתנית , וחומר ריסוס כלשהו . 
סיטואציה חדשה בדירה השכורה : מופיע ג'וק . 
אין אבא בבית . 
מאוחר בלילה . 
השואב אבק רחוק מדי ויש סכנה שנביא אותו לחדר , הנבלה המכונפת כבר יתחבא באיזה נעל עד הבוקר . 
המניאק מתרוצץ בחדר כאילו הוא של אבא שלו , עולה לי על הנעל ( Note to self : לשרוף נעל ) , מטייל על הרצפה ... 
.. 
. 
בקיצור - חגיגה בסנוקר . 
בעל הבית השתגע . 
אי אפשר גם לרסס - מדובר בחדר סגור שרוצים לישון בו אחר כך . 
מה עושים ? 
! 
בהרגשת בחילה איומה לקחתי נעל ( Note to self : לשרוף עוד נעל ) ועקבתי אחרי הג'וק במבט מבועת . 
להכות או לא להכות ? 
זו השאלה ! 
" האחת " , אמרתי לעצמי , " קחי את עצמך בידיים . 
אם את לא מורידה עליו את הנעל עכשיו , הוא נכנס לך לתיק ואז את פשוט צריכה לעבור דירה " . 
הבן אלף זונות ג'וקיות המשיך להתרוצץ על הרצפה כאילו אין מחר . 
ובמקרה שלו זה באמת היה נכון . 
ברגע של שטף אדרנלין ונטרול השיתוק שאחז בי מהשנייה שראיתי את הגועל החום , הורדתי עליו את הנעל ! 
המכה היתה מדוייקת להפליא ואף די חזקה , והמניאק התפרק לחתיכות , הפריש קצת חומר לבן ומגעיל ומסר את נשמתו החוטאת לבורא . 
לקחתי מגבון לח , אספתי אותו ברעד ( הוא עוד יכול לחזור לחיים , חשבתי . 
ג'וקים ידועים בחסינותם , לא ? 
) והעפתי אותו מהחלון , שיחזור לכושלאמא שלו בצורת גופה מבותרת . 
גם ברגעים אלה ממש , שעות לאחר הלם הקרב , אני עדיין אחוזת בחילה מהמחשבה על האירוע , אבל מאד גאה בעצמי . 
אין ספק שמדובר באירוע מכונן - זה היה הג'וק הראשון שהורדתי עליו נעל . 
מייד אני הולכת להעניק לעצמי את אות הג'וק והגבורה . 
אבל בינתיים אני אלך לסופר לקנות פסטרמה . 
איפה הימים שבהם הייתי מעדכנת מדי יום ביומו , שלא לדבר על כל משחק ... 
.. 
. 
נו , הימים האלה אינם וכנראה לא יחזרו בקרוב . 
נסתפק במה שיש . 
ווימבלדון , כרגיל , מנפה מהר את אלה שלא ממש צריכים להיות שם . 
עם כל אהבתי לסאפין , שעף כבר בסיבוב השלישי , דשא זה כנראה באמת לא בשבילו . 
מצד שני בדרך הוא העיף את פיליפוסיס ושריצ'יפאן , וגם בזה אי אפשר לזלזל . 
פדרר ( שעמום ) כבר לא מפתיע אף אחד עלה לשמינית , ויתמודד מול חואן קרלוס פררו , שנקווה שיש לו מה להציע מול הטניסאי המושלם אך המייבש הזה . 
יואיט , שממשיך במסע ההתאוששות החלקי שלו , עלה אף הוא לשמינית הגמר , כשלא נראה כאילו הוא מתאמץ יותר מדי בדרך לשם . 
הוא ישחק מול דנט וזה בהחלט צריך להיות משחק מעניין , של שני שחקנים חמים . 
האור היהודי נלבנדיאן הגיע גם הוא לשמינית , ויתמודד מול גסקה , או איך שלא קוראים לו . 
נלבנדיאן לא מבריק לאחרונה . 
נקווה לביצועים משופרים , אם כי דשא זה לא המשטח החזק שלו . 
שמינית מצויינת נוספת תציג לנו את רודיק וקוריה . 
יהיה מעניין . 
לא נראה את זה , אבל יהיה מעניין . 
סרינה עפה מהנשים . 
מאורסמו עלתה בקלות לשמינית . 
שחר פאר בזוגות עלתה לרבע הגמר ( יפה ! 
) וצמד הלצים רם וארליך עבר סיבוב אחד בזוגות , כשאנדי וקונצ'יטה מרטינז עברו סיבוב אחד במעורבים . 
ואני מה ? 
אשב פה בחושך ואעבוד . 
למה שאראה טניס ? 
! ? ! ? ! ושוב הוא אלמוני : גם שיחה נעימה . 
למרות הקשיים . 
מי צריך יותר ? 
מה צריך יותר ? 
יאללה כבר . 
תתנער . 
יש עוד הרבה לפנינו . 
אין כמו חצי קילו רוסטביף לאדם כדי להרגע , אה ? 
לא צריך 1,200 שקל לשרוף על אתה - יודע - מה כדי ליהנות . 
אוי , מתי תלמד ... 
.. 
. 
? 
נראה לי שההבנה קרובה . 
זה משמח אותי . 
* * * קניתי מאוורר . 
אמריקה . 
100 שקל ששווים את זה . 
והוא אפילו לא רועש ומטרטר . 
אני מרגישה כמו מלכה . 
תיכף אלך לקרוא ולנשנש ביסקוויטים בחדר המאוורר שלי ! 
נהדר . 
* * * מילה על מהומות ישרא - תפוז : הבעתי את דעתי בבלוג של יריב , מה שזכה להתייחסות הרגילה . 
נראה לי שהבנתי מה הבעיה הגדולה של האתר הזה - יריב הוא אולי גאון טכנולוגי ומאד מסור , אבל לא מבין כלום בשיווק ובשירות לקוחות . 
יריב , עצה אחרונה - קח מישהו שמבין בזה . 
מצב האתר ישתפר פלאים . 
אז מה רציתי לומר ? 
נורא פשוט - לגיטימי שאתר יחסום גישה של אתר אחר לדאטה שנמצא בו , ולו מטעמי אבטחת מידע . 
התכנים בישרא שייכים לכותביהם , ללא ספק , אבל הפתרון היחידי הוא שיריב יעשה תוכנת גיבוי ראויה לשמה , שהאמת כבר מזמן היתה צריכה לקרות . 
אני עדיין חושבת שבמצב הזה , מנהלי ישראבלוג ישכילו להפוך משבר להזדמנות , על ידי צ'יפור הפרואיסטים או שלל המשתמשים בפיצ'רים חיוניים באמת , ולא אוואטרים . 
תפתיעו אותנו . 
זה הזמן שלכם . 
לגבי המהומה שיצר עידו קינן , אמרתי גם לו את דעתי בבלוג שלו . 
יש בעיה עם העיתונאים בישראל ובעולם , שכבר מזמן לא יודעים מה הגבול בין ניאו - ג'ורנליזם לבין סתם השתפכות אישית - וזה מקרה קלאסי , שבו גם המניעים לא ברורים - הרי לפני שנייה סגרת את הבלוג כי " החיים זה לא כאן " , לטענתך . 
פתאום הבלוג שלך צץ ב - NRG ( אולי החיים הם שם ? 
) ואחרי זה חזרת לכתוב ופתאום סגרת שוב בסוג של מחאה צרכנית ואישית , שבינה ובין עיתונאות אין קשר , ולו הקלוש ביותר . 
ובכלל , תמיד טענתי - אם אתה רוצה לעשות משהו ( נגיד , לסגור את הבלוג ) , אז תעשה . 
אל תכריז , תפתח קמפיין ותעשה רעש . 
פשוט תעשה . 
If you wanna shoot - shoot . 
Don ' t talk . 
וזה מבחינתי נכון לגבי כל אחד . 
* * * האליפטיקל שלי עוד לא הגיע . 
שערורייה ! 
אני שונאת לגהץ . 
זו פעולת הבית הכי שנואה עלי . 
אפילו לשטוף כבר עדיף . 
ולגהץ בחום הזה , בחדר קטן עם מאוורר עוד יותר קטן , זה סוג של עינוי סיני . 
מצד שני , כמות הזיעה שיצאה ממני מקבילה רק לשיעור טניס אלים במיוחד . 
אז אולי שרפתי איזו קלוריה . 
* * * דווקא את כרטיס האשראי שלי אני מאד משתדלת שלא לגהץ , אם כי לאחרונה , עקב ריבוי פרויקטים בעבודה ובמקומות חיצוניים , המצב הפיננסי , טפו טפו , משתפר מעט . 
* * * ואולי גם המצב הפיננסי של שאר המשפחה . 
אבל עד שלא נראה את הכסף בבנק , אין טעם לפתוח את בקבוקי השמפניה . 
* * * דווקא בא לי בירה קרה , עכשיו אחרי העבודה הקשה . 
ואפילו יש לי . 
איזו בחורה בת מזל אנוכי . 
* * * בת מזל אבל עייפה . 
אני באמת זקוקה לחופש . 
אולי עוד חודש - חודשיים . 
אולי . 
אני לעצמי לא מבטיחה שום דבר . 
רק לנסות להתגבר על העייפות . 
* * * וזו לא רק עייפות שלי , אלא גם של אנשים קרובים ואהובים , שנמצאים במצב של חוסר ודאות , משבר וצורך להחליט החלטות קשות . 
אני מקווה שהם יחליטו את הדבר הנכון . 
שחרור מהעול הלא - מתאים יביא לפריחה . 
וזו אכסיומה . 
* * * אין לי זמן לווימבלדון . 
וגם זו אכסיומה . 
* * * נקווה לטוב . 
צריך להיות חזקים כל הזמן . 
כי אין ממש על מי להישען . 
אם אין אני לי , וכאלה . 
וזו לא אכסיומה , סתם עובדת חיים . 
* * * היה גם יכול להיות הרבה יותר גרוע . 
אולי זו לא אכסיומה . 
אולי זו קלישאה . 
אבל באמת - הייתי יכולה להיות כמו הסירחון שאיתו אני גרה באותה דירה - לרבוץ מול הטלוויזיה ולבהות בלוחות תוצאות של ספורט במחשב במשך 8 שעות לפחות מהיממה . 
וזהו . 
זו היתה יכולה להיות מהות החיים שלי . 
אז באמת היה יכול להיות יותר גרוע . 
* * * אבל מה שהכי גרוע אלה השבלונות שאנשים חושבים בהן . 
רוב האנשים שאני מכירה פועלים לפי מוסכמות , לפי נורמות חברתיות , לפי רעיונות שהם קלטו בתוכניות טלוויזיה , לפי קלישאות של טלנובלות . 
איבדנו משהו כגזע אנושי . 
איבדנו את החושים הטבעיים שלנו . 
איבדנו את התחושה שמכוונת אותנו לגבי מה טוב ונכון לנו ומה לא . 
עכשיו אנחנו פועלים לפי מה שאנחנו חושבים שאנשים אחרים חושבים שצריך לחשוב . 
* * * ואני כמובן אומרת , " על הזין שלי מה שאנשים אחרים חושבים " . 
ולפעמים זה מאד קשה ליישם . 
אבל אני עושה את זה בכל זאת . 
* * * אלה החיים - קשה , אבל עושים את זה בכל זאת . 
* * * ועכשיו - בירה . 
