פיסת חיים קצרה יחסית בזמן ( שנה וחודשיים ) אך עשירה בארועים . 
מוחקת ארועים מהיומן האישי , שמות מספר הכתובות , מיילים ששמרתי , אתרים מועדפים בדפדפן האינטרנט ( את אתרי הסקס במיוחד . 
) , תמונות אישיות שקישטו את שולחן העבודה , קוקיז ששולחים אל תוך הרשת חוטי קשר ארוכים ולא תמיד רצויים . 
ניקיתי , תרתי משמע , את המגירה האישית . 
כל כך מעט דברים אישיים הבאתי לשם , כאילו משהו מנע ממני , למרות ההתחלה וההמשך הכל כך מבטיחים , להביא דברים שיש בהם חותם אישי . 
כמה דיסקים . 
קופסת השוקולד מבלגיה . 
קצת ניירות אישיים . 
ופסלון קטן מוכסף , של חתול שומר סוד עם עיניים כחולות נוצצות . 
וזהו . 
עוד שלושה ימים , וכאילו מעולם לא הייתי שם ... 
.. 
. 
יריעת אוקיאנוס כחולה נפרשים לפני הימים שלאחר סיום תקופת העבודה . 
ובפעם הראשונה מזה זמן רב כל כך , אני רואה שם ים של אפשרויות נרחבות עד לקצווי האופק ולא ים של מערבולות סוחפות לעומק . 
( פחות אקסטטית מהימים הקודמים ומרחפת בנועם כמו נוצה יורדת אט אט לאדמה המוצקה . 
הבוקר שאל אותי אחד החבר ' ה הצעירים בעבודה איך אני מרגישה . 
אני מתאפקת מלרקוד במסדרון עניתי . 
והוא חייך . 
במין הבנה . 
) כשג . 
הבכור בא לקחת אותי מהעבודה וגנבתי שעה וחצי מוקדם יותר ( כאילו , מה יעשו לי ? 
יפטרו אותי ? 
חי , חי , חי ) , אני מוצאת את עצמי עומדת מהצד ומסתכלת על התמונה של אם ובן יושבים על כוס קפה ועוגה ( ג . 
הבכור , פאי לימון . 
יש לו טעם טוב לבחור ) , ומדברים על כל נושא שבעולם ( כמעט ) , אני כמעט שוכחת שהאנשים בתמונה הם , הוא ואני . 
ובערב , כשא . 
הצעיר ואני יוצאים שוב לנסיעת " מלווה " וגם כאן השיחה קולחת במין נינוחות והבנה שכמו לא קיימים בין הורים למתבגרים , כמו נמחקים ממני , בקלות רבה כל כך כל השבועות , הימים , הדקות של ההורות הסיזיפית , החוזרת על עצמה השוחקת לעיתים ונשארים בזכרון ובתחושה רק הרגעים הללו וההבנה שלאורך כל השנים , משהו כנראה , הצליח לנו . 
( ג . 
הבכור ירד מלבנון וחזר לתפוס קו בשומרון . 
המקום והתפקיד שהוא עושה אינם ממלאים אותי בשמחה גדולה בלשון המעטה , אבל בין הנבלה - לבנון , לטריפה - השומרון , אני מעדיפה את הטריפה . 
ואת החודשיים הקרובים עד לסיום המסלול נעבור טיפין טיפין עם נשימה עמוקה והדחקה עוד יותר עמוקה . 
ואחר כך , הכל יתחיל שוב , מההתחלה . 
וא . 
הצעיר חוזר ללימודים , עם שאיפות גבוהות שלא תמיד יכולות להתקיים במציאות ואת המרווח הזה שבין המציאות לחלום , צריך למצוא דרך איך לחבר וחוץ מזה , אני עדיין בסוג של אקסטזה ... 
.. 
. 
) . כך הרגשתי ככל שעברו הדקות מאז השיחה עם הדוקטור וההכרה במהותם של הדברים התגבשה בתוכי . 
כאילו כל הדברים הכבדים שהיו בי בחודשים האחרונים בבת אחת קיבלו כנפיים ופרצו מתוך פירצה שפתאום נפתחה והתעופפו להם לשמיים או לכל מקום אחר שהוא לא , אני . 
ולא יכולתי להפסיק לדבר , ולא יכולתי להפסיק ולצחוק , ולא יכולתי להפסיק לחשוב כאילו באמת יצאתי לחופשי . 
ורק כשהגענו לירושלים ( עם חברה ) לתערוכת " צלילים " במגדל דוד , יכולתי להרגיש איך משהו באוויר , באורות ובמנגינות נותן לתחושות להרגע ולשקוע לאט לאט בתוכי . 
ובדרך חזרה , מיד עם היציאה מירושלים עצמתי עיניי ושקעתי לשינה עמוקה ורפויית גוף , כזאת שבאה בדיוק לאחר יום כזה . 
אקסטטי . 
ולפני שאחזור לשינה כזאת , אבל הפעם במיטתי , הנה עוד כמה תמונות של אור , צבע וצליל ( שלא ישמע כאן ) מירושלים : איש מהחלל החיצון ? 
לא ! 
מגדל של תופים מואר באדום ( וגם בכחול , וצהוב , וכתום ועוד ועוד עוד ) נבל ונהרות של אור אגס פעמונים מדנדנים , ואור ( כמובן ) וכשיצאנו ראיתי פתאום חרמש ירח מעל מלון קינג דוויד ( וגם שם יש אור ... 
.. 
. 
) אביי געזונט ולילה טוב חודש וחצי לפני הזמן שהקצבתי לעצמי לתת את ההודעה , קרא לי הדוקטור למשרדו ובשיחה נעימה מאוד החלטנו להפרד כידידים . 
וברגע הראשון , למרות שידעתי עוד מהאות הראשונה של המילה הראשונה שאמר , מה הוא רוצה לומר , הרגשתי את אותה ההתרגשות הלא נעימה שעוברת בגוף כשאנחנו מקבלים בשורה שהיא , על פניה , לא ממש טובה . 
אבל אחר כך , תוך שניות , הרגשתי איך חיוך עולה על פני ונמרח שם כשהוא ממשיך להתפתל קצת ולהסביר לי למה ומדוע ( ובאמת שלא היה צורך , הרי אני יודעת את הדברים כבר כמעט חצי שנה ) , ואני רק צריכה להחזיק את עצמי כדי לא לקפוץ מהכיסא ולצעוק : יששששששששששששששששששששששששששששש ! 
! 
אז זהו , תוך שבוע אני כבר לא אסע ברכבת לעבודה ואצטרך להתמודד עם אחד הדברים שמפחידים אותי והוא הידיעה שאני קמה בבוקר ואין לי שום דבר ספציפי לעשותו . 
ואיך אני ממלאה את יומי בלי לברוח למקומות אחרים , לאנשים אחרים . 
זאת המשימה שלי , לתקופה הקרובה . 
ואחר כך , אחר כך ישנן תוכניות והן יוצאו אל הפועל כל אחת בזמנה שלה . 
בלי לחץ ובלי להיות מונעת מסיבות אחרות למעט הצורך / הרצון שלי , לעשות את הדברים . 
נשימה עמוקה . 
ולדרך . 
קונספירציה ! 
טוען ג . 
הבןזוג למטרותיו הלא כל כך נסתרות של מקדש ההנאות ועונג שבו שהינו בסוף שבוע ארוך יחסית , שהתפרס על יום נוסף מעבר למה שחשבתי שהזמנתי ( יש סוג של פראדוקס במשפט האחרון אבל אני עדיין לא ממש בטוחה מה הוא ) . 
הקונספירציה היא להרוג אותנו ברכות באוכל משובח ברמה של מסעדת יוקרה , שמוגש שלוש פעמים ביום ועוד לא הספקנו לרעוב מהארוחה האחרונה , והינה החדשה כבר עומדת בשער ומחכה לנו . 
ואם מישהו לא מאמין , אז הנה העובדות לפניכם , ללא לפי שום סדר הגיוני כי מי בכלל מחפש הגיון במוקם ההוא : קונכיית קדאיף ממולאת בדגי ים . 
דג מוסר על מצע עדשים ועלי גפן ממולאים באורז . 
דים סם . 
עוד דג על משהו ( זה ג . 
אוכל הדגים ) . 
ארוחת בוקר עשירה לאורך כל הבוקר . 
טורטלי במילוי גבינות עיזים ורוטב שמנת ואגוזים . 
רוסטביף ברוטב חרדל . 
עוד ארוחת בוקר . 
נתחי פרגית עשויה על עץ אלון עם תוספת של משהו לא זכור לי . 
עגל וירקות שורש מבושלים ברוטב עצמי . 
ורד הצלע . 
שוק עוף ממולא . 
דג חריימה . 
מגד'רה . 
חמין צמחוני ( שבת , כן ? 
) קיש כזה ועוד קיש כזה ומאפה כזה וגם אחר . 
ותוספות . 
ועוד ועוד עוד תספות . 
וירקות חתוכים . 
וגם סלטים מיוחדים כמובן . 
ואין סלט אחד חוזר על עצמו ב 12 ארוחות ב 4 ימים . 
והקינוחים ! 
איך שכחתי את הקינוחים ! 
סופלה שוקולד ( פעמיים ! 
! 
וכמה דומה לאותו סופלה אלמותי של " דיקסי " ) . 
סורבה . 
פבלובה . 
מרקיז שוקולד . 
סלט פירות טרי . 
קרפ שוקולד ממולא בדובדבנים עם רוטב שוקולד . 
מוס שוקולד . 
עוגות . 
עוגיות . 
פירות טריים . 
שכחתי . 
בטח ששכחתי . 
עוד המון דברים שכחתי . 
וכל מנה עיקרית מוגשת לשולחן בעיטורים וקישוטים שנעשו באופן מיוחד לכל הגשה . 
והכל כל כך טעים . 
והכל כל כך יפה . 
והתחושה היא , באופן בסיסי , שהחיים יפים לגמרי . 
אם רק נצליח לחיות אותם בין ארוחה לארוחה ... 
.. 
. 
חזרתי חברים יקרים , היה כיף אדיר ועוד נכתוב על זה , עכשיו נלך לפרוק מזוודות ( נניח ) , ללטף חתולים שפתאום נזכרו שזקוקים לקצת תשומת לב ולשכוח לעוד כמה שעות לפחות , את העובדה שמחר חוזרים לעבודה . 
הופ , הופ , טרללה , גדלת בשנה . 
יום הולדת 5 ( אוטוטו כיתה א') . זאת הסיבה העיקרית שכך שקפצתי לבקר בין חדר הכושר , הארוחות , המסאג'ים והבריכה וסתם הבהייה מרוקנת ראש לתוך הנוף הירוק / כחול המדהים הזה . 
יום הולדת למקום שהפך עם השנים לכל כך חשוב בעיני זה לא משהו שאפשר לעבור עליו בשתיקה ובהתעלמות , והאמת שגם רציתי לראות איזה לוגו בחר יניב לשים בראש העמוד היום . 
על מקומו של ישרא בחיי אני כותבת בכל שנה ביום השנה להיותי כאן , וכך גם יהיה השנה . 
את הדברים שכתבתי בשנים הקודמות אפשר לראות ברשימות בצד הבלוג , אבל אני לא יכולה להסתפק רק במילים הספורות הללו ובלי להאריך יותר מדי ( חייבת לרדת לבריכה , פשוט כבר חייבת ! 
! 
) אומר רק שהמקום הזה מבחינתי , הוא שילוב של היכולת שלי לבחון תוך כדי כתיבה , את התהליך שאני עוברת , ואנשים . 
הכי הכי , אנשים . 
על כל מה שזה אומר ומקפל בתוכו . 
ובלי ישרא והאנשים שהביא לתוך חיי , אני בטוחה שהייתי במקום אחר מהמקום שאני נמצאת היום . 
אז היום אני אודה לאדם שהוא ישרא , תודה יריב , ולעוד שנים רבות וטובות . 
~ דמיין אייקון מרים כוס יין מרלו אדום ( או לבן , אם אתה בעניין ) ~ * * * * * * * * * * * * * * * * * * * * * * * * * * * * * * * * * * * * * * * יום הנישואים ה 26 שלנו , נחגג אתמול כהלכתו ( ונא להוריד את החיוך הזה , ומיד ! 
! 
) והמתנה הגדולה היתה כשהתברר לנו שבעצם מגיע לנו עוד לילה ( ויום ) באותו המחיר ( שגם כך הוא מוזל באופן מושחת ממש ) . 
אין לי מושג איך זה קרה אבל למה לי לחקור במופלא ממני ? 
יש לי מספיק עבודה כאן , גם כך ... 
.. 
. 
שבת שלום חברים יקרים , ממעמקי יערות הכרמל , הבריכה , הספא וארוחות הגורמה ... 
.. 
. 
* * * * * * * * * * * * * * * * * * * * * * * * * * * * * * * * * * * * * * * * עדכון 25.8.07 ומה שנכתב לפני שנה רלוונטי ונכון לגמרי גם להיום למעט החלפת הסיפרה 5 ב 6 . 
ולעוד שנים רבות . 
אמן . 
כמו מפה עגולה בצבע אפור עגום שמכסה את כל מה שמתחתיה . 
ופתאום , כאילו מישהו לוקח את השוליים ומתחיל לגלגל אותם פנימה , החלו לבצבץ שבילי אור מצידיה , נאבקים לשרוד בתוך האפור הגדול ולהאיר את העולם . 
26 שנים של נישואים חוגגים ג . 
הבןזוג ואני היום , ואת החגיגה הזאת אנחנו עושים בסופשבוע במקום שיש בו הרים , ויער ירוק נושא ריח אורנים , ים כחול מבצבץ לו במרחק , גינה גדולה עם פינות קסומות מקיפה את המקום , ובתוכו ישנם רק דברים שמשמחים את הגוף , הלב והנפש . 
והמתנה שנתתי לעצמי ביום הזה ( ובעצם עוד לפניו ) הוא היכולת שלי לחגוג אותו . 
באמת לחגוג אותו . 
ולרצות להיות בו עם ג . 
הבןזוג . 
היום . 
ולא רק . 
אני בטח עוד אבוא לבקר ובנתיים , להתראות בצד השני של הסופשבוע 
