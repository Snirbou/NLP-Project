מסתבר , שבמהלך השנים , צברנו הרבה רכוש ... מיטות , בגדים , כלי עבודה , מחשבים , ספרים ... ועוד ... כמו אצל כולם . 
בבית הקודם הכל היה מאוחסן בארונות , ספריות ו 8 בוידעמים . 
כאן אין לי עדין את כל הארונות , חסרים שנים גדולים . 
אין אף בויידעם ולכן הרבה ציוד מסתובב , שני חדרים עדיין מנוטרלים עד שנבנה את ציוד האיכסון . 
יש לי מרפסת ענקית של 40 מטר . 
ואני מתלבטת איך לנצל אותה נכון . 
איך לא להפוך אותה בטעות למחסן . 
היא אוצר יקר שצריך להנות ממנה כראוי . 
שלושה ימים פינינו גינה שבנה דייר קודם במרפסת . 
גינה לא בטיחותית , לא אטומה מספיק . 
הבנו שזה ממש מסכן את המבנה כולו והחלטנו לפרק את זה , למרות שזה רעיון נחמד . 
הורדנו למטה כ 150 דליים של חול , אבנים . 
בנינו גלגלת מאולתרת עשינו עבודת צוות ושחררנו את עצמנו מהסכנה הזו . 
אתמול שיפצתי את הפסנתר . 
דלת קידמית שלו נשרה בגלל חיבור מתסכל שהיה שם . 
קניתי פס ציר בצבע זהב , מאה ארבעים סנטימטר ו " תפרתי " אותו עם ברגים לכל אורך הדלת במאוזן . 
התקבלה דלת יפה , משתלבת היטב במראה הכללי של הפסנתר . 
ונוחה מאוד לפתיחה , מה שלא היה קודם . 
בתחילה הייתי צריכה להצר אותה קצת כחצי סנטימטר . 
ניסיתי לעשות את זה עם " רוטר " מן שופין חשמלי של נגרים . 
מכשיר מדהים בגאונות שלו . 
אבל לא היתה לי מיומנות לסוג עבודה כזה ויצא לי קימורים זוועתים . 
הלכתי לנגר וישרתי את כל המהומה שיצרתי . 
הפעם התקבל חיתוך נקי ויפה . 
והנה הפסנתר יפה כמקודם . 
עדיין צריכה לטפל בגלגלים שלו . 
יש המון נושאים לטיפול ויקח עוד כחודשיים מסיביים להעמיד את הבית שלי על תילו ועל תפארתו . 
קיבלתי כוחות של היפו מניה , מתנת ה " מניה דיפרסיה " בתחילת העברת הדירה הרגשתי שקיבלתי כוחות של היפו מניה . 
אנרגיות אדירות למשימה . 
הבנתי שזו מתנת המניה . 
מתנה גדולה שצריך להשתמש בה בזהירות ובמינון הנכון . 
לא להשתמש בה בבת אחת . 
כי אז אגיע לאישפוז . 
להשתמש ולנוח . 
להשתמש ולשכב . 
רק כך ארויח את המתנה הזו . 
כך היה . 
בחודש וחצי הראשונים ... עבדתי במלא המרץ תוך שיבושי שינה מאוד קשים . 
הפעם אף אחד לא נבהל ... בבית . 
נתנו לי חופש מוחלט לעבוד , ליצור ולנוח כלבבי . 
והנה חזרה השגרה . 
השינה מצויינת והעבודה עוד רבה . 
