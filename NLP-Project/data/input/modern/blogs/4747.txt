הכל נראה פתאום כ"כ נהדר . 
בשניה אחת , במשפט אחד של " תהיו על א' בכיתה עוד 10 דקות " , כאילו אני לא שנה וחצי בצבא , הקטע הזה שעושים לאנשים בקורס יסוד עדיין עושה לי טוב על הלב . 
הכל פשוט נראה מושלם . 
ולמי אכפת שאח"כ נשארתי עוד שעה בכיתה ועבדתי . 
פתאום הכל נהדר . 
ואבא בא לאסוף אותי ואנחנו מקפיצים שתי בנות מההשלמה והכל כ"כ מצחיק . 
וחוזרים הביתה והכל כ"כ שמח . 
ואחותי קופצת עלי ואמא מנשקת אותי ואפיל והשכנה שמחה לראות אותי . 
ואח שלי מסוגר בחדר שלנו עם חברה שלו אבל מה אכפת לי " שיהנה , שיהיה איתה , אני לא אפריע להם " אני אומר לאמא . 
אני שמח בשבילו כי אני שמח בשבילי , וכי בא לי לשיר לעולם , ובא לי לשיר לכולם . 
והלילה אכין מיקסטייפים לאנשים שהבטחתי להם . 
ומחר הדר תבוא , ויומולדת לרוני . 
ואני מתכתב במייל הצבאי עם גל . 
המון . 
ואני חושב שאלה ההתכתבויות שאני ממש מחכה להן בכל פעם שאני ניגש למחשב . 
רגע לפני שאני מתחיל לעשות רשימות ציוד , ומקבל רשימת אוטובוסים עם אסמכתאות , וטלפונים של חברות קייטרינג לדבר איתן , וטבלאות שליטה , וטפסי החתמה , לפני הכל יש את המייל מגל שמחזירים לו תשובה . 
ויצאתי כשאני בכלל לא מגולח [ התגלחתי בשני והתכוונתי להתגלח היום בערב או מחר בבוקר ] , והנעליים לא מגולחצות . 
ועוד לא הורדתי אפילו את הנעליים הקלות עאלק , ואני על חצי א ' , יושב על ערימה של כביסה מלוכלכת . 
והדיסק של עמית ארז סוףסוף מומר למחשב . 
והדד בראדרז מעולם לא נשמעו כ"כ שמחים , בדיוק באותם שירים שכ"כ יכולים לעשות אותי עצובים . 
ובכלל , הבית הוא נהדר . 
והחיים שלי נהדרים , כשאני לא ישן 3 שעות בלילה . 
ובכלל , כל ההשלמה הזאת מתחילה לתפוס פרופורציה מסויימת [ שסביר להניח תיעלם ברגע שיתחיל התרגיל השני אבל למי אכפת ? 
] וקניתי השבוע בלייזר , בשביל לעשות משהו יעיל ב 5 דקות הפסקה שיש לי לעיתים , שבהן הברירה היא או לישון , או לקרוא עוד איזו פיסקה בבלייזר , או לבהות בבנות מתערטלות , שזה אף פעם לא רע מידי [ הדר אני אוהב אותך ! 
אל תעזבי אותי על זה ! 
] ובכלל , אני כותב בצורה מטופשת כזאת , כמו בגיל 15 , וזה נהדר . 
כאילו משב רוח רענן נחת עלי , וזה כמובן טיפה מחליא , אבל אלוהים כמה שזה משחרר . 
closer to you closer to you closer to you i wanna be a closer to you let me be a closer to you לא לכתוב כאן מרגיש כמעט כמו חטא . 
יענו לנצל את הזמן שאני בבית . 
ההשלמה ממשיכה להיות אממממ .... 
... 
.. 
. 
מאתגרת ? 
זאת המילה . 
אני חושב שסוף סוף קרתה ההסבה שהפכה את זה מ " סיוט " ל " מאתגרת " [ אבל יש תרגיל בעוד 3 שבועות וזה מפחיד לאללה ] . 
וחלמתי כל הלילה אצל הדר על הצבא . 
והייתי רוצה להיות יותר בבית אבל מה זה כבר משנה , זה ה - כל זמני . 
ואני חושב שכבר טענתי את זה לא מזמן אבל יותר מידי מייללים כאן בזמן האחרון . 
הו קרז שיש משתמטים . 
הו קרז שיש זיהום אוויר . 
ובטח שלא אכפת לי כבר מכל הדיון המפגר סביב ספר הפנים . 
[ יו ! 
אני מתוחכם ! 
וניהליסט ! 
] שבוע הבא יהיה אפילו יותר טוב . 
מעולה אני חושב . 
אפילו מחזור הגיוס הקרוב לא יעיב את מצב רוחי . 
אז בטח לא זה שאני חולה . 
השבוע הזה דווקא בישר טובות . 
המון סיורים , ואני מלא אמביציה בתפקידי החדש והמשעשע כקצין הלוגיסטיקה של ההשלמה . 
ביום ראשון , שהיה חביב ביותר נסענו לתערוכה של החירשים במוזיאון בחולון [ היה מקסים ] , ואז הלכנו לבית השאנטי [ ואין לי משהו לכתוב על זה שלא כתבתי כבר לפני כמה שנים על כמה זה מעורר בי התפעלות ] . 
וביום שלישי נסענו למוזיאון מורדי הגטאות . 
כל פעם שאני נמצא בפעילות או מוזיאון או כל דבר שקשור לשואה אני נשבע לעצמי שאחרי הצבא אני אדריך במוזיאון כזה . 
זה סוג של חוויה . 
אם כי אני פוחד שזה ינוון אותי במקרה הטוב וידכא אותי במקרה הרע . 
אבל יש זמן עד אז . 
שמענו שתי עדויות באותו היום . 
באותו ערב , דרע מההשלמה שלי גילה שחבר שלו נהרג . 
פתאום דרע , הבחור המצחיק שהכרתי בבה"ד 1 והסתבר שהוא גם ימשיך איתי בהשלמה בוכה . 
דרע שמריצים איתו צחוקים על זיונים ודרוזים וכנאפה . 
פתאום הוא יושב בחדר ובוכה כמו ילד קטן . 
חוסר אונים זאת לא מילה לתאר את איך שהרגשתי . 
יום אחרי זה בא אב שכול לספר לנו על הבן שלו שנהרג בתאונה . 
זאת הייתה הרצאה קשה ועוצמתית , ואני חושב גם שהאב לא לחלוטיןשפוי בדעתו . 
מכל מקום היה לי עומס יתר של מוות מסביבי . 
תאונות דרכים , נפילות מצוקים , שלא לדבר על שואה . 
מטופש ככל שזה יישמע הרגשתי שאני ממש נשבר . 
אבל הרגשתי עם זאת גם קצת טיפש , מכל מיני טעמים . 
ולדברים שמחים יותר - יצאתי חמשוש , יש לי כלמיני תכונים ודברים לעבוד עליהם בסופ"ש . 
אני עייף , אבל פחות . 
ובכלל , כשאתה יוצא הביתה כל השירים נשמעים נורא שמחים . 
