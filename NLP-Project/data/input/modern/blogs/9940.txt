[ חושבת על הפגישה הבאה שלנו . 
אנחנו נצא אל הבחוץ השחור שבו יתעטף הלילה . 
זה יקרה בשעה כהה מספיק , כשהירח יתחיל לארוג את חוטיו הכסופים ב עולם הריק הזה שמתפרש תחתיו ומתעקש למלא את הכלום האינסופי שלו במתכת קרה . 
( אתה תמיד מצליח לדבר עליה בהירהור , ספק זועף ספק עצוב , וגורם לי להרגיש קצת רע בשביל הכלום הזה ) . 
אני ארצה שנשב בפינה הרגילה שלנו , בה הכל ייראה נורא אמיתי ו הטל והדשא יצליחו להתאחד בשקט זוהר - עד שיהיה נורא קל להאמין שהכוכבים החליטו להפיל עלינו קצת מעצמם הלילה . 
אתה תחייך אליי עם עיניים מלאות בקסם ונצח . 
אנחנו נשקע בנסיונות רכים לתרגם את הבפנים למילים , עד שנרגיש שאף פעם לא נצליח להגיד את הכל . 
אני אנסה למלמל שהירח מחזיר אלינו אור ישן שכבר מזמן לא שלו , למרות ששנינו נדע שזה בלתי אפשרי לחלום בלעדיו . 
ואז נשתוק שתיקה ארוכה ונקשיב לנשימות של האוויר , ואני רק אצליח לחשוב על כך ש בחיים לא ראיתי כוכב יפה כמוך . 
] אוהבת אותך . 
