בערב בארבי וקן עשו סקס במרפסת במצפה הימים . 
החשופיות טיילו לנו בתוך החדר ואנחנו שכשכנו רגליים בנחל , שהיה חולה מאוד והיה צריך לטפל בו . 
בבוקר אכלנו חביתה , שמנת וירקות חתוכים דק - דק . 
אמא שלי ואמא של טליה דיברו על איך שבישראל יש את ארוחות הבוקר הכי טובות בעולם . 
אני לא הצלחתי לדמיין שיש מקומות בעולם בהם אוכלים משהו אחר . 
בתום האוכל אמא לא הרשתה לנו ללכת לבריכה . 
היא אמרה שנחכה חצי שעה כי אחרת אנחנו עלולות להקיא . 
היא כן הרשתה לי לעלות לחדר וללבוש את הבגד ים עם הפרחים . 
ביקשתי מאמא בגד ים חדש , כי במסיבה על החוף ראיתי שלנעמה יש ביקיני וגם אני רציתי אחד בדיוק כמו שלה . 
אמא אמרה שהיא לא חושבת שילדות בנות שמונה צריכות ללבוש ביקיני , כי אם עם זה הולכת ילדה בת שמונה , אז ילדה בת שמונה עשרה כבר לא הולכת עם כלום . 
היא אמרה לי שאולי לבת מצווה , היא תתייעץ עם אבא . 
שאלתי אם כבר עברה חצי שעה והיא השיבה בשלילה , אבל בכל זאת הרשתה לי לצאת החוצה . 
בתוך העציצים הגדולים צפרדע קירקרה ואני וטליה ניסנו למצוא אותה . 
זה לא הועיל . 
במקום זה מצאנו חתול ג'ינג'י ואחרי ששחקנו איתו קצת הלכנו לג'קוזי וישבנו שם עם שלוש אחיות מנומשות ושמנמנות , שהיו ג'ינג'יות גם כן . 
דיברתי איתן באנגלית וטליה נעלבה ממני . 
השפתיים שלי הכחילו אז התחלתי לרוץ מסביב לשפת הבריכה בניסיון להתחמם . 
בהתחלה היא ניסתה לרדוף אחרי , אבל אחר - כך פשוט ביקשה שאפסיק לרוץ . 
כששחינו במים הגיעה אמא שלה ואמרה שאנחנו כמו דגיגות קטנות . 
היא הביאה לנו מגבות גדולות ומחבקות וביקשה שנצא החוצה , שכבר שחקנו מספיק . 
מיד אחרי המקלחת נפגשנו שוב ליד הנחל והוצאנו מתוכו ירוקת וכל מיני גידולים ואצות . 
מצאנו סוף סוף צפרדע ודבור . 
אחר - כך שלפתי מתיק הברני שלי שלוש בארביות וקן אחד . 
טליה הביאה את הבארביות שלה . 
קן הפשיט את בארבי וכשהיו עירומים הוא נשכב מעליה . 
סינדי ( שהייתה אנורקסית ) בדיוק נכנסה לחדר ושאלה את קן איך הוא מעיז לבגוד בה . 
טליה שאלה אותי מה בדיוק קן ובארבי עושים ומה יש לסינדי . 
אמרתי לה " איך את חושבת שילדים מגיעים לעולם ? 
עם החסידה ? 
" ולא הוספתי דבר . 
צבא המפקדת : " יש לכם 5 דקות . 
כל אחת מוציאה מיטה , שני קיטבגים והתיק שהיא הביאה מהבית ושלושה זוגות נעליים . 
אתם פותחות לי ח' מסביב למאהל שלכם . 
5 דקות - 5 דקות זוז " . 
( המחלקה : " כן המקפדת , חמש דקות " ) . 
כולן בפאניקה , צווחות בהיסטריה , דוחפות אחת את השנייה , מועדות , נתקלות בחפצים , מקללות . 
אני : " הקשב המפקדת , אני לא יכולה לסחוב את הציוד שלי " . 
המפקדת : " מה ? 
למה שתסחבי את הציוד שלך ? 
" . 
אני : " כי אמרת ש ... 
.. 
. 
" המפקדת : " כולם הקשבה אלי ! 
אחת מוציאה מיטה ( וכו ' וכו')" . במאהל כולן שוב צורחות ומנסות להחזיר את כל המיטות שהן הוציאו בחזרה אל תוך האוהלים ( ולא , אין הארכת זמן ) . 
אני ישנה בקצה האוהל . 
ביום הראשון אני לא דוחפת ולא צועקת או מושכת , אז אני מקבלת את המיטה האחרונה שאף אחת לא רוצה . 
אני חושבת 'כמה גרוע זה כבר יכול להיות ? 
' . 
בלילה הרוח נושבת והאוהל מתעופף מעבר אלי . 
אני נמצאת תחת כיפת השמיים והשיער שלי רטוב ( להתקלח בפקודה ! 
) . 
אני מגלה שזה לא כל - כך גרוע אחרי הכל ( מאיזשהי סיבה אלוהים אוהב אותי ולא יורד גשם ) . 
המפקדת צורחת עלי בפני כל המחלקה וקוראת לי פרינססה . 
נהיה לי חור במימיה וכל תכולתה נשפכת עלי . 
אחרי שאני מתבוססת בשלולית , הסמלת מועילה בטובה ומרשה לי להחליף את המדים , אלא שהכובע נשאר בטעות תחוב בחולצה הרטובה . 
אני חוזרת בלי הכובע אז הסמלת קוראת לי פרינססה . 
מפקדת אחרת מציעה להפנות אותי לתזונאית מטעם הצבא שתטפל בהפרעות האכילה שלי ( המפקדת : " את צריכה לאכול אורז , תפוחי אדמה או לחם , אני מרשה לך לבחור " , אני : " אני לא אוכלת פחמימות לא מורכבות " , המפקדת : " ? ! & amp ; * # ? 
! 
" ) . 
הסמלת אומרת לי " מי ניראה לך שאת שתדברי איתי עם הידיים ? 
" , וגם " 5 אצבעות על ידית האחיזה " , בשעה שאני עסוקה בלצלוע ולהתפייח מכאבים . 
התגייסתי לפני שבוע וחצי וכבר שבוע שאני בגימלים . 
מעניין פה . 
מעניין פה מאוד . 
