החזרה היתה איטית , ועדיין לא הושלמה . 
" זו היתה נחיתה רכה , " חייכתי אליה לפני שיצאתי מהחדר , מלאה בכוחות שאספתי שם והצלחתי להביא איתי במזוודה . 
( מזל שבשדה התעופה הם לא בודקים אם אני מבריחה כוחות חדשים . 
מזל שאי אפשר לעשות רנטגן לנשמה ולגלות שהיא הוטענה בדברים שלא היו שם קודם . 
) כשנסעתי השארתי את הכל מאחור , את העבודה , את הסטודיו , את המועקה שהיא אבא שלי , ואת כל האנשים שנמצאים שם ברקע ומפריעים לי לראות את הדרך שלי . 
לירון היתה שם איתי , יד ביד , אמא היתה בטלפון פעמיים ביום , ענת ליוותה אותי בראש , כשהזדקקתי לה , ויעל צצה בחלומות , תופסת מקום ומפנה אותו . 
ולקראת הסוף אפילו חלמתי שנעה מחזירה לי את השאל עם הפרחים הכתומים , אפילו בלי שבקשתי ממנה . 
" את תהני , ואת קצת תפחדי , וקצת תתאכזבי , וזו תהיה חוויה . 
" היא אמרה לי בפגישה האחרונה לפני שנסעתי , בעודי יושבת על השטיח ובוכה . 
חזרתי אליה וספרתי לה כמה היא דייקה במילותיה . 
פחדתי שזה לא יהיה מושלם , אבל זה לא יכול היה להיות מושלם . 
היום וחצי האחרונים היו מושלמים , אבל היו גם שריטות לאזן את השלמות הזו . 
בהתחלה נבהלתי מכל תכנית שהשתבשה , אבל מהר מאוד הבנתי שצריך להמשיך לצעד הבא , וללוש את החוויה הזו לצורות שאני רוצה שיהיו לה . 
קצת פחדתי , וקצת התאכזבתי , ומאוד נהניתי , וזו היתה חוויה חשובה ומשמעותית כל כך . 
" זה היה נורא טוב שנסעת . 
" היא אמרה , ואני הסכמתי ושמחתי לשמוע אותה אומרת את זה , וישר אחר כך אומרת שטוב גם לקבל אותי בחזרה . 
ירדתי במדרגות המובילות אל המרתפים המאובקים של הנפש , וגיליתי שעוצמת החוויה והרגשות ניקתה קצת אבק וגילתה מחדש את מה שנמצא שם ומעולם לא זז משם , רק התחבא לפרקים . 
מעניין אותי לגלות עכשיו שפעם קראתי להם " המרתפים המאובקים של הנפש " , כשיכלתי לקרוא להם גם עליית גג . 
כנראה שהיה לי ברור תמיד שהנשמה נמצאת עמוק בבטן האדמה . 
אפילו אם היא שולחת קרניים של חלומות לשמיים . 
אני מוצפת לחלוטין . 
אינספור מטאפורות ודימויים למצב הזה נרקמים במטרה להבהיר לעצמי את הצעדים האלה שאני מנסה לעשות עכשיו . 
התכניות נראות ברורות , אבל בפועל כל שלב כרוך במאמצים ובמתן תשובות חדשות , והרגעת הפחדים . 
יש בדידות גדולה במעברים . 
כמו לצאת מחיבוק בטוח אחד כשעוד לא בטוח שיהיה חיבוק חדש , שיעטוף ויגן עליי . 
( למדריד ובחזרה . 
10.10.07-17.10.07 ) אין לי מלים , יש לי במה וכתר . 
השטיח האדום מוכן להפרש וכמה שריטות לא ממש מאיימות עליו . 
זה משתלב , אני צוחקת , אדום ואדום . 
( והפרח האדום מחייך אליי מפינת השולחן , מזכיר התחייבוית משכבר הימים וחוזים שנחתמו מבלי שיכולתי להבינם . 
במנוחתו מזכיר לי את כל העבודה שיש עליי לעשות . 
) 
