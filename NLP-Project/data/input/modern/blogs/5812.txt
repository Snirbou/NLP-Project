היום היה לי את מה שאני משער שהוא אחד מעשרת הימים המוזרים ביותר מאז היווסדי . 
אין סיכוי שאני אכתוב את כל מה שקרה בו לא בבוליטים , אז אני אכתוב את כל מה שקרה בו בבוליטים . 
1 . 
בעבודה שלי אנחנו עושים פרויקט של להחליף חלק מאוד משמעותי מהארכיטקטורה של התוכנה . 
החלק הזה הוא מאוד מסובך ובעייתי וגרם להרבה בלגנים בקנפוג ובביצועים של המוצר לאורך השנים , ולכן רוצים להחליף אותו . 
הרכיב שמחליף אותו הוא , כמובן , לא נטול באגים . 
ואני איש ה - QA שנבחר ללוות את אנשי הפיתוח באשר הם מכניסים אותו למוצר . 
אז היום הטסטינג הגיע לשיא , וזכיתי להתעניינות של חצי מהחברה , כולל המייסד וה - CTO , שבאו כל כמה דקות לשאול אותי איך הולך ומה עם הביצועים והאם נוכל להכניס את הרכיב הזה עד יום חמישי ( מחר , עד שאני אסיים לכתוב את הקטע הזה – היום ) בערב ( ובכן , לא ) . 
אה , כן , והרכיב הזה אמור גם לחסוך לחברה 400,000 ירוקים בשנה . 
2 . 
בזמן שאני מזיע בעבודה על הפרויקט הנ"ל , מתקשר אליי ת' , הבנאדם שישב לידי במשרד עד לפני שבועיים , שאז הוא התפטר . 
וכך הוא אומר : " תקשיב אסף , אישתי קיבלה מהעבודה שלושה כרטיסים לסרט 'ארץ קשוחה ' , ואחותה הבריזה לנו . 
רוצה לבוא ? 
" . 
3 . 
אני בטוח שוכח משהו כאן אבל לא נורא , זה פשוט חלק מהזרימה המנטלית . 
4 . 
" ארץ קשוחה " הוא סרט על הרפובליקה הגדולה ביותר שאי פעם התקיימה על פני כדור הארץ , ועל העובדה שכבר אין בה יותר צדק , ולעולם עוד לא יהיה בה . 
5 . 
אחרי שיצאתי מהסרט , אני מגלה שלוש שיחות שלא נענו . 
אני מתקשר למספר שהתקשר אליי , ומהצד השני של הקו עונה לי התוכניתן שאחראי על הפרויקט האמור . 
הוא נמצא במשרד , בשעה 23:15 , כדי לעבוד על עוד תיקוני באגים כדי שנוכל , אולי , בכל זאת , להכניס את הרכיב הזה מחר . 
האדם הזה , שנולד , דרך אגב , בארץ הקשוחה הנ"ל , מכיר את המלה professionalism מאוד , מאוד מקרוב . 
6 . 
אחרי זה הלכתי וקניתי דיסק לענק שלי ( הגעתי למסקנה : בכל מקום שמגיעים אליו בחיים , בכל שלב ושלב , מגן חובה ועד לשלהי הקריירה , תמיד ישחקו " גמד וענק " מתישהו ) . 
קיבלתי בעודף מטבע של 5 שקלים עם חיים וייצמן . 
7 . 
אני מתאהב לאט לאט – ולאט לאט הוא בדיוק הקצב הנכון – באדם הנכון . 
8 . 
נחמד לי שאחרי ארבע שנים אני עדיין יכול לכתוב קטעים כלליים כאלו בבלוג של עצמי . 
את Arcade Fire רכשתי כי יש להם את הדיסק הכי מרענן שיצא מקנדה בשנה האחרונה . 
את OK Computer רכשתי כי יש גבול לגודל החורים בהשכלה . 
את Belle & amp ; Sebastian רכשתי כי בריט זה לא רק רוק . 
את My Bloody Valentine רכשתי בעקבות המלצה של המוכר , שראה שאני קונה דיסק של סוניק יות' והפנה אותי באצילות למדף הנויז . 
את Hemispheres רכשתי כי המלה " קלאסיקה " קטנה על הלהקה הזו בשמונה מידות . 
את Daydream Nation רכשתי כי זה הדיסק הכי טוב של הלהקה שבלעדיה הזמר המועדף עליי היה משחק עד היום בסרטים סוג ג' . 
את The Cure רכשתי כי אני זקוק בדחיפות לעירוי של אנטידוט . 
את Absolution רכשתי כי הקול של בלאמי מסוגל למשוך את תשומת לבי , ולשמור עליה , גם באמצע המקום הסואן ביותר בעולם . 
את Modern Times רכשתי כי הוא פשוט כל כך טוב . 
לפני יותר משנה , עמדתי בחנות אחת בכיכר המדינה . 
החנות נקראה לה רוז , וכתבתי בה פתק יחיד , פתק שנגע ללבה של מישהי . 
בטרם יצאתי את החנות , הופקד בידיי מגנט , כזה שעליו מתנוסס ורד בודד . 
אני , בתורי , הצבתי את המגנט על ארון המתכת המעטר כה רבים מחדרי צה"ל . 
בציפיה מסוימת ניגשתי אליו ובדקתי האם אכן יצמדו השניים , והתוצאה היתה חיובית . 
הם נשארו שם , ורד ומספר טלפון , על הארון הזה , במשך שנה ומקצת . 
היום היתי במילואים , וישבתי בדיוק באותו חדר . 
הישרתי מבט אל הורד , שכהה קצת בינתיים , התקלף מעט , הועם מזוהרו . 
הושטתי ידי אל המגנט בתנועה חלקה אחת . 
רציתי לשמור אותו ... 
.. 
. 
אבל זרקתי אותו . 
זרקתי אותו הרחק . 
