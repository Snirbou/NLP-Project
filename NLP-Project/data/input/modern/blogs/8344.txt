אין לי מושג איך המצב הגיע לכך שאני לא יודעת מה לומר וכל מה שנשאר הוא הספק והאובדן . 
נעלמה היכולת ועמה הרצון והשמחה , נשאר האוויר שממשיך לצאת ממני . 
משום מה גם הסיגריות אינן תופסות חלק משמעותי , ואני קולטת את עצמי מעשנת בערך חמש ליום ותוהה הכיצד זה ייתכן שהריקנות הביסה גם אותן , הבלתי מובסות , סם החיים שלי , כביכול . 
וזה רק הולך ומתדרדר ... 
.. 
. 
למטה למטה ... 
.. 
. 
אולי באמת כבר מתתי ואני מפחדת להודות בכך . 
ואני משתדלת שלא להלאות בדיכאונות שלי את הסובבים אותי , כי בסופו של עניין אין דבר שהם יכולים לעשות בנידון והידיעה רק תכביד עליהם . 
וחבל לי שזה כך , אבל למדתי להבין שזה המצב . 
אז אני מלאה את האינטרנט מדי פעם , וגם זה כבר לעיתים רחוקות . 
כושר היצירה נמוג גם הוא , ואיתו שמץ הרצון לנסות . 
ובאמת שאני שונאת לכתוב יומנים , ומשתדלת מאוד שלא .. 
. 
כנראה שזה כרגע המוצא האחרון שלי , להתנחם באותיות מודפסות על רקע לבן , ועל טוב או רוע ליבם של אנשים שלא מוכרים לי , ושאיני יודעת דבר אודותם , תוך כדי ידיעה שהם אינם יודעים עשירית אודותיי , ועדיין יודעים יותר מהקרובים אלי ביותר ... 
.. 
. 
רק תוהה איך זה קרה שאני נמצאת כאן , במקום המלא באמת מובסת ומושפלת ובאהבה מנוצחת , ובעיקר בעיקר , לאן נעלמה התקווה ועמה האיכפתיות , ועמה היכולת להתבכיין מבלי להרגיש חלשה ומטומטמת . 
שייזדיין ההוא עם היצירות שלו והמילים החדות מדי ועם המצלמה והדיסקים והמיטה השחורה שזרקתי לאיגנור והוצאתי לאחר חודש כאילו זה לא היה ברור שזה מה שאעשה ... 
.. 
. 
שייזדיין ההוא שאהבתי אבל לא סבלתי שאמר לי הברות חסרות משמעות לגביו שנתן לי להאמין והצליף בי בשוט בו זמנית שהיה הוא , שיזדיין שהיה כזה חלש שרציתי שיזדיין ששיחק בי כמו ששיחק בזין שלו כשזה לא עמד כשכל שרצה הוא להזדיין איתי ואני בסופו של יום מזדיינת במקום אחר ועוד מזיינת לעצמי את השכל על ההוא עם היצירות והמילים החדות מדי שחתכו לי את המשאבה המרכזית לחתיכות קטנות כמו בסלט ערבי עם הרבה פלפל . 
שיזדיין , בעיקר בפנטזיה . 
מקווה שעדיין יש לו את המספר שלי ... 
.. 
. 
בא לי לצרוח ... 
.. 
. 
אבל שכחתי איך . 
משום מה אני תולה באחרים את התקווה שיזכירו לי , שיחדשו את היכולת , כיוון שאין לי עוד מה לומר . 
תיקון : אין לי איך . 
תיקון : אני לא יודעת . 
תיקון : אני לא מצליחה . 
אם הייתי יכולה , הייתי מושיטה יד , דוחפת אותה לאזור החזה ומוציאה משם בכוח את הגוש האפור שנח לו בין סדיני הקטיפה הנוחים שהנחתי לו שם עם הזמן . 
תיקון : לא הנחתי , הם הונחו . 
תיקון : הם הונחו שלא במודע . 
תיקון : הם הונחו במודע מודחק . 
אני לא יכולה להסביר ספציפית את ההרגשה . 
אני יכולה לטעון , כמובן , שיש הרבה דברים שאני אמורה להיות שמחה בגללם , ואכן הם משמחים אבל לזמן מאוד מוגבל . 
עוד לא מצאתי את מקור האושר שאני מחפשת . 
תיקון : מצאתי , אבל כנראה שלא אותו אני מחפשת . 
תיקון : מצאתי את מה שחיפשתי , אבל הוא לא גורם לי להיות מאושרת . 
תיקון : לא מצאתי , אבל אני אוהבת את מה שיש . 
תיקון : מצאתי , אבל הוא בתהליכי התהוות שמדכאים אותי . 
כרגע כל מה שאני מסוגלת לרצות הוא את החופש האינסופי . 
את הידיעה שאין סיבה לדאגה , את החוסר במועקות , את ההבנה שאהבה אינה תלויה בדבר מלבד בעצמי . 
ההבנה הזאת היתה חלק ממני פעם , אבל היא נעלמה . 
תיקון : היא לא נעלמה , היא עדיין קיימת אך בהשהייה . 
תיקון : היא לא נעלמה לגמריי , אבל איבדה מעצמה . 
תיקון : היא לא נעלמה , פשוט שינתה צורה . 
תיקון : היא אני , אבל אני רק רוצה לצרוח . 
לקח לי יותר מדי זמן לכתוב את זה ... 
.. 
. 
