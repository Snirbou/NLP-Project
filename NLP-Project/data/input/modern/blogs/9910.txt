מלהכניס את המציאות היבשה למקום הזה במשך כל שלוש השנים האלה , ופתאום נראה לי רעיון טוב להראות לכם שהייתה אחת כזו , אפילו אם זו פעם ראשונה ואחרונה לעכשיו . 
או לחילופין - דברים שלא ראיתי אותם באים במרחק שנע בין שלוש שנים לשישה חודשים מכאן : ~ שפתאום יימאס לי מכל הפיזיקות , והמתמטיקות , ואני אמצא בתוכי את האומץ לצאת ולחפש את הדבר האחר . 
~ ואתחיל ללבוש שמלות צבעוניות ~ וחיוכים נמתחים ~ ואשאיר את השחור מאחורי לנצח . 
~ שאני אסיים את התקופה הזו בלי יעל ~ וענת ~ ומאיה ~ וארגיש עם זה טוב . 
~ שכל הבחורים שאהיה איתם בתיכון יהיו בנויים על פי הדפוס הנחשק [ שלי ] שנבנה עוד בימי החטיבה : עם השיער הארוך והגיטרה והכל . 
~ שהנשיקה הראשונה שלי תתרחש במקום אותו מלאתי בקיא ארבע שנים לפני כן , כשהייתי ילדה קטנה ומאושרת , עם כשרון יוצא דופן להרגיש רע בארועי קיטנות . 
~ שהוא יהיה מכוער . 
~ שאני אדע להשתמש בפוטושופ , ואלך עם מצלמה לכל מקום , וארגיש שמצאתי . 
~ שאני אשאר נתינה נאמנה של שעות מוקדמות בבוקר ~ והארי פוטר . 
~ שאני אפסיק לשמוע רעש , ואנתב את עצמי למוזיקה שלה אוכל לקרוא בלב מלא אומנות . 
~ שאני אעבוד בארומה , ואדע איך מכינים את סנדביץ ' הסלמון הנחשק , ואיך קוראים לבחור עם המצח הגבוה והעיניים הרציניות . 
~ שתהיה לי תקופה של התמכרות לאלכוהול זול ולשפתיים זרות שלא אומרות לי שום דבר ~ ואחריהן אכיר את ההתמסרות העדינה לאהבה . 
~ שיקראו לו יונתן ~ והוא יהיה שילוב של אהבת נפש ~ אמת מנטלית ~ ומשיכה ממגנטת של כל תא ותא בגוף . 
~ ופתאום כל כך הרבה דברים שהיו מעורפלים קודם יסתדרו לי . 
~ שיהיו לי הפרעות אכילה ~ ואדרדר למצב של 43 קילו ~ וכלא נפשי . 
~ שאוהב את זה . 
~ שאשנא את זה . 
~ שאצא מזה . 
~ ואתחיל לכתוב שירים . 
~ שאחד הפחדים הגדולים שלי יתממשו . 
~ שניב ואני נוכל לנהל שיחות של שעות גם אחרי חצי שנה ~ ושנתיים ~ ושלוש . 
~ שאוכל להגיד בלב שלם שהדבר הטוב ביותר שקרה לי בחטיבה הוא שהכרתי את פולה ~ ושהיא תסכים לסלוח לי על שהייתי ילדה אגואיסטית ודוחה להחליא בכיתה ח ' . ~ שאני אזכור את כיתה י' בחיוב ~ אפילו אחרי הכל . 
~ שאהיה טיפוס של בריחות ~ ולא אהסס . 
~ שאתחיל להאמין בדברים כמו אסטרולוגיה [ כאן עמית מכה בי ] . 
~ שאצליח לעבוד במשך 8 שעות ~ ויותר . 
~ שהאהבה שלי לג'ינס תחזור ~ ואעבור את ה 162 ~ אבל לא את ה 163 . ) : ~ שיום יבוא ואשתכר על מדרגות העיריה ואתבוסס במיצי הקיבה של עצמי [ ושל חולי ] עד שאמא תצטרך לבוא ולגרד אותי מתוכם . 
~ שאצטרך להשפר את טופס 007 ~ ו 006 ~ וזה יראה לי טבעי לחלוטין . 
~ שספרות יהיה השיעור האהוב עליי ~ אבל שיעור ספרות מורחב . 
~ שארד ממכסה שני הספרים לחודש . 
~ שאראה את עניין המין מנקודת המבט הנכונה ~ ולא אתבייש לדבר על כך . 
~ שתהיה לי תקופה אבודה יותר מדצמבר 2004 . 
~ שאוכל למצוא דברים משותפים עם הרבה אנשים . 
~ שיונתן ואני נהיה טלפתיים גם שנה אחרי ~ נשלח אסאמאסים ונשיקות נסתרות ברגעים חופפים ~ והאקסים האחרונים של שנינו יגורו על אותו רחוב . 
~ שאתאהב במיוז [ אחרי שהייתה לי בעיה לא מובנת איתם בסביבות כיתה י']. ~ שאפסיק לשתוק . 
[ בהשראת אדוה - יאלי , כמו הרבה דברים ] . 
- פברואר . 
זה היה ממזמן . 
- * שישרף הכל בלחש . 
- צחוקים . 
