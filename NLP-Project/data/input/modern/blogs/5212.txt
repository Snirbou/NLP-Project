היום התחיל רע . 
אחרי שנת לילה לא נינוחה הגעתי באיחור לעבודה ושם כאילו הכל לא הסתדר , הייתי מאוד קרובה לצעוק על מישהו , אבל הצלחתי לעצור את עצמי . 
יצאתי מוקדם והלכתי ללימודים וכשראיתי שעוד שניה אני נרדמת מול הפרצוף של המרצה החלטתי למנוע פדיחות ופשוט ללכת הביתה . 
" זה לא היום שלך " אמרתי לעצמי עם פרצוף של כלבלב עצוב , " עדיף להסתגר בבית ולתת ליום הזה לעבור " . בית . 
סושי . 
בונבון הוא מחכה לי במטבח , יותר נוח לו ללמוד שם . 
" אתה אוכל איתי או להכין סושי רק בשבילי ? 
" אני שואלת והוא עונה שהוא אכל המון היום ולהוכחה מראה לי את הבטן החמודה והשעירה שלו . 
ברגע שיש לו ס"מ שומן בבטן הוא מיילל " אני שמן " . 
הוא מצחיק אותי כשהוא עושה את זה . 
תוך כדי גלגול אני שואלת אותו אם להתקשר או לא להתקשר והוא עונה בהחלטיות " אל תתקשרי " . 
אתמול לפני שנפגשתי עם בחור 3 הוא אמר לי " אל תשכבי איתו " , זה היה נראה לי תמוה , כי לא תכננתי לעשות את זה . 
בונבון הלך , אני ישבתי לאכול ותוך טבילת הסושי בסויה התחלתי להשלים עם המחשבה שבחור 3 נכנס להיסטוריה . 
כשסיימתי לאכול גיליתי הודעה מהעבודה . 
המנהל שאני עובדת איתו על הפרויקט הזמני ראה חלק מהתוצאות והיה חייב לומר שזה יצא " מדהים , מדהים , מדהים " . 
ידעתי גם קודם שהוא מעריך אותי , הוא כל הזמן מתייעץ איתי לגבי כל מיני החלטות , רוצה שאני אצטרף אליו לפגישות והוא אפילו הציע לי לעבוד חלקית מהבית ולדווח על השעות עבודה . 
לא קיים אצלנו המושג " לעבוד מהבית " , הוא קובע נהלי עבודה מחדש רק בשבילי ... 
.. 
. 
זה היה מאוד משמח לראות שהוא כל כך מתלהב ממה שעשיתי שהוא לא יכול לחכות לזמן שאני אהיה בעבודה כדי לומר לי את זה ... 
.. 
. 
מי היה מאמין שאני אוכל לבטא את הצד היצירתי שלי בעבודה הזאת ? 
? " מאוד נהניתי אתמול " הוא אומר ואני שמחה לשמוע . 
נחמד לי לשמוע מחמאות על הביצועים שלי מ " מומחה " . 
בתור הבחור הכי מבוגר ומנוסה ששכבתי איתו הוא זכאי לתואר הזה . 
הבחור שואל מה דעתי על זה ששכבתי עם מישהו באותו יום שהכרתי אותו ומופתע כשאני עונה שזה כבר קרה בעבר ... 
.. 
. 
שיחה קלילה , אני שמחה שלא נשארתי עם התהיות של " יתקשר או לא יתקשר " , שמתי את האגו שלי בצד ופשוט התקשרתי . 
נדיר שאני מתלהבת ממישהו ומבחינתי אין לי מה להפסיד . 
רגשי נחיתות - זוזו הצידה , נועזות - תורך הגיע ! 
אין לי מושג לאן הקשר איתו הולך ולא אכפת לי שזה יימשך כל זמן שיהיה לי נחמד איתו . 
אחרי הכל , היום לא היה זוועתי כמו שציפיתי והכי חשוב זה שאני מרוצה מעצמי ... 
.. 
. 
למה את אף פעם לא שמחה , אין לך מנוחה תמיד רוצה הכל בבת אחת . 
למה את נבהלת מכל שטות , פוחדת מטעות תמיד את מוכרחה להיות בטוחה . 
אז אתן לך אותי בכמה דוגמאות ותוכלי אז לבחור אם לצחוק או לבכות אני , אדע לפחות שעשיתי הכל בשבילך . 
סיפרת שמילדות את קצת דפוקה , רצית להיות מלכה , תמיד נשארת הבת של השכנה ממול לקחו אותך תמיד די בקלות , חיכית להזדמנות איבדת את הראש , סיפור נדוש עכשיו את יכולה להיות שקטה , קחי לך מנוחה אני איתך עובר את המסע נסי לתת בי קצת יותר אמון , נמצא את הכיוון הדרך ארוכה , ואת מלכהמתעוררת משינה כששיר של דני ליטני מתנגן לי בראש . 
אם לא היה גשום וקר בחוץ הייתי יוצאת לטיול לילי , אולי זה היה מרגיע אותי . 
שונאת להרגיש " לא מספיק " . 
כאילו שיש לי משבר אמון בעצמי . 
אני יודעת שזה עניין סובייקטיבי וכבר נתקלתי בעבר במי שחשב שאני מספיק יפה , חכמה וכו ' . זה לא שנאמר לי במפורש שאם הייתי יותר X עניינים היו אחרת , זו פרשנות שלי . 
בתקופות ארוכות בחיי היו לי רגשות נחיתות בנוגע למראה החיצוני שלי , היו תקופות שקיבלתי חיזוקים מהסביבה שגרמו לי לחשוב שאני נראית טוב והיו תקופות אחרות שלא משנה מה אמרו לי , ידעתי איך אני . 
פלאשבק לנובמבר 2002 . 
הדירה הקודמת שלי , הולכים באמצע הלילה למכונה שמוכרת קונדומים וקונים חבילה . 
אתמול השתמשנו בקונדומים האחרונים מאותה חבילה . 
לקח לי שנתיים לסיים חבילת קונדומים ... 
.. 
. 
איזה חיי מין עלובים , כמה לא תל אביבי מצידי ... 
.. 
. 
קשה לי לחזור לסדר היום כאילו כלום לא קרה , אבל נראה לי שזה מה שאני צריכה לעשות . 
אני מקווה שאני אצליח להרדם חזרה . 
הזוי . 
כמו שחשבתי הוא בדיוק מה שאני אוהבת . 
ב - ד - י - ו - ק . 
כמה פעמים הייתי במצב הזה שנתקלתי במישהו שחשבתי שהוא עונה לטעם שלי בצורה מושלמת ? 
כולל היום 4 . 
כמה מהם התעקשו להיות כנים ולשים את כל הקלפים על השולחן ? 
הוא הראשון . 
" איך אתה יכול לפגוע בי ? 
" אני מרגישה מחוייבות לשאול ומוסיפה עם חשש את השאלה " אני לא מוצאת חן בעיניך ? 
" והוא שוקל מילים כמה שניות עד שהוא עונה . 
" האינטואיציה שלי אומרת שיכול להיות לנו משהו פיזי מדהים , את סקסית בטירוף , אבל אני לא בטוח אם זה יכול להיות מעבר לזה ואני לא רוצה שתיפגעי ממני " . 
אני חושבת , אנחנו מדברים על הנושא שעה , אני שואלת הוא עונה ולהפך . 
מצד אחד , הוא מושך אותי ויש לי חשק לשכב איתו , אבל מצד שני אני רוצה יותר . 
אני רוצה רגשות הדדיים . 
כשהוא הולך אני מגלה שהחגורה שלו מוטלת על הרצפה ולרגע מהססת אם להתקשר לומר לו את זה , או שהיא תישאר אצלי וככה אני בטוח אראה אותו שוב . 
אחרי חצי דקה של התלבטות אני מחליטה שאני לא משחקת איתו , אם הוא לא רוצה לראות אותי שוב אני לא רוצה לכפות את זה עליו . 
פרידה שלישית בזמן של 10 דקות . 
בראשונה הוא נישק אותי קלות ויצא ובשניה הוא חזר כי לא היה לו נעים שהוא השאיר אחריו לכלוך ובשלישית היתה לי הרגשה שהוא מצלם את הרגע ושאני לא אראה אותו יותר . 
שנינו שוכבים חצי ערומים על המיטה , אני מסתכלת עמוק בעיניים היפות שלו ואוהבת את ההרגשה החופשית הזאת , אני מרגישה שאני יכולה לומר לו הכל ושזה הדדי . 
לא יודעת אם יש לזה עתיד או לא . 
רוצה המשך למה שזה לא יהיה , אבל העניין לא תלוי רק ברצון שלי . 
פתאום נשמעות דפיקות על הדלת , בהתחלה אני מתעלמת , אבל כשהדפיקות לא מפסיקות אני עונה . 
מר טקט מהצד השני של הדלת , כשאני אומרת לו שאני עסוקה הוא עונה שיש לו רק שאלה לשאול אותי . 
" לא עכשיו " אני אומרת ומקווה שהוא יעלם משם ויפסיק להפריע לנו.לא מבינה איך אני נקלעת למצבים כאלה . 
לא יודעת למה אני לא יכולה לקבל " גם וגם " . 
שיהיה כמו שאני רוצה ושירצה את מה שאני רוצה . 
גם אם שני אנשים רוצים את אותו הדבר זה לא תמיד מסתדר , אני משכנעת את עצמי בקול ובודקת איתו אפשרות לפשרה - בין מה שהוא רוצה ומה שאני רוצה . 
אם הוא לא בטוח ב - 100 % שהוא רוצה סטוץ ותו לא אני מוכנה לזרום עם זה ולראות לאן זה מתפתח . 
הוא לא בטוח ואנחנו מוצאים את עצמנו במיטה . 
אני רוצה לחלום על מישהו ולהתעורר חבוקה בזרועות שלו . 
זו לא נראית לי בקשה מוגזמת . 
או שכן ? 
