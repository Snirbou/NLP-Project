" נא לא להרגיז את אדונינו " , כך קראו אתמול מנהיגים דתיים יהודים , נוצרים ומוסלמים במסיבת עיתונאים שערכו בירושלים במחאה על הכוונה לערוך בעיר את מצעד הגאווה העולמי . 
המצעד , אותו יוזמת עמותת " הבית הפתוח " בירושלים , אמור להיערך באוגוסט הקרוב . 
המנהיגים הזהירו , כי המצעד יגרום להפרות סדר קשות ולשפיכות דמים בעיר וקראו לרשויות למנוע את עריכתו . 
במסיבת העיתונאים , שנערכה במלון , השתתפו שני הרבנים הראשיים , הראשון לציון שלמה עמר והרב יונה מצגר , הפטריארך הלטיני מישל סבאח , מזכ"ל הכנסייה היוונית - אורתודוכסית הארכיבישוף ארסיטראכוס , דובר הכנסייה הארמנית הבישוף אריס שארוויניאן , השייח'ים הסופיים בוכארי ומאנאסרה והרב מנחם פרומן מתקוע . 
את מסיבת העיתונאים אירגנה הרבנות הראשית בשיתוף עם " מטה המאבק נגד מצעד הגאווה " , ארגון שהוקם לפני כחודש ביוזמתם של ליאו ג'יאובנטי , מטיף אוונגליסטי מקליפורניה מארה"ב וקבוצת רבנים אורתודוכסים מישראל ומארה"ב המקורבים לחוגי הימין . 
בהתייחסו להרכב הנדיר של המשתתפים אמר הרב עמר כי " המצעד הזה עשה דבר אחד טוב , בכך שאסף את כולנו כאן - ואני מברך על כך " . 
עמר הוסיף , כי " יש מספיק מתח בעירנו בימים אלה בגלל ההתנתקות . 
לא צריך להוסיף מתח על מתח ושבר על שבר " . 
הרב מצגר אמר כי " עריכת המצעד היא רעיון גרוע , הן מבחינת המקום והן מבחינת העיתוי " . 
הדוברים הנוצרים באירוע הדגישו כי הם מכבדים את זכויות ההומוסקסואלים , אך טענו כי על מארגני מצעד הגאווה לגלות התחשבות דומה ברגשותיהם של המאמינים . 
הדוברים המוסלמים היו תקיפים יותר והזהירו כי האל ישפוך את חמתו על העיר ותושביה אם מצעד הגאווה ייערך בה . 
הרב מנחם פרומן , שביקש לדבר " בשם המוסלמים " , הזהיר כי המצעד יגרום לשפיכות דמים " לא רק בירושלים ובתל אביב אלא גם בניו יורק ובפריס " . 
כל הדוברים חזרו על הטענה שהומוסקסואליות היא חטא ותועבה והזכירו את פרשת סדום ועמורה המקראית . 
הרב דוד לזר מהתנועה המסורתית - קונסרבטיבית , המלווה את עמותת 'הבית הפתוח ' , המארגנת את מצעד הגאווה אמר ל " הארץ " כי " הטיעון של התחשבות ברגשות אינו מקובל כשהוא בא ממסד דתי שאינו מתחשב בקביעות ברגשותיהם של מאמיניו ההומוסקסואלים , מטיל עליהם מגבלות ואיסורים ואינו מאפשר להם למסד את זוגיותם " . 
לדבריו , " אם המנהיגים הדתיים חרדים באמת מפני שפיכות דמים , עליהם מוטלת החובה למנוע זאת ולרסן את צאן מרעיתם " . 
" הבית הפתוח " ואנשי דת נוספים מן העולם פרסמו תגובה משותפת המסבירה את חשיבותם הסימלית של ארועים אלו לקידום סובלנות בעיר . 
" למרבה הצער , הקולות השמרניים הקיצוניים המושמעים כנגד מסר זה , מוכיחים כי גם לגזענות ולחוסר הסובלנות אין גבולות . 
לאיש אין מונופול על פירוש דבר האל - וירושלים היא המקום בו המסר הגלובלי של שלום , דמוקרטיה , פלורליזם וגאווה הוא חיוני ביותר " , נאמר בהודעה . 
יו"ר הבית הפתוח , נועה סתת , אמרה אתמול כי " אירועי הגאווה העולמיים הקודמים בשנת 2000 עוררו התנגדות קשה של הוותיקן - ועם זאת , הם התקיימו ברומא כמתוכנן , וביטאו את אהבת האל לכל בני האדם , ללא קשר לנטייתם המינית " . 
עד כאן הקטע שנלקח מוואלה חדשות . 
מי שחשב שתקופות החושך מאחורינו , היה צריך לראות את מסיבת העיתונאים הזאת בטלוויזה . 
בחודש אוגוסט 2005 צפויים להגיע לירושלים אלפי תיירים , ויחד עם עשרות אלפי ישראלים לקיים ארוע שכל כולו קריאה לסובלנות , קבלת השונה , ובעיקר אהבה ללא גבולות - אירועי הגאווה הבינלאומי . 
האירוע הזה יכול לשגר דווקא מירושלים המשוסעת והמסוכסכת מסר של סולידריות אנושית , זכויות אדם , קריאה לשלום ולגרום לתנופה מחודשת בענף התיירות בירושלים ובארץ . 
אבל יש אנשים שלא מוכנים לזה . 
המחשבה שירושלים תהיה לרגע אחד בירה של נורמליות , של אנושיות , של שמחה וחגיגיות מעבירה אותם על דעתם . 
במסיבת העיתונאים הזאת רואים איך שקואליציה נדירה של אנשי דת שמרניים יהודים ערבים ונוצרים מבטיחה לעשות הכל כדי לעצור את המצעד הזה . 
ביחד ניצור קול חיובי חזק בעד האירוע ! 
חתמו על העצומה לתמיכה במצעד הבינלאומי ! 
אנא , הכנסו לקישור הזה כדי לחתום על החופש שלכם להיות . 
שלכם זאזי http://www.gay.org.il/claf/azuma.php 
