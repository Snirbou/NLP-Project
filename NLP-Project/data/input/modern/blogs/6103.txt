שלושה מבחני עריכה עשיתי , בזה אחר זה , מיום רביעי ועד היום . 
שלושה מבחני עריכה לעבודות שבכל אחת מהן אני חושקת , ממניעים דומים ושונים , אחד מהם כולל כתבה ענקית על נושא שאני מבינה בו כמו חמור במרק וגו ' , וילד חולה אחד . 
לא כולל מחשב שהתקלקל ותוקן , דירה שמחכה למצוא חן בעיני מישהו ומארחת מידי ערב חבורת אנשים בלתי מוכרים שמערערת את שלוותו של הזוחל המצוי ו ... 
.. 
. 
נו , הדבר הזה . 
עבודה . 
שלושה עשיתי , וסיימתי . 
אני גאה בי מאוד . 
אחד מהם כבר עברתי , למוסף המשובח ההוא בעיתון האינטליגנטי במיוחד . 
אבל יש בעיה , אמרה העורכת . 
את בטוחה שאת עוברת דרומה ? 
כן , בטוחה , עניתי בשפל קול . 
היא אמרה שהמשמרות הן קבועות , ואי אפשר פחות מארבע . 
שעה וחצי נסיעה לכל כיוון . 
אז זה נכון שהסבתות יוציאו את איתי מהגן , אבל האם אני באמת מתכוונת לא לראות אותו ארבעה ימים בשבוע ? 
זו היתה כוונת המשורר ? 
הרי כל הרעיון בלעבור דרומה הוא לשנות את החיים , לעשות קצת יותר זמן ביחד . 
לעבוד קצת פחות , מספיק כדי להתפרנס בכבוד . 
לשבת בגינה , לא לעשות כלום מידי פעם . 
לחיות קצת . 
יותר מידי זמן חיינו במרוץ מטורף . 
אבל אני רוצה את העבודה הזו . 
חיים לא פשוטים . 
איתי חולה . 
החום שלו ממריא כמו השחיתות בכנסת ואנחנו עושים משמרות שינה על הספה , כי הוא נרדם רק על הידיים . 
גם את הימים הוא מבלה על הידיים , מקטר ואומלל , וידי ( חה ! 
) קצרה מלהושיע . 
אקמולי מידי פעם , אמבטיות והמון חיבוקים , שיתחזק . 
הוא לא כל כך רוצה לאכול , מה שמאוד לא אופייני , אבל שותה המון ומנשנש מידי פעם איזה סימילאק . 
לא נורא , אמר הרופא . 
גם על זה הוא יתגבר . 
בכלל לא רע להחזיק אותו על הידיים כל היום . 
לא זוכרת מתי ראיתי כל כך הרבה טלוויזיה , אולי בתקופת ההנקה , ואחרי בהייה שיטתית בכל מיני תוכניות עיצוב וגינון , אודטה וד"ר פיל אני חייבת לומר בפה מלא : התגעגעתי . 
כשהוא ישן טוטאלית לקחתי הפסקות ועשיתי את אחד ממבחני העריכה . 
ככה , בהמשכים . 
אני מקווה שהכל יסתדר בסוף . 
הדירה תושכר בזמן , אני אפוטר בקרוב ואקבל את כל הפיצויים שמגיעים ובעיקר אמצא עבודה אחרת , שתתאים . 
שתתאים , שתתאים . 
אני רוצה לגדל את הילד שלי , להיות שם . 
לא בגלל ייסורי מצפון או כי ככה כתוב בספרים , אלא מסיבות אנוכיות בלבד : לא לראות אותו עושה אותי חולה . 
רק המחשבה על זה מעוררת בי חלחלה . 
הוא האור בחיים שלי , ככה פשוט . 
