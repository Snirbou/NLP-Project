Las palabras de dio לכל תקופה יש שיר , לא תמיד אני מתחברת לכל מילה ומילה בו , אבל לפעמים משפט או שניים גורמים לאותו שיר להתקע בראש . 
בתקופה של זעם זה היה " תיאטרון בובות " של אביתר בנאי , בתקופת פגיעה " לך איתה " ובתקופה הקשה שרחוקה ממני שנות אור זה היה " היינו עושים אהבה " . 
בימים האחרונים אני שומעת שוב את הג'יפסי קינגס והשיר Un amor לא עוזב אותי , לא בגלל המלנכוליות שבו , אלא בגלל העומק של אותם רגשות . 
חוזרת מהעבודה ומסתכלת מסביב , השמים נראים כאילו נצבעו בידי אמן מוכשר במיוחד ואם היתה לי מצלמה הייתי מצלמת את בניין העיריה המכוער , כשהפסל המשולש מסתיר חלקים ממנו ובאופק השמיים תכולים עם עננים ורודים , ולרגע הרקיע נראה כמו ציור מתוך סרט של דיסני . 
Un amor vivio ת' הופתע מההגדרה ואני הופתעתי מכך שהוא מופתע . 
בדייט השלישי עם הבחור החדש החלטתי שזה לא מתאים לי . 
מילא להיות עם מישהו שלא נראה לטעמי , אבל לא להימשך אליו ? 
זה כבר יותר מדי בשבילי . 
שיא חדש נקבע - 3 פגישות ואפילו לא נשיקה . 
קצב איטי זה טוב ויפה אבל לא לנסות אפילו לנשק אותי בפגישה שלישית זה גובל בעלבון . 
ביום למחרת , בשעת ערב יפה ת' נכנס אלי לדירה ויצא ממנה רק הבוקר . 
היתה תשוקה גדולה והנאה ובמקום להתחרט על המפגש , זה גרם לי למחשבה הפוכה ולשאלה למה לא עשיתי את זה קודם . 
הנוכחות שלו גובלת בהשפעה נרקוטית . 
אני מכורה לריח שלו , לטעם , למגע . 
אני יודעת שאני צריכה להמשיך הלאה , אבל קשה לעשות את זה כשמצד אחד של המאזניים נמצא עונג ודאי ומהצד השני דייטים שרובם מובילים לאכזבה . 
מצד אחד אני מקוה לא להתפתות לפגוש אותו שוב , אבל מצד שני אני רוצה להיות איתו , להרגיש את אותה אופוריה שהוא גורם לי להרגיש . 
חצי יום הסתובבתי עם חיוך מרוח על הפנים , עייפה ומאושרת , משחזרת בדמיון קטעים נבחרים מהלילה . 
ועם אותו חיוך אני הולכת לישון , מקוה שאותו בורא עולם יעזור לי לבחור את הדרך הנכונה . 
יכול להיות שהכל ידוע מראש ? 
המיסטיקה בנויה על כך שניתן לחזות את העתיד . 
יש משהו מרגיע בללכת לאדם שמתיימר לדעת מה צפוי ומאשר שהכל יהיה בסדר . 
בעלי לעתיד ? 
באוגוסט 2005 ידעתי איך יקראו לו ואיך הוא ייראה . 
הטעות של אותו מתקשר היתה בשנים . 
שנה אחרי , באוקטובר 2006 הגיע תורה של המכשפה מיפו , שהזהירה אותי מ - ת' וצפתה עתיד של חגיגות מימונה או אכילת קובות . 
טוב שאני אוהבת קובה : - ) עניין המעבר לעבודה אחרת עדיין תמוה . 
נחכה ונראה מה יהיה ... 
.. 
. 
לפני 4 חודשים הקבליסטית נתנה לי סימנים מזהים , חלקם מדויקים , בחלקם היא טעתה . 
הוא קצת יותר מבוגר ולא באותו מזל אסטרולוגי שהיא ראתה . 
החיבור של שלושת חוזי העתידות יחד מוביל אותי לבחור אחד . 
הבחור הוא מאוד אינטיליגנט , איש שיחה , בוגר , עצמאי , עם חוש הומור ועושה רושם של מישהו שיודע להיות חבר טוב . 
אני אוהבת את זה שהוא ראה עולם , התנסה ומוכן לשלב הבא בחיים , מה שנדמה לי שאני רוצה . 
כמובן שאין מושלם ומבחינת מראה הוא לא הטעם הקלאסי שלי . 
אבל כבר היה תקדים שהתאהבתי במישהו שלא מתאים לאותה תבנית , כך שזה יכול לקרות שוב . 
אתמול היה לנו דייט מאוד נחמד , ממש נעים לדבר איתו , לא רציתי שהפגישה תסתיים . 
הוא החזיר אותי הביתה ואפילו לא ניסה לנשק אותי . 
הייתי מאוד מרוצה , מתאים לי קצב איטי . 
היום הוא שלח לי הודעת " בוקר טוב " והתקשר בערב לשוחח על היום שהיה . 
נחמד שאין משחקים והוא לא מנסה להסתיר את ההתלהבות שלו ממני ... 
.. 
. 
גם אם האינטואיציה שלי אמרה לי תוך כדי שיחת הטלפון הראשונה בינינו שזה " הוא " . 
אבל גם אם אני טועה ועוד כמה פגישות אחד מאיתנו יחליט שזה לא מתאים , משמח אותי לדעת שיש בחורים טובים פנויים ואני אהיה בסופו של דבר עם אחד כזה . 
השמש נעלמת בחורף , וגשם מטפטף על העורף וקרררר העונה הקרה אני אוהבת חורף . 
כשמתחיל להיות קריר והעננים מגיעים זה משפר לי את מצב הרוח . 
עדיין לא יצא לי להתנפל על שלולית תמימה באמצע הרחוב , אבל ברור לחלוטין שזה יגיע . 
אני אתגנב אליה בשקט בשקט , מבלי שהיא תרגיש וספלאששש - אקפוץ לתוכה בהפתעה . 
ריח של גשם זה אחד מהריחות היותר נעימים שיש . 
אם מישהו היה ממציא בושם בריח של גשם הייתי קונה אותו בשמחה . 
התכרבלות " שלום , אני דפנה ואני מכורה לכרבולים " . 
" אוהבים אותך " . 
" מי בדיוק ? 
" הגמילה מכרבולים לא פשוטה , במיוחד בימים קרירים של חורף . 
אני מתפרשת על כל המיטה , ישנה באמצע שלה ונמרחת על הבטן , עטופה בשמיכת פוך ומחבקת את הכרית . 
הידיעה שזה זמני מרגיעה אותי . 
גברים , סוג של בדיוק שבוע אחרי שאמר שיתקשר הטלפון צלצל . 
לא הספקתי לענות בפעם הראשונה וכשראיתי שהשיחה ממנו , חשבתי שזו היתה טעות . 
בפעם השניה שהוא התקשר הבנתי שזה לא טעות ובפעם השלישית החלטתי לענות . 
הוא התחיל את השיחה כאילו כלום לא קרה ורק אחרי שאמרתי לו שלא הבנתי אם חייזרים חטפו אותו או שיש לו פיצול אישיות , כי אין לי הסבר אחר למה הוא נעלם לשבוע , האמת התגלתה . 
לטענתו האקסית שלו " נחתה " עליו באותו יום שבו הוא היה אמור להתקשר אלי וליומיים הם חזרו , עד שזה התפוצץ . 
מאחר והוא לא ידע איך להגיב , הוא לא התקשר . 
המשכנו לדבר עוד כמה דקות , הוא רצה שניפגש , אמרתי שאני עסוקה ושידבר איתי בהמשך השבוע . 
אין לי מושג מה לעשות איתו עכשיו . 
משתי הפגישות שהיו לנו עדיין לא הגעתי למסקנה מה אני חושבת עליו , אבל כל הסיפור הזה מוריד לו הרבה נקודות . 
אם הסיפור שלו מדויק - היא " נחתה " ביום שני וברביעי הסיפור ביניהם התפוצץ . 
איפה הוא היה ב - 5 ימים אחרי ? 
כל אחד עושה טעויות , אבל בשלב הזה , כשעדיין אין נקודות לזכותו , נשאלת השאלה אם לתת הזדמנות שניה או לא . 
אולי אני אגיד לו את הדברים האלה בשיחה הבאה שלנו ולפי התגובה שלו אחליט מה לעשות הלאה . 
דייטינג אין לי חשק לכל ההתחלות . 
דייט ראשון זה לא בעיה , כי תמיד מוצאים על מה לדבר שעה - שעתיים . 
אבל בדייטים הבאים יותר קשה למצוא נושאי שיחה . 
אני לא אוהבת אי יציבות וסימני שאלה - חוסר ידיעה מה הצד השני חושב ורוצה . 
יש אנשים שמצבים כאלה מרגשים אותם , לי זה לא עושה טוב . 
אני רוצה שגרה - לקום ( מכורבלת ) בכל בוקר ולהרדם ( מכורבלת ) בכל לילה ליד אותו גבר . 
מקוה שאחרי שאקבל את אותה שגרה לא אשתעמם ממנה ... 
.. 
. 
רעמים וברקים במיטה , מתחת לפוך , הלפ טופ עלי והטלויזיה דולקת . 
יהיה לילה טוב . 
