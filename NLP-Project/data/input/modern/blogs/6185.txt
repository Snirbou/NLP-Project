זה הולך להיות ניסיון מסוג מסויים . 
זהו . 
נשברתי . 
אני מסטולית עד עפר . 
לראיה : מתבלבלות לי האותיות . 
כל שגיאות הכתיב רשומות בטאבו , לא נוסו על בעלי חיים ואינן מכילות מרכיבים מן החי . 
ניתן לנסות על עור יבש ... 
.. 
. 
דיר גוד , כמה יבש פה . 
כוס מים . 
חברו הטוב של האיש קפץ לביקור . 
הביא שלל . 
תוצאה . 
מה עכשיו ? 
המ . 
רעיון לא טוב . 
אני הולכת לבהות בטלוויזיה . 
אני מנסה לשמור על אופטימיות . 
ברוב הפעמים זה מצליח . 
מסבירה לעצמי שלפחות עכשיו אני יודעת מה אני רוצה , מה יעשה לי טוב , וכל מה שנשאר הוא למצוא את המקום המתאים . 
משתדלת לעשות רק מה שעושה לי טוב , לישון יותר , לטייל בשמש , לשמוח שהליבידו שלי כבר לא קבור יחד עם תות ענך אמון , שאני לא שונאת את החיים שלי עד כדי כך שלא בא לי להזדיין . 
וכל הזמן אני יושבת לידי כמו ליד חולה נפש מועד לפורענות , כפות בכותונת משוגעים ומסומם מאופטימיות שאני מזריקה לו דרך הוריד , ומחכה בדריכות לרגע שההשפעה תחלוף , שאני לא אפספס את המנה הבאה , שלא יתחרפן לי . 
מכירה את הפלופים האלו , רגעים של נפילה לתהום הייאוש והשנאה העצמית , הרגעים שבהם אני מאמינה לכל מי שאי פעם הרפה את ידי בנוגע לעצמי . 
כל האנשים הטובים , אם במודע או שלא במודע , ששללו כל סיכוי להאמין , לאהוב , לסמוך על עצמי , להאמין שיש שכל ישר ויש דרך , גם אם היא לא כמו של כולם . 
יכול להיות שהסמים העצימו את התחושות האלו ? 
כבר כמעט חודש שאני לא מעשנת . 
פשוט אין מה . 
בתקופת האבטלה הקודמת עישנתי כמעט כל ערב , מוחקת בהינף שאכטה את כל התיעוב העצמי , התהייה הקיומית והדיכאון ומעבירה כמה שעות מאושרות בטיסה בשמי הארץ . 
רק שלמחרת בבוקר התחשק לי לחתוך את הורידים . 
וכמו ב pms , לא משנה המודעות לעובדה שמדובר בתהליך כימיקלי , שהמוח שלך קצת מחורפן וזה הכל , אין סיבה להתרגש , סתם דיכאונצ'יק , ברגע שאת חווה את זה לא מעניינות אותך הסיבות . 
את רק רוצה למות . 
אני חיה בתוך שיר של " נטשה " . 
שלא יפול עלי , שלא יפול על עצמו , שלא ייגמר לי . 
