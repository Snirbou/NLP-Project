בשמחה ובששון ( וגם כי אין לי ממש ברירה כי אחרת אני אלך לכלא ) התייצבתי בשערי הבסיס , בעלת פזם של שלושת רבעי שירות לפני שחרור ! 
( או בקיצור ... חצי שנה ... )כבר לא בסיס סגור אלא חיי הוללות של יומיות בצבא . 
מה שאומר – יש חיים . 
ואשכרה ישנים בלילה . 
העבודה בבסיס פתוח די דומה לעבודה משרדית במשרד עורכי דין . 
יש משרד ובו אתה מוקף אנשים מסביב שאת חלקם בא לך להרוג ולהתעלל בגופה שלהם עם כמה שיותר סוגים שונים של כלי עבודה.כן ... זה די אותו דבר ... ההבדל היחידי הוא שאנחנו לא עוסקים בשום דבר שקשור לעריכת דין . 
ולא מרוויחים כסף . 
מה שכן אני בהחלט יכולה להגיד שהתפקיד ממש מעניין ומאתגר . 
זה מדהים אותי איך הצבא מביא כל כך הרבה אחריות לידיים של ילדים בני 18 ( אני מתכחשת ליום ההולדת שלי בעוד חודשיים ועמו הזקנה הממשמשת ובאה ) . 
ממש מפחיד אותי לטעות . 
אסור לי לטעות . 
לא רוצה אחריות ! 
בפעם שאחרונה שנתנו לי אחריות הרגתי את התוכים שלי כי שכחתי להאכיל אותם ! 
! 
! 
אני עוברת תפקיד . 
תנו לי להיות משק"ית אפסנאות שמחה ומאושרת!בית חוליםהיום הרגשתי כאילו מישהו נועץ לי בבטן סכין מאוד חד ומאוד משוייף שהרגע יצא ממפעליה הקסומים של איקאה אי שם במרחביה הירוקים של ארץ האורות הדולקים – גם כשיש הפסקת חשמל - שוודיה . 
הרופא הצבאי הפנה אותי לבית חולים . 
מה שטוב בבתי חולים זה שתמיד חוזרים משם גדושי חוויות . 
למשל איזו איזה משוגעת שצעקה ורצה הלוך ושוב בהיסטריה בכל רחבי המחלקה בבית החולים " שאלוהים ישלח לי כבר נביאים " , " אתם רוצים שאני אמות " , " כולכם פה משוגעים " ו " בסוף עוד יגידו שאני משוגעת ! 
! 
! 
" בסוף הגיעה הניידת המשטרתית שפינתה אותה הרחק הרחק לשבילים הקסומים בהררי הכימיקלים וזריקות החשמל.מה שכן , היא ממש עשתה לי כאב ראש פרדוקסלי בראש . 
הנה המשוגעת הזאת צועקת " כולכם פה משוגעים " . 
היא בטוחה שהיא זאת ששפוייה ואנחנו המשוגעים . 
אבל כולנו בטוחים שאנחנו בסדר . 
. אבל מה אם אנחנו גם כמוה ? 
בטוחים שאנחנו השפויים אבל בעצם גם משוגעים ? 
כי למי באמת אין איזו הפרעה נפשית קטנה שהוא מטפח בחיבה ? 
היה גם עוד מישהו , חייל חמוד שהתחיל איתי בבית החולים . 
הוא סיפר לי שהוא וחבר שלו העיפו אחד על השני כדורי נייר קטנים ונתקע לו כדור נייר בתוך האוזן.זה הזכיר לי שידיד שלי שהתנדב במד"א סיפר לי פעם שהם הוזעקו לחלץ דובדבן מאיברה המוצנע של מישהי . 
ככה זה כשמנסים לייבא פירות לארץ בלי אישורים .... יאללה זזתי לישון . 
יש לי צבא מחר על הבוקר . 
