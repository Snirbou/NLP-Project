הירח שיחק איתי במחבואים ובתופסת לסירוגין , כשנסעתי הערב ברחובות הפרוסים שתי וערב בשכונות בדרך אל ביתי . 
הירח שיחק בי בתופסת ובמחבואים , מסתתר בין הבתים ומתגרה : " תפסי אותי אם תוכלי " . 
ואני , מסתכלת על שלמותו העגולה והכסופה וזוכרת שפעם תלו אותו בשמים רק בשבילי ... 
.. 
. 
( מחשבות שנטוו בדרך הביתה משיעור אנגלית ) אם היה רגע , בשלוש השנים ( אוטוטו ) שאני כותבת כאן , שבו רציתי להיות אלמונית לגמרי , שאף נפש שקוראת אותי לא תדע מי אני באמת , הרגע הזה הוא עכשיו . 
כי מה שאני הולכת לכתוב כאן הוא קשה . 
קשה לי מעצם העובדה שאני פורשת חולשה עמוקה , כשלון גדול ורב שנים כל כך קבל עם ובלוג . 
מעצם העובדה שאני פורשת אותה לפני . 
ובכתב . 
כי את האמת אני יודעת כבר זמן די רב וגם המעשה שהתחלתי לעשותו לפני שבועות מספר , בא מתוך אותה הידיעה . 
אמנם סיפרתי לחברים , אבל אין לזה את אותה ההשפעה כמו לכתוב את הדברים , לראותם למול עיני ולדעת שבכך אני חושפת מול אלו המכירים אותי ( וגם למול אלה שלא ) רובד אחר , נוסף של תחושת כישלון ( ובושה ) שמלווה אותי כבר זמן רב . 
לאחר שנים של בניית משפחה ובית , נאלצתי לעמוד מול העובדה המכאיבה שאני , אנחנו , לא יודעים לנהל את התקציב האישי שלנו , את התקציב של הבית , של המשפחה . 
בעצם , כל השנים אנחנו מכבים שריפה אחר שריפה . 
כשבכל פעם אנחנו חושבים שהפעם זה יהיה בסדר , ונצליח לעמוד על רגלינו בבטחה , ובעצם מגלים , די מהר , ששוב שקענו באותו הבור שממנו חשבנו שנחלצנו כשלקחנו את ההלוואה האחרונה . 
לפני מספר שבועות נתקלתי במקרה במודעה על סדנא על ניהול הכסף בחיי , ולמרות שהוא לא זול , החלטתי שאם לא עכשיו , אולי אף פעם לא , ואם לא עכשיו , מי יודע לאן תביא אותנו ההדרדרות הבאה . 
נרשמתי . 
זה לא היה פשוט . 
במידה מסויימת הלכתי לשם וכאילו לא הייתי שם . 
היינו עובדות על דברים מסויימים , לוקחות על עצמנו משימות לעשות בכל שבוע , ואני כמעט ולא מסוגלת לבצע אפילו את המשימה הפשוטה ביותר שלקחתי על עצמי . 
התלמידה הגרועה ביותר בסדנא הייתי מבחינתי . 
שתי הנשים האחרות , עושות דברים , בודקות את מצבן והדברים מתבהרים להן , ורק אני שרויה עדיין באותו ערפל קרב , עם הראש באדמה סטייל בת יענה . 
התזוזה הראשונה באה כשבדקנו , כל אחת את ההסטוריה המשפחתית שלה . 
על ההתנהלות בבית ההורים עם הכסף , היחס אליו , לנקודה הרגשית שאיתה אנחנו באים מאז היינו ילדים . 
הייתי גאה מאוד כשסיפרתי על אבא שלי שהיה מנהל את התקציב המשפחתי מתוך מחברות מסודרות למשעי ( שעדיין שמורות אצלי ) שבהן כתובה בקפידה כל הכנסה והוצאה . 
והייתי גאה לספר על אמא שלי , שמתוך רצון ומודעות לא היתה לה שום נגיעה בענייני הכספים ויחד עם זאת נאלצה להכנס לכל זה לאחר מותו של אבי , ועשתה זאת הצלחה גדולה אפילו יותר . 
איך יכול להיות , שדווקא מתוך היסטוריה משפחתית של התנהלות נינוחה מול עינייני הכספים והתמודדות מוצלחת כל כך איתם , איך יכול להיות שאני לא מצליחה ... 
.. 
. 
? 
בדיוק . 
אני לא מצליחה כי הרף שהעמדתי מולי הוא כל כך גבוה שאין שום סיכוי שבעולם שאצליח לגעת בו בקצות אצבעותי אפילו אם אקפוץ הכי גבוה שאוכל ... 
.. 
. 
בעצם , במובן מסויים , במקום הזה , מעולם לא הפסקתי להיות ילדה קטנה שמחכה שמישהו אחר , טוב יותר , מוצלח יותר , מושלם יותר יסדר ויפתור עבורה את הבעיות כשהן יצוצו בכל פעם מחדש . 
וכאן הבנתי שאני לא יכולה להיות כמו אבא שלי . 
ולא כמו אמא שלי . 
אני יכולה להיות רק כמוני . 
ומכאן החלה התזוזה אצלי . 
ובראשונה מעצם היכולת להכנס לחשבון הבנק , לחבר מספר למספר ולראות את התמונה בשלמותה . 
יחד עם הזעזוע מסנוור העיניים . 
ולהתחיל לחשוב על דרכים לשנות את המצב לא בדרך של כיבוי שרפה שבעצם מציתה שרפה חדשה , אלא מתוך שינוי בראיית עולם , בהבנה את ההתנהלות שלי , שלנו , מול חשבון בנק שהוא בפלוס ולא במינוס . 
באופן קבוע . 
דרך ארוכה ולא פשוטה לפנינו , אבל בפעם הראשונה מזה זמן רב , אולי מאז ומתמיד , אני מרגישה שהפעם אני ( אנחנו ) לוקחת את האחריות עלי . 
שגם בחלק הזה של חיי אני מתחילה להתבגר . 
( הפוסט נכתב ביחיד , אבל ברוב המשפטים הוא נקרא גם ברבים ) . 
לפעמים , אמרתי לחברה בשיחה , טוב להיות בלי ההתרגשות הזאת , שבאה מקשר מרטיט לב עם אדם אחר . 
ההתרגשות שאופפת את כל כולנו , עוטפת אותנו , מרעידה , מצמררת ונושאת אותנו , ביעף למקומות אחרים . 
לפעמים טוב להיות בלעדיה , ולנוח . 
אמרתי , ולא האמנתי למשמע אוזני . 
שהמילים הללו יצאו מפי ... 
.. 
. 
יש סוג של עונג בשקט הזה . 
עונג שבא מתוך היכולת למצוא את האנרגיות להתמקד בדברים אחרים בחיים ולא להיות מכווננים לדבר אחד בלבד . 
וההתמקדות הזאת , פותחת אופקים רבים ורחבים בתוכי , מאפשרת לי לספוג ולהוציא ממני דברים שכבר שכחתי איך , שכבר חשבתי שלא אדע יותר ... 
.. 
. 
כבר שלוש שנים אני למעשה אספנית של התנסויות וחוויות . 
הלכתי רחוק מאוד , מתחתי את הגבולות כדי לחוות את הדברים באופן המלא והמחודד ביותר שחשבתי שהוא אפשרי עבורי . 
במידה מסוימת , עד לקיצוניות שבהם . 
הלכתי כי לא האמנתי שאני יכולה למצוא את ההתרגשות עצמה , בתוכי . 
והייתי צריכה כנראה לעבור את כל שעברתי כדי שאוכל לומר את המילים הללו בטבעיות רבה כל כך , ולהאמין בהן . 
ויחד עם זאת , ישנם הרגעים הללו , כל יום כמעט , כשאני עוברת במהלך הנסיעה ברכבת בלב העיר הרוחשת , מסתכלת לנקודה ההיא ומתגעגעת ... 
.. 
. 
הדואליות הזאת שבתוכי . 
חיה היום בשלווה עם שני החצאים שלה ... 
.. 
. 
כמו ילדה קטנה שמגדל התוכניות מוקפדות הזמנים של אחר הצהריים והערב התמוטט לה למול עיניה , לאחר הברדק בלתי יאמן שאחז היום את רכבת ישראל , דמיינתי את עצמי רוקעת ברגלי וצועקת : אוףףףףףףףףףףף אוף , כי כל דקה מחושבת אצלי היום . 
אוף , כי בגלל זה הייתי צריכה לבחור בין חדר כושר ובין שיעורים באנגלית . 
אוף , כי בסוף , בגלל השעה המאוחרת בה הגעתי הביתה ( לקראת 7 בערב ) ירדה אופציית ההליכה אפילו בחוץ ונשארתי עם האנגלית בלבד . 
אוף , כי בכל פעם שאני מוותרת על חדר כושר / הליכה ואפילו יש לי את הסיבה ההגיונית ביותר מבחינתי ( וחוסר חשק היא אף פעם לא אחת מהסיבות ) אני מרגישה כל כך רכיכתית , חסרת חוט שידרה ושמנה . 
אוף כי מה קרה ליכולת שלי לקבל שינויים בשלווה ... 
.. 
. 
אז נשאר לי להשקיע בשיעורים באנגלית כדי לא להרגיש לגמרי חסרת תועלת ומיותרת . 
לעצמי לפחות ... 
.. 
. 
Good night to you all dear friends זה סיפור שהולך וסובב במעגלים שמתקרבים ומתרחקים כבר כמעט 30 שנים . 
קודם היו שם הבנים . 
ארבעה . 
חברים טובים עוד מהתיכון שהקשרים בינהם ובתוכם משתנים בדינמיות שישנה בכל קשר בין אנשים . 
אחר כך , עם השנים הצטרפו הנשים . 
אנחנו . 
וגם כאן , הדינמיות היתה מרכיב מרכזי כשהם מתחזקים ונחלשים גם בקשר כזוגות וגם כקשר בין חברות בלי הבנים מסביב . 
והיה גם שבר גדול בעבר . 
שלי . 
שעבר במידה מסויימת רק לאחר עבודה ארוכה ולא פשוטה עם הפסיכולוגית , ואולי במידה מסויימת הוא היה זרז בלתי מודע לשינוי שהתרחש בי שנים לאחר מכן . 
עם השנים הסתדרה הרביעיה מחדש זוגות זוגות ונתק מסויים חל בין כל חלקי הרביעיה . 
לא כזה שבא מתוך כעס אלא מתוך הכיוונים והדרכים שאליהם לוקחים אותנו חיינו ומתוך חוסר הפניוּת הרגשית שלנו לשמור על קשרים שיש בהם זכרון שמכאיב . 
וכך עברו השנים . 
די הרבה למעשה . 
ופתאום עלתה הצעה למפגש מחודש , הועברה לכל הנוגעות בדבר , שמצידן קיבלו אותה בהתלהבות . 
כך מצאנו את עצמנו יושבות על המרפסת הצופה על השקיעה הזהובה בחוף הים , ארבעת נשות הרביעיה ( כשאחותה הקטנה של אחת מהן מצטרפת אליה , כמו בימים הטובים שבהם נגררה אחריה לפגישות עם החברות - סתם , סתם , צחקתי ! 
) , שמכירות אחת את השניה כל כך הרבה שנים , ועברנו יחד חתונות , לידות , גידול ילדים , הגשמות ואובדנים , שמחות וכאבים . 
ותוך כדי השיחות , העידכונים , הצחוק הכמעט בלתי פוסק , האווירה המשוחררת והתחושה שכאילו לא חלף זמן כה רב מהפעם האחרונה שבה נפגשנו , הסתכלתי מהצד וידעתי , בברור , שסגרתי עוד מעגל בחיי . 
הפגישה הבאה , אני יודעת , לא תחכה זמן רב כל כך ... 
.. 
. 
והאחות הקטנה שהצטרפה לפגישה אתמול בערב , קמה היום בשעה הבלתי הגיונית של חמש בבוקר כדי להשתתף בתחרות הטריאטלון של המכביה ( וגם סיימה בזמן יפה מאוד של 1:39 שעה ! ! ) . שבת שלום חברים יקרים , שבת של נינוחות שלווה לאחר שבוע מאומץ . 
ובמידה מסויימת מרגישה כאילו שם מאז ומתמיד . 
ברגע שהחלטתי שאין שם ולו דבר אחד ( במסגרת התפקיד / הידע שלי ) שאין ביכולתי לעשות , שאני פתוחת את עצמי לכל דבר אפשרי ולא נסגרת מיד בפחד , הלמידה הפכה למהירה והשיוט בתוך ים הדברים החדשים הינו כמו באגם שקט וצלול מים . 
השיא היה מבחינתי כשמצאתי את עצמי היום עוסקת בעבודת הנהלת חשבונות קטנה ופשוטה שבמקום הקודם היתה ממלאת אותי אימה עוד לפני שכתבתי על פיסת נייר את הסיפרה הראשונה . 
עשיתי את הדברים טכנית אמנם , בלי לנסות ולהבין את המהות שמאחוריהם ( נו , באמת , זאת כבר דרישה גדולה מדי ! 
! 
) אבל בלי אותו פחד שכמו עומד על צווארי במשקל 10 טון ומאיים לחנוק אותי בכל רגע . 
חלק מהעבודה מאוד פשוט ומאוד טכני . 
לבצע דברים בסדר מסויים שאין לסטות ממנו לצד זה או אחר . 
יכולתי בקלות לפול לבור של השעמום , של תחושת האפסות בתוך פתיחת והכנת תיק לקוחות אחד אחר השני , אבל אני מוצאת את עצמי מסיימת את השבוע הראשון במין תחושת מלאות וסיפוק מהדברים שהצלחתי ללמוד ולעשות השבוע , ומתוך האמון והאחריות שנתנו בידי כשאני יודעת שטעות של הסח דעת , תאריך שגוי או לעיתים אפילו פסיק לא מדוייק יכול להביא לאובדן התהליך כולו ואף יותר מכך . 
ומעבר לכך , פשוט משתפים אותי . 
גם בדברים שהם מעבר לעבודה שלי שם . 
משתפים אותי בתיקים עצמם ( זה לא משרד עו"ד אבל יש נגיעה מסויימת ) , מספרים לי , אפילו אם זה עוסק בתחום שרחוק ממני כמו השמש מכדור הארץ . 
זה בא מתוך האווירה של המקום ההוא , שהוא בעצם משפחה . 
גם משפחה אמיתית שחלק מבניה עובדים שם וגם ההתייחסות לאלו שמבחוץ . 
וכך ישבנו היום והד"ר סיפר לי על איזו בעיה מסויימת שהוא אמור לפתור וכך אני לומדת יותר ויותר על מגוון רחב של תחומים שבשום מצב אחר לא הייתי מוצאת את עצמי מתקרבת אליהם אפילו . 
ואני באה הביתה , מלאת אדרנלין ומרץ ומרגישה שיכולה להרים את כל העולם כולו ... 
.. 
. 
ואיך זה מסתדר עם החלום שלי ? 
בפראפראזה על דבריו של בן גוריון ( חסרת מקוריות שכמוני , נתלית בגדולים ממני ) אני נמצאת במקום כל כולי כאילו אין לי חלום ואלך ממנו ברגע שהחלום יתממש . 
ובנתיים נשאר עדיין בפי טעמו של פאי הלימון שנתנה לי לטעם הדוקטורית , אישתו של הדוקטור ומאוד דוקטור בזכות עצמה ... 
.. 
. 
כשפסעתי החוצה מהקניון ( לימודים ! 
נשבעת ! 
) עטף אותי האוויר הסמיך שבחוץ כמו שמיכה עבה וחמה שחופרים בה את הראש עד למחנק כמעט . 
ערב קיץ טיפוסי במישור החוף , שהשהייה מרובת השעות בתוך החדרים הממוזגים בעבודה ובלימודים משכיחים לי כמעט את קיומו . 
אורח החיים הנוכחי שלי כולל הליכה יומיומית בת כ 10 דקות פעמיים ביום מתחנת הרכבת למשרד ובחזרה , דבר הדורש ממני החלפת חלק נכבד מחולצותי ארוכות השרוול לכאלה עם שרוולים קצרים עד קצרים מאוד . 
זהו גם גורלן של חלק מנעלי גבוהות העקב השוכנות כבוד במלתחתי , מתוך ההבנה המציאותית שללכת איתן במשרד זה חביב מאוד , אבל ללכת במהירות לרכבת כשסכנת שבירת רגל מרחפת מעלי , הינה התגרות בוטה בגורל וישנו צורך לרכוש נעליים מעט נמוכות עקב ( לא שטוחות , חס וחלילה ! 
! 
) . 
מכירות סוף העונה כבר החלו אבל הפעם החלטתי לנקוט בגישה אחרת . 
סבלנות היא מעלה אמרו חכמים ממני , וברוב המקרים , היא גם זולה יותר ... 
.. 
. 
השבוע הראשון בעבודה כמעט עבר חלף לו , ולמעט הגב שנתפס לי וגרם לי להסתובב יומיים כשאני אוחזת בצידי השמאלי ונאנחת כפנסיונרית ותיקה בשנים , אפשר בהחלט לומר שאני מתחילה להזיז יד פה ושם ולשחות בתוך המערבולת ... 
.. 
. 
נהג האוטובוס בדרך מתחנת הרכבת לכיוון רחוב דיזנגוף העדיף להעביר את זמן ההמתנה ברמזורים במילוי פערים בקריאת העיתון מהבוקר , ואילו נהג האוטובוס בדרך מדיזנגוף בחזרה לתחנת רכבת מרכז שעט ברחובות תל אביב בטיסה נמוכת מסלול כאילו בכביש 6 עסקינן . 
ובתחנת הרכבת עצמה הכאוס חגג . 
רכבות נכנסו ויצאו מהרציפים כרצונן ובזמנים הנוחים להן , ללא קשר קלוש אפילו בין הרשום באותיות קידוש אדומות זוהרות על הלוחות הדיגיטליים המשוכללים , הודעת הכרוז האוטומטי ( בקול רך , נשי ומרגיע עד מאוד ) והמציאות בשטח . 
וכדי להוסיף על השמחה והששון הצטרף מפעם לפעם קולו הסקסי והלחוץ משהו של הכרוז התחנה בשר ודם שסתר לחלוטין כל הודעה ועובדה מוצקה בדמות רכבת ברציף זה או אחר . 
ורק הנוסעים המבולבלים המשיכו להתרוצץ בין הרציפים במין אמוק מיואש כשהם מנסים להבין את פאזל הרכבות שיצא לגמרי מכלל סדר והגיון . 
לידי ברציף ישבו ילדים , נוער וצעירים אשר יאושם הלך וגבר ככל שהופעת " היהודים " ( או כל להקה אחרת ) בניצנים הלכה והתרחקה מהם בכל פעם שהכרוז ( בעל הקול הסקסי / הלחוץ ) צץ ברמקול והודיע על עוד איחור קל של הרכבת לאשדוד ואשקלון . 
ובתוך כל האיחורים ובלבול הרכבות רק הרכבת שלי הגיעה ויצאה בדיוק בזמן ומהרציף הנכון . 
אבל לא אלמן ישראל . 
זה התקזז עם ההמתנה הבלתי נגמרת באמצע השום מקום למה שהם קוראים בשפת הסתרים של נהגי הקטרים : מפגש רכבות וכך הגעתי הביתה לאחר כמעט שעה . 
ואני אומרת , כל עוד המפגש בין הרכבות נשאר בגדר הווירטואלי בלבד , אני מוכנה לחכות עד אין סוף ... 
.. 
. 
או לפחות ל 10 הדקות הקרובות ... 
.. 
. 
המשך יבוא ... 
.. 
. 
( אין ספק ) 
