בדרך כלל כשאני מתחילה לכתוב פוסטים יש לי מן רעיון בראש של על מה בערך אני רוצה לכתוב , או למה אני רוצה . 
הפעם , פשוט התחשק לי לכתוב לשם הכתיבה . 
כתבתי פוסט לפני כמה ימים על השינויים והדברים שהתחלתי לעשות בחופש , אבל שמרתי אותו כטיוטה כדי שאפרסם אותו אחרי שיהיו לי תשובות לגבי דברים מסויימים שכתבתי עליהם , אבל מאחר ואין תשובות ( ואני מדברת על משהו בירוקרטי לגמרי , אם התקבלתי למשהו או לא ) הפוסט עדיין לא מגיע . 
כבר הייתי צריכה ללמוד שכשאני דוחה דברים הם לא קורים בסופו של דבר . 
אני כל - כך כל - כך עייפה בזמן האחרון ... 
.. 
. 
פיזית , כלומר . 
אני מתרוצצת ממקום למקום וממשהו אחד למשהו אחר ואני נהנית ברוב הזמן אבל אני גם מותשת . 
כתוצאה מזה התפקוד שלי יורד , אני לא מספיקה לעשות דברים שאני רוצה לעשות וגם דברים שאני צריכה וחייבת לעשות בשביל עצמי נדחקים הצידה . 
זה מתסכל אותי אבל אני הרבה פעמים מוצאת את עצמי יושבת מול הטלוויזיה ורואה סרט או פשוט ישנה שלוש שעות בצהריים בכל יום שאני יכולה במקום לעשות דברים אחרים . 
נראה שעונת הדיכאון חלפה לה מאזורינו הקט , או לפחות התמתנה ונהייתה סבילה יותר ויותר ברת - חלוף , וזה נהדר . 
כי חברי הטוב ואני כבר הגענו למסקנה שבי"ב ( אוטוטו ) לא יהיה לנו זמן לכלוםכלוםכלום כי נהיה עמוסים עד מעל לחיים , אז אין לנו זמן למשברים רגשיים . 
בר ושיר טסו היום לאנגליה ואני כבר מרגישה בחסרונם , שזה די פתטי אבל גם הגיוני . 
אנשים יוצאים מהקופסה , אנשים יוצאים מהכלל , אנשים שייכים לכלל , אנשים יודעים , אנשים לא יודעים , אנשים לומדים לתאוריה , אנשים מתים , אנשים חיים , ואני עייפה מדי ולא קולטת מה אני אומרת . 
עזרתי לאיריס לארוז דברים מהבית שלה , לשים דברים בקופסאות ולשים באוטו של אמא של בעלה . 
היא נראית תשושה , אבל היא תמיד שמחה . 
בכל פעם שאני רואה אותה אני יודעת שזו פעם אחת לסוף וזה עושה לי רע , אז אני משתדלת לא לחשוב על זה . 
אני חושבת שזו מן תקופת מעבר והסתגלות . 
זה גם מה שהחופש הגדול אומר , במקום מסויים . 
תקופת מעבר ממשהו אחד למשהו אחר . 
זו תקופה לא רעה , אני ממש נהנית ובסך הכל הכל בסדר , אבל אני לא יכולה להגיד שהכל מצויין , כי זה לא ככה , אבל אני לא מתלוננת על שום דבר ( חוץ מעל הציפורן החודרנית שלי , על זה אני מתלוננת המון ) . 
טוב , זה פוסט משעמם וחסר תכלית למדי . 
לילה טוב ונתראה בשמחות , הדר . 
