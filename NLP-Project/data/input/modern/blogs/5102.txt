אני מאמינה שמה שאמור לקרות אכן קורה . 
אולי בזכות האמונה , אולי בעזרת חשיבה חיובית ואולי סתם הגיע המזל - לא ברור מה מהם , אבל משהו קרה . 
בתזמון תמוה - ביומם הראשון של יוני וענת כזוג נשוי , עברתי דירה . 
להתראות תל אביב אחרי שהחלטתי שהגיע הזמן לעבור לגור לבד ואחרי שהבנתי שבתל אביב לא אמצא מה שאני מחפשת הבנתי שימיי כתל אביבית ספורים . 
לא חשבתי שהמעבר יהיה קל כל כך . 
אחרי שכמעט והתייאשתי , פתאום הכל הסתדר בקצב מסחרר . 
תוך 9 ימים ראיתי דירה , חתמתי חוזה , מצאתי דייר שיחליף אותי , ארזתי את חפציי ועברתי דירה ל - 65 מ"ר שמחולקים ל - 3 חדרים רק שלי במחיר מציאה - של דירת חדר בתל אביב . 
חתונה היה מרגש לראות מחשבה שלי יוצאת לפועל . 
הזוג היחיד ששידכתי התחתן . 
היתה מסיבה יפה , ( באותו גן אירועים בו ת' התחתן ) , אוכל מעולה וטקס סוחט דמעות . 
בסוף החופה ענת ניגשה אלי ומסרה לי את הזר . 
זה לא יזיק למזל ... 
.. 
. 
גשם של מוצרי חשמל תוך ימים ספורים קיבלתי במתנה מכונת כביסה , תנור - כיריים וטלויזיה 29 אינץ ' . הייתי בטוחה שאצטרך לקנות הכל , אבל היו מי שחשבו אחרת וכמו שענייני הדירה הסתדרו כהרף עין , כך גם הריהוט והמכשור החשמלי . 
הופתעתי לטובה מהנדיבות הלא צפויה של מישהי שעובדת איתי , של ההורים שלי ושל ת' . 
בדירה הקודמת היה תלוי לי מגנט על הדלת ועליו היה כתוב " כל שנבקש יתממש " . 
לא היה לי מושג כמה זה פשוט ... 
.. 
. 
משנה מקום משנה מזל אני מרגישה שהתחלתי תקופה חדשה ובתקווה שזו לא רק האופטימיות המפורסמת שלי , נראה לי שדברים טובים עומדים לקרות . 
קודם חתול חלומותיי יופיע ואחר כך גם גבר . 
אני מוכנה שזה יקרה גם בסדר הפוך : - ) שיהיה שבוע טוב , עם המשך של הפתעות טובות . 
אני זוכרת שפעם ת' אמר לי שאני יותר מדי טובה כדי להיות אמיתית ולא הבנתי מה הוא רוצה ממני . 
למיטב זכרוני תמיד הייתי אדם טוב ותמיד רציתי לעשות את המקסימום למען מי שאני אוהבת . 
טל פעם אמרה לי שהכל בנוי על אינטרסים בחיים ושאנשים מתנהגים בצורה זו או אחרת כדי להשיג את האינטרסים שלהם . 
למרות שבהתחלה התווכחתי עם הדעה , אחרי כמה דקות הבנתי שזה נכון . 
רק השבוע , אחרי 30 שנות הכרות עם עצמי הבנתי שאני לפעמים יותר מדי טובה והשאלה שהעלתי לעצמי היא האם אני רוצה להמשיך להיות כזו . 
פרחים גילי לומדת רפואה אלטרנטיבית . 
אני מאוד אוהבת את החלק הפרקטי של הלימודים שלה ומנדבת את עצמי כמעט בכל פעם שהיא צריכה להתאמן על מישהו . 
השבוע הלכתי איתה לשיעור של פרחי באך , כדי שיתשאלו אותי ויכינו לי תרכובת מכמה תמציות . 
היה מעניין לשמוע מה גילי חושבת עלי ועל איזה תכונות לדעתה אני צריכה לעבוד וגם מצאתי את עצמי אומרת בקול דברים שאני מאמינה בהם ובוחנת את אופן התנהלותי , מה שלא עשיתי בתקופה האחרונה . 
פתאום שמעתי את עצמי אומרת שאני אוהבת לתת ולא עושה את זה כדי לקבל בחזרה וכשראיתי פרצופים של סימני שאלה מסביבי הבנתי שזו תכונה נדירה . 
חזרתי הביתה והרהרתי בעניין , בחיבור נושא האינטרסים והגעתי למסקנה שאני מתנהגת ככה כי לראות שטוב למישהו שאני אוהבת עושה לי טוב , אבל לפעמים אני לא יודעת לשים את הגבול ופוגעת בעצמי תוך כדי . 
התחלתי לקחת את התרכובת 3 פעמים ביום והיא אמורה לעזור לי להיות סבלנית יותר , להתמיד ולדעת לתת עם גבולות . 
ת' היה לנו סוף שבוע מקסים ביחד . 
אבל בזמן שאני חלמתי עליו ( כשהוא בזרועותיי ) , הוא חלם על הבחורה האחרונה שהוא יצא איתה . 
נראה לי שהוא היה ( או עדיין ) מאוהב בה , אבל הוא מכחיש וטוען שהסיבה היחידה שרצה אותה זה מצבה הכלכלי . 
נכון שהחלום עליה היה רע , אבל זה שהוא נזכר בה כמה פעמים בזמן שהיה איתי די צרם לי . 
הם היו שבועיים - שלושה ביחד והוא הספיק לקנות לה ( בין היתר ) תכשיט . 
אני שרציתי , אחרי חודשים רבים של הכרות , לקבל ממנו שרשרת לא קיבלתי . 
אני חושבת שזה הדבר החומרי היחידי שביקשתי ממנו , אבל זה היה בתקופה שכבר לא יצאנו , אז לא היתה לו סיבה ו/או אינטרס לעשות את זה . 
בתקופה של 3 החודשים בהם הוא גר אצלי לא ביקשתי ממנו כלום - לא עזרה בניקיונות ולא בהשתתפות בתשלום החשבונות ושכר הדירה . 
כל מה שרציתי היה להיות איתו , כמה שיותר . 
הוא אמנם הציע , בתקופה שכבר לא גרנו יחד , להחזיר לי מחצית משכר הדירה של אותה תקופה , אבל מעולם לא עשה זאת . 
אני שמחה שאני לא בחורה חומרנית , אבל תוהה אם אולי קצת חומרנות היתה משפרת את מצבי הכלכלי הרעוע . 
מאוד נהניתי לבלות איתו - השיחות , הליטופים , הכרבולים והסקס המשובח היו חסרים לי בחודשים האחרונים . 
ביום שלישי הכנתי לנו ארוחה של המאכלים האהובים עליו והוא נשאר לישון ( לא לפני שעסקנו במרץ בספורט האהוב עלי ) . 
בבוקר רביעי נזכרתי בתקופה שהוא גר אצלי והייתי מתעוררת חצי שעה לפניו , כדי ללטף אותו ולעשות לו נעים ושיתעורר בצורה הכי נעימה שיש . 
במבט לאחור זה נראה לי מגוחך , אבל אז זה היה מאוד טבעי . 
הייתי כל כך מאוהבת בו ... 
.. 
. 
אני עדיין מאוד אוהבת אותו , אבל אלמנט " העיוורון " עבר ואני רואה אותו בצורה אובייקטיבית יותר . 
אמרתי לו השבוע שאני מאחלת לו שבת הזוג הבאה שלו תתייחס אליו כמוני ושאני מקוה למצוא מישהו שיתנהג אלי באותה צורה שבה אני מתנהגת , הוא אמר שיש לי דרישות מוגזמות ... 
.. 
. 
מגורים סימני שאלה גדולים עולים מסביב לנושא . 
השיחה עם ת' בנושא גרמה לי לחשוב שוב אם זה הזמן לעבור . 
טוב לי בדירה הנוכחית , השותפים שלי בקושי נמצאים בה ויש לי הרבה מרחב - חדר של 25 מ"ר , שהוא גדול יותר מהרבה דירות סטודיו בתל אביב . 
אחרי שכבר השתכנעתי והחלטתי להפסיק לחפש דירה , החלטתי לא להרים ידיים ובכל זאת להמשיך לחפש . 
אם אני אמצא בדיוק מה שאני רוצה - מבחינת גודל דירה ותקציב , אני אעבור ואם לא - אשאר . 
עוד מאירועי השבוע היה מאוד עמוס בעבודה , מה שגרם לי לחשוב שוב אם העתיד שלי שם או שאני צריכה לבדוק אפשרויות נוספות . 
הייתי אצל הקוסמטיקאית ובין עיצוב גבות למניקור שמעתי סיפור על לקוחה שלה שמתגרשת מבעלה , כי הוא הדביק אותה בסרטן . 
המנוול בגד בה ולא טרח להשתמש בקונדום וככה הוא העביר לה את הוירוס שגורם לסרטן צוואר הרחם . 
מזעזע . 
אחרי חיפושים לא מעטים , מצאתי רעיון למתנה למסיבת רווקות של ענת ואני מכינה לה קמע לחיי נישואין מוצלחים . 
עדיין חסרים לי כמה רכיבים , אבל מתוצאת הביניים זה ייצא מאוד יפה . 
איזון אני מקוה למצוא אותו . 
לדעת מתי להתמיד ומתי להרים ידיים . 
מתי לתת ומתי לבקש חזרה מה שמגיע לי . 
אני לא רוצה להפסיק להיות מי שאני , כי יש סיכוי שמישהו ינצל אותי , אלא רוצה למצוא מישהו שיחזיר לי באותה מטבע , לא מתוך תחושת מחוייבות , אלא מתוך רצון נקי לתת . 
אני מאוד מקוה שאכיר אחד כזה . 
אני זוכרת במעומעם את חגיגות היובל למדינה . 
הייתי בת 20 , חיילת משוחררת שגרה אצל ההורים וסביר להניח שיצאתי לרקוד באותו הערב , שלא היה בו כל ייחוד , לא כמו יום העצמאות ה - 49 שהעברתי בבסיס , בדיוק כשהיה הבלאגן של מבצע " ענבי זעם " - הדבר הכי קרוב למלחמה בזמן השירות הצבאי שלי . 
מעניין אם בחגיגות השבעים אזכור מה עשיתי בחגיגות השישים . 
ציידת ניסיונות ציד הדירה עדיין לא צלחו . 
היום ראיתי דירה מקסימה , ענקית ובאיזור נחמד למדי . 
גם מי שגר שם עכשיו מקסים למדי והיה די משעשע שנכנס זוג לראות את הדירה וישר הניחו שאנחנו זוג . 
אם הוא לא היה מספר לי שהוא עומד להתחתן יכול להיות שהייתי עוברת ממצב " נחמדות " למצב " פלרטוט " . 
נכנסתי לרשימת המעוניינים בדירה ואני מאוד מקוה לקבל מחרתיים טלפון מבעל הדירה כדי לחתום חוזה . 
פתאום התחילו לי הרהורי חרטה על הצעד שאני עושה ומחשבות שניות אם אני באמת מוכנה לעזוב את תל אביב . 
מגוחך שהמחיר של דירת 60 מ"ר ברמת גן עולה כמו 20 מ"ר בתל אביב , אבל מצד שני - עלות הארנונה היא בהתאם לגודל הדירה ואולי אני צריכה למצוא את האמצע ולגור בדירת סטודיו של 30 מ"ר בתל אביב , לפחות בשנה הקרובה . 
למרות שיש לי 3 חודשים עד לסיום החוזה ואני יכולה לצאת מהדירה בכל זמן שארצה , החיפושים מטרידים אותי ואני כבר רוצה למצוא את הדירה החדשה שלי . 
אני מקוה שניסיונות הציד יצלחו בקרוב . 
חגיגות עצמאות לא יודעת למה , אבל החגיגות מוציאות ממני כמויות גדולות של ציניות . 
מאחר ואני לא יודעת אם בחגיגות של השנה הבאה עדיין אהיה תל אביבית , החלטתי השנה לחרוג ממנהגי ולצאת מהבית לבלאגן בכיכר רבין , במקום לפתוח חלון ולשמוע מתוך הבית את מה שמתרחש . 
אז ירדתי למטה ונדחקתי בין ההמון הסואן , כדי לראות על מה עיריית תל אביב הוציאו סכומי עתק . 
לא ממש הבנתי למה מתלהבים מאורות וזיקוקים ולמי בדיוק מוחאים כפיים ועוד יותר לא הבנתי מה אני עושה שם , כשמצד אחד מאיימים לחנוק אותי בענן של סיגריות ומהצד השני אני מזהה מתקפת ספריי שלג ואם זה לא מספיק , יש עוד כמה אנשים חביבים שדוחפים את דרכם . 
מאחר ואמא שלי דיברה בהתלהבות רבה על המטס , החלטתי שאצעד מחר 10 דקות לעבר חוף הים , אשב ואגחך לי שם על צי המטוסים , בתקווה שלא אחזה בתאונה שרודפת אותי שנים רבות בחלומות , שבה מטוס מתרסק מול העיניים שלי וגורם לבניין מגורים לעלות באש . 
בין ציונות לציניות ראיתי את הטקס של יום הזכרון וחשבתי שמוזר שאני לא ממש מחוברת למדינה שלי , למרות שיש לי הרבה סיבות להיות מחוברת . 
הרמטכ"ל קרוב משפחה רחוק , התפילה חוברה על ידי אחד מאבות אבותיי והדגל הוא חלק בלתי נפרד מההיסטוריה המשפחתית שלי . 
אני דור חמישי בארץ וכשאני חושבת על זה שסבא וסבתא שלי נולדו כאן בזמן שלא היתה מדינה , זה נראה לי מדע בדיוני . 
הם היו בני 25 ו - 20 כשהמדינה קמה וקשה לי לדמיין אותם מעבירים את הרבע הראשון של חייהם תחת כיבוש זר . 
כשההורים שלי נולדו זה היה בשנים הראשונות לקום המדינה ואולי זה גרם להבדל ביני לבינם - מה שברור מאליו אצלי , לא נתפס אצלם באותה צורה . 
בחורים קבעתי עם ת' יום התכרבלות מרוכז בשבת ואני מצפה בשקיקה שיגיע היום . 
מזמן לא היתה לי יממה של הנאה צרופה ואני כבר מחכה לרגע שהוא ייכנס בדלת . 
אף אחד לא עושה אותי מאושרת כמוהו . 
הגעגועים שוב הכריעו אותי והחלטתי לתת לרגש לשלוט , בתקוה שהתוצאות לא יהיו הרסניות מדי . 
היום הייתי במסיבה נחמדה עם יעל ושעשע אותי שבחור שהתחיל איתי חשב שאני בת 22 . 
זה היה מאוד מחמיא . 
אבל אחרי שראיתי אותו בהמשך הערב מתחיל עם עוד מישהי ושולח ידיים , זה הוריד את המניות שלו . 
ברור שהוא חופשי להתחיל עם מי שהוא רוצה , אבל נראה לי לא לעניין שהוא התחיל איתה מול הפרצוף שלי והמשיך את המהלכים גם כשהוא ראה שאני לידו , במקום לזוז הצידה . 
אני לא יודעת אם לייחס את זה לזלזול או לחוסר כבוד או לחוסר אינטיליגנציה , אבל בהנחה שזה נבע מאחד מהם - הוא " נמחק " אצלי . 
עצמאות את העצמאות האישית שלי אני חוגגת כמעט בכל יום . 
אני מוקירת תודה על כך שאני בריאה , יש לי פרנסה ואני עצמאית מבחינה כלכלית ומקוה למצוא רגעי אושר בכל יום ויום . 
