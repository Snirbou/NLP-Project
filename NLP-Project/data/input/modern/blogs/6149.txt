אני שונאת את החורף . 
שונאת ! 
קר לי . 
כל הזמן קר לי ! 
ושומדבר לא מחמם אותי , צלופח עצבני שכמוני . 
אני , מצידי שיהיה כל הזמן חם . 
לא אכפת לי להזיע ולהאדים . 
זה הרבה פחות מפריע מלאבד תחושה בכפות הרגליים . 
הרדיאטור גוזל יותר מידי חשמל ומצליח לחמם רק ברדיוס של מטר , אז אני לא מפעילה אותו . 
יש לי מפזר חום קטן ואישי , שמפזר המון חום בשטח מאוד קטן . 
הבעיה היא שמרוב שעגבתי עליו בחורף האחרון הוא נפל והתקלקל , אז אי אפשר לכבות ולהדליק אותו , רק להכניס או להוציא אותו מהשקע . 
ואני - חשמל מפחיד אותי . 
יותר מרוחות רפאים . 
חשמל תמיד פוגע , אי אפשר לשכנע אותו אחרת . 
חוצמיזה , בפעם האחרונה שהוצאתי את השקע של המפזרון מהחשמל הוא היה ממש רותח . 
זה מפחיד . 
לא ? 
המזגן מחמם יופי , למשך חמש דקות . 
ואז התרמוסטט , או ווטאבר איך שקוראים לו , נכנס לפעולה ומקפיא אותי עד העצם . 
וככה אני , מפשירה וקופאת חליפות . 
איך אפשר לחיות ככה ? 
! 
מיד שיהיה פה קיץ . 
מיד ! 
הדבר היחידי שמנחם אותי הוא מקלחת חמה . 
אני מתקלחת בטמפרטורה שאפשר לשלוק בה ביצים , אך הדוד החשמלי הזעיר שלנו לא מצליח לפמפם כמות סבירה של מים רותחים לגמרי לאמבטיה הענתיקה . 
וחוצמיזה , מה עושים כשיוצאים מהאמבטיה ? 
נכון . 
קופאים שוב . 
אני , נמאס לי כבר עכשיו מהחורף הזה . 
אני יושבת עם טריינינג , סוודר , פליז וצעיף וקופאת מקור . 
סעמק ! 
טוב . 
כן ? 
אז ככה . 
שבוע בהחלט אינטנסיבי . 
הניתוח עבר בהצלחה , החולה עדיין בחיים . 
כמעט ולא כאב , חוץ מזריקות ההרדמה שהיו מעלפות באכזריותן . 
אחרי חמש דקות של הזרקות רצופות בכל האזורים הכי כואבים בחלל הפה מצאתי את עצמי רועדת על הכיסא , משהו מזעזע זה היה . 
אחר כך לא הרגשתי כלום , אבל הייתי , לצערי , מאוד נוכחת באירוע כך שראיתי את רובו , למרות שמאוד השתדלתי שלא . 
בשלב מסוים קלטתי שהתקרה מורכבת בחלקה מפנלים ממתכת , ולצערי הרב הצלחתי למצוא את ההשתקפות שלי באחד הפנלים האלו . 
מה אומר , ליל המתים החיים נראה הרבה יותר חינני מזה . 
אז זהו . 
אחר כך הלכתי הביתה , יש לי עוד איזה שבועיים של אנטיביוטיקה , אסור היה לי לעשן עד אתמול ובכלל , כל מיני הנחיות מוזרות , כמו לא להתעטש חזק מידי ( ופתאום מדגדג לי באף כל חצי שנייה ) , לא לקנח את האף חזק מידי , לא לשחרר לחץ באזניים ע"י נשיפה וסתימה של האף וכל מיני . 
באותו ערב היתה מסיבת יומולדת לקצין , חברו של קלינט . 
ליתר דיוק , לא ממש מסיבה , יותר התכנסות שכזו . 
אנחנו הצטיידנו בחבילת קרמבו גדולה ( היש מתנה יפה מזו ? 
אני בספק רב ) והלכנו ברגל , יען כי הוא גר בשכנות . 
כמה נוח . 
הקצין חשף בפנינו את חברתו החדשה והחמודה למדי . 
הבחור בהחלט זקוק למערכת יחסים זוגית , הוא משתוקק לזה מאז שאני זוכרת אותו אבל לא לגמרי בנוי ומאוד בררן . 
בכל מקרה , היא כבר עברה לגור אצלו , הוסיפה טאצ' של בחורות לבית ובאופן כללי נראה שהיא עושה לו נעים בלב . 
לא משנה שהיא קצת דודה , לא צוחקת מבדיחותיי והערותיי ובכללי לא מתחברת אלי . 
נו מילא , אני לא האישו , וחוצמיזה כבר מזמן סיכמנו שאני יצור . 
( קולות רקע : החתולה זיהתה איזו ציפור במרפסת , והיא יושבת ועושה קולות משונים סטייל " וואי , אם היו לי כנפיים , הייתי מפרגעת אותך . 
הייתי תולשת לך נוצה נוצה " . 
זה מצחיק אותי ) באותה מסיבה הרגשתי כאילו אני בהריון . 
לא יכולתי לשתות אלכוהול ( אנטיביוטיקה ) , לעשן ( שלא יזדהם ) , לעשן ( ועוד היה חשיש , לא הגראס הרגיל והמסריח . 
אה ) , לשתות משהו חם ( שלא יתחיל לדמם ) , ובוודאי היו עוד איסורים ששכחתי . 
ישבתי כמו עז , אכלתי במבה על הצד הבריא וריחמתי על עצמי קלות עד מתונות . 
לאחר מכן הגיע איש אחד חביב עם חברה שלו , שהיתה קצת פחות חביבה . 
הם הכינו סושי דיי טעים , והחברה עיצבנה אותי מתוקף היותה פוסטמה . 
בטלוויזיה הופיעה מרפי בראון עם תלבושת הסוף - אייטיז - תחילת - ניינטיז שלה , אני הערתי משהו , קלינט צחק מאוד והיא אמרה לו בזלזול - " זה לא היה כזה מצחיק " . 
מייד הערתי לה שהיא מעליבה אותי , והיא גמגמה משהו שניסה להסביר , אבל גם קלינט וגם אני כבר סיכמנו בינינו שהיא פרטי פופר . 
וזהו . 
מרגש , לא ? 
ביומחמישי נפגשתי עם נמלה ופוקית , היה נחמד . 
נמלה מנסה להיכנס להריון כבר שלושה חודשים , מזדיינת עם בעלה שיחייה כמו שעון יום - כן - יום - לא , ולא מתעברת . 
זה מלחיץ אותה קלות . 
לדעתי - ואמרתי את דעתי - זה בגלל שהיא לא ממש בטוחה שהיא רוצה . 
הוא פשוט נורא לוחץ עליה . 
ונשאלת השאלה : מה לעזאזל גורם לבחור בן 28 להיות כה לחוץ - ילדים ? 
! 
מה הפאקינג בעיה שלו ? 
! 
האמת , זו לא הפעם הראשונה בה אני נתקלת בגברים לחוצי - ילדים יותר מנשותיהם , וזה פשוט לא ברור לי , כל הקטע הזה . 
טוב , אולי בגלל שהם לא הולכים לסחוב את המטען , לקבל בחילות , טחורים ובצקות ברגליים . 
כשהתפלץ יצא החוצה , הרי ברור ש - 90 אחוז מהעול ייפול על כתפיה הצרות של האישה , היא זו שתצטרך לשנות את החיים שלה , את ההרגלים , התחיל להיות אמא במשרה מלאה וכל זה . 
זה מעצבן אותי . 
זה אנוכי . 
לפוקית יש כבר ילד , בן שנה וחצי . 
הוא עולל חמוד , עד כמה שבחורה כמוני , כזו שלא ממש מתקרבת לעוללים , יכולה להעיד , ובדיוק באותו יום שנפגשנו היא קיטרה באזנינו שהוא משגע אותה והיא חייבת לצאת מהבית . 
ובבית הקפה היא סיפרה שהם התחילו ממש בימים אלו לעבוד על עוד אחד . 
מה קורה פה ? 
אני מפספסת משהו ? 
הממ . 
ביומשישי אחותי הזמינה אותי לאיזשהוא יום כייף שכזה לבחורינות במספרה , אחת הנחשבות יותר . 
הם יצאו באיזה מבצע של טיפולים חינם , ותספורות / צבע בחצי מחיר . 
ואני בהחלט זקוקה לאיזה פחחות - צבע . 
עפתי לשם עם הרוח המופרעת לחלוטין שהשתוללה ברחובות , וזכיתי לטיפול מ - א - מ - ם , לצבע קטלני ולפן . 
אני אף פעם לא עושה פן , מה שחבל מאוד , יען כי הייתי כה יפה בסופשבוע ! 
! 
כולם אמרו כמה הצבע מתאים לעיניים , ואיזה יופי , ובלה בלה בלה . 
הרגשתי כמו איזה ג'וליה רוברטס , בתקופה של לפני ההריון המבעס שלה . 
היה מאוד מרענן ומשמח להרגיש ככה , במיוחד לאור העובדה שבדרך כלל אני מרגישה מאוד דהויה . 
כן , מאוד עמוס היה . 
אבל אני מרוצה . 
עכשיו אני אלך להשליך את החתולה מהבית , יען כי היא משגעת אותי עם היללות שלה . 
העריץ הרוסי מתחת לבית שלי יש פיצוצייה של רוסים . 
כלומר , היא לא ממש מתחת לבית שלי אלא בערך מאה מטר שמאלה אחרי שיוצאים , כי ככה זה ברמת גן . 
דברים נמצאים קרוב , אבל לא ממש . 
למשל : בית קפה . 
צריך ללכת עד ביאליק , וגם שם דיי לואו - טק . 
אם ממש רוצים בית קפה שווה צריך ללכת עד ויולה בגבעתיים . 
וזה דיי רחוק . 
למשל : תל אביב . 
היא כאילו נמצאת ממש קרוב , אבל צריך אוטובוס . 
למשל : פיצוצייה . 
מהי פיצוצייה ? 
ובכן , לא מדובר רק במקום שרוכשים בו סיגריות , קולה ועוגיות למאנצ'יז . 
פיצוציית הבית צריכה להיות המקום שבו מכירים אותך , נחמדים אליך ויודעים בדיוק מה את רוצה . 
מקום בו יאירו אליך פנים , ינהלו איתך סמול טוק וכשתלכי הביתה תהיי קצת יותר מבסוטית מאיך שהיית כשנכנסת . 
בדיוק כמו בפיצוציית הבית הקודמת שלי , בכצנלסון , על גבול גבעתיים - רמת גן . 
אח , הגעגועים . 
פיצוציית הבית הנוכחית היא , כאמור , פיצוציית רוסים . 
וככזו , היא מתאפיינת בשני דברים : א . 
יחס מגעיל במיוחד אל לקוחות שאינם רוסים . 
ב . 
אף פעם , לעולם , אין שם קרמבו . 
למה ? 
לא יודעת . 
מה יש לרוסים נגד קרמבו ? 
אולי זה מזכיר להם את הקרמלין ? 
אני ממש לא אוהבת להגיע לשם , אבל לא בא לי ללכת עוד 200 מטר אל הפיצוצייה הבאה . 
במיוחד בחורף . 
יש עבודה בקרוב מאוד אתחיל לכתוב באינטרנט . 
וישלמו לי על זה . 
לא הרבה , אבל בכל זאת . 
איזה יופי לי ! 
אין עבודה העורכת שלי קצת מחופפת . 
בשבועות האחרונים היא צווחת עלי בטלפון אחת לשבוע , גם אם לפני כן היא צחקקה איתי כאילו אנחנו חברות מהגן . 
אתמול כנראה הבאתי לה את הקריזה במיוחד , והיא פיטרה אותי בטלפון . 
בטלפון ! 
היום ביליתי רוב הזמן בלהיות בהלם ולתהות מה אני עושה . 
וגם ניקיתי את הבית . 
זה מאוד מרגיע . 
מזל שלפחות יש את אלו מהאינטרנט . 
למרות הכל , אני עדיין מאמינה שיהיה בסדר . 
הו , האימה מחר אני עוברת ניתוח בשיניים . 
כלומר , בחניכיים . 
כלומר , הולכים לפתוח לי את הלסת , לדחוף משהו בפנים ולסגור . 
ההכנות כבר החלו , אני מגרגרת מי פה בטעם אקונומיקה מרוכזת שלוש פעמים ביום , ומחר , שעה לפני שהכל יתחיל אני הולכת לבלוע אולי 8 כדורים . 
אנטי דלקתיים , אנטי יוכוסים , כל מיני . 
אני כל כך מפחדת שאני לא מצליחה להתרכז בכלום . 
שמש אתמול ראינו את הסרט " שמש נצחית בראש צלול " . 
בדויד . 
שזה ממש טעות . 
את כל הסרטים הכי יפים אני רואה בדויד כמו מפגרת , במקום ללכת לקולנוע ולהעצים את החוויה , או לפחות למנוע מקלינט , שאינו מיטיב לישון בבתי קולנוע , לפצוח בנחירות שפשוט העליבו אותי , באופן אישי . 
" איך אתה מעיז להירדם בסרט הכי יפה בעולם ? 
" אמרתי לו בסוף בדמעות , שלא היו בגללו , חלילה , אלא פשוט בגלל שהסרט כה יפה , כה מרגש , משוחק בכשרון כה רב ומנסה לומר משהו כה אמיתי על אהבה וזכרונות . 
באמת , הסרט הכי יפה בעולם . 
