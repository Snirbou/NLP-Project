במזל טוב ובשעה טובה הגעתי ל - 200 צפיות . 
אגב , המספר הזה מתייחס למספר האנשים השונים שנכנסו ? 
בתקווה שבמהרה יתווסף עוד 0 לקאונטר . 
( או שלפחות יהיו לי יותר מ - 3 תגובות בממוצע לכל פוסט .. 
. 
אם 200 אנשים קראו את הבלוג שלי , למה רק 10 בערך הגיבו ? 
! ) .. " מרוב שעצבנתם אותי השתמשתי בכרטיס אשראי של אבא!"אמא מראה הגינות מהי , לאחר מסע קניות שבו אחי ואני דחפנו יותר מדי דברים לא שימושיים ( אבל טעימים ) לעגלת הקניות .. 
. 
עבר עלי יום חביב ביותר . 
בית הספר לא היה גרוע כל כך היום , כי התחלתי ב - 10 ( תבורכי , דינה , על שלא באת וביטלת לנו שעתיים אנגלית ! 
) . 
דבר ראשון שעשיתי כשבאתי לבצפר היה לחפש את ידיד שלי שבדיוק היום הוא בן 17 . 
הוא מן טיפוס כזה שלא ממש מתלהב מדברים כמו ימי הולדת , אבל רציתי לשמח אותו אז הבאתי לו במתנה שוקולדים וברכה . 
שירגיש טוב . 
אני אוהבת לשמח אנשים . 
אחר כך היו לי שעתיים מתמטיקה . 
אני לא מבינה איך אני אמורה למצוא נקודות קיצון של פונקציות . 
אני אפילו לא מבינה לגמרי עדיין את כל העניין של נגזרות . 
אומרים שזה שיפוע . 
אם זה שיפוע , למה קוראים לזה נגזרת ? 
מה גוזרים כאן בדיוק ? 
את השיער של רנה ? 
זה מתסכל . 
אני שונאת את זה . 
אח"כ הלכנו לאודיטוריום . 
הביאו לנו מישהו , נשא איידס , לדבר איתנו על המחלה שלו . 
במשך כל הסיפור שלו הוא שידר לנו מסר כפול , שמצד אחד חייבים להזהר כי לאיידס אין תרופה וכל חוסר זהירות יכולה לגרום לנו להדבק - ומצד שני הוא טען שאיידס זו מחלה שאפשר לחיות איתה חיים רגילים ושהחברה צריכה לקבל את נשאי האיידס ולא לחשוב שהם חריגים . 
אפילו הוא הודה שיש כאן מסר כפול . 
בכל מקרה , למרות שההרצאה הייתה מעניינת , אני לא אוהבת לשבת בהרצאות ארוכות מדי . 
הכסאות של האודיטוריום נורא לא נוחים . 
תמיד אחרי כמה זמן אתה מתחיל להתפתל על המושב , מחפש דרך נוחה לשבת , ולא מוצא . 
ואז אתה פשוט מתפתל על הכיסא וזז כל הזמן עד שההרצאה נגמרת . 
זה יכול להיות מאוד מעייף . 
אחרי זה הלכנו הביתה . 
בדרך , אני וחברה שלי ראינו מחזה נורא תמוה ומצחיק כאחד : שני בחורים , צועדים להם בגשם , וביד אחד מהם מטריה . 
סגורה . 
כלומר , כל הכבוד לבחור החביב שדאג להצטייד במטריה מפני הגשם , אבל אף אחד אף פעם לא הסביר לו שכדי שהיא תגן עליו מהגשם הוא צריך לפתוח אותה ? 
מעניין . 
אני וחברה שלי צחקנו על זה במשך שעה . 
אחר כך הלכתי עם אמא ואחי לקניות ( ראו ציטוט למעלה ) , קניתי הרבה דברים טעימים , וחזרתי הביתה . 
אחר כך היה לי שיעור נהיגה . 
פעם ראשונה שאני נוהגת בגשם . 
פעם ראשונה שאני יוצאת מחוץ לעיר ( חוץ מאשר למושב הקרוב ) . 
פעם ראשונה שאני מגיעה להילוך חמישי . 
טוב , הגיע הזמן , אחרי 21 שיעורים .. 
. 
ועכשיו אני בבית . 
כמה טוב להיות בבית . 
לשמוע ברקע את בני המשפחה שלי צורחים אחד על השני , ולשמוע דפיקה בדלת . 
. ומי מחכה לי שם ? 
אם לא אכפת לכם .. 
. 
אני הולכת להתרפק על החבר שלי .. 
. 
אגב , הוא מוסר לכם ד"ש ( לכל ה - 3 וחצי אנשים שיקראו את הפוסט הזה ) . 
לילה טוב לכולם . 
הגעתי כרגע למסקנה המוזרה שאין לי שום דבר לעשות עכשיו . 
אבל ממש כלום . 
כלומר , בדרך כלל בשעות הפנאי שלי אני רואה טלוויזיה , או קוראת , או מדברת באייסיקיו עם אנשים , או משוטטת באתרים באינטרנט , או מדברת בטלפון . 
וכרגע אני לא יכולה לבצע אף אחת מהפעולות הללו ! 
אין שום דבר בטלוויזיה , אין לי מה לקרוא , אין אף אחד מעניין מחובר באייסיקיו , ובדקתי כבר את כל האתרים הקבועים שלי . 
ואין לי אפילו למי להתקשר ! 
כמובן , אם הייתי אדם יעיל הייתי יושבת עכשיו ופותרת תרגילים במתמטיקה כתרגול לפני המבחן . 
אבל אני לא אדם יעיל . 
אני עצלנית . 
זה מה שאני . 
זה לא טוב . 
כרגע אני פשוט יושבת ובוהה באוויר . 
מעניין כמה זמן אני אחזיק מעמד . 
