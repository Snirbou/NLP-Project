גם לגוף האנושי מגבלות אמורפיות , שכן בדחיקה יתפרש הפישוק רחב יותר מלבד , יהיה עמוק יותר , וחטא כבר תוהה כמה רך עורה של פרי , עיניו עצומות , מתעלם בקושי מהשירים הרמים במונית , מזרחיים , ומסתלסלים , ובכייניים , ובכל זאת לא פולחים את שלוות נפשו , מאחורי עפעפיו מוקרן סרט שלם של כריות , ומוזיקה שקטה , ואור נרות ומבטים חודרים . 
" אתה ישן , אח שלי " מפריע לו הנהג , וממשיך ללהג ולשאול על הכתובת המדוייקת , ומשקבל תשובתו חוזר להביט לפנים , ומגביר את עוצמת הרדיו עוד יותר , באסים מרעידים את המונית , טרבלים חורקים , והמזגן מפזר ריח כבד ומתוק של עץ המתנדנד מלוח הכפתורים , ירוק בשרני . 
ידו האחת חובקת את הארגז , השניה מונחת ברפיון על צווארו , משעין חטא את ראשו לאחור , ודרך מבטו הבוהה עוברים עצים , עוברי אורח , בניינים , כולם מטושטים ושיגרתיים למדי . 
קול חדש מנץ בליבו , קולה של אהבה , ובין הצלקות , ובין אותם חדרים חתומים , פורח ומלבלב רגש משמח , חם ונעים , וכך היה צריך להיות , מן הסתם , לולא העובדה שיום שמתחיל רע , מסתיים גם הוא רע , ובטעם של היום הזה לא היה דבר מתוק ופריך , רק חמיצות ומרירות . 
בואי נחליף מקומות , הישבן שלי רגיל כבר למושב , שיתרגל לשלך , בואי נחליף טלפונים , האוזן שלי חמה משידור , תתרגלי לקולי , בואי נחליף פרטים , אני מעוניין במשהו ספציפי , בפרט , בואי נחליף נוזלים . 
אה . 
על הפנים הקטע הזה , עם כל מה שמרומז בו עאלק , אבל אם הייתי מוחק אותו וכותב שמחקתי קטע גרוע , אז מה טוב בזה ? 
הנה , לדראון עולם , או לחילופין , עד שאמחק . 
השיער הבלונדיני נפרש כמניפה על הכרית הרכה , בלילה של גפיים , רגליים , שפתיים פשוקות , שקערוריות כתף , צוואר , טבור , שקעי ברך וירך ומרפק , וזיעה מסככת ונשימות קטנות באוזן , וקולות קטנים , עיניים עצומות וידיים חובקות , צובטות , מועכות סדין " אתה בסדר ? 
" נעור חטא משרעפיו , מפקס עיניו שוב , בולע רוק , מרקיד את גרוגרתו ריקוד מלחיץ , מנקה את גרונו בכחכוח ומהנהן תוך הרמת כתפיים " נפל , את יודעת " " צריך עזרה ? 
" שואלת , מזיזה קלות ראשה אל המדרכה , שם דפים מרפרפים ברוח החמה " כן " משך את האות הראשונה , מתכופפים שניהם כמעט חובטים ראשים , והיא באלגנטיות חתולית חומקת בשניה האחרונה , ירכיה מותחות את החצאית המחויטת , וידיה מסדרות ערימה של דפים ומגישות לו אותן " אתה יודע אולי איפה המשרד של קר ופץ ? 
" שאלה , עודה מותחת בגדיה , והוא מארגן דבריו בארגז " זה פה בבנין " המשיכה , בוחנת את בית המשרדים , ראשה מוטה אל על " קומה שמונה " מתיישר גם חטא " אתה עובד פה ? 
" והיא מחייכת , השפתון האדום נוצף , וגל נוסף של בושם מציף אותו " בערך " " אז נתראה ? 
" " נתראה " מודד צעדיו אל קצה המדרכה , ראשו לאחור כמעט מועד אל הכביש " פרי " היא מרימה קולה " קוראים לי פרי " " חטא " הוא צועק בחזרה , והיא מרימה ידה אל אזנה , פרצופה תמה " חטא " הוא חוזר , מסתובב אל הכביש , ומרים ידו אל מונית עוברת 
