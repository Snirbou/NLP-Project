אני לא ממש רוצה את העבודה הזאת . 
כדי להגיע למשרד אצטרך להשתמש בשלושה אוטובוסים . 
שלושה ! 
ולמרות התיאור המפוצץ , מדובר למעשה בעבודה מזכירותית . 
ועוד של איזה בחורצ'יק . 
אני לא יכולה לקבל הוראות מבחור . 
הרי אם הוא יגיד לי לעשות קפה , אני אתלוש לו את הכליות . 
למה לעזאזל שלחתי להם קורות חיים ? 
הייתי נואשת , זה למה . 
אני חייבת להתקשר ולבטל את הראיון הזה . 
לא ? 
פשוט מרחו לי בן גיי בארון על העורף . 
הוא תפוס . 
כל היום התקשרתי , באמת . 
ומה חוץ מזה אני יכולה לכתוב ? 
כלום , בעצם . 
שאספר על ראיונות העבודה שהוזמנתי אליהם ? 
מישהי כתבה לי כבר פעם שזה משעמם . 
why be dull ? 
אני משתדלת להצדיק את הקיום שלי . 
מתקשה למצוא סיבות לקום בבוקר , אבל עושה את זה בכל זאת . 
ואפילו דיי מוקדם . 
ד"ר פיל , יו נואו . 
מוצאת את עצמי בוהה בתקרה מידי בוקר ותוהה מה הטעם . 
זה נשמע כל כך מטופש , אבל הקיום העכשווי שלי סובב סביב מציאת עבודה . 
אולי אני מייחסת לזה משמעות חזקה מידי . 
אבל מה ? 
אהבה יש לי . 
חסרה לי רק המשמעות . 
תחושת שייכות . 
מקום ללכת אליו בבוקר ולחזור ממנו . 
כשאת מובטלת את בעצם נמצאת ליד החיים . 
לא לוקחת בהם חלק של ממש . 
כולם הולכים ומשתתפים בעשייה הזו , ורק את יושבת ליד החלון . 
רואה תכניות על עיצוב הבית ב - bbc . 
חולמת על הרגע שגם לך יהיה חלק במשהו . 
ולא שאני יושבת עם האצבע בתחת . 
בהחלט לא . 
אני עובדת בלמצוא עבודה . 
שולחת , מתקשרת , מנג'סת , מבררת . 
אני יודעת שזה הפיך לחלוטין , כבר מחר יכולים להתקשר אלי מהאתר ההוא , ולבשר לי שהחליטו לקבל אותי . 
הייתי דיי מוצלחת בראיון . 
הצחקתי את כולם . 
זה טוב , לא ? 
זה מה שאני עושה , וזה כל מה שאני יכולה לחשוב עליו . 
קלינט טוען שהצוואר התפוס יכול להיות כתוצאה מסטרס . 
מה , באמת ? 
! 
אני שואלת אותו בחיוך מר . 
אכן , יש מצב לסטרס . 
הפחד הכי גדול הוא להתפלפ שוב , כמו לפני שמונה חודשים . 
הפחד הוא שזה יימשך עוד ועוד . 
שהימים יחלפו ואני אמצא את עצמי , שוב , ארבעה חודשים בלי עבודה . 
זה מפחיד . 
ואני לא רוצה לכתוב יותר . 
אני לא מוכנה לעבוד בזה יותר . 
לא יכולה עם עבודה סוליסטית , אני רוצה אנשים סביבי , לתקשר איתם - ולא דרך הטלפון , להריץ דאחקות ליד מיכל המים המינרלים . 
הכתיבה גם איבדה מטעמה . 
היא לא מדליקה אותי יותר , לא מעניינים אותי האנשים שאני כותבת עליהם , המקומות , לא מעניין אותי לכתוב על שום דבר . 
המילים יוצאות ממני מאולצות , מתחנפות . 
אני שונאת את זה . 
אז עכשיו , כשהבחירה השתנתה , יש יותר אופציות . 
לא נורא , רק שבוע וחצי . 
אני לא אתחרפן בינתיים . 
רק שזה יקרה כבר . 
יצא דיי מדכא . 
דווקא לא מדוכאת כל כך . 
היי , מחר הכל יכול להשתנות . 
אחרי שבוע של אנטיביוטיקה אינטנסיבית אני חייבת להודות : הנזק נעשה . 
אני עייפה כל הזמן , הבטן שלי מתעצבנת על כל דבר שאני מכניסה לפה ובאופן כללי הפכתי מאדם בריא ומלא ברק לקשישה בטריינינג . 
רעל זה רעל . 
הקטע הכי מעצבן עם האנטיביוטיקה זה התזמון . 
צריך לקחת 3 כדורים ביום , כל שמונה שעות . 
כלומר , כדור ראשון בשמונה בבוקר , שני בארבע אחה"צ ושלישי ב - 12 בלילה . 
מי אמור לזכור לקחת כדור ב - 12 בלילה ? 
! 
בקושי גלולה אני זוכרת , ורק הפחד מפני הריון בזמן הכי לא נכון מוציא אותי מהמיטה בזינוק . 
חיי המשעממים אז התחלתי לחפש עבודה . 
שוב . 
כאילו , מכתיבה פרילאנס לא ממש מתפרנסים , הלא כן ? 
הכן כן . 
היה לי ראיון ממש מוצלח אתמול , ואני מתה שיקבלוני ומנסה לא לחפור על זה יותר מידי . 
בשלב הזה , איטס אין דה הנדס אוף אללה . 
מחר יש לי עוד אחד , עבודה פחות נחשקת אבל בכל זאת . 
וממחר אני עובדת על שתי כתבות וטור . 
אני צריכה להגיש עבודה לאו"פ , אבל בכל פעם שאני מסתכלת על הספרים אני נרדמת . 
לא נורא , נעבוד על זה בשבת . 
קלינט הסטודנט החרשן נוסע לו לקבוצת לימוד ולא יהיה לי משהו טוב יותר לעשות . 
משהו מוזר קורה לי . 
אני מתחילה לחשוק בילד . 
אפילו מתחשק לי מאוד . 
הבעיה היא שחיינו הבלתי יציבים בעליל הם מתכון בדוק לילדות עשוקה מהסוג שקוראים עליו בעיתונים ואומרים - צו צו צו . 
זה ייקח כמה חודשים , עד שקלינט יתארגן על העסק העצמאי ועד שאני אתפוס - הלוואי אמן סלה - עבודה יציבה כבר , למען השם . 
פשוט נמאס לי עד עמקי נשמתי לחיות כמו חורנית . 
מה בסך הכל אני רוצה ? 
משפחה ושקט נפשי . 
כבר אינני ילדה . 
אבל אשכרה , מעבר למה שכבר עשיתי - רק אלוהים , אם הוא קיים ונמצא בהאזנה , יכול לעזור . 
השכנים המאממים לפני יומיים חשתי בריח ענוג של גז בחדר המדרגות . 
משכתי בכתפיי לעצמי , ויצאתי להשיג את מנת הסושי השבועית , שכן חולת סושי אנוכי . 
כשחזרתי , הריח עדיין הסתובב לו בחוסר מעש כאילו כלום . 
התקשרתי למוקד העירוני , משם הפנו אותי למכבי האש שבאו תוך חמש דקות , כפרה עליהם . 
ריחרחנו שלושתנו , אני ושני הכבאים , את האוויר והם התחילו לדפוק במרץ על הדלתות ולהעיר את המתים . 
בסופו של דבר התברר כי מקור הצחנה בדליפה מאחת הדירות , השכן הטמבל בדיוק הגיע , היה המום למשעי ואפילו לא טרח להודות לי על שהצלתי את חייו העלובים . 
הקטע המעצבן הוא , שהדיירים האחרים גם כן חשו בריח אבל לא עשו כלום . 
למה הם חיכו בדיוק ? 
שיתרומם להם כל הבנין מעל הראש ? 
! 
טוף נו , אנחנו גרים בבניין מעפן ללא ועד בית , חדר המדרגות מטונף עד אימה וחצי מהשכנים משוגעים . 
בערב שמענו דפיקה בדלת , ובפתח עמד לו איש חביב ודברן שהסביר לנו שהוא בעל הדירה עם הדליפה והוא מארגן מחדש את הועד . 
לידו עמדה עוד אישה חביבה עם תסרוקת ובגדים של כיכר המדינה , שמשכירה עוד דירה בבנין . 
לידם עמדו שני שכנים שנראו בדיוק כמו קריקטורה של דודו גבע : הגבר מקריח , שמנמן , עם ציצים קאפ סי לפחות , בגופיה ובוקסר . 
אשתו בחלוק אדום , משקפיים בגודל של דוד שמש ולסת של הנוסע השמיני . 
בחיי , שניהם כל כך מכוערים , כאילו נמלטו מציורים של הרונימוס בוש . 
אני הייתי כה מבסוטה מהמעמד , דיברנו עם האיש הקשקשן והאישה מכיכר המדינה , שמענו רכילות חמה על אחד השכנים המשוגעים ושילמנו מאה שקל . 
פעם ראשונה שאני שמחה לשלם ועד בית . 
למה כדאי להפסיק לצרוך סמים כי גם ככה יש לי סחרחורת בבוקר . 
