הקומיקסאית המוכשרת אביב אור מפרגנת לכם מדריך לצביעה ממוחשבת בעברית . 
יש כל מיני שיטות וטריקים לצביעה בפוטושופ , אבל המדריך הזה הוא קצר , פשוט , ושווה לכל נפש . 
ומהקצה השני של הפרינג' מגיח לו איתמר ב"ז , לשעבר עורך ומו"ל הקורמורן וכיום כתב ברשת שוקן ומי יודע מה עוד , עם פרוייקט שאפתני של מה שהוא הגדיר כ " ארכיון הפנזינים הישראלי " . 
למעשה זה לא ארכיון , כי אין שם סריקות של הפנזינים עצמם , אלא יותר כמו אנציקלופדיה קטנה , בשאיפה שעל כל פנזין יהיה בסופו של דבר ערך מפורט הכולל את ההיסטוריה שלו וקטלוג של כל גיליונותיו . 
הפרוייקט בחיתוליו , ופנזינים רבים מחכים לערכים , אז אתם מוזמנים לתרום למיזם , אם כי מר ב"ז מזהיר שאצלו זה לא ויקיפדיה , והערכים יעברו עריכה על ידו . 
נ.ב . 
1 לאון פלדמן , איש הרדיו הנערץ , איש התכנית המעולה , חסרת התחליף , המקימה מעפר דל וירח בעמק איילון , " נפוליאון " ב - 106FM ( כל יום חמישי בין 20:00 ל - 22:00 ) בה הוא מארח מידי שבוע אמן או הרכב ישראלי אלטרנטיבי מרתק לשיחה ולביצוע קטעים בלייב ... 
.. 
. 
כן , אז לאון הזה ? 
בקיצור , הוא כתב פוסט יפה מאוד על נעם רותם . 
אם להיות כנים , כן ? 
לא הייתי חסיד גדול של קרח 9 . 
הם נשמעו לי פלצנים . 
ואני מכפר - סבא , אני זוכר אותם יחסית ממקודם . 
הוא היה חבר של הבת של ... 
.. 
. 
לא חשוב . 
עקבתי אחרי פועלו של נעם רותם במשך השנים . 
המוזיקה לא תמיד הפילה אותי מהרגליים , אבל שאלתי את עצמי : הוא בחור כשרוני , כן ? 
ולא טיפש . 
הרי הוא מכפר - סבא ! 
כמה זמן ייקח לו לעלות על הגל . 
לקלוט לאן הרוח נושבת . 
כששמעתי את הסינגל החדש שמחתי לגלות שמר רותם התפקס על עצמו . 
" עזרה בדרך " הזכיר לי את " לא שבר משבר " של נטאשה , וכמובן קצת מאיר אריאל , אולי משינה . 
אני מאוד אוהב את השיר הזה . 
שמחתי לגלות שהוא הכניס את בצפר כאחד מאותם מצבי מצוקה המשוועים לעזרה , בצמידות מלאה ושני רק לצבא . 
אני מאותם ילדים שנשבעו לעצמם שהם אף פעם לא יזכרו בבצפר בנוסטאלגיה כעל מקום תמים ומואשר . 
שיר מלא תקווה , שיר אופטימי . 
ואם לסיים באותו התו : אין לי איזה פנין חוכמה חדש או משהו , אבל גם לי נמאס לראות את ההריסות מהנגב בראש הבלוג , אז קבלו בינתיים במקום את ההזמנה שאיירתי לקאשה ויאצק . 
קאשה היא פולניה חביבה מאוד , שליחה מיוחדת של מכון מיצקביץ ' הפולני בישראל , והיא עושה תוכניות לקראת שנת 2008 , שהוכרזה כשנת האמנות ישראל - פולין , שבמסגרתה יקרו מיליוני שיתופי פעולה אמנותיים בכל מיני מדיומים , מאמנות מודרנית ועד מוזיקה אלקטרונית ומחול וקולנוע וגם ... 
.. 
. 
קומיקס . 
זה היה טיזר , פרטים בהמשך השנה . 
קאשה ויאצק החליטו להתחתן בשגרירות הפולנית בת"א ואח"כ לעשות מסיבה סוערת באוגנדה בירושלים . 
ולא , אני לא מעצב הזמנות בתשלום , זה לא שווה את הטרחה , כלות הן הלקוחות הכי נוראיות בעולם . 
