בכל פעם מחדש אני נדהמת לגלות עד כמה עשיתי לעצמי טוב כשבניתי את אותן החומות נגד אנשים [ חומות שלצערי החלו להתמוטט על ידי בשנים האחרונות ] . 
הופנתי ע"י ת' היום לבלוג של אלמונד , בשביל לראות משהו מעליב וילדותי עד מאוד . 
אני לא אפרסם קישור למה שהלך שם , כיוון שאיני מעודדת שום התנהגות מעליבה ופוגעת שכזו . 
כעיקרון מה שהלך שם , היא שכמה מילדי השיכבה שלנו הציפו את הבלוג שלו בתגובות נאצה , אשר בחלקם גם אני מצויינת - אבל בעיקר דובר שם על ת' , ועירבו גם את אחותה בעניין . 
ועל כך יש לי לומר : 1 . 
תתבגרו . 
2 . 
אנשים לא אשמים שהם נולדו עם מראה כזה או אחר , או למשפחה מסויימת וכו ' . אלה הם לא דברים פרי בחירה . 
אני לא מבינה בכלל איזה סיפוק זה נותן לכם , לרדת ככה על אנשים על מה שלא בשליטתם , והם לא ביקשו בזאת . 
זה שלכם אין מספיק ביטחון עצמי , ולכן אתם חייבים להרוס לאחרים את הביטחון , רק בשביל להרגיש טובים יותר , לא באמת הופך אותכם לכאלה . 
ויודעים מה ? 
זה גם לא הופך אותכם לאנשים יותר טובים או פופולרים . 
נעלבתי מכם . 
ואני יודעת שיגידו לי עכשיו " מה את צריכה להקשיב להם , את הרבה יותר טובה מהם " , אבל זה קשה שלא להקשיב לדברים שכאלו . 
דברים כאלו מערערים לי את כל הביטחון שכל כך חסר לי , וגורמים לי פשוט לסלידה מהחברה . 
וקשה לי . 
קשה לי לראות את כל הצביעות שאתם מציעים לי . 
פעם אחת אתם נחמדים , ובפעם השניה אתם תוקעים לי סכין בגב . 
פחדנים . 
זה מה שאתם . 
אפילו להזדהות לא יכולתם . 
הייתם חייבים להתחבא מאחורי מסכה רק בכדי להוציא את אותם דברים נוראיים , ואם יש לכם בעיה איתי , או עם ת' , תמודדו איתה כמו בוגרים ולא ככה . 
מצידי שלא תתדברו עם אף אחת מאיתנו , תתיחסו עלינו כמו אל אוייר , רק לא זה . 
זה לא מגיע לאף אחד . 
[ ומה שעוד יותר נורא בכל זה הוא שאני בטוחה שעשו את זה אנשים שבכלל אף פעם לא דיברו לא עם ת' ולא איתי בכלל ] . 
אני מרחמת עליכם . 
בעיקר בגלל שאין לכם חיים משל עצמכם ולכן אתם נטפלים לאחרים , ומבזבזים מזמנכם כמה שניות בשביל לומר את כל דברי ההרס אשר בפיכם . 
מהיום אני אשאר בקופסה משלי . 
היה לי קשה להירדם אתמול . 
המחשבות של " מה יהיה " נדדו , והתחלתי לדמיין ולחשוב מה אני אעשה במקרה ואכשל או אצליח . 
פעם אחת ראיתי את עצמי הולכת ומספרת לכולם בהתלהבות , ופעם סיפרתי להם בשקט וברוגע - שעברתי . 
פעם אחרת ניסיתי להסתיר ולא לדבר על הנושא , ופעם תכננתי את זמן הלמידה ואת הימים שאצטרך בשביל ללמוד הכל שוב - במקרה ואכשל . 
אחרי חצי שעה של מחשבות וחששות , התחלתי להיות עייפה , וניסיתי לא לחשוב על כלום ע"י שמיעת שיר בראש . 
וזה עזר . 
ושכמעט נרדמתי , פתאום הרגשתי חלקיק קטן בגרון . 
אז השתעלתי . 
והשתעלתי . 
וזה לא נפסק עד כשקמתי קצת מהמיטה . 
ולאחר שנפסק , זה חזר שוב . 
בשלב מסויים התרגזתי ולקחתי כרית , כי אבא אמר שזה יעזור לי עם השיעול . 
אבל אותו חלקיק סירב לצאת , והשיעול המשיך - עד שאמא הביאה לי לשתות קצת מים . 
רק אז הוא נרגע קצת , ויכולתי להירדם . 
קמתי בעשרה לחמש , התארגנתי ואמא הסיעה אותי לקניון . 
מכאן עברתי את אותו התהליך כמו אז , רק עם כמה שינויים קטנים : ירד גשם ולכן לא היה לי שום מקום לשבת עוד לפני שהקניון נפתח , ובמקום ספר קריאה קראתי את החוברת של התיאוריה ודף התמרורים . 
בנוסף , כשהתישבתי ועשיתי את המבחן , ישבתי ליד איזה ילד אחד שהיה איתי בחטיבה , ילד ששנא אותי בלי שום סיבה , וכל הזמן העיר הערות על המראה שלי . 
שמתי לב שזה הוא , רק לאחר שאחד הבוחנים קרא בשמו . 
הוא גבה וגדל . 
תהיתי אם עדיין הוא סולד ממני , והאם הוא רואה שינוי כולשהו במראה שלי . 
במבחן עצמו היו כל מיני שאלות , רובן קלות , ורק כמה מבלבלות . 
והיתה לי שאלה אחת פעמיים . 
הפעם יצאתי אחרי שעברתי פעמיים על המבחן , וכשיצאתי והלכתי להתישב על הבמה , חשבתי על " מה יקרה אם .. 
. 
" שוב , ולאחר רבע שעה של מחשבות , הגיע זה שמחזיר את הטפסים הירוקים עם התוצאות בחזרה . 
כולם התקבצו סביבו , ואני הייתי מאחוריו . 
ראיתי שהרבה נכשלו . 
ואז הוא קרא בשמי ומסר לי את הטופס . 
עברתי . 
