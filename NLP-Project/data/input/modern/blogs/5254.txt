פעם , לפני חודשים מספר בחדר הסמוך גרה תרנגולת נחמדת . 
היא היתה נקיה , מסודרת ונעימה לבריות . 
אם ביום העצמאות היתה משואה בקטגוריית השותפה האידיאלית , היא היתה מדליקה אותה . 
יום אחד הבוקר הפציע ובא וגברת נחמדת חשה צורך עז לנדוד . 
ארזה תיק ונסעה להמשיך את הקיץ במדינה אחרת . 
" בסוף החורף עוד אשוב , כשאסיים את טיולי החשוב " . 
קצת לפני מועד העזיבה רואיינו מחליפים ולבסוף היתה בחירה ( שלימים תתברר כבכי רע ) . 
קרפדונת שקטה , לא מזיקה למראה . 
" קרפדונת - התרופה הטבעית ללחץ דם נמוך " . 
זה מה ששכחו לכתוב על התווית . 
פעם הייתי רגועה , ברמה שיכולה לשגע פילים , אולי הייתי צריכה לקחת פיל ולא קרפדה כי אני לבינתיים זו שהשתגעה ... 
.. 
. 
קרפדונת עושה נזקים בלי סוף , מלכלכת , שוברת , שורפת , משקרת בפרצוף , ממש יצור חצוף ... 
.. 
. 
קרפדונת שומרת באופן קבע על הפיגורה . 
אוכלת רק יוגורט , גרנולה ופירות כל השבוע . 
בקרמבו היא אוהבת רק את העוגיה וגלידה לא טעימה כי היא קרה . 
חברתה הפוזלת ובעלה שותפים לחיבה לדברים חמצמצים לבנים , חגגו הם לפני כמה ימים את יום הולדתה בצורה מקורית ושלושתם בילו לילה בחדרה ... 
.. 
. 
כך נפתח סניף של אחוות היוגורט בחדר הסמוך . 
בתקווה שיושביו יעלמו מכאן ללא שוב . 
שובי נחמדת , שובי מהנכר אל הכפור . 
שהבית יחזור להיות שקט , נעים ונטול יוגורטים . 
דצמבר 1993 הפעם הראשונה שניסיתי להשתכר . 
אני וחברה עם נטיות אובדניות ( ניסתה להתאבד שנה אחרי , אבל זה סיפור בפני עצמו ) התלבשנו , התאפרנו והלכנו לרקוד . 
2 ילדות בנות 16 שמתחזות לבנות 18 . 
זה הצליח , נכנסנו , רקדנו , שתיתי כמה בירות ואאוטסיידרים ( בתמימותי חשבתי שככה אני אשתכר ) , היה נחמד , האלכוהול לא השפיע עלי יותר מדי , אבל חברה שנתקלה בי שם דאגה להפיץ עלי שמועות , חצי שנה אחרי כשגיליתי שהיא אחראית לכך ניתקתי איתה כל קשר . 
דצמבר 1994 התחזות לסטודנטיות עברה בהצלחה . 
היינו חבורה של 5 בנות , נסענו לעיר הגדולה , עברנו 2 מקומות עד שהתמקמנו . 
איפה הן היום ? 
אחת נשואה + 2 , באחת אחרת נתקלתי לפני שנתיים , אמרה שהיא ראתה תמונה שלי איפשהו , בנימה לא יותר מדי מפרגנת ... 
.. 
. 
עוד אחת שלא ראיתי מאז שסיימנו את התיכון ומיטל , היחידה שאני עדיין בקשר איתה . 
מאוד התלהבתי שהאמינו לנו ונתנו לנו להכנס , זה נחשב באותו זמן להישג עצום ... 
.. 
. 
דצמבר 1995 בבסיס הכי מגעיל בצה"ל . 
קר לי ואני חולה . 
איתי בחדר יש מישהי שלא יודעת שנשארו לה עוד פחות מחודשיים לחיות . 
בחדר לייד נמצאת גליה . 
אם הייתי מספרת לה אז שב - 2003 היא אמא לילדה וגרה בלוס אנג'לס היא היתה צוחקת עלי . 
לאן החיים לקחו אותנו ... 
.. 
. 
דצמבר 1997 מסיבה משובחת באיזה מועדון שלא הייתי בו שנים ... 
.. 
. 
כולם מתנשקים מסביבי ואני מסתכלת , רוצה גם ולא מוצאת . 
יומיים אחרי , חושבת שקיבלתי את מה שרציתי , ואפילו קצת יותר . 
עובר זמן עד שאני מגלה שזה לא המצב . 
אם מישהו היה שואל אותי מה הארוע שהשפיע הכי הרבה על חיי הייתי מפנה אותו ליום הזה . 
רק לפני שנה התאוששתי . 
דצמבר 1998 10 דקות לפני חצות דואגת להעלם מהאזור . 
הוא שולח מבטים , אני מתעלמת . 
ניסיון " שידוך " מאוד לא מוצלח של גליה ובן זוגה ( איתו היא עתידה להתחתן שנתיים אחרי ) . 
בדרך חזרה הביתה אף אחד לא מתנשק , מסתכלת על השעון מחכה שזה כבר יעבור . 
דצמבר 1999 מתחילה את הערב במסיבה באיזה בית , הרבה זוגות מסביבי . 
מתעלמת מהאיומים של באג 2000 , לא מוכנה להשאר בבית , מה שיקרה יקרה ... 
.. 
. 
השנה התחלפה לה באיזה מועדון עם רביעיית טקילות . 
הייתי מאוד מחוייכת , חצי שיכורה , הראש מסתובב ביחד עם כל מה שמסביבי ואני כמעט נופלת . 
דצמבר 2001 דיברנו שעות לפני ופתאום כשהוא ישב מולי לא היה לי מה לומר . 
בכל פעם שאני שומעת שיר של דפש מוד אני נזכרת בו , לא זוכרת למה זה לא הצליח . 
הוא מסתכל עלי ומחייך , כאילו מנסה להעביר לי מחשבות דרך המבטים . 
עד היום אני לא יודעת למה יש יותר כח - למבטים או למילים ... 
.. 
. 
דצמבר 2002 " מה שלומך ? 
אני נמצא לא רחוק מהבית שלך " . 
לא מבינה מה הוא רוצה ממני ולמה הוא מרגיז אותי שעה לפני שאני יוצאת . 
סיכמנו שאין בינינו כלום , אז מה המקור להתעניינות הזאת ? 
אחר כך הוא מזכיר שיש לו חברה והוא איתה , בדרך לאיזה מסיבה . 
שיחה בלי פואנטה . 
למה אתה מתקשר אלי ? 
אני חושבת והולכת לשתות חצי בקבוק יין , כדי לחשוב קצת פחות . 
תורים בכל מקום , מתיישבת באיזה פאב ומבינה שלא תהיה שום פעילות הערב . 
התחזית לדצמבר 2003 : שינה עמוקה מתחת לשמיכה . 
נוסעת מערבה , העננים נוסעים צפונה . 
בוקר כזה מעונן , חשוך , מזג אויר חורפי וגם הרגשה כזאת . 
פורטיס נוסע יחד איתי , אבל אצלו צהרי היום ואצלי זה רק בוקר . 
הולכת , קר , אפרורי , מזרח , בדרך הביתה . 
פתאום פיצוץ , ריח מסריח באויר וצעקות שקוראות לעזרה . 
ואני חושבת על זה שאני מתקמצנת במילים , חבל . 
משאירה את המילים בראש ומוציאה אותם בכתב , במקום בעל פה , במקום לדבר עם האנשים מסביבי . 
כשאני נכנסת הביתה הדבר הראשון שאני מחפשת זה את הדיסק של אביתר בנאי . 
זה לא סימן טוב , בכלל לא . 
" לא היה לי טוב כשהיית איתי , את רחוקה מלהיות קצת שקט בשבילי " . 
שקט , זה הדבר האחרון שחסר לי . 
" דפנה היפה , מה שלומך ? 
" חנפן , אני יודעת שזה מה שאתה אומר לכולן , אבל בכל זאת זה משפיע איפשהו , לפחות מעלה איזה חיוכון . 
לא בכיתי יותר מדי זמן , זה מוזר ... 
.. 
. 
אתמול כשהייתי על סף דמעות זה נעצר רגע לפני . 
ואני לא מבינה מאיפה השליטה הזאת הגיעה פתאום ? 
מה לי ולשליטה ? 
רבת תושיה אנוכי . 
כל יום אני מגלה כשרון חדש . 
לא צריכה אינסטלטור , גם לא מכבי אש . 
על הרצפה , מפרקת צנרת והופ ! 
תיקנתי את הנזילה . 
צרחות , עשן וקצר שמחק לי חצי פוסט שכתבתי ... 
.. 
. 
בסה"כ קצת אש . 
כמה דקות אחרי נשאר רק הסרחון של העשן ... 
.. 
. 
אולי זאת הבעיה שלי , שאני מרגישה שאני מסוגלת לעשות הכל לבד . 
אולי אם הייתי מרגישה שאני צריכה יותר שיתוף פעולה , תמיכה , עזרה , whatever ... 
.. 
. 
הגישה שלי היתה שונה ... יותר מדי זמן בבית , לבד . 
כשאני יוצאת זה לבד . 
הולכת לישון לבד . 
מתקלחת לבד . 
אוכלת לבד . 
ומטפלת בעצמי , רק בעצמי , לבד . 
בפעם האחרונה שבדקתי לא הייתי אוטיסטית ... 
.. 
. 
היה יום השבוע שפתאום התמלאתי באופטימיות , הרגשתי שמשהו מתקרב , מישהו . 
אפילו אמרתי לעצמי שזה יהיה מהיר , אחרי שבוע - שבועיים אני אשכח שהיה משהו אחר קודם . 
ואני לא מבינה למה אני צריכה לשכוח ? 
למה אני צריכה להתלונן ? 
למה אני שואלת את עצמי שאלות רטוריות ? 
עוד ספרים , עוד הצגות , עוד סרטים , עוד חומרניות . 
אני לא מתכננת לחזור בתשובה ... 
.. 
. 
לא יעזור לי לחלק את המחשבות שלי עם עוד דמות דמיונית ... 
.. 
. 
רק תוהה איפה הרגש ? 
אולי בשפת הים ? 
רציתי לקחת את האופניים ולרכב נגד הרוח , אבל נראה שכל רגע הולך לרדת גשם והמקום הכי טוב כשיורד גשם זה מתחת לפוך . 
הסביבה שלי נראית כמו ההרגשה שלי - הבלאגן חוגג . 
