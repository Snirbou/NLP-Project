באמת שבחיים לא חשבתי שאפשר לאהוב ככה . 
- תובנות , אושר שלא עוזב , השראה , חברים טובים ( ואמיתיים , לשם שינוי ) ואזה נפלאה מלאה בפרחים מהגן של סבתא ומתכון לאושר בכיסי זה כל מה שיש לי עכשיו , וזה לא יותר מדי לבקש , בידיוק מה שתמיד רציתי . 
איזה יופי , אושר , חיכיתי לרגע להכיר בו שוב . 
( בסט פרנדס , תודה על אתמול . 
היה כיף [ ואני לא אנקה את השירותים ! 
] ) . עוד יגיע היום שבו שנינו נתעוור למראה האנשים הבודדים בחוץ ונתמכר לריח סוכריות השוקולד בתוך החדר . 
הדמעות יותר לא יפלו על הדשא ושנינו נזכר בחיוך באותה הטיפשה שסיפרה על הדודה מספרד שבלה בלה . 
נצחק מאותן הבדיחות ונאהב את אותו הריח שעל הבגדים , נחלוק אותה כרית ונמלא אותו לב באותו הרגש ששנינו ניצור כל יום מחדש , לפני כל האוהבים האחרים בעולם . 
אתה תדע את מה שאני אדע ואף אחד לא יתעורר לפני השני בבוקר . 
בעצם , לא נתעורר מעולם . 
למה צריך להתעורר כשאוהבים ? 
- ( נכתב בהשראה מסויימת , בהמשך למשהו שנשתל במוחי ואולי יום אחד יצמח ויהיה למשהו מעניין , ממ . 
) זו כבר לא הפעם הראשונה שקורה שאני חוזרת הביתה ורצה לכתוב בבלוג אחרי שאני מבואסת או מרגישה חסרת קשר לעצמי . 
אחרי שהמטרה היחידה שהצבתי לעצמי בתחילת היום לא הושגה , וזו בעצם אותה המטרה שחוזרת על עצמה כל יום מחדש . 
אני תלויה במספר דברים וזו תלות שמערערת אותי ולפיה נקבעה מצב הרוח שלי . 
הכל כ''כ שונה , משתנה . 
אני ישנה הרבה וקצת , קצת והרבה והשינה באה על חשבון דברים אחרים . 
כבר אין לי רק את הדברים שאני אוהבת יש את הדברים שאני צריכה וחייבת , הנגן שנגרר אחריי לכל מקום מתחלף לעיתים בספר ואני הרבה יותר עסוקה בדברים מיותרים , לצערי . 
אני מאוד מתגעגעת ללקום מוקדם , להתעצל ולשנוא את השעון המעורר , ובכל זאת לקום כל בוקר לאותה המציאות בתלבושת קצת שונה . 
ואני מתגעגעת לאותם חיי שיגרה , שלא חסרו לי עד עכשיו ובטח לא יחסרו לי יותר אחרי שאשלח את הפוסט , אבל ממש עכשיו , ברגע זה , חסרה לי השגרה של פעם . 
תמיד שנאתי לקום מוקדם בבקרים המוזרים , שבהתחלה היו מעט מוזרים . 
לאט לאט כבר היו בסדר , פחות או יותר . 
כי שמונה כבר לא היה שמונה , חיי שיגרה בין 14:00 ל 15:00 הפכו לחיי שיגרה בין 14:00 ל 18:35 . 
וזה קצת חסר לי כי , הכל קצת שונה . 
ואולי קצת הרבה , ואני לא בידיוק יכולה להצביע על השינוי שקרה , או שקורה , הכל מתגלה לי רק אחרי שזה נעשה , ואין באפשרותי את ההזדמנות לשנות . 
ומאוד בא לי לשבור את הכלים , לזרוק כסאות ושולחנות . 
ולהתעצבן עד אינסוף . 
כי אין לי אפילו קצה החלטה בעניינים כאלה ואחרים . 
בא לי להפסיק לחשוב על כל כך הרבה במקביל . 
ואני כבר לא אני בכלל , והרגש כבר לא אותו הרגש , המילים איבדו את המשמעות שלהן מזמן ולאדישות נבנת כאן חשיבות חדשה . 
נמאס לי משתיקות חסרות תקדים , נמאס לי מפעמים לא מבוטלות בהן אני צריכה להחליט אם לגשת או לא לגשת , מה לאמר , האם לחייך , נמאס לי לצבוע את המערכת יחסים המתפוררת הזו בשלל צבעים ולהחליף לה מסכות כאוות נפשי , בעודי נזכרת בזמנים היפים שבהם לא עלה בדעתי אפילו להגיע למצב העגום הזה . 
העקום הזה . 
בסוף , הסיפור הזה יגרום לי לשריפת ריאות רק מהשקיקה לקשר האמיתי ההוא , שהוא בעצם רק שלך ובכלל לא שלי . 
אני אוהבת יותר מדיי . 
אין ספק , אני מתגעגעת יותר מדי וחשוב לי יותר מדי ממה שקורה . 
אני עסוקה יותר מדיי ובסוף נותרת חסרת כול . 
עכשיו אני מסתמנת כאשמה , גאד , למה זה לא מציק לי כמו פעם ? 
אני יודעת לענות על זה ביג טיים , אבל הפחד מהתשובה מהדהד בי ואני מעדיפה לשתוק . 
שתיקות כאלה הן מהשנואות עליי , שתיקות שיש מה לאמר , ויש הרבה , אבל הצביעות ( ואיתה חברתה - האדישות ) תופסת את מקומה ועושה את שעושה בצורה הטובה ביותר , זורעת הרס . 
ועכשיו זה בידיוק הקטע שרצים בראשי משפטים שהייתי שמחה להגיד לצד השני , חיבוקים שהייתי רוצה לחבק ועם זאת טענות שהייתי רוצה להמטיר בנשימה אחת . 
אני פשוט אלך לישון . 
ככה המחשבות יפסקו והאמת היא , שאפסק גם אני לזמן מה . 
( ויצא לי פוסט אישי ממש , ודי טיפשי , האמת . 
אבל למי אכפת ) . 
לילה טוב . 
