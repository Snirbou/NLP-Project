סוף - סוף אני מצליחה להיכנס לעמוד בעריכה . 
השינויים באתר חסמו בפניי את האפשרות הזאת . 
ושבוע ימים לא יכולתי להשתפך חופשי , כפי שהתרגלתי כבר במשך שנתיים וחצי האחרונות . 
אמנם יש לי עוד בלוג , אבל שם אני לא כותבת דברים יומיומיים כמו כאן . 
שם זה יותר ספרותי . 
שם אני מצפה לתגובות מצד הקוראים . 
ואילו כאן זה שונה . 
זאת הפינה השקטה והאינטימית שלי , שכמעט אף אחד לא יודע עליה . 
וטוב לי כאן . 
לכן התבאסתי ביותר , כאשר נתקלתי בחוסר אפשרות לכתוב כאן . 
אבל הנה , הבעיה נפתרה . 
פשוט לא ידעתי כיצד המערכת עובדת , ולכן לא הצלחתי להיכנס . 
ואני שוב כאן . 
זה מה שגבה ממני הווטרינר אליו לקחתי את שלי המתוקה . 
הסיבה העיקרית הייתה כי אמש חתולתי התחילה פתאום לצלוע על רגל קדמית . 
היא נזהרה מאד לדרוך על הרגל הזאת , היא כאבה לה , ושלי אפילו בכתה ביללה . 
אמנם היום בבוקר המצב נראה הרבה יותר טוב : היא כבר לא יללה וצלעה הרבה פחות , אך לא עמדה יציב . 
וגם על הכפה עצמה לא נראו כל סימני פגיעה . 
אבל עדיין החלטתי לקחת אותה לבדיקה וטרינרית כדי לוודא שהבובה שלי באמת בסדר . 
נוסף על כך , שמנו לב שהיא מגרדת את אוזניה לעתים קרובות , כאילו משהו מציק לה שם בפנים . 
אז החלטתי שבדיקה בכל מקרה תהיה יעילה . 
וכך הגעתי למרפאה הפרטית שיש לנו בשכונה . 
הבעלים הם בעל ואישה , שניהם וטרינרים שלמדו את המקצוע ברומניה . 
השכנה שלי ( חתולאית משוגעת עוד יותר ממני ) מאד מרוצה מהשירות שהם נותנים . 
ובכן , שלי אכן קיבלה בדיקה מקיפה . 
כדי שלא תקרע את הצורה לרופא , לאסיסטנטית ולי גם יחד , הדוקטור הרדים אותה בזריקה . 
ואז יכל כבר לבצע את כל הבדיקות בחתולה מסטולה שלי . 
ברגל הוא אכן לא מצא כלום , וקיבל את הגרסה שהבאתי בפניו . 
רונן הבן שלי אמר שבאותו יום שלי תפסה איזו דבורה ושיחקה איתה , ויש מצב לעקיצה . 
הרופא אמר שזה נשמע לו הגיוני כי חתול מרגיש את הכאב מעקיצות גם בדיעבד . 
על הדרך הוא קיצר לה ציפורניים בקוצץ מיוחד . 
כמו כן , הציץ לה לאוזניים והתברר שיש לה שם קרדיות , והן אלה שמציקות לשלי . 
מיד היא קיבלה תרופה נגד הקרדיות - נוזל שמטפטפים על העורף , כמו נגד פרעושים . 
ובטח ניקוי יסודי של האוזניים . 
על הדרך הסייעת שלו לימדה אותי כיצד מנקים אוזניים לחתול . 
זאת חתיכת עבודה , זה מה שאגיד לכם . 
ואם אטפל באוזניה בבית , אמטרך לעטוף אותה באיזו שמיכה . 
בנוסף , שלי גם סובלת מעודף משקל . 
מילא אם זה לא הזיק לבריאות , אבל הרופא אמר שזה כן עלול להזיק לה . 
וממש המליץ על אוכל דיאטתי רפואי לחתולים , אותו קניתי גם כן על המקום . 
אני עוד התלוצצתי אם יש משהו כזה גם לאנשים , והדבר גרם לצחוק מטורף מצד הדוקטור והסייעת . 
כן , גם צחוקים העברנו תוך כדי הטיפולים בחתולה שלי . 
היה לי גם מאד מוזר לראות אותה מורדמת . 
אמנם חיה ונושמת , אבל עם עיניים פקוחות . 
כאילו לא חיה . 
לא יכולתי אף פעם לדמיין את שלי שוכבת בכזה חוסר תנועה . 
הרי היא , למרות עודף המשקל , שובבה מאד . 
בקיצור ולעניין , הצטרכתי לגהץ את הויזה שלי על 618 ש"ח , שכללו את הביקור , את הבדיקה , את ההרדמה , את התרופות לאוזניים שקיבלתי הביתה , את הטיפול נגד הקרדיות ואת המזון הרפואי . 
אבל לא הצטערתי אפילו לרגע . 
העבודה של הדוקטור הייתה שווה כל שקל ששילמתי . 
השירות היה כל - כך אדיב , יעיל , עדין ומקצועי - פשוט תענוג . 
והחשוב ביותר - זה עוזר לבריאותה של הבובה הפרוותית האהובה שלי . 
רק שתהיה לי בריאה ותאריך ימים . 
מילים רומנטיות במיוחד וביטויים בומבסטיים , כגון " אהבת חיי " , " שלך לנצח " , " מלך/ה שלי " , " איש / אשת חלומותיי " וכ ד' - זה טוב ויפה לספרות ולשירה . 
ואילו בחיי היום - יום זה נראה לי מזויף ומיותר . 
החיים הם דבר הרבה יותר פשוט ממה שחלק מהאנשים חושבים . 
וגם הדיבור שלנו פשוט , וזה מה שיפה בו . 
והחיים שלנו ממש לא מחייבים אותנו לדבר בהגזמה . 
למשל המשפט " אני אוהב/ת אותך " הוא מאד בעייתי בעיניי , כאשר מדובר ביחסים בינו לבינה . 
מחד , מה כבר יכול להיות יותר פשוט מהמילים הללו ? 
הרי האהבה של היום כבר מזמן הפכה לפשוטה ומושגת בקלות . 
היום אני אוהבת , מחר כבר לא ממש . 
עכשיו לבי נשרף מרוב תשוקה , ובעוד רגע אין לה זכר . 
הכל חופשי ! 
אבל מאידך , המוח שלנו עדיין פועל במונחים הישנים , אליהם הורגלנו במשך מאות שנים כתוצאה מחינוך וקריאת ספרים . 
והמשפט " אני אוהב/ת אותך " נשמע כמו משפט של התחייבות , כמו שבועה שאל לעבור עליה . 
אולי בגלל זהאני גם נמנעת מהגיד את המשפט הזה . 
כי כל פעם שאמרתי זאת לגבר , הרגשתי שקרנית ומזויפת . 
כי זה היה גדול עליי ונשמע פלצני ומוגזם . 
כמו הצגת תיאטרון זולה . 
ואם כבר יש לי רגשות עמוקים , נקיים ויפים כלפי מישהו , אני מעדיפה לומר שהוא חשוב ויקר לי . 
ייתכן שמישהו יגיד לי : אובג'קשן ! 
חשוב ויקר - זה קרוב משפחה : ילד , הורה , אח , דודה וכו ' . ואילו אהוב או אהובה - זה הגבר או האישה שלך , ומן הראוי לקרוא להם כך . 
ואני אומרת : אובג'קשן עליך ! 
כי דווקא לילד , לאמא או לאח אפשר להגיד חופשי ובלי להתבייש " אני אוהב אותך " ולא להרגיש מזויף . 
כי מובן מאליו שאלה האנשים החשובים והיקרים לך עלי אדמות , ומי שלא חושב כך - הוא סוטה מהנורמה החברתית . 
ואילו בני הזוג שלנו זקוקים לחיזוקים ולפרגון מיוחד . 
כי הרי הם לא שייכים למשפחה הביולוגית . 
ולכן יש להם צורך עז לדעת ולהיות בטוחים שהם חשובים ויקרים לנו , והם זקוקים לתזכורת תמידית על כך . 
ואני אישית מאד בעד הבעת רגשות כלפי היקרים לי . 
אך לאור הדברים דלעיל , מעדיפה לא להשתמש במילים הגדולות . 
כי אני מאמינה בדיבור הפשוט והפתוח , שהוא הכי אמיתי בעולם . 
