שעירים מאוד . 
שעירים חלקית . 
קרחים ( נקראים ונראים כמו ספינקס ) . 
ברוב צבעי הקשת המיוחדים לחתולים , כולל אחד בגוון כחול / כסוף . 
מנומנמים . 
ערים . 
שובבים . 
אדישים . 
מפונקים . 
מטופחים . 
מעוכי פרצוף . 
ארוכי שפמים . 
גאים . 
מרשימים . 
והאנשים שעבורם כל זה הוא יותר מסתם גרוד החתול מתחת לסנטר או בין האוזניים . 
עבורם זאת תשוקה שממלאת את חייהם . 
בפעם הראשונה הלכתי לראות תערוכה של משהו שהוא לא דומם אלא מאוד חי ולפעמים גם בועט . 
והיה מיוחד שם . 
לראות את החתולים המטופחים שלרובם היתה ארשת שיודעת בדיוק מה ערכם ואם למישהו היה ספק מסויים אז הם דאגו גם לשים את הגביעים והמדליות על הכלובים המטופחים כדי שגם אנחנו נדע . 
והיו השופטים מארצות הים : רומניה ( מעצמה חתולית כנראה ) , בריטניה והולנד שבדקו בקפידה כל חתול שהיה בתחרות החל מבדיקה גופנית וכלה בניפנוף אובייקטים שונים למול פני החתול שאמור להוכיח את ערנותו ( בין חרופ לחרופ ) ושובבותו החתולית הטבעית . 
ויצאנו משם עם המסקנות הבאות : של " סקא " , חתול האשפתות הערסי שלי , יש טאצ' של חתול בריטי מפוספס פרווה ( יש גזע כזה ! 
! 
בחיי ! 
! 
) . 
" כתם " הוא בעצם חייזר . 
ואושר הוא מגזע האצילים הפולניים והוא כל כך נדיר שיש רק אחד כזה . 
בכל העולם כולו ... 
.. 
. 
ויש תמונות . 
כמובן . 
אבל זה , מחר . 
עכשיו זמן לישון . 
שבת שלום חברים יקרים , אומרים שהולך לרדת גשם חתולים וכלבים ... 
.. 
. 
( גשם זלעפות בביטוי האנגלי הידוע Rain cats and dogs . 
פמה שנונה שחבל על הזמן ... 
.. 
. 
) ( החתוליאדה בקיבוץ שפיים ) . 
אפשר לא לדבר ? 
לא לפרוש את הדברים , להעלותם לאוויר העולם ולהסתכל עליהם בעיניים פקוחות ? 
אפשר להחליט לא לעשות את התהליך שמאפשר לי לומר את התהיות ואת הכאב שלעיתים מתלווה אליהן ? 
אפשר להשאיר את הדברים בתוכי ולא לנסות ללבן אותם עם הצד השני , ולהרגיש שדווקא בשתיקה אני נותנת ביטוי לעצמי ? 
אפשר לעשות בדיוק ההפך מכפי שאני עושה בשנים האחרונות ודווקא לשתוק , כי לפעמים אין בי כוח ... 
.. 
. 
? 
אפשר לא ? 
לאו דווקא בסדר הזה ולאו דווקא יחדיו , כך גיליתי אצלי , מסלקים ממני כל כאב ראש , אפילו כזה שקדח בתוכי לאורך כל היום כולו . 
היום היה תורו של ג . 
הבכור , ששבוע ה " רגילה " שלו , שבעבר היה מכניס אותי למתח ומצב רוח חצי קרבי מול ההתנהלות שלו בבית , הפך לימים של עונג . 
עם הסעה יומית לרכבת בבוקר ובערב . 
עם שיחות קטנות פה ושם . 
צחוקים . 
וגם קצת כעס פה ושם ( שהתפוגג במהרה בעיקר בגלל התגובות הבוגרות / מקבלות שלו ) על היכולת שלו להכנס למצב כאילו קטטוני בו הוא כל כך מרוכז רק בעצמו שכל העולם האחר מסביבו לא קיים כמעט . 
קבענו לקפה אחרי העבודה שהפך כמובן לארוחה מלאה עבורו ( הבחור בהחלט יודע באיזה צד של הפרוסה מרוחה החמאה או לפחות האנטרקוט שבצלחת ... 
.. 
. 
) ושיחה שהחלה לאיטה בגלל התכנסות פנימית שלו , ומקדחה שקדחה בתוך ראשי , הפכה לשעתיים בהן נגענו בנושאים רבים כל כך שקשורים בדברים שברומו של עולם , הסטוריה , אקטואליה , מחשבות , תוכניות . 
עבר . 
הווה . 
עתיד . 
ואני לא יכולה להמלט מהדמיון וההקבלה שאני מוצאת בקשר שמתפתח מחדש ביני לבינו כפי שהיה ביני לבין אבא שלי , שאיתו היו לי השיחות העמוקות ביותר שעיצבו , במידה די רבה , את השקפת עולמי כפי שהיא עד היום הזה . 
ואחר כך הוא לקח את המכונית ואני הלכתי ברגל , כמעט מרחפת הביתה כמו בימים ההם שהחושך הקר שמסביב היה משמש מסתור לדמעות שהיו זולגות ממני . 
רק שהפעם הוא הסתיר את החיוך שעל פני ... 
.. 
. 
( וכן , הכותרת היא סוג של טיזר . 
בעצם , טיזר מובהק לגמרי ... 
.. 
. 
) את גלגלי המוח שלי חורקים . 
אפשר לומר שהיום בעצם התחלתי את שלב ההתלמדות שלי בתחום / בנישה אליה החלטתי להכנס בעידודו של הדוקטור ובהסכמתה שבשתיקה ( שכלל אין לזלזל בה ) של מוניקה . 
והדבר הראשון שניתן לי לעשות היה למלא טופס . 
כל כך פשוט . 
אני בטוחה שבעוד זמן מה אני אמלא אותו בעיניים חצי עצומות ולא אפספס דבר , אבל היום הייתי כמו ילדה קטנה ביום הראשון של כיתה א' שלומדת לכתוב : א ' . ב '. ג' . 
והפה היה חצי פעור והלשון קצת בחוץ , העיניים מצומצמות וכל כולי מרוכזת באותם הסנטימטרים של הטופס שעל המחשב ובפרטים הכל כך טריוויאלים שהייתי צריכה להכניס אותם לשם . 
וכאילו כל חיי היו תלויים בכך . 
וכשסיימתי ( לאחר אי אילו תיקונים נדרשים ) לשביעות רצון כל נוגעים בדבר הרגשתי את התחושה הכמו אורגזמית של ההקלה שנמסכת בגוף כמו לאחר מאמץ גופני / נפשי חזק ביותר . 
ובסופו של היום הלכתי לדוקטור ואמרתי לו עד כמה נהנתי מאותה הפעולה הפשוטה של מילוי הטופס שמבחינתי היא בעצם חציית קו מסויים שתחילתו היום וסופו מי ישורנו . 
ובאותה הנשימה ביקשתי שלושה ימי חופשה בשבוע הבא . 
אני נוסעת להרים שלי ... 
.. 
. 
( ובסופו היותר סופי את היום נאמר לי שאני נראית 10 ורק נימוס ארופאי מעודן מנע , כנראה , את השימוש במילה " כוּסית " ) אני מגיעה כל כך מלאה ותוססת בדברים שעלו בתוכי , נזקקת להוציא אותם החוצה כדי שאפשר יהיה לפנות מקום לאדרנלין לשקוע ולרוחות הפנימיות להרגע וללכת לישון . 
לפעמים עולים שם דברים חדשים , שעדיין לא הכרתי ולא נפגשתי בהם , בי . 
לפעמים עולים דברים שכבר מוכרים לי ואפילו מאוד , והפגישה המחודשת משמחת , מעניינת ומרגשת אותי כאילו היתה זאת הפעם הראשונה . 
והפעם נגענו ב מצבי לחץ וההתמודדות איתם . 
הקלפים שלקחתי לי במודע היו דבר והיפוכו : כאוס ואימה ותחושת הלחץ הפנימי שהם מביאים איתם מצד אחד , טבע זוהר , שלו ורוגע מצד שני . 
ואז ביקשו שניקח , בלי לראותו , קלף נוסף מתוך הערימה , והקלף שלקחתי הזכיר לי משום מה דמויות מתוך עבר איום ונורא של האנושות , של העם היהודי עצמו . 
אנשים במדים חומים . 
ורק במבט שני , שלישי ורביעי , כשנתתי לעצמי לפתוח את כבלי המחשבות הרגילות יכולתי לראות שהקלף שבחרתי , בסוג של תת מודע , מראה סדר , ואירגון ומתוך זה תחושה של שליטה מסויימת במצב , שהוא מקור הכוח שלי בהתמודדות עם מצב הלחץ / משבר . 
ומעניין היה לי לראות שוב , שדווקא אני שבבסיסי אני אדם ריגשי יותר מאשר שכלתני , פונה דווקא לכיוון הראציונלי ברגעים הכי קשים של חיי . 
ועכשיו , לאחר שהוצאתי את זה מתוכי , אני יכולה ללכת לישון . 
לא כמו " כתם " שישן לו שינה עמוקה בישיבה בעיניים עצומות ובאזניים זקופות , אלא בשכיבה מכורבלת מתחת לפוך כשהגשם שוב דופק לו על הגג ... 
.. 
. 
נצרך לו אדם ( במקרה הזה , אישה , אני ) , לאחר שחלק צלחת כנפיים ברוטב מתוק / חריף ושתה המון מים , ללכת לשרותים כדי לשחרר קצת מהלחץ ושם , הוא נתקל במין כוך קטן וחשוך כשרק מנורה קטנה בעוצמה של 5 ואט מ ק ס ימ ו ם אמורה להאיר לו את דרכו לאותו חוף מבטחים משחרר . 
מילא שאיבדתי אוריינטציה כמעט לגמרי וניסיתי לצאת מהכוך דרך ארון כלי הניקוי ( מעניין אם הוא היה מביא אותי לנרניה ) אבל כל הסיטואציה מחייבת אותי לאוורר סיפור מתולוגי משפחתי בן שנים רבות ( ואחותי , מצטערת אבל אני פשוט חייבת ... 
.. 
. 
) . 
לפני הרבה שנים , חלקנו אחותי ואני את אותו החדר . 
באותן השנים ( ובעצם עד לפני שנים מעטות מאוד ) שנתי היתה קלה עלי וכל דבר , רחש , רישרוש וכמובן הדלקת אור היתה מעירה אותי לגמרי ומונעת ממני לחזור לישון למשך זמן רב מאוד . 
מכאן , שבכל פעם שאחותי , שמפאת היותה רכה בשנים ממני ונזקקה לעיתים לשרותים באמצע הלילה , ביקשה להדליק את האור כדי להאיר את דרכה בחושך , הדבר היה נתקל בהתנגדות רבה מצידי שלא לדבר על מריבות וצעקות ליליות . 
ובאותו לילה מדובר , התנגדותי היתה חזקה כנראה מהרגיל והיא נכנעה והלכה בחושך , עשתה את שעשתה וחזרנו לישון בשקט ובשלווה עד שאבא שלנו בא להעיר אותנו בבוקר , הרגיש משהו באוויר , ריחרח פה ושם ושאל מי עשתה פיפי במיטה ... 
.. 
. 
לכל מחאותנו הנמרצות נעשתה בדיקה מדוקדקת נוספת ואז התברר שאחותי , שהיתה מטושטשת והלומת שינה ונאלצה למצוא את דרכה באישון לילה בחושך , התבלבלה , פתחה מגירה בשולחן הכתיבה ועשתה שם את מה שעשתה . 
ובסוף , בסוף האשימה אותי כמובן ... 
.. 
. 
ועל זה נאמר " אור לנו , דרור לנו " או שנעשה את במגירה ... 
.. 
. 
ראו , הוזהרתם ... 
.. 
. 
שבו אני הולכת על חבל , שנמתח לא מעכשיו ולא מאז , מתחבר מכאן ולשום מקום . 
ואני עומדת עליו בעמידה שנראית יציבה , יודעת שכל צעד יכול להוביל אותי ישר לתהום ... 
.. 
. 
( פמה תחת השפעת 2 כוסות יין אדום בארוחת הצהריים . 
ועכשיו , לישון ... 
.. 
. 
) מפנה לי עכשיו את הגב . 
שוכב לו פרקדן על השולחן ליד המחשב , מתחמם מאורה של המנורה , ניסה מקודם לתקשר איתי . 
ילל משהו בסוג של יללה שמבקש שאקשיב לו , ריחרח את אצבעותי העטופות בריח בצל ושום מבישולי השבת ואחר כך שלח לשון ארוכה ומחוספספת וליקק אותי . 
" כתם " לא ממש מלקק אותנו . 
לרוב הוא מסתובב עם ארשת פנים מתנשאת משהו שמדגישה את העובדה שהוא , ברוב טובו , סובל את נוכחותנו בבית הזה ותו לא . 
אבל היום הוא רצה יותר , ממש ביקש , וליקק . 
כשצרכיו הלא ברורים לי התמלאו , הסתובב והפנה לי את גבו ונרדם כשאוזן אחת נשארת זקופה כמובן , ששום דבר לא יפתיע אותו או ימלט מתשומת ליבו גם בעת נמנום עמוק . 
ואני , בין כתיבת מילה ופסיק , מניחה את ידי על פרוותו הרכה ומתמלאת רכוּת . 
חורף בחוץ וסערה . 
הבית חמים ואפוף ריח מנחם אוכל מבושל . 
שני הגוזלים שלי ( האמיתיים , לא החתולים ) בבית . 
עוד מעט שבת . 
שבת שלום חברים יקרים , שבת של התכרבלות פנימית מול סערה חיצונית ... 
.. 
. 
כשחציתי אתמול והיום שלוליות של גשם , נאחזת במטריה בתוך סופות גשמים שלא פסקו כמעט לרגע ורק נוספה להם פה ושם נגיעה של מטחי ברד , נוהגת / משייטת בתוך נהרות של מים שכמעט העלימו את קיומו הפיסי של הכביש , כשרגלי מבוססות בתוך המגפיים הלבנים שמתאימים לצעידה טווסית משהו על רצפת שיש של קניון זה או אחר , הבנתי פתאום שהשנה אני לא אוהבת את החורף בגלל החלק המוחשי שבו , הקור , הגשם הרוח שמקפדים ומקפלים אותי לתוך עצמי . 
ומאותה הסיבה בדיוק , מתוך התחושות הרגשיות שהחורף העלה בי וקיפל אותי לתוך עצמי , לא יכולתי לשאת את החורף בשלוש השנים האחרונות ... 
.. 
. 
וזה , היכולת שלי לשאת את עצמי , הוא כנראה הגורם שהשתנה בתוך המשוואה שהיא אני . 
