אתחיל בהבהרה - כן , הוולפייפר משבוע שעבר היה די פארש . 
אני עכשיו בתקופת סוף הסמסטר , מה שאומר הרבה מאוד לחץ , והתכנון המקורי היה לפרסם פרק אורח של קומיקסאי אחר ולתת לי קצת חופש , אבל ברגע האחרון זה לא הסתדר ונאלצתי לאלתר . 
יש סיכוי סביר שזו לא תהיה הפעם האחרונה שזה יקרה החודש , מקווה שאצליח להשיג תחליפים ראויים יותר . 
תהיו סובלניים איתי . 
קצת חדשות קומיקס : 'הצופר' וגם עונג שבת מדווחים על 'אל תפני מבטך לאחור ' , ספר קומיקס חדש בהוצאה גדולה כלשהי שיצא לאור לקראת שבוע הספר . 
הרעיון - קומיקסאים ומאיירים מציירים קומיקס לפי שירים של מוסיקאים ידועים שנשכחו במגירה ( השירים , לא המוסיקאים ) ( בעצם , ברוב מהמקרים גם המוסיקאים ) . 
אני מרגיש שאחרי הפרגון המאסיבי לאוזן השלישית מגיע לי לשפוך קצת רעל , אבל אני לא רוצה להיות יותר מדי אישי או להיראות יותר מדי קטנוני , אז אני רק אגיד באופן כללי שיש משהו מאוד צולע בקונספט הזה , וזה מתבטא גם בדוגמיות שהתפרסמו באינטרנט . 
על רוב המאיירים מעולם לא שמעתי , ככה שיש עוד תקווה מעטה , ואסף חנוכה , רחלי רוטנר , גיא חרל"פ ודניאל גולדשטיין הם דווקא ממש סבבה ( לגבי שאר השמות שזיהיתי יש לי רגשות מעורבים ) , אבל מה הסיכוי שיצא משהו מעניין מלאייר שיר של דן תורן ? 
! 
שי גבסו ? 
! ? ! דני רובס ? 
! ? ! ? ! חמי רודנר ? 
! ? ! ? ! ? ! ? ! ? ? ! ? ! ? ! ? ? ! גם שם יש כמה שמות חביבים אבל הרוב די מזעזע , אם היו נותנים לי בבצלאל תרגיל לאייר שיר של רוב המשתתפים , הייתי מעדיף לירות בעצמי . 
וואלה , הציורים של שחר קובר דווקא מעולים ואני באמת מפרגן לו , אבל ראבאק , זה פשוט משעמם . 
וזאת בערך האינטרפטציה הכי מעניינת שהיה אפשר להוציא לשיר הדלוח הזה . 
אגב , גם העטיפה של הספר , כמו צויין כבר בתגובות ב'הצופר', נראית ממש כמו ספר לימוד . 
ראבאק , יש איזה 300 מאיירים בספר הזה , אף אחד לא יכל לארגן משהו יותר סביר ? 
בקיצור - אני מברך על היוזמה אבל כבר נקודת המוצא היתה גימיק די צולע . 
קומיקס שמבוססים על שירים נוטים להיות די משעממים , אולי מעניינים כתרגול אבל לא יותר מזה ( אם למישהו יש דווקא דוגמה מוצלחת , אשמח לראות ולבלוע את הלשון ) . 
חוץ מזה , זה די מגניב שהוצאה גדולה כמו כנרת - זמורה - ביתן מוציאה ספר קומיקס ( מה שאני מניח שלא היה קורה אם הוא לא היה מלווה בשמות גדולים כמו דני סנדרסון וחווה אלברשטיין ) ובסך הכל נוצר הרושם שמדובר בספר די עממי עם סיכוי סביר להצליח מסחרית במידה מסויימת . 
השמות היותר מוצלחים בספר נותנים לי תקווה שלפחות יהיו שם כמה פנינים שיפצו על הדליחות הכללית . 
אני מניח שאכתוב פה ביקורת יותר קיצונית כשאראה סוף סוף את הספר , אבל כרגע אני סך הכל קצת מאוכזב שכל האנרגיה הקומיקסאית הולכת לפרוייקטים תפלים כאלה . 
ולכל מי שמשתתף בספר ובמקרה יקרא פה או סתם משתאה לנוכח השליליות שאני מפיץ עוד לפני שקראתי את הספר - לא , אני לא מנסה להיות חתרני בכוח או לא יודע לפרגן או לא יודע מה . 
אני מפרגן לכל אמן שהשתתף בספר ( בעיקר אם הוא קיבל כסף ) ובטח שאני לא מאשים אף אחד , אם היו מזמינים אותי גם אני הייתי משתתף . 
אני סתם מבואס שעד שיוצא ספר מושקע כל כך בתפוצה רחבה , הוא מתבסס על קונספט כל כך מסחרי ורדוד , ולא באמת מתפקד כקומיקס " אמיתי " . 
כשהאוזן מוציאים ספרי קומיקס , גם אם לא של האמנים האהובים עליי , אני שמח כי אני יודע שאלה ספרים שנוצרו משאיפות אמנתיות עמוקות , שזה קומיקס טוטאלי , לא איזה פרוייקט מוזמן שבאותה מידה יכל להיות פרסומת מאויירת למסעדת סושי ב'הצופר'. ווואלה , גם אם כל אחד מהאמנים בספר שפך את המעיים שלו על הקומיקס שלו , זה עדיין ספר שנובע מזה שמישהו חשב " וואי , קומיקס שמבוסס על שיר של חמי רודנר זה מגניב " , ומזה שום דבר טוב לא יכול לצמוח . 
זה כמעט כמו לעשות גיליון של 'הצופר' על הישרדות . 
אולי הכי עדיף היה לסתום את הפה אם זה לא מוצא חן בעיני או לא מעניין אותי ( ואפילו לא קראתי את הספר עדיין ! 
) אבל אין טעם להכחיש - אין לי חיים חוץ מקומיקס וכל תנודה קטנה במרקם העדין של הברנז'ה מעורר אצלי אורגזמות לא רצוניות . 
חוץ מזה - הנה ראיון שרפאל פוגל קיים עם בועז קדמן בנושא 'פלאן-בי'. מומלץ לקרוא , ובאופן כללי מומלץ לקרוא כל דבר שכתוב עליו 'פלאן-בי'. אפשר להתחיל בבלוג שלהם , הלינק ברשימות בצד . 
ויש גם איזה תערוכת קומיקס חדשה במוזיאון הקומיקס אבל היא נראית ממש משעממת אז אני אפילו לא אתן לינק . 
ועכשיו לשאלה ההלכתית - האם יש טעם לעשות פרק של 'אודי' לכבוד ל"ג בעומר שיתפרסם רק ביום שישי ? 
זה לא יקרע את מרקם הזמן או משהו ? 
אה , וכמעט שכחתי , סוף סוף הוכח באופן מוחלט הדבר שתמיד הנחתי שהוא נכון - 'אודי' יותר פופולרי מרבין . 
