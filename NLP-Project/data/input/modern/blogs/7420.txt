שני דברים משעשעים : 1 . 
אתמול , כשאני ותמר כבר היינו במצב כפית מרוב חפירות בנושאים מתמטיים ( שזה מה שקורה לרוב בשיעורי הפסיכומטרי של לחמן ) העליתי לפני תמר לפתע רעיון מאוד מעניין : " נניח " , כך אמרתי לה , " שאת ושי ( החבר שלה , ט.פ ) תחליטו להתחתן . 
ונניח שתחליטי לשמור על שם משפחתך מלפני הנישואים . 
אז את תהיי תמר שי - סממה , והוא יהיה שי סממה . 
ואז אפשר יהיה להוציא מכם גורם משותף ! 
" ואז התחלנו לצחוק כמו חולות נפש אמיתיות . 
שי סממה ( תמר + 1 ) 2 . 
בחלק המאוד קטן של השיעור שבו התעסקנו בחלק המילולי של הפסיכומטרי ולא בכמותי , עברנו על שאלת פ.ט.ל שנראתה ככה : א . 
יואב פטל על לימודיו . 
ב . 
המאכל האהוב על לילך הוא פרי הפטל . 
ג . 
שרית היא הילדה הפטילה ביותר בכיתה . 
ד . 
עמית אינו מרוצה מהפטולות שהביא עימו הדור החדש . 
כמו שניתן לראות , זוהי שאלת פטל , שהתשובה לה היא השורש ת.מ.ר , והמסיח שלה הוא השורש ש.ק.ד . 
פטל - תמר - שקד . 
שוב , אוסף של מטורללות . 
ודבר אחד עצוב : אני לא מצליחה להתרכז בשיעורי בית שלי . 
בכלל . 
ויש לי המון שיעורי בית . 
הפסיכומטרי הזה מתחיל להוציא אותי מדעתי . 
בזמן האחרון אני חולמת הרבה בלילה , ולא רק שאני חולמת הרבה , אני גם זוכרת ממש בבירור את החלומות כשאני מתעוררת . 
אתמול בלילה חלמתי כמה פעמים שאני ניגשת למבחן הפסיכומטרי . 
וכמובן , זו אני . 
אז ברור שהחלומות היו חייבים להיות ממש הזויים . 
חלום ראשון : אני יושבת ליד גיל , שגם הוא עושה את המבחן , משום מה אנחנו יושבים בכיתה של בית ספר , כמו זו שהשיעורים מתקיימים בה . 
הדבר ההזוי ביותר הוא שהמשגיח מסתובב בין כולם ושואל אם הם רוצים להזמין משהו לאכול , ומכין רשימה מסודרת של הזמנות . 
וגם זה שאני וגיל מדברים חופשי בזמן הבחינה . 
חלום שני : אני יושבת לבד ועושה את הבחינה , אני חושבת שגם זה בבית ספר . 
פתאום ירדן מתיישבת לידי ומתחילה לספר לי על איזו בעיה שיש לה . 
" ירדן , אני ממש לא יכולה לדבר עכשיו , אני עושה פסיכומטרי , זה על זמן ! 
" אני מנסה לעצור אותה בייאוש , אך היא מתעקשת שהיא חייבת לדבר איתי בדחיפות ומוציאה אותי לגמרי מריכוז , ואני מבכה על כל הזמן שהשקעתי בלימודים לבחינה הזאת שעכשיו הולכת קפוט בגלל ההפרעות מצד ירדן . 
חלום שלישי : הפעם הבחינה נערכת באוטובוס . 
כל אחד יושב במושב משלו עם טופס של המבחן ועובד , ואז לפתע התאורה של האוטובוס נכבית ( ציינתי שמדובר בשעת לילה ? 
) והאוטובוס עוצר ליד פארק מואר וכולנו יוצאים ויושבים לעשות את המבחן על האדמה . 
ואז אמא שלי מגיעה , וגם היא מפריעה לי . 
וגם יש איזו אישה ברקע שמדברת בקול רם על דברים שמופיעים במבחן והמשגיחים כל הזמן מנסים להשתיק אותה כי היא מגלה לנו תשובות . 
בעצם זה לא היה בדיוק שלושה חלומות נפרדים אלא מין סלט של שלושתם . 
וחוץ מזה - חלמתי אחר כך שאני מספרת לגיל שירדן הפריעה לי לעשות את הפסיכומטרי , ואז אחרי שגיל הולך אני נזכרת שבעצם חלמתי את זה ומרגישה רע שהשמצתי את ירדן לשווא . 
( זה אחד הפוסטים המוזרים שלי , אני חושבת . 
אפילו בהשוואה לזה שבו פירטתי את כל האוכל שאכלתי באותו יום ) לפני שאתחיל בסיפור אקדים ואומר : אמא שלי עשתה ( שוב ) פרנץ ' בציפורניים . 
היום היא חלפה מולי , תוך כדי קירוב ידה לפניי כדי שאראה את הפרנץ ' . יש לציין שכבר ראיתי אותו , ושזאת פשוט התנהגות פסיכוטית שלה , להראות לכל מי שהיא עוברת על פניו את הפרנץ ' . בכל מקרה , כשהיא עשתה את זה הפעם , הגבתי : " אמרתי לך כבר שהדוגמא הזאת לא מוצאת חן בעיניי , אז למה את מראה לי את זה שוב ? 
. 
" היא מיהרה להתגונן - " מי דיבר אלייך בכלל ? 
! 
" " את בדיוק כמו הילדים המעצבנים האלה ששמים את היד שלהם מול הפרצוף של זה שלידם ואומרים 'לא נגעתי בך ! 
לא נגעתי בך ! 
' " קראתי לעברה , חצי עצבנית , חצי מבודחת . 
כעבור דקה בערך , עמדתי עם גבי אליה וחיפשתי משהו במקרר . 
היא קראה בשמי : " טל ! 
" " מה ? 
" עניתי מבלי לסובב את הראש . 
" טל ! 
" " מה ? 
" הסתובבתי בקוצר רוח . 
יד הושטה ממש קרוב לפניי . 
" לא נגעתי בך ! 
" וברחה . 
( אני חושבת שרשמית , אמא שלי הפכה לדמות שמוזכרת הכי הרבה פעמים בבלוג הזה ) 
