כרגיל כשאני אצל הפרקליט , בתל אביב . 
ניקוי ראש . 
מנוחה נפשית , וגם פיזית . 
אבל בעיקר נפשית . 
לישון לצד בן אדם שטוב לך איתו . 
להתעורר ולנשק אותו רדום . 
לעשות מעשים אינטימיים בכיף ובהמון צחוקים . 
ללכת לאכול ביחד . 
על האוכל בכלל יש לדבר לחוד . 
היום הלכנו למסעדה לא רגילה . 
קוראים לה KAZANKI , זה ליד סינמטק . 
זאת מסעדה שמתמחה בפירות ים , שרימפס , קלמרי וכד' . 
את הדברים האלה אמנם לא אכלנו . 
אבל עדיין הטונה הצרובה והנודלס היו לא רק טעימים , אלא גם אקזוטיים , לא רגילים . 
חבל רק שהמנה הייתה מנה קרה . 
הייתי מעדיפה את זה חם . 
הפרקליט אכל בלט ירקות . 
וגם הזמין שלושה מזטים צמחוניים . 
באחד היו חצילים בצזיקי , בשני - כרובית אפויה ובשלישי - קציצ עשויה מתרד וגבינה . 
את אלה חילקנו בינינו . 
בסוף יצאנו שבעים ומרוצים . 
היה עוד דבר מדהים במסעדה הזאת - השירותם . 
תאורה מעומעמת , מיוחדת בזאת ו ... 
.. 
. 
אקווריום ! 
כן , כן ! 
אקווריום שטוח צמוד לקיר , גם הוא מואר מאד יפה , ובתוכו דגים . 
ממש נגנבתי ! 
אחרי האוכל רצינו ללכת לאיזה סרט בסינמטק , אבל אזלו הכרטיסים . 
ואז החלטתי לנסוע הביתה . 
בכל זאת נעדרתי יותר מיממה . 
ואם אחזור מאוחר בלילה , אמא עלולה לבוא אליי בטענות : נעלמת , לא רואה את הילד , הילד מתגעגע וכד' . 
אז נסעתי , למרות שהייתי שמחה לטייל עוד בתל אביב . 
היה מזג אוויר נעים כזה , ורח ' אבן גבירול משופץ ומחודש , מואר כולו . 
רציתי להיות שם עוד . 
הייתי רוצה גם לגור שם . 
אולי בעתיד זה יקרה . 
והפרקליט היה ממש מתוק . 
כתמיד . 
ואללה , שאלה שייקספירית הצבתי לעצמי ! 
אני לא דתייה שומרת מצוות , ממש לא . 
בשביל אלה העניין ברור : צמים וזהו . 
אבל עבורי זה קצת קשה . 
גם לצום קשה , וגם להחליט אם לעשות את זה או לא . 
היו שנים שצמתי כמו יהודיה טובה , והיו כאלה שאכלתי רגיל . 
עד גיל 18 לא צמתי . 
כי ראשית כל , לא ידעתי על המנהג הזה ביהדות , ושנית - אפילו על שורשיי היהודיים לא ידעתי . 
אבל מגיל 18 עשיתי זאת בשביל בעלי , כדי לתמוך בו . 
הוא לא באמת כזה דתי , אבל ביום כיפור הוא מאמין ושומר . 
לאחר שנולד רונני , הפסקתי לצום , גם כי הנקתי אותו בהתחלה וגם אחר כך , כשהאכלתי אותו ואוטומטית אכלתי יחד איתו . 
לאחר שהתגרשנו , שמתי פס אחד גדול על כל המסורת והמצוות : גם על הכשרות , גם על פסח וגם על יום כיפור . 
חזרתי לקנות אוכל בחנויות של רוסים . 
ולמשך שלוש שנים לא נזכרתי בכל העניין הזה . 
עד שפגשתי את הפרקליט . 
בחור חילוני מן הסתם . 
לגברים דתיים , שניסו פה ושם להכיר אותי , סירבתי בתוקף . 
כי מה לי ולהם ? 
בדת יש המון הגבלות . 
ואני את ההגבלות שלי ספגתי עוד בנישואין . 
די , רוצה להיות ציפור חופשית . 
עד כאן עמדתי ברורה . 
אבל הפרקליט ... 
.. 
. 
אמנם חילוני , אבל מאידך - בן למשפחה עיראקית מסורתית . 
לכן הוא שומר יום כפור ופסח . 
לא יודעת עד כמה הוא מאמין בחשיבות הדברים הללו ובאלוהים בכלל , אבל הוא גדל על זה . 
למען האמת , מאז שנודע לי על צום ביום כיפור ועל חשיבות היום הזה ליהודים , על זה שאלוהים ביום הזה שופט כל בן אנוש ומחליט בשבילו כיצד תעבור עליו השנה שלפניו , הושפעתי מזה . 
וכל פעם שלא צמתי , הרגשתי מעט לא בנוח עם זה . 
אפילו שאני לא חייבת בכלל לשמור מצוות . 
הרי אני רק חצי - יהודיה , ומבחינת ההלכה , השורשים היהודיים שלי אינם מהצד הנכון . 
אבל עדיין ... 
.. 
. 
אני מרגישה עצמי יהודיה לכל דבר . 
במיוחד מבחינת האמונה , אנוכי יהודיה חילונית הכי נורמלית , כמו כל האחרות . 
ובמדינת ישראל הכי טוב לי בעולם , יותר טוב מאשר בכל מקום אחר . 
שלא לדבר על עובדות ברורות שקרו לי . 
כשצמתי ביום כיפור , אמנם פיזית הייתי מעולפת , אבל מצפוני היה נקי לחלוטין , ממש טהור . 
זה מאד כיף , כששום דבר אינו מציק לך ולא מעיק על המצפון . 
לכן , מאז ההיכרות עם הפרקליט , גם טיפה בהשפעתו , וגם בכלל , החלטתי לנסות שוב לצום ביום כיפור . 
ככה , לכל מקרה . 
כדי בצקרה - בטעות לא לדפוק לעצמי את החיים ואת התוכניות החשובות שלי . 
היום זאת הפעם השנייה שלי לאחר ההפסקה של 8 שנים . 
או השלישית , כבר לא זוכרת ... 
.. 
. 
ומצד שני ... 
.. 
. 
אני הרי לא שומרת באמת . 
הנה , על האוכל אכן יכולה לוותר ליום אחד , אבל על האינטרנט - לא . 
בקיצור , לא משנה כמה זמן העולה / המהגר חי בארץ אחרת , את שורשיו המקוריים אין הוא יכול להסתיר לחלוטין . 
הוא יכול להעלים את המבטא , לשנות את סגנון הלבוש ואת סגנון ההחיים האופייני למקום ממנו בא , לעקור את ההרגלים הישנים , למחוק את הפרצוף הטיפוסי - בקיצור , לגמרי להקלט בארץ מגוריו הנוכחית . 
אך למרות הכל , לא משנה עד כמה נהיה מעוברתים ( מאונגלים , מצורפתים , תלוי היכן נחיה ) , אם עולים ( מהגרים ) אנו , מוצאנו תמיד יצוץ מפעם לפעם בלי הודעה מוקדמת , ברגעים הכי לא צפויים . 
לפני מספר חודשים נתקלתי גם בהוכחה לעובדה זו . 
יום אחד עמדתי בתור בסניף הדואר , לשלם איזה חשבון . 
לפניי עמד איש שאותו , על - פי המראה , אפשר היה לייחס כמעט לכל עדה ( למעט אתיופית , הודית או תיימנית אולי כי עורו היה בהיר ) . 
האיש הזה לבש ג'ינס , טישרט ומעיל עור , נעל נעליים בסגנון ספורט - אלגנט , היה לו שיער שחור ועור בהיר . 
תווי פניו גם הם לא אמרו לי כלום . 
כשהוא פנה בעברית לפקידת הדואר , שום מבטא זר לא נשמע בקולו . 
זה יכול היה להיות יליד הארץ או עולה ותיק מכל מדינה אירופאית או מארצות הברית . 
בקיצור , אי - אפשר היה לזהות עליו שום דבר , עד לרגע " חירום " . 
כאשר האיש הזה מסר לפקידה מסמכים , שאר הניירות נפלו מידיו והתפזרו על הרצפה . 
האיש , שלא ציפה להתרחשות דברים מסוג זה , קיבל מעין זעזוע קטן , ובתגובה למתרחש פלט : " ! Merde " , שזה בעצם " shit " - " חרא " בצרפתית . 
אכן , האדון המדובר חשף את מוצאו הצרפתי בלי שום כוונה לכך . 
פשוט כי ברגע חירום רגיל להשתמש במילה " Merde " , ושנים רבות של החיים בארץ לא הצליחו לנדף את זה ממנו . 
ואני במקרים כאלה אומרת " בלאט " ( או " יובטבויומאט " , תלוי בחומרת המקרה ) . 
וגם עם זה אי - אפשר לעשות שום דבר . 
: ) 
