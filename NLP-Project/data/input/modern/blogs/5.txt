אל המטווח העירוני אפשר היה להגיע בקלות באוטובוס מספר 26 . 
התחנה האחרונה שלו היתה מגרש כורכר קטן עם ספסל חלוד . 
שם הוא היה מסתובב , מוריד את הנוסעים האחרונים , מעלה אבק ונוסע . 
שביל מוסתר המשיך עד שער ברזל פתוח , ומאחוריו נמצא המטווח . 
הרבה יותר כיף היה להגיע למטווח ברגל . 
לחצות את השכונה , ללכת בין בתים מתפוררים עם גדרות פיקטיביות . 
לעבור את מגרש הכדורגל שהיו בו יותר קרחות מדשא . 
להמשיך הלאה בין הצרכניה של אריה לבין העץ העתיק , ולפנות ימינה אל הפרדסים , מיד אחרי הבית עם כלב המחוגה . 
זה לא היה באמת כלב מחוגה . 
אבל ככה קראנו לו . 
הוא גר בבית האחרון , קשור לעץ חושחש במרכז החצר . 
והוא תמיד רץ . 
רץ במעגל ברדיוס קבוע , כאורך החבל אליו היה קשור . 
קראנו לו כלב המחוגה . 
זו היתה נקודת ציון די ידועה . 
כולם ידעו שהמקום הכי טוב להתבודד , אבל * ממש * להתבודד , היה מחסן האריזה בפרדס הקלמנטינות , 550 מטר שמאלה מכלב המחוגה . 
קל היה להתעלם מהעובדה ש * כולם * גם ידעו שזה המקום . 
במיוחד באותו לילה כשהלכנו להציץ בחלון של המחסן המבודד , וראינו את אורי ומונה שם ביחד . 
והם לא מיינו קלמנטינות . 
אורי היה שכן שלי . 
הוא גם היה נשוי למורה שלי . 
וזו לא היתה מונה . 
למרות שגם מונה לימדה אותי הרבה דברים . 
כלב המחוגה היה דוברמן ישיש ומפהק . 
השמועות סיפרו שהוא טרף פעם גנב שנכנס לבית , ומאז הוא קשור לעץ . 
באחת הפעמים בדרך למטווח , שמתי לב שהוא ישן , ולא הצלחתי להתאפק . 
נכנסתי בשקט דרך חור בגדר , חתכתי את החבל שבין הכלב הישן לעץ , וברחתי החוצה . 
התרחקתי לטווח בטחון . 
כלומר הכי רחוק שיכולתי , וזרקתי עליו אבן קטנה . 
הוא לא זז . 
באבן השלישית הוא פתח עין אחת , ובחמישית הוא גם קם על הרגליים . 
בשביעית הוא התחיל לנבוח , ורק אחר כך הוא התחיל לרוץ . 
איזו ריצה מפוארת זו היתה . 
אבל עדיין באותו מעגל ידוע . 
- - ובקשר לזוגיות - כבר כתבתי את זה יותר טוב בפעם שעברה . 
זה לא הפוסט שהתכוונתי , אבל הוא הרבה יותר טוב . 
סיפור שפורסם ברויטרס . 
רפובליקת מוזמביק , אפריקה , שנת 2002 . 
סערות ושטפונות מכים בצפון מוזמביק , גורמים להרס , חורבן ואובדן יבול יקר . 
חיות רבות נזנחות , ונאלצות לדאוג לעצמן . 
תושבי העיירה קאיה עומדים להיות עדים למחזה מוזר : מהיער יוצא כלב רזה ועל גבו תלוי קופיף קטן ורועד . 
הצמד חמד נקרא בפי התושבים 'בילי' ו 'קיקו', ומאז הם בלתי נפרדים . 
והפוסט שאני רציתי לכתוב על זוגיות - יחכה . 
