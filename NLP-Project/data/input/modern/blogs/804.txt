חשוב מאוד . 
כל אלה המחשיבים עצמם מתוחכמים , מרושעים , ומבריקים , אבל באמת , שישאירו לי פה תגובה . 
אני צריכה את עזרתכם . 
ג'יזס , אני בסדר . 
השעה 2:13 דק ' לפנות בוקר . 
אני יושבת על הלפטופ הלא נוח בכלל של אחותי וזורקת מילים למקלדת . 
יצא לי לדבר איתה קצת . 
כמו כל שיחה , כל דפקט בחיים שלי מתחיל ונגמר באישיות שלי . 
אני מעודדת אנשים להתייחס אליי כמו לחרא . 
ג'יז , איך זה קרה ? 
באמת . 
חשבתי שהשתניתי ( וכרגע כמעט כתבתי השתנתי ) , ובאמת השתניתי לטובה , אבל כנראה לא מספיק . 
כנראה הדפקט הזה שבי מתעורר לחיים כל פעם שאני מרגישה טיפ טיפונת טוב ונחמד , ואז אני מתחילה להפוך לסמרטוט , בשביל האנשים שאני הכי אוהבת . 
כי מה זה אגו מול הקרבה שלי אליהם ? 
אז אני לא אהיה מרירה ותוקפנית איתם . 
אז מה . 
אז אני אוותר על הפאסון הזה שאני כל הזמן מנסה לשמור עליו ללא הצלחה . 
אז אני אוותר על הכבוד העצמי שלי קצת . 
אולי קצת , אולי קצת יותר , אולי אפילו על האישיות שלי ( בתקווה שיש לי אחת ) והכל בשביל שמץ עלוב של ריח של קרבה . 
אני כל כך נואשת ? 
מתי הספקתי להיות כזאת ? 
נמאס לי לאכזב את כולם . 
ונמאס לי לאכזב את עצמי . 
נמאס לי לבזבז את עצמי , להיות פספוס . 
אני כבר לא רוצה לדעת מה הייתי יכולה להיות , כי עכשיו זה כבר לא משנה . 
אני לא , אז די . 
חבל שהכנסתם לי ( לא הקוראים ) לראש שיכולה להיות יפה מוצלחת ובכלל , כליל השלמות עלי אדמות . 
אחרת אני לא חושבת שהייתי כל כך אובסיסיבית לגבי לבחון כל צעד קטן שלי בעיניים חיצוניות ולהחליט מה עובר את הביקורת ומה לא . 
או לחלופין להפיק מעצמי מפלצות מוזרות שבדיעבד מפחידות אפילו אותי . 
אני מאבדת את עצמי . 
הזמן עובר , והדבר הזה , שאין לי מושג מה הוא , או מי הוא , או אולי הוא בכלל לא דבר , אלא אובייקט ערטילאי שאף אחד לעולם לא יעמוד על טיבו , לא מגיע . 
והחיים שלי נשארים בפאוז . 
מתי אני אתחיל לחיות ? 
מתי אני אוכל לנסוע לאחותי ולא להזכר בבנזונה הזה ? 
מתי אני אוכל להזכר בבנזונה הנ"ל ואני אוכל לצחוק על זה ? 
מתי אני אודה בזה שזה בעצם כואב המון ? 
תודה לאלוהים שנתן לי דם קר כל השנים האלה . 
כי אהבה זה חתיכת חרא , הסיכון הוא מחיר שאני לא יכולה או רוצה לשלם . 
אבל אם דבר כזה ימוטט אותי , אז אני באמת אחת מני רבים . 
בכנות , אני לא חושבת שאני אחת מני רבים . 
אבל המעשים שלי הופכים אותי לאחת . 
אני לא יודעת בעצם מה אני אומרת . 
אני יודעת שאני רוצה חייבת וצריכה להוציא את כל החרא הזה ממני , ובגלל שאין לי כוח לאנשים שיקטעו אותי , או יביטו בי במבט מרחם , מתנגד , או מבט בכלל , וגם בגלל שאני פחדנית ופה כיף לי , אז אני מוציאה את זה כאן . 
החיים זה לא בעצם כאן . 
זה הכי רחוק מהחיים שיש . 
הכי . 
ובגלל זה זה כיף . 
אני רוצה להיות כל מה שאני יכולה להיות . 
הכל כל כך טיפשי , ג'יזס . 
שיהיה לכם לילה טוב . 
( יימחק בקרוב ) 
