בקריאות , " בואו לקנות יא הומואים " מכרו נערים , קולה דיאט ומים מינרלים לצועדים במיצעד . 
אי אפשר היה שלא להתמוגג מאיך שצמד המילים האלה " יא הומואים " עבר תהליך טיהור היישר אל מרכז הקונצנזוס , הכי מרכז שיכול להיות , סלוגן שיווקי מצחיק ולגמרי לא מעליב . 
כמה מילים אפשר למלא על מיצעד הגאווה השנתי , שציין השנה שלושים לקיומה של אגודת ההומואים והלסביות הבי והטראנסבישראל , אבל בואו ניתן לתמונות שצילם הבעל לדבר . 
כמובן שאי אפשר להמשיך הלאה מבלי לציין את העובדה שפגשתי במיצעד את צב 1 , את הופכת דף , וכוכבית וגם שפגשתי חלק מהנוער הגאה ( שהכרתי בפסטיבל בומבמלה ) וגם את מדריכיו ( שעושים עבודת קודש כל השנה ) וגם את זה שנרשמנו לאגודת ההומואים הלסביות הבי והטראנס . 
על הרהורי לגבי התנדבות למען הנוער הגאה אני אפרוס בפוסט נפרד . 
ועכשיו ניתן לתמונות לדבר חג גאווה שמח _ _ _ _ _ _ _ _ _ _ _ _ _ _ _ _ _ _ _ _ _ _ _ _ יום שישי הקרוב העשירי ביוני שעה 1200 יצא מצעד הגאווה השנתי מכיכר רבין לאורך אבן גבירול עד גני יהושוע . 
אני אהיה שם ואני מקווה שגם אתם . 
תודה לכולכם על התמיכה שלכם בי כל השנה ( לא הזדקקתם למיצעדים כדי להפגין תמיכה ) והלוואי שיום אחד לא יהיו יותר מצעדים , אבל עד אז , בואו בהמוניכם כדי להיות איתנו . 
וגם אם יש יותר מדי חושפי תחת על המשאיות , ויותר מידי גברים בדראג , ויותר מידי עופר ניסים באוזניים , אל תפספסו את הפואנטה של המיצעד : ניראות ותמיכה אגב למי שתהה למה צריך ניראות ותמיכה הנה הידיעה הבאה שהתפרסמה היום : מליאת הכנסת אישרה היום בקריאה טרומית תיקון לחוק הירושה שיאפשר לחד מיניים לרשת את בן - זוגם , אם מת ולא הותיר צוואה . 
ההצעה לתיקון החוק קובעת גם כי הסדר המזונות הנהוג היום עפ"י החוק לגבי זוגות מעורבים המוגדרים כ " ידועים בציבור " , יחול גם על בני זוג חד מיניים . 
על פי הצעת החוק , המצב הנוכחי איננו מתקבל על הדעת , במיוחד כשמדובר בזוגות שחיו חיים משותפים לאורך זמן וצברו רכשו משותף . 
הצעת החוק , אותה יזם ח"כ אילן ליבוביץ ( שינוי ) , אושרה ברוב של 26 ח"כים נגד 24 . 
בעד אישור התיקון הצביעו השרים אופיר פינס וחיים רמון ( עבודה ) וציפי לבני ( ליכוד ) וכן הח"כים של סיעות שינוי ויח"ד וח"כ עמרי שרון ( ליכוד ) . 
נגד ההצעה הצביעו נציגי המפלגות הדתיות והחרדיות וכן כמה מח"כים של הליכוד והאיחוד הלאומי . 
במקביל , הודיע סגן מנהל רשות המסים , ג'קי מצא , לח"כ אהוד רצאבי ( שינוי ) כי הרשות לא תחייב בתשלום מס , בני זוג מאותו המין שבעקבות פרידתם הועבר נכס משותף לאחד מהם . 
רצאבי אמר בתגובה כי במהלך זה יש תרומה להרגשת השיוויון של חברי הקהילה החד מינית . 
" מנסים להשריש בעם ישראל נורמות שאפילו בעלי חיים סולדים מהן " , אמר יו"ר ש"ס אלי ישי . 
ח"כ אלי ישי , יצא בחריפות נגד אישור הצעת החוק . 
" אנשי שינוי והוסיף : " חוקים אלה מהווים סרטן בנשמה היהודית . 
המסע המחתרתי של אנשי שינוי להכחדת דמותו של העם היהודי איננו מבייש את הגדולים שבאויבינו . 
די לנו מהניסיונות הבלתי פוסקים להפוך את עם ישראל להעתק דהוי של אומות העולם " . 
ח"כ נסים זאב ( ש"ס ) אמר : " זו ממשלה של הומואים . 
ממשלה חד מינית . 
בושה למדינת ישראל . 
שואלים 'למה יש זנות במדינה ' , מה זה הומואים אם לא זנות ? 
" . 
