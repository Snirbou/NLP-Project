לעיתים קרובות הוא אומר לי " קומי מהספה ותתחילי לעשות עם עצמך משהו " . 
אבל אני לא אקום מהספה רק כי זה מה שיגרום לו להרגיש יותר בנוח . 
אולי אני צריכה להיזרק לרחוב , ורק משם לשאול " לאן ? 
" . 
אולי רק כשאהיה לבד - לבד , לבד במשמעות הקיומית של המילה , בלי תריסים שיצלו עליי מהאור החזק שמכאיב לי בעיניים וכופה עליי ללכת בראש מורכן . 
בלי דלתות להסתגר מאחוריהן , בלי תנאים חומריים מינימליים שמאפשרים לי את ההסתגרות , הבידוד וחוסר המעש הזה , אולי רק אז אוכל לבנות את עצמי באמת . 
רק אז , וגם זה מחוסר ברירה , זה מה שעצוב . 
כנראה שלא נועדתי להיות מובנת . 
יש משפטים שאמרו לי אחרים לפני שנים , ועד היום הם מהדהדים לי בראש . 
לאט לאט הם מסתננים לתוכחות העצמיות שלי . 
האנשים נעלמו מחיי או נעקרו מהם , אבל המילים שלהם חיות בתוכי . 
טעה חברי האידיוט לשעבר , לא אני חיה דרך המילים , המילים חיות דרכי . 
ומאכלות אותי כמו חומצה . 
" זה מנגנון הגנה .. 
. 
אף אחד לא מבין אותך באמת .. 
. 
את כזו מיוחדת .. 
. 
" לא , לא לזה התכוונתי כשכתבתי שאני לא מובנת . 
אלא שהתחושות שלי כרגע כל כך עמומות שאני לא מסוגלת להעביר אותן במלואן לאדם אחר . 
צריך ללכת עם התחושות עד הקצה . 
העמימות תתבהר והכל פתאום יעשה פשוט יותר . 
אולי קשה לי עם הפשטות . 
אולי אני זו שבעצם מעדיפה לסבך לעצמי הכל . 
אולי כל זה למען המשמעות . 
אבל יוצא שבדרך למשמעות אני מאבדת משמעות . 
אין בי כוח לכתוב . 
אין לי כוח לכלום . 
בכל זאת אני כותבת מדי פעם כי זו הדרך היחידה שבה אני יכולה , איכשהו , לבטא את עצמי . 
או לפחות כמה פיסות ממני . 
כי קול אמיתי אין לי . 
רק בבית אני מרשה לעצמי לצעוק , להתלהם , לצחוק בקול רם . 
ובחוץ המנעד ההתנהגותי שלי צר . 
אני כולי מנוטרלת . 
כי תמיד נדמה לי שאני רואה את עצמי דרך עיני האנשים . 
ותמיד נדמה לי שהם רואים עמוק מדי לתוכי . 
חברי האחרון , העלוב , שמי ייתן ויהיה גם העלוב האחרון , העביר בזמנו ביקורת על הבלוג הזה , ואמר שאני חיה דרך המילים . 
הוא אמר את זה בצורה שמאוד פגעה בי ועשה מעצמו אלטרואיסט גדול ש " מקריב את שאריות הקשר ביננו " כדי שהמילים שלו יחלחלו ויעוררו אותי " לתקן ולשנות " , כדבריו . 
רציתי להגיד לו שאני אף פעם לא מרגישה חיה * באמת * , אבל ידעתי שאין עם מי לדבר . 
כל כך שנאתי אותו באותו רגע . 
עדיין יש לי הנאה מסויימת מלשקוע במחשבות על איך אני אומרת לו את כל הדברים שלא נאמרו במשך כל הקשר איתו , אומרת אותם " מהבטן " , ואפילו לא בצורה מתורבתת מדי . 
איך אני מטיחה בו כל מה שהקשר איתו עשה לי . 
אבל אני מנסה להשתחרר מהשנאה ומהכעס . 
כבר אין לפוץ הזה חשיבות בעיניי . 
ומעבר לזה , אני לא אדם שונא . 
אני מרגישה חיה * באמת * אולי רק כשנדמה לי שהזעם והמרירות שלי נבלעים בתוכי ואני לא מרגישה בהם יותר ובמקום זה מציפה אותי חמלה משונה על כל הסובב אותי ועל עצמי . 
כשכבר אין בי את הכוחות או הטעם לשפוט ולנתח משהו ממה שאני רואה או חווה כי פתאום השיפוט שלי נראה לי כל כך מוגבל . 
ואז הריקנות מעניקה לי אשליה של הזדככות . 
כאילו הכל עובר מעליי : הזכרונות נדחקים להיכנשהו ואני לא נוגעת בהם . 
הריק שאני שרויה בו כבר שנה פתאום נראה לי כמו שטח סטרילי שההתקיימות בו רק תתרום לי . 
ואני יודעת שאני משלה את עצמי , הזעם והמרירות והעצב עדיין שם , הריקנות רק מאלחשת אותי וכשההשפעה תחלוף כל החרא יחזור . 
