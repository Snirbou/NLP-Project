שעות ארוכות של נסיונות התחברות מתסכלים לאינטרנט הניבו כלום אחד גדול . 
טלפונים נזעמים למרכז השירות של הספק שלי נתקלו בצליל תפוס מאד לא קומוניקטיבי , והגרוע מכל - לא היה לי אינטרנט כדי לבדוק למה אין לי אינטרנט ! 
ובסוף , כשהגעתי לעבודה התברר לי שאיזה טרקטוריסט עיוור חתך למדינה את ה - ADSL ליד בילינסון . 
3 כבלים אופטיים קטנים , ואי אפשר להוריד פורנו בקאזה . 
קיבינימט . 
לפי Ynet , ספקיות האינטרנט חוברו לגיבויים . 
בבזק בינלאומי כנראה לא זכו לפריבילגיה . 
אז לכל משתתפי בלוג האולימפיאדה - קבלו את התנצלותי שעדיין אין בלוג . 
זה יקרה יותר מאוחר או מחר בלבד . 
וזה הזמן גם למצוא לו שם , כל הקופירייטירים למיניהם . 
ולכל מי שתהה למה הסטטיסטיקות צנחו ככה היום , עכשיו אתם יודעים . 
ולכל מי שתהה למה אין לו אינטרנט - עכשיו אתם יודעים . 
או שלא . 
אזהרה : פוסט זה מיועד לחובבי ספורט בלבד ( וכן , גם קרלינג , טור דה - פרנס וראלי פאריז - דקר נחשבים ) . 
ספורטאי כורסא יקרים , קוראי הבלוג ומבקרים אקראיים , עלה במוחי רעיון נואל ולא מקורי , להקים בלוג אולימפי , לכבוד האולימפיאדה האתונאית הממשמשת ובאה עלינו לטובה . 
המטרה - לתת סקירות ופרשנויות אישיות , כל אחד בתחום הספורט האהוב עליו . 
ולמה " כל אחד " ? 
או . 
כי לבדי לא אוכל לעמוד במעמסה . 
קודם כל , יש הרבה סוגי ספורט שאני לא מתמצאת בהם , ודבר שני - אולימפיאדה זה דבר גדול . 
המטרה היא לא , ואני חוזרת - לא לסקר כל פיפס שמתרחש , אלא לתת טעימות נעימות , זוויות אישיות ו(כמובן ) דיווחים שוטפים על הישגיהם של ספורטאינו המצויינים ( בלי עין הרע ) . 
הרעיון הוא שכל אחד יכתוב על מה שהוא אוהב . 
די פשוט , האמת . 
הבלוג והפרו - עלי . 
אבל אני צריכה מתנדבים לכתוב . 
מי שמעוניין , מוזמן להציע , לירוק , להתעלם , להתנדב או להציע לי וילה בקיסריה מתנה . 
תודה , ואם אפשר : Citius , Altius , Fortius ( מהר יותר , גבוה יותר , חזק יותר ) . 
ולא , לא למסיבת פורים . 
עזבו חלומות על נפילה , על תנינים ונחשים ועל מלחמות ואסונות . 
חלומות על בריחה ופחד , על שואה ושטפונות - כל אלה קטנים לעומת חלומות החזרה לתיכון שלי . 
ובשנים האחרונות , מה לעשות , נשזרים בסיוטים האלה ( והם סיוטים , שלא תהיינה פה טעויות ) גם חלומות מרגיזים במיוחד על תקופה האקדמיה שלי . 
כן , תקופת התיכון שלי היתה מהגרועות בתולדותי . 
שנאתי שם כל רגע ; שנאתי את האנשים ; רוב המורים עלו לי על העצבים ; ובכלל , שנאתי את כל מה שהיה קשור לעיר שבה למדתי . 
ככל הנראה , החלומות משקפים את התסכולים האלה . 
אבל רוב החלומות אינם קשורים לאנשים , אלא דווקא לענייני לימודים . 
ובחלומי , אני חוזרת לבית הספר התיכון . 
לפעמים גם לא מכינה שיעורים , כמאמר השיר , אבל לרוב מדובר בחוסר התמצאות טוטאלי - אין לי מושג לאן אני צריכה ללכת , אין לי מושג מה מערכת השעות שלי , ותמיד ברקע יש משהו מאיים - לא סיימתי בחינה מסוימת , חסרה לי בגרות , או שפשוט הברזתי יותר מדי משיעור זה או אחר , ועכשיו אני בצרות , כי בלי השיעור הזה לא תהיה לי בגרות ולא אסיים בית ספר . 
הלילה , באופן מגוחך למדי , הבעיה שלי היתה עם שיעורי ספורט . 
למה מגוחך ? 
כי בתקופת התיכון השתתפתי בכמה שיותר שיעורי ספורט , גם כאלה שהם לא של הכיתה שלי . 
נהניתי מזה , והייתי מאד אתלטית . 
בסוף , המורה לספורט התייאשה ונתנה לי להשתתף בשיעורי הספורט של הבנים . 
הם , מן הסתם , פחות התלהבו מהרעיון . 
בכל מקרה , החלום היה מטריד , שכן לטענתו לא השתתפתי במספיק שיעורים ( או במלים אחרות - הברזתי יותר מדי ) בשנה הקודמת , ועכשיו המורה תוהה מי אני ומה לעשות איתי . 
גם בחלומות ההזויים האלה , אני נזכרת באירוע טראומתי קטן שקרה לי בסוף התואר הראשון , שבגללו כמעט ולא קיבלתי את התואר . 
משהו אווילי של חוסר תשומת לב מצדי , כמעט גרם לי לבזבז חצי שנה נוספת מחיי לצורך השלמת קורס . 
שיחק לי המזל , ורק הגדלת ראש שעשיתי בשנה השנייה הצילה אותי מהגורל המר הזה . 
הייתי כבר בסוף , כל העבודות הוגשו , כל הכסף שולם , ואז הגיעה הודעה שאני לא זכאית לתואר . 
מי מביניכם שקרע את התחת 3 שנים לקראת משהו , וברגע האחרון אומרים לו " לא . 
עוד חצי שנה " , יכול להבין את הטירוף שאחז בי . 
הלחץ הנפשי בו הייתי שרויה באותו שבוע , לפני שעוד ידעתי מה קורה איתי , השאיר כנראה את אותותיו . 
והאותות באים בחלומות - תמיד התחושה של חוסר האונים , של חוסר הידע , של איבוד השליטה , של תעייה ותהייה , של בלבול , מבוכה וייאוש - איך יכולתי לטעות כל כך ? 
וכשאני מתעוררת אני צריכה להזכיר לעצמי - יש לי בגרות , יש לי תואר , תקופת התיכון נגמרה ולא עשיתי שום דבר קיצוני ( חוץ מלדלג על כל שיעור אפשרי ולהחזיק בשיא ההברזות לשליש בבית הספר ואולי בעיר כולה ) , ובכלל צריך לקום עכשיו לעבודה . 
היה חרא בתיכון . 
לא רוצה לחזור לשם . 
אני מקווה שהחלומות שלי יבינו את זה . 
כאב ראש ממנת יתר של שינה . 
מזה שקראתי באור עמום . 
מזה שלא שתיתי מספיק . 
מזה שביליתי עוד סופ"ש בעשיית כלום ( ואני שונאת להגיע למצב הזה ) . 
מהמחשבה על עוד שבוע מטורף שמחכה לי , בלי רגע מנוחה . 
זה לא סותר . 
מנוחה צריכה לבוא בזמנה , כשצריך אותה , מנה מדודה בכל יום . 
אי אפשר לצבור אותה וליהנות ממנה מתי שמתחשק . 
כשהיא חסרה , הגוף והנפש הופכים מותשים , איטיים ומבולבלים . 
לעתים גם עצבניים . 
וכשצוברים יותר מדי ממנה ביום אחד - מקבלים כאב ראש . 
יצור מוזר הוא האדם . 
לפני למעלה מחצי שנה עזבתי מקום עבודה יציב בחברה גדולה , לטובת משרה מלאה בחברה פחות גדולה , פחות יציבה ועם בוסית חולת נפש ואנשים שלא סבלתי . 
כחודש וחצי לאחר המעבר - פוטרתי , וביליתי תקופה ארוכה למדי בבית , כמובטלת לכל דבר ועיקר . 
התמזל מזלי ועברו רק חודשיים עד שמצאתי עבודה חדשה , במקום נחמד יחסית , עם משכורת סבירה . 
בימינו , זה נחשב להצלחה חסרת תקדים . 
כל דבר מעבר זו פנטזיה סהרורית . 
אני זוכרת , שכשפוטרתי , קיללתי את הרגע שבו עזבתי את החברה הגדולה והיציבה . 
אבל לפני זמן - מה , שמעתי בשורה שהיתה צפויה , אולם קיוויתי בשביל אלה שנשארו שם , שלא תגיע . 
אותה מחלקה בה עבדתי נסגרת ויוצאת למעין מיקור חוץ . 
תריסר העובדים שהיו שם , למעשה יפוטרו מהחברה הגדולה , וחלקם אולי , אם זה יתאים לחברה שתעשה את האאוט - סורסינג , יישכרו מחדש , בחברה החדשה . 
ככה בבוקר אחד , מודיעים לך ששירותיך אינם נחוצים יותר , שהמשרה המלאה בה עבדת תהפוך להיות חלקית ( במקרה הטוב ) ושלא תבלבל להם את המוח יותר . 
הבוסית שלי , חדלת האישים המאופסת באותה חברה שעזבתי בזמנו , הוכיחה בתקופה קצרה את כל מה שחשבתי עליה בזמן שעוד עבדתי שם . 
מהרגע שנודע שהמחלקה נסגרת , שהעובדים שלה נזרקים לרחוב - היא פשוט ניתקה איתם מגע הלכה למעשה . 
היא , כמובן , נשארת בחברה הגדולה , ויש לה תפקיד , משכורת ורכב שלא הולכים לשום מקום . 
הם , הקטנים , שבמשך כשנתיים וחצי הקימו את המחלקה הזו מאפס , עשו אותה להצלחה גדולה ( יחסית למשאבים העלובים שהיו לה ) , והשקיעו בה את הנשמה , הם לא מעניינים אותה יותר . 
לפני כמה ימים דיברתי עם מישהו שעבד איתי שם , איתו אני עדיין בקשר מאז העזיבה . 
מדובר באיש טוב , מאד לויאלי , שקשה מאד להוציא ממנו מילה רעה על מישהו או משהו . 
אבל כמות התסכול שנשפכה ממנו היתה פשוט עצובה . 
הוא סיפר לי איך הבוסית מתעלמת מהם , לא מדברת איתם , בקושי עושה טובה שהיא מסדרת להם משמרות - ממש חוסר איכפתיות מוחלט . 
אמרתי לו שזה לא מפתיע אותי , ושאני מקווה בשבילו שימצא עבודה חדשה במקום אחר , ולא בחברה שאליה הם מיועדים . 
אדם עם אישה , בית ומשכנתא לא יכול להרשות לעצמו לעבוד במשרה חלקית של 4 ימים בשבוע , שזה גם ככה לא לבלוע ולא להקיא - מצד אחד זו עבודה שלא מכניסה מספיק כסף ומצד שני , אם אתה רוצה למצוא עבודה שנייה , נדירים מקומות העבודה שיסכימו שתעבוד אצלהם יומיים או יום בשבוע . 
אין דבר כזה , בטח לא בתחום שבו מדובר , מניסיון . 
והנה , הגלגל מסתובב ונע קדימה . 
פתאום חשבתי לעצמי , שאם הייתי נשארת בחברה הגדולה המקורית , הייתי היום בלי עבודה , הלכה למעשה , אולי מובטלת ואולי סתם מתוסכלת בשל המעבר החד שהיה עלול להיכפות עלי . 
ואם הייתי מתחילה היום לחפש עבודה , בטח לא הייתי מוצאת את מקום העבודה הנוכחי שלי , משום שהם כבר לא מגייסים יותר עובדים כעת . 
יכול היה להיות שהייתי מוצאת את עצמי מובטלת לאורך זמן רב יותר מאשר החודשיים להם זכיתי לאחר הפיטורים מחברת חולי הנפש . 
בסופו של דבר , כמו בהרבה מקרים אחרים , היה לי מזל . 
מזל שעזבתי שם בזמן , מזל שפוטרתי מהחברה המגעילה אחרי חודש וחצי , ומזל שמצאתי את עבודתי הנוכחית . 
זה כל מה שצריך לפעמים , כך מסתבר . 
מזל טיפש , עיוור , אווילי , ולא יכולת , כישורים וקשרים . 
יום תקלות קטנות עד בינוניות עובר עלי . 
זה התחיל מחלומות קצת לא רצויים בלילה , והמשיך לתאונה קשה בסופרמרקט . 
דקה לפני שהגיע תורי בקופה ( ושמישהו כבר יסביר לי למה לוקח 10 דקות לעשות את הקניות , ו - 30 דקות לעמוד בתור לקופה ) , הבחנתי בבעיה חמורה שיש לתקנה באופן מיידי - לא קניתי פסטרמה . 
היסטריה קלה אחזה בי , ועוויתות נרקומניות נרשמו כשהן מתחילות לזחול במעלה גופי . 
הפנסיונרית שלפני טרם סיימה את ענייניה עם הקופאית ( " מבצעים את רוצה ? 
" , " מה יש " ) , אז החלטתי לבצע מעט פעילות גופנית ולזנק לעבר דוכן הפסטרמות . 
רצתי במהירות בין המדפים , והרגשתי כמו בפרק של אי . 
אר , עם מצלמה לא יציבה . 
ליד אחד המדפים עמד איש עם עגלה , ולא הראה סימני תזוזה . 
מאחר ששום דבר לא יכול להפריד ביני ובין הפסטרמה שלי , הזזתי מעט את העגלה שלו , אבל לא מספיק . 
לא שמתי לב , עברתי קרוב מדי לשפיץ של המדף , והרגשתי איך המתכת חורצת בי חריצים . 
שמעתי רעש של נפילת חפצים , אבל המשכתי לרוץ , דבקה במטרה . 
הגעתי אל היעד , הסתערתי על קופסת פסטרמה , ורצתי בחזרה לקופה , כשישבני כבר שולח לי מסרים של " יש נפגעים לכוחותינו " . 
בקופה , שאליה הגעתי כאשר הקופאית עדיין בדיוני מבצעים עם הפנסיונרית , הבחנתי בקרע קטן במכנסי - אילת הצבעוניים והמרפרפים שלי . 
דם לא ראיתי , אז לא ייחסתי לזה חשיבות . 
כשהגעתי הביתה עם אוצר הפסטרמה , הייתי עדיין בהכחשה . 
אבל מבט מהיר במראה הוכיח לי שאכן נגרם נזק , ושיש לבחון אותו בצורה רצינית יותר . 
ומה התברר ? 
אכן , תמונות קשות . 
שני חתכים עמוקים באיזור הישבן , שנראים כאילו ג'ק המרטש קפץ אצלי לביקור . 
ועל זה נאמר - They ripped me a new one . 
אומנם לא חור , אבל חריץ . 
מזל טוב . 
אחר כך גם שברתי ציפורן , ועכשיו כואבת לי בטירוף יד ימין . 
עכשיו רק חסר שיפול לי פסנתר על הראש . 
הייתי נשארת בבית , אבל אני בעבודה עד הלילה . 
The Fun never ends . 
לא , לא מטאפורית . 
הרגשתי עכשיו את הבית רועד במשך כ - 7 - 10 שניות . 
מיקום : תל אביב צפון . 
שעה : 17:38 . 
הרגשה : אמאל'ה. Confirmation : פאצ'ולי יוזף L.C . 
גילעד נס יפה וערומה על"א טליק sheseck מישהי 
