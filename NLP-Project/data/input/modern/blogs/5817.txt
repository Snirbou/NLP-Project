ביורה העשרים - ושניים שרתי ברחוב . 
כידוע , בבלוגֵי - ישרא – לא דווקא באלו של פקצות אימו בנות 12 , גם בריבוא בלוגים אחרים – מנצנצים שלל " כפתורים " ברשימות שבצד . 
ה " כפתורים " דנן לא עושים כלום כשלוחצים עליהם ( האין זו תכליתם של כפתורים ? 
! ) , הם שם כדי להיות משותפים לכמה בלוגים שונים , ובכך לתרום לתחושת ההשתייכות החברתית של פקצות האימו בנות ה - 12 ( ואחרים ) . 
ז'אנר מרכזי בכפתורים אלו הוא טקסט המתחיל במלים " גם אני ... 
.. 
. 
" ומלווה במשפט רב - טכס , לדוגמה : " גם אני אוהבת לעשות סקס כשאני תלויה במהופך על המוט של הוילון של האמבטיה " או " גם אני אוהב שוקולד מריר וכלבים " . 
אז הנה היא , סוף סוף , אחרי כמעט ארבע שנות בלוג – התרומה שלי למאגר הכפתורים הישראי הבלתי - נדלה : גלים משחקים תפקיד חשוב אצלי בשנים האחרונות . 
לפני כמה חודשים החלפתי גלים מזן אחד בגלים מספקטרום אחר , הרי לא יכולתי להיפרד כליל אז פצחתי בהתיידדות עם עולם גלי הקול . 
לפני זמן של מעט למעלה משנה , היתי יכול להיעשות אלרגי לגלים , אבל אני הרחק בעל כבוד ערבי , מכדי לא לתייג " תותח , 203 מ"מ " ולהמשיך - שיך - שיך הלאה . 
בשבתלפנותבוקר , תוך נסיעה על גלגליה היציבים של ההשראה שנחה עליי במוסד לזיון ולריקודים מיוחדים , כמעט וחשבתי לי , שאולי דווקא עכשיו , דווקא כאשר פרטי המערכה האנדוקרינית במוח שלי מתחילים ליפול למקומם , דווקא כשכוכב הסרוטונין זורח בבית של נפטון , דווקא אז אין לי בעצם מה לחפש כאן . 
לא את מכונות העשן that cackle gleefully along with each song , לא את המינונים האלו של כשות ולתת , ואף לא את מניפות הניטים וה - 8 - ביטים של בעלות שיער הזהב השחור . 
אבל את כל זה רק כמעט חשבתי . 
מה שבאמת חשבתי היה , " נההה , אני אדבוק במטאל ובבזבוז הזמן המועדף עליי " ( ציטוט מדויק של המחשבה , unsurprisingly enough ) . 
שעה קלה חלפה , ותוך שהתמסדתי לי , מתמוסס קלות ברוחם של מאווררים רחוקים , עמוק בתוך כל comfort zone שאי פעם ידעתי , נרעדו לפתע אמות הספים . 
כך היה : הממברנות הרטיטו פעמים , עצרו נשימתן , ובהחלטיות גמורה החלו לאפנן את האוויר ברצף גלי קול , המהווה פזמון בעל שם מרתיע ונפלא . 
בבת אחת נזרק - לו אסף - לו שש וחצי שנים לאחור , נזרק באלימות , ללא רחם , נזרק על ידי זכרונות שאין להם התחלה ואין להם סוף ואין להם תאריך ואין בלוג שמתעדם ואין איש שזוכרם חוץ ממנו . 
מעולם לפני כן לא שמעתיו במועדון . 
אז התחלתי לשיר . 
נאמן למקור יותר מירון זליכה , עם זכרון - לליריקס כמו שירונט ותזמון של מכונת תופים , התחלתי לשיר את השיר שליווה סרט אחד ( מעולם לא הוקרן בישראל ) . 
אילו היו מבודדים את עוצמת קולי , היו שולחים מיד צוות ימ"מ כדי לתפוס את הרוצח . 
אך מיתריי לא היו בודדים , וכן התרחשו באמצע הרחבה דלמטה , ומישהי אחת עמדה על הבמה לצדי , שני מטרים , מטר , אנגייג' . 
כחלוף זמן אחר צאתי מגיא בן הינום הקרוי , בהיעדר גרשיים , " Jaffa - Cell " , באשר ביקשתי לפתוח פי ולבוא בדברים , נתחוור לי , פתע פתאום , כי צליל דיבורי נעשה נמוך יותר . 
פשוט כך , קולי נצטרד לכדי שונוּת . 
למעשה , אינו באמת צרוד או משהו כזה , אך התדר שלו ירד בכמה וכמה הרצים . 
מיד זינק למול עיניי שמואל סלבין ממשרד האוצר לשעבר , שלא יכל לבלוע את הנזלת וזה יעבור , אולם הבנתי , לאחר עוד כמה דקות של שיג - ושיח , שאני דווקא ממש אוהב את הקול החדש . 
הוא באמת הרבה יותר מתאים לאישיות המרושעת שלי . 
אז אולי יש לי שירי תקופה , אבל אם אמות בקופצי ממטוס , עוד פחות משבועיים , הרי שיהיה ניתן לסמן שיר אחד ויחיד כזה שגם ליווה את התפנית הכי גדולה בתולדותיי , וגם גרם במו ידיו לקול שלי להשתנות . 
יש להן , לחובבות אחדות של תורת הגלים , יש להן נטיה לקרוא לכל מי שהן לא העדיפו – לקרוא לו " אובססיווי " . 
הן ממש אוהבות את המלה המסוימת הזו , אולי כי באמצעותה הן מעבירות את מעשיו של ההוא , שהן לא רצו , אל התחום הפלילי ; ושם , כידוע , כבר הממשלה הכל - יכולה תטפל בו , בשיקוץ הזה , שהעז לרצות אותן או להתאהב בהן או השם יודע מה . 
אובססיווי מי שהולך , אובססיווי מי שחוזר , אובססיווי מי שמטלפן ואובססיווי מי ששותק . 
והחטא הנורא מכל נורא – הטעות הפטאלית : לשכוח את חוקי ההיצע והביקוש , ולתת להן מתנות . 
פה דיסק יוצא מן הכלל , שם ספר שהוא קלאסיקה של כל הזמנים . 
עצור , אתה הומו ! 
וגם אובססיווי ! 
הרי רק אם תתעלם מהן כליל , הן ידעו כמה אתה אוהב אותן , מעריך אותן , בתור בני אדם , בתור יפות , בתור זמרות וסופרות , בתור אמיתיות ודמיוניות , בתור מי שעשו כל מאמץ להיות טובות וראויות על כן לכבודך והערכתך . 
רק אם תתעלם . 
האין זה הגיוני לגמרי ? 
ואז אתה תכנה אותן " אובססיוויות " , ותוכל להרגיש ממממממש טוב בחיים האלה . 
ביקום מקביל , אני קורא כרגע קטע מתוך The Fountainhead , באנגלית , באוזני מי - שהיא , תחת אור לא חזק . 
ויש , כך כתבו בירחון המדעי , אינסוף יקומים מקבילים , כך שבכל אחד נקרא קטע אחר , שלב אחר בחיו הלא - קלים של הגיבור . 
וכך נראה לילה אחד בחיי מטוס אחד פוגע בעזרי - עגול , וממש הרבה אנשים מתים . 
מטוס אחד שעבר את זוגות המיירטים , את כל כנפות הכוננות של ה - F - 16 , את שלל המכ"מים , את כל מודולי הגאליוּם ואת מגוון צורות - הגל המופעלות , מעובדה ועד הר מירון . 
חלום הוא לא עניין ויזואלי , בסה"כ . 
הוא עניין של ידיעה על - חושית , של ידיעה שדברים מסוימים הם פשוט כפי שהם , גם אם עדיין לא הובעו , והם בלתי נראים אף בחלום . 
שני השוטים הזכורים הם – 1 . 
מבט מלפנים על הבניין , כשהוא שלם לחלוטין , כל חלונותיו מנצצים בכחול עז ; 2 . 
מבט סורק על דפי העיתון , מעבר בין המשבצות האדומות , כשבתוך כל משבצת שמו של מפורסם אחר שנהרג , יחד עם מידע עליו ותמונתו , שם חבר כנסת , פה שחקן , שם דוקטור ידוע והנה גאידמק . 
לפני שבע עשרה מיליארד שנים , כשהיתי בכיתה ט ' , יצא עיתון בשם " מעריב לנוער " . 
באחד מגליונותיו , הופיעה וריאציה על אותו נושא , שאלון מטופש המבקש לסכם את הנקודות כדי לגלות את ה " טיפוס " שאומר מי אתה באמת . 
ממש למצוא את עצמך בלי לנסוע להודו . 
הנושא של אותו שאלון היה " אהבה " . 
אחד מטווחי - הנקודות בספקטרום , אחד ה " טיפוסים " שאליו השאלון תחב אותך בכוח , הלך ככה : " אתה אוהב לאהוב , יותר משאתה אוהב את בן/בת הזוג שלך " . 
כמובן שזה היה ה " טיפוס " שלי . 
קשה לאמר שאני מתגעגע למישהי מסוימת , קשה עד שקרי . 
אני מתגעגע בעיקר לרגשות שהרגשתי . 
אני מתגעגע לחורפים עָבַרו , אני מתגעגע לתקופות היותר פילוסופיות שלי , ולנשים שהתערבו בהן . 
אני מתגעגע להכנת עבודות לבית ספר , ולהליכה שקטה , לבד או יחד , ברחובות העיר שלי . 
אני מתגעגע ללילות שעוד לפני שהיה לי רשיון נהיגה , אבל כבר היה לכמה מחבריי . 
אני מתגעגע למחשבה שאף אחד לא מבין אותי . 
אני שונא שעון קיץ . 
אני מתגעגע ללשבת ולקרוא על קרבות זירת האוקיינוס השקט , או על היחס בין מחיר הזהב למחיר הפלטינה , או על צוללות טילים בליסטיים , או על סוגים שונים של מכרות , או על בוזון היגס שיגלו ב(אם כבר יפתחו , שרק יפתחו אותו ! 
) מאיץ החלקיקים שמתחת לפני העיר ז'נבה ( שמסתבר שגם קורן בתדר של 400.8 MHz , לא פחות ) . 
ולזמזם כל הזמן הזה , לזמזם שירים אין - ספור , מה שמרכז אותך , כל כולך , בנקרא ולא בשום דבר או דאגה אחרת . 
אני מתגעגע לנסיעות לכיוון דרום באוטובוס , וכשהוא עוצר בתחנה של בית הספר שבח - מופת , לראות כמה יפות כל התלמידות שם . 
אני מתגעגע לפעם הראשונה שהיתי בבלום בר . 
אני כל כך מתגעגע לרגע כחול , בשעת בין ערביים של חורף . 
לראות מישהי עם 17 פירסים , נשענת לאחור , בעמידה , עם מרפקיה ישרים , על שולחן שעליו ערוכים סלטים , לראות אותה ולהיזכר מיד בדברים שראית בחודשים הקודמים לכך , במועדונים אפופי עשן , ולהתאהב על המקום , כאילו כבר ידעת עליה את כל הדברים שתלמד בחודשים הבאים . 
אני מתגעגע לתחושה הזו של משהו חדש , מרענן וסוחף לגמרי , למצב בו המישהי הזו מסמלת דבר נועז וצעיר , חלום נעורים עם גיל דו - ספרתי שמתחיל , עדיין , ב - " 1 " . 
משהו סוחף , תקווה פשוטה . 
תמימה . 
נון קונפורמיסטית . 
