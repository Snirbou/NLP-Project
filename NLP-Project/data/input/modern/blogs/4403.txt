מחר השמש תזרח והציפורים יצייצו מחר לא יהיה חם או קר מידי מחר לא יהיה יותר בכי , רק צחוק וחיוכים מחר אני כבר לא אהיה ביב"א ... 
.. 
. 
אני אהיה במקום שבו יאהבו אותי , יעריכו אותי מחר אני לא אהיה בודדה , יהיו לי יותר חברי אמת ואנשים שרוצים בקרבתי מחר אני אמצא אהבה , כזאת שתעטוף את כולי ותסחוף אותי מחר אני אזכה להכרה בכשרונותי וביכולותי , אני ארקוד , אשיר , אשחק ואקבל על כך הכרה ותמיכה . 
מחר אני אהיה אזרחית מחר יהיה יותר טוב מהיום . 
הוא חייב להיות ... 
.. 
. 
המחר הזה ... 
.. 
. 
אני כל יום מייחלת אליו ומשכנעת את עצמי שכזה יהיה המחר . 
המחר הופך להיום והיום בכלל לא נראה כמו המחר שדמיינתי . 
כך עובר יום ועוד יום , והמחר הזה שציירתי לעצמי בראש נדחה למחרתיים , ולשבוע הבא ולחודש הבא . 
חלום המחר הזה עדיין איתי אבל אחרי חצי שנה של חלום על כזה מחר אני מתחילה להתייאש . 
הרי לא יכול להיות שכל יום יותר גרוע מזה שלפניו , איך אפשר להיות אופטימיים ככה ? 
אולי מחר של היום לא יאכזב כמו אלה שבאו לפניו ... 
.. 
. 
אבל כבר קשה להאמין . 
אני מניחה שיבוא יום שבו המחר יראה ככה , השאלה היא מתי ... 
.. 
. 
בינתיים הדבר היחידי שאני יכולה לעשות זה פשוט לקוות שהמחר של היום יראה יותר טוב , אפילו בקצת השבועיים האחרונים היו רצופים בחזרות מבוקר עד ערב , דבר שכל כך התגעגעתי אליו . 
זכיתי שוב לשיר ולרקוד ובין היתר גם להכיר אנשים נפלאים מיחידות אחרות . 
גיליתי שחיל האוויר הוא בדיוק מה שאומרים עליו - מפונק . 
ראיתי איך כסף רב נשפך על בימוי , הפקה , תלבושות , הקלטות באולפן , והכל רק עבור ערב אחד של החלפת פיקוד . 
אבל מי אני שאתלונן ? 
נהנתי מכל רגע . 
לשבועיים בדיוק חזרתי להיות אני ... 
.. 
. 
החיוך חזר לככב על פניי , חוש ההומור שלי פרח פלאים כמו פעם , למספר רגעים אפילו שכחתי שאני בצבא - די הגיוני נוכח העובדה שלא לבשתי מדים שבועיים , ישנתי בבית וכל היום עשיתי חזרות כמו למסיבת סיום של בית ספר . 
הערב עצמו היה נחמד אבל פחות ממה שציפיתי . 
כשהאולם התמלא באנשי היב"א אותם אני שונאת , מתעבת על הסבל שהם מעבירים אותי בחצי שנה האחרונה , התחלתי לחשוב על היום שאחרי ... 
.. 
. 
עד כמה שאני מרגישה גדולה על הבמה , בקרוב הכל יעלם ואני אחזור להיות כלום . 
אני לא יכולה לסבול את המחשבה הזאת . 
הרי בשבועיים האחרונים כולם אמרו לי כמה אני מוכשרת , כולל אנשים מקצועיים . 
הרי בשבועיים האחרונים היה לאנשים שם כיף לעבוד איתי . 
אז למה מגיע לי לחזור למקום הארור ההוא ולסבול שוב ? 
אז ביום ראשון אני חוזרת לשם ... 
.. 
. 
מלאה ברגשות חלחלה . 
עכשיו ברור לי יותר מתמיד שאת הסבל הזה לא מגיע לי לעבור . 
האם זה ברור גם לאחרים ? 
כנראה שלא ... 
.. 
. 
הגיעה תקופה של טקסים במערך המופלא אליו אני שייכת לרוע המזל . 
זה החל בטקסי פרידה ממפקד היחידה היוצא , המשיך בטקסי סגידה לכבוד זה הנכנס , וכעת הטקס הגדול מכולם : החלפת מפקד המערך . 
האירוע ה " נוצץ " לא מעורר בי ולו רגש קטן של התרגשות , אך כנראה שמפקדיי ראו בי חיילת כשרונית מספיק כדי להופיע באירוע מכובד שכזה . 
אני הסכמתי רק בגלל שזו הזדמנות פז להופיע ולעשות יומיות למשך תקופה קצרה של שבועיים : ) החזרות התקיימו בבית החזרות של להקת חיל האוויר - מבנה בו חדרי חזרות וביניהם תמונות של אנשי הלהקה לדורותיהם . 
מהרגע הראשון שם בהיתי בתמונות בפליאה ... 
.. 
. 
הגדולים באמת היו שם ! 
הצצתי בחדרי החזרות והבנתי כמה התגעגעתי לאוירת היצירה הזו . 
בפעם הראשונה מזה זמן רב הרגשתי פיספוס , מן הרגשת בושה על כך שאינני כשרונית מספיק להבדיל מהם , שזכו להמשיך לעסוק בתחום האהוב עליהם בעת השירות הצבאי . 
איך נתתי לשירות שלי להיראות כל כך רע ? 
את החזרות המוזיקליות מנהל אחד מאנשי הלהקה , טיפוס תל - אביבי שמתלהב ומזכיר שוב ושוב שלמד בתלמה ילין . 
יופי ! 
זה מה שחסר לי ! 
את " האודישן " בשירה עברתי בקלות והתחילו החזרות . 
את האנשים ששרים איתי הכריחו לשיר - אין להם כל ניסיון בימתי , מוזיקלי או תיאטרלי , הם שם רק מחוסר ברירה . 
זה גם נשמע ככה . 
כשפתחתי את הפה הם לא הבינו מה אני עושה ביניהם בכלל , למה אני לא שם , בלהקה . 
לאורך כל החזרות הורגשה אווירת החובבנות שלנו מול המקצועיות של הלהקה . 
זה עבר את הגבול כשאחד מהלהקה החליט " לעזור " לנו לשפר את הביצוע עם הקול שלו . 
אמרתי ללא בושה : " יופי , אז למה אנחנו שרים ולא הלהקה ? 
אולי רק נעשה עם השפתיים ? 
" אני לא חובבנית , למדתי פיתוח קול , תיאטרון , מחול , כתבתי ויצרתי . 
אני יודעת שאני טובה במה שאני עושה , אולי לא מספיק אבל אני לא אתן לאף פוץ מלהקה צבאית להרים עליי את האף . 
באתי לשיר , חשבתי שיהיו עוד כמוני . 
מה שבטוח , אני אפעל כמו שלמדתי לאורך כל חיי - אבצע מה שנדרש ממני במקצועיות הנדרשת וברצינות יתרה . 
אראה לכולם שאני לא חובבנית ... 
.. 
. 
בעצם אראה בעיקר לעצמי . 
מפליא אותי כמה שהטקס נראה עלוב וחסר כשרון להבדיל אפילו ממסיבות סיום שהיו לי בבית הספר . 
כנראה שאאלץ להסתפק בזה בינתיים ... 
.. 
. 
רק בינתיים . 
