ההצגת סיום אמנם לא מתקתקת , אבל הטכנאים עושים את עבודתם כמו שצריך . 
הריב עם נבט נפתר , גם הריב הדמיוני עם איציק . 
רק הייתי צריכה כמה שעות מנוחה בבית , להירגע , להתאפס על עצמי לפני שאוכל לחזור ולהרגיש שייכת שוב . 
לסיים עם חיוך על הפנים ותחושות נוסטלגיה , ככה רציתי שזה יהיה . 
וככה זה יהיה . 
אשמור על זה , אגן על הזכות שלי להרגיש ככה בכל מאודי , אעטוף אותה בבד קטיפה רך שיגן עליה מפני כל רע ואטפח אותה , אטפח אותה עד שתגדל למימדים עצומים שיגרמו לי לחזור לפה גם שנה הבאה , שיגרמו לי לקרוא את ספר המחזור שוב ושוב ולמחות דמעות של געגועים , שעשוע ושמחה . 
שמחה שהייתי שם , שמחה שזה נגמר , שמחה שהכרתי את כל אותם אנשים , ושמחה מהידיעה הברורה שעוד אראה אותם . 
אטפח את הגעגוע , אקשיב לדיסק של הכיתה שוב ושוב , עד שיימאס , ואז אמשיך לשמוע אותו . 
שמיאבי ייזנח בצד , שדיוויד קוק יינטש , שגילגמש ייאבדו . 
אני רוצה את הנוסטלגיה שלי ! 
וכל פעם שאעבור בכביש ליד בית הספר אסתכל עליו ואחייך , אחייך חיוך עצוב של געגוע ... 
.. 
. 
אכמה לחזור פנימה , ואולי אף אגש לשער ואבקש להכנס . 
כמו שעשיתי בי ' , כשהשוערים עוד לא הכירו אותי ונאלצתי להגיד להם שכן , אני לומדת פה . 
אני רוצה לשחזר את שלוש השנים האלו שוב ושוב בראש שלי , להזכר ולהתאהב מחדש בכל רגע מהן . 
גם ברגעים הכואבים שחשבתי שאעזוב , גם ברגעים השמחים שחששתי מבואו של יום שישי בו אאלץ לחזור הבייתה ולעזוב את האוטופיה הקטנה שלי . 
הבועה האוטופית הקטנה שלי . 
להזכר באיציק , בנבט , להזכר בשעיה . 
להזכר בערב קיוסק , בפעם הראשונה שהופעתי מול קהל ... 
.. 
. 
להזכר בהצגת סיום ולצייר אותה בזכרוני כמחזה מושלם , ללא כל פגם . 
להזכר בטקס , להזכר בי , על הבמה שוב . 
עוד פעם , עוד פעם אחת , לפני שהופעות בקלות מפסיקות לבוא , לפני שאצטרך לעבוד קשה באמת כדי להשיג אותן . 
להזכר במחיאות כפיים בסוף ההצגה , בדמעות של ההורים הנרגשים , בדמעות שלי . 
להזכר בדמות שלי , בשמלה אלגנטית שכל כך לא הולמת את הסגנון הרגיל שלי וגורמת לי להרגיש כאילו כן , באמת עברתי את גיל שמונה - עשרה ועשיתי את המעבר מנערה מתבגרת לאישה . 
לפחות לשעה בודדת , לפני שחוזרים לג'ינס המתרחבים ולגופיות חסרות ההשקעה שהן מנת חלקי . 
ככה אני רוצה שזה ייגמר . 
ועכשיו , אחרי שתיקנתי הכל , לא אתן לדבר להרוס לי . 
לא , בכלל לא ככה רציתי שזה ייגמר . 
לא רציתי שזה ייגמר עם הריב הזה . 
לא רציתי שזה ייגמר עם התובנה הזו , שלאף אחד לא באמת איכפת . 
לא רציתי שזה ייגמר לבד , שוב . 
לא רציתי את הכעס , את הכאב , את האכזבה הזו . 
לא רציתי את הבריחה הזו , אבל נראה שאין לי ברירה כבר . 
לא רציתי לשנוא , לא רציתי לזכור את הדברים הרעים . 
רציתי שהסוף יהיה מושלם , שהוא ייצור לי מקום אוטופי בראש שארצה ואכמה תמיד לשוב אליו , למרות שתמיד אמרתי שלעולם לא אתגעגע . 
בקצב הזה , זה נראה כאילו שהנבואה שלי תתגשם . 
כנראה כבר באמת לעולם לא אתגעגע , בגלל הדרך בה זה נגמר . 
בעין כרם תמיד היה לי רע ; עד החצי שנה האחרונה , ולכן אני זוכרת את המקום כמקום טוב . 
יאס"א ... 
.. 
. 
מאכזבת ... 
.. 
. 
שהייתי לבד אתמול , שביקשתי מגיא שיבוא לדבר איתי כי אני צריכה מישהו והוא לא הסכים , ש " התפשרתי " על איציק כי הוא השני הכי קרוב אליי מבין האנשים שהיו שם , שנבט הבריז , ואכזב , ואחר כך האשים אותי . 
שהבריכה הייתה השעתיים הנוראיות ביותר במשך כל הצהריים האלה , שישי האחרון ביאס"א . 
שארוחת הערב הייתה נוראית , מכל כך הרבה בחינות . 
גם האוכל , גם הנטישה , גם שהעבירו אותנו מקום , ג'וני . 
לא היה בה דבר אחד טוב . 
כבר היה עדיף לו הייתי בורחת הביתה שוב , ואז הייתי חיה בתחושה של הפסד שהפסדתי את סעודת ליל שישי האחרונה ביאס"א . 
הפספוס הזה עדיף על האכזבה שאני מרגישה עכשיו מהערב הזה . 
עדיף לי להצטער שפספסתי , מאשר להצטער שהייתי . 
הפספוס משאיר טעם של עוד ; הנוכחות משאירה טעם נוראי , דוחה , של משהו שהיה ונגמר וטוב שנגמר , ולא בטוח אם טוב שהיה . 
ריח של גופה נרקבת שצריך להוציא ולשרוף או לקבור , העיקר שתיעלם מהשטח כמה שיותר מהר . 
ולא ככה רציתי . 
לא ככה ! 
גם קצת מאכזב שיוחאי זכר , ואתם לא . 
שלוש הודעות , ומעין יצאה גברת - גברת . 
נבט , איציק , יובל , כולם ... 
.. 
. 
אבל החלטתי לא לנטור טינה על יום הולדת . 
קווי שמן צבעוניים צפו על פני המים , יוצרים קשתות מושלמות וצורות גיאומטריות עקומות סגורות . 
קו שמן סגול אחד התנתק משאר הקווים , והמשיך עם הזרם במסלול מנותק מהם , בנפרד מהם . 
קווי השמן התמתחו עד קצה גבול היכולת , נחושים בדעתם להשאר צמודים ולא לאבד אחד את השני . 
אך לזרם היו רעיונות משלו . 
הקווים נאלצו להנתק זה מזה - תחילה בקבוצות , אחר כך בזוגות , ולבסוף , לבדם . 
הם המשיכו לצוף , כל אחד בנפרד , במסלול שהטווה להם הזרם , כמהים לחזור זה לזה . 
הזרם נעשה מהיר יותר ויותר , ולבסוף מצאו עצמם הקווים נזרקים לתחתית המפל , מתנפצים לאלפי רסיסים ללא כל תקווה לחזור ולהיות יחדיו . 
הקו הסגול , שנפרד משאר הקווים קודם לכן , המשיך גם הוא בזרם , מתמסר לטיפות המים עד שהפך להיות חלק מהן . 
גם הוא התקרב אל מפל המים , ונזרק יחד עם הזרם , טיפת מים יחידה שנותרה באוויר שבריר שניה לפני שכוח המשיכה גבר עליה ; ובמשך אותו שבריר שניה , ניתן היה לראות פעם נוספת את כל הצבעים מחוברים יחד , לפני שהטיפת המים של הקו הסגול צנחה אל פני המים של האגם , והתנפצה אל מותה המאושר . 
אני פוסעת במסדרון , כוס פלסטיק צהובה , גדולה , מלאה במים , אחוזה בידי . 
אני הולכת ליד הטלפון , ותוהה , מה בעצם אני עושה פה ? 
למה אני נמצאת כאן , כשכל כך בקרוב אשרוץ במקום הזה עד שיימאס לי ממנו , כמו שנמאס לי בעבר ? 
ואלה הימים האחרונים שלי להיות במקום אחר , להיות שם , איתם . 
ואז אני חושבת , והאם זה ירגיש שונה ? 
האם זה ירגיש שונה מעכשיו , מלפני שלוש שנים ? 
ואיך אדע שזה מרגיש שונה בכלל ? 
אני אף פעם לא מסוגלת לזכור תחושות שונות לגבי דברים . 
אני לא מסוגלת לזכור את הפעם הראשונה בה הקשבתי למיאבי , ולא אהבתי את המוזיקה שלו . 
אני לא מסוגלת לזכור את התקופה החשוכה בה הייתי מוכנה לשמוע סאבלימינל או את הזמן שלא ראיתי אנימה . 
אני לא מסוגלת לזכור את הזמן שאהבתי את איציק , ואני לא מסוגלת לזכור את הזמן בו לא אהבתי אותו . 
לא מסוגלת לזכור את תקופת האוטופיה המטורפת בתחילת י ' , לא מסוגלת לזכור את הדיכאון שבא מיד לאחריה . 
ולכן , אני לא מסוגלת גם לזכור איך הרגשתי לחיות בבית הזה לפני שלוש שנים . 
לפני שהיה לי מקום אחר לגור בו . 
ואני לא אהיה מסוגלת לזכור את התחושה שאני מרגישה עכשיו כשאני הולכת פה , דיירת - לא - דיירת , בעוד כמה ימים , כשאסיים ללמוד . 
אני חיה את הרגע , וממשיכה הלאה . 
מביטה לעתיד , אך מתמקדת בהווה . 
יש שיאמרו שזה חיובי ; אני טוענת שעם האופי שלי , זה שלילי . 
כמו השיחה שלי אתמול עם מרב . 
אובר - רגישות זה רע . 
נכון , אני הולכת על קצות האצבעות בקרבת האנשים , אני לא פוגעת בהם . 
לא מסוגלת לפגוע בהם , לא בלי להרגיש נורא רע אחרי זה . 
הבעיה היא שאני מצפה ליחס זהה , ואני נפגעת מכל דבר קטן . 
שום דבר לא טוב כשהוא יותר מדי . 
ובזמנים , אני יותר מדי חיה את ההווה , ויותר מדי חושבת על העתיד . 
בהווה , אין לי כוח לעשות כלום אז אני מתבטלת . 
בראיה לעתיד , אם אני עכשיו אנשק ידיד שלי כי בא לי , זה ישפיע יותר מדי על היחסים שלנו בעתיד . 
ואולי לא לטובה . 
השילוב של שני הדברים האלה , אצלי , יוצר מצב בו אני סטאטית לחלוטין , לא עושה עם עצמי כלום . 
אולי קצת פחות להפסיק לחיות את ההווה או קצת פחות לחשוב על העתיד אני לא יכולה לקבל את כל העולמות , נכון ? 
זו תחושה נורא מוזרה , לחשוב שאחזור לכאן ביום שלישי בלילה , וזהו , זה יישאר ככה . 
אני פה , ואין יותר צורך לבקש ממעין להיות בשקט בלילה כשהיא מסדרת את הדברים ואני מתה לישון . 
אין יותר עצבים על זה שאני היחידה שטורחת להחליף גליל נייר בשירותים כשהקודם נגמר . 
אין יותר לשרוץ בחדר 53 ולקרוא ספר , או להציק לנבט . 
אין יותר כ ' 6 , או מרפסת ירוקה , או ספריה , או מעבדת כימיה . 
אין יותר תינוקות מרגיזים שההורים מחליטים לקחת אותם לטיולים ממש מתחת לחלון של החדר שלי . 
אין יותר עבודות גיזום ב 8 בבוקר . 
אין יותר מגרה לכביסה , כי את הכל זורקים ישר לסל כביסה של אמא ולא צריך לאגור עד הפעם הבאה שאבוא הבייתה . 
אין יותר שיחות אל תוך הלילה על שטויות , אין יותר לשבת למעין על המיטה , אין יותר את הסיגריות של גילי , ואין יותר את דובי של פלג . 
אין יותר פעילויות כיתתיות בשני בערב . 
אין יותר לא לנגן בשבת , כי כבר אין לי חברה דתיה בחדר . 
כבר אין גל שישן לי בחדר , אין יותר מקלחת קטנטנה שבקושי אפשר לזוז בה . 
אין יותר להסתובב בלובי יחפה , ואז שמדריך יגיד לי ללכת לשים נעליים . 
או להוריד את הרגליים מהשולחנות . 
אין יותר סרטים בשישי בערב , או בשלישי בערב , ואין יותר ארוחות בשעות קבועות , מסודרות . 
גם אם הן לא בדיוק טעימות . 
למעשה , אין יותר ארוחות שהן לא מהמקפיא בכלל . 
אלא אם אני אלמד לבשל ואתחיל להכין דברים , אבל משום מה לא נראה לי שזה הולך לקרות . 
והעיקר , שדריה מגיעה ביום שלישי ( : 
