הלילה חלמתי שאני פוגשת את כל החברים שלי מהשלוש השנים האחרונות . 
חלקם הצליחו להגשים את משאלותיהם ומטרותם , וחלקם הצליחו להוריד משקל רב . 
ורק אני הייתי ה יחידה שלא השתנתה . 
שמחתי עם כולם על כך שהשתנו לטובה , אבל בתוך תוכי הייתי עצובה על כך שבוקושי השתנתי , אך לא לטובה . 
בחלום , לאנשים ההם לא היו פנים . 
הם היו סתם דמיות אחרות שהגשימו את הדברים שאני רוצה להגשים , כאילו אני אומרת לעצמי , עכשיו זה הזמן שלך להשיג את אותם הדברים . 
.. ביום חמישי בשבוע שעבר אבא עזב . 
הוא אפילו נשק לי שתי נשיקות במצח ביום עזיבתו . 
נדמה לי , שאבא הוא הבנאדם היחידי לו אני לא יכולה לומר שאני לא אוהבת שמנשקים אותי , או שקוראים לי בכינויי חיבה כמו " מותק " . 
אולי אני מפחדת שיעלב , ואולי אני פשוט לא מרגישה מספיק בנוח לידו בשביל להיות כנה באמת . 
מאז העזיבה הוא התקשר מספר פעמים , כך סמדר אמרה לי , מתוכם רק פעם אחת דיברתי איתו . 
הוא אמר שהוא מתגעגע מאוד , דבר שמאוד לא אופייני לו . 
עניתי לו בתגובה שאין סיבה לגעגוע , כיוון שהוא לא ראה אותי רק מספר ימים ספורים , ובעבר הוא לא ראה אותי מספר עוד יותר רב של ימים . 
הרגשתי לרגע כאילו אני מדברת עם עוגי אם תשאלו אותי על " איך אני מרגישה לאחר שהוא עזב " , אני בוודאי אענה שאיני מרגישה כלום חוץ מחוסר נעימות , כיוון שעכשיו אצטרך לבקר את סבתא בכל פעם שארצה משהו מאבא . 
אם לומר את האמת , כבר ממזמן איבדתי את הרצון בהורים שיהיו סביבי . 
ואילו היה לי מספיק כסף , הייתי ממזמן עוברת לגור הרחק - הרחק מהם . 
אמא לעומתי , חשה הקלה מסויימת . 
היא חזרה לדאוג לנקיון הבית ולאחרונה היא מבקשת שנאכל ארוחות ביחד . 
אני אישית לא מסוגלת לשבת ולאכול בארוחות משפחתיות שכאלה , מאחר כי כל חיי לא אכלתי כך . 
אני מרגישה אי - נוחות בלעשות כך , ומהסיבה הזו אני תמיד מסרבת לה , וממציאה איזה תירוץ כזה או אחר . 
.. לאחרונה נמאס לי מלשמוע דברים הנוגעים לסקס . 
נדמה לי כי כולם או שעושים אותו או שרומזים עליו , והדבר גורם לי לשאול את עצמי מה היה קורה אילו לא היו עושים לי את השיחה של " איך באים תינוקות לעולם " כשהייתי בת חמש . 
אולי עולמי היה נשאר תמים ונאיבי , וכל מה שאני שומעת היום היה יכול להתפרש אחרת . 
אבל מצד שני אולי אני חושבת כך כיוון שאני חסרת ניסיון בתחום . 
אוף , אני לא יודעת כבר . 
.. 
