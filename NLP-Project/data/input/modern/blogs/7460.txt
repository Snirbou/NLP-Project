יש לי זוג תינוקות עם אוזניים ארוכות . 
ארנבונים . 
שמם קלודט ודאץ ' , קלודט אפורה ודאץ ' שחור . 
אמא טוענת שהיא שונאת אותם , אבל נצפתה מחזיקה אחד מהם בידה . 
ארנבים . 
ביום חמישי שעבר קראה לי הסרח"ל לסור לחדרה . 
" אני יוצאת לסטז' ? 
" הייתה התהייה הראשונה שלי , ואז נזכרתי שאני כבר לא בשלב הזה . 
" פטל , ביום ראשון את נוסעת לתגבר את ירושלים " , הכריזה הסרח"ל , ולפני שהספקתי לדמיין את עצמי שוב עם נשק וכומתה על הראש עם מג"בניקים ב'חתול המסטול ' הוסיפה - " באימותים .. 
. 
" וכך מצאתי את עצמי ביום ראשון פוסעת לעבר הרציף של האוטובוסים לירושלים , שבמקרה נמצא ממש לפני הרציף של האוטובוסים לב"ש . 
הדבר הראשון שראיתי היה את גיל ( שכזכור משרת בירושלים .. 
. 
) ואת " אשת העיתונים האיומה " מנסה לשכנע אותו לקחת עיתון " ישראלי " . 
כמה מילים לגבי עיתון " ישראלי " : מדובר בתמצות מתומצת ביותר של ידיעות אחרונות לדברים החשובים שיש לקרוא בעיתונים , והוא מוענק חינם לכל נוסע באגד . 
בכל אופן , פעם זה היה סתם שי חינם לנוסעים , ועכשיו זה הפך למין טרור פנימי של מחלקי העיתונים שמסתערים עליך בנחישות ולא עוזבים אותך עד שאתה מסכים לקחת את העיתון הארור מידיהם . 
אותה " אשת עיתונים איומה " הייתה מוכרת לי כבר מימים קודמים . 
מצוידת בשיער ג'ינג'י ו - וסט אדום עם עיתון עליו היא ניסתה לשכנע את גיל שהוא ממש צריך עיתון " ישראלי " . 
" נו בחייך , תראה , אפילו היא מסכימה איתי , תראה איך היא מחייכת " - אמרה אשת העיתונים והצביעה עלי , שבדיוק צצתי ליד גיל בחיוך ( אבל לא בגללה אלא בגלל שגיל נורא חמוד במדים ) - " אני אקח אחד " , אמרתי באדיבות . 
ולפני שתספיק להוציא שניים אמרתי - " אחד בשביל שנינו . 
זה בסדר . 
נקרא ביחד " . 
אשת העיתונים המרוצה הלכה להציק לאנשים אחרים ובינתיים הגיע האוטובוס . 
גיל השתלט על המקום ליד החלון והוציא מהתיק עיתון משלו - מדור הספורט של ידיעות . 
" לא מפריע לך נכון ? 
" . 
בינתיים אכלתי כריך . 
אחרי כמה דקות אמר גיל : " אוף . 
צפוף פה . 
אולי תעמדי ? 
" וכשצחקתי אמר : " באמת . 
" במהלך הנסיעה בעיקר ישנו אחד על השניה . 
לאחר מכן נפרדנו איש לדרכו . 
פסעתי לי לעבר הלשכת בירושלים ואיכשהו לא טעיתי בדרך למרות שהלכתי בה פעם אחרונה לפני חודשיים בערך . 
בגלל שבאתי לתגבר , ציפיתי לצי של מלש"בים שעומדים בתור ורומסים זה את זה , אך כל מה שקיבל את פניי היה אוויר . 
לא היה איש בתור , והשעה הייתה קרובה ל - 9 . 
הדבר נראה כמזימה . 
הדבר נראה כמזימה אף יותר כשניגשתי לבחורה שישבה בשולחן המנתבת ושאלתי בשנינות " את המנתבת ? 
" . 
" כן . 
. " , " שלום , באתי לתגבר אתכם . 
אני מב"ש . 
" לפי המבט המבולבל על פניה הבנתי שלא ממש הכינו אותם כאן לבואנו . 
" אוקיי . 
אני אלך לרח"ל - סרח"ל " - אספתי את גאוותי הפגועה והלכתי משם . 
בסופו של דבר הסתבר שהיה אמור להיות צו ממש גדול והוא לא ממש יצא לפועל . 
אז סתם אימתתי 4 מטורפים מסוגים שונים ועשיתי קצת טלפונים . 
אני , עם חרדת הטלפונים שלי . 
בסביבות 3 כבר התחלתי לרצות ללכת , כי גיל היה בדרכו לתחנה מרכזית גם כן וממש רציתי שגם נחזור ביחד . 
הבעיה הייתה שעוד היו כמה דברים לעשות . 
ניגשתי לסרח"ל במבט מבויש ושאלתי מתי אני יכולה ללכת . 
" המ ... 
.. 
. 
רק תסיימו עם הטלפונים ותלכו , אוקיי ? 
" הנהנתי וחיכיתי קצת , ואז חשבתי כמה טיפשי זה לפספס אוטובוס בשביל זה , ואמרתי : " אני יכולה לצאת קצת קודם ? 
יש לי אוטובוס ב - 3 וחצי ? 
" והפלא ופלא , היא פשוט הנהנה בהסכמה . 
לא מאמינה למזלי הטוב אספתי את חפציי ( ג'נספורט ומעיל ) ויצאתי אל עבר התחנה המרכזית . 
בשניה האחרונה הספקנו אני וגיל לעלות על האוטובוס של 3 וחצי . 
בנסיעה הזאת גיל כבר היה יותר ערני ולכן הספיק לעשות לי פרצופים במשך חלק מהנסיעה ( " גיל , האישה שם בלבן ? 
היא מסתכלת עליך ממש מוזר כשאתה עושה את הפרצוף הזה " ) ולאכול את האוזניה של הנגן שלי . 
זה הלך ככה : ניסיתי לשים לו אוזנייה אחת ליד האוזן שישמע שיר , והוא פשוט הזיז אותה משם , הסתכל עליה , והכניס אותה לפה . 
אין לי מה להוסיף בנידון . 
וזהו . 
כך תגברתי את ירושלים . 
לא ינום ולא יישן שומר ישראל . 
לילה טוב . 
כבר בשבוע הראשון שהגעתי ללשכת גיוס ב"ש הייתי חולה . 
אז עוד הייתי חיילת צעירה ומלאת תקוות שאדם חולה בצבא זכאי לקבל גימלים ולנוח בביתו עד שיבריא . 
הלכתי אז לחר"פ , כולי מסכנה ומנוזלת , והמשכתי להיות מלאת תקווה גם כשמדדו לי חום והוא היה בסך הכל 37.1 או משהו בסגנון . 
אף כשישבתי אצל הרופא עצמו והוא אמר שהוא נותן לי תרופות , לא התייאשתי ושאלתי : " אז מה אני עושה עכשיו ? 
" בתקווה לשמוע אותו אומר : " לכי הביתה , ילדה , שיהיה לך יום נפלא " . 
" מה זאת אומרת , חוזרת לבסיס .. 
. 
" אמר אז הרופא ביובש וניפץ לי כל אמונה לגבי יכולתו של החר"פ לעזור לי במקרי מחלה . 
הבעיה היחידה עם זה הייתה שלא ממש הבראתי מאז . 
כלומר , הבראתי מדי פעם , אבל במשך קרוב לחודשיים לא זכורה לי תקופה של מעל שבוע שבה הייתי בריאה לגמרי . 
בכל פעם מישהו אחר העלה את הרעיון החכם ללכת להבדק אצל רופא , ואני דחיתי אותו בטענה שבמילא אין לי חום ושום דבר לא יעזור . 
בסופו של דבר הגיעו מים עד נפש והחלטתי בכל זאת ללכת לחר"פ , לא בתקווה לקבל גימלים אלא פשוט כדי לקבל הפניה לאףאוזןגרון שיבדוק מה לעזאזל הבעיה איתי , אולי יש לי אלרגיה לאזבסט או משהו ( כן כן , הרצפה בחוליה עשויה אזבסט . 
" פועלים כדי לשנות את זה " ) . 
אז היום , לאחר סופשבוע בו סבלתי מכאבי גרון , שיעול , אף סתום וסתם חוסר כוח כללי , הודעתי לרח"ל שלי שאני הולכת לחר"פ לפני שאני באה ללשכה . 
אפילו ציינתי " לפני שאני באה ללשכה " , כי לא באמת תיארתי לעצמי שאני לא אהיה בלשכה אח"כ . 
עודדתי את עצמי בכך שלפחות עד שאני אחזור כבר לא יהיו הרבה מלש"בים ואני לא אצטרך לאמת מיליוני אנשים אלא רק שניים , למשל . 
חיכיתי לי בתור לאוטובוס לחר"פ ובינתיים חיטטתי בתיק בחיפוש אחר משהו לאכול . 
משום מקום הוציא הזקן שישב לידי ערימת תפוזים וניסה להכניס לי אותם לתיק . 
" לא תודה " אמרתי אינסטנקטיבית , והוא מלמל משהו כמו " הא ! 
הא ! 
" שכנראה היה אמור לסמל " קחי ! 
קחי ! 
" סגרתי את התיק במופגנות וניסיתי לא לחשוב מה הוא מחביא בתוך התפוזים שלו . 
למזלי האוטובוס הגיע זמן לא רב לאחר מכן ועליתי עליו , מתרחקת מהזקן חובב התפוזים . 
הגעתי לחר"פ . 
בניגוד לפעם הקודמת , בה השתדלתי להראות חולה כמיטב יכולתי , לא טרחתי בהצגות ופשוט ניגשתי לקבלה ושאלתי לאן ללכת אם אין לי תור לרופא . 
הפנו אותי לעמדה אחרת בה נרשמתי וישבתי לחכות כ 20 דקות . 
כשכבר קראו בשמי , לקח לחובש בדיוק דקה לשאול אותי אם אני מהלשכת גיוס ואז להגיד שאני בכלל צריכה להרשם במקום אחר . 
הלכתי למקום אחר ונכנסתי . 
" אין לי תור . 
מה אני אמורה לעשות ? 
" שאלתי באדישות , ולהפתעתי תוך 2 דקות כבר נכנסתי לחובשת . 
שטחתי בפניה את סיפורי המרגש וכצפוי קיבלתי מדחום ליד . 
לא התרכזתי יותר מדי בפעולה וכשהוא צפצף הושטתי לה בפיזור נפש , כשלפתע הבהב מולי המספר שעליו : 38.1 . 
אה ? 
איך זה קרה ? 
האחות הציצה במדחום ומיהרה לתקתק כמה דברים במחשב . 
היא לקחה ממני פרטים ושלחה אותי לחכות בחוץ לרופא . 
בזמן שחיכיתי להכנס לרופא תהיתי ביני לבין עצמי אם לא דמיינתי , ואולי בכלל זה היה 36.1 וסתם נראה לי כמו 38 . 
ובכלל , מה מקבלים על חום כזה ? 
כרגיל במצבי לחץ , הרופא לקח את הזמן ורק אחרי 20 דקות בערך נכנסתי אליו . 
גם הוא האזין בקשב רב לסיפורי המרגש , שאל כמה זמן יש לי חום ( אמרתי שאין לי מושג ) , אמר לי להוריד חולצה ובדק לי את הנשימה . 
זה לקח די הרבה זמן , וכבר חשבתי שהריאות שלי לא מתפקדות כמו שצריך או משהו , ואז הוא פשוט אמר " אוקיי " והתיישב ליד המחשב . 
" אני נותן לך תרופות לקחת 3 פעמים ביום " הוא הכריז , " וגם שולח אותך הביתה . 
בסדר ? 
" בסדר ? 
למה שלא יהיה בסדר ? 
אני אמרתי משהו לגבי לא בסדר ? 
מישהו אמר ? 
" רגע , אבל אתה יכול לתת לי גם הפניה לרופא מומחה ? 
" הוא הסתכל בי כאילו הייתי חייזר . 
" בשביל מה ? 
" " אני לא יודעת " , עניתי , " בכל זאת זה נמשך כבר חודשיים " . 
" נו זה וירוס " הוא פטר אותי בחוסר סבלנות . 
" תנוחי בבית וזה יעבור . 
" " בכל זאת ? 
" התחננתי , אבל הוא פשוט נפנף אותי החוצה בזלזול . 
אז ככה זה בצבא - אף פעם לא נותנים לך מה שאתה באמת רוצה . 
אבל מצד שני , למי אכפת ? 
! 
קיבלתי 2 גימלים ! 
! 
שמחה ומאושרת עליתי על קו 363 של 11 בבוקר ( מי היה מאמין שיש אוטובוסים בשעות כאלה ? 
) . 
נהניתי מהנסיעה תוך כדי האזנה לנגן האהוב שלי , כשלפתע , כשעה אחרי שיצאנו מב"ש , שמעתי חבטה מאחורה וראיתי מהחלון פגוש של אוטו מתנופף באוויר . 
האוטובוס נעצר . 
הסתבר שפגענו באיזה אוטו . 
המכוניות הקטנות האלה . 
הנהגת הרולה של האוטובוס מיהרה לרדת ונפנפה לכל עבר בידיה ובשערה הבלונדיני המרושל , ולבסוף עלתה שוב , נסעה למקום שבאמת אפשר לחנות בו , ועצרה שוב את האוטובוס . 
כך התעכבנו חצי שעה כדי שהיא והנהגת השניה יוכלו להחליף פרטים . 
לכל המודאגים : לאיש לא נגרם נזק . 
חוץ מלאוטו האומלל . 
הו , מסכן . 
הייתי נותנת לו את הגימלים שלי אם לא הייתי רוצה אותם כל כך לעצמי . 
בשעה טובה הגעתי לאשקלון ועשיתי סיבוב בקניון לפני שצעדתי לביתי , מזיעה לגמרי בגלל החום הגיהנומי שבחוץ . 
ממולי צעדה חבורת נערות שבראשה נערה המחופשת לספורטאית ( כך נדמה לי ) שלכאורה הייתה המנהיגה . 
כשעברה מולי היא זרקה " מה , התחפשת לחיילת ? 
" והמשיכה ללכת . 
הלוואי שבאמת הייתי מתחפשת לחיילת . 
ואז הייתי מורידה מחר את התחפושת וחוזרת להיות תלמידה במקיף עירוני א ' . אני קצת מתגעגעת . 
וקצת לא . 
יגאל הרס"ר בכל זאת עדיף על עדנה ולנשטיין . 
פורים שמח לכולם ! 
גריני . 
נ.ב ציטוט מארוחת צהריים אצל משפחת שני אתמול ( דיברנו על שמות אפשריים לבן העתידי של לירון , גיסתו של גיל ) : חיה ( אמא של גיל ) : " לבנים שלי יש שמות ממש יפים . 
אסף , אמיר .. 
. 
" לאחר כמה שניות מביכות מוסיפה : " אה , וגיל ! 
" 
