_ _ _ _ _ _ _ _ _ _ _ _ _ _ _ _ _ _ _ כבר הבנתם לבד שזה שאני ממעט לכתוב כאן קשור לחום , ולתקלה במחשב שלי שאינה מאפשרת לי אפילו לשלוח תגובה בישראבלוג ( תקלה שאגב עדיין לא תוקנה ) ולחיי הסבוכים כגרוש , וליום הולדתי ה 47 שקרב ובא ב 23 באוגוסט ולעוד סיבות שאין באפשרותי למנות בפניכם עדיין . 
אז הנה מצאתי את עצמי בסוף יום עבודה שהסתיים מוקדם מהרגיל ( ב 1530 ) בלי חשק לטייל ובלי חשק ללכת לים ובלי חשק לכלום , ואז שאלתי את עצמי " זאזי , מה לעזעזל אתה כן רוצה לעשות " ? 
והתשובה באה מאליה " מקום עם מיזוג , בלי ילדים עם משהו קר לשתות ומשהו מעניין לראות " - בינגו - סרט . 
נכנסתי לאינטרנט והעלתי באוב את כל רשימת הסרטים שרצים בשעה הזאת - ובינגו כפול - " מאמא מיה " . 
טסתי לקניון עזריאלי , הדפתי בדרך את כל הילדים שעמדו בדרכי , וקניתי לי כרטיס לסרט . 
ובאולם , ראו איזה פלא , אין שריד לילד . 
בכל האולם היה רק נער אחד , שישב עם משפחתו מאחורי , וסינן בציניות קייצית : " וואלה , אימא , זה ניראה כמו סרט פירסומת ל " מישען " , נו שוין ( כן בגלל החום והקהל באולם התחלתי לדבר יידיש ) . 
מה אגיד ומה אומר ? 
איזה סרט מרענן ! 
כמו קרטיב וניל , כמו פרוזן יוגורט , כמו אבטיח צונן . 
תאמינו לי שהחזקתי את עצמי לא לפצוח בריקודים במהלך הסרט , גם מוזיקה שאני אוהב ( להקת אבבא ) גם שחקנים שאני אוהב , מריל סטריפ , ג'ולי וולטרס , ופירס ברוסנן - גיימס בונד שהוא הכי חתיך בעיני מכל הג'יימס בונדים שהיו עד כה , ואמנדה סייפריד היפיפיה המדהימה , שבטוח הולכת להיות הדבר החם הבא של הוליווד ועוד קבוצה נהדרת של שחקנים ששרה ורוקדת ועושה לי מסאג' בנשמה . 
אל תחפשו עלילה מרתקת כי אין , כל הגאונות של הסרט הזה זה ההדבקה של שירי אבבא בתוך העלילה , לעיתים בהקשר הזוי , מה שנותן לזה לעיתים את מימד הקומי . 
כל הסרט הוא הצדעה לגיל ה " הבשל " שחי ונושם ובועט ומשתכר ומזדיין מבלי להתנצל בפני הדור הצעיר , " דור העתיד " , דור האינטרנט , דור האינסטנט . 
כאילו בא ואומר לצעירים , לא המצאת כלום מקסימום הבאתם אותה בחיקוי . 
רוצו לראות , ולו רק כדי לברוח מהחום , מאולמרט , מגיאורגיה ומשאר פגעי הקיץ . 
אני מחכה כבר ל DVD _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ השילוב הזה של חום יולי אוגוסט וילדים בחופשה , באלוהים לא יכולה להיות זוועה יותר גדולה מזאת . 
וכל מה שנותר לי זה לדפוק שעות נוספות בעבודה , לא כל כך בגלל שצריך כמו בגלל המיזוג והעדר אלטרנטיבה קייצית מפתה . 
לאן כבר אפשר לברוח , לאן שלא תחליטו לברוח תמצאו שם ילדים בחופשה וטמפרטורה ולחות של חמאם טורקי . 
על ים ובריכה אין מה לדבר , אלא אם כן אתם נהנים להיטגן בשמש כשמסביבכם ילדים שמטביעים זה את זה באופן לא סופי במים מלוחים מפיפי ו/או מלוחים טיבעי . 
אתם מוזמנים לנסות את הים אבל אבל המלצתי הקרה , לא להתקרב לים לפני 22:00 וגם אז רק בחופים די נידחים שרחוקים מהטיילת או מהנמל ( חוף הדוסים , חוף הילטון ) אז לאן עוד אפשר להימלט ? 
לגבי בתי קולנוע , חלילה מלהתקרב לאלו שמקרינים סירטי קיץ , תנסו את אלו שמקרינים סרטי מבוגרים , נגיד סרטים צרפתיים או אנגליים או אפילו סיניים , כמה יותר משעממים ככה יותר טוב , יש סיכוי סביר שתהיו לבד בקולנוע , וזה לא מעט לקבל באמצע הקיץ הקרנה פרטית . 
תלכו על זה . 
ואם כבר מדברים על סרטים , אז שלושת הסינמטקים ( בירושלים תל אביב וחיפה ) בפירוש יכולים להוות אכסניה מוצלחת לבורחים מהרעש והחום , בסינמטק ירושלים יש קפיטריה / מיסעדה לא רעים בכלל ונוף מדהים . 
בתל אביב יש קפיטריה חמודה מאד , וסרטים די טובים , ובכלל המקום נעים ביותר . 
לגבי חיפה אין לי מידע אבל מה כבר יכול להיות רע ? 
מיקלטי קיץ נוספים הם המוזיאונים הגדולים , מוזיאון תל אביב , מוזיאון ישראל ( אם כי חלקם מארגנים פעיליות לילדים במקומות תחומים , אבל נוכחותם במוזיאון עצמו מצומצמת . 
) ואני מניח שישנם עוד מוזיאונים נטולי ילדים בחופשה , אבל מהחום לא עולה לי כרגע בראש . 
אפשר אפילו לרכוש כרטיסיה עם מספר כניסות , במוזיאון תל אביב אפשר גם לראות סרט , וככה לטייל באיזי באמצע היום או אחר הצהריים , לשבת בקפיטריה בין לבין , ולהרגיש קצת כמו בפריז . 
גם בתי קפה יכולים להיות אופציה מצויינת לשרוף זמן באמצע החום , ברובם אפשר לבוא עם המחשב הנייד ולהתנחל לאיזה שעה שעתיים . 
אני אוהב מאד את סניף קפה קפה ברוטשילד פינת הרצל , יש להם שם פינות ישיבה אינטימיות , ואחלה מיזוג אוויר , וגם אוכל ועוגות מצוינים . 
ואפשר גם בבית , עם אבטיח קר , מזגן עליך , פלזמה מרצדת , מחשב נייד ופלפון , והכל הכל בהשג יד , אז מי בכלל רוצה לצאת מבית . 
אם יש לכם עוד רעיונות אני אשמח לנסות וגם להוסיף אותם לפוסט . 
בבירכת תיסעדו ותיצטננו ( הקור לא המחלה ) 
