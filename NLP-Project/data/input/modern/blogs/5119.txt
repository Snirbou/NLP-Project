בהתחלה חשבתי להציב לעצמי משימה או לעשות שינוי כלשהו בימים האחרונים של שנות העשרים שלי . 
אבל במחשבה שניה החלטתי לוותר על הרעיון ופשוט לנסות להנות מהזמן . 
כמו שזה נראה עכשיו , לא מסתמן באופק משבר גיל 30 . 
אמת או חובה ? 
לא ברור לי מתי חל השינוי ואם זה בגלל אופי היחסים המורכב עם ת' , אבל נראה שאני מוותרת על האמת . 
אני כמעט בטוחה שהוא שיקר לי לפחות פעמיים בשבוע האחרון . 
יכלתי לבדוק באחת מהפעמים אם הוא אכן שיקר או לא , אבל בחרתי לוותר על הבדיקה . 
" נגיד ותגלי שהוא באמת שיקר , מה זה ייתן לך ? 
מה תעשי ? 
" שאלתי את עצמי וכשהתשובה היתה שזה מאוד יפגע בי , אבל לא יגרום לתגובה כלפיו , החלטתי שעדיף להיות בת יענה ולומר לעצמי שאני סתם חשדנית ולא צריכה לפקפק בו . 
היום ראיתי מישהי שהתחילה איתו . 
הוא טען שהיא נראית רע , לדעתי היא נראית טוב וסביר להניח שהוא תיאר אותה בצורה כזו כדי שלא אקנא . 
זה גרם לי לפקפק בו יותר . 
קצת מספרים נסיעה עשירית , מדינה 12 , 5 ימים עם הגבר שלי . 
אני מקוה שההרגשה שהיתה לי בפעם האחרונה שנפגשנו שגויה . 
היה נראה לי שקצת נמאסתי עליו וזה מאוד העציב אותי . 
שוב אני לוקחת על עצמי אחריות ותוהה אם משהו שאמרתי גרם לו להתרחק ממני . 
אולי הדיבורים על חתונה או אלה על יום ההולדת או שסתם עבר עליו משהו שלא קשור אלי ופירשתי את זה בצורה שגרמה לי לשדר משהו . 
30 יום לפני יום הולדת 30 אני יודעת שלא אגיע ליעדים שהצבתי לעצמי , אבל מרוצה מהדרך שעברתי בה . 
שוקלת 5 קילו יותר מגיל 20 ו - 2 קילו יותר מגיל 25 , לא הצלחתי למחוק יעד מרשימת המקומות לטייל בהם עד גיל 30 , אבל אני לא מתרגשת מזה . 
פתאום 30 נראה לי סתם מספר ואני לא בטוחה שאחגוג את יום ההולדת . 
עברה לי מחשבה לכמה שניות שאולי ת' יארגן לי מסיבת הפתעה , אבל אני כבר יודעת מה התוכניות שלו לאותו יום ואני לא נמצאת בהם ... 
.. 
. 
2 הופעות טלויזיוניות , מה שפעם ריגש אותי וכיום אני מתייחסת אליו באדישות . 
2 שותפים לדירה , אם לא היה כל כך זול , כבר הייתי מחפשת סידור מגורים אחר . 
סדר יום למרות שהשעון המעורר צלצל כבר ב - 6:30 קמתי רק אחרי 7:00 . 
לקחתי ספר לשירותים וכעבור כמה דקות יצאתי משם מרוצה . 
ב - 7:45 עמדתי בפינת הרחוב ועצרתי מונית . 
הפעם ביקשתי שיעצור לי בקונדיטוריה ולא ליד המשרד . 
חמושה באייס קפה ו - 3 קוראסונים נכנסתי למשרד והחתמתי כרטיס בשעה 8:02 . 
אחרי סבב " בוקר טוב " , שכלל חיבוק ונשיקות מהפקידה החביבה עלי , אחרי שהבאתי מתנה לילדים שלה , התיישבתי במקום ועשיתי ערימה יפה של כל החומר לטיפולי , במטרה להשאיר שולחן ריק בסוף היום , כדי שלא יהיה לי בלאגן כשאחזור מהחופשה . 
כמובן שהיתה מי שהסתכלה על מה אני אוכלת ושאלה אם הפסקתי את הדיאטה . 
" פשוט התחלתי את החופשה " עניתי עם חיוך והייתי מרוצה שאני לא מתרגשת מהערות על אוכל , כמו שהיה פעם . 
אחרי התלבטות בין אוכל סיני לעיראקי , האחרון נבחר וקצת לפני 13:00 הלכתי לאחת מהמסעדות החביבות עלי וקניתי קובה , שאכלתי בהנאה רבה . 
ב - 16:00 , אחרי עוד חיבוקים , נשיקות ואיחולי חג שמח ושנה טובה , החתמתי כרטיס ויצאתי למסע הביתה . 
התלבטתי אם לעשות פן היום או לא והחלטתי שאת התשובה יכריע קו האוטובוס שיגיע . 
היקום החליט שאני לא אמורה ללכת למספרה היום . 
אחרי שנפרדתי מ - 600 ש"ח ( אירו זה עסק יקר ) נכנסתי הביתה ודקות ספורות אחרי מצאתי את עצמי במיטה , עם כוס של דיאט קולה וצלחת של דובשניות ( לאזן את הקלוריות ) והמשכתי לקרוא את הספר שהתחלתי אתמול , עד שבעמוד 150 החלטתי שזה הזמן לעשות הפסקה טלפון מחברה נתן לי את הדד ליין לסוף ההתבטלות ותחילת בילויי סוף השבוע ומאחר והזמן הזה מתקרב , רצוי שאפסיק לכתוב ואלך להתארגן ... 
.. 
. 
שנה טובה מאז אמסטרדם בשנת 1999 לא פתחתי שנה בחו"ל . 
מי ייתן ועוד הרבה שנים יתחילו בחופשות מוצלחות . 
מאחר ולא אהיה בארץ בראש השנה , אשתדל להתחיל את השנה הטובה ברגל ימין ועם תקוה שמחכה לי שנה מדהימה , עם הרבה סיבות לחייך והמון אהבה . 
