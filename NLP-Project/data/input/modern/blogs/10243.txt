כל כך הרבה דברים , הכל מתערבב , המון צבעים וקולות ואנשים וטעמים ורצונות וחלומות וחשק , בעיקר חשק , אבל מה אם זה רע , או לא מתאים או לא במקום ? 
מזל טוב , תודה , סליחה , התנצלות , לא במקום , נלך ביחד ? 
לפה , לשם , לעוד מקום , נסתובב , ניסע , למה לא ? 
זה כיף , שעה וחצי , אפילו יותר , לחזור הביתה בחושך לבד ולהתחבק עם עצמי במיטה ולחשוב מה היה קורה אם . 
ואז זה קורה , ואני חושבת ביני לבין עצמי שאולי זה בכלל לא כזה טוב . 
ואוכלים ושותים ומדברים ומתערבבים ביחד ושומעים מוזיקה טובה ופחות טובה ויש דשא והרבה אנשים הגיעו וכולם שמחים והרבה זמן לא התראינו , וחבל . 
בואו ניפגש שוב מתישהו . 
והיא בכלל נורא נהנית , זה היה די צפוי , היא הביאה מצלמה וחברה חדשה , הם כולם יושבים ביחד כרגיל ומדברים על הדברים הרגילים , לא מחדשים לי כלום ואני יושבת ביניהם וכמהה למשהו אחר לגמרי . 
לא יודעת בכלל על מה אני מדברת או חושבת , פשוט מזיינת לעצמי את השכל , הלוואי ואני אפסיק להקשיב לעצמי . 
אלוהים , ואז אתה בא ומתיישב לידי ומתייחס אלי וכמעט רק אלי ואומר לי שלום ונותן נשיקה ומחבק קצת וטיפה נוגע ונותן לי להרגיש רצוייה ומוחמאת ואתה שם לב לפרטים שאף אחד אחר לא שם לב אליהם לפניך . 
אז למה לא בעצם ? 
למה לא ? 
עריכת חלום שחלמתי עכשיו - 13:49 אתה מנשק לא משהו , רק כדי שיהיה לי למה לצפות במציאות . 
ואתה מחבב אותי מאוד מה שגורם לי לחשוש שזה לא באמת , והמשפחה שלך די נחמדה , והכל קורה נורא מהר לעומת המציאות . 
בוא ניתן לזה לקרות כבר 
