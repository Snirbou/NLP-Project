אני חושבת על זה כבר המווווון זמן ! 
על קניית דירה , אני מתכוונת . 
מחד גיסא , אני יודעת שחייבים הכנסה קבועה יחסית גדולה בשביל זה ( הלא צריך לשלם משכנתא וכל ההלוואות הנלוות אליה - ברדק בקיצור ) ולי אין כזאת . 
אבל מאידך , במילא אני כבר משלמת שכירות כל חודש כמעט 2000 ש"ח , ומשלמת בזמן כמו שעון . 
אז מה אכפת לי לשלם אותם 2000 ש"ח עבור המשכנתא ? 
לכן , אולי במצבי באמת יותר כדאי לקנות ? 
ומדוע אני בכלל חושבת על קנייה ולא מסופקת בשכירות , מה ההבדל ? 
לזה יש לי תשובה דווקא . 
אדם רווק , שיש לו הורים ולהורים יש בית , וודאי יכול חופשי לשכור דירה ולא לדאוג לעתיד . 
ואני אמנם גרושה , אך יש לי ילד ! 
כלומר , אפילו אם זה נשמע מצחיק לגביי , אני ראש המשפחה ! 
ובן - אדם שהוא כבר הורה , אינסטינקטיבית דואג לעתיד ילדיו ורוצה לסדר עבורם כמה שיותר עניינים . 
וגם אני עוד צעירה יחסית , גם לי יש רצון להינות מבית משלי . 
רק יש לדעתי בעייתיות אחת בדבר . 
אינני רוצה לקנות בית בשכונה בה אני גרה היום . 
זה מקום די עלוב . 
הבניינים פה בנויים באיכות נמוכה , מתגוררים כאן מלא ערסים ואפילו סוחרי סמים סוגרים פה דילים ב - 3 לפנות בוקר . 
לא מקום הכי טוב לגדל בו ילדים . 
ובשכונות בהן אני כן רוצה לרכוש דירה , הבתים יקרים שחבל על הזמן ! 
! 
! 
המחירים לפחות פי 3 או פי 4 ממחירי הדירות אצלי בשכונה ! 
נורא מבאס ! 
וכאשר חושבים על כל הבלגן המשפטי שמלווה קניית בית ... 
.. 
. 
טוב , מילא משפטי , פה דווקא יכול להיות לי סיוע צמוד . 
אבל כל הבדיקות של מצב הבית ( אם הכל תקין , אם הבניין אינו עומד להתפרק , אם לא גובים על הדירה מחיר גבוה מדי ) - זה באמת בלגן שלם ! 
לא יודעת מה לחשוב ! 
או שבכלל לדחות את המחשבות הללו ולחזור אליהן לאחר סיום הלימודים ? 
... זה כבר לא פעם ראשונה שרונן חוטף מאמא שלי או ממני . 
ובאמת , לא סתם ! 
הבוקר , למשל , התנהג מה - זה בחוצפה ! 
כשאמא ביקשה ממנו להתלבש , הוא התחיל להתווכח . 
ואני עברתי לידם , שמעתי אותו ואמרתי בטון רגוע : " רונני , אל תתווכח . 
" והחצוף הקטן הזה ענה לי : " תסתמי כבר " . 
מה הפלא שהתעצבנתי ? 
פתחתי עליו פה והבהרתי שאם הוא מדבר אליי ככה , לא אקנה לו יותר לא קלפי סופרגול ולא פיצות וכל מיני פינוקים ! 
מה זה צריך להיות , לעזאזל ? 
אני אפילו בגילי אינני מסוגלת לומר לאמא שלי " תסתמי " ! 
בחיים לא ! 
אפילו שאני כועסת עליה לפעמים , אין מצב שאדבר אליה בגסות ! 
חונכתי ככה ואני מרוצה מזה . 
כשהייתי בגיל של רונן , אמא אפילו הייתה סוטרת לי כשהתחצפתי ! 
טוב , לרונן אף אחד לא מביא מכות במובן הפיזי , אבל הטפות מוסר יש לו בשפע מסבתא ! 
אני אם צועקת עליו , מיד הכעס עובר לי ואני אף מתחרטת על ההתפרצות . 
אבל אמא שלי ככל שממשיכה בהטפות מוסר , כך נדלקת יותר ויותר ! 
אני בתור ילדה זוכרת את זה היטב . 
ואפילו אמרתי לאמא פעם : " עדיף לי לקבל כאפה של רגע במקום הרצאה של שעתיים " . 
כי כשהיא הטיפה לי , הלך לי חשק לחיות ! 
היום הייתי בהסכמה מלאה עם אמא לגבי התנהגות של רונן . 
את ההורים צריך לכבד וזהו ! 
אתה יכול לא להסכים עם ההורה , אבל דבר אליו בכבוד ! 
בקיצור , מרוב הדיבורים של אמא רונן התחיל כבר לבכות . 
ואז אמר לי : " אמא , סליחה " . 
למען האמת , סלחתי לו שניה אחרי שכעסתי עליו . 
ואללה , אין לי לב לכעוס על הילד שלי יותר מדי זמן . 
מי יודע , אולי זה אפילו יותר טוב ככה מאשר שיחות חינוכיות של יום שלם ... 
.. 
. 
