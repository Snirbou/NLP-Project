יש בישראל תנועות ומפלגות , שניכסו לעצמן שמות כמו " חופש " ו " שינוי " , שמתמקדות בנושא המכונה " הכפיה הדתית " ומתהדרות במצע שמטרתו לסיים את התרחשותה של כפיה זו . 
תנועות אלו דורשות כאלו דברים כמו שכולם ישלמו מסים , שכולם יקבלו את אותה רמת קצבאות ושכולם יגויסו בגיוס - חובה לצבא . 
מה שאנשיהן לא מבינים הוא , שאילו היו בעד הטוב , הם היו דורשים שאף אחד לא ישלם מסים , שאף אחד לא יקבל קצבאות ושאף אחד לא יגויס בגיוס - חובה לצבא . 
1 . 
" הקומוניזם קשור ישירות לאתאיזם " . 
לא נכון : דת היא פילוסופיה של אירציונליות וכפיה בה מוצבת מעל חיי האדם ואושרו ישות בלתי נראית המכונה " אלוהים " , ונטען כי על האדם לחיות ולמות למען אותה ישות , שאינה קיימת במציאות . 
הקומוניזם , בדיוק כמו דת , הוא פילוסופיה של אירציונליות וכפיה . 
בקומוניזם ( / אוטופיזם/פאשיזם ) מוצבת מעל חיי האדם ואושרו ישות בלתי נראית המכונה " חברה " , ולעתים " מדינה " , ונטען כי על האדם לחיות ולמות למען אותה ישות , שאינה קיימת במציאות ( לפחות לא במובן של " סובייקט שיש לו רמת אושר כוללת ברת - מדידה אשר הגדלתה , באמצעי כפיה , מביאה להגדלת האושר של כל אחד מהיחידים הכלולים בו " ) . 
ההיפך מאירציונליות וכפיה הוא רציונליות וחופש . 
פילוסופיה של רציונליות וחופש היא פילוסופיה בה לא מוצב שום דבר , נראה או בלתי נראה , מעל חיי האדם ואושרו . 
מאחר וגם הקומוניזם וגם דת הן פילוסופיות של אירציונליות וכפיה , הרי שקומוניזם = דת ודת = קומוניזם . 
במלים אחרות : הפילוג החשוב , האמיתי , הוא לא בין " קומוניזם לדת " , אלא בין אירציונליות וכפיה לרציונליות וחופש . 
אין כל הבדל בין קומוניזם לדת , מנקודת מבט ( אתאיסטית באמת ) המציבה מעל לכל את חיי האדם ואושרו . 
2 . 
" הקומוניזם קשור ישירות לעבודה ולמלאכה " . 
לא נכון : בפני מי שרוצה להוציא דבר - מה מן העולם הטבעי ולהעבירו אל העולם האנושי עומדת ברירה אחת בלבד : לעבוד ( מכיוון שעל העולם הטבעי אי אפשר לכפות ו/או לרמות ) . 
לאחר שאותו דבר הוּצא מן העולם הטבעי ועבר לעולם האנושי , שם הוא מהווה ערך , ישנן שתי דרכים לאדם שני להשיג את אותו ערך מידי אדם ראשון : האחת היא סחר הוגן והשניה היא כפיה ו/או רמיה . 
לא כל בני האדם עוסקים בהוצאת דברים מהעולם הטבעי ( עבודה ) והעברתם לעולם האנושי ( " עולם הערכים " ) , אך עם זאת , לאורך ההיסטוריה , רוב בני האדם עסקו בכך . 
מכיוון שאדם אחד = מוח אחד = שליטה בגוף אחד , מכיוון שעבודה היא דבר קשה ותוך יציאה מהנחה שסבל הוא רע , אושר הוא טוב ושניהם יכולים להיות מורגשים רק על ידי יחידים כאמור , הרי שהטוב לאדם שכן נכלל בקבוצת ה " עובדים " הוא להחזיק בערכים בכמות שווה לכמות הערכים שהכניס לעולם האנושי . 
טוב זה יכול להיות מתואר גם כ"מה שהוגן " . 
מכיוון שהקומוניזם היא מערכת חברתית בה אין התחשבות בעובדה שעבודה היא דבר קשה - הווה אומר , כמות הערכים המוחזקת על ידי בני אדם שעשו פחות מהדבר הקשה הזה מושווית , באמצעי כפיה ורמיה , לכמות הערכים המוחזקת על ידי בני אדם שעשו יותר ממנו , כך שכמות האושר או הסבל שחשים בני כל אחת מהקבוצות אינה פרופורציונלית לקושי מעשיהם - הרי שאין לה שום קשר לעבודה ולמלאכה , פרט לקשר הפוך . 
חיפשתי בגוגל את הביטוי " big city like " . 
לא חשבתי בכלל על ה ... 
.. 
. 
עניינים הגדולים , אם להגדירם כך . 
התוצאה התשיעית ( מקום גבוה מאוד , כמובן ) שקיבלתי היתה בלוג זה ( עם מה שמופיע בו ב " רשימות " בצד שמאל ) . 
גורלים ? 
מזלים ? 
צירופי מקרים ? 
לא ברור , לא ברור בכלל . 
קיימת בחדר מנוחה בבניין יחידה בבסיס . 
ישנם בה כמה ספרים מעניינים כמו המהדורה העברית של Flation הקיינסיאני , מאת אבא קובנר , ו " החברה הפתוחה ואויביה " בהוצאת שלם - עם הקדמה מופלאה של הפילוסוף יובל שטייניץ ( דרך אגב , בתחילת הפרק הראשון של הספר מופיע ציטוט של אפלטון , שהוכיח לי סופית והחלטית שאפלטון היה חלאה ) . 
כדאי לי מאוד מאוד מאוד לקרוא את הספר הענק הזה , ואני מתכוון לעשות זאת במהלך שנת 2006 . 
היה שם גם , באנגלית , רומן אמריקני מהשנים האחרונות בשם Afterburn , מאת קולין האריסון . 
ספר לא רע : נפתח בתיאורים חסרי רחמים ( על הקורא ) של מוראות השבי של טייס בויאטנם , שאפילו לא " זוכה " להגיע ל " הילטון האנוי " . 
תמיד מקיל לחזור לתורנות מטבח , בתום ההפסקה , אחרי שאתה קורא משהו כזה ומבין עד כמה קלות , יחסית , הן מטלותיך ( מה שלא משנה את העובדה שמגויסי - חובה הם עבדים ; שנולדתי כשאני לא חייב לאף אחד לעשות כל זאת ללא כל שכר ) . 
אבל ה " פנינה " האמיתית שמצאתי שם היא ספר בשם " המאטריאליזם ההיסטורי ומתנגדיו " , מאת אחד ג.וו . 
פלכאנוב , שיצא לאור במוסקבה בשנת 1895 , ונדפס בישראל בשנת 1950 , על ידי הוצאת " הקיבוץ הארצי - השומר הצעיר " במרחביה ! 
ומצאתי אותו במצב מעולה , הדפים המצהיבים הדוקים , כריכת הבורדו כמו - חדשה . 
כרך בן חמישים וחמש . 
קצת ציערה אותי המחשבה על עומק האופל בו היה שרוי העולם בשנת 1950 - ועל עד כמה שהוא ממש לא יצא מהאופל הזה עד היום , עד לרגע זה ממש , ומי יודע מתי יִצא . 
ולעניין הטקסט עצמו : אני מגלה שזה כמעט כיף לקרוא ספרים כאלו , שהם לא יותר מרצף של הנפצה אירציונלית אחר הנפצה אירציונלית , ולאמן את מוחי ואת יכולתי לענות תשובות רטוריות לטיעונים ה ... 
.. 
. 
מונפצים , כאמור , שמוצגים שם כאילו הם התגלמות המובן מאליו . 
לדוגמה : יש שם הנפצה אירציונלית שכותרתה " הכלכלה מעצבת את ההכרה " . 
המחבר מסביר , שבחברה השבטית הקדמונית , האדם צרך רק כמה שהיה דרוש לו לקיומו במישרין , ואת השאר חלק עם שאר חברי השבט שלו - זאת מכיוון שלא היו אז צורות לחסכון ( לא היה כסף , ואם , לדוגמה , אחד ניסה לשמור לעתיד את הבשר שצד , תוך כמה ימים הוא הרקיב והפך בלתי - שמיש ) ; לכן לא היה , כאמור , חסכון , והחלוקה של היצור העודף לא היתה על בסיס אינדיווידואלי אלא על בסיס חברתי . 
ובכן , מר פלכאנוב , reality check : למה , אם כן , נראה לך שהמציאו את הכסף ? 
! 
( במלים אחרות : אל תכתוב " הכלכלה מעצבת את ההכרה " - תכתוב " הכלכלה עיצבה את ההכרה , עד שהמציאה רוחו היוצרת של האדם אמצעים [ הכסף והחסכון ] להקטין השפעה זו , וכיום הכלכלה אינה מעצבת את ההכרה במובן של המחבר ; ואותנו צריכים לעניין ימינו - לא תקופת האדם הקדמון " ) . 
ובעוד ועוד שכאלו רצוף כל הספר ( שדרך אגב , בראש עמוד השער שלו מתנוסס " פועלי כל העולם , התאחדו ! 
" ... 
.. 
. 
איזה חמודים היו החבר ' ה ממרחביה - וכמה גרוע היה מוחם , אם חשבו ששוד שיטתי וקיצוני של זיעת אפו של האדם העובד , על ידי כנופיה של מורמים - מעם ממשלתיים , קשור איכשהו לטובתו של האדם העובד ) . 
שאילת הספר הזה בספריה לאחר שהחזרתי אליה את " The Fountainhead " היא לא scarilege ; היא מעבר ל - scarilege ... 
.. 
. 
ובכל זאת , עשיתי זאת . 
מדוע ? 
א . 
זה מעניין , מהבחינה האינטלקטואלית הטהורה . 
ב . 
העיקר : כשמדען ניגש לפתח אמצעי נל"א ( נגד לוחמה אלקטרונית ) הוא צריך לדעת איך הל"א של הצד שכנגד עובד ; הוא צריך לדעת זאת ברמות ידע מדויקות ומפורטות ביותר , בכדי שהנל"א יהיה יעיל . 
אני לא מדען . 
אני פילוסוף . 
ה"ל"א החשיבתי " שברצוני להתמודד מולו הוא הרבה יותר חזק , משמעותי ותשתיתי מכל ל"א אלקטרומגנטי שבעולם . 
כדאי לי לדעת מה הם אפנוניו . 
מכמה עשרות העמודים הראשונים , שקראתי עד עכשיו , זה נראה כמו ספר טוב - כספר גרידא . 
