לפני שבוע אחד , הבנתי דבר חשוב . 
בעצם , הבנתי שני דברים חשובים , אבל הראשון מביניהם – שאנו חיים בעידן האינטרנט ; שכל מלה שאני כותב כיום תיקרא בעתיד על ידי חבריה המתלהמים של רשות מחוקקת ; ושעל כן , זהירות רצויה – הוא עניין פעוט . 
עניין טכני , באמת . 
כי הרעיון המרכזי שנגלה לי , בעת שישבתי שם , שולחן אחד עם כמה מהמוחות המשפטיים הדגולים ביותר של המאה העשרים , לא הבזיק בעת הנאומים הנמלצים ; בעת קבלת הפנים הנאה ; או בעת השיחות המרתקות , לאחר ההרצאות , עם עונבי העניבות ( כל אחד יותר משכיל חוּקתי מהשני ) . 
הבנתי דווקא כמה מלים שקלטתי בזווית האוזן , מקצהו השני של השולחן . 
הן הלכו בערך : אני לא יודע מי האדם שאמר אותן . 
לא זיהיתי אותו . 
הוא לא היה שופט עליון או פרופסור בליגת הקיסוס . 
אך אין הדבר חשוב . 
המלים הללו נאמרו על פרופ ' אחר שהיה שם , ושבמקרה , או שלא במקרה , ישב לצדי בשולחן . 
כל פשעו : הוא גם אמריקני וגם – מעשה - שטן – הביע בפומבי את תמיכתו בזכות לרכוש ( ! ) . ממש כאילו דוּבר על זכות העומדת בשורה אחת עם חירות , חיים , פרטיות . 
אותן מלים שבהן כל שאר המלומדים תומכים בעוז . 
ואז הדבר זרח עליי . 
אני לא אהיה שם . 
לא אתן לזה לקרות . 
לא אהיה בעוד שלושים שנה פרופסור למשפטים , לא כך . 
אסרב להקדיש חיי למחקר מעמיק , להנחלת הידע לצעירים , להצעדת המין האנושי קדימה , לחקר המציאות היחידה שקיימת , להולדתו של דבר חדש , רענן ומקורי – רק כדי שבסוף הדרך , איזה פוסטמודרניסט יפטור אותי בכינוי " אנטונין סקאליה " ! 
מצטער , אבל לא עבורי . 
No - No . 
אהיה מתוחכם יותר . 
אחדור אליהם פנימה . 
והוא יושב מולי , הילד הזה , ומחליט לדבר בהפגנתיות רק איתי , מכל הידועים ואדירי - העולם שמקיפים אותנו , יוצר אי קטן של קוהרנטיות גמורה , והוא מעז מצחו , מתעלם מהם , ובוחר בי , כאילו היתי הנרי קמרון שלו . 
אם אצליח , לא אפגוש בו לעולם . 
ואז אולי גם יוודע , כבר הזמנתי כרטיסים , כבר ארזתי את המזוודה . 
אחת גדולה אחת קטנה שלא תלך לאיבוד בטיסה . 
הכנסתי פנימה שטרות חדשים ופריכים של יורו , הוצאתי החוצה את פיסת המסטיק שהיתה שם דבוקה . 
המלון ברובע הלטיני , חדר בקומה לא ידועה . 
חמישה ימים וארבעה לילות , דצמבר עשרים ושלוש עד עשרים ושבעה . 
מסלולי ההליכה עוד לא מתוכננים , הם מבוססי - אמונה . 
מתחת למלון ביסטרו , לצדו מטרו , לידם פרפומריה . 
שמות חורפיים של בורדו וכחול מצרפת הרחוקה . 
בסרטים מגדל אייפל נשקף מכל חלון , אני אסתפק במבט על סתם נקודה . 
עבורי זה להיות שם , עם המזוודה פתוחה , על הרצפה , וכמובן טלוויזיה סגורה , כך שאוכל לראות סנטה קלאוס מכוסה פתיתי שלג , עצים מפגינים נשירה מתונה , צהלותיה של כרכרה . 
פשוט , עם ספר באנגלית ביד אחת ושום מצלמה ביד השניה . 
מעיל ארוך מעל חליפה נאה במסעדה יקרה , סוודר כתום מעל כפתורים במופע האופרה . 
ימים לפני כן , עזיבה מתוקה , עמידה מול בני בית בענווה . 
" כן , זו הפעם הראשונה שאני מממן לבד חופשה " . 
ישאל השואל , למה שכל זה יהיה רק בגדר הנחה . 
הרי הכל קיים , הכל מראש נקבע . 
חסר רק דבר אחד , חסרה רק החברה . 
