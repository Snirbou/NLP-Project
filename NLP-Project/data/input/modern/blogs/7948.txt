אין ספק שקיבלתי את אחת ההחלטות החכמות והנבונות בחיי כשעברתי לגור בדרום תל אביב . 
כל כך חסכוני ונורמלי לגור כאן . 
השכונה פרחונית ונעימה , שקטה ומלאת חניה , אני נוסעת מרחק קצר יחסית לעבודה וחוסכת המון על דלק והכי חשוב - אין בה את הדברים והמקומות שגרמו לי לבזבז כסף מיותר בשנתיים האחרונות . 
אין ארקפה או בכלל בית קפה שלוקח 10 שקלים ויותר לכוס קפה עם קצת חלב בפנים . 
אני מאוד אוהבת קפה הפוך בבוקר , אבל עכשיו אין לי איפה לקנות בדרך לעבודה . 
אז אני שותה קפה בעבודה , מקופסה של Jacobs ויש לזה את אותו אפקט - זה מעיר אותי . 
אין מעדניות וחנויות של אוכל יוקרתי שגורמות לי לגהץ 200 שקל על פסטרמות משובחות בלי למצמץ . 
אפילו בשביל הסופר אני צריכה להתאמץ - זה לא ליד הבית ולכן אני לא מוצאת את עצמי משוטטת שם גם כשאני לא צריכה שום דבר , ומן הון להון מוציאה 100 שקל על אוכל שיתחבא במקפיא . 
אין גם קניונים קרובים לבית , וכך בכלל נמנעת ממני המחשבה המטופשת הבאה : " אם כבר אני נתקעת בפקקים בדרך הביתה , לפחות אעבור בקניון ואעשה משהו מועיל , כמו לבזבז כסף " . 
אם אני רוצה ללכת לבזבז כסף , אני צריכה ממש להתאמץ בשביל זה . 
השוק קרוב אליי הרבה יותר , מה שהוריד את המסך על פרויקטים מיוחדים של נסיעה לשוק ב - 6 בבוקר לפני העבודה . 
עכשיו אני פשוט עוברת שם כשבא לי - וב - 100 שקל אני קונה ירקות ופירות לשבועיים . 
אין פיתויים , אין קריצות לבזבוזי כסף מיותרים , אין סיבה לשפוך כסף על שטויות ואפילו החברים שלי בחנות מסוימת קרובים אליי הרבה יותר מהרגיל . 
מי אמר שבדרום פחות טוב ? 
עצוב , מה שקורה בארה"ב . 
האנשים סובלים מחוסר פופולריות , הטלפון שלהם לא מצלצל מספיק ואף אחד לא מתייחס אליהם באופן כללי . 
בתרבות בה הפופולריות היא הכל , חייבים למצוא פתרון למצב הזה . 
אז הנה , מישהו מצא - פתרון פאתטי ככל האפשר , כיאה וכיאות לאמריקאים מפגרים . 
ה - Popularity Dialer יחייג אליכם בזמנים שתקבעו לו , וכך תוכלו להעמיד פנים ( ! ! ! ) שאתם מדברים עם מישהו בטלפון , ושבכלל הסלולרי שלכם לא נח לרגע . 
וכך , כולם יחשבו שאתם סופר - מגניבים ומבוקשים , ושהטלפון שלכם לא מפסיק לצלצל . 
אפשר לבחור בשיחה שבה אתם מעוניינים - קול אישה , קול גבר ואפילו הבוס . 
כנראה שאין כמו קצת תשומת לב סלולרית לשיפור המצברוח . 
החור הכי גדול בעולם ( ולא , לא מדובר בכוס של האמא של נסראללה ) , מסתבר , נמצא ברוסיה , במזרח סיביר , ליד העיירה מירנה . 
הוא בעומק 525 מטר ובקוטר 1.25 קילומטר . 
חל איסור על כלי טיס לעבור מעליו , מאחר שיש בו שאיבה שגרמה כבר למספר התרסקויות . 
ואני אומרת , זה הזמן לעשות חור כזה בביירות , שבתחתית שלו יהיה , מפורר לפירורים קטנים , כל חיזבאלון שאי פעם דרך על פני האדמה . 
במסגרת שאר השטויות המסתובבות ברשת , יש עכשיו גם סדרת תמונות משעשעת המציגה פסלים מוזרים מרחבי העולם . 
בין שאר התמונות המוזרות , מצאתי את שתי אלה מטרידות במיוחד : וככה , איך שנפלו אתמול הקטיושות בחיפה , קצת יותר מדי קרוב לבית המשפחה שלי , הבן שלהם החליט שזהו זה - נוסעים לתל אביב . 
בהתארגנות מהירה הם הגיעו - הדוד , הדודה , הבת דודה וגם הכלב הנבחני שלהם , והשתלטו על הדירה של אבא שלי , שבשמחה פינה אותה לטובת שינה אצל החברה שלו . 
מובן שזה לא כיף שמשפחה צריכה להתפנות מהבית שלה בשל ירי טילים , אבל נחמד לי שהם בסביבה . 
יוצא לי מעט מאוד לראות אותם , וזו הזדמנות נחמדה , בסך הכל , ליהנות מחברתם ולתת להם להירגע . 
" ישנו כמו מתים הלילה " , אמרה לי הדודה הבוקר . 
לפחות כאן הם יכולים לישון בשקט . 
עד שהטילים יגיעו בואכה תל אביב , אני מניחה . 
ואז נעבור לבאר שבע ? 
לא תהיה ברירה . 
שמעתי שבאילת אין מקום ליתוש חולה סכרת . 
ומכל הדברים שבעולם , לי דווקא בא ללכת לקניון ולבזבז כסף . 
בת דודה שלי משפיעה עלי לרעה . 
אין זה סוד ש - Dune היא סדרת הספרים האהובה עליי . 
והיום אף קראתי מאמר חביב , המציג את קווי הדמיון הבולטים מאוד בין " מלחמת הכוכבים " ל - Dune . 
חולית , כמובן , היתה הרבה לפני לוקס והג'דיי שלו , ומעניין לקרוא את ההשוואה בין העלילה , הגיבורים ופריטים חשובים ב - 2 הסיפורים הגרנדיוזיים האלה . 
ה - Voice מול ה - Jedi mind control , פלנטות המדבר הנטושות למחצה , מלקטי הלחות ואפילו השמות של הגיבורים . 
הכל מתחיל ונגמר במדבר של פרנק הרברט . 
חלק לא קטן מהמשפחה שלי גר בחיפה . 
דודים , דודות , בני דודים ודור שלישי ( בלי תוספת קרינה אבל עם תוספת מזהמים ) . 
ולמרות שכבר יותר משבוע עפים שם טילים , רובם גם נשארו שם . 
ביניהם , הדודה הכי עליזה ומקסימה שלי ( האמת כולן עליזות ומקסימות . 
אבל היא גם עושה ממולאים בטעם גן עדן ופאי פקאן שלמות ממנו ) ובעלה - אנשים מבוגרים בני 70 שלא מוכנים לבוא לתל אביב , למרות שהוזמנו נמרצות . 
אז היום ניסע אבא שלי ואנוכי לחיפה , ללא נספחים או מתלווים משאר המשפחה , שקצת מפחדים . 
" אני לא חושב שאתם צריכים לנסוע " , אמר לי סופרמן המקסים בשיא הרצינות . 
" בחייך " , עניתי לו , " זרקו עליי פצמ"רים בלבנון ואבנים בטול - כרם . 
קטיושות לא ממש מפחידות אותי " . 
מה שנכון . 
אנחנו לא נוסעים להתגרות בגורל , לשחק במשחקי אקסטרים או לעשות דאווינים . 
אנחנו נשב במרחב המוגן כמו ילדים טובים ולא נרביץ רייסים ברחובות . 
אבל יש לנו שם משפחה , בעיר חצי נטושה . 
זה שקצת קשה אומר שננטוש אותם ? 
והאמת , אנחנו לא ממש מפחדים . 
זה עניין גנטי . 
בלי קשר לכלום - גיליתי שהתנור בדירה החדשה מקצר את החשמל . 
נאלצתי לטגן את טבעות העוף של ארוחת הצהריים ועכשיו יש לי סוג של צרבת . 
שערורייה . 
שבוע קשה של אריזות והובלות , כמה ימים נטולי אינטרנט באופן חלקי , המון הוצאות כספיות ושבירת חוזה בדירה הקודמת - והכל היה שווה את זה , בלי שמץ של ספק . 
דירה משלי , לבד , שקטה , נעימה ונקייה . 
בלי שותף מצחין , המתעטש , נוחר , מפליץ ומסריח מול הטלוויזיה ברוב שעות היממה . 
אני יכולה לעשות כמה רעש שמתחשק לי , וליהנות מדממה מוחלטת כשמצב רוחי מעוניין בכך . 
אני לא חייבת לסגור את הדלת של החדר בלילה - ומי אמר שאי אפשר ללכת עירומים ? 
! 
עושה אור כשבא לי , חושך כשבא לי , אוכל כשבא לי , הכל כשבא לי , ובטח לא מתעוררת באמצע הלילה כשהמטומטם צורח " יש ! 
" על גול או נוער בצחוק - חמור על " הרצועה " בביפ ( כמה נמוך אפשר לרדת ? 
) . 
אז נכנסתי שוב לבור - כלכלי - זמני . 
אז מה . 
אין מחיר לחופש , ותוך 3 ימים הדירה הזו מרגישה לי בית , כמו שכבר הרבה זמן לא הרגשתי . 
שלי . 
ואפילו יש כבר אינטרנט וסט התופים מורכב ונוצץ לו בסלון . 
איך אומרים ? 
אמריקה . 
