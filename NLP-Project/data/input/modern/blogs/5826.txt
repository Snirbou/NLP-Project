היתי רוצה שמישהו למעשה ישים לב למה שאני עושה . 
כלומר , ישים לב למה שאני עושה . 
כלומר , ישים לב למה שאני עושה . 
כלומר , היא קיימת , האפשרות הזו . 
אני לא נתקלתי בה מעולם , אף לא פעם אחת ויחידה , מכיוון בני אדם אחרים ; ויתרה מזאת , אין ספק שאין עוד אף בן אדם על פני כדור הארץ שהותזה לעברו בצורה כה קיצונית האבקה הממסכת מפני האפשרות שבני אדם אחרים ישימו לב אי פעם להיותו מי שהוא ומה שהוא ; אך אני יודע בודאות כי היא קיימת . 
כלומר , ישנם אנשים ששמים - לב - למה - שבני - אדם - אחרים - עושים . 
ואפילו , הפלא ופלא , אני אחד מהם ! 
כשישבתי בצבא במרחק מטר מבן אדם שהביטוי " חרא של בן אדם " צנוע וחסוד מלתארו , רק אמרתי לעצמי , הוא מקצוען , ( הוא עשה תפקיד דומה לשלי ) הוא עושה את התפקיד שלו באופן מעולה , וזו הדרך היחידה לשפוט אותו , זה קנה המידה היחיד . 
ולא העזתי לכעוס עליו , רק על עצמי , רק על עצמי כל הזמן , תמיד , לעולם . 
אז הוא התנהג כמו שהתנהג והתנהג כמו שהתנהג ובסוף יצאתי מהצבא עם הדבר שיצאתי אתו ( או ליתר דיוק בלעדיו ) מהצבא . 
וכשעופר הסמי - דרומי היה מתייחס סלקטיווית לבני אדם אחרים כאילו הם לא אוויר אלא גז קריפטון , ידעתי שהדבר החשוב היחיד לגביו ביקום כולו הוא שהוא יודע פיזיקה ופיזיקה ישומית ויודע אותן היטב . 
וכשמישהי כתבה באופן כל כך נפלא , וגם ידעה לתכנת , לתכנת , לתכנת , לתכנת , וגם שרה במידת טיב אבנורמלית , היתי מוכן להיות בשבילה כל העולם ובחזרה מסביב , פשוט כי שמתי לב לעצם עובדת קיומם של כל הדברים הללו . 
ולה לא היה אכפת מכך , אפילו לא סוג של , נגיד , ברמה של שיהיה לה אכפת . 
ויש שתי מישהן אחדות ויחידות מבין 6,874,091,350 שוכני עולם שתקראנה את הקטע הזה וסוג של תיבהלנה למשך שלוש ורבע דקות , כי להן היה אכפת , לתקופות זמן קצובות ביותר ונפרדות זו מזו , אם כי עדיין לא עד כדי שהן , ובכן , תשימנה לב למה שאני ע - ו - ש - ה . 
הדבר היחיד שלא עשו לי עדיין בחיים הוא לקרוא לי בשמי . 
" אה - סף " . 
שתי הברות , בקול נשי . 
בעצם יש רק עוד דבר אחד חוץ ממנו שלא עשו , וזה להזריק לי סרוטונין ישר לוריד או למוח , וחבל שלא עושים זאת , חבל מאוד . 
כי אני קפיטליסט ( קרי הדבר היחיד שנותר לי , בעבר , בהווה ובעתיד כל - כולם ) ולפיכך אני שם - לב - לעצם - העובדה - שבני - אדם - אחרים - עושים - דברים - מסוימים - ופועל - בהתאם - לעובדה - ששמתי - לב - לכך . 
זו המשמעות של הביטוי " אחריות אישית " , בסך הכל . 
אבל רק עם דבר אחד ויחיד ובודד לא השלמתי , עדיין : האפשרות שגם את , היכן שלא תהיי , לא תשימי לב לכל הדברים שאני עושה , לעולמי לעולמיא . 
היום לפנות בוקר , גררתי בספונטניות שלי את בועז לזמיר . 
בספונטניות , כי קראתי עליו לפני כן רק באינטרנט : זה היה הביקור הראשון שלי שם אי פעם . 
בסוף הלפנות בוקר , בועז , שרוף - המוסד , אמר לי : " איך יתכן שלא הכרנו את המקום הזה קודם ? 
! 
" נאלצתי להסכים . 
- " זה לא אומץ " - " אז כּיִפְרִי " ? 
- " זה גם ... 
.. 
. 
לא הוא " - " טוב ביי " יש לה את הבלוג השלישי הכי טוב בכל ישראבלוג , והיא יודעת את זה . 
