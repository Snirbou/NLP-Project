יש מעט בעיות צליל , אבל אחד המגיבים כתב , ואני מסכימה : The sound perturbations add to this a feeling of nostalgy . 
It is as if the past is communicating with you through a dream . 
תוכלו לציין אם האזנתם ? 
אני קוראת , בעיקר את ספר הקודש מפי עמיחי ומפי פלורה ויניצקי . 
ולפעמים נדמה שבלתי - אפשרי , בלתי - נתפס , הסוף שהוא מחר ( נותרו עוד , ב - 23 , ב - 4 ואולי גם ב - 14 , אך הן זניחות ) ובעצם מתי התחיל ? 
לפני שלוש שנים בסך - הכול המירוץ , הטירוף , ולמה התחיל ? 
כדי להוכיח שאני יכולה . 
לא , כי אני לא יכולה אחרת . 
חייבת להגיע אל השיא אם הוא בר - השגה . 
והמורים אומרים : הגעת , את שם . 
והצבא אומר : הגעת , את שם . 
ואני חושבת : אני הכי הכי מה ? 
זרועות דקות של נערות - אוטובוסים מבהירות : פחות הגלים הנשברים לוחשים : פחות אורות מסנוורים : פחות פחות , פחות . 
והם צודקים . 
אני נמצאת בבית של חברים , בדרך - כלל ביישובים מרוחקים יותר או באזור נחבא של עיר , ומרגישה את זה : אפשר לנשום . 
לשחרר את האוויר המוחזק , להתרווח . 
התקרה גבוהה , הקירות לא דוחקים , הדממה מתגנבת דרך החלון וזה נעים . 
וזה פשוט . 
ומשהו בי אומר שלא ייתכן שזה המצב השונה , המיוחד . 
ככה אמור להיות תמיד . 
לא ? 
לא ככה היינו פעם , לפני שהייתי , לא ככה חיים רוב בני האדם ? 
ואז אני לא רוצה לחזור הביתה . 
כי ברור לי שזה לא ככה תמיד , שזה בכלל לא ככה . 
שבמקום שאמור להיות המפלט שלי , המקלט שלי , אין רגע שקט אחד . 
ואולי דווקא יש רגע שקט , אבל עצם היותו רגע אחד קצר , אותן חמש שניות יקרות שבין מכונית למכונית , הופך אותו למחניק יותר ; כי שקט צריך להיבנות . 
לעטוף . 
לאפשר לבית החזה לעלות , לרדת ושוב לעלות , להקיף רצף מחשבות ולא רק שבריר של אחת . 
ומתחשק לי - כמה אירוני - מתחשק לי לצעוק , שזה לא בסדר , שגם לי מגיע תנאי החיים הבסיסי כל - כך הזה , שאולי זו הסיבה למודעות העצמית והגופנית המוגברת ולצורך להחזיק את עצמי חזק , לקיפאון , לכל מה שמונע ממני , ואפילו לא משנה את מה , את הכול , ומתחשק לי לצטט , באוזן , בעין , נוקב , רעש , כל כך הרבה רעש , הראש מסתובב והלב - - אבל אני יודעת שבסוף כל יום אצטרך לחזור הביתה , ושבעצם זה לא באמת משנה , הרי התרגלתי . 
אז אולי עדיף לא לחשוב על זה בכלל . 
