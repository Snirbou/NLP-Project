40 שעות . 
קצת עייף , אבל לא יותר מדי . 
כאן באה מחשבה שלא נכתבת . 
מחכה לרגע שזה סוף סוף יקרה , ובאמת אדע חופש מהו . 
ניסיתי את מה שאמרת , ומסתבר שלכתוב פוסט ממש גיי לא מציף את המסנג'ר שלך בפניות מעדר בחורות בנות 16 עם תיאבון מיני בשמיים . 
טוב נו , לפחות ניסיתי . 
תאמת , זה גרם לי לחשוב . 
אני קורא את הפוסט הקודם והוא מצלצל לי בצורה די מציאותית . 
כלומר , יתכן מאוד וזה מה שתמצאו בבלוג של כל אימו קיד מצוי שהחליט לשפוך את ליבו . 
מצד שני אני מסתכל על הפוסטים הסטנדרטיים שלי וכל מה שאני רואה אלה גיבובים על גבי גיבובים של שטויות . 
כלומר ... 
.. 
. 
קלטות של מיט שיטס ? 
ביקורת על סרט סנאף ? 
אני מאוד מתקשה לזכור את הפעם האחרונה שהבאתי מחשבה אחת אמיתית לכתב בצורה שהיא לא הדבר הכי מופשט בעולם . 
אולי בגלל הידיעה שאנשים אשכרה יהיו מסוגלים לקרוא אותה ? 
אחרי הכל , המחשבות שלי , ההבנות שלי , הרגשות שלי ... 
.. 
. 
שלי הן . 
כמה חכם יהיה לחשוף אפילו אחת בלבד לקהל הרחב ? 
זה לא קצת מוריד מהאתגר והעניין שבלהכיר אנשים ? 
קו ברור מאוד קיים בין בלוג לבין יומן אישי , ואני לא חושב שאני מעוניין לחצות אותו . 
אדבוק בשטויות . 
אתמול בלילה שכבתי לי במיטה , מעביר רגשות ומחשבות בליבי תוך כדי האזנה למנגינותיהן הקסומות של Bullet for My Valentine ( אחת הלהקות היחידות שבאמת מדברות אלי ) . 
המחשבה הדומיננטית ששררה בתודעתי הייתה זו של אבדון . 
הידיעה כי אין דבר אחד אמיתי להאחז בו . 
שכל הדברים הטובים חולפים מחיינו בסופו של דבר . 
היא הייתה קשה מנשוא . 
הדלקתי את הטלוויזיה וצפיתי לי בפרק של מגרש בייתי . 
חייב לציין שאני מת על כישורי המשחק של לוקאס סקוט . 
יש לו פשוט נוכחות מדהימה . 
זה היה שידור חוזר של פרק שראיתי מזמן ( עוקב באדיקות ) אבל בכל זאת , תמיד כיף . 
חבל שאת הצפיה הזאת העברתי לבדי , בדרך כלל אני בחברת אחת הידידות הטובות , אבל לא הפעם . 
הסחת הדעת נגמרה לה וחזרתי לשקוע במחשבות , עובר מאחת לשניה . 
אלה דידו בראשי עד אור הבוקר . 
