הפסיכופט יש רגעים שמתחשק לי להעיף לו כאפה . 
הוא כל הזמן רק מתלונן , מבקש דברים הזויים ומאשים אותי בשלל האשמות - רגישה מדי , ינטה ועם בעיית הדחקה . 
פעם הוא רצה שאני אתנהג כמו הרל"שית של הרמטכ"ל , פעם אחרת הוא ביקש שאני אהיה כלב בולדוג והשבוע הוא בא בדרישה חדשה - " את צריכה להתנהג כמו דוכסית " . 
ואני לא יודעת כבר מה לענות לו , אם לצחוק או לבכות ולא מבינה איך אף אחד לא שלח אותו לאשפוז עד היום . 
יום שהתחיל טוב ונגמר מצוין קמתי , פתחתי את הרדיו והיה שיר שמח שגרם לי לרקוד . 
ידעתי שזה הולך להיות יום טוב . 
במהלך היום היו גם רגעים לא נעימים , אבל בערב הכל הלך והשתפר - הראיון המוצלח , אימון מצויין ושיחת טלפון משמחת . 
בלילות הקרובים אני לא אשן לבד ואתעורר כל בוקר ליד אחד מהפרצופים היותר יפים שאני מכירה . 
בונבון צריך לפנות את הדירה שלו וייקחו כמה ימים עד שהוא ייכנס לדירה החדשה , אז בינתיים הוא בא לגור איתי . 
שובם של ימי הכרבול מול הטלויזיה והפעם גם יהיה מי שיחבק אותי בלילה ... 
.. 
. 
אני כל כך שמחה ימים יגידו ... 
.. 
. 
חיפושי העבודה החלו ברגל ימין . 
יש כמה משרות מעניינות על הפרק ורוב הסיכויים שהעבודה הבאה שלי תהיה עם שכר גבוה יותר מהנוכחי . 
יש מקום עבודה שמציע שכר התחלתי של 8500 ברוטו ... 
.. 
. 
זה יכול לסדר לי את החיים בצורה מאוד יפה ונוחה . 
יש משרה עם יום עבודה " קצר " של 8 שעות ומשרה אחרת כרוכה בנסיעות לחו"ל . 
אם הייתי יכולה " לתפור " לעצמי את תפקיד חיי זה היה מבקרת מסעדות בכל רחבי העולם - בכל פעם לנסוע למקום אחר בעולם , לאכול במקומות הכי טובים ולכתוב ביקורות ... 
.. 
. 
אסלן ופיליפ משובח ! 
הייתי בטרום בכורה של " נרניה - האריה , המכשפה וארון הבגדים " , האולם היה מלא עד אפס מקום ופרצופים מוכרים היו מכל עבר - באו לצפות ולסקר את הסרט . 
איזה דמיון מפותח היה למי שכתב את הספר ואיזה ביצוע יפה של אולפני " דיסני " ... 
.. 
. 
במשך שעתיים הייתי מרותקת למסך הקולנוע ולכל המתרחש בו . 
עכשיו או לעולם לא ? 
עברו מספר דקות מהרגע שהגעתי ( שוב ) להחלטה שאני צריכה להתחיל להזיז עניינים ולהכיר בחור לאותו רגע שבו ראיתי את הפרטים של בחור 95 . 
הציעו לי בעבר יחסי מלכה - עבד , אבל לא חשבתי שזה משהו שאני רוצה , הפעם חשבתי שאני צריכה לבדוק את העניין ולהחליט אם זו התנסות שאני רוצה לעבור או שזה משהו שעדיף לוותר עליו . 
דיברנו , נפגשנו ועכשיו אני צריכה להחליט אם מתאים לי . 
מצד אחד - קוסם לי הרעיון שיהיה לי משרת , שיעשה כל מה שאני אומרת לו . 
מצד שני - הקטע של ההשפלות נראה לי די מגוחך ומיותר . 
אני עוד צריכה לחשוב על הנושא ... 
.. 
. 
מבט אחד ודי בין התלבטות להתלבטות הספקתי לעשות דייט מהיר של 5 דקות . 
בחור 96 ואני קבענו שנפגשים לכמה דקות , כדי לקבל התרשמות כללית ואם זה יתאים - נקבע ליום אחר . 
השוורים כמה שאני אוהבת אותם . 
כבר פעמיים צעדתי ברגל את כל השדרה ובחנתי אותם אחד אחד . 
שלושת המועדפים עלי הם השור עם המטריה והמראות , השור המחורר והשור שעומד על כדור הארץ . 
בשבוע שעבר ביקרתי אותם בדרך חזרה מבילוי . 
צעדתי וחשבתי כמה טוב לי באותו הרגע ושמחתי שאני לא רוצה להיות בשום מקום אחר באותה נקודת זמן . 
תוך כדי מחשבות איזה בחור עצר אותי ושאל אם אני רוצה שהוא ילווה אותי הביתה ואם אני לא מפחדת מהחושך . 
לא הבנתי למה אני חוסמת אפשרויות . 
מה אכפת לי להקדיש 10 דקות לבחור שאזר אומץ להתחיל איתי באמצע הרחוב ? 
למה עניתי שאני מפחדת מאנשים ? 
ועד כמה זה נכון ? 
גם אם התאכזבתי מאנשים שונים לא פעם ולא פעמיים זה לא אומר שאני צריכה לפחד מהם . 
אני צריכה לפתח מודעות למנגנוני ההגנה שלי ולנסות להיפטר מהם ולהיפתח להזדמנויות ולאנשים . 
ועם התובנה הזו אני אלך לישון קצת , בתקוה שמחר יהיה יום יפה ... 
.. 
. 
בעבודה , בבית , במצבי הנפשי והפיזי - הכל בסימן הדרדרות . 
עבודה הגורם היחידי בעבודה שאני מרוצה ממנו זה המשכורת . 
לא משנה כמה רע יכול להיות לי היום או השבוע , בתחילת החודש אני מסתכלת על תלוש המשכורת שלי ומחייכת . 
החודש רציתי לבכות . 
קיבלתי משכורת נמוכה ב - 2000 ש"ח - קיזוז מחודש החגים , בנוסף לתשלומי לביטוח מנהלים שירדו רטרואקטיבית . 
כשהלכתי להתלונן על זה שלא יידעו אותי , גיליתי שגם המשכורת הבאה שלי תהיה נמוכה יותר , כי מסתבר שלפי החוק אני לא זכאית לקבל תשלום על כל ימי המחלה ... 
.. 
. 
פסיכולוגיה ב - 10 אגורות השותף שבקרוב יהיה לשעבר החליט לספר לי מה הוא חושב עלי . 
" את מאוד שתלטנית , כנראה בגלל זה את לא רוצה לגור עם בחורות ואת מחפשת שותפים חלשים " . 
הוא כבר אמר לי בעבר הלא רחוק שפעם הוא פחד ממני ושהתגובות שלי מאוד מוחצנות ועכשיו זה ... 
.. 
. 
ניסיתי להסביר לו שאני לא רוצה לגור עם בחורות כי יותר נוח לי שאין לי עם מי לעשות השוואות - מי יוצאת יותר , מי נראית יותר טוב וכו ' . עם בנים אני לא מרגישה שום תחרות וזאת הסיבה העיקרית שאני גרה עם בחורים . 
איכשהו השיחה התגלגלה לבונבון ולכך שאני מתנהגת אליו אחרת " ברור , אני מרגישה הרבה יותר נוח איתו וזה הדדי " אמרתי לנושנוש והוספתי שבונבון הרגיש חופשי להתכרבל איתי מול הטלויזיה , או לשבת איתי בתוך המיטה , מתחת לפוך , לדבר ולראות איזה סרט . 
" את הרגשת אליו משהו " הוא סופסוף הבין משהו והודיתי בכך שבהתחלה היתה משיכה ואחר כך זה עבר ונשארה רק המון אהבה אליו . 
שוב חיפושים אנשים באים לראות את הדירה , שואלים שאלות ונשאלים שאלות בחזרה . 
קשה לי לדעת אחרי שיחה אחת מי נמצא מולי . 
אני מהר מאוד יודעת את מי אני לא רוצה בתור שותף , אבל אין לי דרך לדעת אם מי שנראה לי מתאים באמת מתאים , או רק עושה רושם ראשוני טוב . 
כאילו שהתהליך עצמו לא מסובך , נושנוש עושה אותו מסובך יותר ומספר לאנשים כל מיני פרטים מיותרים , שאין צורך שהם ידעו אותם . 
היום הוא עבר כל גבול . 
אמרתי למישהו שבא לראות את הדירה שאני נגד עישון ואף אחד לא מעשן בדירה ואז השותף שלי אמר " כן , אבל השותף שהיה פה קודם כן עישן " . 
רציתי להעיף לו סטירה או לשאול " תגיד לי , אתה מטומטם או רק עושה את עצמך ? 
" באיזה זכות הוא נותן למישהו אחר את הלגיטימציה לעשות משהו שאני מתנגדת אליו ? 
הוא לא יצטרך לחיות עם התוצאות , אלא אני . 
היו לו עוד כל מיני " יציאות " ואחר כך הוא התלונן שהוא מפחד שהוא לא ימצא מישהו שיכנס במקומו . 
מצידי שהוא יעזוב וישאיר שליש בית ריק . 
אני מאוד אשמח ... 
.. 
. 
ביקורת בשבוע שעבר גיסתי אמרה לי שהרבה אנשים מאויימים ממי שנראה להם חכם מדי . 
" אולי כדאי שתורידי חלק מהדברים שרשומים בקורות החיים שלך , אחרת מקומות עבודה יפסלו אותך , כי אנשים מפחדים ממי שנראה להם חכם מדי " . 
כמו שקשה לי להפחית מערך עצמי כדי לגרום לאנשים להרגיש יותר בנוח ליידי , כך גם קשה לי לשנות את קורות החיים שלי ולהוריד חלקים מהעבר שלי . 
אנשים חושבים ומפרשים את הדברים שאני אומרת , את ההתנהגות שלי והצורה בה אני מציגה את עצמי , בצורות שונות . 
נושנוש חושב שאני מתנשאת , עקשנית ושתלטנית . 
אני כמעט בטוחה שלפחות 90 % ממי שאני מכירה יגיד שכל קשר ביני לבין התכונות האלה מקרי בהחלט . 
מעניין אותי לדעת אם צורות ההתנהגות האלה קיימות באינטראקציה שלי עם אנשים מסוימים או שזה רק פירוש מוטעה של נושנוש . 
גופנפש אם אני זוכרת נכון , פרויד היה זה שקישר בין הגוף לנפש וטען שיש קשר הדוק בין המצב הנפשי למצב הפיזי . 
אני מרגישה שהעצבים שלי - כתוצאה מהעבודה , ממה שקורה אצלי בדירה ובכלל מחוסר שביעות הרצון שלי , מתחילים להשפיע עלי באופן פיזי . 
אני מרגישה עייפה וחלשה יותר ומוצאת את עצמי מגיבה בצורה מוגזמת לדברים שוליים , שבעבר הייתי מתעלמת מהם . 
עשיתי תנועה אחת לא נכונה וחטפתי מכה ברגל . 
למזלי הנזק נגמר ברגל נפוחה ולא בנקע . 
שתיגמר כבר התקופה המגעילה הזאת , שהנאחס יעזוב אותי במנוחה . 
אולי מחר בבוקר המזל שלי ישתנה ... 
.. 
. 
