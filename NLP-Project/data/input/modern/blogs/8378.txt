: ) - והאלבום החדש של אבריל - THE BEST DAMN THING ממש אבל ממש מצדיק את השם שלו . 
הוא כיפי ממש . 
חוץ משיר 11 שהוא סתם מעפן . 
1 2 3 4 5 6 מעוליםםם . 
במיוחד 6 ו 2 . סתם,לידע כללי . 
הגעתי למסקנה שהחופש הזה הוא לא מבוזבז . 
להשלים [ מיליוני ] שעות שינה , להיפגש עם אנשים ולעשות כיף ופשוט להרגיש בחופש , זה לא ביזבוז . 
בזמן האחרון אני מוצאת את עצמי אמיצה יותר ויותר . 
ויש כל כך הרבה לומר שאני לא יודעת מאיפה להתחיל . 
אני עומדת בנקודה , אחרת עכשיו . 
אחרי הכל , השנה ? 
כן , הייתה שנה . 
אולי הקשה ביותר שהייתה לי אי פעם.לא מבחינת עומס , כיתה ח' ו ט' היו עמוסות יותר.לא מבחינת לחץ , היה הרבה לחץ , אבל לא הייתי מגדירה אותו " קשה " . לא " קשה " כמו לטפס על הר , לא " קשה " כמו הלחם ששבר לי שן פעם , קשה בצורה אחרת . 
קשה שם , בפנים , בצד שמאל . 
תגידו , תחשבו , אני אפילו הייתי אומרת וחושבת שזה כמו צ'יקיטיטאס . 
אבל אם יש משהו שהבנתי השנה זה שלמי אכפת מה אחרים חושבים . 
והבלוג הזה ממזמן כבר לא שטחי ומתאר את סדר היום שלי , ממזמן לא אכפת לי מהכניסות והתגובות והלינקים והכפתורים , זה בשבילי עכשיו . 
כל כך הרבה פרידות היו לי השנה . 
ואם יש משהו שאני לא מסוגלת להתמודד איתו , משהו שנגרר אצלי יותר מאצל אנשים אחרים , משהו שכואב הכי הכי חזק , זה געגוע . 
הייתי כבויה . 
הדברים איבדו משמעות . 
הטוב כבר לא היה טוב והרע לא היה רע . 
הייתי אדישה לעצמי ולתחושות שלי . 
כלאתי את עצמי בתוך שגרה לא שגרתית ודחפתי פנימה מדי פעם גירויים לחיים , אף אחד מהם לא עזר להחזיר אותי פנימה . 
היו לי עיניים עצובות ונשמה מנותקת.לא נהנתי מדברים מיוחדים ומהנים , לא סבלתי ברגעים קשים . 
פשוט כאבתי כל הזמן . 
אני שונאץ את עצמי שאיבדתי שנה ככה בגלל איזה מטומטם אחד . 
אני שונאת את עצמי שאני אומרת שאני שונאת את עצמי ועל העובדה שאני מעזה לחשוב שבאמת איבדתי שנה . 
איבדתי = פיספסתי , בזבזתי . 
אבל זה לא נכון . 
ואני לא מבינה איך אני מודעת לזה ולא מודעת לזה בדיוק באותו הזמן . 
הרגשתי ריקה וחלולה , חסרת משמעות ואבודה קצת . 
הייתי נותנת לעולם להעסיק אותי וברגע שהיתי נותרת לבד לרגע הרגשתי לבד בעולם . 
לפעמים גם כשהיו מסביבי מיליוני אנשים הרגשתי כל כך לבד . 
אבל איך אני יכולה להגיד שאיבדתי שנה . 
הדרכתי , דבר שכל כך חיכיתי לו , שנים . 
אני , נגה לוי , מלכת הביישניות , הלכה לבתי ספר וגייסה חניכים , עמדה מול קבוצה והעבירה פעולות , נלחמה על העקרונות שלה ועל הדברים שחשובים לה בתוך הצוות , בתוך העולם . 
דיברה עם הורים של חניכים , אני , מלכת הביישניות . 
וכל הפעמים שלא שתקתי כשהיה כל כך קל לשבת בשקט . 
שעמדתי על מה שחשוב לי , שניסיתי לשנות , שהאמנתי והלכתי עד הסוף בלי לוותר . 
כשדיברתי מול כל כך הרבה אנשים והצגתי דעות וניהלתי ויכוחים עמוקים . 
שאמרתי ועשיתי לפי הלב , אני יכולה לספור לפחות 12 נקודות שונות ממש אחת מהשנייה , שאם לא הייתי אומרת את מה שאמרתי הייתי מצטערת עד סוף החיים . 
שלמדתי להעריך את עצמי ואת ההישגים שלי . 
וכל ההישגים שלי , היו כל כך הרבה מכל הרבה כיוונים . 
איך אני יכולה להגיד שאיבדתי שנה ? 
וכל הפעמים שקפצתי למים . 
ששברתי לעצמי את המיתוסים שלי , את ההגדרות שלי , שיצאתי מהקיבעון , שהפתעתי את עצמי . 
והבנתי כל כך הרבה , על אנשים שהיו מסביבי , על העולם . 
ויש אנשים שבמעשה הכי קטן שלך מזכירים לך שהכל לא כזה נורא אחרי הכל . 
איבדתי,לא.פשוט עברה עלי השנה כואב מדי , באדישות מדי , מהר מדי , השנה המשמעותית ביותר בחיי . 
אני נהיית חולה מרוב המחשבות על התאריכים האלה בדיוק , בשנה שעברה . 
זה כאילו אני עוד מחכה לך שתכנסי אלינו הביתה עם עוגה גדולה , תדביקי נשיקה רטובה ובמבטא מתוק תאחלי לי מזל טוב . 
באיזשהו מקום אני עוד מחכה לנשיקה שלך , למילים שלך , לנוכחות שלך , כאן.כי היה לי יומולדת וזה לא היה יומולדת , כי את , לא היית . 
ואני מחכה כי העולם ממשיך ואת לא נכנסת . 
" יש לי 3 סבתות " ואתה , קשה למצוא משהו בעולם הזה שלא מזכיר לי אותך . 
הבנתי שאני בכלל רק צריכה לראות אותך מדי פעם , ההתנתקות המוחלטת הזאת הרגה אותך ואת העולם שלך שהיה שלי . 
והרגה בי משהו קטן . 
יותר נכון קרעה ממני . 
אני מתגעגעת ולא מתגעגעת . 
אני רק רוצה להשאיר אותך מאחור , בלי להזכר בך כל דקה . 
" ................................. עם ציור של איש מקלות וכתב בנים מכוער - את חשובה לי ואני אוהב אותך , טופז " שזה יפסיק להדהד כבר . 
איך אמורים לחיות אחרי תקופה הכי יפה בחיים ? 
