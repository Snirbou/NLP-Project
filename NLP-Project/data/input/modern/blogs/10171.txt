ואו , איזה לחץ היה לי בימים האחרונים ! 
הגשת העבודות לבדה היא כבר סיבה לא קטנה להתארגן ולקחת את עצמי בידיים , וזה מה שעשיתי בסופו של דבר . 
אבל חוץ מהלימודים , יש לי הרי עוד דברים חשובים : העבודה והילד והאמא . 
ביום ראשון אמנם לא עבדתי , לכן ניצלתי אותו לסיום כתיבת העבודה ב " להבין סרטים " . 
ובערב אפילו טיקטקתי שני שליש מהעבודה בסוציולוגיה . 
לשם שינוי , הלך לי טוב . 
אך בנוסף ביום ראשון עשיתי לאמא good time . 
עוד בשבת אמרתי לה : " אמא , בואי מחר נלך לבית קפה ההוא בהדסה עין כרם שישבנו פעם , בזמן שרונן יהיה בבית הספר . 
כי מתי את כבר יוצאת ככה סתם מהבית ? 
" אמא קיבלה את הצעתי מה - זה בשמחה ! 
הרי אי - אפשר כל הזמן לשבת בבית עם הילד . 
כאילו , היא כן פה ושם נפגשת עם השכנות , מטיילת איתן בשכונה בלי רונן . 
אבל עדיין , בית קפה - זה משהו אחר , טוב יותר . 
שלא לדבר על כך שרונן הוא ילד קרציה , פטפטן פתולוגי שבהחלט עלול לשגע טוטאל . 
אמא אפילו הודתה בפניי שהוא " זיין לה את כל השכל " ( כן-כן , ככה אמרה , במילים האלה ! 
וזה למרות האהבה האינסופית שהיא חשה אליו . 
אבל מה לעשות , הוא באמת קרציה ) . 
קיצר , הלכנו בית הקפה הזה . 
הוא נמצא במרכז הקניות החדש של בית החולים . 
למקום קוראים " אספרסו - נט " כי יש שם גם מחשבים לגלישה באינטרנט . 
למה הדסה ? 
פשוט כי זה הכי קרוב לנו לבית . 
ולא משנה שזה בשטח בית החולים . 
אמא גם אמרה : " איזה כיף לנסוע להדסה בלי סיבה רפואית ! 
" אכן . 
נהנינו לאללה . 
קנינו כמו אז , בפעם הקודמת , שני הפוך ושתי מאפי גבינה . 
אכלנו ושתינו לנו לאט ובכיף . 
אמא סיפרה על המאהבים הישנים שלה שהיו לפני אבא . 
פתאום הסתבר שהיא לא הייתה בתולה גמורה בגיל 34 כשילדה אותי . 
זאת הייתה אגדה בשבילי כשהייתי נערה . 
הרי אמא ניסתה ( והצליחה ) לשכנע אותי לא לשכב לפני החתונה . 
והיא בעצמה לא התחתנה מעולם , גם לא עם אבא . 
יענו היא כן עשתה דברים שאסרה עליי לעשת ! 
: ) ) ) ) ) איזה צחוקים הלכו שם ! 
אחר כך חזרנו הביתה , ואני התיישבתי על השיעורים שלי . 
אתמול בכלל היה יום קורע . 
אבל לא מצחוק , אלא מעייפות . 
בבוקר - עבודה . 
אחר כך - נסיעה לבית חולים משגב לדך . 
אמא הייתה צריכה לעבור שם בדיקה . 
פגשתי בבית חולים אותה ואת רונן ( מה לעשות , הילד הזה לא מסכים להשאר לבד בבית יותר מחצי - שעה ) . 
בזמן שאמא עשתה את הבדיקה , אני ורונן חיכינו במסדרון , ועזרתי לו לעשות שיעורים בחשבון . 
הבדיקה נמשכה יותר זמן ממה שחשבתי , ולכן מיהרתי נורא ללימודים , ועדיין איחרתי . 
למעשה , אילו נסעתי לשם ישירות , לא הייתי מאחרת . 
אבל העניין הוא שהייתי צריכה קודם להדפיס את העבודה בסרטים שהייתי צריכה להגיש בשיעור . 
אני עושה זאת באינטרנט - קפה בתחנה המרכזית . 
וגם הייתי רעבה - מתה . 
אז לאחר שהדפסתי את העבודה , קניתי במקדונלד'ס ארוחה קטנה ורק אז נסעתי ללימודים . 
אילו רק לא הייתי צריכה להגיש עבודה , הייתי מוותרת על השיעור מרוב שהייתי מותשת . 
לכן גם כששבתי הביתה , לא המשכתי לכתוב עבודה בסוציולוגיה , אלא נרדמתי מוקדם - בערך בחצות . 
ובשבילי זה מאד מוקדם ! 
אז בסופו של דבר סיימתי לכתוב אותה היום ואפילו הגשתי באמצעות המערכת המקוונת של האוניברסיטה . 
להבדיל מהמרצה לקולנוע , שהיא לא חברה טובה של אמצעי היי - טק למיניהם , המרצה לסוציולוגיה כן בודק מטלות מקוונות . 
לכן הגשתי הכל במחשב ושלום על ישראל . 
זהו . 
הלחץ ההיסטרי תם . 
בינתיים . 
עד שלא יגיע זמן להגשת העבודה הבאה . 
צירוף מקרים משונה ביותר . 
אתמול לפנות בוקר הפרקליט סיפר שאחיו פעיל ב " פייסבוק " , שזו רשת חברתית הגדולה בעלם , כך אמר . 
ואני בכלל לא ידעתי על קיומו של הדבר הזה . 
הבוקר , 7 שעות לאחר השיחה עם החבר , אני מקבלת באי - מייל הודעה מ " פייסבוק " : הגרוש שלי מציע לי להצטרף לרשימת החברים . 
אישרתי לו . 
הצטרפתי . 
משום שהאנגלית שלי לא מי - יודע - מה טובה , נכנסתי שם לחיפוש חברים בלי לדעת מה אני עושה בכלל . 
הופיעה לי רשימה של כל אנשי הקשר שיש לי באי - מייל . 
בחרתי מתוכם כמה , כולל את הפרקליט ושלחתי הצעת חברות . 
כעבור שעתיים קיבלתי ממנו אישור . 
עכשיו גם אני שם . 
אבל אין לי מושג מה עושים עם זה ... 
.. 
. 
כל פעם זה ככה , ואני לא מצליחה לעשות עם זה כלום . 
תמיד אני דוחה את כתיבת העבודות לדקה ה - 90 . 
יש לי השבוע שתי עבודות להגיש : אחת ב " להבין סרטים " ואחת - במבוא לסוציולוגיה . 
ולא התחלתי לכתוב עדיין . 
כאילו , הייתי בהרצאות , פה ושם קראתי חומר . 
אבל לשבת על התחת כהוגן ולכתוב - אין . 
אני יודעת שבסופו של דבר העבודות תהיינה מוכנות בזמן , אפילו על חשבון שעות השינה שלי . 
אבל לעזאזל , מדוע אף פעם אין לי השראה להתחיל לכתוב אותן לפחות שבוע לפני הדד - ליין ? 
