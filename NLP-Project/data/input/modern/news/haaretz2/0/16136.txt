עדכון  אחרון  -  23:45  07/03/01  הלך  עד  הסוף  מאת  נרי  ליבנה  כבר  45  שנים  נחשב  שלום  רייזר  למי  שהיה  .  
מי  שהיה  גאון  ;  מי  שהיה  התלמיד  המזהיר  ביותר  prefix=ב  "  בצלאל  "  ;  מי  שהיה  חברם  של  פיקאסו  ומאטיס  ;  מי  שהיה  האמן  הישראלי  הקרוב  ביותר  לפריצת  דרך  בינלאומית  ;  מי  שאהב  עד  אובדן  השפיות  .  
לפני  חודש  הוא  מת  בבית  חולים  לחולי  נפש  שלום  רייזר  ,  1989  .  
הוכחה  לכשלונה  של  הפסיכיאטריה  במקרה  שלו  צילום  :  ירון  קמינסקי  כך  ,  בצניעות  מופלגת  ,  באו  אל  סיומם  חיים  של  תקווה  גדולה  והחמצה  ענקית  .  
"  אני  בכלל  הייתי  בטוח  שהוא  מת  לפני  חמש  שנים  "  ,  אומר  -  צועק  הצייר  יוסל  ברגנר  ,  "  ופתאום  מטלפנת  הבחורה  ,  מה  שמה  ,  דניאל  ,  דניאלה  ,  אני  לא  יודע  ,  והיא  אומרת  שרייזר  מת  ושהיה  בבית  חולים  טירה  ,  ואני  הייתי  בטוח  שמת  מזמן  .  
אם  הייתי  יודע  שהוא  חי  ,  אני  כבר  בן  שמונים  אבל  בכל  אופן  מכיר  אנשים  ,  הייתי  עושה  סקנדל  שיוציאו  אותו  כבר  מבית  החולים  ,  הוא  לא  היה  צריך  להיות  שם  ,  אבל  אני  לא  ידעתי  .  
הוא  היה  צייר  גדול  -  גדול  ,  גאון  ,  קנ  שלום  רייזר  (  מימין  )  עם  פבלו  פיקאסו  .  
טען  שהוא  הראשון  שצייר  את  היונה  המפורסמת  קניתי  כמה  ציורים  שלו  ונתתי  מתנות  ,  אבל  יש  לי  אחד  בבית  מאוד  פיקסו  '  איש  ,  צייר  ג'ניוס  הוא  היה  אבל  מה  ,  משוגע  על  כל  הראש  "  .  
לדברי  אדם  ברוך  ,  היה  רייזר  הצייר  הישראלי  הקרוב  ביותר  להצלחה  ולהכרה  בינלאומית  ,  אלא  שהוא  "  השתבש  לפני  שהבשיל  "  .  
מאירה  פרי  -  להמן  ,  אוצרת  בכירה  לרישומים  והדפסים  במוזיאון  ישראל  ,  שרכשה  בשביל  המוזיאון  כמה  מתמונותיו  ,  אומרת  שרייזר  היה  אמן  חשוב  ,  בעיקר  בפורטרטים  וברישומים  ,  אלא  שהבעיה  היא  שהיה  בשיאו  כששהה  בפאריס  ולכן  לא  היה  חלק  מקבוצת  "  אופקים  חדשים  "  ,  וכשחזר  ארצה  "  הוא  כבר  היה  אוף  .  
לכן  הוא  תמיד  היה  בשוליים  וזה  בלי  שום  קשר  לעובדה  שהעבודות  שלו  ראויות  ביותר  מבחינה  אמנותית  "  .  
צייר  בכובע  נפוליון  כבר  45  שנים  נחשב  רייזר  למי  שהיה  .  
מי  שהיה  גאון  ,  מי  שהיה  התלמיד  המזהיר  ביותר  prefix=ב  "  בצלאל  "  ,  מי  שהתרועע  עם  פיקאסו  ומאטיס  ,  מי  שעליו  אמר  הסוכן  המשותף  לו  ולפיקאסו  בפאריס  prefix=ש  "  מבחינת  הקו  הוא  עולה  על  פיקאסו  "  ,  מי  שאהב  עד  הסוף  וסופה  של  האהבה  הביא  עליו  את  קץ  שפיותו  .  
אדם  ברוך  הכיר  אותו  בירושלים  בתחילת  שנות  השישים  .  
רייזר  ,  שכבר  היה  מאושפז  אז  ,  עדיין  באשפוז  פתוח  ,  בבית  החולים  הפסיכיאטרי  כפר  שאול  ,  "  היה  אזרח  מובהק  של  בתי  הקפה  בכלל  prefix=ו  '  טעמון  '  בפרט  ורוב  יושבי  בתי  הקפה  ידעו  שרייזר  הוא  סיפור  מבלי  לדעת  איזה  סיפור  בדיוק  .  
אבל  כמו  תמיד  ,  העובדה  שהוא  סיפור  גרמה  לאנשים  להתייחס  בסובלנות  גם  לעובדה  שהיה  יוצא  דופן  .  
בעיני  ,  רייזר  לא  היה  אף  פעם  משוגע  אלא  יוצא  דופן  .  
תמיד  היתה  איתו  מחברת  מוארכת  לציור  ושניים  -  שלושה  כלי  ציור  ותוך  כדי  הישיבה  בבתי  הקפה  הוא  היה  מצייר  לפי  תומו  וכך  הכרנו  ,  אני  סטודנט  צעיר  בלי  סיפור  והוא  צייר  ירושלמי  עם  סיפור  פאריסאי  שלאיש  לא  היה  דחוף  לבדוק  אותו  ,  כי  הוא  היה  סיפור  כל  כך  טוב  :  אמנות  ,  אהבה  נכזבת  ,  נסיכה  בשמים  ,  פיקאסו  ,  בינלאומיות  ,  סיכוי  שנמוג  "  .  
רייזר  היה  באמת  סיפור  נפלא  .  
בכובע  הנפוליון  שלו  ,  נטייתו  לנאומים  שיריים  ורבי  פאתוס  ובכמה  שפות  ,  עיניו  התכולות  השקופות  המביעות  תום  ילדותי  -  הוא  נראה  משוגע  מושלם  עד  כדי  כך  שמאליו  התעורר  הספק  שמא  זה  משחק  .  
זה  היה  סיפור  על  אמן  שהפך  את  האמנות  שלו  לשיגעון  ואת  השיגעון  שלו  לאמנות  .  
45  שנים  בטרם  מת  באמת  ,  כבר  נקבר  רייזר  על  ידי  סיפור  טוב  מכדי  שיהיה  כדאי  לקלקל  אותו  עם  עובדות  או  סתם  היכרות  אינטימית  .  
מי  שהכירו  אותו  פעם  העדיפו  לספר  את  הסיפור  ולשכוח  את  האדם  .  
אבל  לא  כולם  .  
לפני  כחודש  התקשרה  אלי  דניאל  בן  -  שושן  ובקול  נשבר  הודיעה  שרייזר  מת  .  
לפני  אחת  -  עשרה  שנים  ,  לכתבה  שהתפרסמה  בעיתון  "  חדשות  "  ,  אמרה  לי  בן  -  שושן  prefix=ש  "  שלום  הוא  אחד  האנשים  שאני  הכי  אוהבת  בעולם  "  .  
בן  -  שושן  ,  כמו  יוסי  סוויד  ,  בעל  חנות  עתיקות  ויודאיקה  ובעבר  גם  בעל  גלריה  בירושלים  ,  שבאמצעותו  פגשה  את  רייזר  ,  היו  במשך  שנים  המלאכים  השומרים  של  רייזר  .  
סוויד  הוא  גם  האדם  היחיד  בעולם  הראוי  לתואר  "  אספן  רייזר  "  :  הוא  הכיר  את  רייזר  בגלל  האמנות  ,  הוא  הוקסם  מעבודותיו  ,  ונשאר  פטרונו  והדבר  הקרוב  ביותר  לבית  שהיה  לרייזר  ,  בגלל  האמפתיה  ,  החיבה  והחמלה  .  
בן  -  שושן  ,  שעבדה  אצל  סוויד  בתקופה  שבה  תיכנן  תערוכה  רטרוספקטיווית  גדולה  של  רייזר  ,  בשנת  '  ,  78  והיתה  אז  עולה  חדשה  מצרפת  באמצע  שנות  העשרים  לחייה  ,  הוקסמה  מאישיותו  .  
"  היה  בו  משהו  שמיד  פגע  בלבי  "  ,  היא  אומרת  היום  .  
"  מיד  אהבתי  אותו  "  .  
משום  כך  לא  רק  שהשקיעה  זמן  ומאמצים  כדי  לבדוק  מה  באמת  הסיפור  של  רייזר  ,  היא  אף  ניסתה  להגשים  בשבילו  את  חלום  חייו  -  לפגוש  שוב  את  אהובתו  האבודה  ,  מישל  פורו  .  
"  חשבתי  שאם  אני  אצליח  להפגיש  אותו  עם  מישל  הוא  יהיה  מאושר  ,  זה  יהיה  הדבר  הכי  גדול  שאפשר  יהיה  לעשות  בשבילו  ,  אבל  עד  שהצלחתי  להתחקות  על  עקבותיה  התברר  שכבר  מתה  "  .  
בן  -  שושן  היתה  בקשר  רצוף  עם  רייזר  מאז  שנת  '  79  ועד  למותו  .  
היא  גם  עשתה  ,  ביחד  עם  סוויד  ,  מאמצים  אמיתיים  לנסות  לשחררו  מהאשפוז  שנכפה  עליו  ,  לטובת  חיים  שיש  בהם  גם  עצמאות  וכבוד  .  
הם  לא  הצליחו  בכך  .  
הביורוקרטיה  ואטימות  הלב  של  הממסד  הפסיכיאטרי  ניצחו  אותם  .  
גם  אדם  ברוך  המשיך  להתעניין  בסיפור  של  שלום  רייזר  ,  גם  כשכבר  היה  עורך  דין  עם  סיפור  משל  עצמו  .  
עד  לסוף  שנות  השבעים  היה  רייזר  בא  לפעמים  לביתם  של  הזוג  ברוך  ואריאלה  שבייד  ולן  אצלם  .  
ברוך  ,  מבקר  אמנות  חשוב  ,  כתב  על  רייזר  כמה  פעמים  וחוט  של  חסד  ורחמים  משוך  על  כל  מה  שכתב  מעודו  על  רייזר  .  
"  לא  מעט  ירושלמים  ולא  מעט  פאריסאים  יכולים  לספר  על  רייזר  עד  קריאת  שמע  של  שחרית  .  
אנשים  ,  אני  חושב  ,  אוהבים  לספר  עליו  "  ,  כתב  ברוך  prefix=ב  "  ידיעות  אחרונות  "  בשנת  89  '  .  "  ואני  אומר  לכם  שמוטב  במקרים  כאלה  לשתוק  .  
ובכלל  מוטב  לשתוק  ,  ובפרט  כשהחיים  מפגישים  אותך  פגישה  אינטימית  עם  אמן  שהפקיע  עצמו  מהחברה  .  
מוטב  שתבין  שנפלה  לידך  זכות  לארח  אותו  .  
זכות  שעושה  אותך  חייב  "  .  
עיניים  בצבע  תכלת  יש  לרייזר  גם  אחות  ,  חנה  בר  -  ישראל  ,  הצעירה  ממנו  בארבע  שנים  .  
חייה  היו  קשים  ואירועים  היסטוריים  גרמו  לכך  שנפרדה  מאחיה  היחיד  והנערץ  עליה  כשהיתה  בת  14  וראתה  אותו  שוב  רק  כשכבר  היתה  בת  32  ואם  לתינוק  ,  כשהגיע  אל  קיבוצה  והוא  כבר  חולה  נפש  .  
רייזר  היה  קשור  אליה  בנימי  נפשו  .  
פעמיים  הזדמן  לי  לראיין  את  רייזר  ועוד  כמה  פעמים  נפגשתי  אתו  בלי  שום  קשר  לעניינים  מקצועיים  .  
תמיד  דיבר  על  אחותו  בהערצה  ובאהבה  עצומה  .  
החיים  שלה  מאוד  קשים  ,  היה  אומר  ומיד  מתנחם  בהזיה  המתוקה  איך  פעם  יבנה  על  ראש  הר  סוסיתא  ארמון  גדול  ,  כולו  עשוי  שיש  לבן  ,  מעליו  שמים  של  תכלת  ומכל  עבריו  ניבטת  הכנרת  בצבע  תכלת  ושם  ,  בארמון  הלבן  ,  לבושים  בבגדי  תכלת  יגורו  באושר  ובעושר  עד  קץ  הימים  מלך  ומלכה  -  חנה  ושלום  .  
אבל  חנה  גרה  ביסעור  ,  עבדה  קשה  וגידלה  משפחה  .  
"  כשהבאתי  אותו  לבית  החולים  בירושלים  "  ,  היא  מספרת  ,  "  שאלו  אותי  ,  מי  את  ?  
את  אחותו  ?  
וגם  אמרו  שאם  כך  אז  אני  האפוטרופוס  שלו  ,  אבל  אני  לא  הרגשתי  שאני  מסוגלת  לקחת  על  עצמי  את  הטיפול  בו  וביקשתי  שימנו  לו  אפוטרופוס  אחר  .  
הייתי  נוסעת  לבקר  אותו  בערך  פעם  בחודש  -  חודשיים  ותמיד  הוא  היה  שמח  מאוד  לראות  אותי  ואומר  ,  למה  הידיים  שלך  מחוספסות  ?  
את  עובדת  קשה  מדי  .  
למלכה  כמוך  אסור  לעבוד  קשה  כל  כך  .  
לך  מגיע  לגור  בארמון  שרואים  ממנו  רק  תכלת  "  .  
רייזר  היה  משוגע  על  תכלת  .  
כובע  הנפוליון  שלו  (  רוב  הזמן  היה  הכובע  המפורסם  סתם  כובע  טמבל  שהוא  קיפל  אותו  בצורת  כובע  נפוליון  )  היה  חייב  להיות  תמיד  בצבע  תכלת  .  
"  אני  חושבת  שהכובע  נפוליון  היה  מין  אירוניה  של  שלום  "  ,  אומרת  בן  -  שושן  .  
"  בצרפת  הסמל  של  משוגע  זה  אדם  שחושב  את  עצמו  נפוליון  .  
שלום  כאילו  בכוונה  עשה  מין  פארודיה  על  הדימוי  הזה  .  
פעם  אמרתי  לו  ,  אתה  שם  כובע  נפוליון  בגלל  זה  ?  
הוא  צחק  כאילו  תפסתי  אותו  על  חם  "  .  
העיניים  שלו  שפעו  תמיד  אור  תכלת  שלא  מהעולם  הזה  .  
"  אלו  היו  עיניים  שקופות  עד  כדי  כך  שממש  היה  מדהים  לחשוב  שאפשר  באמצעותן  גם  לראות  "  ,  נזכרת  מאירה  פרי  -  להמן  .  
"  מצד  שני  ,  כאמן  ,  הוא  ראה  כל  דבר  ברגישות  מדהימה  "  .  
"  אני  הוקסמתי  מעיני  התכלת  שלו  "  ,  אומרת  דניאל  בן  -  שושן  .  
"  העיניים  היוצאות  מן  הכלל  האלו  ,  שמצד  אחד  היו  כל  כך  שקופות  ומצד  שני  כל  כך  חודרות  "  .  
אולי  לא  רק  בגלל  צבע  עיניו  היה  רייזר  אחוז  בתאווה  לצבע  התכלת  .  
הצבע  הזה  ייצג  את  המפגש  הראשון  שלו  עם  ארץ  ישראל  שאליה  הגיע  לראשונה  בשנת  '  39  כדי  ללמוד  prefix=ב  "  בצלאל  "  .  
את  ימיו  הראשונים  בארץ  עשה  בקיבוץ  עין  גב  (  טדי  קולק  ,  שהיה  אז  גזבר  הקיבוץ  ,  קלט  אותו  והתיידד  איתו  )  .  בעין  גב  הלך  לבו  שבי  אחרי  תכלת  הכנרת  ותכלת  השמים  .  
התכלת  נשארה  בעיניו  מאז  צבע  התקווה  ,  סמל  לימים  אופטימיים  ,  ועין  גב  ונופיה  היו  מאז  בעיניו  לגן  עדן  האבוד  הראשון  שלו  .  
השני  היה  פאריס  .  
אני  ,  אמר  רייזר  לאורי  גולדשטיין  שהכין  עליו  סרט  לטלוויזיה  בשנת  '  ,  79  אני  כן  אוהב  את  ארץ  ישראל  ,  אבל  עוד  יותר  אני  אוהב  את  השמים  שמעליה  .  
אחר  כך  גם  נתן  לגולדשטיין  את  הכתובת  שלו  :  "  עין  גב-פאריס  "  .  
ירושלים  ,  העיר  שבה  בילה  את  מרבית  שנותיו  ,  כלל  לא  הופיעה  בספר  הכתובות  הרגשי  שלו  ,  גם  לא  שימשה  נושא  לציוריו  .  
רייזר  ,  ככלל  ,  צייר  רק  את  הסיפור  של  עצמו  ,  שאותו  העביר  בנפשו  מין  עיבוד  מיתולוגי  לדמויות  מרהיבות  של  מלכים  ומלכות  ,  סוסים  ,  יונים  ואריות  .  
כך  הפך  את  מקור  החולשה  שלו  ,  את  האירועים  הטראומטיים  הקשים  מנשוא  לנפשו  ,  למוקד  העוצמה  של  ציורים  בעלי  קסם  הזוי  של  אגדה  מתוקה  .  
הכוכב  של  "  בצלאל  "  הוא  נולד  בשנת  1920  בפולין  וכשהיה  בן  ארבע  ואחותו  חנה  תינוקת  בת  יומה  ,  עברו  עם  הוריהם  לוינה  .  
"  לשלום  היה  זיכרון  פנומנלי  "  ,  אומרת  חנה  בר  -  ישראל  ,  "  והוא  תמיד  היה  זוכר  איך  היה  מנענע  אותי  בעריסה  בוינה  "  .  
אביו  היה  אינטלקטואל  וציוני  נלהב  ,  שהכיר  את  ביאליק  ואת  מרטין  בובר  .  
גם  רייזר  עצמו  זכר  את  בובר  ,  שאותו  הכיר  עוד  כילד  בוינה  וכעבור  שנים  ,  כשהיה  סטודנט  בבצלאל  ,  נהג  להתארח  אצל  הפילוסוף  מדי  ערב  שבת  לארוחה  .  
עד  שאושפז  במחלקה  הסגורה  בבית  החולים  טלביה  ,  בשנת  ,  1980  המשיך  את  הקשר  שלו  עם  משפחת  בובר  ,  באמצעות  נכדתו  .  
"  אני  לא  מפחד  מבובר  ועגנון  "  ,  אמר  פעם  לאדם  ברוך  באחד  מביקוריו  אצלו  ביפו  .  
"  אני  רק  עושה  את  עצמי  שאני  מפחד  מהם  "  .  
מצד  שני  ,  סירב  לצאת  עם  ברוך  לטיול  ביפו  משום  שפחד  מהאריות  שם  וגם  יעץ  לו  כך  :  "  יותר  טוב  שיהיה  לך  מקצוע  ביד  ,  נגיד  שען  או  חייט  ,  כי  כשהם  יבואו  לקחת  אותנו  ,  החייטים  יישארו  בחיים  ,  הם  תמיד  צריכים  חייטים  ,  אוהבים  להתלבש  יפה  "  .  
רייזר  ,  אומרת  אחותו  ,  נחשב  ילד  מוכשר  מאוד  .  
"  אמא  שלי  העריצה  אותו  עד  כדי  כך  שקצת  קינאתי  ואבא  שלי  היה  מלמד  אותו  עברית  .  
שלום  אף  פעם  לא  למד  ,  הוא  אהב  מאוד  לשחק  כדורגל  ,  אבל  כמובן  שהוא  היה  תלמיד  מצטיין  והוא  תמיד  צייר  והיה  קורא  בלי  סוף  ,  כל  הזמן  ,  עד  הבוקר  .  
הוא  היה  חברותי  מאוד  והלך  לתנועת  הנוער  '  תכלת  לבן  '  .  
הוא  למד  בגימנסיה  העברית  בוינה  אבל  כשהיטלר  עלה  לשלטון  פיזרו  את  הגימנסיה  ואבא  שלי  ,  שרצה  כמובן  ששלום  יהיה  רופא  או  עורך  דין  ,  הבין  שזה  לא  ילך  ,  אבל  מכיוון  ששלום  אהב  לצייר  ולשרטט  הוא  רשם  אותו  לטכניון  .  
שלום  שנא  את  זה  .  
כשהיטלר  נכנס  לאוסטריה  שלום  הלך  להכשרה  ואז  נודע  לו  שיש  אפשרות  לקבל  סרטיפיקט  לישראל  למי  שיתקבל  prefix=ל  '  בצלאל  '  .  
הוא  אסף  את  העבודות  שלו  ושלח  אותן  וקיבל  הודעה  שהוא  התקבל  prefix=ל  '  בצלאל  '  "  .  
זה  היה  בשנת  '  39  אבל  חנה  אחותו  ראתה  אותו  בפעם  האחרונה  בדצמבר  '  ,  38  כאשר  חולצה  באמצעות  השומר  הצעיר  לאנגליה  .  
"  שלום  היה  אז  בהכשרה  ,  אבל  הוא  שמע  שאני  נוסעת  ובא  להיפרד  ממני  וזמן  מה  אחרי  זה  הוא  קיבל  סרטיפיקט  וסטיפנדיה  ,  וזה  מה  שהציל  אותו  .  
בפעם  הבאה  שראיתי  אותו  זה  היה  בשנת  57  '  "  .  
prefix=ב  -  1940  התחיל  רייזר  את  לימודיו  prefix=ב  "  בצלאל  "  .  
את  כל  חופשותיו  היה  עושה  בעין  גב  .  
prefix=ב  "  בצלאל  "  נחשב  רייזר  לכוכב  .  
המורים  היו  ברובם  יוצאי  גרמניה  ,  יוסף  בודקו  ,  מיכאל  ארדון  ,  מיכאל  גומפל  ,  מירון  סימה  ואחרים  .  
בכיתתו  של  רייזר  למדו  יוסי  שטרן  ,  רות  שלוס  ,  פרידל  שטרן  .  
כולם  העריצו  את  רייזר  שהיה  ,  בנוסף  לכישרונו  ,  גם  בחור  יפה  .  
יוסי  שטרן  המנוח  אמר  לי  בשנת  '  ,  89  prefix=ל  "  חדשות  "  :  "  הוא  היה  הסטאר  של  '  בצלאל  '  .  
הוא  היה  בחור  יפהפה  ,  גבוה  ,  תלתלים  זהובים  ,  עיניים  כחולות  גדולות  .  
prefix=ב  '  בצלאל  '  קראנו  לו  טיטוס  ,  על  שם  התמונה  שבה  צייר  רמברנדט  את  בנו  .  
בחור  חכם  שקרא  הרבה  ודיבר  כל  הזמן  על  אמנות  .  
תמיד  מוקף  בחורות  יפות  .  
כולנו  הערצנו  אותו  "  .  
הפסלת  שושנה  היימן  למדה  שנה  מתחתיו  prefix=ב  "  בצלאל  "  .  
"  הוא  נחשב  לגאון  "  ,  היא  זוכרת  .  
"  היו  לו  עיניים  שלא  מהעולם  הזה  ואני  חושבת  שהוא  אף  פעם  לא  היה  מחובר  לעולם  הזה  ,  גם  כשהיה  בסדר  .  
היו  לו  הרבה  אהובות  והיתה  לו  גם  אהבה  גדולה  ,  מרים  ספקטור  ,  שחיה  כיום  בחיפה  .  
גם  לה  היו  עיניים  כאלה  יפות  ומוזרות  "  .  
עוד  קודם  שפגש  רייזר  את  ספקטור  הוא  הספיק  להיות  נשוי  למשך  כשנה  ,  לפנינה  גולדמן  .  
שושנה  היימן  פגשה  אותו  שוב  באיטליה  ,  prefix=ב  -  1947  .  
"  גייסו  אז  את  כל  הגאונים  הצעירים  שלמדו  אמנות  למטרת  זיוף  דרכונים  בשביל  עלייה  ב  '  .  את  שלום  הביאו  במיוחד  מפאריס  .  
הוא  היה  נשוי  אז  לבחורה  סינית  "  (  לסיפור  על  האשה  הסינית  אין  אישור  מכל  מקור  אחר  )  .  "  הביאו  אותנו  לטירה  נידחת  בלאגו  די  קומו  ואימנו  אותנו  בחיקוי  חתימות  .  
גם  שלום  היה  חותם  .  
הבעיה  היתה  שהוא  היה  חותם  וחותם  בלי  להפסיק  את  החתימה  ואז  ,  בלי  משים  ,  החתימה  היתה  הופכת  אצלו  לציור  .  
אחרי  זמן  קצר  הוא  נעלם  .  
הוא  היה  בחור  יפהפה  ,  מקסים  וחולמני  וכולו  חיוכים  ועיניים  תכולות  .  
prefix=ב  '  בצלאל  '  התייחסו  אליו  כמו  אל  פיקאסו  "  .  
ידידות  עם  פיקאסו  ארדון  בחר  בעבודה  של  רייזר  כדי  להציג  את  מפעלות  "  בצלאל  החדש  "  וכשגמר  את  לימודיו  החל  בקריירה  מוצלחת  מאוד  .  
בשנים  -  '  43  '  48  הציג  רייזר  כמה  תערוכות  ,  כולן  זכו  לביקורות  מוצלחות  מאוד  ,  איורי  התנ"ך  שלו  הופיעו  כספר  ,  הוא  אייר  ספרים  להוצאת  עם  עובד  ולהוצאת  שוקן  .  
ואז  החליט  לעשות  את  המעשה  הנכון  לאמן  ארצישראלי  באותן  השנים  ,  לנסוע  לפאריס  .  
בשנת  1948  הוא  נסע  לפאריס  .  
לידידיו  אמר  שהוא  נוסע  לביקור  קצר  ,  אלא  שהביקור  נמשך  שבע  שנים  .  
בפאריס  הוא  למד  אמנות  באקדמיה  בוזאר  ופילוסופיה  בסורבון  .  
הוא  התחיל  לצייר  באטליה  "  גראנד  שומייה  "  שבה  עבדו  גם  מאטיס  ופיקאסו  .  
בתחילה  היו  פיקאסו  ורייזר  מיודדים  ורייזר  אף  זכר  איך  היה  לוקח  את  בתו  פאלומה  לטיולים  .  
כעבור  שנים  ,  בירושלים  ,  טען  רייזר  prefix=ש  "  אני  הייתי  הראשון  שצייר  את  היונה  ופיקאסו  לקח  ממני  את  היונה  .  
אני  הכרתי  את  פיקאסו  מצוין  .  
ציירנו  באותה  אטליה  והצטלמנו  ביחד  .  
היינו  חברים  והראינו  אחד  לשני  את  התמונות  והוא  לקח  ממני  את  היונה  "  .  
רישום  של  פיקאסו  ,  לדברי  אדם  ברוך  ,  היה  עילת  הריב  שהביא  אל  קיצו  את  סיפור  האהבה  של  רייזר  למישל  פורו  .  
"  בפאריס  "  ,  מספרת  בן  -  שושן  ,  "  הוא  הכיר  אשה  בשם  מישל  פורו  שהיתה  ממשפחת  אצילים  .  
הוא  התאהב  בה  בעוצמות  אדירות  שקשה  לשער  .  
זאת  היתה  אהבה  פטאלית  .  
כשמשפחתה  שמעה  שהיא  מתרועעת  עם  יהודי  היא  נידתה  אותה  ומישל  התחילה  לעבוד  כאומנת  בבתים  של  עשירים  .  
שלום  הצליח  בפאריס  ומכר  תמונות  ,  וכמו  אצל  שלום  -  כשהיה  לו  כסף  הוא  מיד  היה  מבזבז  אותו  על  מסעדות  יקרות  ובתי  מלון  .  
"  מישל  היתה  כנראה  אשה  תרבותית  מאוד  ולימדה  אותו  קלאסיקה  צרפתית  ואני  ,  שבאתי  מהתחום  של  שירה  ותרבות  צרפתית  ,  תמיד  הייתי  המומה  מהבקיאות  שלו  בקלאסיקה  .  
הוא  היה  מצטט  בעל  פה  שירים  שלמים  וספרים  שלמים  בצרפתית  .  
כמובן  שגם  בגרמנית  .  
את  כל  רילקה  הוא  היה  מדקלם  לי  מהראש  .  
על  כל  פנים  ,  כשמישל  היתה  נוסעת  עם  הילדים  שטיפלה  בהם  ,  שלום  היה  מתלווה  אליה  וכך  הם  הגיעו  לניס  "  .  
רייזר  הספיק  קודם  לכן  להציג  כמה  תערוכות  בפאריס  ועתה  הציג  תערוכה  גם  בניס  ,  בבית  אביו  של  אוצר  האמנות  יונה  פישר  .  
לפי  גרסה  אחרת  ,  הגיע  רייזר  לניס  משום  שנשלח  מפאריס  על  ידי  ציירים  ישראלים  שראו  אותו  מתפרע  בבית  קפה  וחשבו  שאולי  המרחק  מפאריס  ייטיב  עמו  .  
מניס  חזרו  פורו  ורייזר  לפאריס  והאהבה  שלהם  ,  שהתנהלה  ברובה  בבתי  הקפה  האופנתיים  של  רובע  מונפרנאס  ,  נהייתה  קולנית  יותר  ויותר  .  
"  ויהי  יום  ויהי  ערב  "  ,  אומר  ברוך  ,  "  ושלום  ומישל  היו  בתערוכה  שבה  נכלל  גם  דיוקן  של  מאקס  ז'אקוב  שצייר  פיקאסו  .  
מישל  ראתה  את  הדיוקן  הזה  ואמרה  לשלום  ,  כך  הוא  סיפר  לי  ,  '  אתם  היהודים  כולכם  אותו  הדבר  '  "  (  ברוך  מציג  ליתוגרפיה  של  הדיוקן  הזה  ,  בחתימת  פיקאסו  ,  ומעיר  ,  "  את  רואה  עד  כמה  ז'אקוב  היה  דומה  לשלום  רייזר  ,  את  רואה  את  הדמיון  ?  "  )  .  "  אני  לא  דובר  צרפתית  אבל  היא  אמרה  לו  אגאל  ,  שבצרפתית  זה  גם  דומים  וגם  אותו  הדבר  ובקיצור  ,  היא  אמרה  לו  מין  אמירה  גזענית  שהתחילה  את  הריב  הגדול  שנגמר  בפרידה  ממישל  "  .  
אבל  לעמוס  קינן  ,  שהכיר  את  רייזר  בפאריס  בשנת  '  ,  55  היה  הסבר  נוסף  .  
בקטלוג  התערוכה  של  רייזר  ,  שהוצגה  בשנת  '  ,  79  סיפר  קינן  שהתגורר  עם  רייזר  באותה  דירה  תקופה  קצרה  ושרייזר  היה  כבר  אז  "  תמהוני  מאוד  אם  לא  למעלה  מזה  .  
הוא  הסביר  לי  שכתב  לצ'רצ'יל  מכתב  בדיו  ירוקה  ,  כדי  שהלה  יבין  את  הכתב  ,  וטען  שכל  מיני  שירותי  ביון  רודפים  אחריו  ,  וגם  הזהיר  אותי  שלא  אצא  בלילה  לרחובות  מחמת  האריות  המסתובבים  ברחובות  פאריס  "  .  
קינן  גם  סיפר  שהוא  ושייקה  בן  פורת  לקחו  את  רייזר  לשיחה  עם  פסיכיאטר  וכשפגשו  אותו  לאחר  מכן  ושאלו  אותו  מה  היה  בשיחה  ענה  להם  רייזר  ,  "  מכרתי  לו  תמונה  .  
עכשיו  אני  נוסע  לספרד  לשכב  בצל  עצי  הרימון  בגרנדה  "  .  
בגלל  הכוונות  הטובות  אחרי  המלחמה  ובשנים  ששהה  בפאריס  שמר  רייזר  על  קשר  מכתבים  קלוש  למדי  עם  אחותו  חנה  ,  שעד  1948  היתה  באנגליה  .  
בשנים  ההן  גם  נודע  לו  שכל  משפחתו  ,  למעט  אחותו  ,  אבדה  בשואה  .  
"  בשנת  '  "  ,  48  אומרת  חנה  בר  -  ישראל  ,  "  אחרי  שכבר  עשר  שנים  לא  ראיתי  את  שלום  וגם  מכתבים  כמעט  לא  קיבלתי  ממנו  ,  לקראת  העלייה  ארצה  העבירו  אותנו  למחנה  מעבר  בצרפת  .  
אני  ידעתי  ששלום  בצרפת  ושהוא  לא  רחוק  ממני  ,  אבל  לא  ידעתי  איפה  הוא  .  
בשנת  '  ,  56  באוקטובר  ,  שלום  פתאום  כתב  לי  מבית  החולים  הפסיכיאטרי  בל  -  אייר  בז'נווה  כך  :  '  עברתי  פה  דיפרסיה  בגלל  ההורים  שאיבדנו  '  .  
אבל  הוא  לא  היה  בדיפרסיה  בגלל  ההורים  אלא  בגלל  המשבר  שהיה  לו  עם  מישל  .  
מצד  שני  היתה  לו  רגישות  גבוהה  מאוד  לאנטישמיות  בגלל  מה  שקרה  להורים  שלנו  ובגלל  זה  הוא  גם  רב  עם  מישל  "  .  
שיאו  של  הריב  הגורלי  התרחש  בשאמוני  דה  -  פראנס  ,  באלפים  הצרפתיים  ,  אומרת  דניאל  בן  -  שושן  ,  וכנראה  prefix=ש  "  הריב  התחמם  והוא  הרים  עליה  יד  והיא  ברחה  ומאז  לא  חזרה  .  
כשהוא  הבין  שלא  תחזור  הוא  התחיל  ללכת  ברגל  באמוק  .  
הוא  התחיל  ללכת  לכיוון  ז'נווה  ושם  ,  בשדה  שלג  ליד  ז'נווה  ,  מצאו  אותו  חצי  מת  ואישפזו  אותו  בבית  חולים  רגיל  כדי  לטפל  בו  ,  ואחר  כך  בבית  חולים  פסיכיאטרי  משום  שהיה  ברור  שהוא  השתגע  .  
הוא  היה  חצי  שנה  בקליניקה  הזאת  ואז  החברים  שלו  בפאריס  החזירו  אותו  לפאריס  והעלו  אותו  על  אונייה  כדי  להחזירו  לארץ  ,  אבל  בנאפולי  הוא  ברח  מהאונייה  .  
הוא  חזר  לפאריס  ושוב  נשלח  לארץ  ואז  prefix=ב  -  '  57  הוא  הגיע  לקיבוץ  יסעור  לאחותו  חנה  "  .  
"  בשנת  '  "  ,  56  מספרת  בר  -  ישראל  ,  "  פתאום  קיבלתי  מכתב  מהקונסוליה  בפאריס  שאבוא  לקחת  את  שלום  .  
אני  התגוררתי  אז  בצריף  רעוע  בקיבוץ  ,  בלי  בית  שימוש  .  
מי  אני  ,  מה  אני  שאבוא  לקחת  את  שלום  ,  ובדיוק  ילדתי  את  הבן  שלי  וכסף  לא  היה  לי  .  
בסוף  הקונסוליה  שלחה  אותו  עם  סטודנט  שהביא  אותו  ליסעור  .  
זאת  היתה  הפעם  הראשונה  שראיתי  את  אחי  אחרי  18  שנים  .  
אני  בעצם  לא  הספקתי  להכיר  אותו  קודם  ,  כי  נפרדנו  כשהייתי  ילדה  וכשראיתי  אותו  שוב  הוא  היה  חולה  ,  מסומם  מלרגקטיל  .  
חודש  ימים  הוא  ישב  בקיבוץ  .  
אני  הייתי  עסוקה  בקיבוץ  ,  היינו  עניים  ,  היה  לי  תינוק  .  
שלום  לא  רצה  לעבוד  .  
לקחתי  אותו  לפסיכיאטר  בירושלים  ואשפזו  אותו  בכפר  שאול  .  
רק  אחר  כך  נודע  לי  שזה  דיר  יאסין  לשעבר  ,  וזה  זיעזע  אותי  מאוד  "  .  
עשרים  ושתיים  שנים  ,  בין  1957  prefix=ל  -  ,  1980  חסה  רייזר  בכפר  שאול  .  
"  זה  היה  מה  שנקרא  אשפוז  יום  "  ,  אומר  יוסי  סוויד  ,  "  ומכיוון  ששלום  לא  היה  מסוכן  לעצמו  ולא  מסוכן  לסביבה  הוא  היה  יוצא  כל  יום  למרכז  העיר  לבתי  הקפה  ,  מצייר  ,  מדבר  עם  אנשים  ,  לפעמים  היה  נותן  תמונות  במתנה  לכל  מי  שהיה  נותן  לו  סיגריה  או  קפה  .  
אני  הכרתי  אותו  ככה  והתחלתי  לאסוף  תמונות  שלו  והוא  גם  הפך  לבן  בית  אצלנו  .  
הוא  היה  אצלנו  כל  שבת  וכל  חג  והילדים  שלי  אהבו  אותו  מאוד  וראו  בו  מעין  סבא  והוא  גם  אהב  אותם  מאוד  וצייר  אותם  "  .  
בתקופה  ההיא  היה  רייזר  נוסע  מדי  פעם  גם  לבקר  אצל  אחותו  ביסעור  .  
"  הוא  היה  מגיע  פתאום  בטקסי  ספיישל  והנהג  היה  רץ  אחריו  ואני  בקושי  רב  הייתי  מוצאת  כסף  כדי  לשלם  לנהג  "  ,  היא  אומרת  .  
"  כילד  זה  היה  מאוד  מעליב  לשמוע  שאומרים  ,  הנה  המשוגע  מגיע  "  ,  מספר  בנה  ,  המוסיקאי  דרור  בר  -  ישראל  ,  "  אנחנו  כילדים  היינו  שומעים  את  זה  וכמובן  מפחדים  .  
לקח  כמה  שנים  עד  שקלטתי  שהוא  יותר  נורמלי  מכולם  .  
ככל  שהתבגרתי  יותר  אהבתי  אותו  "  .  
גם  בכפר  שאול  היתה  לרייזר  חברה  ,  דורית  .  
הוא  צייר  ,  הסתובב  חופשי  ברחובות  ,  נסע  בספיישלים  אל  מחוץ  לעיר  וחייו  היו  נסבלים  פחות  או  יותר  ,  למעט  לבו  השבור  .  
הוא  צייר  את  מישל  שוב  ושוב  ,  כמו  את  הוריו  המתים  .  
ואז  החליטו  יוסי  סוויד  ודניאל  בן  -  שושן  לסייע  לרייזר  ולזכותו  בכבוד  הראוי  לו  ,  ודווקא  הכוונות  הטובות  הללו  התבררו  בדיעבד  כהתחלת  הדרך  לגיהנום  .  
כליאה  במחלקה  הסגורה  "  כל  הזמן  אני  מרגישה  אשמה  איומה  "  ,  אומרת  בן  -  שושן  ,  "  משום  שדווקא  משום  שכל  כך  רצינו  ששלום  יצליח  ודווקא  משום  שזה  כל  כך  הצליח  ,  דווקא  בגלל  זה  משרד  הבריאות  החליט  לסגור  אותו  פתאום  במחלקה  סגורה  "  .  
בשנת  ,  1979  לאחר  עבודת  תחקיר  ואיסוף  שקדנית  ובמלוא  הפאר  ,  נפתחה  תערוכת  ציוריו  של  רייזר  בגלריה  של  סוויד  .  
גדעון  עפרת  היה  האוצר  .  
"  שלום  היה  מאושר  "  ,  אומרת  בן  -  שושן  .  
"  הוא  היה  יושב  איתנו  כל  הזמן  ,  איתי  ,  יוסי  וגדעון  עפרת  ,  מדבר  ומתרגש  .  
הוא  אמר  ,  '  אני  הולך  להרוויח  המון  כסף  .  
יוסי  ,  אולי  אתה  יכול  לתת  לי  מיליון  לירות  או  שלוש  מאות  ?  
'  יוסי  תמיד  נתן  לו  "  .  
אדם  ברוך  ,  ברשימה  שכתב  עשר  שנים  לאחר  מכן  ,  תיאר  בחום  את  הביקור  שערך  לו  ולאשתו  בתקופה  שלפני  התערוכה  ההיא  :  "  יכול  להיות  שסביב  ראשו  היתה  הילה  .  
אני  לא  אומר  שהיתה  ואני  לא  אומר  שלא  היתה  הילה  סביב  ראשו  "  .  
"  אני  מוכרחה  לספר  לך  משהו  מוזר  שגם  ידגים  לך  כמה  שלום  ומישל  היו  מאוהבים  "  ,  אומרת  בן  -  שושן  .  
"  בערב  שלפני  התערוכה  ,  ממש  באישון  הלילה  ,  אני  הולכת  לתמונה  של  מישל  ותאמיני  לי  או  לא  -  היא  בכתה  .  
היתה  לה  דמעה  מהעין  .  
גם  יוסי  ראה  את  זה  .  
והדמעה  הזאת  ,  לקח  לה  דקה  או  שתיים  להיעלם  .  
מישל  פתאום  בכתה  .  
אחר  כך  הסביר  לנו  ממסגר  התמונות  שלפעמים  יש  רטיבות  שמצטברת  מתחת  לזכוכית  וזה  עלול  לגרום  לטיפה  .  
אבל  למה  הטיפה  הצטברה  דווקא  מתחת  לעין  של  מישל  ?  
אלה  הדברים  שמלווים  אותי  .  
שלום  היה  הרפתקת  חיי  ,  ההיכרות  שלי  אתו  וסיפור  חייו  היו  הדרך  היחידה  שלי  להתקרב  דרך  מישהו  אחר  לסיפור  אהבה  אגדתי  "  .  
לקראת  התערוכה  הוקרן  בטלוויזיה  הסרט  שעשה  אורי  גולדשטיין  על  רייזר  .  
טדי  קולק  ,  ראש  העיר  ,  נתן  את  חסותו  ופתח  אותה  .  
יונה  פישר  הציג  את  רייזר  .  
"  בגלל  הפרסום  בטלוויזיה  וגם  בעיתונות  הגיעו  המון  אנשים  לפתיחה  וכל  התמונות  נמכרו  ביום  הראשון  "  ,  מספרת  בן  -  שושן  .  
"  התערוכה  הצליחה  עד  כדי  כך  שנאלצנו  להאריך  אותה  בכמה  חודשים  .  
אבל  מההצלחה  הזאת  התחיל  האסון  "  .  
היא  וסוויד  ,  מסבירה  בן  -  שושן  ,  קיוו  שהתמונות  יימכרו  ורייזר  יוכל  לשפר  את  תנאי  חייו  .  
"  חשבנו  שיהיה  לו  כסף  לעבור  לדירה  פרטית  עם  מטפלת  ואולי  עם  סטודיו  "  ,  היא  אומרת  ,  "  ודווקא  בגלל  זה  ,  וכדי  שלא  יחשדו  שיוסי  רוצה  לעשות  רווח  על  שלום  ,  ביקשנו  שימנו  לו  אפוטרופוס  לטיפול  בכספים  .  
מינו  את  יחזקאל  בייניש  והדבר  הראשון  שהוא  עשה  היה  לעקל  את  כל  התמונות  ערב  התערוכה  ,  כשהתמונות  כבר  היו  תלויות  .  
הלכנו  לבית  המשפט  והשגנו  הסרת  עיקול  ושלום  הרוויח  המון  כסף  ,  משהו  כמו  200  אלף  שקל  אני  חושבת  ,  וכמובן  שהכסף  הזה  הגיע  כולו  לאפוטרופוס  שאמר  שכל  הכסף  הולך  למשרד  הבריאות  כדי  לשלם  רטרואקטיווית  על  עשרים  שנות  אשפוז  .  
אחר  כך  ,  פתאום  ,  משום  מה  ,  הועבר  שלום  מבית  החולים  הפתוח  למחלקה  הסגורה  בטלביה  "  .  
גם  סוויד  מרגיש  שעצם  מינוי  האפוטרופוס  הביא  על  רייזר  את  הכליאה  במחלקה  הסגורה  .  
"  קודם  שלום  היה  מדבר  עם  הרופאים  והם  היו  מתרשמים  שהוא  בסדר  ומרשים  לו  לצאת  כאוות  נפשו  .  
מהרגע  שהיה  לו  אפוטרופוס  פתאום  הם  פחדו  לקחת  אחריות  .  
הם  היו  מתקשרים  אליו  ושואלים  מה  דעתו  .  
גם  הוא  פחד  לקחת  אחריות  והתוצאה  היתה  שהיציאות  שלו  הפכו  יותר  ויותר  מצומצמות  ולבסוף  הוא  הועבר  למחלקה  סגורה  "  .  
כשזה  קרה  ,  מספרת  בן  -  שושן  ,  "  יוסי  ואני  היינו  שבורים  .  
עשינו  פטיציות  והחתמנו  אנשים  וגם  עשינו  הפגנה  מול  טלביה  ובאו  ארבעים  איש  .  
בעיקר  ניסינו  להגיע  לרופאים  בוועדה  הרפואית  .  
אני  לקחתי  את  שלום  לפסיכיאטר  שכתב  ששלום  לא  מסוכן  לאף  אחד  ושעם  טיפול  רפואי  נכון  הוא  יכול  להישאר  מאוזן  .  
אבל  זה  לא  עזר  .  
הוא  נשאר  בטלביה  וכל  מה  שיכולתי  לעשות  זה  לבקר  אותו  כמה  שיותר  ולהוציא  אותו  לשעה  -  שעתיים  .  
התקופה  הזאת  כולה  זכורה  לי  כסיוט  דווקא  בגלל  שהיינו  כל  כך  קרובים  להפי  -  אנד  .  
זה  הרי  היה  כל  כך  יפה  איך  שהוחזר  לו  הכבוד  והוחזרה  לו  ההכרה  בו  כאמן  והוא  בסך  הכל  היה  בן  ,  60  ובמקום  שזה  ישפר  את  חייו  זה  דווקא  קילקל  אותם  עוד  יותר  "  .  
עו"ד  יחזקאל  בייניש  זוכר  את  הדברים  בצורה  שונה  :  "  בשנת  1978  פנה  אלי  האפוטרופוס  הכללי  ואמר  לי  שאדם  פרטי  ,  יוסי  סוויד  ,  מנסה  לעשות  כסף  על  חשבון  אדם  חוסה  .  
הוא  ביקש  ממני  לטפל  בעניין  .  
גיליתי  שהתמונות  של  רייזר  מפוזרות  אצל  סוויד  ,  טדי  קולק  ,  מוזיאון  ישראל  ,  ושכולם  ניצלו  את  מצבו  כדי  לקבל  את  התמונות  חינם  .  
מיד  הוצאתי  אצל  שופט  צו  עיקול  לסוויד  ,  למוזיאון  ישראל  ולקולק  ,  שאגב  החזיק  בלשכתו  את  התמונה  הכי  יקרה  של  רייזר  ,  ואז  הגעתי  עם  כולם  להסדר  משפטי  :  אחרי  שהתמונות  יוצגו  בתערוכה  ,  תמורתן  תועבר  לחשבונו  הפרטי  של  שלום  רייזר  ובכסף  הזה  השתמשנו  לתשלום  חוב  למשרד  הבריאות  ,  לקניית  בגדים  וצבעים  לשלום  ,  והחזקת  אח  פרטי  שהיה  בא  פעם  בשבוע  לבית  החולים  .  
"  אני  אהבתי  מאוד  את  שלום  .  
הוא  היה  בא  אלי  למשרד  והייתי  בא  לבקרו  בבית  החולים  .  
הוא  היה  אדם  בלתי  רגיל  ,  צנוע  לגמרי  .  
הוא  היה  קורא  כל  יום  את  עיתון  '  הארץ'  .  
הוא  היה  אומר  לי  ,  '  קראתי  בעיתון  על  אי  בדנמרק  שאני  יכול  לבנות  בו  ארמון  ,  יש  לך  600  אלף  דולר  -  בחייך  ,  תן  לי  '  .  
כשהייתי  מסביר  לו  שזה  בלתי  אפשרי  אז  הוא  היה  אומר  ,  '  טוב  ,  חמישה  שקלים  '  .  
"  לצערי  ,  באיזשהו  שלב  החליטה  אחותו  להעביר  את  הטיפול  בו  לקרן  שאני  לא  רוצה  אפילו  להביע  את  דעתי  עליה  ,  הקרן  לחוסים  ,  ומאז  ניתק  הקשר  בינינו  "  .  
עשר  שנים  לאחר  התערוכה  הראשונה  ההיא  ,  לרגל  תערוכה  שאירגן  לו  בית  החולים  טלביה  בבית  האמנים  בירושלים  ,  נשלחתי  על  ידי  "  חדשות  "  לכתוב  על  רייזר  .  
המחלקה  הסגורה  בקומת  המרתף  היתה  מחזה  מדכא  מאין  כמותו  .  
מרייזר  נגזלה  הזכות  לראות  שמים  .  
רייזר  ,  לעומת  זאת  ,  היה  מקסים  ואבירי  עד  לבלי  גבול  .  
מיד  הציע  לי  במתנה  את  כל  רכושו  .  
שנה  וחצי  ,  סיפר  ,  לא  הרשו  לו  לצאת  אל  מחוץ  לתחומי  בית  החולים  .  
לא  הרשו  לי  להוציא  אותו  מבית  החולים  כדי  שיוכל  לקנות  לעצמו  כובע  חדש  לפתיחת  התערוכה  .  
לא  הצלחתי  אז  להבין  מאיזו  סיבה  הוא  נעול  על  סוגר  ובריח  .  
הוא  הרי  היה  ידוע  כבלתי  מסוכן  לעצמו  או  לסביבה  .  
גם  מנהל  בית  החולים  ,  שאז  היה  עדיין  חדש  יחסית  בתפקיד  ,  לא  הצליח  למצוא  לכך  הסבר  .  
"  הסיבה  היחידה  שהיתה  ,  היתה  כנראה  סיבה  היסטורית  "  ,  הוא  אמר  .  
שאלתי  אותו  אם  נהוג  להשאיר  אדם  במחלקה  סגורה  במשך  כל  כך  הרבה  שנים  והוא  השיב  ,  "  לא  ,  וזה  גם  לא  רצוי  "  .  
וגם  ,  "  רייזר  הוא  הוכחה  לכשלונה  של  הפסיכיאטריה  במקרה  שלו  "  .  
על  כל  פנים  ,  ימים  ספורים  לאחר  שהתפרסמה  הכתבה  הועבר  רייזר  למחלקה  אחרת  .  
מן  הפח  אל  הפחת  "  אני  "  ,  מספר  אחיינו  דרור  בר  -  ישראל  ,  "  הייתי  מגיע  לשם  כמה  שיותר  .  
לפני  כן  שהיתי  עשר  שנים  בחו"ל  .  
הייתי  בא  אליו  ומנגן  לו  והייתי  מוציא  אותו  לטיולים  בירושלים  .  
כשהתבגרתי  הבנתי  איזה  עוול  נעשה  לו  שהוא  כלוא  .  
אני  חושב  שאם  הייתי  בגיל  שאני  היום  כשהוא  הגיע  ליסעור  ,  הייתי  עומד  על  כך  שבכלל  יישאר  ביסעור  .  
הוא  היה  יכול  לחיות  בקיבוץ  ולצייר  .  
היו  אצלנו  כמה  אנשים  כאלה  .  
אבל  אמא  שלי  לא  מספיק  התעקשה  בעניין  הזה  .  
הוא  תמיד  רצה  לצאת  ,  אבל  לאמא  שלי  לא  היה  כוח  ואני  לא  מאשים  אותה  .  
זאת  היתה  תקופה  אחרת  והיו  לה  חיים  מספיק  קשים  גם  כך  .  
החלום  שלי  היה  לקחת  אותו  לטיול  לצרפת  .  
אבל  לא  הספקתי  "  .  
בשלב  כלשהו  ניסתה  בן  -  שושן  ,  אז  כבר  נשואה  ואם  לתינוקת  ,  לאמץ  את  רייזר  .  
"  אבל  אז  נכנסתי  לעוד  הריון  וזה  לא  כל  כך  הלך  .  
שלום  בשבילי  היה  כמו  אח  ,  כמו  אבא  ,  כמו  סבא  .  
הוא  מהרגע  שפגשתי  אותו  חי  בתוכי  .  
כשהילדים  שלי  נולדו  הבאתי  גם  אותם  אליו  .  
אני  לא  יודעת  את  מי  להאשים  בעוול  שנגרם  לו  ,  בבזבוז  הזה  .  
כנראה  את  הרופאים  והביורוקרטיה  והמערכת  שאטומה  לכולם  .  
הוא  הוזנח  על  ידי  המדינה  .  
יכול  להיות  שלו  היתה  לו  משפחה  רגילה  הם  היו  מצליחים  להושיע  אותו  ויכול  להיות  שלא  "  .  
רייזר  שהה  במחלקה  הפסיכו  -  גריאטרית  עד  שנסגר  בית  החולים  טלביה  ואז  הועבר  במפתיע  לבית  החולים  אברבנאל  בבת  -  ים  .  
"  זאת  היתה  שערוריה  "  ,  אומרת  אחותו  .  
"  פתאום  הודיעו  לי  ששלום  באברבנאל  .  
ככה  ,  בלי  להודיע  כלום  לחולים  ולמשפחות  סגרו  את  בית  החולים  וזרקו  את  כולם  .  
הלכנו  לשם  ואמרנו  ,  אם  כבר  מעבירים  אותו  מטלביה  לפחות  תקרבו  אותו  אלי  ,  וכך  הוא  הגיע  לטירה  ,  שזה  בית  חולים  איום  ונורא  .  
דווקא  בגלל  שרציתי  לעזור  לו  ,  דווקא  בגלל  זה  הוא  מצא  את  עצמו  במקום  האיום  הזה  "  .  
שם  ,  בבית  החולים  ,  דאגה  אחותו  לסדר  לו  מטפלת  פרטית  שהוציאה  אותו  לטיולים  וגם  ניסתה  לארגן  לו  תערוכה  .  
בן  -  שושן  המשיכה  לבקר  אותו  גם  שם  "  וזה  היה  מחזה  שובר  לב  ,  כי  כל  הזמן  הוא  היה  שובר  עצמות  ,  לפעמים  רגל  אחת  לפעמים  רגל  אחרת  ובסוף  היו  לו  שתי  ידיים  שבורות  .  
וכל  המקום  הזה  נראה  כמו  כלא  .  
אני  ,  שחשבתי  שזה  שהוא  בכפר  שאול  זה  סיוט  ,  הבנתי  רק  אחר  כך  שיחסית  לטלביה  כפר  שאול  היה  גן  עדן  ,  ואחרי  שהוא  הגיע  לטירה  הבנתי  שטלביה  היה  גן  עדן  ביחס  לטירה  "  .  
שלום  בטירה  כבר  היה  לא  צלול  ,  היא  אומרת  ,  כלומר  יחסית  לצלילות  הרגילה  שלו  .  
"  הוא  היה  כבוי  ושותק  .  
הוא  היה  מזהה  אותי  אבל  בקושי  אפשר  היה  להבין  על  מה  הוא  מדבר  .  
הוא  היה  כבוי  לגמרי  .  
הוא  היה  מאושר  לראות  אותי  ואת  בעלי  ואת  הילדים  ,  ומיד  אחרי  זה  היה  נסוג  ומשתתק  .  
לגמרי  "  .  
prefix=ב  -  6  בדצמבר  ,  ביום  הולדתו  prefix=ה  -  ,  80  אירגנה  לו  אחותו  מסיבה  גדולה  בבית  החולים  .  
בשנים  האחרונות  הרבו  גם  היא  וגם  בנה  דרור  לבקרו  שם  ,  "  ואני  גם  הייתי  בתהליכים  של  העברה  של  שלום  לבית  אבות  רגיל  .  
החלטתי  שמספיק  עם  זה  ,  שהגיע  הזמן  שייצא  כבר  ,  אבל  כמעט  הצלחתי  לסדר  את  זה  ופתאום  הוא  מת  "  .  
רק  אז  ,  במותו  ,  זכה  רייזר  לצאת  סוף  סוף  לחופשי  .  
"  זה  סיפור  כל  כך  עצוב  "  ,  אומרת  בן  -  שושן  ,  "  על  בן  -  אדם  כל  כך  מקסים  שנעשה  לו  עוול  איום  ובגלל  זה  הוא  החמיץ  את  כל  החיים  שלו  .  
ארבעים  וחמש  שנים  הוא  היה  מאושפז  .  
ארבעים  וחמש  שנים  "  .  
אבל  יוסי  סוויד  מתנחם  בפירוש  קצת  אחר  :  "  מה  שתמיד  אהבתי  בשלום  זה  האומץ  שלו  ללכת  עם  האמנות  שלו  עד  הסוף  ,  להיות  כל  כולו  אמן  .  
הוא  היה  טהור  לגמרי  ,  לא  נגוע  ,  תמים  לגמרי  ,  השיגעון  שלו  בעצם  איפשר  לו  לעשות  כל  מה  שעולה  על  דעתו  ורוב  הזמן  הוא  היה  בן  -  אדם  עליז  ומרתק  .  
כל  מי  שהכיר  אותו  אהב  אותו  .  
בגדול  תמיד  ראיתי  אותו  כאמן  אמיתי  ,  גם  מבחינת  האישיות  ולא  רק  מבחינת  היצירה  .  
אולי  אדם  יכול  להיות  אמן  טוטאלי  כזה  רק  אם  הוא  משוגע  .  
אולי  זה  באמת  מחיר  הגאונות  "  .  
*  
