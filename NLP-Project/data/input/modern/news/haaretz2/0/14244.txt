עדכון  אחרון  -  03:08  01/03/01  מגדל  נערכת  לשינוי  בתקנות  המפקח  על  הביטוח  לעניין  ביטוחי  חיים  ברבעון  השני  של  2001  אמורים  להיכנס  לתוקפם  תקנות  חדשות  בתחום  ביטוחי  החיים  .  
מהלך  זה  מובל  על  ידי  המפקחת  על  הביטוח  ,  ציפי  סמט  .  
על  פי  כל  הסימנים  ,  ענף  הביטוח  הולך  לעבור  זעזוע  בדרך  להתאקלמותו  בכללי  המשחק  החדשים  .  
תפישת  העולם  המנחה  את  האוצר  היא  שיש  לעודד  את  האזרחים  לחסוך  לביטחון  סוציאלי  ,  כך  שבהגיעו  לגיל  פרישה  הוא  ייהנה  מתקבול  חודשי  .  
על  כן  ,  על  פי  חוק  ההסדרים  שאושר  בכנסת  בדצמבר  '  99  ביחד  עם  תקציב  המדינה  ,  2000  הוטל  למעשה  קנס  בצורת  מס  גבוה  על  מי  שיבקשו  לפדות  את  כספי  הקצבה  בסכום  חד  פעמי  בהגיעם  לגיל  פרישה  ,  קל  וחומר  לפני  הגיעם  לגיל  זה  .  
חברות  הביטוח  ניסו  בחודשים  האחרונים  לשכנע  את  ציבור  לקוחותיהם  לחתום  על  "  נספח  הוני  "  שיאפשר  להם  לפדות  חלק  ממרכיב  הפוליסה  בסכום  חד  פעמי  מבלי  לשלם  קנס  ,  משום  שהחברות  אינן  ערוכות  אקטוארית  לתשלום  חודשי  למבוטחיהן  בגיל  פנסיה  .  
אלא  שמה  שצפוי  בנוסף  גורם  לפיק  ברכיים  בענף  .  
על  פי  הנחיות  סמט  ,  המוצר  הבסיסי  של  ביטוח  חיים  עתיד  להשתנות  מהיסוד  ,  הן  בביטוחי  פרט  והן  בביטוחי  מנהלים  .  
לוחות  תמותה  חדשים  יהיו  בסיס  לחישובים  אקטואריים  של  פרמיה  חודשית  זולה  יותר  לפוליסה  ,  ותעריף  מרכיב  הריסק  בפוליסה  יהיה  זול  יותר  .  
כן  תצוצמם  ההכרה  לצורכי  מס  בחלק  השכר  המופנה  לביטוח  ריסק  ,  ולא  תיפגע  ההפקדה  לחיסכון  פנסיוני  ארוך  טווח  .  
בנוסף  ,  יוכל  בעל  פוליסה  להעביר  את  מרכיב  החיסכון  בפוליסה  אחת  לשנה  מחברת  ביטוח  אחת  לחברה  אחרת  שמבטיחה  תשואה  גבוהה  יותר  להשקעה  .  
אחת  הבעיות  בענף  היתה  שמבוטחים  שביקשו  להשתחרר  מההסכם  עם  הסוכן  כמה  שנים  אחרי  שחתמו  על  הוראת  קבע  ,  קיבלו  החזרים  צנומים  ביותר  ,  אם  בכלל  ,  כנגד  ההפקדות  החודשיות  .  
סמט  קבעה  כי  ערך  הפדיון  של  הפוליסה  יהיה  %  100  כבר  בתום  חמש  שנות  חיסכון  ,  ולא  9  -  7  שנים  כמקובל  כיום  .  
מבוטח  שעזב  את  מקום  עבודתו  יהיה  זכאי  לקבל  את  כספיו  כבר  אחרי  חמש  שנים  במלוא  ערכי  הפדיון  .  
קבוצת  מגדל  כבר  נערכת  לשינויים  .  
במסיבת  עיתונאים  שקיימה  החברה  אתמול  אמר  המנכ"ל  ,  איזי  כהן  ,  כי  החברה  נכנסת  ,  באמצעות  חברה  בת  ,  לניהול  השקעות  לא  ביטוחיות  ,  וכן  יבוצעו  פעילות  פיננסית  במכשירים  כמו  קרנות  נאמנות  ,  קופות  גמל  ,  קרנות  השתלמות  וקרנות  הון  סיכון  בישראל  וחו"ל  .  
כן  הם  יציעו  עד  8  סלי  השקעות  למבוטחים  למסלולי  המשך  אחרי  פדיון  הפוליסה  .  
לדברי  כהן  ,  הפורטפוליו  של  מגדל  יאפשר  לה  להגיע  למעמד  בשוק  ולהתחרות  בתחום  המוצרים  הפיננסיים  .  
בן  -  ציון  ציטרין  
