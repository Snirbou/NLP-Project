עדכון  אחרון  -  01:33  04/03/01  תקשורת  /  הדר  חורש  האיש  ששווה  יותר  יעקב  פרי  הדו  "  חות  הכספיים  שפירסמה  סלקום  בשבוע  שעבר  סיכמו  את  השנה  הטובה  ביותר  שהיתה  לחברה  עד  כה  ,  וגם  לנשיאה  ,  יעקב  פרי  .  
סלקום  רשמה  רווחי  שיא  של  459  מיליון  שקל  ;  פרי  שיפר  את  שכרו  prefix=ב  -  ,  34%  ועלות  שכרו  הגיעה  prefix=לכ  -  מיליון  שקל  בשנה  .  
על  פי  כל  הסימנים  ,  הוא  אחד  המנהלים  המשתכרים  ביותר  במשק  .  
אפשר  לטעון  שחגיגת  הרווחים  והצמיחה  של  סלקום  ניצבת  על  סף  סיום  ,  וגורמים  טכנולוגיים  ועסקייים  עומדים  לקלקל  את  שורת  ההצלחות  שלה  -  אבל  בינתיים  מצליחה  סלקום  להעניק  ללקוחותיה  שירות  טוב  ולהציג  צמיחה  ורווחיות  טובות  מכל  מתחרה  אחרת  בענף  .  
השאלה  היא  מה  חלקו  של  פרי  בהצלחה  זו  ,  והאם  הוא  שווה  שכר  נטו  של  120  אלף  שקל  לחודש  ;  התשובה  היא  ששכרו  של  פרי  נראה  לעתים  כסף  קטן  לעומת  תרומתו  המיוחדת  לחברה  .  
פרי  הגיע  לסלקום  לפני  כחמש  שנים  .  
מייסדי  החברה  ,  קבוצת  ספרא  ובל  סאות'  ,  סימנו  אותו  כנשיא  המיועד  עוד  לפני  שהתפנה  סופית  מתפקידו  הקודם  כראש  השב"כ  .  
הם  לא  התעמקו  בהיעדר  הניסיון  של  פרי  בניהול  חברה  עסקית  של  ממש  ,  וגם  לא  שאלו  את  עצמם  כיצד  יקבל  הכרעות  בעניינים  הנדסיים  וטכניים  .  
הניהול  ההנדסי  הופקד  בידיו  של  המשנה  לנשיא  ,  שלום  מנובה  ,  שהקים  את  המערכת  של  סלקום  ;  לאחר  פרישתו  של  מנובה  הופקד  ליפא  אוגמן  על  התיק  ההנדסי  .  
לצורך  הניווט  העסקי  קיבל  פרי  גיבוי  משניים  ממנהלי  העסקים  המוכשרים  במשק  הישראלי  -  יו"ר  דירקטוריון  סלקום  לשעבר  ,  דב  תדמור  ,  ושלמה  פיוטרקובסקי  ,  שהחליף  את  תדמור  עם  פרישתו  לפני  כשנתיים  .  
צוות  הניהול  המנוסה  של  סלקום  לא  פוטר  את  פרי  מעבודה  :  מדי  יום  פותח  האיש  את  משרדי  החברה  בסביבות  7  בבוקר  וחוזר  לביתו  בשעת  לילה  מאוחרת  .  
מספר  הסלולר  שלו  מתויק  בחיוג  המהיר  של  אלפי  טלפונים  ברחבי  המדינה  .  
פעלתנותו  מאפשרת  לו  לשמור  בידיו  גם  פעילויות  ציבוריות  ,  להן  הוא  זקוק  כאוויר  לנשימה  :  תפקידו  הציבורי  החשוב  ביותר  הוא  ניהול  המגעים  מטעם  הממשלה  לאיתור  נעדרי  צה"ל  ולשחרור  החטופים  .  
יש  במדינה  קומץ  אנשים  המסוגלים  למלא  את  התפקיד  הביטחוני  הרגיש  הזה  ,  ואיש  מהם  אינו  מעז  לסרב  לתפקיד  ההתנדבותי  המוטל  עליו  מטעם  ראש  הממשלה  .  
פעילותו  של  פרי  בתחום  זה  אפופה  מסתורין  ,  ומלווה  בהיעדרויות  בלתי  צפויות  לצורך  קיום  פגישות  חשאיות  מחוץ  לגבולות  המדינה  .  
בתקופות  מסוימות  ממלאת  השליחות  את  כל  סדר  יומו  של  פרי  .  
לפני  כשנה  הודיע  על  התפטרותו  מהמינוי  בעקבות  החלטת  בג"צ  בעניין  שחרור  לבנונים  שנחטפו  ושימשו  קלפי  מיקוח  במו"מ  -  אך  ההתפטרות  לא  מומשה  .  
בשבוע  שעבר  פרש  פרי  זמנית  מהתפקיד  בנסיבות  אישיות  ,  והודיע  כי  בכוונתו  לשוב  למלאו  .  
עם  זאת  ,  את  הצורך  שלו  בפעילות  ציבורית  ממלא  פרי  גם  בתפקידים  התנדבותיים  נוספים  ,  הכרוכים  בעיקר  בפעילות  בשעות  הערב  .  
הלה  משמש  יו"ר  הקרן  לקולנוע  ויו"ר  האקדמיה  למוסיקה  .  
חיבתו  לתיאטרון  באה  לידי  ביטוי  בנוכחות  תדירה  בהצגות  בכורה  ובחסויות  רבות  שסלקום  מעניקה  לאירועים  תרבותיים  ואמנותיים  .  
התשתית  לפעילות  החברתית  העניפה  של  פרי  היא  רשת  קשריו  האינסופית  .  
בעבר  ,  כראש  השב"כ  ,  התחכך  עם  כל  הצמרת  הביטחונית  והפוליטית  ,  ובהיותו  איש  רעים  שרמנטי  התחבב  על  חלק  גדול  ממכריו  .  
הוא  היה  ראש  השב"כ  הראשון  שהפך  טקסים  פנימיים  ומסיבות  לשותפי  סוד  בלבד  ,  לאירועים  חברתיים  בהשתתפות  פוליטיקאים  ,  עיתונאים  ויידוענים  שעיקר  קיומם  בטורי  הרכילות  .  
בניגוד  למרבית  קודמיו  ויורשיו  ,  שפרשו  מהשירות  אך  נשארו  בצל  ,  נהפך  פרי  לאחר  פרישתו  ליידוען  בפני  עצמו  .  
חלק  גדול  מהקשרים  שקשר  בתפקידו  הביטחוני  תוחזקו  היטב  ואף  התעצמו  לאחר  הפרישה  .  
הפעילות  החברתית  ומארג  הקשרים  אינם  נטל  על  סלקום  -  להפך  ,  הם  נכס  אדיר  לחברה  .  
פרי  נמנה  עם  חוג  מצומצם  של  אנשים  שיכולים  להרים  טלפון  בכל  שעה  כמעט  לראש  הממשלה  הנבחר  ,  הפורש  או  זה  שאולי  יכהן  פעם  .  
הצלצול  שלו  חוצה  חומות  של  מזכירות  ועוזרים  כסכין  בחמאה  .  
שר  התקשורת  היוצא  ,  וככל  הנראה  שר  הביטחון  הנכנס  ,  בנימין  בן  אליעזר  ,  סחבק  ידוע  בעצמו  ,  אינו  אלא  פואד  מהישיבות  ומהתדרוכים  ,  בתקופה  שפרי  שימש  בתפקיד  ראש  השב"כ  באזור  ירושלים  ופואד  היה  מתאם  הפעולות  בשטחים  .  
גם  עמדתו  הפוליטית  של  פרי  ,  שמאלה  מהמרכז  ,  אינה  מעיבה  על  קשריו  עם  ראש  הממשלה  הנבחר  ,  אריאל  שרון  ,  שהחלו  כמובן  בעבר  הרחוק  ,  הביטחוני  .  
בלי  או  עם  קשר  ,  פעל  משרד  התקשורת  באחרונה  במרץ  רב  ,  בשורת  עניינים  שסלקום  היתה  המוטבת  העיקרית  שלהם  .  
באמצע  2000  החליט  המשרד  לקבוע  תעריף  אחיד  לשיחות  הנכנסות  לרשת  הסלולרית  :  שיחה  שיוזם  מנוי  א  '  ,  מרשת  של  אחת  מחברות  התקשורת  ,  ומגיעה  למנוי  ב'  מרשת  אחרת  ,  מחויבת  פעם  אחת  על  ידי  הרשת  שממנה  יוצאת  השיחה  ,  בתעריף  שנקבע  בדרך  כלל  על  פי  העסקה  בין  המנוי  לחברת  התקשורת  שלו  ,  והחיוב  השני  נעשה  על  ידי  החברה  שעם  שירותיה  נמנה  מנוי  ב  '  ,  מקבל  השיחה  .  
תעריף  השיחה  הנכנסת  נקבע  על  פי  החלטתה  של  החברה  שאליה  נכנסת  השיחה  ,  בלי  שהמתקשר  יוכל  להתמקח  או  להשתמש  בשירותיה  של  חברה  אחרת  .  
לכן  יכולה  החברה  שאליה  נכנסת  השיחה  ,  לקבוע  תעריף  כראות  עיניה  .  
פלאפון  גבתה  מחיר  גבוה  של  prefix=כ  -  63  אגורות  בממוצע  לדקה  עבור  השיחות  הנכנסות  ,  פרטנר  גבתה  54  אגורות  וביקשה  להעלות  את  התעריף  prefix=ל  -  60  אגורות  ,  וסלקום  גבתה  49  אגורות  לדקה  בממוצע  עבור  שיחה  נכנסת  .  
המחיר  האחיד  שקבע  משרד  התקשורת  ,  החל  בינואר  השנה  ,  הוא  50  אגורות  לדקה  .  
לפי  הערכות  ,  מבחינת  פלאפון  ,  מדובר  באובדן  של  prefix=כ  -  60  מיליון  דולר  prefix=ב  -  ;  2001  פרטנר  תיפגע  מההחלטה  prefix=בכ  -  20  מיליון  דולר  השנה  ,  ואילו  סלקום  היא  המרוויחה  העיקרית  :  רווחיה  העתידיים  של  החברה  מהשיחות  הנכנסות  לא  באמת  גדולים  -  prefix=כ  -  10  מיליון  דולר  prefix=ב  -  2001  -  אבל  גם  נזק  למתחרים  הוא  רווח  מסוים  .  
מאמץ  מיוחד  של  משרד  התקשורת  נעשה  במטרה  לפתור  את  מצוקת  התדרים  של  סלקום  .  
ניסיון  לפנות  תדרים  הנמצאים  בשימוש  המשטרה  ,  נכשל  בעקבות  המתח  הביטחוני  .  
כעת  עורך  המשרד  מכרז  תדרים  לדור  הנוכחי  ולדור  השלישי  ,  למרות  התנגדות  שתיים  משלוש  החברות  המועמדות  להשתתף  בו  .  
סלקום  היא  היחידה  שבירכה  על  המכרז  ,  בין  השאר  משום  שעיתויו  ומתכונתו  תואמים  להפליא  את  תוכניותיה  .  
הפרשה  האחרונה  היא  השתתפות  סלקום  במכרז  לתדרי  הגישה  האלחוטית  ,  לצידה  של  חברת  ברק  .  
בתקנות  המכרז  ,  שנקבעו  על  ידי  משרד  התקשורת  ,  נאסר  על  גוף  עסקי  להתמודד  במכרז  באמצעות  שתי  חברות  קשורות  .  
קבוצת  IDB  היא  בעלת  השליטה  העיקרית  בברק  ומבעלי  השליטה  בסלקום  .  
לאחר  שהקבוצה  החליטה  שברק  חייבת  לגשת  למכרז  ,  היתה  סלקום  מנועה  לכאורה  מלגשת  אליו  .  
כל  אימת  שפרי  נשאל  על  כך  ,  נהג  לומר  במין  חוש  נבואי  שהתקנה  לא  תמנע  מסלקום  לגשת  למכרז  -  אבל  לא  הסביר  כיצד  יתגבר  על  המכשול  .  
למי  שחשב  שמשרד  התקשורת  יעמוד  בהחלטתו  ויפגע  בסיכוייה  של  סלקום  להשתתף  במכרז  ,  נכונה  בשבוע  שעבר  הפתעה  :  סלקום  וברק  אושרו  להתמודד  במכרז  ,  תחת  תנאים  מגבילים  שלדברי  סלקום  ,  "  לא  תהיה  לנו  בעיה  מיוחדת  להתמודד  איתם  "  .  
האם  כל  הנסים  הללו  ,  ועוד  רבים  אחרים  ,  היו  קורים  לסלקום  אלמלא  נוהלה  על  ידי  פותח  הדלתות  הלאומי  ,  הסחבק  של  המדינה  ,  יעקב  פרי  ?  
ייתכן  שכן  ,  אבל  פרי  ודאי  לא  הפריע  .  
ואם  יש  לו  רק  נגיעה  קלה  לעניין  ,  הוא  שווה  לסלקום  כמה  מאות  מיליוני  דולרים  יותר  מהשכר  שהוא  מקבל  ועוד  יקבל  בשנים  הבאות  .  
EMAILADDRESS  
