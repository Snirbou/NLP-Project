עדכון  אחרון  -  23:36  04/03/01  כל  ח"כ  זה  מחנה  ,  כל  שניים  -  חזית  מאת  אמנון  ברזילי  בחירת  שרי  העבודה  לממשלת  האחדות  לא  הבהירה  את  המצב  במפלגה  .  
עדיין  לא  ברור  מי  נאבק  נגד  מי  ,  ועל  מה  בתצלום  :  שר  הביטחון  המיועד  ,  בנימין  בן  אליעזר  .  
בפגישה  אצל  ביילין  הביעו  חשש  מפני  כוחו  העולה  של  פואד  תצלומים  :  פבל  וולברג  התחזית  .  
בתוך  עשור  אחד  איבדה  העבודה  את  שלושת  מנהיגיה  הלגיטימיים  :  יצחק  רבין  ,  שמעון  פרס  ו  אהוד  ברק  .  
כיום  זו  מפלגה  נטולת  מנהיגות  .  
תהליך  הבחירה  המכובד  של  נציגיה  לממשלת  האחדות  ,  לא  יכול  להטעות  .  
זו  מפלגה  שסיעתה  בכנסת  תיקרע  בחודשים  הקרובים  בין  נאמני  ממשלת  האחדות  לבין  מתנגדיה  .  
מתנגדי  ממשלת  האחדות  בעבודה  ,  הכוללים  חבורה  של  שמונה  ח"כים  בראשותם  של  אופיר  פינס  ושלמה  בן  עמי  ,  עשויים  לשתף  פעולה  עם  יוזמות  פרלמנטריות  של  מרצ  ,  מפלגת  האופוזיציה  הראשית  בכנסת  ,  בראשותו  של  יוסי  שריד  .  
מכאן  גם  חשיבותו  של  המאבק  הראשון  ,  שצפוי  כעת  ,  על  בחירת  היו"ר  הזמני  של  מפלגת  העבודה  .  
זהו  מאבק  שיכריע  מי  הם  הכוחות  שיתמודדו  על  הנהגת  המפלגה  בעתיד  .  
ביילין  .  
ביום  שני  שעבר  זימן  יוסי  ביילין  כמה  מחבריו  ללשכתו  בתל  אביב  כדי  לבחון  את  ההשלכות  של  תבוסת  ברק  והצטרפות  העבודה  לממשלת  אחדות  .  
המתכנסים  בלשכתו  היו  אברהם  בורג  והח  "  כים  לשעבר  נסים  זוילי  וחגי  מירום  .  
זוילי  טען  בדיון  כלפי  בורג  וביילין  שהם  טועים  בהתנגדותם  לממשלת  אחדות  .  
"  העם  רוצה  אחדות  ואתם  תשלמו  על  זה  מחיר  כבד  .  
מחוץ  לממשלה  אתם  עלולים  להימחק  "  .  
עם  מינויו  כשר  המשפטים  ניאות  ביילין  לבקשת  ברק  לפנות  לאלי  בן  מנחם  את  מקומו  בכנסת  .  
"  אתה  לא  מבין  את  המשמעות  של  מה  שעשית  "  ,  אמר  לו  אז  חגי  מירום  ,  "  איבדת  את  מקור  הסמכות  שלך  כשר  וגם  כמנהיג  בתוך  המפלגה  "  .  
ביילין  ענה  לו  :  "  אני  לא  זקוק  למקור  הסמכות  הזה  .  
המעמד  שלי  מאפשר  לתפקד  גם  מחוץ  לממשלה  וגם  מחוץ  לכנסת  "  .  
ביילין  לא  שיער  שברק  יתפטר  בלי  שיפזר  את  הכנסת  .  
מאז  הבחירות  עמד  ביילין  מאחורי  כמה  מהלכים  שהעידו  על  מבוכה  .  
הוא  היה  הראשון  שנענה  לקריאתו  של  יוסי  שריד  להקים  מפלגה  סוציאל  -  דמוקרטית  ,  שהתפרשה  ככוונה  לפרוש  ממפלגת  העבודה  .  
אחר  כך  חזר  בו  מהודעתו  .  
הוא  הכריז  במהירות  על  תמיכתו  בבורג  לראשות  המפלגה  .  
זה  נכון  שבורג  לחץ  כיוון  שרצה  את  ביילין  לצדו  וזה  נכון  שבורג  גם  הציע  תמורה  -  הבטחה  לתמוך  בביילין  כיו"ר  הזמני  של  המפלגה  .  
"  ביילין  היום  לא  שר  ולא  ח"כ  .  
זו  תקופה  קריטית  .  
אם  לא  יהיה  יו"ר  זמני  של  המפלגה  ,  ביילין  ייעלם  "  ,  אומר  תומך  .  
כיו"ר  זמני  ,  יוכל  ביילין  לקבוע  ולגבש  את  לוח  הזמנים  לקביעת  מועד  הפריימריס  לבחירה  של  בורג  ליו"ר  המפלגה  ושל  מועמדיה  לכנסת  .  
זהותו  של  היו"ר  הזמני  תקבע  את  יחסה  של  המפלגה  לממשלת  האחדות  .  
מתפקיד  כזה  יוכל  ביילין  גם  לנווט  את  המפלגה  החוצה  .  
אך  בכלל  לא  בטוח  שביילין  רוצה  להסתפק  בתפקיד  מכתיר  המלכים  .  
בחירתו  לתפקיד  תפתח  גם  אפשרויות  אחרות  .  
שרון  התחיל  כיו"ר  זמני  וגמר  כראש  ממשלה  .  
הסכם  בורג  -  ביילין  הביא  לבורג  הישג  נוסף  :  ניתוק  ברית  פוליטית  בת  דור  בין  ביילין  לרמון  .  
"  אם  כבר  הודעת  שאתה  מזדהה  עם  בורג  ותומך  בו  לראשות  המפלגה  ,  איך  אתה  יכול  להיות  יו"ר  מפלגה  זמני  ?  
זה  לא  הוגן  "  ,  טען  רמון  כלפי  ביילין  .  
פרס  .  
ביום  שבו  התכנסה  הקבוצה  בלשכתו  של  ביילין  נשאל  פרס  בראיון  ברדיו  מתי  תהיה  ההתמודדות  לראשות  המפלגה  .  
פרס  אמר  :  "  אני  לא  ממהר  "  .  
פרס  ,  אומרים  בקרבתו  ,  לא  יוותר  .  
הוא  לקח  קשה  את  הודעתו  של  ביילין  .  
גם  הוא  ,  כמו  ביילין  ,  יודע  שאין  דבר  יותר  קבוע  מהזמניות  .  
מאז  ומתמיד  סלל  פרס  את  דרכו  לצמרת  מפלגתו  בזכות  קטסטרופות  שפקדו  אותה  .  
בפעם  הראשונה  לאחר  מלחמת  יום  הכיפורים  ,  שהביאה  לסילוקה  של  ההנהגה  ההיסטורית  בראשותה  של  גולדה  מאיר  .  
prefix=וב  -  1977  נבחר  כמנהיג  לאחר  שרבין  התפטר  בגלל  חשבון  הדולרים  של  רעייתו  לאה  .  
בסוף  1995  הוא  חזר  להנהגת  המפלגה  בעקבות  רצח  רבין  .  
כמי  שיצר  פרשנויות  מקוריות  משלו  לגבי  תוצאות  הבחירות  שבהן  נטל  חלק  ,  פרס  מעולם  לא  הפסיד  .  
כשרבין  גבר  עליו  ונבחר  לראש  הממשלה  prefix=ב  -  ,  1974  המציא  פרס  את  המושג  "  מספר  2  לכל  דבר  "  ונתמנה  לשר  הביטחון  .  
פרס  עמד  בראש  המפלגה  עד  שהפסיד  בפריימריס  לרבין  prefix=ב  -  ,  1992  אך  לאחר  הניצחון  בבחירות  אילץ  את  רבין  למנותו  לשר  החוץ  .  
ברק  הצליח  היכן  שרבין  נכשל  ,  ובעקבות  ניצחונו  בבחירות  prefix=ב  -  1999  דחק  את  פרס  ממשרד  החוץ  ומינה  אותו  לתפקיד  שולי  כשר  לפיתוח  אזורי  .  
הפסדו  של  ברק  בבחירות  והוואקום  שנוצר  בראשות  המפלגה  יצרו  מצב  שפרס  שוב  הראשון  במפלגתו  .  
אמנם  ללא  הסמכות  החוקית  ועם  אשראי  מוגבל  ניטלה  ממנו  היכולת  לבחור  את  השרים  ,  אך  הוא  זה  שהוביל  את  הדרך  לממשלת  האחדות  .  
ביילין  אומר  כי  לא  יתמודד  נגד  פרס  ,  שלו  הוא  חב  את  הקריירה  הפוליטית  שלו  .  
פרס  מפרש  התבטאות  זו  כניסיון  להביא  אותו  לכך  שיפנה  את  הדרך  לביילין  .  
פרס  יודע  שיו"ר  מפלגה  זמני  יוכל  לנווט  אותה  מחוץ  לממשלה  .  
וכך  ,  מול  החזית  המשותפת  שהקימו  בורג  וביילין  נגדו  ,  קמה  חזית  חדשה  .  
בפגישה  בלשכתו  של  ביילין  הביעו  המתכנסים  חשש  מפני  כוחו  העולה  של  בנימין  בן  אליעזר  .  
מסקנתם  היתה  כי  בן  אליעזר  יעשה  יד  אחת  עם  פרס  כדי  לדחות  את  עריכת  הפריימריס  לבחירת  יו"ר  קבוע  של  המפלגה  .  
הזמן  הנוסף  נדרש  לבן  אליעזר  כדי  לבסס  את  מעמדו  במשרד  הביטחון  .  
בורג  .  
"  אני  רוצה  להבין  למה  .  
למה  ,  כאשר  אני  מוביל  בכל  הסקרים  ביחס  של  שלושה  לאחד  על  חיים  ,  למה  שאני  אוותר  "  ,  שאל  בורג  את  חבריו  בלשכתו  של  ביילין  .  
"  אתם  יודעים  "  ,  הוא  הוסיף  ,  "  שאין  לחיים  שום  סיכוי  לנצח  .  
אין  לו  תמיכה  לא  במפלגה  וגם  לא  בציבור  .  
אני  מוכן  לכל  מנגנון  שיקבע  ,  בצורה  הגיונית  ,  למי  מאתנו  יש  יותר  סיכוי  לנצח  "  .  
בורג  תמך  בממשלת  האחדות  כל  עוד  העריך  שיש  לו  סיכוי  לקבל  את  תיק  החוץ  .  
אך  הוא  לא  היה  מוכן  לכהן  בממשלה  בתפקיד  שנראה  לו  שולי  .  
בשלב  זה  דבר  לא  נדבק  אליו  ,  אך  עם  הזמן  ידבק  .  
בורג  הבטיח  לעצמו  את  תמיכתו  של  ביילין  ,  ששוויה  לא  ברור  ,  אבל  הפסיד  את  התמיכה  של  פרס  .  
להתמודדות  של  בורג  יש  השלכה  ביחס  ליחסי  חברות  ,  שנוצרו  במשך  שנים  ארוכות  בינו  לבין  ביילין  לבין  רמון  .  
בפגישה  בלשכתו  של  ביילין  הטרידה  את  הארבעה  יותר  מכל  השאלה  מה  יעשה  רמון  .  
עבורם  הוא  עדיין  דמות  מפתח  .  
הצטרפותו  תאחד  את  השמינייה  ,  שבניגוד  לברק  וליורשו  במשרד  הביטחון  ,  בן  אליעזר  ,  בנתה  את  עצמה  כחבורה  של  פוליטיקאים  עם  סדר  יום  אזרחי  .  
מדובר  בקבוצת  אנשים  שצמחו  מתוך  מנגנון  מפלגת  העבודה  ,  שרידים  של  שתי  קבוצות  אידיאולוגיות  שפעלו  במפלגה  בתחילת  שנות  השמונים  -  "  הכפר  הירוק  "  של  רמון  וזוילי  prefix=ו  "  משוב  "  של  ביילין  .  
חוג  "  משוב  "  ניסח  את  התכנים  בתחום  המדיני  ,  החברתי  והכלכלי  ;  "  הכפר  הירוק  "  ריכז  אנשי  ביצוע  שאימצו  את  התכנים  שנוסחו  prefix=ב  "  משוב  "  .  
הסיסמה  שליוותה  אותם  כל  השנים  היתה  :  "  כוחנו  באי  ארגוננו  "  .  
מתוכם  הגיעו  לכנסת  :  רמון  ,  זוילי  ,  מירום  ,  עמיר  פרץ  ,  אלי  בן  מנחם  ,  נואף  מסאלחה  ועו"ד  יונה  יהב  .  
אחרים  העדיפו  קריירה  בשירות  הציבורי  ומתוכם  יצאו  בין  השאר  :  המנכ  "  לים  של  משרד  ראש  הממשלה  (  יוסי  קוצ'יק  )  ,  משרד  החוץ  (  ד"ר  אלון  ליאל  )  ,  המשרד  לאיכות  הסביבה  (  ד"ר  ישראל  פלג  )  ומשרד  התיירות  (  אלי  רונן  )  .  "  מהחבורה  שלנו  "  ,  אמר  ביילין  ,  "  יצאו  כבר  שני  ראשי  הסתדרות  (  רמון  ועמיר  פרץ  )  ,  מזכ"ל  מפלגה  (  זוילי  )  ,  יו"ר  הסוכנות  והכנסת  (  בורג  )  ,  שרים  וראשי  ועדות  בכנסת  "  .  
ראשי  החבורה  -  רמון  וביילין  -  הובילו  את  שני  התהליכים  המשמעותיים  ביותר  בעשור  האחרון  .  
ביילין  החל  את  תהליך  אוסלו  ;  רמון  הביא  להפרדת  מפלגת  העבודה  מההסתדרות  ולהפרדת  קופת  החולים  הכללית  מההסתדרות  .  
כעת  עומדת  החבורה  בפני  אפשרות  למימוש  חלום  בן  עשרים  שנה  כמעט  -  כיבוש  הנהגת  מפלגת  העבודה  .  
לרגל  האירוע  התפרקה  החבורה  לרסיסים  .  
רמון  .  
הוא  העריך  שברק  יופיע  בליל  התבוסה  בשפיים  ויודיע  כי  למרות  התבוסה  איננו  מתפטר  .  
על  גבו  של  ברק  תיכנן  רמון  את  הקאמבק  שלו  .  
אלא  שברק  הודיע  בשפיים  על  פרישתו  ורמון  נשאר  בבית  וכך  הותיר  בליל  הבחירות  את  הזירה  לבורג  ,  שהודיע  על  החלטתו  להתמודד  על  ראשות  הממשלה  .  
ההתנפלות  של  רמון  על  ברק  התרחשה  כמה  ימים  אחר  כך  .  
היו  לרמון  שבועיים  של  אשליה  שהצליח  לשקם  את  מעמדו  ,  הרבה  בגלל  ההתמקדות  התקשורתית  בו  ובנאומו  במרכז  המפלגה  בסינרמה  .  
באחת  השיחות  עם  ביילין  אמר  לו  :  "  מה  אתם  מקשקשים  כולכם  ?  
אתם  יודעים  שאני  היחיד  שיכול  להיות  ראש  הממשלה  "  .  
דבר  מכל  מה  שרמון  תיכנן  לא  קרה  .  
בשבוע  שעבר  הראו  לו  סקרים  שהוא  מדשדש  מאחור  יחד  עם  ביילין  ,  הרחק  מאחורי  פרס  ,  בורג  ובן  אליעזר  .  
רמון  שמע  ביקורת  קשה  על  התנהלותו  .  
אמרו  לו  שבמתקפה  על  ברק  חצה  את  הגבול  הדק  בין  ביקורת  בונה  לבין  השתלחות  חסרת  רסן  ;  אמרו  לו  שבסינרמה  מיחזר  את  נאום  הלווייתנים  שלו  .  
כמי  שתמך  בממשלת  אחדות  מצפה  רמון  לתגמול  .  
היעד  האפשרי  הוא  מינויו  ליו"ר  ועדת  החוץ  והביטחון  של  הכנסת  .  
רמון  מסוגל  לבנות  מגוף  זה  תפקיד  רב  עוצמה  .  
בינתיים  יפעל  לדחיית  ההתמודדות  על  ראשות  מפלגת  העבודה  .  
חבריו  לשמינייה  מבינים  כי  מנוי  וגמור  עם  רמון  לסכל  את  בחירתו  של  בורג  .  
וכך  הולכות  ומתהפכות  היוצרות  .  
אם  יתברר  כי  אפסו  סיכוייו  ,  עשוי  רמון  להעדיף  ,  כברירת  מחדל  ,  לשתף  פעולה  עם  פרס  ועם  בן  אליעזר  נגד  השמינייה  ,  שבראשה  עמד  ואתה  חלם  להנהיג  את  מפלגת  העבודה  .  
