עדכון  אחרון  -  03:33  08/03/01  ניסויים  בבע"ח  /  כדי  למנוע  סבל  לחיה  ,  לא  יאושר  יותר  מניסוי  אחד  נקבעו  נוהלי  עבודה  לביצוע  ניסויים  בחיות  מאת  תמרה  טראובמן  כלב  מוחזק  בכלוב  בבית  החיות  של  אחד  מבתי  החולים  ,  prefix=ב  -  1992  תצלום  ארכיון  המועצה  לניסויים  בבעלי  חיים  -  הגוף  האחראי  על  מתן  היתרים  לביצוע  ניסויים  ,  צמצום  הסבל  של  החיות  ופיקוח  על  המוסדות  המבצעים  את  הניסויים  -  קבעה  שלשום  נהלי  עבודה  לביצוע  ניסויים  בחיות  .  
לפי  חוק  שעבר  בכנסת  prefix=ב  -  ,  1994  ומסדיר  את  נושא  הניסויים  בחיות  ,  כל  החוקרים  המבצעים  ניסויים  בחיות  יהיו  חייבים  לפעול  לפי  הנהלים  החדשים  .  
רוב  חברי  המועצה  סבורים  כי  הנהלים  עונים  גם  על  צרכי  המחקר  וגם  מספקים  הגנה  לבעלי  החיים  .  
ארגונים  למען  בעלי  החיים  מותחים  ביקורת  חריפה  על  הנהלים  בטענה  שהם  אינם  מספקים  הגנה  נאותה  לבעלי  החיים  .  
"  המועצה  נמנעת  מלבצע  את  תפקידה  "  ,  אומר  דרור  סלעי  ,  נציג  נח  ,  ארגון  הגג  של  הארגונים  להגנה  על  בעלי  חיים  .  
לדבריו  ,  "  החוק  קובע  שמטרת  הכללים  למזער  את  הסבל  של  בעלי  החיים  ולמנוע  ניסויים  מיותרים  ,  ואילו  בפועל  המועצה  קיבלה  החלטה  המתחמקת  מהמחויבות  הזאת  "  .  
קביעת  הנהלים  היתה  למוקד  הוויכוחים  הסוערים  בין  הארגונים  להגנה  על  בעלי  חיים  לבין  המועצה  .  
החוק  prefix=מ  -  ,  1994  שמתוקפו  גם  הוקמה  המועצה  ,  מחייב  את  המועצה  לקבוע  כללים  המכתיבים  לחוקרים  כיצד  לבצע  את  הניסויים  באופן  שיגרום  לבעלי  החיים  את  הסבל  המועט  ביותר  .  
בפועל  ,  המועצה  לא  ניסחה  כללים  משל  עצמה  ,  אלא  אימצה  את  ההנחיות  שנוסחו  על  ידי  "  המועצה  הלאומית  למחקר  "  של  ארה"ב  .  
כללים  אלה  מקובלים  ,  בין  השאר  ,  על  "  המכונים  הלאומיים  לבריאות  "  של  ארה"ב  -  אחד  מגופי  המחקר  הגדולים  והיוקרתיים  בעולם  .  
לדעת  רוב  חברי  המועצה  ,  נכון  היה  לאמצם  גם  בגלל  שחוקרים  ישראלים  פונים  לעתים  למכונים  בבקשה  לקבלת  מענקי  מחקר  ,  ולדברי  המועצה  ,  תנאי  מחייב  לקבלת  המענק  הוא  עמידה  בהנחיות  אלה  .  
ארגוני  החיות  פוסלים  את  אימוץ  ההנחיות  האמריקאיות  .  
לא  רק  בגלל  שלטענתם  הן  אינן  מספיק  מחמירות  ,  אלא  גם  בגלל  שהמועצה  מעולם  לא  תרגמה  אותן  לעברית  ,  לא  התאימה  אותן  לחוק  הישראלי  ,  וכמו  כן  לא  קיבלה  על  כך  את  אישור  שר  הבריאות  (  השר  הממונה  על  המועצה  )  ופרסמה  אותן  ברשומות  כנדרש  בחוק  .  
בסוף  השנה  שעברה  ,  "  האגודה  נגד  ניסויים  בבעלי  חיים  "  אף  עתרה  לבג"צ  בבקשה  שיחייב  את  המועצה  לקבוע  כללים  .  
לאחר  העתירה  שהוגשה  נגדה  ,  התחייבה  המועצה  בפני  בג"צ  לפעול  במהירות  להסדרת  הכללים  ,  כפי  שדורש  החוק  .  
בג"צ  נתן  למועצה  ארכה  לשם  קביעת  הכללים  ,  אשר  תפוג  בחודש  הבא  .  
על  פי  הנהלים  החדשים  ,  ככלל  לא  יבוצע  יותר  מניסוי  אחד  בחיה  .  
ניסוי  שני  יותר  לפי  אישור  מיוחד  שיינתן  רק  אם  הניסוי  הראשון  לא  גרם  סבל  לחיה  .  
באם  נגרם  סבל  לחיה  ,  יתבצע  הניסוי  השני  בהרדמה  ולאחריו  תומת  החיה  בטרם  שובה  להכרה  .  
כמו  כן  ,  נקבעו  הכללים  לגבי  האופן  הפרוצדורלי  בו  יינתנו  היתרים  לביצוע  ניסויים  ,  ונקבע  נוסח  בסיסי  לתוכנית  שתכשיר  חוקרים  המבצעים  ניסויים  בחיות  כיצד  למזער  את  הסבל  של  החיה  .  
חבר  המועצה  ,  הווטרינר  ד"ר  רוני  קלמן  ,  שעל  בסיס  תוכנית  לימודים  שהוא  מעביר  באוניברסיטה  העברית  תיקבע  התוכנית  ,  אומר  שהקורס  היום  כולל  14  שעות  .  
לדבריו  ,  הקורס  מקיף  ויקר  ביותר  (  עלותו  מגיעה  לאלף  שקל  לתלמיד  )  .  לעומת  זאת  ,  נושאים  כמו  תנאי  החזקת  החיות  וגודל  הכלובים  ,  ימשיכו  להיות  כפי  שמתואר  בהנחיות  המועצה  האמריקאית  .  
כך  ,  למשל  ,  גם  לא  ישתנו  ההנחיות  לגבי  מזעור  הכאב  של  החיות  ושיטות  ההרדמה  .  
בניגוד  לדרישת  החוק  הישראלי  ,  חלק  מההנחיות  בחוברת  האמריקאית  מנוסחות  בלשון  של  המלצה  ולא  בלשון  של  כללים  מחייבים  .  
בנוסף  ,  מידות  הכלובים  מצוינים  בחוברת  האמריקאית  באינצ'ים  ולא  בסנטימטרים  .  
יו"ר  המועצה  ,  פרופ'  שרגא  סגל  ,  אמר  אמש  כי  "  החלקים  הרלוונטיים  "  יתורגמו  לעברית  ,  אך  מדבריו  לא  היה  ברור  מתי  בדיוק  הדבר  יתבצע  .  
פרופ'  סגל  אינו  רואה  בעובדה  שהכללים  לא  תורגמו  לעברית  ועובדו  למציאות  הישראלית  בעיה  מהותית  .  
לדבריו  ,  "  אין  בוגר  תיכון  ישראלי  -  ובוודאי  לא  מדען  -  שלא  יודע  אנגלית  "  .  
בתשובה  לטענה  כי  ייתכן  שקיימים  אנשים  שקריאה  באנגלית  דורשת  מהם  זמן  רב  ,  אך  עדיין  יש  להם  עמדה  ערכית  השוללת  ניסויים  בחיות  והחוק  מקנה  להם  זכות  להביע  את  התנגדותם  לכללים  ,  אמר  פרופ'  סגל  :  "  אני  רוצה  לראות  את  הישראלי  המטומטם  שלא  יודע  את  ההבדל  בין  אינץ'  לסנטימטר  .  
אין  דבר  כזה  מדען  שלא  יודע  את  ההבדל  "  .  
בהתייחס  לעובדה  שכמחצית  האוכלוסייה  הבוגרת  אינה  מחוברת  לאינטרנט  הוא  אומר  :  "  אז  שלא  יעיינו  (  בכללים  ת.ט  )  .  אלה  כללים  שבאים  למנוע  גרימת  סבל  בניסויים  ,  מי  שלא  מתעסק  עם  חיות  ניסוי  לא  צריך  לדעת  .  
מי  שרוצה  לדעת  -  יש  דרכים  "  .  
הצעה  לשינוי  עבודת  המועצה  בהתאם  להוראות  חוק  ניסויים  בבעלי  חיים  ,  המועצה  מונה  23  חברים  ,  מתוכם  שלושה  הם  נציגי  ארגוני  ההגנה  על  חיות  .  
המשרד  לאיכות  הסביבה  ,  שנציג  מטעמו  יושב  במועצה  ,  מסייע  בימים  אלה  לארגוני  החיות  בניסוח  המשפטי  של  טיוטה  להצעת  חוק  שתכניס  שינויים  מהותיים  בחוק  המסדיר  את  עבודת  המועצה  .  
אחד  מהרעיונות  הוא  לשנות  את  הרכב  המועצה  .  
לדברי  יצחק  בן  דוד  ,  סמנכ"ל  אכיפה  במשרד  ,  במועצה  "  קיים  רוב  אינטרסנטי  "  שמאשר  בקלות  רבה  מדי  את  הניסויים  .  
לדבריו  ,  המועצה  מנצלת  סעיף  סודיות  המופיע  בחוק  כדי  להטיל  איפול  על  דיוניה  ולמנוע  מהציבור  מידע  .  
