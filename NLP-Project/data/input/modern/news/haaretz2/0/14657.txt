עדכון  אחרון  -  02:55  02/03/01  שרנסקי  והליכוד  /  לילי  גלילי  קרובים  אידיאולוגית  ,  רחוקים  מנטלית  בשלוש  שעות  המפגש  הלילי  האחרון  שלשום  בין  צוות  המו"מ  של  הליכוד  לנציגי  "  ישראל  בעלייה  "  הועלו  הרבה  רעיונות  יצירתיים  לפתרון  המשבר  .  
החשוב  בהם  היה  רעיון  הרוטציה  במשרד  הפנים  :  חצי  מהזמן  לש"ס  ,  חציו  האחר  prefix=ל  "  ישראל  בעלייה  "  .  
שני  הצדדים  הבטיחו  "  לשקול  "  ,  אך  גם  ש"ס  תידרש  להסכים  להסדר  כזה  ,  וספק  אם  תעשה  זאת  .  
המשבר  המאיים  להותיר  את  "  ישראל  בעלייה  "  מחוץ  לממשלה  ,  הוא  גם  מבחן  אישי  -  פוליטי  ליו"ר  התנועה  .  
ההגיון  הפוליטי  צריך  להוליך  אותו  לממשלה  ,  ישיבה  באופוזיציה  עשויה  לשחוק  את  תנועתו  עד  כדי  חידלון  .  
ההגיון  האישי  מוביל  אותו  לאופוזיציה  .  
אם  לשפוט  על  פי  הלך  הרוח  אתמול  ,  הפוליטיקאי  נתן  שרנסקי  חזר  להיות  הדיסידנט  אנטולי  שרנסקי  .  
האיש  ששיטה  שנים  בק.ג.ב.  מתקומם  אל  מול  מה  שנראה  לו  כניסיון  של  הליכוד  ,  והעומד  בראשו  ,  לשטות  בו  .  
prefix=ב  "  ישראל  בעלייה  "  נאחזים  עדיין  במפגש  שקיים  שרון  עם  נציגי  התנועה  שבו  הבטיח  ייצוג  מרכזי  למפלגה  על  בסיס  תפיסתה  כסיעה  בת  שישה  חברים  (  כגודלה  קודם  לפרישתם  של  רומן  ברונפמן  ואלכס  צינקר  )  .  המו"מ  המתנהל  עמה  בפועל  ,  מתייחס  לסיעה  בת  ארבעה  חברים  ,  הקטנה  בהרבה  prefix=מ  -  17  המנדטים  של  ש"ס  .  
אלא  ששרנסקי  אינו  "  מספר  "  המבטא  כמות  ,  אלא  מהות  בפני  עצמה  .  
האיש  שנתפס  כסמל  בינלאומי  ,  מתקשה  להשלים  עם  מציאות  בה  כל  חבר  כנסת  רואה  עצמו  כסמל  של  משהו  .  
"  אולי  יש  פה  באמת  הבדלים  במנטליות  "  ,  אמרו  אתמול  בכירים  prefix=ב  "  ישראל  בעלייה  "  ,  שחזרו  לפתע  להיות  עולים  חדשים  המתקשים  להבין  את  ההוויה  הישראלית  .  
התבטאויות  כמו  "  סחטנים  "  ,  שיוצאות  מבית  היוצר  של  הליכוד  להגדרת  התנהגותה  של  "  ישראל  בעלייה  "  ,  מעוררות  אצלם  תחושת  עלבון  עמוקה  ,  ומאלצות  את  אורי  שני  להתקשר  מדי  פעם  ולהכחיש  .  
"  משחקים  איתנו  בשוטר  הטוב  ובשוטר  הרע  "  קובלים  בישראל  בעלייה  .  
בעבר  כבר  חש  שרנסקי  נבגד  על  ידי  בנימין  נתניהו  ,  אחר  כך  על  ידי  אהוד  ברק  ,  ועכשיו  הוא  על  ידי  שרון  ,  שלמענו  פעל  במסירות  ברחוב  הרוסי  .  
"  נוצר  מצב  שהוא  יותר  ריגשי  מאריתמטי  .  
הם  לא  מבינים  כלום  בפוליטיקה  של  הרחוב  הרוסי  "  ,  אומרים  בכירים  במפלגה  .  
יש  יותר  מנימה  של  איום  בהתרסה  הזאת  .  
שרון  בונה  אכן  על  ההערכה  שברחוב  הרוסי  -  המתנהג  פוליטית  כמו  הרחוב  הישראלי  הכללי  -  אין  כבר  צורך  במתווכים  .  
גם  אם  יש  הגיון  רב  בגישה  הזאת  ,  עדיין  עשוי  להיות  קושי  לראש  ממשלה  שמותיר  את  הנציגים  של  העולים  בחוץ  ,  תוססים  ומתסיסים  .  
זה  המצב  שאליו  עשוי  להיקלע  שרון  .  
בימים  האחרונים  משהה  ליברמן  את  החלטתו  עד  לאחר  פתרון  המשבר  עם  "  ישראל  בעלייה  "  .  
אם  זו  תישאר  בחוץ  ,  יעלו  מניותיו  של  ליברמן  כנציג  יחיד  של  העלייה  בממשלתו  של  שרון  ,  גם  אם  הוא  רואה  את  ישיבתו  בה  זמנית  בלבד  .  
