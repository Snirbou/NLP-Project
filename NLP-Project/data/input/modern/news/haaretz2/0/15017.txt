עדכון  אחרון  -  15:10  04/03/01  ניסיון  לפתור  המשבר  במו"מ  עם  ש"ס  ושרנסקי  מאת  יוסי  ורטר  נדב  שרגאי  ושחר  אילן  סיעת  ש"ס  ,  הבוקר  .  
הליכוד  :  "  לא  ניכנע  לסחטנות  "  ניר  כפרי  צוות  המו"מ  של  הליכוד  ייפגש  היום  עם  צוותי  ש"ס  וישראל  בעלייה  ,  בניסיון  להשלים  את  המו"מ  להקמת  הממשלה  עד  ליום  שלישי  הקרוב  ,  כדי  שניתן  יהיה  להציג  את  הממשלה  ביום  רביעי  .  
בסוף  השבוע  הופתעו  בליכוד  מדרישות  חדשות  שהעלתה  ש"ס  ,  ובהן  :  קבלת  משרד  ממשלתי  נוסף  ,  שיופקד  על  רשות  החברות  הממשלתיות  ונציבות  שירות  המדינה  ;  קבלת  נציג  בוועדה  למינוי  שופטים  ;  מינוי  ח"כ  יאיר  פרץ  מש"ס  ליו"ר  הקואליציה  ;  דרישה  להתייעצות  מוקדמת  עם  ש"ס  לגבי  מינוי  שרים  לוועדות  שרים  ;  והקמת  רשות  שידור  שלישית  שתכשיר  את  ערוצי  השידור  הפיראטיים  של  ש"ס  .  
הוויכוח  העיקרי  בין  שתי  המפלגות  הוא  על  ביטול  הבחירה  הישירה  .  
בש"ס  מאשימים  את  הליכוד  בהפרת  התחייבות  שניתנה  לפני  הבחירות  ,  שהשיטה  הישנה  תוחזר  רק  בבחירות  לכנסת  prefix=ה  -  ,  17  prefix=ב  -  2007  .  
ש"ס  העלתה  הצעת  פשרה  ,  שהשיטה  הישנה  תוחזר  רק  prefix=מ  -  2003  .  
לפי  הצעה  זו  ,  אם  יהיו  בחירות  בשנתיים  הקרובות  ,  הן  יתקיימו  עדיין  בשיטה  הישירה  עם  שני  פתקי  הצבעה  .  
ככל  הידוע  ,  הליכוד  מסרב  גם  לכך  .  
בליכוד  אמרו  :  "  אם  אלה  תביעות  רציניות  ,  כנראה  שש"ס  מעדיפה  להישאר  מחוץ  לממשלה  .  
לא  ניכנע  לסחטנות  .  
נהגנו  בש"ס  בכבוד  ,  החזרנו  לה  את  תיק  הפנים  שנלקח  ממנה  בממשלתו  של  אהוד  ברק  ,  ואנו  מצפים  ממנה  להחזיר  יחס  "  .  
בכירים  בחוגיו  של  שרון  אמרו  בסוף  השבוע  :  "  הלוואי  וניתן  היה  להקים  ממשלה  ללא  ש"ס  .  
ממשלה  ציונית  ,  עם  המפד"ל  ושינוי  ,  ועם  יהדות  התורה  בקואליציה  "  בסוף  השבוע  פורסם  כי  לנוכח  התביעות  של  ש"ס  ,  ראש  הממשלה  הנבחר  שרון  הורה  לצוותו  לפתוח  במו"מ  קואליציוני  עם  שינוי  .  
דובר  הליכוד  מסר  כי  לא  נקבעה  כל  פגישה  עם  שינוי  .  
יו"ר  שינוי  ח"כ  יוסף  לפיד  אמר  אמש  כי  ברור  לו  שמשתמשים  בשינוי  כשוט  ,  במטרה  להוריד  את  מחירן  של  המפלגות  החרדיות  ,  וגם  זו  לטובה  .  
לפיד  הבהיר  כי  ייכנס  למו"מ  רציני  עם  הליכוד  רק  על  בסיס  ביטולו  של  חוק  טל  וויתור  על  הארכת  הפטור  לבחורי  הישיבה  .  
אמש  בשעת  לילה  נועד  יו"ר  המפד"ל  הרב  יצחק  לוי  עם  צוות  המו"מ  של  הליכוד  .  
בפגישה  הסתמן  הסיכום  ולפיו  יקבל  לוי  את  תיק  השיכון  ,  שאול  יהלום  יכהן  כסגן  שר  החינוך  ויגאל  ביבי  יהיה  סגן  שר  הדתות  .  
במפד"ל  עדיין  מנסים  להשיג  עבור  יהלום  תפקיד  של  שר  ללא  תיק  או  או  סגן  שר  הביטחון  .  
הליכוד  עדיין  לא  נענה  לדרישה  זו  .  
קודם  לכן  הציע  לוי  לשרון  להקים  ממשלת  אחדות  בת  18  שרים  בלבד  ,  שבה  יהיו  לליכוד  ולעבודה  5  שרים  כל  אחת  ,  3  שרים  מש"ס  ,  ושר  אחד  לכל  אחת  מהמפלגות  האחרות  :  האיחוד  הלאומי  -  ישראל  ביתנו  ,  המפד"ל  וישראל  בעלייה  .  
שרון  דחה  את  ההצעה  .  
צוותי  המו"מ  של  הליכוד  ויהדות  התורה  נפגשו  אתמול  בשעת  לילה  מאוחרת  .  
הצוותים  עמדו  לדון  בהצעה  ולפיה  תחליף  יהדות  התורה  תפקידים  עם  ש"ס  ,  תעביר  לה  את  ועדת  הכספים  ותקבל  את  משרד  העבודה  והרווחה  .  
שני  הצדדים  גילו  אתמול  עניין  בעסקה  המתגבשת  .  
ביהדות  התורה  ציפו  לשמוע  בפגישה  האם  הצליח  הליכוד  במאמציו  לגייס  רוב  להוראת  השעה  שתאריך  את  תוקף  הסדר  דחיית  השירות  של  בחורי  הישיבות  .  
נושאים  נוספים  הנמצאים  בדיון  בין  שתי  המפלגות  :  האם  תקבל  יהדות  התורה  סגן  שר  אחד  או  שניים  (  בנוסף  לתפקיד  המרכזי  )  ;  דרישת  יהדות  התורה  למנוע  בחקיקה  חפירות  בקברים  ושינוי  מבנה  המועצות  הדתיות  בצורה  שתסכל  כניסת  רפורמים  וקונסרווטיווים  .  
בליכוד  הביעו  בסוף  השבוע  שביעות  רצון  מתוצאות  הבחירות  שנערכו  במרכז  מפלגת  העבודה  לרשימת  שרי  העבודה  בממשלת  האחדות  .  
בעקבות  היבחרו  של  ח"כ  סאלח  טריף  לשר  ,  אמרו  בליכוד  כי  שרון  לא  ימנה  לפי  שעה  שר  בן  מיעוטים  כפי  שהתכוון  לעשות  ,  כדי  לא  להגדיל  את  מספר  חברי  הממשלה  מעבר  prefix=ל  -  30  שרים  .  
לא  ברור  אם  יהיה  ניתן  למנות  את  ראש  גשר  ,  ח"כ  דוד  לוי  ,  לשר  .  
במפלגת  העבודה  מנסים  למנוע  את  מינויו  של  לוי  לשר  כל  עוד  הוא  חבר  סיעת  ישראל  אחת  .  
בידי  העבודה  חוות  דעת  האומרת  כי  כדי  למנות  את  לוי  ,  הוא  חייב  להתפטר  מהכנסת  .  
