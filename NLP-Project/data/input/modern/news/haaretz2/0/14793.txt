עדכון  אחרון  -  12:49  04/03/01  הם  עושים  מיליונים  ואנחנו  חיים  בתוך  הזוהמה  שלהם  מאת  דוד  רטנר  את  מאבקם  נגד  רשות  נחל  הקישון  ונגד  המפעל  המזהם  את  הנחל  ,  "  חיפה  כימיקלים  "  ,  מנהלים  דייגי  הקישון  בשיטות  ובגימיקים  של  הארגונים  הירוקים  .  
אלא  שהם  נלחמים  בעיקר  על  פרנסתם  ובריאותם  מחאה  בחנוכת  פארק  מעגן  הקישון  ,  לפני  חודש  .  
אצל  דייגים  ביפו  ובאשדוד  אין  כמעט  מקרי  סרטן  ,  אומר  אחד  משני  יושבי  ראש  איגוד  הדייגים  בקישון  תצלום  :  נטפיקס  ביום  ראשון  בשבוע  שעבר  היתה  לדייגים  במעגן  הדיג  בקישון  סיבה  לחייך  .  
אחד  הדייגים  ירד  מסירה  ששבה  מהים  והניף  באושר  ארגז  פלסטיק  כחול  :  "  יש  המון  דניסים  !  "  קרא  .  
מתברר  שבסערה  הגדולה  של  השבוע  שקדם  נפגעה  חווה  לגידול  דגי  דניס  ליד  נמל  אשדוד  .  
כלובים  ובהם  עשרות  טונות  של  דגי  דניס  התבקעו  והדגים  היקרים  התפזרו  לאורך  חופי  הים  התיכון  .  
חלקם  נסחפו  בזרמים  עד  אזור  חיפה  .  
דייגי  מישור  החוף  עטו  על  השלל  כתושבי  עיירה  עניים  במערבון  ,  המתנפלים  על  שטרות  כסף  שמתעופפים  מן  הבנק  שנשדד  .  
שמחה  שכזאת  היא  עניין  נדיר  בזמן  האחרון  אצל  הדייגים  .  
בשנים  האחרונות  הולכת  ופוחתת  כמות  הדגה  לאורך  חופי  ישראל  .  
הירידה  בכמות  הדגים  מלווה  בתופעה  נדירה  :  הדגים  כאן  קטנים  משמעותית  מקרוביהם  במקומות  אחרים  בים  התיכון  .  
משערים  שהסיבה  לפגיעה  בדגה  היא  התמעטות  החומר  האורגני  (  מזון  הדגים  )  שבא  מן  הנילוס  ,  עקב  בניית  סכר  אסואן  ,  והתמעטותו  גם  ממקור  אחר  -  נחלי  ישראל  הגוועים  .  
הזיהום  בנחלים  מבריח  את  שאריות  הדגה  מהחופים  ,  והדייגים  העוגנים  בפתח  הקישון  המזוהם  נאלצים  להרחיק  ללב  ים  כדי  לדוג  את  שללם  .  
prefix=ב  -  '  94  חברו  דייגי  הקישון  לעמותת  "  אדם  טבע  ודין  "  .  
העמותה  הגישה  בשמם  קובלנה  פלילית  נגד  מפעל  "  חיפה  כימיקלים  "  .  
עד  אז  הזרים  המפעל  ,  שנחשב  למזהם  העיקרי  של  הקישון  ,  חומצות  ומתכות  כבדות  אל  מי  הנחל  .  
לאחר  שנתיים  וחצי  של  מאבק  משפטי  הצליחו  פרקליטי  העמותה  לכפות  על  "  חיפה  כימיקלים  "  הסדר  שהביא  להפחתה  משמעותית  של  הזיהום  מהמפעל  ,  וגם  הסכם  כספי  ,  שקיבל  תוקף  של  פסק  דין  .  
המפעל  שילם  450  אלף  דולר  שכר  טרחה  לעורכי  הדין  של  העמותה  ,  250  אלף  דולר  נוספים  הופנו  להקמת  קרן  למחקר  סביבתי  ,  והדייגים  קיבלו  עם  130  אלף  שקל  -  בהתאם  לקבלות  שהציגו  על  על  נזקים  שנגרמו  לציוד  הדיג  שלהם  -  סכום  שחולק  בין  שלוש  סירות  דיג  .  
הסיכוי  היחיד  לשרוד  התמעטות  הדגה  ,  הקרע  עם  עמותת  "  אדם  טבע  ודין  "  בעקבות  כעס  של  הדייגים  על  הסכום  הקטן  יחסית  שקיבלו  ,  וגם  תשומת  הלב  התקשורתית  שקיבלו  לוחמי  השייטת  חולי  הסרטן  ,  לימדו  את  הדייגים  לקח  חשוב  .  
באחרונה  הם  פתחו  בפעולות  מחאה  שבהן  הם  מאמצים  את  דפוסי  הפעולה  של  ארגונים  ירוקים  .  
דייגי  הקישון  רוצים  סביבה  נקייה  מזיהום  לא  פחות  prefix=מ  "  גרינפיס  "  או  "  אדם  טבע  ודין  "  ,  אבל  מודים  שמניעיהם  אינם  אלטרואיסטיים  .  
"  המשמעות  של  קישון  נקי  מזיהום  היא  פשוט  הסיכוי  היחיד  שלנו  לשרוד  כלכלית  "  ,  אומר  יחיאל  אברג'יל  ,  ממנהיגי  המאבק  של  איגוד  הדייגים  בקישון  .  
במעגן  הדיג  בקישון  עובדים  200  דייגים  .  
הם  נחלקים  לדייגי  מכמורת  -  הספינות  הגדולות  יותר  שיוצאות  לעומק  הים  עם  רשתות  גרירה  גדולות  -  ולדייגי  חופים  ,  המטילים  לאורך  החופים  רשתות  למים  רדודים  או  שורת  חכות  ,  כשהם  נעזרים  בסירות  מנוע  קטנות  .  
רשות  הנמלים  טיפחה  את  המעגן  ויצרה  סביבה  נעימה  לעין  ,  נקייה  מאוד  .  
לכל  דייג  קיטון  משלו  במבני  הבטון  הארוכים  שבעורף  המעגן  .  
אך  סירות  הדיג  חלודות  ומיושנות  .  
וכמעט  כולם  מתלוננים  על  קשיי  פרנסה  .  
יחיאל  אברג'יל  הקים  את  עמותת  דייגי  המכמורת  ומייצג  אותם  באיגוד  הדייגים  בקישון  .  
באיגוד  חברים  גם  דייגי  החופים  ,  בראשות  מצליח  מזרחי  .  
לפני  חודשים  מספר  הדיחו  אברג'יל  ומזרחי  את  משה  רבה  ,  יו"ר  איגוד  הדייגים  בקישון  במשך  שנים  רבות  ,  בטענה  שלא  היה  מיליטנטי  דיו  במאבקיו  עם  הרשויות  .  
עתה  שניהם  יושבי  הראש  של  האיגוד  .  
לפני  כחודש  יצאו  הדייגים  לפעולת  המחאה  הירוקה  הראשונה  שלהם  .  
רשות  נחל  הקישון  חנכה  פארק  נאה  סביב  מעגן  הדיג  .  
הדייגים  ידעו  שיהיה  סיקור  תקשורתי  לטקס  וניצלו  זאת  היטב  :  סירות  מנוע  עמוסות  דייגים  עם  מסיכות  אב"כ  חלפו  ברעש  גדול  מול  המוזמנים  לאירוע  ,  נושאות  שלטים  ,  צופרות  ומעלות  עשן  .  
אחד  השלטים  אמר  :  "  אתם  עושים  כסף  ,  אנחנו  עושים  הקרנות  וכימותרפיה  "  .  
דייגי  הקישון  מעלים  שתי  טענות  עיקריות  :  האחת  ,  שהעבודה  הממושכת  במעגן  הדיג  בקישון  פגעה  בבריאותם  ;  השנייה  ,  שהמים  המזוהמים  גרמו  לבלאי  מואץ  של  ציוד  הדיג  שלהם  .  
"  חיפה  כימיקלים  "  טוענת  להגנתה  שהיא  פועלת  על  פי  היתרים  של  המשרד  לאיכות  הסביבה  .  
בשבוע  שעבר  הגישה  עמותת  דייגי  המכמורת  לבית  המשפט  המחוזי  בחיפה  בקשה  לצו  מניעה  נגד  מפעל  "  חיפה  כימיקלים  "  ונגד  רשות  נחל  הקישון  .  
העמותה  ביקשה  שבית  המשפט  יורה  למפעל  להפסיק  לאלתר  הזרמת  שפכים  לנחל  -  בטענה  prefix=ש  "  חיפה  כימיקלים  "  חורגת  מההיתרים  שניתנו  לו  מהמשרד  לאיכות  הסביבה  ומההסדר  עם  "  אדם  טבע  ודין  "  -  ושיורה  לרשות  נחל  הקישון  לדגום  את  שפכי  המפעל  מדי  יום  ביומו  ,  כולל  סופי  שבוע  .  
ביום  שני  בשבוע  שעבר  נפגשו  הדייגים  ונציגי  "  חיפה  כימיקלים  "  בבית  המשפט  .  
עורכי  הדין  של  המפעל  דחו  על  הסף  את  דרישות  הדייגים  ,  בין  השאר  בטענה  שעמותת  דייגי  המכמורת  אינה  מייצגת  את  כל  הדייגים  .  
הדייגים  באו  עם  גימיק  :  הם  הציגו  פיסות  מתכת  וברגים  מעוותים  ,  שלטענתם  נאכלו  על  ידי  החומצות  המוזרמות  מהמפעל  אל  מעגן  הדיג  .  
נשיא  בית  המשפט  המחוזי  ,  מיכה  לינדנשטראוס  ,  איכזב  את  שני  הצדדים  -  הוא  לא  איפשר  לדייגים  להציג  את  הברגים  לבית  המשפט  ודחה  את  טענת  עורכי  הדין  של  המפעל  על  חוסר  האמינות  של  עמותת  הדייגים  .  
השאלה  החשובה  יותר  ,  טען  השופט  ,  היא  כיצד  ייתכן  שמפעל  "  חיפה  כימיקלים  "  עובד  כבר  עשרות  שנים  בלא  רישיון  עסק  .  
השופט  החליט  לערוך  סיור  בקישון  prefix=ב  -  14  במארס  .  
חודש  לאחר  מכן  ,  קבע  ,  יקבל  את  ההחלטה  .  
מי  נחשף  יותר  הפגישה  עם  יחיאל  אברג'יל  ביום  ראשון  שעבר  נעשתה  בשלבי  ההיערכות  האחרונים  למאבק  המשפטי  .  
מחוץ  למשרדו  במעגן  הדיג  עמד  דייג  מבוגר  שחלה  בסרטן  עור  .  
הוא  הפשיל  את  גרביו  והראה  עור  נגוע  מקולף  בשלל  צבעים  .  
אברג'יל  נזף  בו  :  "  את  הרגל  אתה  מראה  רק  בהנחיה  שלי  .  
לא  כל  אחד  צריך  לראות  אותה  "  .  
בתוך  המשרד  מתגלה  אברג'יל  כדמות  מורכבת  .  
מצד  אחד  ,  הוא  צריך  להנהיג  מאבק  שונה  מאוד  באופיו  מהמאבקים  שמנהלים  "  גרינפיס  "  prefix=ו  "  אדם  טבע  ודין  "  -  מאבק  על  הפרנסה  והבריאות  של  אנשים  קשי  יום  .  
מהצד  האחר  ,  מאחר  שהחליט  שלא  לשתף  פעולה  עם  הארגונים  הירוקים  ,  הוא  צריך  ללמוד  להיות  ירוק  בכוחות  עצמו  .  
אברג'יל  אמנם  מדבר  על  "  הדייגים  "  מול  "  האליטות  "  ,  אבל  מחזיק  במחשב  הנייד  שלו  ובקלסרים  מסודרים  במשרדו  דו  "  חות  אקולוגיים  ,  מעקבי  ניטור  של  רשות  הקישון  ותכתובת  משפטית  ענפה  .  
"  לא  הייתי  הולך  למאבק  הזה  מול  מפעל  מבוסס  אם  לא  הייתי  מאמין  שאני  הדייג  הקטן  אוכל  לקבוע  תקדים  ולגרום  prefix=ל  '  חיפה  כימיקלים  '  להפסיק  להזרים  שפכים  לקישון  "  ,  אומר  אברג'יל  .  
"  מדובר  פה  בדבר  מאוד  פשוט  -  הם  עושים  מיליונים  ואנחנו  חיים  עשרות  שנים  בתוך  הזוהמה  שלהם  .  
בשום  מדינה  נורמלית  זה  לא  היה  קורה  "  .  
אברג'יל  מודע  לטענות  שהסיבה  העיקרית  לתביעה  הנוכחית  היא  קנאת  הדייגים  בסכום  הכסף  הגדול  ששולם  prefix=ל  "  אדם  טבע  ודין  "  ובחשיפה  התקשורתית  שלה  זכו  אנשי  חיל  הים  שחלו  בסרטן  .  
"  זה  לא  נכון  "  ,  הוא  אומר  ,  "  המצוקה  שלנו  קשה  ואמיתית  .  
יש  לנו  כבר  עשרים  מקרי  מוות  מסרטן  ועוד  כמה  חולי  סרטן  שממשיכים  לעבוד  .  
זה  ידוע  לנו  כבר  הרבה  זמן  .  
בדקנו  את  המצב  מול  דייגים  שעובדים  ביפו  ובאשדוד  ,  ושם  אין  כמעט  מקרי  סרטן  .  
זה  נכון  שהמודעות  לקשר  בין  הקישון  למקרי  סרטן  עלתה  בעקבות  הסיפור  עם  לוחמי  השייטת  ,  אבל  אנחנו  יודעים  את  האמת  -  אנשי  השייטת  הם  האליטה  של  ישראל  .  
אם  אני  הייתי  טוען  שדייגים  חולים  בסרטן  בגלל  חשיפה  למי  הקישון  ,  היו  זורקים  אותי  מכל  המדרגות  .  
כאשר  באו  האליטה  ,  השייטת  ,  פתאום  זה  נהפך  להגיוני  .  
אני  אוכיח  לבית  המשפט  דבר  פשוט  -  לוחם  שייטת  בא  לחמש  שנים  ,  צולל  והולך  הביתה  .  
אני  חי  פה  במים  המטונפים  האלה  מאז  שהייתי  בן  16  .  
הדייגים  צוללים  ,  מתקנים  סירות  וחיים  בתוך  הטינופת  הזאת  עשרות  שנים  .  
מי  נחשף  יותר  ?  "  אם  המאבק  המשפטי  לא  יעלה  יפה  ינקטו  הדייגים  פעולות  יותר  קיצוניות  .  
אברג'יל  מדבר  במעורפל  על  פעילות  נוסח  "  גרינפיס  "  ומזכיר  שלדייגים  אפשרויות  מגוונות  כדי  למחות  .  
יש  להם  סירות  גדולות  וחזקות  -  יותר  מכל  מה  שמשטרת  ישראל  יכולה  להעמיד  מולם  -  וגם  יכולת  לשתק  גורמים  מזהמים  ,  למשל  בחסימת  המעגן  או  ריתוך  צינורות  של  מפעלים  .  
"  לא  אכנס  לפרטים  ,  אבל  אני  יכול  להגיד  שהדייגים  לא  ייתנו  לכל  הרעיונות  שיש  עכשיו  ,  להניח  צינורות  ממפעלים  אל  הים  ,  לצאת  אל  הפועל  "  .  
בעוד  חודש  וחצי  יחליט  בית  המשפט  המחוזי  אם  להיענות  לבקשת  הדייגים  להוציא  צו  מניעה  נגד  הזרמת  שפכים  prefix=מ  "  חיפה  כימיקלים  "  .  
גורמים  בתחום  איכות  הסביבה  מטילים  ספק  בהתערבותו  של  בית  המשפט  בשלב  זה  -  "  חיפה  כימיקלים  "  התחייב  שבעוד  שמונה  חודשים  יתחילו  לפעול  כל  המתקנים  לטיפול  בחומצות  ובמתכות  כבדות  .  
עד  דצמבר  2001  אמורים  שפכי  המפעל  להיות  נקיים  כמעט  לחלוטין  מחומצות  ומתכות  כבדות  .  
האם  יעמוד  המפעל  בהתחייבותו  ?  
בכך  יהיה  אפשר  להיווכח  בסוף  השנה  .  
אברג'יל  לא  מרפה  .  
"  הגיע  הזמן  שהמדינה  תקבל  אחריות  -  או  מפעלים  מזהמים  או  סביבה  נקייה  "  ,  הוא  אומר  ונשמע  כאחד  הירוקים  .  
"  נכון  שעזה  מעניינת  יותר  בימים  אלה  ,  אבל  בינתיים  אנשים  מתים  גם  כאן  "  .  
