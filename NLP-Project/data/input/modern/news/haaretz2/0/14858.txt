עדכון  אחרון  -  22:38  03/03/01  תושב  קרית  אתא  נדקר  למוות  בקטטה  מאת  דוד  רטנר  שישה  פלשתינאים  נהרגו  בסוף  השבוע  מירי  חיילי  צה"ל  בשטחים  ,  כך  מדווחים  מקורות  פלשתינאים  .  
זהו  סוף  השבוע  הקשה  ביותר  שנרשם  בשטחים  זה  יותר  מחודשיים  .  
אמש  (  שבת  )  נמסר  על  צעיר  פלשתינאי  שנהרג  בכפר  חווארה  ליד  שכם  .  
מקורות  צבאיים  מסרו  כי  הם  נורו  בעת  תקרית  של  יידוי  אבנים  בכפר  .  
כמו  כן  נמסר  על  פלשתינאית  בת  43  מאל  -  בירה  נהרגה  מירי  חיילי  צה"ל  .  
מקורות  פלשתיניים  דיווחו  כי  האישה  נורתה  בשעה  שטיילה  עם  בעלה  ושלושת  ילדיה  לא  הרחק  מביתה  .  
מצה"ל  נמסר  על  חילופי  ירי  במקום  ,  בעקבות  אש  שנורתה  לעבר  ההתנחלות  פסגות  ,  מוקדם  יותר  .  
עובאי  מוחמד  דארג'  ,  בן  ,  9  נהרג  ביום  שישי  בערב  כששיחק  בחצר  ביתו  בעיירה  אל  -  בירה  .  
נראה  כי  הוא  נפגע  מאש  תגובה  של  צה"ל  ,  בעקבות  ירי  על  ההתנחלות  פסגות  .  
פלשתינאי  הלוקה  בנפשו  ,  מוסטפא  רימלאווי  ,  בן  ,  42  נהרג  מאש  חיילים  בכביש  קרני  -  נצרים  ,  ביום  חמישי  בלילה  .  
דובר  צה"ל  טען  כי  החיילים  ירו  בו  בעת  שניסה  להניח  מטען  חבלה  בכביש  .  
ואולם  ,  אמש  אמרו  מקורות  צבאיים  כי  החיילים  זיהו  את  האיש  מטפל  בחפץ  חשוד  וכי  לא  ניתן  לקבוע  בוודאות  שמדובר  במטען  משום  שצה"ל  ממעט  להתקרב  למקום  שבו  נהרג  ,  שבעבר  הונחו  בו  כמה  מטענים  .  
באזור  נצרים  מונהגות  בשבועות  האחרונים  הנחיות  פתיחה  באש  מחמירות  במיוחד  ,  לפיהן  רשאים  חיילי  צה"ל  לירות  לעבר  כל  פלשתינאי  המתקרב  לאזור  הצומת  .  
בעימותים  במחנה  הפליטים  קלנדיה  ביום  שישי  בלילה  ,  נהרג  צעיר  פלשתינאי  .  
נראה  כי  נפגע  מירי  כדורי  גומי  של  חיילי  צה"ל  .  
היום  מת  מפצעיו  מוחמד  הלס  ,  בן  ,  13  שנפצע  בראשו  ביום  שלישי  מירי  של  צה"ל  .  
ביום  שישי  בערב  נפצעו  שני  פלשתינאים  ,  תושבי  מזרח  ירושלים  ,  מאש  פלשתינית  בכביש  443  מירושלים  למודיעין  .  
מקורות  צבאיים  העריכו  כי  מדובר  במקרה  של  "  טעות  בזיהוי  "  .  
השניים  נסעו  במכונית  נושאת  לוחיות  זיהוי  צהובות  מירושלים  לכיוון  מודיעין  .  
ליד  תחנת  הדלק  של  דור  אנרגיה  ,  בין  ביתוחורון  למודיעין  ,  נפתחה  לעברם  אש  מן  המארב  .  
מצבו  של  אחד  הפצועים  בינוני  .  
חברו  נפצע  קל  .  
תקריות  ירי  מטען  חבלה  התפוצץ  בשבת  בבוקר  ליד  מחסום  סופה  ,  בדרום  רצועת  עזה  .  
בפיצוץ  לא  היו  נפגעים  .  
חמישה  אזרחים  ישראלים  נפצעו  קל  מבקבוק  תבערה  שהושלך  ליד  הכפר  עוג'ה  באזור  יריחו  .  
הפצועים  פונו  לבית  חולים  בעפולה  .  
תקריות  ירי  אירעו  גם  בפסגות  (  שם  אירעו  חילופי  אש  כבדים  כמה  פעמים  בסוף  השבוע  )  ,  באיתמר  ליד  שכם  ,  בכפר  דיר  -  נאזם  באזור  רמאללה  ,  בנח"ל  אלישע  ליד  יריחו  ,  בגבעת  הדגן  ליד  אפרת  ,  במחסום  ארז  ,  בגוש  קטיף  ובאזור  רפיח  .  
בכפר  בית  חנינא  ,  ליד  ירושלים  ,  נפצע  קל  אמש  אזרח  ישראלי  מאבנים  שהושלכו  על  מכוניתו  .  
