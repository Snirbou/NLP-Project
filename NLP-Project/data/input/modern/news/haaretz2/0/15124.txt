עדכון  אחרון  -  23:17  04/03/01  השלמה  עם  עיראק  גרעינית  מאת  ראובן  פדהצור  הערכותיו  של  שירות  הביון  הפדרלי  הגרמני  המתייחסות  לפיתוח  נשק  להשמדה  המונית  בעיראק  ,  שפורסמו  בשבוע  שעבר  ,  מדגישות  שוב  את  ההכרח  בהיערכות  ישראלית  לקראת  מזרח  תיכון  שונה  מכל  מה  שהכרנו  .  
אין  חידוש  של  ממש  בהערכות  הגרמניות  שלפיהן  בתוך  כשלוש  שנים  יהיה  בידי  סדאם  חוסיין  נשק  גרעיני  ,  ועד  2005  יהיו  בידיו  גם  טילים  בליסטיים  בעלי  טווח  של  3,000  ק"מ  ,  המסוגלים  לפגוע  במטרות  באירופה  .  
הערכות  דומות  פורסמו  כבר  בעבר  ,  והתוספת  הפעם  מתייחסת  בעיקר  לפרטים  טכניים  ,  כמו  הצלחתה  של  עיראק  בייצור  החומר  אמוניום  פרקלורייט  ,  הנחוץ  לייצורו  של  דלק  מוצק  לטילים  בליסטיים  ,  או  חשיפת  נתיבי  ההברחה  של  חומרים  אסורים  (  דרך  דובאי  ומלזיה  )  .  סוגיית  הצטיידותה  של  עיראק  בנשק  להשמדה  המונית  חזרה  להעסיק  את  הקהילה  הבינלאומית  עם  כניסתו  של  ג'ורג'  בוש  לבית  הלבן  .  
אחת  מהחלטותיו  הראשונות  הובילה  לתקיפה  מן  האוויר  של  מתקנים  צבאיים  בעיראק  .  
גם  ההצהרות  שהשמיעו  הנשיא  ושריו  הבכירים  מעידים  על  החשש  השורר  בוואשינגטון  מפני  הפיכתה  של  עיראק  למדינה  המצוידת  בנשק  גרעיני  ,  המסוגלת  לאיים  בתוך  זמן  קצר  על  בעלות  בריתה  של  ארה"ב  באירופה  .  
לכאורה  ,  שינוי  מהותי  במדיניות  האמריקאית  ,  שמשמעותו  החלטה  נחושה  של  הממשל  החדש  לשים  קץ  לתוכניות  פיתוח  הנשק  להשמדה  המונית  של  עיראק  .  
אך  נראה  שלא  יחלוף  זמן  רב  עד  שיתברר  כי  עם  כל  הרצון  הטוב  ,  ההזדמנות  לעצור  את  תהליך  הצטיידותה  של  עיראק  בנשק  המסוכן  הוחמצה  .  
לכל  העוסקים  במעקב  אחרי  עיראק  אין  ספק  ,  כי  ברגע  שפקח  האו"ם  האחרון  עזב  את  אדמתה  ,  בדצמבר  ,  1998  חודשו  והואצו  כל  תוכניות  הפיתוח  של  נשק  להשמדה  המונית  .  
הביון  הגרמני  מצביע  למשל  על  פעילות  רחבת  היקף  שנצפתה  באל  -  קאים  ,  שם  ,  ככל  הידוע  ,  מתנהל  עיקר  פעילות  המחקר  והפיתוח  של  תוכנית  הגרעין  העיראקית  .  
המפתח  להשלמת  פיתוח  הפצצה  העיראקית  ,  מעריכים  במערב  ,  הוא  השגת  חומרים  בקיעים  באיכות  מספקת  לייצור  נשק  .  
אך  נראה  כי  די  בכמויות  הידועות  של  האורניום  הנמצאות  בידי  עיראק  כדי  לייצר  ארבע  עד  חמש  פצצות  גרעין  .  
להערכת  מומחי  גרעין  ,  מכמות  האורניות  המועשר  ברמה  נמוכה  הנמצא  בעיראק  (  1,700  ק"ג  )  ,  ניתן  להפיק  יותר  prefix=מ  -  45  ק"ג  אורניום  באיכות  הדרושה  לייצור  הפצצה  .  
בנוסף  לחומרים  אלה  יש  בידי  עיראק  13  טונות  של  אורניום  טבעי  ,  שהוועדה  הבינלאומית  לאנרגיה  אטומית  הסכימה  ,  בתחילת  ,  1992  להשאיר  בידיה  .  
מכמות  זו  ניתן  להפיק  prefix=כ  -  70  ק"ג  אורניום  באיכות  של  ייצור  נשק  .  
אם  נוסיף  לאלה  את  החשש  שחומרים  בקיעים  נוספים  הוברחו  לעיראק  בשנתיים  האחרונות  ,  או  יוברחו  בקרוב  ,  נמצא  כי  נחישותו  של  סדאם  חוסיין  לייצר  נשק  גרעיני  תוביל  ,  בסופו  של  דבר  ,  לפצצה  גרעינית  עיראקית  .  
בחינת  האופציות  העומדות  לפני  ממשל  בוש  מגלה  ,  כי  בלא  שיתוף  פעולה  של  סדאם  חוסיין  לא  קיימת  אפשרות  רציונלית  להביא  להשמדת  תוכנית  הגרעין  העיראקית  .  
קשה  לראות  כיצד  מצליח  הממשל  לגבש  שוב  קואליציה  של  מדינות  התומכות  באכיפת  פיקוח  אמיתי  על  עיראק  .  
תגובותיהן  של  צרפת  ,  רוסיה  וסין  להבהרתו  של  סדאם  כי  לא  יאפשר  פיקוח  מבהירות  ,  כי  הן  השלימו  עם  קץ  הפיקוח  על  עיראק  .  
מה  שנותר  ,  אם  כן  ,  הוא  פעולה  אמריקאית  חד  -  צדדית  .  
אך  אין  זה  סביר  שנשיא  ארה"ב  יורה  לכבוש  חלקים  מעיראק  כדי  להשמיד  את  מתקני  הגרעין  שלה  .  
גם  הפצצתם  מהאוויר  ,  בהעדר  מידע  מודיעיני  מדויק  ,  אינה  אפשרית  .  
המסקנה  ,  העגומה  אך  הבלתי  נמנעת  ,  היא  ,  שעיראק  תהיה  למדינה  גרעינית  במהלך  השנים  הקרובות  .  
זו  צריכה  להיות  נקודת  המוצא  של  קובעי  המדיניות  בישראל  .  
השאלה  היא  ,  כמובן  ,  כיצד  על  ישראל  להיערך  מול  האיום  הזה  .  
אותן  סיבות  המונעות  מארה"ב  לחסל  באמצעות  פעולה  צבאית  את  תוכנית  הגרעין  העיראקית  ,  ימנעו  גם  מישראל  לעשות  זאת  .  
מה  שנותר  ,  אם  כן  ,  הוא  לגבש  מדיניות  שתתמודד  בהצלחה  עם  האיום  הגרעיני  החדש  .  
זו  צריכה  להיות  מבוססת  על  בניית  יכולת  הרתעה  אמינה  ,  כולל  כזאת  שתוכל  לעמוד  מול  מתקפה  מפתיעה  .  
במקביל  ,  יהיה  צורך  לפתח  ערוצי  הידברות  עם  העיראקים  כדי  למנוע  החלטות  מוטעות  של  אחד  הצדדים  המחזיק  בנשק  הנורא  ,  שמקורן  בפרשנות  מוטעית  של  צעדי  היריב  .  
הידברות  כזאת  ,  הנראית  היום  כבלתי  אפשרית  ,  תהיה  גם  אינטרס  עיראקי  מובהק  .  
גם  סדאם  מבין  היטב  את  המשמעות  של  פגיעת  נשק  הרסני  בארצו  .  
במזרח  התיכון  החדש  תהיה  אמנם  עיראק  יריב  מסוכן  ,  אך  גם  בת  שיח  אסטרטגית  .  
אם  אכן  צודק  הביון  הגרמני  בהערכותיו  ,  לא  נותר  לישראל  זמן  רב  כדי  לגבש  את  המדיניות  הנכונה  .  
