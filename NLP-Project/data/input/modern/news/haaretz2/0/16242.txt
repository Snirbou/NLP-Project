עדכון  אחרון  -  02:33  08/03/01  רקע  /  הדר  חורש  כדאי  שילמד  מהר  תיקון  24  לחוק  הבזק  נועד  במקור  לאפשר  לשר  התקשורת  לחתום  על  רישיון  התקשורת  של  חברות  הכבלים  .  
הרישיון  עתיד  להחליף  את  זיכיונות  הכבלים  ,  שהונפקו  לתקופה  של  12  שנה  .  
הרישיון  יאפשר  גם  לחברות  הכבלים  להפעיל  שירותי  תקשורת  לאינטרנט  מהיר  ולטלפון  .  
הדיון  בסמכות  שר  התקשורת  להעניק  את  הרישיון  פתח  כר  נרחב  לדיונים  על  שוק  התקשורת  העתידי  ,  מעמדן  של  חברות  הכבלים  ושירותי  התקשורת  השונים  במדינה  .  
בוויכוחים  הנערכים  בוועדה  משתתפים  נציגי  חברות  התקשורת  הגדולות  ,  נציגי  ארגונים  וגופים  ציבוריים  ונציגים  של  חמישה  גופים  המעורבים  בהסדרת  שוק  התקשורת  בישראל  :  משרדי  התקשורת  ,  המשפטים  והאוצר  ,  הממונה  על  ההגבלים  העסקיים  ומועצת  הכבלים  והלוויין  .  
כל  אלה  דנים  בשאלות  דוגמת  מה  המחיר  שישלמו  חברות  הכבלים  למדינה  תמורת  הרישיון  (  אם  בכלל  )  ;  אם  יפתחו  חברות  הכבלים  את  רשתותיהן  לספקי  תוכן  וספקי  אינטרנט  אחרים  ;  ומהן  המגבלות  שיחולו  על  הבעלות  הצולבת  על  הכבלים  וחברות  התוכן  .  
יו"ר  ועדת  הכלכלה  ,  ח"כ  אברהם  פורז  ,  עשה  מאמץ  ניכר  לזרז  את  הדיונים  בחוק  .  
ואולם  ,  לאחר  שלושה  חודשים  ,  הדיונים  רק  בתחילתם  .  
עם  תחילת  הדיונים  בדצמבר  ,  2000  העריך  משרד  התקשורת  כי  הם  יימשכו  שנים  .  
המשנה  ליועץ  המשפטי  לממשלה  ,  דוידה  לחמן  -  מסר  ,  העריכה  כי  ניתן  לסכם  את  הדיון  בתוך  שלושה  חודשים  .  
להערכתו  של  מנכ"ל  משרד  התקשורת  ,  דני  רוזן  ,  תקום  לבזק  תחרות  אפקטיווית  רק  כשחברות  הכבלים  יקבלו  רישיון  תקשורת  .  
על  פי  הערכה  זו  ,  ראובן  ריבלין  צריך  ללמוד  מהר  את  תפקידו  החדש  .  
בזק  הגבירה  את  מאמציה  בשוק  האינטרנט  המהיר  ,  כדי  לחסום  את  נקודת  הפריצה  העיקרית  של  הכבלים  לשוק  .  
חלון  ההזדמנות  של  הכבלים  יתחיל  להיסגר  בסוף  ,  2001  כשחברות  כמו  סלקום  ,  אופק  ,  ברק  וקווי  זהב  יתחילו  להתחרות  בבזק  .  
