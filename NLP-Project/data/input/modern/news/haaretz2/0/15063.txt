עדכון  אחרון  -  03:52  04/03/01  טלוויזיה  משדרים  תרבות  מאת  אסתר  זנדברג  "  מלה  זה  מלה  "  ,  יום  שישי  ,  09:00  ,  ערוץ  2  "  החדר  "  ,  יום  שישי  ,  10:00  ,  ערוץ  2  "  סגל  יוצא  לתרבות  "  ,  שבת  13:00  ,  ערוץ  2  מילה  זה  מילה  .  
ירון  לונדון  חד  כתער  ,  סקרן  ,  מנוסח  ורהוט  שלוש  תוכניות  תרבות  מלאות  שודרו  בסוף  השבוע  בערוץ  השני  .  
וזאת  ,  בלי  לספור  פינות  תרבות  בשידורים  אחרים  .  
זהו  יבול  מפתיע  שסותם  את  כל  הטענות  בדבר  חוסר  תוכניות  תרבות  בטלוויזיה  .  
בקצב  הזה  ,  תוכניות  כאלה  יהיו  עניין  שבשגרה  כמו  שעשועוני  פרסים  או  תוכניות  אקטואליה  .  
זהו  סימן  לנורמליזציה  .  
אולי  מעכשיו  יהיה  אפשר  להפסיק  לבחון  כל  תוכנית  בזכוכית  מגדלת  -  כאילו  היא  לפחות  אור  לגויים  או  הגרסה  הישראלית  של  ברנרד  פיבו  -  ולהסתפק  בסתם  משקפיים  .  
מבעד  למשקפיים  -  לא  ורודים  ולא  שחורים  -  לא  התעלתה  אף  תוכנית  ששודרה  בסוף  השבוע  לשיאי  השלמות  .  
אבל  כמעט  בכל  אחת  מהן  היה  איזה  גרגיר  חיטה  ,  מאלה  שמוצאים  גם  בתוך  ערימות  שחת  .  
הקונספט  של  ירון  לונדון  (  "  מלה  זה  מלה  "  )  ושל  ישראל  סגל  (  "  סגל  יוצא  לתרבות  "  )  הוא  שגרתי  למדי  ומזכיר  תוכניות  אירוח  .  
סבב  של  משתתפים  ושל  נושאים  ,  ויכוח  שמתלהט  לרגע  מסביב  לשולחן  ומעבר  מהיר  לאייטם  הבא  .  
ההבדל  בין  שתי  התוכניות  הוא  ההבדל  שבין  לונדון  לסגל  ,  שזה  בערך  כל  ההבדל  שבעולם  .  
סגל  ,  רהוט  אך  לא  שנון  ,  מתנהל  באיטיות  .  
לכאורה  ,  איטיות  היא  שם  אחר  לתרבותיות  .  
למעשה  ,  אצל  סגל  ,  היא  נשארה  איטיות  .  
לונדון  ,  לעומת  זאת  -  וזאת  כבר  קלישאה  -  הוא  סופה  .  
חד  כתער  ,  סקרן  ,  מנוסח  ,  רהוט  ,  לוחץ  ולחוץ  להספיק  עוד  ועוד  .  
גם  רפואה  אלטרנטיווית  וגם  שואה  ;  גם  בלשנות  וגם  בישול  .  
"  איזה  מסעדות  מדברות  אל  כרסך  ?  "  ,  שואל  לונדון  את  המומחית  לתחום  ,  בעלת  הטור  שרי  אנסקי  .  
"  אני  אוהבת  מסעדות  שיש  להן  איזשהו  משהו  טעים  לתת  לי  "  .  
לא  חמוד  ?  
"  יש  לך  איזה  משפט  ,  איזו  פצצה  שאפשר  לסיים  איתה  ?  "  ,  שואל  לונדון  ,  ואנסקי  משיבה  :  "  אם  האוכל  במסעדה  לא  טוב  ,  אל  תשלמו  "  .  
בינגו  .  
את  המוטו  של  התוכנית  אפשר  לסכם  בציטוט  :  "  ולכל  זה  לא  יספיק  המצע  -  הנושא  הבא  שלנו  הוא  בישול  "  .  
גרגיר  החיטה  מתוך  הערימה  הוא  הפינה  "  לשון  חלקות  "  עם  רוביק  רוזנטל  .  
הפינה  עצמה  ,  שעסקה  בגלגוליה  של  המלה  כדור  ,  היא  גרסה  שמאלנית  יגעה  ומאולצת  לפינתו  של  הד"ר  אבשלום  קור  .  
אבל  הצימוק  הוא  שפת  הגוף  של  ירון  לונדון  .  
בעוד  הפינה  מתארכת  ומתפזרת  לכל  הכיוונים  ,  יושב  לונדון  מול  רוזנטל  ,  נשען  על  כדור  ,  מתנדנד  אנה  ואנה  בספק  שיעמום  ספק  אירוניה  ,  ואומר  הכל  בלי  לומר  מלה  .  
לאיש  הזה  אין  מתחרים  .  
קונספט  שונה  לחלוטין  ,  מקורי  במובן  הטוב  של  המלה  ,  מפתיע  ,  מעניין  ותרבותי  בלי  מרכאות  הוא  "  החדר  "  של  רות  קלדרון  .  
קלדרון  היא  הכוהנת  הגדולה  של  ארון  הספרים  היהודי  .  
באולפן  התנהל  שיעור  במתכונת  של  "  חדר  "  ,  אלא  שבמקום  דף  חומש  או  גמרא  היה  מונח  על  השולחן  שיר  של  רחל  .  
כאילו  כל  הזמן  שבעולם  עומד  לרשותם  ,  ניתחו  האורחים  באולפן  -  המשוררת  רבקה  מרים  ,  הרב  דב  ברקוביץ  וקלדרון  עצמה  -  את  השיר  "  כאן  על  פני  אדמה  "  של  המשוררת  .  
מלה  אחרי  מלה  ,  בית  אחרי  בית  .  
השלושה  הצליחו  להשאיר  את  הצופה  עירני  ודרוך  כנגד  כל  הציפיות  והסיכויים  .  
יש  משהו  מעצבן  באופן  שבו  קלדרון  מקפלת  כל  נושא  שבעולם  למידות  המדפים  בארון  הספרים  שלה  .  
אבל  תוכנית  התרבות  שהיא  מנחה  -  משתתפת  בה  ,  החדר  החילוני  ,  היא  בהחלט  אופציה  תרבותית  שבאה  בחשבון  .  
שעת  השידור  הנידחת  שאין  עליה  הרבה  קופצים  ,  הולמת  אותה  מאוד  .  
מי  אמר  שעל  תרבות  צריכים  להיות  הרבה  קופצים  ?  
אסתר  זנדברג  
