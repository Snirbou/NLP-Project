עדכון  אחרון  -  00:11  07/03/01  מכתבים  למערכת  מה  ששרון  מציע  לעשות  לפלשתינאים  בתגובה  על  "  ארה"ב  סירבה  לבקשת  ערפאת  :  לא  תתערב  בשיחות  להפחתת  האלימות  "  מאת  אלוף  בן  (  "  הארץ  "  ,  26.2  )  רבים  בציבור  ואף  בשמאל  מבקשים  להיצמד  לאשליה  המתוקה  ,  שאולי  הזקן  הנחמד  שדהר  על  טרקטורון  במערכת  הבחירות  לצד  נכדו  הוא  שלבסוף  יניע  את  גלגלי  השלום  קדימה  .  
שמעון  פרס  וחברים  אחרים  במפלגת  העבודה  מדבררים  את  שרון  כדי  להצדיק  את  החרפה  של  כניסתם  לממשלת  אחדות  עם  הטרנספריסט  רחבעם  זאבי  .  
גם  העיתונות  ברובה  מלאה  בשבחי  האיפוק  של  שרון  ואיש  כבר  אינו  מזכיר  את  מעלליו  בעבר  .  
קשה  להבין  כיצד  עברו  ,  ללא  כל  תגובה  בעיתונות  ובמערכת  הפוליטית  ,  שתי  אמירות  של  שרון  שפורסמו  prefix=ב  "  הארץ  "  .  
בכתבה  נכתב  כי  שרון  הודיע  לקולין  פאואל  כי  "  אין  אפשרות  לחלק  את  ירושלים  ;  יהיה  גידול  טבעי  בהתנחלויות  כמו  שיש  גידול  טבעי  לאוכלוסייה  הערבית  בנצרת  "  .  
ראשית  ,  זו  השוואה  חסרת  שחר  בין  מצבם  של  אזרחים  שווי  זכויות  במדינת  ישראל  למצבם  של  מתנחלים  כובשים  בשטח  לא  להם  ,  שאינם  מוכנים  אפילו  להתאזרח  במדינה  הפלשתינית  שתקום  שם  .  
שנית  ,  במשך  כעשרים  שנות  פעילות  בממשלה  טרח  שרון  לתכנן  בכל  דרך  אפשרית  את  חסימת  הגידול  הטבעי  של  ערבים  בנצרת  ,  בגליל  ובמשולש  .  
עתה  ,  לאחר  שיצא  שוב  השד  מפיו  של  שרון  ,  האם  שמעון  פרס  שוב  יתגייס  להסביר  דברים  אלה  כאיום  על  המתנחלים  -  שגידולם  הטבעי  ייפגע  כפי  ששרון  פגע  וחסם  כל  התפתחות  של  האוכלוסייה  הערבית  בישראל  ?  
בהמשך  דבריו  לפאואל  ,  הסביר  שרון  כי  ההתנחלויות  נבנו  לצורכי  ביטחון  -  "  בהקמת  היישובים  האלה  למדנו  הרבה  מכם  האמריקאים  ,  ראינו  כיצד  התקדמתם  מערבה  בדרך  זו  "  .  
מעניין  מה  חשב  פאואל  על  ההשוואה  בין  רצח  העם  שנעשה  לאינדיאנים  (  וגם  לכמה  מאבותיו  של  פאואל  עצמו  )  לבין  מה  ששרון  מציע  לעשות  לפלשתינאים  .  
באמריקה  ,  הרג  האינדיאנים  לפני  יותר  ממאה  שנים  ודחיקתם  לשמורות  הוא  ההיפך  prefix=מ  "  פוליטיקלי  קורקט  "  והציבור  בארה"ב  מכה  על  חטא  ועסוק  בפיצויים  לאינדיאנים  .  
האם  שרון  לא  קרא  ולא  למד  דבר  בחמישים  השנים  האחרונות  ,  מאז  קיביה  ועזה  ?  
ואולי  ,  לאחר  שתי  אמירות  אלה  ,  יבינו  פרס  ושותפיו  לריצת  האמוק  לכיסאות  השרים  כי  לא  זאבי  וליברמן  הם  הקיצוניים  של  "  ממשלת  טהרן  -  אסואן  "  אלא  ראש  הממשלה  עצמו  ,  הוא  הסכנה  האמיתית  .  
פרופ'  עמירם  גודלבלום  ירושלים  למרות  מגרעות  שיטת  הבחירות  בתגובה  על  "  בחזרה  לחיק  הפרלמנטריזם  "  מאת  אריק  כרמון  (  "  הארץ  "  ,  20.2  )  השיטה  הגרועה  של  הבחירה  הישירה  הביאה  לאידיאליזציה  של  השיטה  הקודמת  .  
הגדיל  לעשות  ד"ר  אריק  כרמון  ,  נשיא  המכון  הישראלי  לדמוקרטיה  ,  במאמרו  ;  בשיטה  הקיימת  ,  טוען  ד"ר  כרמון  ,  מתקיימות  "  בחירות  תכופות  ,  כנסת  שסועה  ,  הקצנה  ברטוריקה  הפוליטית  "  .  
אולם  בשיטה  הקודמת  היו  לא  מעט  ממשלות  שלא  סיימו  את  תקופת  כהונתן  .  
גם  הכנסת  היתה  שסועה  בשיטה  ההיא  .  
גם  הרטוריקה  הפוליטית  לא  היתה  פחותה  .  
מה  שכן  השתנה  זו  עלייתן  של  המפלגות  הבינוניות  והקטנות  על  חשבון  הגדולות  .  
כך  למשל  עלתה  ש"ס  על  חשבון  הליכוד  .  
אולם  חזרה  לשיטה  של  הפתק  האחד  לא  תשנה  את  התמונה  בין  המחנות  אלא  בתוך  המחנות  .  
כך  ,  למשל  ,  אם  תוחזר  השיטה  -  ש"ס  והליכוד  לא  יקבלו  יחדיו  משמעותית  יותר  מנדטים  לעומת  היום  .  
השיטה  הקודמת  אמנם  תגדיל  את  כוח  שתי  המפלגות  הגדולות  על  חשבון  האחרות  ,  אולם  בכל  מקרה  ,  לנוכח  השסעים  בחברה  ,  יהיו  לפחות  שש  -  שבע  מפלגות  בכנסת  ,  אם  לא  יותר  ,  ובכל  מקרה  יהיה  כוח  ללשון  המאזניים  .  
כיצד  יכול  מי  שעומד  בראש  מכון  לדמוקרטיה  לדבר  על  "  חיזוק  הפרלמנטריזם  "  בשיטה  הקודמת  כאשר  בשיטה  הקודמת  ,  כמו  בשיטה  הקיימת  ,  אין  הפרדה  בין  הרשות  המחוקקת  לזו  המבצעת  ?  
מעבר  לכך  ,  מפלגות  הקואליציה  ,  ההכרחיות  לתמיכה  בממשלה  ,  שולטות  בכנסת  ולכן  prefix=ה  "  פיקוח  "  של  הכנסת  על  הממשלה  הוא  אחיזת  עיניים  .  
רק  במשטר  הנשיאותי  יש  הפרדה  אמיתית  בין  הרשויות  .  
ד"ר  ל'  אור  תל  אביב  בנייה  בשטחים  בעידודו  של  השמאל  בתגובה  על  "  ההישגים  של  ברק  "  מאת  זאב  שיף  (  "  הארץ  "  ,  27.2  )  במאמרו  שכח  זאב  שיף  את  prefix=ה  "  הישג  "  הגדול  ביותר  :  כפי  שמסר  ח"כ  מוסי  רז  ,  מספר  התחלות  הבנייה  בהתנחלויות  היה  בשנת  2000  הגבוה  ביותר  בשמונה  השנים  האחרונות  .  
פירושו  של  דבר  הוא  ,  שברק  עודד  את  ההתנחלות  בשטחים  יותר  מנתניהו  .  
נכון  prefix=של  "  הישג  "  זה  יש  שותפים  :  יוסי  ביילין  ,  שלמה  בן  עמי  ומעל  לכולם  יוסי  שריד  .  
הפוליטיקה  של  השמאל  בישראל  מאשרת  את  מה  שאמר  אלכסנדר  ינאי  המלך  לאשתו  :  "  אל  תפחדי  לא  מן  הצדוקים  ולא  הפרושים  .  
תפחדי  מן  הצבועים  "  .  
ישראל  שחק  ירושלים  האינטרס  הכפול  של  שר  החקלאות  שר  החקלאות  החדש  ,  שלום  שמחון  ,  מגלם  את  אחת  התופעות  החמורות  ביותר  בחיינו  הציבוריים  .  
עצם  בחירתו  של  מזכ"ל  תנועת  המושבים  לתפקיד  שר  החקלאות  מביאה  עד  גיחוך  את  מימוש  עקרון  הפרדת  הרשויות  הלכה  למעשה  .  
שר  החקלאות  -  כמו  כל  שר  אחר  -  תפקידו  לדאוג  לטובת  הציבור  כולו  ,  בראייה  הרחבה  והממלכתית  ביותר  .  
מזכ"ל  תנועת  המושבים  ,  מעצם  היותו  בעל  התפקיד  הזה  ,  נשלח  לתפקידו  ,  ואף  לכנסת  ,  על  ידי  מגזר  צר  ,  שהאינטרסים  שלו  ברורים  וגדולים  .  
ואילו  שר  החקלאות  הוא  חבר  הממשלה  שתפקידו  להגן  על  האינטרס  של  הציבור  הרחב  מול  קבוצות  הלחץ  השונות  ,  כשהמושבים  אינם  הקבוצה  הקטנה  שבהן  .  
שלום  שמחון  הוא  האיש  הדוחף  ,  ביחד  עם  נציגי  המגזר  החקלאי  ממפלגות  נוספות  ,  את  מתן  הגושפנקה  החוקית  לשוד  הקרקעות  המתנהל  בארץ  זה  עשור  וחצי  .  
עכשיו  הוא  מקבל  את  תפקיד  השומר  על  חבית  השמנת  .  
"  חוק  עיגון  זכויות  החקלאים  בקרקע  "  ,  שהוא  הציע  ,  הוא  מסמר  עבה  מאוד  בארון  המתים  של  האפוס  הציוני  .  
כדאי  לקרוא  את  חוות  הדעת  של  עורכת  הדין  עליזה  קן  ,  שהוגשה  ליועץ  המשפטי  בעניין  .  
לא  prefix=ב  "  עיגון  "  זכויות  מדובר  ,  אלא  במתן  זכויות  החוק  הזה  ;  אם  יתקבל  הוא  יהיה  המכה  הקשה  ביותר  שתונחת  על  הציבור  הישראלי  שרוצה  לראות  עצמו  חי  בחברה  מתוקנת  ,  צודקת  ,  ולא  -  מפלה  .  
כל  אזרח  במדינה  חייב  לקנות  רכוש  כדי  להיות  בעליו  .  
אותו  דין  חייב  לחול  גם  על  חקלאי  ,  כל  עוד  לא  רכש  ,  הוא  או  אבותיו  ,  בכסף  ממש  ,  את  הקרקע  שהוא  מעבד  .  
נטע  בן  יוסף  רעננה  הריסת  מרפאה  כגמול  להגשת  עזרה  בתחילת  חודש  פברואר  נראה  על  מסכי  הטלוויזיה  מראה  יוצא  דופן  .  
בתוך  תוכה  של  סערת  האינתיפאדה  התהפכה  מכונית  צבאית  ליד  כפר  פלשתיני  ,  ותושבי  הכפר  מיהרו  להגיש  עזרה  ראשונה  לשני  חיילים  ששכבו  פצועים  בשטח  ,  ולקרוא  לאמבולנס  צבאי  שיפנה  אותם  .  
האירוע  המיוחד  הזה  אירע  בכפר  עקאבה  באזור  שכם  ,  אך  בכלי  התקשורת  הישראליים  לא  הובא  שום  אזכור  לגמול  הנאה  שגמלה  מדינת  ישראל  לתושבי  הכפר  על  התנהגותם  האנושית  .  
שבועיים  לאחר  אותו  אירוע  בא  לעקאבה  קצין  ישראלי  מן  המינהל  האזרחי  ומסר  לראש  הכפר  צו  הריסה  למרפאה  ;  אין  זו  מרפאה  גדולה  (  זהו  כפר  קטן  מאוד  )  -  אלא  מבנה  קטן  ועלוב  ,  שיש  בו  בקושי  מקום  לאחות  ורופא  ,  שבאים  פעמיים  בשבוע  לטפל  בתושבי  הכפר  .  
אבל  בעיני  מדינת  ישראל  הנאורה  ,  המרפאה  הזאת  היא  בסך  הכל  עוד  "  מבנה  בלתי  חוקי  "  שחייבים  להרוס  .  
חוה  כהן  תל  אביב  בלינסון  נשכח  כיליד  הארץ  שחונך  על  ברכי  גדולי  האומה  שלה  ולמד  לכבדם  משום  שהיו  אידיאליסטים  וציונים  טובים  ,  מוטל  עלי  לשמור  את  שמם  וזכרם  כמו  השם  שניתן  לבית  החולים  בלינסון  .  
כואב  לי  ששם  זה  כמעט  שאינו  מוזכר  כי  מרכז  רפואי  רבין  פועל  והשם  בלינסון  נשכח  עם  בוא  השינוי  .  
גם  למשה  בלינסון  היה  חלק  ונחלה  בעם  זה  .  
מדוע  להחליפו  ?  
לאט  לאט  יישכח  שמו  של  בלינסון  ויוזכר  רק  מרכז  רפואי  רבין  לכל  אדם  שזה  מקרוב  בא  לארץ  ובפי  הצעירים  שזקוקים  לבוא  אל  בית  החולים  .  
מי  יזכור  את  השם  בלינסון  בעוד  כמה  שנים  ?  
אין  לזלזל  במורשת  העבר  שנקבעה  בזמנו  וכובדה  לאורך  שנים  ואין  להחליפה  .  
חזרו  לשם  המקורי  על  כל  פרסום  של  בית  החולים  לכל  אירוע  ,  וציינו  את  שמו  של  בלינסון  בראש  כל  פרסום  היוצא  מכם  .  
ת'  גלינסון  תל  אביב  עדיין  אין  רחוב  על  שמו  בתגובה  על  "  שונא  מתנות  "  מאת  יהודה  מלצר  (  "  הארץ  "  ,  גלריה  ,  27.2  )  שמשון  מלצר  לא  זכה  בחייו  לכבוד  הראוי  לו  .  
הוא  לא  קיבל  פרס  ישראל  ולא  פרס  ביאליק  ומעולם  לא  אירגן  לעצמו  ולא  היה  חבר  בשום  "  קליקה  "  ספרותית  .  
רוב  ימי  חייו  בארץ  פעל  בתל  אביב  והנציח  אותה  בכמה  משיריו  .  
עיריית  תל  אביב  לא  מצאה  לנכון  להעניק  לו  תואר  "  יקיר  תל  אביב  "  ,  אף  שחי  בה  יותר  prefix=מ  -  60  שנה  .  
אחד  ממפעליו  החשובים  היה  תרגום  כתביו  של  י.ל.  פרץ  מיידיש  ,  בנוסף  לעשרות  ספרים  שתירגם  ומאות  כתבי  יד  שערך  .  
מן  הראוי  היה  שעיריית  תל  אביב  תכבד  את  זכרו  בקריאת  רחוב  על  שמו  .  
עקיבא  צימרמן  תל  אביב  
