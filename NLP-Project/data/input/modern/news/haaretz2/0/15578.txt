עדכון  אחרון  -  03:39  06/03/01  ערבים  מישראל  לא  הורשו  לבקר  בני  משפחה  בעזה  בחג  ;  צה"ל  :  הכניסה  לרצועה  מסוכנת  מאת  עמירה  הס  רשויות  הביטחון  אסרו  על  עשרות  ערבים  אזרחי  ישראל  להיכנס  לרצועת  עזה  כדי  לבלות  את  חג  הקורבן  המוסלמי  עם  בני  משפחותיהם  ,  רובם  מדרגה  ראשונה  .  
משעה  6  בבוקר  אתמול  התאספו  במחסום  ארז  עשרות  ערבים  ישראלים  ,  שרובם  נולדו  בעזה  ונישאו  לישראלים  .  
הם  קיוו  להיכנס  לעזה  לבקר  אצל  משפחותיהם  ,  שאותן  לא  ראו  זה  שישה  חודשים  .  
נציגי  מינהלת  התיאום  והקישור  אמרו  להם  שזו  הוראה  מגבוה  ,  שקשורה  במצב  הביטחוני  ובאיסור  על  כניסת  כל  אזרח  ישראלי  לשטחי  הרשות  הפלשתינית  .  
כמה  מהממתינים  טענו  כי  המצב  הביטחוני  אינו  מונע  מאזרחים  יהודים  ישראלים  להיכנס  לשטחי  ההתנחלויות  ,  וכי  ערבים  ישראלים  שלהם  קרובים  בגדה  המערבית  מצליחים  להיכנס  לערי  הגדה  .  
הם  הטילו  ספק  בנימוק  הביטחוני  ,  והעלו  טענה  שזו  נקמנות  של  הרשויות  הישראליות  נגד  ערבים  .  
הממתינים  במחסום  אמרו  כי  אין  להניח  שמישהו  ירצה  לפגוע  באנשים  שלהם  קרובים  מדרגה  ראשונה  ברצועה  .  
עוד  אמרו  כי  הם  מוכנים  לשאת  באחריות  לכל  מה  שיקרה  להם  ,  אם  יקרה  להם  ,  בעת  הביקור  אצל  בני  משפחותיהם  .  
דובר  מתאם  הפעולות  בשטחים  ,  ירדן  ותיקאי  ,  אמר  prefix=ש  "  עקב  המצב  הביטחוני  החמור  והסכנה  הממשית  הנשקפת  לחייהם  של  ישראלים  ,  לא  מתאפשרת  כניסת  ישראלים  לרבות  אזרחים  ערבים  לשטחי  הרשות  הפלשתינית  ,  למעט  מקרים  חריגים  .  
איסור  זה  חל  כבר  מספר  חודשים  והוא  תקף  לצערנו  גם  לחגים  האחרונים  "  .  
עשרות  הממתינים  ניסו  להיעזר  בח"כ  סאלח  טריף  (  ישראל  אחת  )  ,  השר  המיועד  בממשלת  שרון  ,  אך  עד  שעות  הערב  -  רק  אז  החליטו  לחזור  לבתיהם  -  לא  הצליחו  להשיגו  .  
בשטחים  צוין  חג  הקורבן  בעלייה  המונית  לבתי  הקברות  ,  שם  עברו  אנשים  על  פני  קבריהם  הטריים  של  הרוגי  האינתיפאדה  .  
יאסר  ערפאת  הניח  זר  באנדרטת  החייל  האלמוני  בעזה  ,  והבטיח  בנאום  לכמה  עשרות  אנשים  שבאו  לשומעו  בחצר  המועצה  המחוקקת  בעזה  ,  שהמאבק  יימשך  עד  שדגל  פלשתין  יתנוסס  מעל  מסגדי  וכנסיות  ירושלים  .  
בנוסף  לחלוקת  הצדקה  המסורתית  בחג  הקורבן  ,  ארגונים  לא  ממשלתיים  שונים  תגברו  את  חלוקת  הסיוע  למשפחות  נזקקות  ,  ששיעורן  נאמד  כיום  ביותר  prefix=מ  -  50  %  מהאוכלוסייה  הפלשתינית  בשטחים  .  
