עדכון  אחרון  -  03:29  04/03/01  5  עצורים  בחשד  למעורבות  בפיגוע  במי  עמי  מאת  עמוס  הראל  שרון  גל  וניקול  קראו  חמישה  בני  אדם  עדיין  עצורים  בידי  המשטרה  והשב"כ  בחשד  למעורבות  בהתפוצצות  המטען  במונית  בוואדי  ערה  ביום  חמישי  האחרון  ,  שבו  נהרג  תושב  טבריה  .  
אחר  העצורים  הוא  המחבל  שפוצץ  את  המטען  .  
מעצרה  של  צעירה  תושבת  חולון  ,  עולה  חדשה  מחבר  העמים  שבביתה  לן  המחבל  ביום  רביעי  בלילה  ,  הוארך  בארבעה  ימים  .  
המשטרה  חושדת  כי  המחבל  שפוצץ  את  המטען  במונית  הניח  גם  את  המטען  ברחוב  אלנבי  בתל  אביב  בשבוע  שעבר  .  
בשל  חשש  מפיגועים  נוספים  ערוכה  המשטרה  לפעילות  מוגברת  לאורך  קו  התפר  ,  במרכזי  הערים  ובריכוזי  קהל  .  
בין  השאר  יוקמו  מחסומים  במבואות  הערים  ובתוכן  .  
בחלק  מהמחסומים  ייעשה  שימוש  במשאיות  המצוידות  באמצעי  שיקוף  מיוחדים  הנהוגים  בשדות  תעופה  לגילוי  אמצעי  לחימה  ,  ובציוד  לגילוי  חומר  נפץ  .  
בנוסף  ,  תהיה  פעילות  מוגברת  לאיתור  פלשתינאים  השוהים  בארץ  שלא  כחוק  .  
ראש  אגף  המבצעים  במשטרה  ,  ניצב  דני  רונן  ,  יערוך  היום  תחקיר  על  הפעילות  המשטרתית  שבוצעה  מהרגע  שנתקבל  מידע  מכוחות  הביטחון  על  המצאותו  של  מחבל  שעושה  את  דרכו  צפונה  עם  מטען  חבלה  .  
הימ"מ  (  היחידה  ללוחמה  בטרור  )  העבירה  התרעה  על  הפיגוע  לתחנת  המשטרה  בעירון  זמן  קצר  לפני  התפוצצות  המטען  ,  אך  בידי  הפיקוד  הבכיר  של  המחוז  הצפוני  לא  היה  מידע  בעניין  .  
חיים  שדמי  מוסיף  :  ארבעה  מפצועי  הפיגוע  נותרו  באשפוז  בבתי  החולים  "  העמק  "  ורמב"ם  .  
במצבה  של  ברוריה  אלקובי  ,  בת  36  מאחוזת  ברק  חל  שיפור  ,  אולם  היא  עדיין  מוגדרת  כפצועה  במצב  קשה  .  
מאיה  סבן  ,  שנפגעה  באורח  בינוני  מפגיעות  הדף  מאושפזת  בבית  חולים  "  העמק  "  .  
סבן  נמצאת  בחודש  הרביעי  להריונה  ,  אולם  רופאיה  מעריכים  כי  לא  נשקפת  סכנה  לעובר  .  
ביחידה  לטיפול  נמרץ  ברמב"ם  מאושפז  מבצע  הפיגוע  ,  במצב  קשה  אך  יציב  .  
