עדכון  אחרון  -  02:55  02/03/01  מגעים  בין  הוואקף  למשטרה  למניעת  הרס  עתיקות  בהר  הבית  מאת  נדב  שרגאי  ראש  הממשלה  אהוד  ברק  הנחה  את  המשטרה  לבוא  בדברים  עם  הוואקף  כדי  למנוע  המשך  של  עבודות  והרס  של  עתיקות  ,  במקביל  לחומה  המזרחית  של  מתחם  הר  הבית  ,  סמוך  לכניסה  למסגד  התת  קרקעי  באורוות  שלמה  .  
ההוראה  ניתנה  לאחר  פנייה  חריפה  של  רשות  העתיקות  לברק  .  
אתמול  נועד  נציג  מטעם  השר  לבטחון  פנים  עם  אנשי  הוואקף  כדי  לקבל  הבהרות  לעבודות  ,  ומסר  דיווח  לשר  בן  עמי  .  
התברר  ,  כי  בניגוד  לעבודות  אחרות  שאותן  תיאם  הוואקף  ,  עם  המשטרה  ,  העבודה  ליד  החומה  המזרחית  לא  תואמה  .  
בעבודה  זו  פונו  עפר  ושרידי  חומה  עתיקה  ללא  פיקוח  ארכיאולוגי  ונחשפו  שתי  קשתות  במקביל  לחומה  המזרחית  .  
תנועת  נאמני  הר  הבית  ביקשה  אתמול  מבג"ץ  להוציא  צו  ביניים  אשר  יחייב  את  הממשלה  לנקוט  בצעדי  אכיפה  שיביאו  להפסקת  כל  פעולות  הבניה  והחפירה  ,  פינוי  עפר  והרס  ,  בחלקו  המזרחי  של  הר  הבית  .  
