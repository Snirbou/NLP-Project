עדכון  אחרון  -  02:55  02/03/01  משרד  הבריאות  :  דגים  המיובאים  ע"י  "  קדמת  ים  "  חשודים  כמקולקלים  מאת  דפנה  לוצקי  משרד  הבריאות  דרש  אתמול  להוריד  ממדפי  המרכולים  פילה  של  דגי  דניס  המיובאים  מתאילנד  בידי  חברת  קדמת  ים  ,  מחשש  לקלקול  .  
זאת  ,  לאחר  בדיקות  מדגמיות  של  שירות  המזון  הארצי  ,  שאימתו  תלונתה  של  אזרחית  בעניין  קלקול  הדגים  הללו  .  
משרד  הבריאות  גם  גילה  כי  למרות  הכיתוב  על  האריזה  ,  אין  מדובר  בפילה  של  דג  דניס  ,  אלא  בפילה  דג  מסוג  אחר  .  
משלוח  הדגים  נמצא  תקין  בבדיקות  השגרתיות  של  משרד  הבריאות  ,  בעת  הגעת  משלוחי  בשר  ודגים  לנמלי  ישראל  .  
לטענת  אבי  שאלתיאל  ,  הבעלים  של  חברת  קדמת  ים  ,  המשלוח  נמצא  תקין  גם  בבדיקות  הווטרינריות  שלאחר  האריזה  .  
מנהל  היחידה  הווטרינרית  בשירות  המזון  אמר  כי  הוא  מתקשה  להניח  כי  מדובר  בקלקול  במקום  מקומי  בלבד  ,  שכן  נמצאו  דגים  מקולקלים  בשתי  חנויות  .  
