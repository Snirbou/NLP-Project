עדכון  אחרון  -  23:17  04/03/01  רק  שיטת  בחירות  אזורית  תועיל  שילוב  הבחירה  הישירה  לראשות  הממשלה  והבחירה  היחסית  למועמדים  לכנסת  באזור  בחירה  יחיד  הוא  שהביא  לריבוי  חסר  תקדים  של  מפלגות  בכנסת  ,  להגדלת  כוח  המיקוח  של  המפלגות  המגזריות  ,  לשיתוק  הכנסת  ולקושי  בהקמת  קואליציה  .  
בנוסף  ,  עלולה  שיטה  זו  להביא  לראשות  הממשלה  אדם  שאינו  משורות  המפלגות  הציוניות  .  
כל  מי  שחפץ  לחיות  במדינה  יהודית  ,  ציונית  ודמוקרטית  חייב  לפעול  לשינוי  שיטת  הבחירות  .  
הקמת  ממשלת  אחדות  היא  ההזדמנות  .  
החוק  לביטול  הבחירה  הישירה  אמור  לעלות  בקרוב  לקריאה  שנייה  ושלישית  ,  אולם  דרוש  מעבר  לשיטה  אזורית  -  יחסית  ,  כדי  למגר  את  המפלגות  המגזריות  או  אלה  המייצגות  אוכלוסיות  מיעוטים  או  אינטרסים  שוליים  .  
בשיטה  אזורית  -  יחסית  ,  חלוקת  הארץ  לאזורי  בחירה  בעלי  אופי  שונה  (  אזורים  ותיקים  ,  עולים  חדשים  ,  קיבוצים  וכו'  )  תאפשר  החזרת  השליטה  לידי  "  הזרם  המרכזי  "  ,  היהודי  ,  הציוני  והדמוקרטי  על  מרכיביו  -  ליכוד  ,  עבודה  ,  או  מחליפיהם  .  
השיטה  גם  תבטיח  שלא  ייבחר  ראש  ממשלה  ערבי  או  אנטי  ציוני  בעתיד  .  
יהיו  מפלגות  שיביעו  התנגדות  לכך  ,  אך  הצעה  זו  תאפשר  לתקן  את  הטעויות  של  מקימי  המדינה  ,  שלא  צפו  את  צמצום  השפעת  המפלגות  היהודיות  הציוניות  .  
שיטה  זו  נהוגה  במדינות  מערב  אירופה  וארצות  הברית  ,  ומדינות  אלה  הן  לא  פחות  דמוקרטיות  מישראל  .  
