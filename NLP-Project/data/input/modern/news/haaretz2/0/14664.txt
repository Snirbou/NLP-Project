עדכון  אחרון  -  02:55  02/03/01  ביילין  ירוץ  לתפקיד  היו"ר  הזמני  של  העבודה  מאת  יוסי  ורטר  שר  המשפטים  היוצא  ,  יוסי  ביילין  ,  קורא  תיגר  על  מקורבו  ומי  שהיה  פטרונו  הפוליטי  ,  שמעון  פרס  :  ביילין  החליט  אתמול  להתמודד  על  תפקיד  היו"ר  הזמני  של  מפלגת  העבודה  ,  חרף  רצונו  של  שר  החוץ  המיועד  פרס  להתמנות  לתפקיד  בהסכמה  כללית  .  
מרכז  העבודה  אמור  לבחור  את  היו"ר  הזמני  בקרוב  .  
מלשכת  פרס  סירבו  לומר  כיצד  בכוונתו  לנהוג  לאור  ההתפתחות  הזו  .  
פרס  הסכים  בשעתו  לקבל  על  עצמו  את  התפקיד  ,  אך  התנה  זאת  מראש  בכך  שלא  ייאלץ  להתמודד  מול  איש  .  
אתמול  אמר  פרס  בתוכנית  "  מה  בוער  "  בגלי  צה"ל  ,  כי  אם  ימצא  מולו  "  מועמד  רציני  ובעל  סיכויים  "  -  יעדיף  לוותר  על  תפקיד  היו"ר  ולהתרכז  בתפקידו  כשר  החוץ  .  
ביילין  הבהיר  כי  אם  פרס  יציג  בכל  זאת  את  מועמדותו  ,  הוא  יסיר  את  שלו  ,  אך  בעבודה  אומרים  כי  מרגע  שביילין  החליט  להתמודד  ,  הוא  מאלץ  בעצם  את  פרס  לוותר  .  
ביילין  לא  שוחח  עם  פרס  לפני  שהודיע  על  החלטתו  .  
היום  הם  ייפגשו  וידונו  במצב  שנוצר  .  
ביילין  כן  מצא  זמן  לשוחח  אתמול  עם  ח"כים  ואישים  בכירים  מהמפלגה  ,  שהביעו  נכונות  לתמוך  בו  .  
עם  זאת  ,  הוא  הודיע  שלא  יתמודד  על  תפקיד  היו"ר  הקבוע  ,  בפריימריס  שמועדם  טרם  נקבע  .  
ביילין  שוחח  בטלפון  עם  שני  מתמודדים  אפשריים  להנהגת  העבודה  -  השרים  שלמה  בן  -  עמי  וחיים  רמון  -  והבטיח  להם  כי  חרף  התמיכה  שהביע  במועמד  אברהם  בורג  ,  הוא  לא  יהיה  מעורב  בהתמודדות  על  ההנהגה  ,  או  בהליך  קביעת  המועד  לפריימריס  .  
ביילין  אמר  אמש  prefix=ל  "  הארץ  "  ,  כי  אם  ייבחר  ,  יקדיש  את  כל  זמנו  לשקם  את  המפלגה  .  
לדבריו  ,  יש  חשיבות  רבה  לכך  שדווקא  הוא  ,  שלא  תמך  בהצטרפות  המפלגה  לממשלת  אחדות  ,  יעמוד  בראש  המפלגה  בחודשים  הקרובים  כדי  למנוע  פילוג  אפשרי  .  
לטענתו  ,  בחירת  היו"ר  הזמני  חייבת  להתבצע  בתוך  שבועות  מעטים  .  
