עדכון  אחרון  -  02:59  07/03/01  מספר  הבקשות  לפטור  ממילואים  הוכפל  מאז  פרוץ  האינתיפאדה  מאת  עמוס  הראל  בחודשים  האחרונים  ניכרת  עלייה  תלולה  במספר  הפניות  של  חיילי  מילואים  לולת"ם  (  הוועדה  לתיאום  שירות  מילואים  )  ,  בניסיון  לקבל  פטור  מהתעסוקה  המבצעית  או  לקצר  את  התעסוקה  .  
מקורות  צבאיים  מייחסים  את  השינוי  לפרוץ  האינתיפאדה  בשטחים  .  
לדבריהם  ,  מספר  הפניות  לולת"ם  כמעט  והוכפל  ביחס  לתקופה  המקבילה  בשנה  הקודמת  .  
בתקופה  האחרונה  מזמן  צה"ל  יותר  חיילי  מילואים  לתעסוקה  בשטחים  .  
כמה  גדודים  אף  זומנו  בהתרעה  קצרה  ,  לעתים  של  ימים  אחדים  .  
עם  זאת  ,  העלייה  הניכרת  במספר  הפניות  מורגשת  גם  בניכוי  השפעות  אלה  .  
ועדות  הולת"ם  מקבלות  פניות  של  חיילי  מילואים  או  של  מקום  העבודה  שלהם  ,  בבקשה  לשחררם  על  רקע  חיוניותם  למעסיק  .  
פניות  נוספות  שנידונות  הן  של  סטודנטים  ,  שהזימון  למילואים  פוגע  בלימודיהם  .  
מספר  הפניות  לוועדות  נאמד  באלפים  רבים  בשנה  .  
כמה  קציני  מילואים  מדווחים  על  תופעות  נוספות  הנוגעות  לגיוס  אנשיהם  ,  אם  כי  אלה  עדיין  מורגשות  בשוליים  .  
מדובר  בשיעור  גובר  של  פניית  חיילים  לקבלת  פטורים  רפואיים  דרך  קצין  העיר  ובקשות  להקלות  שונות  ממפקדיהם  ,  עקב  סיבות  אישיות  או  משפחתיות  .  
עם  זאת  ,  שיעור  ההתייצבות  ביחידות  שזומנו  לתעסוקה  בשטחים  עודנו  גבוה  מאוד  -  ועומד  בממוצע  על  יותר  prefix=מ  -  ,  90%  שיעור  גבוה  מזה  שהיה  נהוג  לפני  שפרץ  העימות  .  
בשל  המצב  בשטחים  הקפיא  צה"ל  את  כל  תוכניותיו  בדבר  הקלות  לאנשי  המילואים  .  
בניגוד  להבטחות  המוקדמות  לא  ייהנו  השנה  שליש  מהגדודים  prefix=מ  "  שנת  שמיטה  "  מתעסוקה  מבצעית  .  
להיפך  ,  כל  הגדודים  יזומנו  לתעסוקה  .  
הצבא  גם  מבקש  מהממשלה  לאשר  בשנה  הקרובה  זימון  מקסימאלי  של  46  יום  למילואים  ולהתיר  גיוס  לוחמים  במילואים  שעברו  את  גיל  41  לתעסוקה  מבצעית  .  
עניינים  אלה  יידונו  כנראה  באחת  הישיבות  הראשונות  של  ממשלת  שרון  .  
בצה"ל  מקווים  כי  לא  יהיה  צורך  בהטלת  עומס  כבד  עוד  יותר  על  אנשי  המילואים  ,  אולם  אומרים  שהחמרה  ניכרת  במצב  בשטחים  ובגזרותה  אחרות  עלולה  לחייב  גם  פריצה  של  פרקי  הזמן  המקסימאליים  שתוכננו  לשירות  מילואים  השנה  .  
קצין  בכיר  אמר  השבוע  כי  צה"ל  ישתדל  לדבוק  בתוכניות  הנוכחיות  ,  משום  שלהכבדה  נוספת  של  העומס  על  אנשי  המילואים  יהיו  השלכות  חמורות  בתחום  החברתי  .  
"  החברה  כולה  מושפעת  מהתחושות  של  חיילי  המילואים  באשר  לשירות  בשטחים  .  
עומס  גדול  יותר  עלול  להשפיע  על  אורך  הנשימה  שנגלה  בעימות  מול  הפלשתינאים  "  ,  הוסיף  .  
