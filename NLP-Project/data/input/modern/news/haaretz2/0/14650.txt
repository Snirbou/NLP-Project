עדכון  אחרון  -  02:55  02/03/01  קופ"ח  כללית  :  אם  יונהג  שר"פ  הרופאים  הבכירים  יעסקו  רק  בו  מאת  חיים  שדמי  הפעלת  שירותי  רפואה  פרטיים  (  שר"פ  )  בבתי  החולים  הממשלתיים  תגרום  לכך  שרופאים  בכירים  יעסקו  רק  במתן  שר"פ  לבעלי  מעמד  סוציו  -  אקונומי  גבוה  ,  בעוד  בעלי  המעמד  הנמוך  יזכו  לטיפול  מרופאים  מתמחים  בלבד  .  
כך  קובע  מנכ"ל  קופת  חולים  כללית  ,  ד"ר  יצחק  פטרבורג  ,  במכתב  ליועץ  המשפטי  אליקים  רובינשטיין  .  
פטרבורג  הבהיר  כי  קופ"ח  כללית  מתנגדת  נחרצות  להפעלת  שר"פ  בבתי  החולים  ,  בשל  ההשלכות  החברתיות  ,  הכלכליות  והמשפטיות  ,  שיהיו  לכך  .  
הכנסת  שר"פ  לבתי  החולים  ,  כתב  פטרבורג  ,  עלולה  "  ליצור  מצבים  אבסורדיים  ,  שבמחלקה  אחת  ,  באותו  החדר  ,  ישכבו  שני  חולים  -  חולה  שר"פ  שיטופל  בידי  רופא  בכיר  וחולה  רגיל  בידי  רופא  מתמחה  .  
שר"פ  במתכונת  זו  עלול  להביא  לסל  תרופות  נפרד  "  .  
פטרבורג  מזהיר  שהשר"פ  יגרום  להקדמת  תורים  לבעליו  על  חשבון  שאר  האוכלוסייה  ,  שכן  החולים  ייאלצו  להידחק  לסוף  התור  ,  ולהגדלת  תפוקות  בלתי  נחוצות  כחלק  מניסיון  של  רופאים  להגדיל  את  הכנסתם  .  
בימים  אלה  מתקיימים  דיונים  ,  בראשות  רובינשטיין  ,  ובהשתתפות  משרדי  הבריאות  והאוצר  ונציבות  שירות  המדינה  ,  בשאלה  אם  להתיר  הפעלת  שר"פ  בבתי  החולים  הממשלתיים  .  
קופ"ח  כללית  היא  הגדולה  בישראל  ,  ובבעלותה  שמונה  בתי  חולים  .  
בעמדת  משרד  הבריאות  בדבר  השר"פ  ,  שהועברה  לרובינשטיין  ,  נכתב  שהוא  יביא  לצמצום  הרפואה  השחורה  .  
ואולם  פטרבורג  טוען  ,  כי  השר"פ  "  לא  רק  שלא  יוביל  לצמצום  תופעות  הרפואה  השחורה  ,  אלא  אף  יביא  להגדלת  התופעה  באופן  משמעותי  .  
שר"פ  כזה  יביא  לכך  שחולים  שיעמדו  לפני  טיפולים  גורליים  יבינו  ,  שהסיכוי  היחיד  לקבל  רופא  מנתח  מבוקש  ,  יהיה  בתשלום  נוסף  ,  מעבר  לתשלום  השר"פ  "  .  
