עדכון  אחרון  -  13:26  08/03/01  הושבעה  ממשלת  שרון  מאת  יוסי  ורטר  גדעון  אלון  ולילי  גלילי  תצלום  הממשלה  המסורתי  תצלום  :  דוד  מזרחי  עוד  בנושא  מרחב  גמישות  נדיר  /  אלוף  בן  לילה  חדש  הפציע  /  דורון  רוזנבלום  השאלה  הגדולה  /  גדעון  סאמט  שולחן  הממשלה  ראש  הממשלה  אריאל  שרון  ושרי  הממשלה  הגיעו  סמוך  לחצות  למשכן  הנשיא  בירושלים  -  לצילום  הממשלה  המסורתי  ,  מיד  לאחר  השבעתם  במליאה  .  
אמש  (  רביעי  )  הביעה  מליאת  הכנסת  אמון  בממשלה  החדשה  .  
ברוב  של  72  תומכים  מול  21  מתנגדים  וללא  נמנעים  התקבל  הרכב  הממשלה  והתקבלו  קווי  היסוד  שלה  ,  כפי  שהוצגו  לפני  כן  על  ידי  שרון  .  
לאחר  מכן  הושבע  שרון  לתפקיד  ראש  הממשלה  ,  כשהוא  אוחז  בידו  בספר  התנ"ך  .  
קודם  לכן  נשא  שרון  את  הודעתו  המדינית  בפני  הכנסת  ומיד  אחריה  הציג  את  ממשלתו  החדשה  .  
בהודעתו  ציין  שרון  כי  בכוונתו  לקיים  מו"מ  עם  הרשות  הפלשתינית  ולבחון  רעיונות  חדשים  להקלה  על  מצוקת  העם  הפלשתיני  .  
"  אם  שכנינו  יבחרו  בדרך  הפיוס  והשכנות  הטובה  ימצאו  בי  שותף  כן  ואמיתי  .  
סבלנו  קרבות  ומלחמות  שנכפו  עלינו  ,  כולנו  מעריכים  את  ערכו  של  השלום  ואני  יודע  שהשלום  כרוך  בפשרות  כואבות  "  ,  דברי  שרון  .  
שרון  ציין  כי  הוא  מאמין  בדיאלוג  מתמיד  בין  ציבורים  שונים  ,  במקום  הנטייה  "  להכריע  איש  את  רעהו  "  והוסיף  כי  "  על  חברי  הכנסת  לדעת  איך  להתווכח  ,  להוריד  את  הטונים  ולהתנהג  זה  עם  זה  בכבוד  הדדי  "  .  
שרון  שיבח  את  חברי  מפלגת  העבודה  ,  שלדבריו  הצליחו  "  להתעלות  מעל  לחילוקי  הדיעות  והחליטו  לשלב  ידיים  למען  ביטחון  המדינה  "  .  
ראש  הממשלה  אמר  כי  הוא  רואה  חשיבות  עליונה  בהקמת  הממשלה  החדשה  ,  הגדולה  ביותר  מאז  קום  המדינה  ,  כדי  "  לרכז  את  מיטב  הכוחות  מול  הסכנות  והאתגרים  הצפויים  "  .  
לאחר  הודעתו  של  שרון  נאם  ראש  הממשלה  היוצא  ,  אהוד  ברק  ,  בירך  את  שרון  על  בחירתו  ומנה  את  הישגי  ממשלתו  .  
מיד  אחר  כך  נשא  יו"ר  האופוזיציה  ,  יוסי  שריד  (  מרצ  )  את  נאום  הבכורה  שלו  ,  בו  ביקר  את  גודלה  של  הממשלה  וביקש  לשמור  מכל  משמר  על  הקופה  הציבורית  .  
ממשלת  שרון  ,  הגדולה  ביותר  מאז  קום  המדינה  כוללת  26  שרים  prefix=ו  -  13  סגני  שרים  .  
הממשלה  נשענת  על  קואליציה  רחבה  של  73  ח"כים  מסיעות  הליכוד  ,  העבודה  ,  ש"ס  ,  האיחוד  הלאומי  -  ישראל  ביתנו  ,  ישראל  בעלייה  ,  עם  אחד  וסיעת  הדרך  החדשה  של  ח"כ  דליה  רבין  -  פילוסוף  .  
סיעת  יהדות  התורה  תצטרף  רשמית  לקואליציה  רק  לאחר  שהכנסת  תאשר  היום  את  הארכת  ההסדר  למתן  פטור  משירות  צבאי  לבחורי  ישיבה  .  
סיעות  גשר  ,  המפד"ל  והמרכז  עשוית  לתמוך  בממשלה  מהחוץ  .  
לפיכך  עשויה  ממשלת  שרון  לזכות  לתמיכה  של  91  ח"כים  .  
