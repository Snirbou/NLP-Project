עדכון  אחרון  -  04:19  01/03/01  העליון  ידון  בפרסום  שמות  המעורבות  ברצח  שטיירמן  מאת  עמית  בן  -  ארויה  בית  משפט  המחוזי  בתל  אביב  איפשר  אתמול  לפרסם  את  שם  שתי  הבנות  המעורבות  ברצח  אסף  שטיירמן  לפני  ארבע  שנים  .  
בכך  נענה  לבקשת  "  הארץ  "  וכלי  תקשורת  נוספים  .  
היום  יערערו  באי  -  כוחם  של  הנאשמת  ועדת  המדינה  בפני  בית  המשפט  העליון  על  ההחלטה  .  
רעי  חורב  ,  בן  21  מירושלים  ובת  21  מכפר  סבא  הואשמו  לפני  למעלה  מחודש  ברצח  שטיירמן  .  
נגדם  תעיד  במשפט  בת  21  מהרצליה  ,  שנכחה  בעת  קשירת  הקשר  לרצח  במרפסת  ביתה  של  הנאשמת  וכן  היתה  בחורשת  אוסישקין  בכפר  סבא  בתחילת  הרצח  .  
סודם  של  השלושה  היה  שמור  במשך  ארבע  שנים  ,  עד  שרעייתו  של  חורב  ,  סנדרין  חורב  ,  הסגירה  את  סודו  בעת  תלונתה  במשטרת  ירושלים  על  כך  שבעלה  מכה  אותה  .  
עיתון  "  הארץ  "  ,  באמצעות  עו"ד  שירה  בריק  וכלי  תקשורת  נוספים  עתרו  לבית  המשפט  המחוזי  כדי  שניתן  יהיה  לפרסם  את  שמות  עדת  המדינה  והנאשמת  ברצח  .  
הדיון  נדחה  בשל  הבדיקות  הפסיכיאטריות  שעברה  הנאשמת  מכפר  סבא  .  
לאחרונה  התברר  ,  כי  היא  אחראית  למעשיה  ומסוגלת  לעמוד  לדין  .  
שופטת  בית  המשפט  המחוזי  בתל  אביב  ,  רות  לבהר  שרון  ,  חזרה  בהחלטתה  להתיר  פרסום  שמות  המעורבות  במקרה  ,  על  הגדרת  "  קטין  "  כפי  שמוגדר  בחוק  הנוער  ,  כזה  שבעת  הגשת  כתב  האישום  לא  מלאו  לו  18  .  
אולם  היא  לא  קיבלה  את  דעת  בא  -  כוחה  של  הנאשמת  ,  עו"ד  משה  מרוז  ,  שטען  כי  אין  לפרסם  את  שמה  בשל  היותה  קטינה  בעת  ביצוע  העבירה  וכן  בשל  היותה  בעברה  חולת  נפש  .  
"  הפיצוי  המינימלי  שהחברה  יכולה  להעניק  למשפחת  הקורבן  היא  לנהוג  במקרה  זה  כבכל  מקרה  אחר  ולפרסם  את  שמות  המעורבים  "  ,  פסקה  .  
"  אותי  אף  אחד  לא  שאל  אם  אפשר  לפרסם  את  שמי  ופרטים  על  המשפחה  הקרובה  .  
התבטאו  חופשי  בקשר  לאסף  .  
אף  אחד  לא  שאל  אם  זה  בסדר  .  
אני  חושבת  ,  שמי  שלקח  חירות  של  אדם  אינו  עומד  באותו  יחס  "  ,  הגיבה  אמש  יעל  רוזמן  ,  אמו  של  אסף  שטיירמן  ,  שנכחה  בדיון  ,  על  החלטת  השופטת  .  
ארבל  דחתה  את  הפנייה  לבחון  מחדש  מעמד  עדת  המדינה  יעל  רוזמן  ,  אמו  של  אסף  שטיירמן  ,  פנתה  לאחרונה  לפרקליטת  המדינה  עדנה  ארבל  בבקשה  לבחון  מחדש  את  סוגיית  עדת  המדינה  במשפט  הרצח  ,  אך  נתקלה  בסירוב  .  
בהסכם  שנחתם  עם  עדת  המדינה  נכתב  ,  כי  לסניגוריה  תהיה  הזכות  להתנגד  לפרסום  זהותה  ,  מבלי  שהמדינה  תתנגד  .  
עם  זאת  ,  פירטה  בדיון  אתמול  התובעת  ,  עו"ד  הדסה  נאור  ,  את  הפגם  המוסרי  בהתנהגות  העדה  .  
הנאשמת  ,  ששהתה  בדרום  קוריאה  ,  לא  הודתה  במעשה  וכן  עדת  המדינה  שתקה  בחקירתה  .  
לכן  פנתה  הפרקליטות  לצעירה  ,  שהיתה  חברתו  של  חורב  במשך  שנתיים  לאחר  הרצח  והציעה  לה  חסינות  תמורת  גרסתה  .  
במסגרת  העסקה  ,  לא  יוגש  כתב  אישום  נגדה  על  אי  -  מניעת  פשע  .  
נאור  הודתה  ,  כי  היו  אינדיקציות  לכך  ,  שהנאשמת  עומדת  לחזור  לישראל  ,  אך  בכל  זאת  הוחלט  לחתום  על  ההסכם  ,  המחזק  את  הראיות  נגד  חורב  והנאשמת  .  
"  היא  לא  יכולה  לרחוץ  בניקיון  כפיה  "  ,  העירה  נאור  על  העדה  .  
לבהר  שרון  פסקה  אתמול  לגבי  העדה  ,  כי  "  מדובר  במי  שיכלה  אולי  למנוע  את  העבירה  ושבכל  מקרה  ניתן  לייחס  לה  לפחות  עבירה  של  אי  -  דיווח  על  פשע  "  .  
