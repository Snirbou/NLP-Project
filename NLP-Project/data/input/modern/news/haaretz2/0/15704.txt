עדכון  אחרון  -  00:12  07/03/01  התק"מ  תומך  בביילין  כיו"ר  זמני  של  העבודה  מאת  יוסי  ורטר  שר  המשפטים  היוצא  ,  יוסי  ביילין  ,  נפגש  אתמול  (  שלישי  )  עם  ראשי  התק"מ  ,  נתן  טל  ויגאל  צחור  .  
בפגישה  חזר  ביילין  על  כוונתו  להתמודד  על  תפקיד  היו"ר  הזמני  של  מפלגת  העבודה  ,  ולכהן  בו  עד  שייבחר  יו"ר  קבוע  בפריימריס  שמועדם  טרם  נקבע  .  
ראשי  התק"מ  הודיעו  על  תמיכתם  בו  ,  ואמרו  שיפעלו  לכך  שכל  נציגי  התק"מ  ,  המהווים  את  הגוש  הגדול  ביותר  במרכז  מפלגת  העבודה  ,  יתמכו  בביילין  כשהעניין  יעלה  להצבעה  .  
ביילין  תובע  לכנס  את  מרכז  המפלגה  בהקדם  האפשרי  כדי  לבחור  יו"ר  זמני  .  
ביום  חמישי  הבא  תכונס  לשכת  מפלגת  העבודה  לדון  בהליכי  הבחירה  לתפקיד  .  
ביילין  כבר  שוחח  בעניין  עם  רובם  המכריע  של  בכירי  העבודה  בכנסת  ומחוצה  לה  ,  בניסיון  לגייס  את  תמיכתם  .  
מלשכתו  של  ביילין  נמסר  אתמול  ,  כי  עד  כה  הודיעו  על  תמיכתם  בו  יו"ר  הכנסת  אברהם  בורג  ,  השרים  אברהם  שוחט  ,  חיים  רמון  ומתן  וילנאי  ,  השר  המיועד  סלאח  טריף  ,  הח  "  כים  ויצמן  שירי  ,  אפי  אושעיה  ,  יעל  דיין  ,  קולט  אביטל  ,  ואלי  בן  מנחם  וראש  העיר  תל  אביב  רון  חולדאי  .  
בפגישה  עם  ראשי  התק"ם  הבהיר  ביילין  ,  כי  אם  השר  שמעון  פרס  יודיע  על  רצונו  בתפקיד  -  הוא  יסיר  את  מועמדותו  .  
ואולם  בעבודה  טוענים  שפעילותו  של  ביילין  נועדה  לאלץ  את  פרס  להסיר  את  מועמדותו  ,  שכן  פרס  הצהיר  לא  פעם  כי  יסכים  לקבל  עליו  את  התפקיד  רק  "  בהסכמה  כללית  "  .  
