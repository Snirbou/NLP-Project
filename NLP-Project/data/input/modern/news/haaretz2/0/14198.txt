עדכון  אחרון  -  00:36  01/03/01  ערבי  טוב  ,  ערבי  פצוע  מאת  גדעון  לוי  בין  הכפר  קוצרה  להתנחלות  מגדלים  ,  במקום  שבו  הרע  והטוב  לא  מוחלטים  :  צה"ל  יורה  prefix=ב  "  ערבים  טובים  "  בשנתם  ;  שכניהם  ,  "  המתנחלים  הרעים  "  ,  סועדים  את  הפצועים  ;  ומשת  "  פים  ,  גנבים  ומתנחלים  הם  הקורבנות  .  
גם  זה  צומח  מהכיבוש  ומהאינתיפאדה  צילומים  :  מיקי  קרצמן  החיילים  התבלבלו  "  ,  אמר  הפצוע  ;  "  המתנחלים  טובים  "  ,  אמר  אחיו  ;  "  הלוואי  שיפנו  אותנו  "  ,  אמר  המתנחל  ;  "  טעינו  "  ,  אמרו  החיילים  .  
אי  שם  בשומרון  ,  בדרך  העולה  מירושלים  לשכם  ,  טירוף  מערכות  .  
צה"ל  ירה  שם  ביום  חמישי  שעבר  prefix=ב  "  ערבים  טובים  "  .  
שכניהם  ,  "  המתנחלים  רעים  "  ,  נחרדו  .  
רכז  הביטחון  של  ההתנחלות  שלח  את  אחיו  לבקר  את  השכן  הפלשתינאי  הפצוע  מירי  כוחותינו  בבית  החולים  הישראלי  ,  גם  הוא  עצמו  עוד  יבקרו  .  
ילדיהם  אוהבים  אותו  .  
מבלבל  ?  
הנה  עוד  :  רכז  הביטחון  של  ההתנחלות  אומר  שהוא  מתנגד  שיחסמו  את  הכניסה  לכפר  הפלשתיני  ,  שיעקרו  את  עציו  ,  שיפקיעו  את  אדמותיו  ,  כמו  שעשו  לכל  כפרי  הגדה  ,  למרות  שירו  על  חבריו  המתנחלים  .  
השכנים  הפלשתינאים  מזמינים  אותו  לביתם  ,  רק  שיבוא  ברגל  ,  בלי  מכונית  הביטחון  .  
הם  משוכנעים  שהפלשתינאים  ירו  מכיוון  בתיהם  כדי  לסבך  אותם  .  
בפיסת  האדמה  ג'אווהר  עודה  ובנה  התינוק  .  
ישנו  כשנפתחה  אש  הקטנה  שמפרידה  בין  מגדלים  לקוצרה  ,  כמה  עשרות  מטרים  של  זיתים  ושקדיות  וכביש  שמתפתל  באמצע  ,  משתנים  כללי  המשחק  .  
כאן  הטוב  לא  מוחלט  וגם  הרע  לא  .  
משפחה  פלשתינית  מרובת  בנים  שאביה  נחשד  בשיתוף  פעולה  עם  ישראל  ,  ובניה  היו  עברייני  רכוש  ,  כמה  מתנחלים  -  שכנים  הם  ידידיה  ,  ועכשיו  גם  הם  ,  "  הערבים  הטובים  "  הללו  היו  לקורבנות  צה"ל  ,  עם  אח  אחד  ששוכב  פצוע  בבילינסון  ואשתו  הנערה  ששוכבת  פצועה  בביתה  ,  בני  זוג  שנורו  בידי  חיילים  בחדר  השינה  שלהם  .  
מערבולת  של  שיתוף  פעולה  ופעילות  עבריינית  עם  יחסים  טובים  בין  שכנים  ,  פלשתינאים  ומתנחלים  ,  שלא  הופרה  ,  גם  לא  נוכח  יריות  המחבלים  במתנחלים  ויריות  החיילים  prefix=ב  "  ערבים  הטובים  "  הללו  .  
בני  משפחת  עודה  ,  בניו  של  מחמוד  ,  שהיה  במשך  11  שנים  מוכתר  הכפר  ונחשד  בידי  כפרו  כמשת"ף  .  
לכן  אחיהם  הוצא  להורג  בידי  רעולי  פנים  ואביהם  מת  משיברון  לב  וסרטן  ,  ועכשיו  הוא  קבור  בחצר  הבית  .  
הם  ישבו  בכלא  הישראלי  על  עבירות  רכוש  ועכשיו  נורו  אחיהם  מונטסר  ואשתו  ג'וואהר  בידי  חיילי  צה"ל  ,  בזמן  שרק  פקחו  עיניהם  בבוקר  למשמע  היריות  .  
מונטסר  באורתופדית  בבילינסון  ,  ג'וואהר  שוכבת  חבושה  במיטתה  עם  עמר  ,  תינוקה  ,  שנראה  בשנתו  כבובה  ,  והאחים  לא  יודעים  את  נפשם  .  
למה  החיילים  ירו  על  ביתם  ואיך  לא  נתנו  להם  לפנות  את  ג'וואהר  ומונטסר  המדממים  לבית  החולים  .  
ערבוביה  של  כעס  ועלבון  .  
ניפגש  בקפולסקי  :  מורד  עודה  היה  טבח  בקפולסקי  ,  מכין  סלטי  ענק  בסניף  רמת  השרון  ובסניף  הרצליה  .  
11  חודשים  ישב  עם  אחיו  בכלא  הישראלי  על  עבירות  רכוש  ומאז  לא  חזר  לקפולסקי  .  
האח  ראאד  עדיין  עובד  בסניף  הרשת  במושבה  הגרמנית  בירושלים  וחמישה  ילדים  לו  .  
האח  קאהר  הוצא  להורג  באינתיפאדה  הקודמת  בידי  רעולי  פנים  וגופתו  לא  נמצאה  עד  היום  .  
בן  26  היה  במותו  ,  נשוי  ואב  .  
אלמנתו  וילדיו  בבית  הסמוך  .  
האח  מרמר  עובד  בלול  המשפחתי  החדש  שבחצר  .  
3,000  אפרוחים  צהבהבים  בני  17  ימים  קרקרו  שם  השבוע  .  
הם  יחיו  כאן  עד  שיהיו  בני  45  ימים  ואז  יישלחו  לשחיטה  .  
עכשיו  גם  מורד  בלול  .  
וגם  האח  מונטסר  .  
ולפעמים  גם  האח  שאהר  .  
אין  עבודה  אחרת  .  
ברשות  הפלשתינית  הם  מוקצים  ,  לישראל  אינם  יכולים  להיכנס  .  
לא  מזמן  היה  שאהר  בחקירות  בביטחון  המסכל  .  
שבעה  ימים  עם  עינויים  .  
האח  מועטסם  עובד  בשדות  פצהאל  .  
לפעמים  גם  שאהר  .  
האב  מחמוד  נפטר  בשנת  1994  .  
אלו  תולדותיה  המקוצרים  של  השושלת  הזאת  ,  שכל  בניה  החיים  גרים  עכשיו  בכמה  בתים  סמוכים  בפאתי  קוצרה  ,  מול  שער  הכניסה  למגדלים  ,  הרחק  מלב  הכפר  ומתושביו  העוינים  והחשדנים  .  
ביתו  החדש  של  מונטסר  הפצוע  הולך  ונבנה  ,  פעם  הרסה  להם  ישראל  שלושה  מבנים  ,  שני  לולים  ובית  .  
מורד  :  "  הישראלים  הרסו  לנו  שלושה  בתים  והפלשתינאים  חושבים  שאנחנו  משת"פים  "  .  
לא  מזמן  הוא  בנה  כאן  ,  באבטלתו  ,  קיר  מחלוקי  אבן  קטנים  ,  אבן  על  אבן  ,  לייפות  את  המיתחם  ולהרוג  את  הזמן  .  
רק  קאהר  התגורר  בתוככי  הכפר  ,  אולי  לכן  חיסלו  הרעולים  דווקא  אותו  .  
ואולי  חוסל  כי  היה  הקרוב  ביותר  לאביהם  ,  שעל  ערש  הדווי  שלו  הציע  להסדיר  להם  תעודות  זהות  כחולות  ,  ישראליות  ,  והם  סירבו  ,  לא  רוצים  לשאת  עוד  את  אות  הקלון  של  המשת  "  פיות  .  
כתם  כבד  שרבץ  על  אביהם  כמו  על  הרבה  מוכתרים  אחרים  שמונו  בידי  ישראל  .  
גם  הריסת  שלושת  המבנים  לא  הועילה  להם  הרבה  :  בכפר  אמרו  שההריסה  נועדה  רק  לטהר  את  שמם  .  
מאז  שמת  האב  מחמוד  ,  שוב  לא  מורשים  בניו  להיכנס  לישראל  .  
"  כשאתה  שם  חתול  בכלוב  ,  מה  הוא  יעשה  ?  
יפרוץ  .  
אז  התחלנו  לגנוב  מישראל  "  ,  דברי  מורד  .  
הם  נתפשו  בחולון  ,  קודם  גנבו  מהרצליה  ,  רמת  גן  ורמת  השרון  ,  איפה  לא  .  
הם  קנו  אלטע  זאכן  וגם  פרצו  למכוניות  .  
אולי  גם  גנבו  כמה  מהן  .  
מורד  :  "  אתה  יכול  להגיד  עשינו  את  זה  נקמה  .  
אנחנו  לא  רוצים  להרוג  יהודים  ואין  לנו  עבר  ביטחוני  .  
אז  גנבנו  נקמה  .  
הרסו  לנו  בתים  ולא  נתנו  לנו  לחיות  .  
לא  הרשות  ולא  ישראל  .  
למה  הילד  שלך  ישתה  חלב  ושלי  לא  ?  "  .  
ביום  חמישי  שעבר  מרמר  עבד  בלול  עם  אמא  שלו  ,  נדיה  .  
בן  ,  25  יש  לו  כבר  ארבעה  ילדים  ,  נשוי  מגיל  17  וחצי  .  
בתשע  ורבע  בבוקר  שמע  יריות  מכיוון  הכביש  למגדלים  .  
הם  מקפידים  לקרוא  למגדלים  "  המושב  "  ,  לא  התנחלות  .  
מרמר  השקיף  מהחלון  וראה  חיילים  יורים  מהכביש  לעבר  הלול  שלו  .  
"  נשכבתי  על  הריצפה  יחד  עם  אמא  שלי  "  .  
האש  נמשכה  ומורד  גרר  את  אמו  החוצה  מקו  האש  שבלול  ,  אל  עבר  הבית  שעומד  מאחוריו  .  
את  היריות  על  האוטובוס  שעלה  למגדלים  שקדמו  ליריות  על  הלול  לא  שמעו  .  
מסתבר  שגם  נהג  האוטובוס  לא  :  רק  כשנכנס  למגדלים  ראה  את  חיילי  ג'יפ  הליווי  שלו  יורים  לעבר  בתי  משפחת  עודה  .  
האוטובוס  היה  משוריין  ירי  .  
אחד  האחים  זעק  שמונטסר  מת  .  
מורד  מיהר  לקומה  השנייה  ,  לחדר  השינה  של  מונטסר  ,  ושם  ראה  את  אחיו  שוכב  על  הריצפה  ,  מדמם  מירכו  ,  צועק  מכאבים  אבל  שרוי  בהכרה  מלאה  .  
ג'וואהר  עמדה  ובכתה  .  
בני  הזוג  עוד  ישנו  כשנפתחה  האש  ,  אין  בקוצרה  בשביל  מה  להשכים  קום  .  
מונטסר  מיהר  לחלון  ,  לראות  מה  קורה  .  
הוא  נורה  בעמדו  על  מיטתו  .  
אולי  לכן  נפגע  בירכו  ולא  בלבו  .  
שכנה  יהודיה  במחלקה  בבילינסון  תסביר  לו  כמה  ימים  אחר  כך  בידענות  prefix=ש  "  כששומעים  יריות  לא  פותחים  את  החלון  "  .  
האחים  הורידו  את  מונטסר  הפצוע  למטה  ,  בניסיון  להבהילו  לבית  חולים  באוטוביאנקי  המשפחתית  .  
הם  אמרו  לחיילים  שהם  רוצים  לנסוע  ,  אבל  החיילים  המשיכו  ,  לדברי  האחים  ,  לירות  אל  הבית  .  
"  אח  שלי  עומד  למות  "  ,  זעק  שאהר  והשכיב  את  מונטסר  במושב  האחורי  של  האוטוביאנקי  .  
שאהר  אומר  שהתחנן  בפני  החיילים  שיניחו  לו  לנסוע  ואחד  מהם  השיב  לו  :  "  תן  לו  למות  .  
לנו  חשוב  לדעת  מי  ירה  על  האוטובוס  "  .  
שאהר  :  "  בא  קצין  עם  דרגה  גדולה  .  
אני  אומר  לו  הבן  אדם  פצוע  .  
הוא  אומר  לי  שאסור  לגעת  בו  .  
הסתכל  עליו  שהוא  פצוע  והדם  ממלא  את  הכסא  ואז  הוא  קילל  ודחף  אותי  .  
הוא  אמר  לחייל  :  תוציא  אותו  ותחפש  עליו  ,  והצביע  עלי  .  
היינו  ארבעה  אחים  ליד  הפצוע  ,  ואמא  שלנו  בוכה  .  
היא  שאלה  את  הקצין  אם  היה  מתנהג  ככה  אם  הילד  שלו  היה  שוכב  ככה  פצוע  .  
הוא  גירש  אותה  הביתה  וקילל  .  
אחד  החיילים  אמר  לי  שהוא  מבין  למצב  שלנו  ,  אבל  הוא  לא  יכול  לעזור  .  
"  בינתיים  בא  קצין  הביטחון  של  ההתנחלות  ,  אורי  ,  הרבש"ץ  ,  עם  עוד  אזרח  ועלו  לגבעה  לחפש  את  היורים  .  
אורי  אמר  לחיילים  שהאנשים  האלה  ,  אנחנו  ,  לא  יכול  להיות  שיעשו  דבר  כזה  .  
ואז  הקצין  שאל  אותו  אם  הוא  מגן  על  היהודים  או  על  הערבים  "  .  
הם  אומרים  שהכל  נמשך  prefix=כ  -  45  דקות  .  
אחיהם  הפצוע  יעריך  אחר  כך  ,  במיטתו  בבית  החולים  ,  שזה  לקח  יותר  ,  אולי  שעה  וחצי  .  
ככה  או  אחרת  הוא  שכב  ,  מדמם  ,  במושב  האחורי  .  
"  נוזף  דם  "  ,  הם  אומרים  בעברית  שלהם  .  
הנה  הסמרטוטים  ספוגי  הדם  בעזרתם  ניסו  לעצור  את  הזרם  .  
תמיד  שומרים  במקרים  הללו  את  שרידי  הדם  הספוג  ,  כמו  לראיה  .  
האח  מרמר  אומר  שצעק  לעבר  החיילים  :  "  אנחנו  לא  רצחנו  את  רבין  ,  שאתם  עושים  לנו  ככה  "  .  
"  תרגע  "  ,  אמר  לו  החייל  .  
"  מה  תרגע  ,  אחי  עומד  למות  ,  זב  דם  ,  ואתה  אומר  לי  להרגע  ?  "  .  
אורי  ניסה  להרגיעם  .  
מורד  הדליק  סיגריה  ונתן  למונטסר  לעשן  קצת  ,  שירגע  .  
אשתו  עמדה  לידם  ,  פצועה  קל  בכתפה  .  
אחר  כך  הגיע  אמבולנס  צבאי  ולקח  את  מונטסר  לצומת  תפוח  .  
ומה  עם  אשתו  ,  גם  היא  "  נוזפת  דם  "  ,  כלשונם  ,  שאלו  את  החיילים  .  
"  אתם  יכולים  לקחת  אותה  לבית  חולים  .  
אותו  אנחנו  רוצים  .  
אותה  תיקחו  "  .  
שאהר  לקח  את  האשה  הפצועה  בביאנקי  שמושבה  האחורי  כבר  היה  ספוג  דם  .  
מונטסר  הועבר  בצומת  תפוח  לאמבולנס  ישראלי  שהבהילו  לבילינסון  ,  שם  הושם  תחת  שמירה  של  חיילים  .  
עדיין  היה  חשוד  .  
רק  חמש  שעות  אחר  כך  אמרו  לו  החיילים  ,  לדבריו  ,  שהיתה  טעות  והסתלקו  .  
בינתיים  שאהר  העביר  את  ג'אווהר  לאמבולנס  פלשתיני  שלקח  אותה  לבית  החולים  רפידייה  בשכם  ופנה  לחזור  לביתו  .  
אבל  החיילים  חסמו  את  דרכו  .  
"  אני  לא  ידעתי  איפה  לחזור  .  
צומת  תפוח  היתה  סגורה  ,  שכם  סגורה  ,  אחי  בבית  חולים  ,  גיסתי  בבית  חולים  ,  נסעתי  לכמאר  ,  אחותי  שנמצאת  בכפר  עקרה  "  .  
אחרי  שעתיים  טילפן  הביתה  ,  שאל  אם  הלכו  החיילים  ,  ואז  חזר  הביתה  .  
שם  נחקרו  בינתיים  שני  האחים  הנותרים  בידי  איש  שב"כ  .  
מורד  :  "  הוא  ביקש  שנעזור  לו  .  
אמרנו  לו  שאין  לנו  בעיה  לעזור  לו  .  
אנחנו  מגדלים  עופות  ולא  יוצאים  מהכפר  .  
בנינו  את  הלול  כדי  לא  לצאת  מהכפר  .  
לישראל  אסור  לנו  ואפילו  למושבים  פה  אסור  לנו  להיכנס  וברשות  אנחנו  לא  מועסקים  בגלל  אבא  .  
אורי  הרבש"ץ  אמר  לי  שהחיילים  התבלבלו  .  
אחר  כך  גם  אחד  הקצינים  אמר  לי  שלא  אח  שלנו  ביצע  את  הירי  והם  מצטערים  .  
אמרתי  לו  '  איפה  אני  אפרוט  את  זה  ?  
מונטסר  וג'אווהר  בבית  חולים  '  "  .  
שאהר  נזכר  בינתיים  בחקירה  אצל  אנשי  ג'יבריל  רג'וב  בכלא  ג'נייד  ,  לפני  כמה  חודשים  :  "  אמרתי  להם  שיוציאו  את  אבא  מהקבר  ויקחו  אותו  .  
אם  אבא  שלי  עשה  ,  למה  אני  צריך  לשלם  .  
אח  שלי  נהרג  בגלל  אבא  שלי  וזה  לא  מספיק  ?  
אחרי  שבעה  ימים  ,  כשרצו  לשחרר  אותי  ,  לקחו  לי  את  הדרכון  הירדני  ואחד  החוקרים  שאל  אותי  אם  הרביצו  לי  .  
אמרתי  לו  שכן  .  
שאל  אם  הוא  הרביץ  לי  ,  אמרתי  לו  שכן  .  
הביא  כמה  ניירות  שחתמתי  עליהם  ושאל  אם  כל  זה  שקר  .  
אמרתי  לו  שכן  .  
שקר  וכזב  .  
אז  אמר  לי  לבוא  ביום  שבת  ולחשוב  עד  אז  אולי  אני  רוצה  לעבוד  איתם  .  
אמרתי  לו  שאני  לא  יכול  .  
המצפון  שלי  לא  יכול  להביא  שקרים  על  אנשים  .  
אמר  לי  רק  אם  תראה  מישהו  נפגש  עם  היהודים  ,  הבית  שלכם  ליד  הכניסה  למושב  .  
אמרתי  לו  '  בשום  פנים  ואופן  לא  '  .  
אמר  לי  תחשוב  על  זה  עד  שבת  ,  אבל  אני  לא  חזרתי  אליו  בשבת  "  .  
"  נצא  לפרסומות  "  ,  הם  מציעים  בעברית  שלהם  ואל  החדר  הובאה  ארוחת  בוקר  פלשתינית  כפרית  .  
"  אנחנו  חיים  בטקסס  "  ,  יאמרו  אחר  כך  בזמן  שיצביעו  על  סימני  הכדורים  הרבים  שננעצו  ברחבי  ביתם  .  
דובר  צה"ל  :  "  מתחקיר  של  המח"ט  בנושא  עולה  כי  ביום  ה  '  ,  22.2  ,  נורו  יריות  לעבר  אוטובוס  ישראלי  שנסע  בעלייה  לישוב  מגדלים  .  
כח  צה"ל  השיב  אש  לעבר  שני  בניינים  בכפר  קוצרה  הסמוך  ,  מהם  נורו  היריות  על  האוטובוס  .  
כתוצאה  מכך  נפצע  פלשתינאי  באורח  קל  מפגיעת  כדור  ברגלו  ופלשתינית  נוספת  נפצעה  באורח  קל  מאוד  מפגיעת  רסיס  .  
המח"ט  הנחה  את  הכוחות  במקום  ,  בהמלצת  החובש  הצבאי  ,  לפנות  את  הפצוע  באמבולנס  צבאי  לבית  החולים  הסמוך  ,  מכיוון  שלא  היה  אמבולנס  פלשתיני  (  סהר  אדום  )  במקום  .  
פינוי  זה  התבצע  במהירות  האפשרית  ולמרות  ובהתאם  לתנאים  המבצעיים  הקשים  בשטח  "  .  
במכוניתו  עטורת  הפנסים  שועט  אורי  גפן  במשעולי  מגדלים  ,  כלבת  אמסטף  אימתנית  דולקת  אחריו  .  
הוא  צעיר  חביב  ,  זיפי  זקן  ועיני  תכלת  לו  שמכוסות  תחת  משקפי  שמש  אופנתיות  ,  שהיה  "  חייל  רע  "  כדבריו  בגולני  בשכם  ועכשיו  הוא  חביבם  של  בני  משפחת  עודה  .  
הוריו  עלו  מרוסיה  ,  כבר  ארבע  שנים  שהוא  רכז  הביטחון  של  מגדלים  ומשנתו  המדינית  מתונה  .  
אפשר  היה  להתרשם  השבוע  שעולמו  לא  יחרב  עליו  אם  יידרש  להתפנות  מכאן  .  
"  אנחנו  לא  יצהר  או  איתמר  "  ,  אמר  .  
חמש  משפחות  כבר  עזבו  את  מגדלים  מאז  פרצה  האינתיפאדה  ,  עוד  לפחות  שלוש  מתנדנדות  .  
ארגוני  המתנחלים  מפעילים  מסע  הפחדה  כנגדם  ,  במגדלים  כבר  חשבו  לפנות  לעזרה  למפלגות  השמאל  .  
לא  פעם  ירו  עליהם  בדרכם  לכאן  ,  לפחות  פעמיים  בא  הירי  מקוצרה  השכנה  .  
עכשיו  נוסעים  כמעט  אך  ורק  באוטובוסים  משוריינים  .  
הילדים  לא  יוצאים  עוד  לחוגים  ,  יש  חדר  מחשב  בישוב  .  
במיטתו  שוכב  מונטסר  הפצוע  ,  במחלקה  האורתופדית  בבית  החולים  בילינסון  בפתח  תקווה  .  
זקנקן  לו  ,  מטופח  ודקיק  כזקנו  של  ג'ורג'  מייקל  .  
ביום  ראשון  השבוע  עוד  לא  הורשה  לרדת  מהמיטה  .  
הכדור  ננעץ  בקצה  ירכו  ,  בסמוך  לאגן  ,  ויצא  מאחוריו  .  
אחיו  של  אורי  גפן  כבר  ביקר  אותו  .  
במיטתה  שוכבת  ג'אווהר  ותינוקה  לצדה  ,  בין  מצעי  הארגמן  .  
חיוך  עולה  על  פני  הנערה  החיוורת  הזאת  שלא  מלאו  לה  17  .  
כתפה  חבושה  ,  אחרי  יומיים  ברפידייה  שוחררה  לביתה  .  
על  דלת  הארון  בחדר  השינה  שלהם  מודבקות  תמונות  אירוטיות  עם  כיתובים  בערבית  ,  מצטרפות  גם  הן  למסכת  הסתירות  המפותלת  של  המקום  המוזר  הזה  .  
