עדכון  אחרון  -  02:29  05/03/01  הטליבאן  פוצצו  שני  פסלי  בודהה  קאבול  (  רויטרס  )  .  חיילי  הטליבאן  פוצצו  שני  פסלים  עתיקים  של  בודהה  בעזרת  נשק  נגד  מטוסים  ,  כך  מסר  אתמול  עד  ראייה  .  
פסלים  אחרים  ברחבי  המדינה  נהרסו  באמצעות  שימוש  בטילים  ,  טנקים  וחומרי  נפץ  ,  שמחקו  את  זכר  התרבות  הטרום  -  איסלאמית  באפגניסטאן  .  
תושבים  במרכז  במיאן  ,  שבה  נחצבו  שני  הפסלים  בסלע  במאות  השלישית  והחמישית  ,  אמרו  שהחיילים  החלו  להרוס  את  הפסלים  לפני  שלושה  ימים  .  
לא  ברור  אם  שני  הפסלים  הענקיים  ,  האחד  בגובה  53  מטר  והשני  בגובה  36  וחצי  מטר  ,  אכן  נהרסו  .  
"  עדיין  לא  התחלנו  להרוס  אותם  ,  אבל  עשינו  את  כל  ההכנות  לכך  "  ,  אמר  מקור  בטליבאן  .  
על  אף  התגובות  הבינלאומיות  הנזעמות  ,  הודיע  שר  החוץ  של  הטליבאן  ,  ואקיל  אחמד  מוטאוואקיל  ,  כי  הטליבאן  לא  יחזרו  בהם  מהחלטתם  להרוס  הפסלים  .  
"  זוהי  סוגייה  של  ההלכה  המוסלמית  ,  צו  דתי  "  ,  אמר  מותוואקיל  .  
לעומת  זאת  ,  כינתה  הודו  את  הרס  הפסלים  "  נסיגה  אל  הברבריות  של  ימי  הביניים  "  .  
