עדכון  אחרון  -  02:55  02/03/01  התינוקת  שנולדה  על  עץ  -  בת  שנה  צ'ימונדו  ,  מוזמביק  (  רויטרס  )  .  השטפונות  החדשים  במוזמביק  החזירו  את  סופיה  פדרו  לשנה  שעברה  ,  אז  ילדה  את  בתה  במבנה  מאולתר  על  עץ  ,  במהלך  השטפונות  הקשים  שפקדו  את  המדינה  .  
אתמול  חגגו  פדרו  ומשפחתה  את  יום  הולדתה  הראשון  של  התינוקת  רוזיטה  ,  שהצלתה  -  שלוש  דקות  לאחר  שנולדה  בבית  העץ  המאולתר  מעל  המים  הגועשים  -  שודרה  בעולם  כולו  .  
"  לא  חשבתי  שאשאר  בחיים  .  
זה  היה  קשה  מאוד  ,  כי  המים  עלו  ובמשך  שלושה  ימים  לא  אכלנו  .  
חשבתי  שאני  הולכת  למות  "  ,  נזכרה  פדרו  כשרוזיטה  בחיקה  .  
לרוזיטה  המתין  דובי  חום  גדול  -  אחת  מיני  תרומות  רבות  של  זרים  שהסיפור  נגע  ללבם  .  
גם  ביתן  החדש  ,  שבו  ארבעה  חדרים  ,  נבנה  הודות  לתרומות  פרטיות  .  
על  אף  שפדרו  הביעה  שמחה  מהשינויים  שחלו  בחייה  בעקבות  הפרסום  ,  היא  לא  ששה  לדבר  על  עליהם  .  
חמה  של  פדרו  ,  ברנרד  מבויאנגו  ,  מסביר  שהפרסום  והסיוע  שהגיעו  בעקבות  סיקור  לידתה  יוצאת  הדופן  של  נכדתו  ,  עוררו  קנאה  בקרב  כמה  שכנים  ,  שמרביתם  חיים  בבקתות  קטנות  עם  גג  מקש  ,  prefix=כ  -  4  ק"מ  מהעץ  שעליו  נולדה  רוזיטה  .  
"  כמה  מהשכנים  רוצים  שיהיה  להם  מה  שיש  לנו  ,  אבל  אחרים  מאושרים  בשבילנו  "  ,  אמר  מבויאנגו  .  
מבויאנגו  ופדרו  היו  בין  500  אלף  בני  אדם  שנותרו  חסרי  בית  בעקבות  השטפונות  בשנה  שעברה  ,  ובין  13  אלף  שניצלו  באמצעות  מסוקי  סיוע  ששלחה  דרום  אפריקה  .  
