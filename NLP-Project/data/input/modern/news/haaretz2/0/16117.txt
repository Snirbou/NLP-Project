עדכון  אחרון  -  23:45  07/03/01  1  .  
מה  זה  לינץ'  העיתונות  הישראלית  התקשתה  לעכל  לינץ'  מתוצרת  ישראל  באסם  סאלח  אחרי  הלינץ'  .  
עדות  רדיופונית  מצמררת  בזמן  אמת  בשעות  הראשונות  שאחרי  הפיגוע  בנתניה  והאירועים  שבעקבותיו  ,  לא  נשמעה  המלה  המפורשת  "  לינץ'  "  מפי  הכתבים  שדיווחו  מהשטח  .  
העובדות  כבר  היו  ברורות  :  עשרות  ישראלים  התנפלו  על  ערבי  שנקלע  לסביבה  ,  היכו  אותו  באכזריות  וחבטו  בראשו  במכשיר  קהה  .  
הוא  הגיע  לבית  החולים  במצב  אנוש  .  
בכל  זאת  התפתלו  הכתבים  בין  ניסוחים  מרוככים  :  דיברו  על  "  התארגנות  ספונטנית  "  של  "  אזרחים  זועמים  "  ,  ובעיקר  חזרו  וסיפרו  prefix=ש  "  בן  המיעוטים  הוכה  על  ידי  עוברי  אורח  "  .  
לינץ'  ?  
אצלנו  ?  
לא  ייתכן  .  
לינץ'  זה  מנהג  של  פלשתינאים  .  
אחרי  הלינץ'  הנורא  ברמאללה  פורסמו  בעיתונות  עשרות  מאמרים  חוצבי  להבות  .  
הטון  הכללי  אימץ  את  הדימוי  החביב  על  ראש  הממשלה  היוצא  :  אנחנו  וילה  בג'ונגל  .  
ביטויי  זעזוע  ,  אימה  והלם  תרבותי  רדפו  זה  את  זה  .  
המסר  היה  ברור  :  אצלנו  זה  לא  יכול  לקרות  .  
אנחנו  אחרים  .  
שעת  חשבון  הנפש  הגיעה  מוקדם  מהצפוי  ,  אבל  החשבון  לא  נעשה  .  
הוא  הודחק  .  
התקשורת  אמנם  טיפלה  בלינץ'  הישראלי  ,  אבל  בכפפות  של  משי  .  
זה  מתחיל  במושגים  שבהם  בחרה  להשתמש  :  "  נעשו  בו  שפטים  "  ,  אמר  ,  למשל  ,  יעקב  אחימאיר  ;  בחיילים  האומללים  שנטבחו  ברמאללה  איש  לא  אמר  prefix=ש  "  נעשו  שפטים  "  .  
שם  בוצע  לינץ'  חד  וחלק  ומשתתפיו  הוגדרו  "  חיות  אדם  "  .  
כל  צרכן  תקשורת  מתחיל  יודע  שמה  שלא  צולם  -  לא  קיים  .  
הלינץ'  בנתניה  לא  צולם  ,  זה  ברמאללה  כן  .  
מאז  מותו  המתועד  של  מוחמד  א  -  דורה  בזרועות  אביו  ,  לפלשתינאים  אין  מזל  בכל  מה  שנוגע  למלחמת  התדמיות  .  
פיגועים  מצטלמים  נורא  -  כלומר  מצוין  .  
"  אם  היתה  מצלמה  בכל  מחסום  שבו  חייל  עוצר  אשה  הרה  ומונע  ממנה  להגיע  לבית  החולים  "  ,  אמר  לי  השבוע  עיתונאי  פלשתיני  ,  "  אם  היה  עומד  צלם  בכל  נקודה  שבה  אנשים  חולים  מנסים  לצאת  מהכפר  שלהם  ולהגיע  לבית  חולים  ונתקעים  במחסומים  שלכם  ,  העולם  היה  מבין  שזה  טרור  לא  פחות  מפצצה  באוטובוס  .  
ומהטרור  הזה  מתו  בחודשים  האחרונים  הרבה  יותר  אנשים  מאשר  בכל  הפיגועים  יחד  ,  רק  שאף  אחד  לא  ראה  אותם  מתים  "  .  
ובכל  זאת  ,  הלינץ'  בנתניה  תועד  בתקשורת  באמצעות  עדות  רדיופונית  מצמררת  בזמן  אמת  .  
רזי  ברקאי  ,  בגל"צ  ,  העלה  על  הקו  את  ניסן  הולדר  ,  עד  ראייה  לפיגוע  .  
תוך  כדי  שיחה  התברר  שלנגד  עיניו  של  הולדר  מתרחשת  זוועה  חדשה  ,  אחרת  .  
לברקאי  ,  על  פי  תגובותיו  ,  לקח  זמן  להתעשת  ולהבין  את  חומרת  הדברים  :  ברקאי  :  "  תגיד  ,  באיזה  מקום  הפיגוע  היה  בנתניה  ?  "  הולדר  :  "  בכניסה  לתחנה  המרכזית  .  
הנה  ,  עכשיו  תופסים  פה  ערבים  ,  מתחילים  לעשות  לינץ'  בהם  .  
עזוב  אותו  !  
כן  ,  רזי  ,  אני  שומע  "  .  
ברקאי  :  "  פועלים  ערבים  שמסתובבים  שם  "  .  
הולדר  :  "  כן  ,  שעובדים  פה  בשוק  ,  זה  בכניסה  לשוק  "  .  
ברקאי  :  "  אנחנו  מדברים  על  מה  ,  על  רחוב  הרצל  ?  "  הולדר  :  "  בדיוק  ,  בהרצל  .  
עזוב  אותו  ,  הלו  !  
תשמע  ,  פה  עושים  לינץ'  פה  ,  בכמה  ,  כמה  ערבושים..."  ברקאי  :  "  באיזה  מרחק  אתה  נמצא  ממטען  הנפץ  שהתפוצץ  ?  "  הולדר  :  "  עכשיו  אני  נמצא  -  100  ,  150  כי  זה  קרוב  לשוק  אז  הזיזו  את  האנשים  לכיוון  השוק  יותר  .  
ופה  עושים  להם  לינץ'  ,  מרביצים  להם  .  
עזוב  ,  היי  !  
אתה  שומע  מה  הולך  פה  ?  "  ברקאי  :  "  מי  זה  ,  אנשים  מהשוק  שמרביצים  להם  ?  "  הולדר  :  "  כן  ,  כן  ,  אנשים  מהשוק  ,  סתם  אזרחים  ,  סתם  .  
משטרה  פה  ,  השוטרים  עומדים  ומסתכלים  "  .  
ברקאי  :  "  מה  זה  מסתכלים  ?  
הם  לא  מתערבים  ?  "  הולדר  :  "  לא  ,  הם  מפחדים  להתערב  .  
הנה  פה  שוכב  אחד  ,  פה  אחד  אני  חושב  שהרגו  אותו  פה  ,  ערבי  "  .  
ברקאי  :  "  מה  זאת  אומרת  הרגו  ?  "  הולדר  :  "  עזוב  אותו  ,  שוכב  פה  על  הרצפה  "  .  
ברקאי  :  "  מה  זאת  אומרת  הרגו  אותו  ?  "  הולדר  :  "  הוא  לא  זז  ,  הוא  לא  נושם  פה  .  
תביאו  לו  אמבולנס  "  .  
ברקאי  :  "  ניסן  ,  אתה  יודע  להגיד  לנו  ואני  מבין  שאתה  עדיין  ממרחק  של..."  הולדר  :  "  תזמינו  לו  אמבולנס  ,  תזמין  היי  ,  שוטר  ,  אתם  מסתכלים  ,  הלו  ?  
כן  "  .  
ברקאי  :  "  אני  מבין  שאתה  ממרחק  של  מאה  מטר  ממקום  הפיגוע...  ואתה  אומר  שבפתח  השוק  מכים  ערבים  "  .  
הולדר  :  "  מה  זה  מכים  ,  יש  פה  אחד  אני  לא  מאמין  שהוא  חי  ,  אני  לא  מאמין  .  
הוא  על  הרצפה  פה  זרוק  ,  אוי  אוי  אוי  אוי  .  
תראה  מה  הולך  פה  ,  אוי  ואבוי  "  .  
ברקאי  :  "  תגיד  ,  שוטרים  שנמצאים  שם  לא  זורקים  הצידה  את  הבריונים  שמכים  את  הערבים  ?  "  הולדר  :  "  יש  פה  שוטר  עומד  רוכן  מעל  הפצוע  ,  אני  לא  יודע  אם  פצוע  ,  כולם...  עוד  מעט  יעשו  גם  בשוטר  לינץ'  אני  מאמין...  חבל  שאין  לי  מצלמה  .  
היית  רואה  דברים  שמזעזעים  "  .  
ברקאי  :  "  כמו  מה  למשל  ?  "  הולדר  :  "  ממש  ,  דוחפים  את  השוטר  מימין  ומשמאל  ,  ובועטים  בהוא  על  הרצפה  .  
זה  דבר  ,  אני  אומר  לך  .  
אוי  אוי  אוי  אוי  "  .  
ברקאי  :  "  הבחור  ששוכב  על  הרצפה  עדיין  לא  פונה  משם  ?  "  הולדר  :  "  לא  ,  לא  פונה  .  
יש  פה  שוטר  אחד  ושלושה  חיילים  ששומרים  עליו  .  
וכל  פעם  מישהו  מכניס  רגל  ,  בעיטה  בראש  ,  פה  בעיטה  בבטן  .  
אוי  ,  אוי  ,  אוי  "  .  
