עדכון  אחרון  -  04:37  01/03/01  המאבק  בעבודה  :  פרס  הקריא  לשרים  המתוחים  שירי  אהבה  קוריאניים  מאת  יוסי  ורטר  השר  בנימין  בן  -  אליעזר  בפגישה  עם  חברי  מרכז  העבודה  ,  אתמול  בנוה  צדק  בתל  אביב  .  
בן  -  אליעזר  חשד  שפרס  פועל  נגדו  והתפרץ  כלפיו  תצלום  :  ניר  כפרי  דריכות  במפלגת  העבודה  לקראת  הבחירות  הפנימיות  שייערכו  מחר  במרכז  המפלגה  על  תפקידי  השרים  וסגני  השרים  בממשלת  שרון  .  
נכון  לאמש  ,  12  מחברי  סיעת  העבודה  מתמודדים  על  עשרה  תפקידים  :  שמונה  שרים  (  שניים  מהם  בלי  תיק  )  ושני  סגני  שרים  .  
השרים  המתמודדים  על  המשך  ישיבה  בממשלה  הם  שמעון  פרס  (  שמינויו  לשר  חוץ  מובטח  ,  עקב  היותו  מועמד  יחיד  )  ,  רענן  כהן  ,  דליה  איציק  ,  בנימין  בן  -  אליעזר  ומתן  וילנאי  .  
בנוסף  ,  הגישו  מועמדות  לתפקידי  שרים  כמה  ח"כים  לשעבר  ,  ובהם  שמעון  שטרית  ,  אלי  דיין  והמזכ"ל  לשעבר  נסים  זווילי  ,  הנחשב  כמקורב  לפרס  ,  ליוסי  ביילין  ולחיים  רמון  .  
מקורבי  זווילי  הבהירו  כי  פרס  אינו  עומד  מאחורי  מועמדותו  וכך  נמסר  גם  מלשכת  פרס  .  
עיקר  העניין  בבחירות  מחר  מתמקד  בתיק  הביטחון  .  
שלושת  המתמודדים  -  בן  -  אליעזר  ,  וילנאי  ואפרים  סנה  -  הביעו  אמש  אופטימיות  באשר  לסיכוייהם  .  
בעבודה  נפוצו  שמועות  על  "  דילים  "  שנקשרו  בין  המתמודדים  .  
אחד  מהם  ,  "  הדיל  העיראקי  "  המיוחס  לבן  -  אליעזר  ,  לאיציק  ,  לכהן  ולאבי  יחזקאל  ,  נחשב  כחזק  ביותר  .  
ואולם  ,  בעבודה  דיברו  גם  על  דילים  אחרים  והעריכו  שאם  יהיו  דילים  -  הם  יקזזו  זה  את  זה  ולא  תהיה  להם  משמעות  .  
המתח  שבו  שרויים  המועמדים  גורם  לתקריות  בלתי  נעימות  .  
בתחילת  ישיבת  שרינו  שנערכה  בלשכתו  של  פרס  בתל  אביב  שלשום  בלילה  ,  התפרץ  בן  -  אליעזר  בצעקות  על  פרס  :  "  לא  השתנית  !  
אני  מכיר  אותך  כבר  18  שנה  ותמיד  עבדת  נגדי  !  "  .  
מביני  דבר  הסבירו  לאחר  מכן  כי  בן  -  אליעזר  חשד  שפרס  פועל  נגדו  על  ידי  כך  שמנע  במתכוון  מווילנאי  להסיר  את  מועמדותו  .  
פרס  המופתע  הסביר  לבן  -  אליעזר  כי  אינו  מעורב  כלל  בהתמודדות  וכי  אינו  מתכוון  להתערב  בה  .  
ההערכות  בעבודה  הן  כי  בן  -  אליעזר  עשוי  דווקא  לצאת  נשכר  מהתמודדות  משולשת  .  
עוד  סבורים  שם  כי  גם  השניים  שיפסידו  במאבק  על  תיק  הביטחון  בסיבוב  הבחירות  הראשון  ,  "  יפוצו  "  על  ידי  חברי  המרכז  וידורגו  בצמרת  רשימת  השרים  בסיבוב  השני  .  
הישיבה  הלילית  בלשכת  פרס  היתה  מתוחה  כמו  זו  שקדמה  לה  יום  קודם  לכן  .  
עקיצות  רבות  שוגרו  לעברו  של  סנה  ,  שהצעתו  לשיטת  הבחירות  במרכז  המפלגה  אילצה  את  השרים  להתרוצץ  אתמול  והיום  אחרי  מאות  חברי  מרכז  ולבקש  את  תמיכתם  .  
פרס  נאלץ  להרים  את  קולו  כמה  פעמים  כדי  להרגיע  את  הרוחות  .  
לפנות  בוקר  הוא  שלף  ממגירתו  ספר  שירי  אהבה  קוריאני  והחל  להקריא  לשרים  .  
בעבודה  חוששים  ממיעוט  משתתפים  בבחירות  ,  כיוון  שהן  מתקיימות  ביום  שישי  הקצר  .  
ההערכה  היא  כי  חברי  התק"ם  והמושבים  במרכז  לא  יבואו  להצביע  משום  שמועמדם  לתיק  החקלאות  ,  שלום  שמחון  ,  הוא  מועמד  יחיד  לתפקיד  .  
בעבודה  מעריכים  גם  כי  פרישתו  מהמירוץ  של  השר  אברהם  שוחט  תקל  מאוד  על  בחירתו  של  סאלח  טריף  כשר  הדרוזי  הראשון  מטעם  העבודה  .  
