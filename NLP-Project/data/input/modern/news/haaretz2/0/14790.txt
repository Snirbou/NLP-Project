עדכון  אחרון  -  22:07  03/03/01  47  ימי  הסבל  של  סבא  בני  סבא  בני  עבד  עד  גיל  70  .  
כשהיה  בן  70  חזר  יום  אחד  מן  העבודה  ופניו  אינם  כתמול  שלשום  .  
ניסתה  אשתו  לדובב  אותו  .  
ניסתה  להבין  מה  קורה  אתו  .  
ללא  הועיל  .  
סבא  בני  שתק  .  
סבא  בני  המשיך  לשתוק  .  
ימים  ,  שבועות  ,  חודשים  ,  שנים  .  
היו  שאמרו  "  אירוע  מוחי  "  ,  היו  שאמרו  "  פרקינסון  "  .  
ההגדרה  אינה  חשובה  .  
מאז  השתנה  כל  עולמו  ,  ועולמה  של  משפחתו  .  
אשתו  האמיצה  ובנותיו  המסורות  עשו  כל  שביכולתן  לטפל  ,  להנעים  ,  לשרת  .  
תשע  שנים  חייתה  אשתו  בצל  החולי  ובעשירית  נשברה  .  
התכנסו  הבנות  עם  אמן  ובשברון  לב  התקבל  גזר  הדין  :  בית  אבות  .  
הוכנס  סבא  בני  לבית  אבות  ואשתו  ובנותיו  הגיעו  -  כל  אחת  בתורה  -  להאכילו  ,  לסעוד  אותו  ,  להיות  עמו  .  
חודש  ימים  שהה  סבא  בני  בבית  האבות  ומצבו  הלך  והידרדר  ,  עד  לאותו  יום  שבו  הפסיק  לאכול  .  
הוא  נשלח  לבית  החולים  "  כרמל  "  ומשם  לבית  החולים  "  אלישע  "  .  
בתום  יממה  בבית  החולים  ,  לאחר  ניסיונות  כושלים  להאכילו  ,  הביט  בבני  משפחתו  במבט  אוהב  ,  מבט  מאיר  ,  השווה  אלף  מלים  ,  ובמבט  הודה  לכולן  על  מה  שעשו  למענו  .  
במבט  התנצל  ,  אמר  כי  הוא  חייב  ללכת  ,  ועצם  את  עיניו  .  
ואז  נכנסו  הרשויות  לפעולה  .  
הרשויות  אינן  מקבלות  את  הדין  .  
החליטו  הרשויות  כי  אם  אותו  אדם  ,  שהגיע  לגיל  ,  80  הפסיק  לאכול  והפסיק  לשתות  משום  שדי  לו  -  יעקפו  הן  אי  אלו  חוקי  טבע  וחוקי  מוסר  ,  ויאכילו  אותו  בעל  כורחו  .  
הרשויות  חיברו  את  סבא  בני  לצינורות  ומכשירים  -  אינפוזיה  וזונדה  -  מתוך  תקווה  שהיתה  ברורה  רק  להן  .  
התרעמה  הבת  הבכירה  על  צוות  הרופאים  וביקשה  שיניחו  לאביה  .  
התרעמו  הרופאים  על  הבת  ואמרו  לה  ,  את  רוצה  שימות  ברעב  ?  
חשבה  הבת  על  מה  שאמרו  הרופאים  .  
חשבה  וחשבה  ,  ובעודה  חושבת  כבר  חובר  אביה  לכל  המכשור  הרפואי  המתקדם  .  
אבל  סבא  בני  ישן  ,  ושנתו  התארכה  והתארכה  .  
אשתו  ובנותיו  ואחותו  באות  אצל  מיטת  חוליו  ,  והוא  אינו  פוקח  את  עיניו  .  
מדי  פעם  מתעוותות  פניו  מכאב  .  
מדי  פעם  מתעוות  גופו  מחוסר  נוחות  .  
שבעה  שבועות  ישן  סבא  בני  ,  47  ימי  סבל  ,  וביום  prefix=ה  -  48  נושע  .  
רופא  מטפל  יקר  ומסור  שלי  ,  מקובל  שמטופל  שולח  פרחים  למטפל  ,  אך  כשאני  ,  המטופלת  ,  קיבלתי  פרחים  ממך  ,  על  כך  אני  גאה  ומאושרת  .  
אני  מאמינה  ברפואה  קונוונציונלית  ,  אבל  הפרחים  ששלחת  ,  והמלים  שכתבת  ,  והביקורים  שלי  במרפאה  שלך  ,  שעטפו  אותי  בחום  ועידוד  ,  גם  הם  עירוי  יעיל  לבעיות  הרפואיות  שלי  .  
אבל  כשהצלילות  והתפקוד  ייעלמו  ,  אנא  ,  עזור  גם  לי  .  
אל  תיתן  לי  להמשיך  לחיות  מושפלת  .  
סבתא  דינה  ,  בת  92  *  
