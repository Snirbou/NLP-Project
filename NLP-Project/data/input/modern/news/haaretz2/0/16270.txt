עדכון  אחרון  -  03:30  08/03/01  החוק  החדש  /  זאב  סגל  בחזרה  למשטר  הפרלמנטרי  המקובל  תשע  שנים  חלפו  מאז  חוללה  הכנסת  את  המהפך  בשיטת  הממשל  ,  משקיבלה  במארס  1992  את  חוק  הבחירה  הישירה  לראשות  הממשלה  .  
בית  הנבחרים  החזיר  לעצמו  אתמול  את  אדרת  המשטר  הפרלמנטרי  ,  המקובל  על  רוב  העולם  הדמוקרטי  .  
בהיפוך  מהמקובל  ,  הלכה  הכנסת  בדרך  של  "  חדש  מפני  ישן  תוציאו  "  .  
רק  חמש  שנים  חלפו  מאז  הופעל  לראשונה  חוק  הבחירה  הישירה  בבחירות  במאי  1996  ועד  שהחוק  זכה  ללוויה  ממלכתית  ,  כשרוב  מיוחד  של  72  ח"כים  תומך  בחזרה  להצבעה  בפתק  אחד  ובבחירות  לכנסת  בלבד  ,  כפי  שהיה  נהוג  בכל  שנות  המדינה  ,  להוציא  חמש  השנים  האחרונות  .  
שלושה  ראשי  ממשלה  בלבד  בתולדות  מדינת  ישראל  -  בנימין  נתניהו  ,  אהוד  ברק  ו  אריאל  שרון  -  יכולים  לזקוף  לזכותם  את  היבחרם  בבחירות  ישירות  על  ידי  העם  .  
חוק  הבחירה  הישירה  העניק  להם  שלל  סמכויות  לשינוי  חלוקת  התפקידים  בין  השרים  ללא  צורך  באישור  הכנסת  prefix=ו  "  חופש  פעולה  לנהל  את  ענייני  הרשות  המבצעת  "  ,  כפסיקת  בג"ץ  ,  אך  המציאות  טפחה  על  פניהם  .  
בניגוד  להשערת  רבים  ,  חיזק  החוק  את  הסיעות  הקטנות  ,  ריסק  את  המפלגות  הגדולות  והותיר  את  ראש  הממשלה  חשוף  בצריח  .  
חוק  יסוד  :  הממשלה  שנחקק  prefix=ב  -  1992  ושיתבטל  לאור  חוק  היסוד  שהתקבל  אתמול  ,  יצר  תערובת  בלתי  אפשרית  של  משטר  נשיאוטרי  -  מקצתו  נשיאותי  ומירבו  פרלמנטרי  -  שאין  לו  אח  ורע  בשיטות  הממשל  .  
אתמול  הוחזרה  העטרת  הפרלמנטרית  ליושנה  ,  והתוסף  לה  "  מקצה  שיפורים  "  ,  ברוח  רעיונות  שהועלו  בשנים  האחרונות  .  
כשנעשה  ברור  שהקיים  היה  לבלתי  נסבל  ,  אלא  שגם  מה  שקדם  לבחירה  הישירה  רחוק  מלהיות  כליל  השלמות  .  
אל  תמונת  הממשל  חוזר  הפרלמנטריזם  prefix=ה  "  קלאסי  "  נוסח  ישראל  ,  שלפיו  מקור  כוחה  של  הממשלה  הוא  אמון  הכנסת  בה  ,  ושלפי  אורחותיו  נשיא  המדינה  הוא  המחליט  על  מי  להטיל  את  "  מעשה  המרכבה  "  של  הממשלה  לאחר  בחירות  לכנסת  .  
בית  הנבחרים  יוכל  -  כבעבר  -  להביע  אי  אמון  בממשלה  ,  אלא  שבעתיד  ניתן  יהיה  לעשות  כן  רק  בהחלטת  רוב  של  61  ח"כים  שבה  יצוין  שמו  של  ח"כ  כראש  הממשלה  המיועד  .  
"  הצעת  אי  -  אמון  קונסטרוקטיווית  "  כזאת  ,  להבדיל  מאי  -  אמון  סתם  ,  היא  מחידושי  החוק  החדש  שנועד  להביא  יתר  יציבות  לממשל  .  
מראש  הממשלה  גזר  החוק  החדש  את  מחלפותיו  .  
לא  עוד  סמכות  לשינוי  חלוקת  התפקידים  בין  השרים  ,  סמכות  שתהא  כפופה  מעתה  להחלטת  הממשלה  ולאישור  הכנסת  ;  ולא  עוד  סמכות  רחבה  לאיחוד  משרדים  ולהעברת  שטחי  פעולה  ממשרד  למשרד  .  
אך  זאת  בצד  חידוש  ,  שנלקח  מחוק  הבחירה  הישירה  ומוכר  במשטרים  פרלמנטריים  רבים  ,  הנותן  בידי  ראש  הממשלה  סמכות  לפזר  את  הכנסת  ,  אם  נוכח  ראש  הממשלה  שיש  בכנסת  רוב  המונע  מהממשלה  מלתפקד  .  
גם  את  הכוח  הזה  הכפיפה  הכנסת  להגבלות  ,  אך  הותירה  על  כנה  סמכות  חוקתית  ייחודית  זו  לראש  הממשלה  ,  המשקפת  את  מעמדו  prefix=כ  "  ראשון  בין  שווים  "  .  
החוק  שהתקבל  אתמול  ברוב  מיוחד  בכנסת  ,  כיאה  לחוק  יסוד  המהווה  פרק  בחוקתה  העתידה  של  המדינה  ,  יעמוד  למבחן  עוד  בטרם  ייכנס  לתוקף  .  
היציאה  משיטת  הממשל  הנשיאוטרי  היתה  חד  -  צדדית  ובלא  עיצוב  של  שיטה  כלילת  יופי  שניתן  יהיה  להתברך  בה  בעתיד  .  
השיטה  הפרלמנטרית  היא  ,  ככל  הנראה  ,  השיטה  הטובה  ביותר  -  באין  טובה  ממנה  .  
משנתקבלה  ,  ניתן  יהיה  עוד  לעיין  בה  ולשכללה  בטרם  תיכנס  לפעולה  .  
