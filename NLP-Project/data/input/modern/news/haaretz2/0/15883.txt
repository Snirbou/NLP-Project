עדכון  אחרון  -  01:12  07/03/01  בג"ץ  אסר  על  הוועדה  המקומית  הדרים  להתכנס  מאת  אליסה  אודנהיימר  בג"ץ  הוציא  שלשום  צו  ביניים  המונע  מהוועדה  המקומית  לתכנון  ובנייה  הדרים  להתכנס  ולקבל  החלטות  .  
הצו  הוצא  בעקבות  עתירה  שהוגשה  על  ידי  יו"ר  סיעת  הוד  השרון  אחת  ,  חי  אדיב  ,  וארבעה  חברים  בסיעה  ,  שהיא  סיעת  האופוזיציה  בעיריית  הוד  השרון  .  
העותרים  מבקשים  כי  בהרכב  הוועדה  המקומית  יישמרו  יחסי  הכוחות  השוררים  במועצת  העירייה  .  
השופט  מישאל  חשין  קבע  בהחלטתו  כי  המשיבים  לעתירה  ,  ראש  העיר  הוד  השרון  ,  מועצת  העירייה  ,  שר  הפנים  ,  חיים  רמון  ,  הממונה  על  מחוז  המרכז  ואחרים  ,  ישיבו  לעתירה  בתוך  20  יום  .  
העותרים  טוענים  ,  באמצעות  עוה"ד  חנוך  ארליך  ועופר  יובל  ,  כי  בניגוד  להחלטת  משרד  הפנים  ובג"ץ  ,  ראש  העיר  מסרב  לכנס  את  מועצת  העירייה  ולהחליט  על  מינוי  נציגיה  בוועדה  המקומית  .  
עוד  נטען  כי  הוועדה  אישרה  הקמת  מגדלי  מגורים  -  בניגוד  לאינטרס  של  תושבי  הוד  השרון  .  
