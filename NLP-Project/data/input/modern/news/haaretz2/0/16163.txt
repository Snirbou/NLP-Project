עדכון  אחרון  -  00:22  08/03/01  להחזיר  את  המשאב  לשימוש  בתגובה  על  "  הממשלה  תבקש  לאסור  השקיית  גינות  "  מאת  עמירם  כהן  (  "  הארץ  "  ,  כלכלה  ,  6.3  )  בכתבה  נכתב  כי  נציב  המים  הודיע  שהשנה  יחסרו  400  מיליון  מ"ק  מים  .  
זאת  למרות  המדיניות  הבעייתית  הנוכחית  של  משיכת  יתר  קבועה  ולאחר  קיצוץ  מחצית  מההקצאה  לחקלאות  .  
הגיעו  מים  עד  נפש  ,  תרתי  משמע  ,  וגם  לדברי  הנציב  מתחייבת  נקיטת  צעדי  חירום  .  
אך  מה  הם  הצעדים  ?  
הקצנה  של  הגישה  הניהולית  שהביאה  אותנו  עד  הלום  :  הורדה  נוספת  של  מפלס  הכנרת  והגדלה  נוספת  של  שאיבת  היתר  ממאגרי  החירום  של  מי  התהום  ,  לצד  מאמצי  חיסכון  כייבוש  מדשאות  .  
צעדי  חירום  הם  שוב  פתרון  בטווח  המיידי  בלבד  .  
הם  מתבקשים  ,  אך  כדי  שתהיה  בהם  גם  התקדמות  לפתרון  ארוך  טווח  ,  חובה  עליהם  לכלול  צעדים  להעברת  משק  המים  הישראלי  לממשק  נקי  .  
זהו  הסיכוי  היחיד  להצלת  משק  המים  .  
בעתות  חירום  יש  לנטר  במקור  את  פליטות  המים  המזוהמים  של  כל  מפעל  ;  לסגור  כל  תחנת  דלק  שאין  בה  מיכול  משני  ;  למנוע  שימוש  יתר  בחומרי  הדברה  ודשנים  בחקלאות  ;  לחייב  את  המשתמשים  המזהמים  את  המים  בכל  עירייה  ורשות  מקומית  לשאת  בעלויות  החזרת  מי  הביוב  לרמה  המאפשרת  שימוש  בטוח  במים  .  
יש  ליצור  תקן  מחמיר  גם  לבוצה  ולחייב  שימוש  בה  ,  במקום  בדשן  סינתטי  בשדות  ,  וכך  להפוך  מטרד  זה  למשאב  .  
רק  התאמת  הפעולות  הכלכליות  לדפוסים  מעגליים  המחייבים  את  המזהם  להחזיר  את  המשאב  למצב  שבו  הוא  משמש  אותו  -  עצמו  או  משתמש  אחר  ,  יכולה  להביא  את  ישראל  לממשק  נקי  ,  שיהפוך  את  ניהול  משק  המים  לניהול  מקיים  לאורך  זמן  .  
הידיעה  על  כך  שהממשלה  תתבקש  לאסור  השקיית  גינות  מכעיסה  מאוד  .  
האם  מים  הם  מוצר  חשוב  פחות  מביטחון  ,  חינוך  ,  רפואה  ,  וכדומה  ?  
כמה  שנים  אפשר  לקוות  שבשנה  הבאה  תרד  כמות  מספקת  של  גשם  והבעיות  ייפתרו  מאליהן  ?  
כמה  שנים  אפשר  לגלגל  את  האשמה  לפתחם  של  הכלכלנים  במשרד  האוצר  ?  
אין  ספק  שיש  "  לבצע  לאלתר  צעדי  חירום  "  ,  כפי  שטוען  נציב  המים  שמעון  טל  .  
אך  צעדי  החירום  הראשוניים  והמיידיים  שיש  לנקוט  הם  אלה  שיביאו  להגדלת  היצע  המים  .  
האם  לא  ניתן  בעת  חירום  לעבוד  24  שעות  ביממה  ולהתחיל  מיד  ביבוא  מים  ולצד  זה  לזרז  את  הקמתם  של  כמה  מתקני  התפלה  בה  בעת  ?  
מחשבה  קונוונציונלית  לא  תעזור  לנו  לחלץ  את  העגלה  מהבוץ  .  
יש  לקוות  שבין  השרים  הרבים  ללא  תיק  בממשלת  שרון  יימצא  לפחות  אחד  שעליו  תוטל  המשימה  החשובה  וההכרחית  הזאת  .  
חלק  גדול  מארצנו  הקטנה  הוא  בין  כה  וכה  יבש  .  
נציב  המים  מציע  לייבש  גם  את  החלקים  האחרים  .  
האם  במו  ידינו  נפגע  באיכות  החיים  של  תושבי  המדינה  ,  שגם  כך  אינה  מהגבוהות  בעולם  ?  
את  שכנינו  הפוגעים  באיכות  חיינו  איננו  יכולים  לבחור  ,  אך  בידנו  לנקוט  את  הצעדים  הנדרשים  כדי  שלא  לפגוע  באיכות  חיינו  בגלל  המחסור  במים  .  
אני  מסכים  עם  ההצעה  להעלות  את  מחיר  המים  כדי  להגדיל  את  היצע  המים  ,  אך  לא  להצעה  להעלות  את  מחיר  המים  כדי  לכסות  על  מחדליהם  של  מקבלי  ההחלטות  ,  שלא  טרחו  לקבל  בזמן  את  ההחלטות  החיוניות  .  
גדעון  אייגס  מבשרת  ציון  
