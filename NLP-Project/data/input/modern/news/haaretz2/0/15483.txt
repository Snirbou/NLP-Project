עדכון  אחרון  -  07:42  06/03/01  קצין  בכיר  :  צה"ל  מתנגד  לפינוי  הרצועה  ללא  הסכם  קצין  בכיר  בצה"ל  אמר  אתמול  (  שני  )  :  "  לא  נמליץ  לוותר  אפילו  על  סנטימטר  ברצועת  עזה  "  ,  כל  עוד  נמשך  העימות  ואין  הסכם  עם  הרשות  הפלשתינית  .  
הקצין  נימק  את  עמדתו  בכך  שנסיגה  ישראלית  מהתנחלויות  מבודדות  ,  תתפרש  אצל  הפלשתינאים  כניצחון  שיעודד  אלימות  נוספת  .  
"  די  לראות  איך  נתפסה  אצלם  נסיגת  צה"ל  מלבנון  "  ,  אמר  .  
לדבריו  ,  "  אין  הבדל  בין  נצרים  לבין  כל  יישוב  אחר  בארץ  שמחייב  מתן  הגנה  מצד  צה"ל  "  .  
הוא  אמר  עם  זאת  ,  כי  במקרה  שהרשות  תנסה  לכבוש  את  נצרים  באמצעות  כוח  צבאי  או  אלפי  אזרחים  שיסתערו  על  ההתנחלות  ,  הוא  עשוי  להמליץ  על  פינוי  זמני  של  ילדים  מההתנחלות  .  
ואולם  ,  "  אנחנו  לא  קרובים  למצב  כזה  .  
אינני  חושב  שלפלשתינאים  יש  אמצעים  לגרום  לכך  "  .  
לדבריו  ,  קיימת  מחלוקת  ברשות  הפלשתינית  ואפילו  בתוך  החמאס  ,  לגבי  השאלה  אם  נכון  כעת  לבצע  פיגועים  בתחומי  הקו  הירוק  .  
"  יש  מי  שטוענים  שצריך  לקדם  את  פני  ממשלת  שרון  בגל  פיגועים  .  
אחרים  חושבים  שצריך  לתת  למממשלה  החדשה  תקופת  ניסיון  ,  שבמהלכה  לא  תהיה  הסלמה  .  
יש  מי  שאינם  שבעי  רצון  מהפיגועים  האסטרטגיים  ,  מחשש  שאלה  יפעלו  בסופו  של  דבר  נגד  הפלשתינאים  "  ,  אמר  הקצין  .  
בצה"ל  מזהים  ברצועת  עזה  שיכלול  מתמיד  של  מטעני  החבלה  שמניחים  הפלשתינאים  .  
בעימותים  עם  צה"ל  גם  גובר  השימוש  באמצעי  לחימה  יעילים  יותר  -  צלפים  ,  ררנ"ט  ומרגמות  .  
חלקם  מופעלים  בידי  שוטרים  פלשתינאים  .  
בצה"ל  מעריכים  כי  הפלשתינאים  מנסים  לפתח  יכולת  האזנה  לרשתות  הקשר  הישראליות  וכן  למכשירי  הפלאפון  שברשות  קצינים  וחיילים  .  
הקצין  הבכיר  הוסיף  כי  צה"ל  כבר  "  נוגס  "  למעשה  בשטחים  פלשתיניים  ברצועה  ,  שאותם  הוא  תופס  בקרבת  פרוזדורי  הגישה  לגושי  ההתנחלויות  .  
"  זה  נותן  לנו  יכולת  הגנה  טובה  יותר  על  המתנחלים  "  ,  אמר  .  
פלשתינאי  נהרג  ליד  ג'נין  בשטחים  היו  אתמול  תקריות  ירי  מועטות  .  
ביום  ראשון  בלילה  נהרג  פלשתינאי  בן  ,  23  תושב  ג'נין  ,  בחילופי  אש  עם  צה"ל  בכניסה  הצפונית  לעיר  .  
בשעות  הבוקר  חשף  כוח  צה"ל  ופירק  בשלום  מטען  חבלה  בכביש  המוביל  לאלון  -  מורה  ,  ליד  שכם  .  
תקריות  ירי  אירעו  ליד  נעלה  ,  בפסגות  ובצומת  איו"ש  באזור  רמאללה  וכן  באל  -  ערוב  מדרום  לבית  -  לחם  .  
