עדכון  אחרון  -  03:52  04/03/01  מוסיקה  שחורה  /  עמוס  הראל  משב  של  רוח  טובה  סנופ  דוג  "  Country  Grammar  "  -  Nelly  ;  יוניוורסל  ,  יבוא  :  הליקון  "  The  Last  Meal  "  -  Snoop  Dogg  ;  נו  -  לימיט  ,  יבוא  :  הליקון  "  Restless  "  -  Xzibit  ;  לאוד  ,  יבוא  :  אן  -  אם  -  סי  בשעה  שאמריקה  הלבנה  מלווה  בהתפעלות  מהולה  בקורטוב  של  זעזוע  את  הצלחתו  של  אמינם  (  שבשבועיים  האחרונים  רשם  לעצמו  פרס  בתחרות  prefix=ה  "  בריטס  "  ושלושה  פרסי  גראמי  )  עסוקה  אמריקה  השחורה  בגיבור  היפ  -  הופ  מסוג  אחר  לגמרי  -  נלי  ,  ראפר  בן  20  שהגיע  משום  -  מקום  (  כלומר  מסנט  לואיס  ,  מיזורי  )  ומכר  יותר  prefix=מ  -  5  מיליון  עותקים  מאלבום  הבכורה  שלו  .  
עם  מעט  מאוד  יחסי  ציבור  ,  אפס  שערוריות  תקשורתיות  וגיליון  התנהגות  שגרתי  למדי  לצעיר  שחור  מהגטו  (  קצת  סחר  בסמים  ,  קריירת  ספורט  קצרה  ואחריהם  חזרה  יחסית  למוטב  )  -  נהפך  נלי  לכוכב  .  
לכאורה  ,  אין  בו  שום  דבר  מעניין  במיוחד  .  
ליד  כישרון  חד  פעמי  בדמותו  של  אמינם  ,  הכישורים  הבנאליים  למדי  של  נלי  מחווירים  .  
בראפ  שלו  (  ובתדמית  שהוא  משדר  )  יש  מעט  מהתכונות  של  כמה  מהראפרים  המצליחים  של  השנים  האחרונות  :  הניב  הדרומי  המתגלגל  של  סנופ  דוג  ,  ההומור  של  ג'יי  -  זי  וקוליו  ,  הסנטימנטליות  של  טופאק  שאקור  ,  המראה  הנאה  והאתלטיות  של  מייז  .  
בעיקר  שורה  על  האלבום  נלי  דוג  שלו  "  קאנטרי  גרמר  "  רוח  טובה  .  
החיים  בגטו  די  מסריחים  ,  הוא  מודה  ,  אז  בואו  נהנה  ממה  שיש  :  מסיבות  ,  סקס  ,  סמים  קלים  ,  ספורט  .  
"  או  ,  למה  אני  חי  כך  ?  "  הוא  מקונן  באחד  השירים  -  ומיד  נענה  על  ידי  מקהלה  גברית  עליזה  :  "  זה  חייב  להיות  בגלל  הכסף  "  .  
הרבה  חידושים  אין  באלבום  הזה  ,  כאמור  ,  אבל  לסוגו  (  גנגסטא  -  לייט  קליט  )  הוא  עשוי  למופת  .  
ההפקה  -  שלה  אחראים  שלל  שמות  לא  ידועים  ,  שבולט  לטובה  ביניהם  ג'ייסון  "  ג'יי  -  אי  "  אפרסון  -  משלבת  ביעילות  את  הצליל  הדרומי  של  "  קאש  מאני  רקורדס  "  מניו  אורלינס  (  ג'וונייל  ,  "  הוט  בויז  "  )  עם  הגנגסטא  מהחוף  המערבי  מבית  מדרשו  של  ד"ר  דרה  .  
אבל  האלבום  של  נלי  אינו  מתאפיין  בשיגעונות  הקצביים  של  הראשון  ,  או  בטקסטים  האפלים  של  השני  .  
מרשימה  לטובה  העובדה  שהתקליט  כולו  נעשה  בלי  שום  עזרה  משמות  גדולים  ;  בדיסק  הבא  כבר  יעמדו  בוודאי  הראפרים  הבכירים  בתור  כדי  לזכות  בהופעת  אורח  אצל  נלי  .  
יש  כאן  ,  כמובן  ,  גם  כמה  להיטים  משובחים  -  ובראשם  שיר  הנושא  (  מעין  הימנון  מקומי  לפרובינציית  הראפ  )  ושני  להיטים  נוספים  באותו  עניין  :  Ride  "  "  with  Me  prefix=ו  "  סנט  לואיס  "  .  
כדרכם  של  אלבומי  גנגסטא  ,  לא  נפקד  גם  מקומו  של  שיר  ההקדשה  הרגיש  לאמא  (  "  Luven  Me  "  )  ,  גרסה  מעט  מכובסת  prefix=ל  -  Dear  "  "  Mama  של  טופאק  .  
נלי  עצמו  נשמע  בינתיים  בראיונות  כמי  שמקבל  את  ההצלחה  בצורה  בריאה  וטבעית  יחסית  .  
מה  שברור  הוא  שהמכירות  של  "  קאנטרי  גרמר  "  שמו  את  סנט  לואיס  על  המפה  .  
חברות  התקליטים  כבר  מציפות  את  העיר  במגלי  כישרונות  ,  שאמורים  לספק  להן  את  יורשו  של  נלי  .  
קשה  לדעת  אם  הפופולריות  של  נלי  תשרוד  לאורך  זמן  ,  אבל  מכל  מקום  הוא  מספק  פסק  זמן  מתבקש  מההתנהגות  הפסיכוטית  של  די  -  אם  -  אקס  או  אמינם  .  
בשולי  ההצלחה  הגדולה  של  אמינם  (  8  מיליון  עותקים  נמכרו  מאלבומו  האחרון  )  ופטרונו  דרה  (  6  מיליון  )  ,  יוצאים  מהנפטלין  עוד  כמה  מגיבורי  העבר  של  הגנגסטא  .  
בזמן  שאמינם  משדר  איבה  ותיעוב  כלפי  כל  העולם  ואשתו  (  ובעצם  ,  בראש  ובראשונה  כלפי  אשתו  )  ,  הוא  מקפיד  על  פרגון  וסיוע  לאנשי  המחנה  שלו  ושל  דרה  -  סנופ  דוג  ואקזיביט  .  
סנופ  הוציא  לא  מזמן  את  "  הסעודה  האחרונה  "  ,  אלבומו  האחרון  בחברת  "  נו  לימיט  "  של  מאסטר  -  פי  מניו  אורלינס  .  
כפי  שכבר  התרגלנו  אצל  סנופ  ,  אין  כאן  הישג  בנוסח  אלבום  הבכורה  שלו  ,  "  דוגיסטייל  "  prefix=מ  -  1993  .  
אבל  סנופ  בהחלט  משתחרר  בהדרגה  מצלם  של  שני  אדוניו  האחרונים  ,  מאסטר  -  פי  וקודמו  מאריון  "  שוג  "  נייט  .  
הוא  שב  לייצר  את  הגנגסטא  -  פאנק  הנינוח  שלו  ,  בפיקוחו  המסור  של  הדוקטור  :  דיסק  סימפטי  וקליל  יחסית  ,  גם  אם  אין  בו  הישגים  מיוחדים  .  
"  חסר  מנוחה  "  ,  הדיסק  השלישי  של  אקזיביט  ,  מוצא  את  הראפר  בשלב  אחר  לגמרי  מזה  שבו  נמצא  סנופ  .  
אקזיביט  ממתין  כבר  חמש  שנים  לפריצה  הגדולה  שלו  .  
שני  אלבומיו  הראשונים  זכו  להרבה  הערכה  ,  בעיקר  אצל  אוהדי  ההיפ  -  הופ  הלא  מסחרי  ,  המחתרתי  ,  מהחוף  המערבי  .  
תרמה  להערכה  גם  חסותם  של  prefix=ה  "  אלהוקליקס  "  ,  אחד  ההרכבים  המצטיינים  של  קליפורניה  .  
אבל  המכירות  צלעו  ,  ומי  שנקרא  לתקן  את  המצב  היה  ד"ר  דרה  .  
אקזיביט  השתלב  בכמה  שירים  משכנעים  בדיסק  האחרון  של  דרה  ,  שבמהלכן  הפך  לגנגסטא  מן  השורה  (  אף  שסימני  הסגנון  ניכרו  גם  באלבומיו  הקודמים  )  .  לא  פחות  מכך  ,  סייעה  לו  הצטרפותו  למסע  ההופעות  של  דרה  ואמינם  בקיץ  שעבר  .  
לאקזיביט  חסר  הקסם  העצל  של  סנופ  ,  שלא  לדבר  על  הגאוניות  של  אמינם  ,  כפי  שמומחש  היטב  בקטעים  שבהם  מופיעים  השניים  באלבומו  החדש  .  
ובכל  זאת  :  הוא  ראפר  חרוץ  וכותב  טקסטים  סביר  ,  שזוכה  עכשיו  להצלחה  ניכרת  .  
אלבומו  כבר  נמכר  ביותר  ממיליון  עותקים  ,  שיעור  דומה  לזה  של  סנופ  .  
התנופה  האדירה  שהחזירו  אמינם  ודרה  לעסקי  ההיפ  -  הופ  סחפה  גם  את  אקזיביט  .  
לבעלי  המזל  (  והכישרון  )  ,  ראפ  כבר  מזמן  לא  היה  עסק  משתלם  יותר  .  
