עדכון  אחרון  -  03:02  07/03/01  ממשלת  שרון  תושבע  היום  בכנסת  ;  תהיה  הגדולה  בתולדות  ישראל  מאת  גדעון  אלון  יוסי  ורטר  ושחר  אילן  רוב  צפוי  היום  בכנסת  לביטול  הבחירה  הישירה  ;  היום  גם  הצבעה  על  הארכת  דחיית  השירות  יום  לפני  כניסתו  לתפקיד  ,  ראש  הממשלה  הנבחר  אריאל  שרון  ,  מול  שולחנה  המורחב  של  ממשלתו  .  
שרון  הודיע  לשרי  הליכוד  על  תפקידיהם  פחות  מיממה  לפני  השבעתם  תצלום  :  אי  -  פי  ממשלת  שרון  תישען  על  קואליציה  רחבה  של  73  ח"כים  מסיעות  הליכוד  ,  העבודה  ,  ש"ס  ,  האיחוד  הלאומי  -  ישראל  ביתנו  ,  ישראל  בעלייה  ,  עם  אחד  וסיעת  הדרך  החדשה  של  ח"כ  דליה  רבין  -  פילוסוף  .  
סיעת  יהדות  התורה  תצטרף  רשמית  לקואליציה  רק  לאחר  שהכנסת  תאשר  היום  את  הארכת  ההסדר  למתן  פטור  משירות  צבאי  לבחורי  ישיבה  .  
סיעות  גשר  ,  המפד"ל  והמרכז  עשוית  לתמוך  בממשלה  מהחוץ  .  
לפיכך  עשויה  ממשלת  שרון  לזכות  לתמיכה  של  91  ח"כים  .  
היום  תובא  להצבעה  בכנסת  הוראת  השעה  שמאריכה  את  תוקף  הסדר  דחיית  השירות  .  
הכנסת  תצטרך  להכריע  האם  ההוראה  תהיה  לתקופה  של  שנה  או  שנתיים  .  
יהדות  התורה  וש"ס  מאיימות  שלא  יתמכו  בממשלה  אם  הה  ההוראה  לא  תוארך  בשנתיים  .  
סיעת  העבודה  תדון  היום  בהצעת  יו"ר  הסיעה  ,  אופיר  פינס  ,  להתנגד  להארכת  הוראת  השעה  לכל  תקופה  שהיא  .  
כן  יובא  היום  לאישור  מליאת  הכנסת  בקריאה  שנייה  ושלישית  גם  חוק  יסוד  :  הממשלה  במתכונתו  החדשה  ,  המבטל  את  החוק  לבחירה  ישירה  של  ראש  הממשלה  .  
על  פי  הערכותיהם  של  יוזמי  החוק  החדש  יתמכו  לפחות  65  ח"כים  בביטול  חוק  הבחירה  הישירה  .  
ראש  הממשלה  היוצא  ,  אהוד  ברק  ,  יישא  היום  את  נאום  הפרידה  שלו  מהכנסת  .  
עדיין  לא  ברור  אם  ברק  גם  יגיש  היום  את  התפטרותו  מהכנסת  ,  זאת  לאחר  שהודיע  בזמנו  כי  יתפטר  מיד  לאחר  כינונה  של  הממשלה  החדשה  .  
