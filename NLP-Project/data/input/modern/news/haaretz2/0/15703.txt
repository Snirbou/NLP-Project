עדכון  אחרון  -  18:37  06/03/01  חמאס  תנועת  החמאס  קיבלה  אחריות  על  הפיגוע  בנתניה  מאת  דניאל  סובלמן  תנועת  החמאס  קיבלה  היום  לראשונה  אחריות  לפיגוע  ההתאבדות  ביום  ראשון  בנתניה  .  
בהודעת  התנועה  ,  שפורסמה  בין  השאר  באתר  החצי  -  רשמי  של  החמאס  ,  צוין  כי  המחבל  המתאבד  הוא  אחמד  עמר  עליאן  ,  בן  23  ממחנה  הפליטים  נור  א  -  שמס  שליד  טול  כרם  .  
עליאן  עבד  כמואזין  במסגד  מקומי  .  
עוד  צוין  ,  כי  המחבל  הסתנן  לתוך  ישראל  בלילה  שבין  יום  שבת  לראשון  .  
על  קבלת  האחריות  חתומים  גדודי  עז  א  -  דין  אל  -  קסאם  ,  הזרוע  הצבאית  של  החמאס  ,  בהודעה  שפורסמה  היום  בביירות  .  
בהודעת  התנועה  הוזכרה  אזהרת  החמאס  מהשבוע  שעבר  ,  לפיה  עשרה  מתאבדים  ממתינים  לבצע  פיגועים  בתוך  ישראל  .  
"  ביום  ראשון  מילאנו  את  הבטחתנו  .  
הגיבור  והשהיד  עליאן  היה  הגיבור  הראשון  "  ,  צוין  .  
נטען  ,  כי  עליאן  הצליח  לעבור  את  מחסומי  הביטחון  של  ישראל  ,  כשבאמתחתו  מטען  חבלה  במשקל  ארבעה  קילו  .  
בהודעה  שפירסמה  תנועת  החמאס  ביום  ראשון  צוין  כי  בכוונת  הארגון  לקדם  את  יום  כניסתו  של  אריאל  שרון  לתפקיד  ראש  הממשלה  בפיגועי  התאבדות  .  
