עדכון  אחרון  -  03:33  08/03/01  41  הרוגים  ועשרות  פצועים  בפיצוץ  בבית  ספר  בסין  אשה  מבכה  את  ילדה  שנהרג  בפיצוץ  .  
הילדים  הרכיבו  זיקוקים  ונפצים  פיראטיים  עבור  בתי  עסק  מקומיים  ,  כמקור  הכנסה  לבית  הספר  תצלום  :  רויטרס  שנחאי  (  סוכנויות  הידיעות  )  .  41  בני  אדם  ,  רובם  ילדים  ,  נהרגו  ועשרות  נוספים  נפצעו  בהתפוצצות  שארעה  שלשום  בכיתת  לימוד  בית  ספר  עממי  בכפר  פאנגלין  בדרום  -  מזרח  סין  .  
כך  מסרה  סוכנות  הידיעות  הסינית  הרישמית  .  
לדברי  עדי  ראיה  ,  מספר  הקורבנות  גדול  יותר  והוא  עולה  על  60  איש  .  
הפיצוץ  נגרם  בזמן  שכמה  עשרות  ילדים  בגילאי  8  עד  9  שנים  הרכיבו  זיקוקים  ונפצים  פיראטיים  עבור  בתי  עסק  מקומיים  ,  כמקור  הכנסה  של  בית  הספר  .  
מחקירה  ראשונית  עולה  כי  הפיצוץ  נגרם  כנראה  בגלל  פתיל  פגום  .  
בצילומי  הטלוויזיה  הסינית  נראה  צד  אחד  של  בניין  בית  הספר  ,  בן  שתי  הקומות  ,  אשר  קרס  כולו  מעוצמת  הפיצוץ  ,  וקבר  תחתיו  לפחות  ארבע  כיתות  לימוד  .  
בזמן  הפיצוץ  שהו  בבית  הספר  prefix=כ  -  200  תלמידים  ומורים  .  
הרכבה  פיראטית  של  זיקוקים  ונפצים  בידי  ילדים  היא  אחת  התעשיות  המובילות  במחוז  ז'יאנגשי  ,  בו  שוכן  הכפר  פאנגלין  .  
מדובר  באחד  המחוזות  העניים  בסין  ,  ובתי  הספר  הכפריים  נזקקים  למקורות  מימון  חלופיים  .  
בשני  כפרים  נוספים  באותו  מחוז  ארעו  בשנה  האחרונה  פיצוצים  קטלניים  של  זיקוקים  .  
במקרה  הראשון  גרם  פיצוץ  במפעל  זיקוקים  לא  -  חוקי  למותם  של  33  בני  אדם  ,  ובמקרה  השני  ,  שהתרחש  בדירה  בה  אוכסנו  בצורה  לא  חוקית  חומרי  נפץ  לזיקוקים  ונפצים  ,  נהרגו  21  בני  אדם  .  
במחוז  הדרומי  גאונגדונג  ,  המשמש  כבסיס  נוסף  של  תעשיית  הזיקוקים  הסינית  ,  נהרגו  בחודש  יוני  שעבר  38  בני  אדם  מפיצוץ  שנגרם  מעיסוק  בזיקוקים  פיראטיים  .  
