עדכון  אחרון  -  23:18  05/03/01  שלום  ,  כאן  הקפטן  זו  ללא  ספק  אחת  ממערכות  היחסים  האמביוולנטיות  ביותר  שמקיים  המין  האנושי  עם  חיה  כלשהי  .  
כמעט  לכל  חיה  יש  קווי  אופי  ברורים  שנתן  לה  האדם  :  הקופים  הם  גירסאות  הבטא  שלנו  ,  האריה  הוא  מלך  החיות  ,  בנות  היענה  מטומטמות  ,  ועל  הנחש  אין  צורך  להרחיב  את  הדיבור  .  
רק  עם  יצור  אחד  קטן  היחסים  לא  הוסדרו  עד  הסוף  -  העכבר  .  
בסיפורים  ובמשלים  הוא  פעם  עירוני  ופעם  כפרי  ,  פעם  נוטש  ספינה  טובעת  בים  ופעם  מציל  אריה  ביער  .  
לאן  שהאדם  הלך  ,  העכבר  תמיד  נמצא  בסביבה  :  מזיק  ליבול  בשדה  ,  מפיץ  מחלות  בערים  ,  מטיל  אימה  על  דיירי  בתים  ובסוף  אפילו  מצליח  להימלט  מציפורני  החתול  .  
והנה  ,  בפתח  שנות  האלפיים  החליף  העכבר  את  הכלב  בתפקיד  ידידו  הטוב  ביותר  של  האדם  .  
היום  יש  יותר  אנשים  שמחפשים  מכונית  בצבע  אפור  עכבר  ,  מכאלו  שמעדיפים  את  הארון  שלהם  בצבע  חום  צ'יוואווה  .  
המפנה  במערכת  היחסים  התרחש  בראשית  המאה  העשרים  .  
את  מחסום  האימה  פרץ  מיקי  -  מאוס  ואחריו  באו  גם  כוכבים  נוספים  כמו  ג'רי  ,  ספידי  גונזאלס  ,  מייטי  -  מאוס  ,  ופייבל  ,  כולם  בתפקיד  הגיבור  .  
אבל  לא  רק  בסרטים  מצוירים  ,  גם  במעבדות  המחקר  העכבר  הוא  הגיבור  .  
מדי  יום  מקריבים  אלפי  עכברים  את  גופם  על  מזבח  המדע  ,  כדי  לסייע  למין  האנושי  למצוא  מרפא  לתחלואיו  .  
המבנה  הגנטי  שלהם  ,  כך  נודע  לקפטן  ,  דומה  מאד  לזה  של  האדם  ועל  כמה  מהם  מנסים  המדענים  לגדל  איברים  חלופיים  להשתלה  בבני  אדם  .  
עכבר  =  מדע  =  קידמה  .  
ממעמד  של  מזיק  ביתי  הוא  הפך  למגן  המין  האנושי  .  
וכאילו  רק  כדי  לבצר  את  מעמדו  ,  באו  שנות  התשעים  והחזירו  לבתים  את  המכרסם  שעד  אז  ניסו  כולם  לסלק  מתחומם  .  
עכשיו  הם  מתרבים  בקצב  שמצדיק  את  המוניטין  שיצאו  להם  בתחום  הרבייה  .  
כמו  בתהליכי  האבולוציה  ,  גם  על  שולחן  העבודה  רק  החזקים  שורדים  .  
בינתיים  הזן  הנפוץ  ביותר  כולל  שני  מקשים  (  "  מוסקיפולה  דו  -  קליקאס  "  )  .  פעם  היה  גם  מקש  אמצעי  ,  אבל  הסוג  הזה  נכנס  למסלול  הכחדה  אחרי  שהתבררו  יתרונותיו  של  כפתור  הגלילה  .  
לאחרונה  נוצרו  גם  כמה  מוטציות  (  בעיקר  בגלל  נישואי  תערובת  לא  מוצלחים  עם  קרובים  -  רחוקים  טכנולוגיים  )  כמו  עכבר  -  טלפון  ,  או  עכבר  -  רדיו  ,  אלא  שהם  שלא  יוכלו  להמשיך  לשרוד  .  
אם  על  פי  תורת  האבולוציה  איבד  ההומו  -  ספיאנס  את  שערות  גופו  לאחר  שלא  היה  לו  צורך  בהן  ,  כך  נראה  שלדור  prefix=ה  "  עכברוס  -  אלחוטוס  "  לא  יהיה  כל  צורך  בזנב  המסתלסל  של  אבותיו  .  
אבל  הקשר  הזה  ,  אדם  -  עכבר  ,  רק  נעשה  מורכב  יותר  ,  שלא  לומר  פרוורטי  משהו  .  
אצבעותיהם  וכפות  ידם  של  מיליוני  אנשים  מרפרפות  מדי  יום  על  העכברים  שלהם  בחושניות  רבה  יותר  מזו  שהם  מממשים  עם  בני  ובנות  הזוג  שלהם  .  
שלא  לדבר  על  העובדה  שהקו  שבין  אתרי  סקס  לבין  מוחו  של  הגולש  -  האיבר  העיקרי  למימוש  סקס  וירטואלי  -  עובר  דרך  העכבר  שבכף  היד  השנייה  .  
אם  לפני  10  שנים  היו  אומרים  לקפטן  שאו  -  טו  -  טו  הוא  ימצא  את  עצמו  מלטף  עכבר  במשך  חמש  שעות  בממוצע  מדי  יום  (  לעבודה  ,  רק  לענייני  עבודה  כמובן  )  התגובה  האינסטיקטיווית  שלו  היתה  יריקה  הצדה  ,  מילמול  לחש  סודי  ויציקת  שמן  לסיר  מים  כמנחה  לאל  הים  .  
היום  ,  לעומת  זאת  ,  העכבר  נחשב  עדיין  אורח  לא  רצוי  על  הספינה  ,  אבל  חבר  של  כבוד  על  שולחן  העבודה  של  הקפטן  שלכם  
