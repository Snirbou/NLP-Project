עדכון  אחרון  -  23:53  06/03/01  התועלת  שבאנרכיה  מאת  אפרים  ענבר  התמוטטות  הרשות  הפלשתינית  עשויה  להביא  לתוצאות  חיוביות  מפגינים  בחברון  ,  השבוע  .  
תוהו  ובוהו  אינו  בהכרח  "  התרחיש  הגרוע  ביותר  "  תצלום  :  אי  -  פי  רבים  במערב  ,  וגם  בחוגים  פוליטיים  בישראל  ,  מודאגים  שמא  הרשות  הפלשתינית  עומדת  להתמוטט  .  
נדמה  שערפאת  מאבד  את  היכולת  לשמור  על  חוק  וסדר  בשטחים  שבשליטתו  .  
אנו  מבחינים  בתחילת  prefix=ה  "  לבנוניזציה  "  של  הרשות  ,  הבאה  לידי  ביטוי  בהופעתן  של  קבוצות  מזוינות  ,  המפגינות  נאמנות  חלקית  בלבד  כלפי  ערפאת  .  
נוסף  על  כך  ,  המצב  הכלכלי  המידרדר  כתוצאה  מהגבלת  הגישה  לשוק  הישראלי  יוצר  כלפי  הרשות  דרישות  ,  שהיא  אינה  מסוגלת  לעמוד  בהן  ,  ומזרז  את  התערערות  הסמכות  והלגיטימציה  שלה  .  
הרשות  הפלשתינית  מתקשה  יותר  ויותר  לספק  לאזרחיה  צרכים  בסיסיים  ,  כגון  ביטחון  אישי  ורמת  חיים  מינימלית  .  
ייתכן  שנהיה  עדים  להתפוררותה  של  הרשות  הפלשתינית  לכמה  וכמה  אזורים  ,  שבהם  ישלטו  "  ברונים  "  חדשים  ,  בעלי  מונופול  מלא  כמעט  על  הנשק  בשטחיהם  .  
הנחת  היסוד  של  תהליך  אוסלו  היתה  כי  הואיל  וישראל  לא  הצליחה  לשלוט  בשטחים  ,  צריך  למצוא  איזה  פלשתינאי  שיעשה  את  זה  כמו  שצריך  -  "  בלי  בג"ץ  prefix=ו  '  בצלם  '  "  ,  כפי  שאמר  רבין  .  
גרמו  לנו  להאמין  שערפאת  מתאים  לתפקיד  המנהיג  שיקים  ישות  פלשתינית  ,  שתקיים  יחסי  שכנות  טובה  עם  ישראל  .  
זה  לא  ממש  הצליח  ,  בעיקר  בגלל  סגנון  השלטון  של  ערפאת  ושאיפותיו  הפוליטיות  .  
הוא  לא  היה  מוכן  לדכא  את  הארגונים  המזוינים  המתנגדים  לשלטונו  (  החמאס  והג'יהאד  האיסלאמי  )  ,  ואלה  המשיכו  לעסוק  בטרור  נגד  ישראל  .  
בנוסף  ,  הרשות  הפלשתינית  התעצמה  מבחינה  צבאית  :  מספר  החיילים  המזוינים  שלה  גדל  ,  הם  חומשו  במרגמות  ,  בנשק  נ"ט  ובטילי  נ"מ  -  הכל  תוך  כדי  הפרה  בוטה  של  הסכמים  חתומים  עם  ישראל  .  
למעשה  ,  ערפאת  הניח  לרשות  להיהפך  למה  שהרמטכ"ל  כינה  "  ישות  טרוריסטית  "  .  
הרצון  למנוע  אנרכיה  הוא  המניע  העיקרי  לניסיונות  להציל  את  ערפאת  ,  אך  האמונה  כי  ערפאת  יוכל  להשתנות  ולהתנהג  בהיגיון  ,  או  שרשות  פלשתינית  חזקה  תועיל  לישראל  ,  היא  אמונה  מפוקפקת  .  
ערפאת  וכנופיותיו  הם  לא  הפתרון  ,  אלא  חלק  מהבעיה  .  
לפיכך  עלינו  לחשוב  על  אפשרות  שלישית  -  תוהו  ובוהו  .  
תוהו  ובוהו  בשטחים  פירושו  בעיה  ביטחונית  לישראל  ,  אך  אנרכיה  בשטחים  תוכל  גם  להעניק  לישראל  יד  חופשית  יותר  בטיפול  בטרוריסטים  .  
מצב  של  תוהו  ובוהו  עשוי  להביא  לתוצאות  חיוביות  .  
התמוטטותה  של  הרשות  תחליש  את  התנועה  הלאומית  הפלשתינית  הצעירה  .  
לאומנות  זו  היתה  שורש  האלימות  באזור  בעבר  ,  והיא  מתכון  לחוסר  יציבות  בעתיד  .  
התמוטטותה  של  הרשות  וחוסר  יכולתה  של  התנועה  הלאומית  הפלשתינית  להקים  מדינה  כהלכה  ,  עשויות  להקטין  את  תיאבונם  של  הפלשתינאים  לישות  עצמאית  .  
אם  תתפורר  הרשות  ,  ערפאת  -  כסמל  התנועה  הלאומית  הפלשתינית  -  יוכתם  ללא  תקנה  ,  וייתכן  שאז  תקום  לפלשתינאים  מנהיגות  מציאותית  ומתונה  יותר  .  
אי  -  סדר  בשטחים  עשוי  להיות  תמריץ  לחשיבה  מחודשת  על  עניינם  של  הפלשתינאים  ולהציג  הזדמנויות  חדשות  לייצוב  המצב  .  
האלימות  ההדדית  בתקופת  האינתיפאדה  הקודמת  הובילה  לקבלת  נוסחת  מדריד  -  סימן  מובהק  להשקפה  ריאלית  יותר  בקרב  הפלשתינאים  .  
כישלונה  של  הרשות  עשוי  להיות  מניע  נוסף  להתבגרותו  של  ציבור  ,  שיהיה  בשל  יותר  מבחינה  פוליטית  .  
ייתכן  ,  למשל  ,  שהפלשתינאים  בעזה  יבקשו  מהמצרים  לחזור  ;  ואילו  שלטונו  של  בית  המלוכה  ההאשמי  ביהודה  ובשומרון  ייראה  מושך  יותר  משלטונו  של  ערפאת  .  
במצב  ביניים  ,  תוהו  ובוהו  אינו  בהכרח  תרחיש  "  המקרה  הגרוע  ביותר  "  .  
ייתכן  איפוא  שלישראל  צריך  להיות  עניין  בכך  שערפאת  ייפול  .  
פרופ'  ענבר  הוא  מנהל  מרכז  בגין  -  סאדאת  למחקרים  אסטרטגיים  באוניברסיטת  בר  -  אילן  
