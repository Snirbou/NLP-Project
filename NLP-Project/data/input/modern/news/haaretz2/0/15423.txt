עדכון  אחרון  -  10:30  06/03/01  מוסיקה  ברשת  /  אמזון  מציעה  הורדות  חינם  של  שירים  בביצוע  מאות  יוצרים  אם  אין  נאפסטר  ,  יורידו  מאמזון  בסוף  השבוע  האחרון  הודיעה  חברת  נאפסטר  לבית  המשפט  הפדרלי  בסן  פרנסיסקו  ,  כי  תתחיל  לחסום  הורדת  שירים  המוגנים  בחוק  זכויות  יוצרים  .  
אולם  נראה  כי  מיליוני  המשתמשים  בתוכנה  לא  ייתקלו  בקשיים  מיוחדים  כאשר  ינסו  למצוא  מקורות  אחרים  ברשת  להורדת  קובצי  מוסיקה  .  
לתוכנות  שיתוף  הקבצים  החלופיות  -  כגון  גנוטלה  ,  פרי  -  נט  ואחרות  -  ולאתרים  המאפשרים  הורדות  קובצי  MP3  ,  הצטרפה  בשבוע  שעבר  גם  חברת  אמזון  ,  שהודיעה  כי  תציע  ללקוחותיה  מאות  קובצי  שירים  להורדה  בחינם  .  
אמזון  פתחה  את  מחלקת  ההורדות  שלה  לפני  כשנתיים  ,  אך  עד  כה  שמרה  המחלקה  על  ממדים  צנועים  .  
החל  מיום  רביעי  שעבר  אמזון  מציעה  למבקרים  באתר  להוריד  ללא  תשלום  קובצי  שירים  בביצוע  מאות  יוצרים  ,  וביניהם  פול  סיימון  ,  יו  -  ופרל  ג'אם  .  
בכך  מקווה  חברת  הענק  מסיאטל  לתת  דחיפה  למכירות  התקליטורים  דרך  האתר  ,  שנחלשו  מאוד  באחרונה  .  
בהודעה  שפירסמה  ציינה  החברה  כי  תאפשר  גם  ליוצרים  עצמאיים  להציע  קובצי  מוסיקה  להורדה  ,  וכי  תעצב  צנצנות  טיפים  וירטואליות  כדי  שמעריצים  יוכלו  לתרום  כסף  תמורת  השירים  שיורידו  .  
מהסכומים  שיצטברו  תשלשל  אמזון  לכיסה  רווח  של  30  %  .  
המאמץ  החדש  בא  בתקופה  שבה  אמזון  מתמודדת  עם  האטה  בצמיחה  בתחומי  העסקים  העיקריים  שלה  -  מכירות  ספרים  ,  מוסיקה  ווידיאו  ,  שברבעון  האחרון  גדלו  prefix=ב  -  %  בלבד  .  
המנכ"ל  ג'ף  בזוס  הודיע  על  שורת  שינויים  בחברה  ,  במטרה  לממש  את  התחייבותו  להציג  רווחים  תפעוליים  עד  סוף  השנה  .  
אמזון  לא  תרוויח  כסף  על  הורדות  קובצי  המוסיקה  ,  ולדברי  גורמים  בחברה  מוקדם  מדי  לדעת  עד  כמה  מערכת  הטיפים  הווירטואלית  תתרום  לרווחים  .  
בניגוד  ליוזמות  אחרות  של  הורדות  שירים  בכמויות  מאסיוויות  מהרשת  ,  במקרה  של  אמזון  מדובר  עדיין  בחברה  מסחרית  שעובדת  בשיתוף  ובתיאום  עם  חברות  התקליטים  .  
מסיבה  זו  חלק  מקובצי  המוסיקה  באתר  יופיעו  בפורמט  ליקוויד  אודיו  שמאפשר  לחברות  תקליטים  להציב  מגבלות  על  השימוש  בקבצים  ,  כמו  למשל  הכנסת  קוד  שקובע  שלאחר  תקופה  מסוימת  "  פג  "  תוקפו  של  השיר  ולא  ניתן  יותר  להשתמש  בקובץ  .  
מנהל  קבוצת  חנות  המוסיקה  של  אמזון  ,  גרג  הארט  ,  אמר  כי  לא  ברור  אם  השירות  יתפתח  להורדות  בתשלום  של  קובצי  מוסיקה  .  
תעשיית  התקליטים  בוחנת  גם  ,  בין  שאר  האפשרויות  ,  מתן  שירותי  מנויים  ותשלום  עבור  אלבומים  או  שירים  בודדים  .  
"  אינני  בטוח  כיצד  תתפתח  התעשייה  "  ,  אמר  הארט  .  
"  יש  הרבה  מודלים  עסקיים  ואינני  בטוח  מי  מהם  ינצח  בטווח  הארוך  .  
אבל  הורדות  יהיו  חלק  חשוב  של  הפאזל  המוסיקלי  של  המעריצים  "  ,  אמר  .  
מלבד  השרתים  הרשמיים  של  נאפסטר  ,  קיימים  שרתים  פיראטיים  (  שרתי  קוד  פתוח  OpenNap  )  -  שמאפשרים  העברת  קבצים  באמצעות  תוכנות  כגון  MyNapster  prefix=ו  -  Napigator  -  שחסימת  השירים  של  נאפסטר  לא  תשפיע  עליהם  .  
בשבוע  שעבר  שלחו  ראשי  תעשיית  המוסיקה  בארה"ב  (  75  (  RIAA  מכתבי  תלונה  prefix=לכ  -  50  ספקי  אינטרנט  ,  שבהם  דרשו  מהם  לחסום  את  הלקוחות  המפעילים  שרתי  OpenNap  .  
הפנייה  היתה  לספקים  בארה"ב  בלבד  ,  וספקים  במדינות  אחרות  יכולים  בינתיים  להמשיך  ולהפעיל  שרתים  לא  חוקיים  ללא  הגבלה  .  
חלק  מהספקים  כבר  החלו  לנקוט  צעדים  לחסימת  השרתים  הפיראטיים  .  
גם  גולשים  פרטיים  המפעילים  באופן  עצמאי  שרתי  קוד  פתוח  שמאפשרים  סחר  במוסיקה  ובקבצים  אחרים  ,  החלו  לנקוט  בצעדים  מחשש  לתביעה  שבדרך  .  
למשל  ,  הסטודנט  אלכס  רינלדי  ממכון  רוצ'סטר  לטכנולוגיה  ,  שמפעיל  שרת  עצמאי  ,  סיפר  prefix=ל  -  CNET  כי  החל  לסנן  את  המוסיקה  המועברת  בשרת  .  
מטאליקה  ,  ד"ר  דרה  וסלין  דיון  היו  בין  הראשונים  שסילק  מהישג  ידם  של  הגולשים  .  
שירות  "  הארץ  "  
