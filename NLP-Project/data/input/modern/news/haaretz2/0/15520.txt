עדכון  אחרון  -  01:12  06/03/01  הישראלים  לא  קונים  ברשת  סגירת  4Sale  באה  על  רקע  קשיים  בתחום  המסחר  האלקטרוני  בישראל  .  
לפני  כשבועיים  בלבד  הודיע  אתר  שופי  ,  שהציע  לחנויות  מסורתיות  להקים  אתרי  אינטרנט  תחת  קורת  גג  אחת  ,  על  סגירת  האתר  ועל  פיטורי  30  עובדיו  .  
חברת  שופי  הוחזקה  בידי  חברת  עורק  (  %  51  )  ,  שבתחילת  פברואר  2001  העבירה  את  אחזקותיה  בשופי  לבעלת  המניות  השנייה  בגודלה  בחברה  ,  איתוראן  ,  ללא  כל  תמורה  -  מה  שלא  מנע  מאייל  שרצקי  ,  מנכ"ל  איתוראן  ,  לסגור  את  האתר  .  
כמו  כן  ,  באחרונה  הודיעה  קבוצת  דסק"ש  על  החלטתה  שלא  להעלות  לרשת  את  אתר  המסחר  האלקטרוני  הגדול  ,  XXL  ,  שהתכוונה  להשיק  .  
דסק"ש  תיכננה  למזג  את  האתר  בחברת  נטוויז'ן  ,  ואולם  ככל  הנראה  ,  המו"מ  בין  הצדדים  התפוצץ  וחברת  XXL  תיסגר  .  
בנוסף  ,  באוגוסט  2000  נסגרה  חברת  קומבינה  סי  סי  ,  שהפעילה  את  אתר  קומבינה  אשר  עסק  במכירות  פומביות  .  
למעט  מקרה  XXL  ,  מנהלי  החברות  שנסגרו  דיווחו  על  היעדר  תנועת  קונים  אמיתית  ברשת  הישראלית  ועל  תחרות  קשה  בין  האתרים  .  
גם  הקמת  מערכים  לוגיסטיים  מורכבים  התבטאו  בהוצאות  עתק  שהביאו  בסופו  של  דבר  להתרסקות  החברות  .  
יובל  דרור  
