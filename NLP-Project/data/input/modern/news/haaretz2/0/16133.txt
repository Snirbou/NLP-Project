עדכון  אחרון  -  23:45  07/03/01  ילד  אחד  מול  היקום  מאת  דליה  קרפל  אוהד  נהרין  מתקרב  אל  החיה  שבתוכו  ,  לומד  מפטר  הנדקה  ומערוץ  האופנה  ,  מתגעגע  לילדות  ומתרגש  לקראת  הבכורה  של  "  וירוס  "  אוהד  נהרין  (  רביעי  משמאל  )  ולהקת  בת  שבע  .  
יש  לי  הרבה  שיחות  ביני  לבין  עצמי  עם  ברק  ושרון  ,  כי  אני  כועס  מאוד  צילומים  :  עדי  מזן  באולם  החזרות  המרהיב  של  להקת  בת  שבע  במרכז  סוזן  דלל  עמדה  בשבוע  שעבר  התרגשות  .  
היו  אלה  חזרות  אחרונות  על  "  וירוס  של  אוהד  נהרין  "  ,  יצירתו  החדשה  של  מנהלה  האמנותי  של  להקת  בת  שבע  .  
האור  המופז  התפלח  פנימה  דרך  שורת  החלונות  הקמורים  של  האולם  .  
על  לוח  שחור  מלבני  ורחב  הניצב  בקצה  האולם  שירבטו  הרקדנים  הצעירים  של  הלהקה  .  
ציירו  בגיר  וגם  כתבו  באותיות  גדולות  באנגלית  את  המלה  '  אתם  '  .  
לא  פעם  ,  תוך  כדי  תנועה  ,  זינקו  כמה  מהם  על  הלוח  והתנגשו  בו  בבום  רועש  ומפחיד  לפני  שטיפסו  עליו  בזריזות  של  חתולי  רחוב  .  
על  משטח  מעל  הלוח  ניצב  רקדן  הנראה  כנתון  בחליפה  מחויטת  שבכלל  היתה  תלויה  על  בובה  וקרא  שורות  מתוך  הטקסט  של  פטר  הנדקה  .  
הוא  ירה  את  מלותיו  של  המחזאי  האוסטרי  תוך  שהרקדנים  מתפתלים  ונעים  באקסטזה  .  
"  היצירה  הזאת  היא  פרולוג  .  
אתם  לא  תשמעו  כאן  דבר  שלא  שמעתם  קודם  .  
אתם  לא  תראו  כאן  דבר  שלא  ראיתם  כבר  קודם...  אתם  לא  תראו  כאן  הצגה  .  
תאווה  ההצצה  שלכם  לא  תבוא  על  סיפוקה  .  
אתם  לא  תראו  שום  מחזה  .  
כאן  לא  משחקים  הערב  .  
אתם  תראו  הצגה  בלי  תמונות..."  זה  נהרין  :  "  אני  חושב  שיש  לי  פרונט  שהוא  הרבה  יותר  קשוח  ממה  שקיים  מאחוריו  .  
מין  מכניזם  של  הגנה  שבו  אני  יוצר  מרחק  שלפעמים  מאוד  חשוב  "  הטקסט  הפותח  את  "  העלבת  הקהל  "  ,  מחזהו  בן  השעה  של  הנדקה  ,  שהועלה  לראשונה  בשנת  ,  1966  ומושמע  בו  מונולוג  ארוך  מפי  ארבעה  שחקנים  .  
הטקסט  של  הנדקה  (  בתרגומו  לעברית  של  שמעון  לוי  )  הוא  הבסיס  עליו  הושתתה  יצירת  המחול  החדשה  של  נהרין  .  
הוא  מנצח  על  העוצמות  הפיסיות  והמילוליות  הללו  בקול  שקט  ואמפתי  ,  תוך  שהוא  מתעד  את  החזרה  במצלמת  וידיאו  קטנה  ומשוכללת  .  
"  וירוס  של  אוהד  נהרין  "  תעלה  בבכורה  עולמית  prefix=ב  -  14  בחודש  במשכן  לאמנויות  הבמה  בתל  אביב  .  
מרוכז  ודרוך  עד  שגביניו  מכווצים  כהוגן  ,  עשה  נהרין  שימוש  תכוף  במלה  "  קומפקט  "  .  
חזר  ואמר  לרקדניו  באנגלית  לאחר  כל  קטע  :  "  ההרגשה  מאוד  טובה  ,  guys  "  ,  ואף  הטעים  :  "  נסו  להיות  יותר  חתוליים  מאשר  סוסיים  "  ,  ולא  שכח  להוסיף  בטון  מפייס  כמה  הוא  בעצם  אוהב  סוסים  .  
ההרכב  של  בת  שבע  הכיל  באותו  בוקר  prefix=כ  -  12  רקדנים  ,  ביניהם  צרפתי  אחד  ,  שתי  יפאניות  ויפאני  ,  אמריקאית  ,  נורווגית  וכמובן  רקדנים  ישראלים  .  
משפחה  קטנה  ומלוכדת  .  
כולם  נעים  בחלל  במין  אלגנטיות  מתוזמרת  היטב  כשברקע  מושמעת  מוסיקה  ערבית  של  אמן  לא  מוכר  מכפר  עין  מאהל  שליד  נצרת  ,  ג'מאל  חביב  אללה  שמו  ,  שנהרין  גילה  לא  מכבר  ,  וגם  מוסיקה  מקורית  שכתבה  קרני  פוסטל  לצד  מוסיקה  גרגוריאנית  שטופלה  על  ידי  נהרין  באולפן  .  
"  אתם  ציפיתם  למשהו  .  
אתם  ציפיתם  למשהו  אחר  .  
אתם  ציפיתם  לחפצים  .  
אתם  לא  ציפיתם  לחפצים  .  
אתם  ציפיתם  לאווירה  .  
אתם  ציפיתם  לעולם  אחר  .  
אתם  לא  ציפיתם  לעולם  אחר  .  
בכל  אופן  ציפיתם  למשהו..."  המשיך  ודיקלם  הרקדן  .  
אין  פה  אשליה  ,  אין  סיפור  למה  עלינו  לצפות  ?  
שאלתי  את  נהרין  .  
"  כל  אחד  מצפה  למשהו  ואני  לא  רוצה  להיות  זה  שיגיד  למה  עליכם  לצפות  .  
אני  רוצה  להביא  את  הקהל  למודעות  שהנה  הם  מצפים  למשהו  .  
יכול  להיות  שהציפייה  האידיאלית  היא  לתענוג  "  .  
המפגש  הראשון  של  נהרין  עם  כתביו  של  הנדקה  התקיים  לפני  כחמש  שנים  כשקרא  בנשימה  אחת  את  "  מחזה  ללא  מלים  "  .  
היום  נהרין  מפגין  שליטה  נאה  בטקסטים  של  הנדקה  ובחירתו  prefix=ב  "  העלבת  הקהל  "  לא  היתה  מקרית  .  
"  המחזה  עוסק  בשלילת  האפשרויות  שהתיאטרון  מציב  הן  לקהל  והן  לשחקנים  .  
הטקסט  אומר  :  אין  פה  אשליה  ,  אין  סיפור  ואין  זמן  מוגדר  .  
מה  שקיים  זה  הקהל  שמקשיב  ואני  המדבר  אליכם  .  
הוא  מהלל  את  הצופה  ולא  בשביל  לשבח  .  
הוא  מגדף  ולא  בשביל  להעליב  .  
הוא  סותר  את  עצמו  .  
עצם  השלילה  הזו  יוצר  ריק  נורא  גדול  שהוא  מקום  נפלא  עבורי  להיות  בו  .  
בריק  הזה  מתרחשת  היצירה  שלי  .  
המחזה  לא  שולל  אף  פעם  את  התנועה  או  את  המקום  שבו  אני  ורקדני  יכולים  להיות  .  
ואם  אני  מביא  את  עולמם  של  הרקדנים  לבמה  ,  אז  הריק  שהנדקה  יצר  הוא  עולם  נפלא  .  
המחזה  המלא  סתירות  הוא  מין  פוזה  של  עצמו  .  
חלק  מן  העניין  הוא  ,  שהמחזה  מעניק  לך  היתר  לסתור  את  עצמך  .  
המחזה  נותן  המון  כבוד  לצופה  ובעת  ובעונה  אחת  לא  מתחשב  בו  .  
שני  מקבילים  מאוד  חשובים  לי  .  
אני  לא  יוצר  כדי  לספק  אותך  במגבלותיך  אלא  אני  יוצר  מה  שאני  יוצר  מתוך  כבוד  שהצופים  יפגשו  את  היצירה  שלי  איך  שהם  יכולים  .  
זה  דבר  שאני  מתעסק  איתו  כבר  שנים  בכל  היצירות  שלי  .  
אני  מאוד  אוהב  את  התחכום  שבמחזה  אך  יש  להדגיש  שהמחזה  המקורי  הוא  רק  אלמנט  בתוך  העבודה  שלי  .  
הרי  יש  הוראות  ברורות  בתוך  המחזה  שקראתי  בקפידה  אבל  התעלמתי  מהן  ,  כי  '  וירוס  של  אוהד  נהרין  '  זה  משהו  עצמאי  .  
לא  עיבדתי  את  הנדקה  אלא  השתמשתי  במחזה  ועיבדתי  אותו  אל  תוך  העבודה  שלי  "  .  
מה  פירוש  השם  "  וירוס  של  אוהד  נהרין  "  ?  
"  הפעם  הראשונה  שחשבתי  על  וירוס  היתה  בשיחה  עם  אהד  פישוף  שאמר  לי  שמשהו  בתנועה  שלי  מחלחל  אליו  כמו  וירוס  .  
אהבתי  את  זה  כי  לא  התכוונתי  להדביק  אותו  .  
וירוס  זה  כמו  אהבה  ללא  תנאי  .  
זו  מטאפורה  .  
אני  לא  מתעמק  בפילוסופיה  של  אהבה  ללא  תנאי  .  
אני  רק  עורך  את  ההשוואה  בגלל  שזה  דבר  שאתה  נותן  בלי  לצפות  למשהו  בחזרה  .  
גם  וירוס  אתה  מעביר  לזולת  ולא  מצפה  למשהו  בתמורה  .  
אז  אולי  זו  התחכמות  ,  אבל  כל  מה  שאני  אומר  ,  שיש  פה  משהו  לא  כל  כך  ברור  .  
אני  אוהב  את  המונח  ,  אני  אוהב  את  הגרפיקה  שלו  ,  ואני  אוהב  את  המקום  שבו  וירוס  של  אוהד  נהרין  הוא  לא  שם  תואר  למשהו  בתוך  המחזה  של  הנדקה  אלא  הוא  משהו  כללי  מאוד  .  
כמעט  כל  תנועה  שאני  עושה  בעשרים  שנות  יצירה  היא  בבחינת  וירוס  שלי  .  
כל  החלטה  שאני  עושה  ומעביר  הלאה  ,  היא  קצת  וירוס  .  
יתכן  שגם  לעבודה  הבאה  שלי  אקרא  וירוס  "  .  
להדביק  אחרים...  אהבה  ללא  תנאי...  משמע  אתה  רוצה  שיאהבו  אותך  ?  
"  מי  לא  ?  
אהבה  היא  רק  אחד  המניעים  .  
אבל  זה  גם  יצר  ,  זה  התענוג  שבגילוי  ,  והעיקר  הוא  ההנאה  הגדולה  שלי  לעשות  קומפוזיציה  .  
כילד  קטן  אהבתי  לשבת  ולצייר  .  
השירים  שאני  כותב  כל  השנים  ,  נשארים  במגירה  אבל  אני  ממשיך  לכתוב  שירה  .  
אני  באמת  נהנה  לחבר  ,  מלשון  קומפוזיציה  .  
כל  היצירות  שלי  נולדות  בסטודיו  אבל  ראשית  ההתהוות  שלהן  לא  קשורה  לתהליך  כרונולוגי  או  למתי  סיימתי  את  העבודה  האחרונה  אלא  היא  קשורה  לדבר  מה  שקיים  בי  מאז  שאני  זוכר  את  עצמי  .  
זה  כמו  ביציות  בגופה  של  אשה  .  
היא  אינה  מכירה  את  הביציות  שלה  אבל  בכל  חודש  יש  לה  מחזור  והביציות  שלה  יושבות  בגופה  מאז  ומתמיד  .  
העבודות  שלי  הן  קצת  כמו  הביציות  שלי  -  הן  יוצאות  מחדש  בכל  פעם  אבל  הן  קיימות  הרבה  זמן  "  .  
כלומר  כבר  עכשיו  מתבשלת  לה  העבודה  החדשה  ?  
"  פיסית  לא  התחלתי  להשקיע  זמן  ואנרגיה  בעבודה  חדשה  אבל  לכשאתחיל  ,  לא  אלך  קדימה  אלא  אתחבר  למשהו  שהוא  ממזמן  ,  ואלך  אחורה  למקום  שהוא  מאוד  ראשוני  בי  "  .  
האם  לדעתך  נולדת  אמן  ?  
"  אני  אף  פעם  לא  קורא  לעצמי  אמן  .  
אני  נולדתי  חיה  .  
זה  מה  שאני  קודם  כל  ,  גם  היום  .  
אני  חיה  ,  במובן  של  '  אנימל  '  ולא  במובן  של  '  ביסט  '  .  
בן  אנוש  שהוא  חיה  ,  אינטליגנטית  מאוד  אולי  ,  אבל  חיה  "  .  
איך  באה  לידי  ביטוי  החייתיות  שלך  ?  
"  בערנות  החושים  שלי  .  
ביצירה  ובקשר  שלי  עם  אנשים  שאיתם  אני  עובד  וחי  .  
וגם  בקשר  שלי  עם  היקום  .  
גם  היום  אני  באיזה  מקום  אותה  חיה  שהייתי  כשנולדתי  ,  כשאני  נוכח  היקום  .  
לכן  ,  במקום  הכי  מרגש  והכי  אינטימי  שלי  בעבודה  אני  אף  פעם  לא  חושב  על  עצמי  כעל  אמן  .  
אם  וכאשר  אני  חושב  על  עצמי  במקום  של  הגדרה  ,  אני  אפילו  לא  חושב  ,  אני  מרגיש  הרבה  יותר  את  החיה  שבי  וזה  לא  מבטל  את  המקום  החושב  .  
חיה  עם  פרספקטיווה  ,  כלומר  עם  יכולת  לראות  את  עצמי  מבחוץ  .  
פרספקטיווה  היא  דבר  שמאוד  משתכלל  "  .  
איזו  חיה  אתה  הכי  אוהב  ?  
"  חיית  אדם  .  
המקום  הזה  של  להתבונן  בחיות  ולראות  את  מה  שאני  מכנה  האלגנטיות  בשלמותה  ,  זה  הדבר  ,  וזה  יכול  להיות  סנאי  בדיוק  כמו  ברדלס  .  
רק  לבן  אנוש  אין  את  האלגנטיות  המושלמת  .  
לפעמים  התכונה  הזו  ניכרת  אצל  מישהו  וזה  רק  כאשר  הוא  מתחבר  באמת  לחיה  שבו  ,  ואז  האלגנטיות  נובעת  לא  מתוך  רצון  להיות  אלגנטי  אלא  מתוך  רצון  להישרדות  .  
מה  שחיות  עושות  זה  לשרוד  ,  והמקום  האלגנטי  בחיה  הוא  כאשר  היא  שוכבת  או  מחכה  לטרף  .  
אלגנטיות  בשלמותה  .  
זה  המקום  שאני  מנסה  להביא  את  עצמי  אליו  ולהביא  את  הרקדנים  אליו  .  
לרקוד  מתוך  המקום  הזה  שהוא  חלק  מההישרדות  ומהרצון  להתקיים  וכל  זה  נעשה  עם  פרספקטיווה  של  חיות  "  .  
האם  אתה  ער  לעובדה  שיש  אנשים  שתופסים  אותך  כטווס  ?  
"  אני  ער  לכך  ואני  די  נעלב  .  
מי  שבאמת  עבד  איתי  ,  במקום  אינטימי  ועמוק  ,  ואפילו  רק  קצת  הכיר  אותי  ,  לא  יאמר  זאת  .  
אני  חושב  שיש  לי  פרונט  שהוא  הרבה  יותר  קשוח  ממה  שקיים  מאחוריו  .  
מין  מכניזם  של  הגנה  שבו  אני  יוצר  מרחק  שלפעמים  מאוד  חשוב  .  
אני  אוהב  קור  כמו  חום  ,  כך  שגם  קור  הוא  חלק  מהמייק  -  אפ  שלי  .  
איכות  החיים  שלי  בנויה  מיחסים  טובים  עם  אנשים  "  .  
כשאני  לבד  אני  יכול  לחשוב  היצירה  "  וירוס  "  נוצרה  בעצם  בסטודיו  .  
יש  לנהרין  מגוון  של  טכניקות  כדי  להכניס  את  עצמו  למשטר  עבודה  ואין  הכוונה  לאוכל  הבריא  שהוא  מקפיד  לאכול  או  לאימונים  והעבודה  על  הגוף  לפי  שיטה  ייחודית  שהוא  פיתח  .  
"  אני  אוהב  להיות  במקום  של  רעב  וכשאני  יוצר  אני  בכוונה  לא  אוכל  כל  היום  ובטח  לא  בחזרות  .  
ההיפך  משובע  .  
אני  גם  עושה  אמבטיות  פושרות  כדי  להרגיש  צף  .  
אני  נוסע  רק  על  אופניים  ואני  רוקד  וזז  הרבה  .  
בהתחלה  אני  רוקד  איתם  ואני  גם  רוקד  לבד  .  
"  רוב  הדברים  הנכונים  לי  ביצירה  מתרחשים  בסטודיו  .  
שם  אני  מקבל  את  ההחלטות  .  
כשאני  לבד  ,  אני  יכול  לחשוב  על  כיוון  ,  אני  יכול  להסיק  מסקנות  .  
אני  יכול  לחלום  ולפנטז  ואני  יכול  להרגיש  דברים  .  
אבל  ההחלטות  איזו  תנועה  לעשות  ,  ההחלטות  הקשורות  לתוכן  ולצורה  ,  כל  זה  קורה  בתהליך  בסטודיו  שהוא  בבחינת  כור  ההיתוך  .  
כשאני  עובד  על  יצירה  יש  גם  צד  מאוד  פאסיווי  ,  שדברים  מגיעים  אלי  תוך  כדי  התהליך  .  
לא  חיפשתי  מוסיקה  ערבית  אלא  פשוט  נתקלתי  בה  כשעשיתי  דבר  מה  אחר  .  
כך  גם  פגשתי  את  קרני  פוסטל  .  
כשאני  נמצא  בתהליך  ,  אני  מאוד  פתוח  .  
אני  כאילו  מתרחץ  באיזה  נהר  שדברים  עוברים  בו  ואני  עוצר  ולוקח  מה  שאני  רוצה  .  
הצד  השני  הוא  הצד  האקטיווי  שבו  עלי  להחליט  אילו  קטעים  אקח  מתוך  המחזה  או  איזה  רקדנים  יקחו  חלק  ביצירה  וכו  '  .  
בתהליך  עבודה  כזה  היצירה  מחליפה  צורות  .  
אפילו  בשבוע  הלפני  אחרון  של  החזרות  עוד  הוספנו  והוצאנו  טקסטים  .  
אני  אגב  נותן  קרדיט  לרקדנים  כשותפים  ליצירה  .  
המפגש  שלי  איתם  הוליד  את  היצירה  "  .  
"  אמא  שלי  רצתה  בן  !  "  מכריזה  רקדנית  באמצע  היצירה  .  
ובהמשך  מטעימה  רקדנית  אחרת  שאלוהים  הוא  רק  המצאה  ככל  ההמצאות  .  
רקדנית  אחרת  מתוודה  :  "  אני  אוהבת  שזה  מוזר...  אני  אוהבת  שהגוף  שלי  זז...  אני  אוהבת  את  הריח  שלי...  את  הזיעה...  אני  אוהבת  מקלחת  קרה...".  נהרין  הוא  זה  ששם  בפי  הרקדניות  שלו  את  הטקסטים  האישיים  הללו  .  
הוא  מכנה  את  הפרקים  האלה  "  הסיפורים  האישיים  של  הרקדניות  "  .  
לא  בקלות  הסכים  שהפרט  הזה  יתפרסם  וכשאני  תוהה  על  המתפרש  מן  הטקסט  הנ"ל  ,  אמר  :  "  כשהרקדנית  אומרת  שהיא  אוהבת  שזה  מוזר  או  שהיא  אוהבת  מקלחת  קרה  ,  אני  לא  מרגיש  שהיא  מתנצלת  .  
אני  מרגיש  שהיא  הרבה  יותר  נהנתנית  .  
אני  לא  אוהב  את  הפירוש  ללשון  נקבה  בכתיבה  שלי  .  
אני  יותר  '  זליג'  מאשר  אשה  .  
מכל  מקום  הסיטואציה  משאירה  הכל  פתוח  לצופה  להרגיש  מה  שהוא  רוצה  .  
זה  גם  עבר  תהליך  .  
בשלב  מוקדם  יותר  חשבתי  שיהיו  prefix=ב  '  וירוס  '  הסיפורים  של  כולם  ,  אבל  זה  הלך  והתרוקן  ובסופו  של  דבר  נשארו  רק  שלושה  סיפורים  .  
הקול  הנשי  מספר  על  חוויות  מאוד  מסוימות  "  .  
"  וירוס  "  ,  אומר  נהרין  ,  תהיה  שטופת  אור  מההתחלה  עד  סופה  .  
"  יש  משהו  מאוד  סטרילי  ברצפה  הלבנה  ,  בתאורה  ובתלבושות  .  
זו  עבודה  אישית  ,  תפורה  ומדויקת  יותר  מכל  העבודות  שלי  .  
השתכללתי  ,  וגם  היה  לי  תהליך  מדהים  עם  הרקדנים  שהביאו  אותי  למקומות  שלא  הייתי  בהם  קודם  לכן  .  
"  העבודה  היא  לא  על  הקורבן  התמים  והיא  לא  על  אהבה  והיא  לא  על  געגועים  והיא  לא  על  החלש  והחזק  והיא  לא  על  אלוהים  ,  ובסוף  אגיד  לך  שהיא  כן  מכילה  הכל  באיזה  מקום  .  
היצירה  היא  על  הפיוז'ן  בין  הדברים  .  
היא  על  הערבוב  והבלבול  בין  הדברים  .  
יש  קטע  שאחת  הרקדניות  אומרת  שהיה  לה  גילוי  בגיל  12  כשהיא  הבינה  שאלוהים  הוא  המצאה  כמו  הרנטגן  או  הפיצה  .  
"  יש  משהו  בדיבור  על  העבודה  שהוא  כנראה  לא  יכול  להיות  מדויק  ,  והוא  לא  יכול  לייצג  באמת  את  מה  שאני  חושב  ומרגיש  .  
חשוב  לי  שיהיה  מעניין  לצופים  .  
המעניין  הוא  החדש  .  
הייתי  מודע  למפגש  המרתק  שנוצר  עם  התוכן  ,  אבל  הדינמיקה  של  התנועה  ביצירה  נקבעה  מהקצב  של  המלים  ובמיוחד  מהרווח  שביניהן  .  
בסך  הכל  יצרתי  מעט  תנועה  שיצאה  מתוך  המילולי  .  
אני  גם  יוצר  מעט  תנועה  שיוצאת  מתוך  מוסיקה  "  .  
אני  פריק  של  בשר  אדם  ג'מאל  חביב  אללה  ,  בן  ,  34  מוסיקאי  וכוריאוגרף  נזכר  השבוע  איך  פגש  את  נהרין  ורקדניו  כשבאו  לערב  מחול  משותף  בנצרת  לפני  כשלושה  חודשים  .  
חביב  אללה  ולהקתו  '  אלמאג'ד'  ,  שפועלת  כבר  כתשע  שנים  והשתתפה  במיטב  הפסטיבלים  בירדן  ובטוניס  ,  התבקשו  להכין  קטע  באורך  של  כרבע  שעה  לקראת  המופע  המשותף  עם  בת  שבע  .  
עבודתו  של  חביב  אללה  נסמכת  על  שירים  עממיים  שליקט  מזקני  כפרו  ,  עין  מאהל  .  
שלושה  שירים  כאלה  מתנגנים  במהלך  "  וירוס  "  ,  והם  הוקלטו  לראשונה  באולפן  הקלטות  תל  אביבי  .  
כאשר  הרקדנים  של  בת  שבע  -  ישראלים  ,  יפאנים  וכל  השאר  -  שרים  בערבית  "  למה  אתה  עוזב  את  המולדת  שלך  ?  "  ,  הפזמון  של  השיר  השני  ,  הם  עושים  זאת  היטב  משום  שחביב  אללה  אימן  אותם  .  
כך  לפחות  הוא  חש  .  
שלושת  השירים  שלקח  נהרין  ליצירה  מגוללים  פרשיה  מלפני  כחמישים  שנה  אודות  צעירה  שהתאהבה  בגבר  מהכפר  ,  ומשפחתה  שידכה  אותה  לגבר  אחר  .  
האהוב  נאלץ  לעזוב  את  הכפר  ואילו  הצעירה  החליטה  שלא  להינשא  אלא  לנדוד  הרחק  גם  כן  ואולי  למצוא  חתן  בכפר  אחר  ,  דבר  הנחשב  למביש  .  
כאשר  נודע  לאהובה  שהיא  עזבה  הוא  שב  לכפר  כדי  לקחת  אותה  לאשה  ,  אפילו  בכוח  .  
"  הסוף  של  הסיפור  נשאר  פתוח  אבל  המסר  הוא  שמי  שעוזב  את  הבית  והאדמה  שבה  נולד  ,  דינו  לסבול  "  ,  אמר  חביב  אללה  ,  "  כואב  לי  המצב  שאליו  הגיעה  המדינה  .  
13  אזרחים  ערבים  שנהרגו  באוקטובר...  יחסי  יהודים  ערבים  .  
בעוד  הפצעים  פתוחים  הגיעו  לבית  שלי  נהרין  ואנשיו  .  
זה  היה  באמצע  ארוחת  הרמדאן  ,  כמעט  הזלתי  דמעה  .  
הם  הקשיבו  לקוראן  עד  לזמן  הארוחה  והם  אכלו  איתנו  .  
מאותו  רגע  אני  אוהב  את  נהרין  ,  ונשבענו  לעבוד  ביחד  .  
רק  האמנים  ,  הם  שבכוחם  לשנות  את  המצב  הפוליטי  בארץ  .  
התמלאתי  תקווה  מאז  שהוא  לקח  את  המוסיקה  שלי  ליצירה  שלו  "  .  
נהרין  :  "  המוסיקה  של  חביב  אללה  מאוד  יפה  ולכן  לקחתי  אותה  .  
במקור  רציתי  מוסיקת  כליזמרים  והקשבתי  להרבה  מוסיקה  מהסוג  הזה  ולא  הצלחתי  לאהוב  את  זה  מספיק  .  
כשראיתי  את  הלהקה  של  חביב  אללה  ,  להקת  חובבים  שאירחה  אותנו  ,  ושמעתי  את  ארבעת  הנגנים  ,  נורא  התלהבתי  .  
הדבר  האחרון  שאני  יכול  להאשים  את  עצמי  זה  שיש  פה  עניין  טרנדי  .  
אני  מתמרד  נגד  טרנדיות  "  .  
יש  סצנה  prefix=ב  "  וירוס  "  ,  שממש  נדמית  כלקוחה  מערוץ  האופנה  .  
נהרין  אומר  שהאסוציאציה  מצוינת  מאחר  שכבר  כשבועיים  שהוא  והרקדנים  קוראים  לקטע  "  תצוגת  אופנה  "  .  
"  לא  עובר  יום  שאני  לא  עובר  דרך  ערוץ  האופנה  "  ,  הוא  אומר  .  
לשאלה  מה  הוא  מחפש  בערוץ  המסוים  הזה  יום  יום  ,  אמר  נהרין  :  "  אני  לא  פריק  של  בגדים  .  
אני  לא  פריק  של  שום  דבר  .  
אני  פריק  של  בשר  אדם  ואני  מסתכל  על  ערוץ  האופנה  בשביל  הבשר  "  .  
אפשר  לדבר  על  מקורות  השראה  בהקשר  המסוים  הזה  ?  
"  מקור  ההשראה  הוא  חקירה  של  תנועה  .  
זו  התחושה  שלי  ,  כמו  ילד  העומד  נפעם  נוכח  היקום  ונהנה  .  
השראה  זה  האנשים  שאיתם  אני  עובד  ,  וספרים  שאני  קורא  .  
עכשיו  אני  קורא  פרימו  לוי  ,  רודולף  ארנהיים  ויואל  הופמן  "  .  
מבחן  של  גבולות  נהרין  ,  בן  ,  49  הוא  יוצר  מוערך  שמאחוריו  שורה  ארוכה  של  כוריאוגרפיות  מרשימות  בתולדות  המחול  הישראלי  .  
"  קיר  "  ,  "  מבול  "  ,  "  אנאפאזה  "  ,  "  סבוטאז'  בייבי  "  ,  ועד  היצירה  האחרונה  "  משה  "  .  
הכל  כבר  כמעט  נכתב  אודות  האולמות  המלאים  ,  הפרסים  והעיטורים  ,  התשואות  והביקורות  שיצירותיו  קיבלו  .  
אין  לו  ארכיון  כתבות  והוא  לא  טורח  לשמור  אף  פיסת  ביקורת  .  
שאלתי  אם  אכן  נכתב  בניו  יורק  טיימס  prefix=ב  -  '  95  שהוא  אחד  מחמשת  הכוריאוגרפים  המובילים  בעולם  ,  והוא  הניד  בראש  שכן  .  
הוא  רק  שמע  על  כך  מחבר  ומעולם  לא  ראה  את  הכתבה  .  
"  הטקסטים  הללו  חוזרים  ונכתבים  ,  ולמעשה  די  חוזרים  על  עצמם  "  ,  העיר  .  
כדי  להישמע  מקצועי  יותר  ציין  ביובש  שבכל  להקה  שעמה  עבד  בארץ  או  בחו"ל  מתועדים  החומרים  הללו  בארכיון  .  
הוא  נולד  בשנת  '  52  בקיבוץ  מזרע  ,  וכשמלאו  לו  חמש  וחצי  עזבה  המשפחה  ,  הוריו  ,  אחיו  ואחותו  לקריית  עמל  לפני  שהפכה  לקריית  טבעון  .  
"  לא  הייתי  תלמיד  מצטיין  .  
ייתכן  שהגדירו  אותי  prefix=כ  '  טראבל  מייקר  '  .  
אהבתי  לעשות  מה  שאני  רוצה  וזה  יצר  קונפליקטים  .  
ההורים  שלי  היו  גמישים  .  
אמא  ידעה  שלפעמים  במקום  ללכת  לבית  הספר  ,  אני  יורד  למחסן  וקורא  .  
ייתכן  שהיא  לא  כעסה  כי  היא  ידעה  שאני  עושה  דבר  טוב  .  
לא  הייתי  תולעת  ספרים  .  
פשוט  לא  אהבתי  את  בית  הספר  כי  היה  משעמם  .  
עד  היום  אני  כותב  בשגיאות  .  
אני  קצת  דיסלקטי  .  
"  יש  לי  המון  זיכרונות  מהילדות  .  
מגיל  צעיר  נהניתי  מתאונות  פיזיות  שהיו  לי  .  
היה  משהו  במקום  שבו  הייתי  מגיע  עד  לגבול  הדק  -  אם  אפול  או  לא  .  
לפעמים  הייתי  נופל  ואני  זוכר  שזה  היה  בסדר  .  
זה  היה  חלק  ממקום  שאהבתי  כאילו  לגעת  ולהתחשמל  קצת  .  
מבחן  של  גבולות  אני  מניח  "  .  
הוריו  היו  חברי  השומר  הצעיר  .  
סביו  מצד  אמו  ,  צופיה  (  הייסנר  )  נהרין  ,  היו  חלוצים  מייבשי  ביצות  .  
אביו  ,  אליהב  נהרין  ,  היה  שחקן  prefix=ב  "  הבימה  "  בשנות  הארבעים  .  
בהמשך  היה  מורה  ומנהל  תיכון  וכיום  הוא  פסיכולוג  .  
האם  היתה  רקדנית  מחוננת  שנטשה  את  הריקוד  בשל  בעיות  בריאותיות  והשתלמה  בהוראת  תנועה  וקומפוזיציה  .  
"  כשהייתי  ילד  בן  שבע  לקחה  אותי  אמא  לשיעור  אצל  פלדנקרייז  הדגול  .  
אני  זוכר  אותו  כאיש  שמן  שמסתובב  בין  חמישים  נשים  ששכבו  על  הרצפה  והתעמלו  "  .  
נהרין  התעניין  מגיל  צעיר  במה  הגוף  יכול  לעשות  .  
הוא  עסק  בהתעמלות  ובאקרובטיקה  .  
הוא  ניגן  בגיטרה  .  
"  הילדות  שלי  היא  המקום  הסנטימנטלי  .  
אני  לוקח  גיטרה  ליד  ומיד  חוזר  אחורה  ליום  שבו  חזרתי  הביתה  מבית  הספר  ,  כשהייתי  כבן  עשר  ,  ועל  המיטה  היתה  מונחת  גיטרה  שאמא  קנתה  לי  .  
אני  רוב  הזמן  מחובר  למקום  ההוא  שלא  יחזור  אף  פעם  ,  לחוויות  של  הילדות  .  
מבחינתי  הזמן  שעבר  מאז  מאוד  קצר  .  
בצ'יק  אני  הופך  לילד  ומתחבר  לשם  .  
כל  הזמן  אני  שואב  מהמקום  הזה  .  
הייתי  ילד  לבד  ,  בכיף  .  
ילד  לבד  מול  היקום  "  .  
תקופת  הנערות  שמורה  בזיכרונו  כתקופה  מבלבלת  .  
הוא  למד  בתיכון  גרינברג  שבטבעון  ,  הוא  רקד  פה  ושם  ,  והוא  ניגן  ועסק  בספורט  .  
ללשכת  הגיוס  הוא  הגיע  עם  נקע  ברגל  ורצועות  קרועות  ,  שהולידו  פרופיל  45  .  
"  אני  לא  זוכר  שהרגשתי  בושה  .  
הרגשתי  נעלב  .  
אני  ,  שהייתי  ספורטאי  מצטיין  ויכולתי  לעשות  הכל  ,  הוגדרתי  כבעל  כושר  לקוי  "  .  
במקום  יחידה  קרבית  הוא  נאלץ  להסתפק  בשירות  בלהקה  צבאית  כזמר  וכרקדן  ,  בלהקת  פיקוד  צפון  עם  מיקי  גורביץ  ושרי  צוריאל  .  
סמוך  לשחרור  החל  בתהליך  הרשמה  ללימודי  ארכיטקטורה  אלא  שמלחמת  יום  הכיפורים  פרצה  והוא  נדרש  להישאר  חצי  שנה  נוספת  בשירות  צבאי  .  
יום  אחד  אמו  התקשרה  לבת  שבע  ושאלה  אם  הבן  יכול  לבוא  לשיעור  בלהקה  .  
התשובה  היתה  חיובית  .  
"  אמי  ידעה  שאני  אוהב  לרקוד  .  
עשיתי  סדנה  עם  יהודית  ארנון  ,  עבדתי  בחיפה  עם  ג'ין  היל  סגן  ,  כוריאוגרף  .  
כבר  בשנות  התיכון  התחלתי  לרקוד  אבל  לא  באופן  מסודר  .  
אהבתי  אז  להתפזר  והיו  הרבה  תחומים  שעניינו  אותי  .  
ידעתי  שאני  מוכשר  ,  כי  הצטיינתי  כמתעמל  כבר  בגיל  עשר  .  
ידעתי  שהדברים  האלה  באים  לי  בקלות  אבל  זה  אף  פעם  לא  פיתח  אצלי  אמביציה  "  .  
נהרין  התייצב  לשיעור  אחד  בבת  שבע  ונשאר  .  
"  היה  שיעור  בסגנון  מרתה  גרהאם  .  
המורה  היתה  נעמי  לפסנזון  ואני  התאהבתי  בה  מיד  .  
היא  היתה  ממוצא  ארגנטינאי  ואחת  הנשים  היפות  שראיתי  .  
היא  פשוט  כישפה  אותי  .  
היה  לה  ריח  מדהים  .  
הייתי  מאוד  לא  מפותח  ,  ופשוט  כמו  קוף  עשיתי  כל  מה  שאחרים  עשו  "  .  
נהרין  הוזמן  לחזור  למחרת  לבת  שבע  וכעבור  כחודש  החל  להופיע  עם  הלהקה  .  
חלפו  כמה  חודשים  ומרתה  גרהאם  הגיעה  לעבוד  עם  בת  שבע  .  
"  היא  היתה  כבת  ,  80  קטנה  פיזית  ונורא  נמוכה  אבל  היא  הצליחה  למלא  את  הסטודיו  .  
זה  היה  prefix=ב  -  '  75  ואצלה  ובזכותה  עשיתי  את  הכוריאוגרפיה  הראשונה  שלי  "  .  
גרהאם  העלתה  את  "  חלום  יעקב  "  ,  ועל  נהרין  היא  הטילה  את  תפקיד  עשיו  .  
היא  הפקידה  בידו  של  נהרין  רומח  וציוותה  עליו  להכין  סולו  של  דקה  .  
נהרין  זוכר  שהיא  אמרה  לו  שהוא  רקדן  טבעי  ,  ושהוא  מזכיר  לה  את  בוב  פאוול  ,  רקדן  שנהרין  זכה  לראות  בניו  יורק  על  במה  זמן  קצר  לפני  שפאוול  קפץ  מגג  של  בניין  אל  מותו  .  
"  פאוול  היה  רקדן  רך  ,  חתולי  ואפילו  אנדרוגני  .  
מאוד  ההיפך  ממאצ'ו  .  
מצד  שני  היה  בו  המון  כוח  "  .  
גרהאם  הזמינה  את  נהרין  לניו  יורק  להצטרף  ללהקה  שלה  .  
בתוך  שנה  הוא  כבר  למד  בבית  הספר  לבלט  של  ניו  יורק  ,  והיה  חבר  בלהקה  של  גרהאם  .  
"  הכל  קרה  מהר  וזה  לא  עשה  לי  טוב  .  
לא  נתתי  לדברים  לחלחל  ולא  היה  לי  זמן  לעצמי  .  
prefix=ב  -  '  76  עצרתי  הכל  והלכתי  ללמוד  בג'וליארד  "  .  
במקביל  רקד  נהרין  בכל  מיני  מסגרות  של  פרינג'  ובג'וליארד  ,  ושם  פגש  אשה  שהשפיעה  עליו  רבות  ,  יפאנית  אמריקאית  בשם  קאזוקו  היראביאשי  .  
"  היא  לימדה  אותי  מהי  רצינות  ,  איך  להתלהב  מעבודה  קשה  ,  וצניעות  .  
היא  נתנה  לי  את  ההזדמנות  הראשונה  ליצור  כשהציעה  לי  לעבוד  בסטודיו  הפרטי  שלה  בדאון  טאון  .  
שם  עשיתי  את  ההופעות  הראשונות  שלי  "  .  
בהמשך  הצטרף  נהרין  ללהקתו  של  מוריס  בז'אר  בבריסל  .  
"  ידעתי  שאני  מצוין  מאז  שאני  זוכר  את  עצמי  .  
מצוין  לא  בקטע  של  הכי  טוב  אלא  מצוין  בקטע  של  הפוטנציאל  .  
מגיל  מאוד  צעיר  אני  זוכר  תחושה  שמה  שאני  רוצה  ,  אני  יכול  לעשות  .  
דווקא  בגלל  זה  לא  ניסיתי  להיות  הכי  חזק  וטוב  .  
זה  בכלל  לא  חשוב  לי  .  
אני  זוכר  שבתחרויות  ריצה  בבית  הספר  ,  הייתי  רץ  אחרי  זה  שהגיע  ראשון  .  
אני  זוכר  את  עצמי  רץ  אחרי  הגב  של  מישהו  אחר  ואומר  לעצמי  שאני  לא  חייב  לעבור  אותו  .  
מרתה  גרהאם  ומוריס  בז'אר  ,  כל  זה  באמת  בילבל  אותי  .  
היה  שלב  כשהייתי  בלהקה  של  בז'אר  שהרגשתי  שאם  אני  נשאר  -  אני  מתאשפז  .  
היה  קשה  .  
כבר  לא  באמת  נהניתי  .  
לא  היה  לי  סיפוק  מהעובדה  שאני  חבר  בלהקה  כה  מכובדת  .  
לא  היו  לי  חברים  "  .  
החופש  לא  להתפשר  נהרין  חזר  לארץ  ועבד  זמן  מה  עם  להקת  בת  דור  .  
בינתיים  פגש  את  מי  שכיום  היא  אשתו  ,  מארי  קאז'וארה  ,  רקדנית  בלהקתו  של  אלווין  איילי  ,  אמריקאית  ממוצא  יפאני  .  
הם  חזרו  לניו  יורק  prefix=וב  -  1980  הוא  יצר  את  העבודה  הראשונה  שלו  ,  "  הרו  נו  אומי  "  ,  דואט  עם  רקדנית  נוספת  .  
הוא  המשיך  לפעול  מהסטודיו  של  היראביאשי  ולא  חדל  לעבוד  .  
prefix=ב  -  '  82  הוא  הוזמן  להעלות  את  "  הרו  נו  אומי  "  בארץ  ,  בבת  שבע  ,  ולמעשה  עד  שחזר  סופית  prefix=ב  -  1990  כדי  לכהן  כמנהל  האמנותי  של  הלהקה  ,  הבסיס  היה  ניו  יורק  וממנו  הגיח  לעבוד  בארץ  ובאירופה  .  
איך  אתה  תופס  את  המושג  הצלחה  ?  
"  הצלחה  זה  דבר  נעים  .  
אני  לא  מתעורר  בבוקר  ואומר  '  אני  מצליח  '  .  
ההצלחה  של  הלהקה  ושלי  כיוצר  ,  נותנת  לי  הרבה  פעמים  חופש  להעיז  יותר  .  
גם  העובדה  שאני  יכול  לעבוד  בכל  מקום  בעולם  ,  ואני  לא  תלוי  באישור  מיידי  של  מישהו  לגבי  מה  שאני  עושה  כרגע  ,  מרחיב  אפשרויות  .  
מהמקום  שבו  אני  יוצר  את  '  וירוס  '  ,  אני  מרגיש  שיש  לי  החופש  לא  להתפשר  .  
הפשרה  היחידה  שאני  עושה  היא  עם  המגבלות  של  עצמי  .  
אני  לא  צריך  ליצור  עבודה  לקהל  רחב  ,  ואני  לא  צריך  לענות  לציפיות  מעבר  למה  שאני  באמת  מסוגל  לעשות  .  
אני  חושב  שהמקום  הזה  קשור  להצלחה  .  
זה  שאני  יכול  להיות  רגוע  ואני  יכול  גם  מחר  לפרוש  או  לעשות  משהו  אחר  לגמרי  ,  כמו  להוציא  דיסק  של  שירי  רוק  או  לכתוב  שירה  .  
הסיבה  שאני  ממשיך  היא  כי  אני  עדיין  נהנה  "  .  
המקום  שלך  בעולם  הוא  מקום  מבוסס  ומכובד  .  
"  מבחינת  הילד  מול  היקום  שזה  המקום  הכי  מרכזי  בחיי  ,  שום  דבר  לא  השתנה  .  
צריך  לשים  דברים  בפרופורציה  .  
אני  סך  הכל  כוריאוגרף  ומדובר  במחול  ומדובר  בקבוצה  קטנה  של  רקדנים  ואנשים  שאוהבים  לעבוד  יחד  "  .  
מה  אתה  מרגיש  כשאתה  שומע  שבבתי  ספר  יסודיים  מעלים  כיום  את  "  אחד  מי  יודע  "  בהצגות  הסיום  ?  
שהיצירה  נכנסה  כבר  לקאנון  ?  
"  אני  מבין  למה  את  מתכוונת  אבל  אני  גם  מודע  לכך  שהביצוע  קצת  עילג  ומכאן  שזה  יותר  מבייש  אותי  מאשר  מרומם  .  
החיים  לא  מתנהלים  בתוך  הדבר  הגדול  הזה  שזה  אתה  מול  ההצלחה  שלך  .  
החיים  שלי  מתנהלים  מול  היום  יום  הקטן  שלי  .  
במקום  הזה  אני  מרגיש  באמת  יותר  רגוע  .  
בגיל  שישים  אני  מניח  שאהיה  הרבה  יותר  מאושר  .  
אני  מרגיש  את  ההתקדמות  הזאת  .  
יש  לי  כמעט  געגועים  לגיל  60  "  .  
60  זה  גם  זיקנה  ומחלות  .  
"  כן  ,  אבל  יש  גם  את  הדבר  האחר  ,  את  המודעות  המאוד  ברורה  שאני  אוכל  למצוא  תענוג  עוד  יותר  גדול  "  .  
וזה  יהיה  עם  הריקוד  ?  
"  אני  אפילו  לא  יודע  .  
המקום  הזה  ,  הריקוד  ,  חובק  תחומים  נוספים  .  
בתוך  המחול  אני  עוסק  בכתיבה  ,  בצילום  ,  בעיצוב  ,  במוסיקה  .  
התנועה  היא  לב  העניין  אבל  הגוף  הגדול  הזה  מכיל  עוד  דברים  ומה  שמשתנה  זה  רק  האיזון  ביניהם  "  .  
האם  אתה  פרפקציוניסט  ?  
"  אני  לא  חושב  שיש  דבר  כזה  .  
אין  דבר  מושלם  שאליו  אני  שואף  .  
אני  בעד  להגיע  למקום  שאני  חושב  שהוא  המקום  הנכון  .  
אני  יודע  שזה  המקום  הנכון  כי  אני  מרגיש  את  זה  .  
זה  הכל  רגשות  ,  חושים  ,  מחשבה  והבנה  "  .  
האם  אתה  אדם  פוליטי  ?  
"  הצבעתי  בשתי  מערכות  הבחירות  האחרונות  ,  לראשונה  בחיי  .  
שיכנעו  אותי  שאני  חייב  להצביע  .  
אפילו  לא  אמרו  לי  אהוד  ברק  .  
זה  היה  ברור  .  
שלא  תביני  לא  נכון  ,  אני  מאוד  מעודכן  במתרחש  .  
אני  לא  מרגיש  שאני  חי  בארץ  רעה  או  בארץ  גזענית  ואלימה  .  
אני  חי  בשכנות  עם  אנשים  גזענים  ,  עם  אנשים  אלימים  ורעים  .  
רוב  האנשים  שאני  עובד  איתם  וחבר  שלהם  הם  נהדרים  .  
אני  גם  בוחר  את  האנשים  שאני  במחיצתם  .  
אני  חי  במין  בועה  כמעט  כמו  כל  אחד  .  
למזלי  הצלחתי  למצוא  בועה  מאוד  טובה  "  .  
למה  הכוונה  שאתה  מעודכן  ?  
"  אני  זוכר  את  התחושות  שהיו  לי  בזמן  מלחמת  לבנון  כאשר  אחי  היה  חייל  והיו  לי  ממש  סיוטים  .  
מאז  המצב  לא  באמת  השתנה  .  
המצב  בארץ  די  דפוק  ודי  קרוע  .  
יש  לו  רק  מייק  -  אפ  אחר  .  
מה  שמשתנה  פה  זה  רק  המייק  -  אפ  אבל  סיפור  האימים  הנוכחי  מתקיים  כבר  הרבה  הרבה  שנים  .  
יש  לו  רק  נהגים  חדשים  .  
יש  לי  הרבה  שיחות  ביני  לבין  עצמי  עם  ברק  ושרון  ,  כי  אני  כועס  מאוד  "  .  
איך  ומתי  ?  
הרי  אתה  מוקף  שומן  סך  הכל  .  
אתה  חי  היטב  ,  אתה  מתוקצב  לא  רע  ,  ואתה  שותק  כמו  הרוב  בארץ  .  
"  אני  לא  מוקף  שומן  .  
אני  מוקף  באיכות  ובאנשים  שיש  להם  תרבות  ופרספקטיווה  .  
יש  לי  רגשי  אשמה  יום  יום  מעצם  היותי  חלק  מעם  מדכא  .  
זה  שאני  נהנה  מתמיכת  הממסד  זה  בזכות  המצוינות  שלי  .  
הם  לא  תומכים  בי  מטעמם  .  
הם  תומכים  בי  מתוקף  שיטת  הדמוקרטיה  שצריכה  לתמוך  באמנות  לשמה  .  
כך  שלא  צריך  להיות  קשר  בין  דעותי  הפוליטיות  לבין  גודל  התמיכה  באמנות  .  
אני  מפרנס  של  המון  אנשים  ולא  רק  של  חברי  הלהקה  .  
זה  מקום  האחריות  שלי  ,  האנרגיה  שאני  משפיע  יום  יום  כדי  לספק  שמחה  לכל  כך  הרבה  אנשים  .  
זה  לא  רק  אגו  טריפ  שלי  .  
יש  פה  התחשבות  יום  יומית  בצרכים  של  הרבה  אנשים  .  
בניתי  מודל  בלהקה  של  חברה  נאורה  שיש  בה  לא  רק  יהודים  ,  ולא  רק  סטרייטים  ,  ולא  רק  לבנים  .  
מה  שמאחד  אותם  זה  לא  דבר  פנאטי  או  אידיאולוגי  אלא  אהבה  אמיתית  למשהו  .  
יש  בלהקה  חופש  מוחלט  להיות  שונים  אחד  מהשני  ומצד  שני  יש  משמעת  עצמית  מדהימה  הבונה  משהו  חיובי  .  
כבר  שנים  שאני  מבין  שלא  חשוב  מי  יהיה  הנהג  בשלטון  ,  מעצם  תפקידו  ,  המעשים  שלו  יהיו  וייחשבו  כפשעי  מלחמה  .  
החיסולים  הגלויים  שמתבצעים  בשטחים  בזמן  האחרון  על  ידי  צה"ל  הם  לא  רק  פשעי  מלחמה  .  
הם  גם  תגובה  אווילית  שמעלה  את  רמת  הסיכון  שבה  אני  חי  .  
מעשים  כאלה  מולידים  עוד  אנשים  שרוצים  נקם  וששונאים  אותי  ובעיקר  זה  מעשה  טפשי  ואכזרי  "  .  
אתה  מוצא  מסתור  מהמצב  בעבודה  ?  
"  אין  לי  עבודה  וחיים  לחוד  .  
אני  לא  גומר  את  העבודה  כדי  ללכת  הביתה  כמו  רוב  האנשים  .  
העבודה  היא  החיים  שלי  והתענוג  .  
אני  ההיפך  ממפריד  תענוג  מביזנס  .  
אצלי  הם  יחידה  אחת  .  
אם  נחזור  לפוליטיקה  ,  אני  לא  מרגיש  שיש  לי  כוח  או  השפעה  .  
אולי  יש  בזה  משהו  כדי  לצאת  ידי  חובה  או  כדי  לספק  את  המקום  כביכול  ההומניסטי  במחאה  הקטנה  שלי  .  
אין  בכוחי  להשפיע  גם  אם  אתן  ראיון  עיתונאי  כזה  או  אחר  .  
נדרש  בארץ  בדק  בית  רציני  .  
אבל  ביצירה  שלי  ?  
אני  יכול  לעשות  מעט  .  
ניסו  לעשות  ממני  ראש  חנית  סביב  המופע  '  פעמוני  היובל  '  .  
בעבודה  האחרונה  של  '  משה  '  אמרתי  משהו  על  מקומות  קדושים  ,  שראוי  שייהפכו  למגרשי  חניה  וככה  תיפתר  הבעיה  .  
איזו  בעיה  ?  
בעיית  החניה  .  
אני  במיעוט  בארץ  הזו  .  
אני  חושב  שאלוהים  הוא  המצאה  ושאבן  לא  יכולה  להיות  קדושה  .  
אני  יכול  להבין  שיש  אנשים  שחושבים  שיש  אבנים  קדושות  אבל  האבן  היא  סתם  אבן  והקיר  הוא  סתם  קיר  ,  והכותל  הוא  סתם  אבנים  "  .  
אתה  איש  כועס  ?  
"  אני  סוער  מאוד  מבפנים  .  
הפאסון  שלי  מעיד  שאני  רגוע  וכך  חושבים  אנשים  .  
אלא  שאני  חיה  וזה  כבר  כולל  הכל  ,  את  האלימות  ואת  היצרים  "  .  
*  
