עדכון  אחרון  -  22:44  07/03/01  משרד  החינוך  /  השרה  החדשה  אינה  מתכוונת  להתערב  בענייניה  של  ש"ס  תוכנית  לבנת  :  דגש  על  "  העניין  הערכי  "  מאת  ראלי  סער  לימור  לבנת  שרת  החינוך  החדשה  ,  לימור  לבנת  ,  תיכנס  ללשכה  שלא  היתה  מאוישת  זה  שמונה  חודשים  ,  מאז  נטש  קודמה  בתפקיד  ,  יוסי  שריד  את  כסאו  ואת  הקואליציה  עקב  סירובו  למלא  אחר  תביעותיה  של  ש"ס  .  
השרה  לבנת  תהיה  פטורה  מהעימות  עם  משולם  נהרי  :  בהסכם  הקואליציוני  כבר  נקבע  שכנציג  ש"ס  במשרד  החינוך  יקבל  נהרי  לידיו  סמכויות  סגן  שר  מלאות  ,  שיעניקו  לו  שליטה  על  תקציב  של  יותר  prefix=מ  -  200  מיליון  שקל  ואוטונומיה  בכל  הנוגע  לרשת  מעיין  החינוך  התורני  .  
לבנת  אינה  מתכוונת  להתערב  בענייניה  של  ש"ס  במשרד  החינוך  .  
לדבריה  ,  "  יש  בציבור  הישראלי  קבוצות  רבות  שיש  להם  את  האפיונים  שלהם  והצרכים  שלהם  .  
החברה  הישראלית  בנויה  מפלורליזם  של  קבוצות  ,  ואנחנו  לא  יכולים  לאחד  את  כולם  לתרבות  אחת  "  .  
יומה  הראשון  של  לבנת  בתפקיד  צפוי  להיות  עמוס  במיוחד  .  
במשך  כמעט  שנת  לימודים  שלמה  קיימה  הפקידות  הבכירה  במשרד  החינוך  עשרות  דיונים  שמסקנותיהם  נערמו  בתיקים  עבי  כרס  ,  בהעדר  שר  שיממש  אותן  בפועל  .  
כל  אותם  סיכומי  דיונים  ייערמו  על  שולחנה  של  לבנת  ,  אם  כי  הזמן  הקצר  שנותר  עד  סוף  שנת  הלימודים  ,  לא  יאפשר  שינויים  של  ממש  בבתי  הספר  השנה  .  
לבנת  ,  הראשונה  מבין  אנשי  הליכוד  שתכהן  במשרד  החינוך  ,  תקבל  לידה  את  אחד  מהתיקים  הנחשקים  בממשלה  ,  שנושא  עמו  את  התקציב  השני  בגודלו  לאחר  תקציב  הביטחון  -  prefix=כ  -  24  מיליארד  שקל  .  
חינוך  ציוני  שרי  המפד"ל  זכורים  בציבור  כמי  שניסו  להטמיע  בבתי  הספר  את  החינוך  הערכי  ,  באמצעות  "  ארון  הספרים  היהודי  "  ,  שריד  הכניס  לתוכנית  הלימודים  משוררים  ערבים  ואת  הפרק  על  הטבח  בכפר  קאסם  .  
לבנת  אמרה  "  שתשים  דגש  על  העניין  הערכי  "  .  
לדבריה  ,  "  אני  רואה  חשיבות  עליונה  בהכנסת  חינוך  ציוני  ,  יהודי  ולאומי  למערכת  החינוך  .  
בשונה  מקודמי  בתפקיד  ,  אצלי  לא  יוכנסו  תכנים  פוסט  -  ציוניים  של  ההיסטוריונים  החדשים  אל  ספרי  הלימוד  "  .  
שרת  החינוך  החדשה  אמנם  לא  תוכל  לשנות  הרבה  בתוכנית  הלימודים  החדשה  בהיסטוריה  -  עד  שפרקי  התוכנית  יילמדו  בכל  בתי  הספר  ,  לבנת  כבר  תסיים  את  הקדנציה  שלה  ,  אך  היא  תוכל  לצנזר  ספרי  לימוד  כדוגמת  "  עולם  של  תמורות  "  ,  שכבר  נפסל  בידי  ועדת  החינוך  של  הכנסת  ללימוד  בחטיבות  הביניים  ,  מאחר  שלא  שם  די  דגש  על  הצגת  ערכיה  הציוניים  של  מדינת  העם  היהודי  .  
הצהרתה  של  לבנת  מלמדת  שהיא  מתכוונת  לקרוא  כל  שורה  בספרי  האזרחות  וההיסטוריה  החדשים  ,  ולא  תהסס  להחזיר  אותם  לשכתוב  .  
בהמשך  למסורת  שקבעו  ארבעת  שרי  החינוך  :  אמנון  רובינשטיין  ,  זבולון  המר  ,  יצחק  לוי  ושריד  ,  ייתכן  שגם  לבנת  תנסה  להטביע  את  חותמה  על  מערכת  החינוך  בקביעת  רפורמה  חדשה  בבחינות  הבגרות  .  
הפקידות  הבכירה  של  המשרד  ,  שכבר  מתורגלת  בנוהל  "  בגרות  לכל  שר  "  ,  צפתה  את  הבאות  והכינה  ללבנת  רפורמה  חדשה  ,  שזכתה  לשם  :  "  תוכנית  הצבירה  "  .  
כפי  שהשם  מרמז  ,  יוכל  כל  תלמיד  לגשת  לבחינות  הבגרות  בהתאם  לרמתו  ,  ולצבור  לו  את  הזכאות  לתעודת  הבגרות  ,  יחידת  לימוד  אחר  יחידת  לימוד  ,  עד  שישלים  את  מלוא  חובותיו  ויגיע  לצבירת  21  יחידות  לימוד  במקצועות  החובה  .  
אולם  לבנת  ,  ככל  הנראה  ,  צפויה  לאכזב  את  הפקידות  במשרדה  .  
השרה  החדשה  מגובשת  בדעותיה  ויודעת  היטב  איך  לחתור  להשגת  מטרותיה  ,  ולא  סביר  להניח  שתיאות  לקבל  רפורמה  מן  המוכן  בנושא  כה  חיוני  למערכת  החינוך  ,  מבלי  לשלוח  את  אנשי  משרדה  להכין  שוב  את  שיעורי  הבית  שלהם  .  
השביתה  והתקציב  עם  כניסתה  לתפקיד  יהיה  על  לבנת  לטפל  בשני  נושאים  בוערים  :  שביתת  המורים  ותקציב  החינוך  .  
שני  ארגוני  המורים  הסכימו  אמנם  לפתוח  זמנית  את  שערי  בתי  הספר  עד  שתושבע  הממשלה  החדשה  ,  אך  ללבנת  צפוי  משא  ומתן  מייגע  במטרה  לפשר  בין  תביעות  השכר  האסטרונומיות  של  המורים  (  5  -  3  מיליארד  שקל  )  לבין  מגבלות  תקציב  החינוך  .  
שכר  המורים  משולם  מהתקציב  שעליו  ממונה  לבנת  ,  והפנייה  של  כחמישית  מתקציב  החינוך  למשכורות  המורים  ,  לא  תאפשר  לשרה  החדשה  להגשים  את  מטרותיה  בתחום  החינוך  .  
לדברי  לבנת  ,  "  חשוב  בעיני  ליצור  שוויון  הזדמנויות  בחינוך  לכל  תלמידי  ישראל  .  
בין  התלמידים  היהודים  לבין  הדרוזים  והערבים  ,  בין  החרדים  לתלמידי  בתי  הספר  הממלכתיים  ,  בין  תלמידי  שכונות  המצוקה  וערי  הפיתוח  ובין  תלמידי  השכבות  המבוססות  "  .  
בלי  תוספת  ניכרת  לתקציב  החינוך  ,  לבנת  תתקשה  להשיג  שוויון  ההזדמנויות  בחינוך  .  
בעשור  האחרון  נוספו  מיליארדים  רבים  לתקציב  החינוך  ,  אך  כמעט  כולם  הופנו  לתשלום  תוספות  שכר  למורים  ולא  לשיפור  איכות  החינוך  .  
רמת  חינוך  נמדדת  במספר  השעות  השבועיות  שמשרד  החינוך  מקצה  לכל  תלמיד  ,  שמהן  הכיתה  בונה  את  סל  שעות  הלימוד  שלה  .  
ככל  שמספר  השעות  השבועיות  רב  יותר  ,  כך  יכולים  התלמידים  ליהנות  מגיוון  בתכני  הלימוד  ,  ומלימוד  בקבוצות  קטנות  מקצועות  מסובכים  כמו  מתמטיקה  ואנגלית  .  
בעשור  האחרון  לא  הוסיף  משרד  החינוך  ולו  שעת  לימוד  נוספת  אחת  לתלמידים  .  
בשש  השנים  האחרונות  אף  חל  קיפאון  במספר  שעות  הלימוד  שבתי  הספר  מקבלים  .  
פירוש  הדבר  :  התלמידים  החלשים  בערי  הפיתוח  ובשכונות  המצוקה  מתקיימים  על  מנת  השעות  הבסיסית  שמשרד  החינוך  מקצה  ,  והתלמידים  מהבתים  המבוססים  מקבלים  תוספות  של  שעות  לימוד  שנקנות  בכספי  ההורים  או  ממומנות  בתקציבי  העיריות  העשירות  .  
במציאות  שכזו  כמעט  לא  אפשרי  לצמצם  את  הפערים  בחינוך  .  
