עדכון  אחרון  -  04:55  01/03/01  אירוע  המלצות  לסוף  השבוע  רפי  כהן  ,  לה  רג'אנס  .  
השף  המבטיח  ביותר  במסעדה  כשרה  תצלום  :  אלכס  ליבק  פותחים  ספרים  *  הבימה  היינקן  קלאב  ,  שישי  ,  14:00  באירוע  "  פותחים  ספרים  "  השבוע  ישוחח  מנחם  פרי  ,  עורך  הוצאת  הספרייה  החדשה  ,  עם  דורון  נשר  על  ספרו  החדש  ,  שראה  אור  השבוע  ,  "  אחד  מרעננה  "  .  
בספר  מתאר  נשר  -  ספק  מעלה  זיכרונות  ספק  בורא  את  האירועים  מחדש  -  את  העיירה  הקטנה  רעננה  בישראל  של  שנות  prefix=ה  -  ,  60  ישראל  של  ימי  התום  .  
הספר  נכתב  במשך  שש  שנים  ,  ותחילתו  בסיפורים  שסיפר  בתוכנית  "  ציפורי  לילה  "  בגלי  צה"ל  .  
בחודשים  האחרונים  מתגורר  נשר  בסן  פרנסיסקו  ומשמש  כנציג  הקרן  הקיימת  לישראל  .  
"  הספר  הוא  על  רעננה  אבל  בעצם  הוא  על  כל  מקום  "  ,  אומר  נשר  ,  "  הוא  מדבר  על  ישראל  שהיתה  -  אני  לא  אוהב  את  הביטוי  היתה  ואיננה  כי  אין  דבר  כזה  -  אבל  בכל  זאת  יש  דבר  כזה  .  
הוא  פרק  חיים  של  מושבה  קטנה  ,  שהתקבצו  אליה  פליטי  עולם  ,  עם  שני  ספרים  ושתי  נפחיות  לאופניים  וכמה  מורים  -  ובתוך  זה  מתהווה  עולמו  של  אסמבלאז'  של  מאן  ריי  .  
הדינמיקה  האנושית  מאחורי  האוסף  ילד  "  .  
ואשר  לשאלה  מה  מתוך  התיאורים  אמת  ומה  בדיון  -  התשובה  נשארת  פתוחה  .  
"  הסופר  יוסל  בירשטיין  אמר  לי  :  '  אם  ישאלו  אותך  ,  תגיד  שהכל  אמיתי  '  "  ,  אומר  נשר  .  
"  הוא  צודק  ,  כי  ההבחנה  הזאת  היא  מלאכותית  .  
מבחינתנו  סיפור  יציאת  מצרים  -  אף  על  פי  שאינו  מופיע  בכרוניקות  המצריות  והארכיאולוגים  טוענים  שלא  היה  ולא  נברא  -  הוא  אמיתי  לגמרי  .  
הסיפור  הוא  האמת  .  
ברבות  הימים  ,  מה  שכתוב  בספר  שלי  יהיה  בעצם  הסיפור  של  רעננה  ,  ולא  משנה  אם  הקולנוע  השכונתי  נשרף  או  לא  ,  ואם  המורה  נחנק  ומת  בזמן  אכילת  הסנדוויץ'  או  לא  ,  ובכלל  לא  משנה  אם  תפסתי  על  חם  את  המורה  עושה  את  זה  עם  מישהו  אחרי  הסרט  .  
אני  שוכנעתי  שהכל  אמת  "  .  
עוד  prefix=ב  "  פותחים  ספרים  "  :  דב  אלבוים  ישוחח  על  ספרו  "  חיי  עם  האבות  "  עם  הבמאי  והמחזאי  שמואל  הספרי  ;  אגור  שיף  ישוחח  על  ספרו  "  סיפורים  לנסיעות  קצרות  "  עם  הבמאי  שמי  זרחין  ;  מיכאל  הנדלזלץ  ידבר  על  ספרו  "  חנוך  לוין  על  פי  דרכו  "  ;  אשר  רייך  ידבר  על  ספרו  "  הנשיקה  מבעד  למטפחת  "  ,  המציג  השוואות  בין  תרגומי  שירה  .  
על  קטעי  הקריאה  וההמחזה  אחראים  לאורה  ריבלין  ,  אלון  אבוטבול  ,  זהרירה  חריפאי  ויוסף  כרמון  .  
אינטרנט  אתר  מפה  :  http://www.mapa.co.il  ההחלטה  לצאת  לטיול  בשבת  לא  חייבת  להיגמר  ביער  בן  שמן  .  
אתר  האינטרנט  החדש  של  מפה  מציע  מאגרי  מידע  נרחבים  ,  שכוללים  מאות  מסלולים  ,  רבים  מהם  שגרתיים  פחות  .  
באתר  ,  שמוכיח  שעוד  יש  תקווה  לרשת  בעברית  ,  גם  הצעות  למקומות  לינה  ,  מסעדות  ,  שווקים  ואירועים  שונים  .  
המידע  ערוך  בקפדנות  ,  מלווה  בתצלומים  יפים  ,  ובעיקר  נוח  מאוד  להתמצאות  .  
אפשר  לבחור  מסלול  טיול  ברגל  ,  באופניים  או  ברכב  שטח  ,  ולהדפיס  את  מפת  האזור  .  
ואם  כבר  נמצאים  בסביבה  ,  כדאי  לעיין  ברשימות  הנלוות  על  המקומות  שאפשר  לערוך  בהם  פיקניק  ,  בתי  הקולנוע  באזור  ,  והמסעדות  המומלצות  ,  רבות  מהן  חבויות  מן  העין  .  
מדור  הלינה  מחולק  לסוגים  שונים  :  מלון  ,  צימר  ,  אכסניה  ,  חדרי  הארחה  בקיבוץ  ועוד  .  
אפשר  לבחור  את  הסוג  הנדרש  באזור  מסוים  ,  ולקבל  את  כל  הפרטים  על  המקום  ,  כולל  ציון  ,  מיקום  במפה  ,  ואם  יש  קפה  במטבח  .  
במדור  הטיולים  אפשר  לערוך  חיפוש  לפי  מלה  ,  או  חיפוש  כללי  יותר  שיעלה  גם  את  המומלצים  של  מפה  .  
באתר  גם  כתבות  מגזין  שונות  ,  ובהן  כתבה  על  מקומות  שכדאי  לשתות  בהם  בירה  בתל  אביב  ,  איך  מכינים  בירה  בבית  ,  וגם  כמה  מתכונים  של  חנוך  פרבר  .  
כתבה  אחרת  סוקרת  את  מקומות  האוכל  באשדוד  ,  מין  מעצמה  קולינרית  לפי  מפה  ,  שבה  ,  מתברר  ,  נמצאת  הקונדיטוריה  הטובה  ביותר  בארץ  .  
אמנות  ארטורו  שוורץ  -  "  כל  מה  שרציתם  לדעת  על  ארפ  ,  ברטון  ,  דושאן  ,  מגריט  ומאן  ריי  "  לרגל  התערוכה  "  חולמים  גלויי  עיניים  -  דאדא  וסוראליזם  מאוסף  שוורץ  "  *  הערב  ,  20:00  ,  מוזיאון  ישראל  ,  ירושלים  לכבוד  התערוכה  "  חולמים  גלויי  עיניים  -  דאדא  וסוראליזם  מאוסף  שוורץ  "  יתקיים  הערב  מפגש  עם  האספן  ארטורו  שוורץ  במוזיאון  ישראל  .  
שוורץ  ישוחח  עם  הקהל  על  אמנים  מרכזיים  כמו  אנדרה  ברטון  ,  מרסל  דושאן  ומאן  ריי  -  שעמם  היה  מיודד  -  ויפרוש  את  משנתו  הייחודית  על  דאדא  וסוריאליזם  .  
יש  להניח  כי  מפגש  עם  האספן  ,  שהוא  משורר  ,  חוקר  ואיש  אמנות  בעל  מעמד  בינלאומי  ,  יוסיף  להנאה  מהתערוכה  .  
התערוכה  רחבת  היקף  וכוללת  prefix=כ  -  350  עבודות  ,  שרבות  מהן  דורשות  התבוננות  זהירה  ומצדיקות  את  המאמץ  .  
לצד  עבודות  קונוונציונליות  -  ציור  או  פיסול  בפורמט  מסורתי  פחות  או  יותר  -  השכיל  שוורץ  לבחור  גם  עבודות  שנראו  שוליות  באותה  תקופה  ,  ובהן  עבודות  קטנות  ושבירות  ,  תצלומים  ואוספים  של  מכתבים  ופרסומים  .  
בין  העבודות  החשובות  ששוורץ  תרם  הפעם  למוזיאון  -  ועליהן  מבוססת  התערוכה  -  "  ליקוי  אדמה  "  של  יוזף  קורנל  ועבודות  אחדות  של  אנדרה  ברטון  ,  מחבר  המניפסט  הסוריאליסטי  שיצר  מעט  מאוד  עבודות  פלסטיות  .  
העבודה  היפה  ביותר  היא  "  אובייקט  חלום  "  של  ברטון  prefix=מ  -  ,  1945  אסמבלאז'  מקרטון  ,  צילומים  ופרווה  סינתטית  .  
חלקה  האחרון  של  התערוכה  מציג  ממורביליה  וכתבים  של  אמנים  ומשוררים  בתחום  הסוריאליזם  :  מכתבים  ,  שירים  ,  ספרים  וספרי  אמן  .  
השירים  כתובים  בצורות  ובאופנים  חזותיים  שונים  -  מקליגרמה  (  תבנית  ציורית  )  ועד  לטיפוגרפיה  מקורית  ביותר  .  
מוצגים  רבים  מתעדים  התכתבויות  של  האמנים  עם  שוורץ  ,  שוודאי  ירחיב  את  הדיבור  בהרצאה  על  הדינמיקה  האנושית  שמאחורי  האוסף  המרשים  .  
אוכל  מסעדות  כשרות  בעבר  מי  שרצה  לאכול  אוכל  כשר  וטוב  לא  מצא  את  מבוקשו  בתל  אביב  או  בירושלים  ,  אלא  דווקא  בפאריס  או  בניו  יורק  .  
אולם  כיום  יש  שפים  ישראלים  מוכשרים  ,  שמבשלים  מזון  כשר  ברמה  גבוהה  .  
המסעדות  הבאות  סגורות  בשבת  ,  אך  קצתן  מגישות  ארוחות  צהריים  בימי  שישי  וכולן  פתוחות  במוצאי  שבת  .  
לה  רג'אנס  (  מלון  המלך  דוד  בירושלים  )  :  רפי  כהן  הוא  השף  המבטיח  ביותר  המתמחה  כיום  באוכל  כשר  ,  והמסעדה  האלגנטית  שלו  היא  אחת  הטובות  בארץ  .  
בין  המנות  המעולות  שטעמתי  בה  :  פונדו  של  כמהין  לבנות  ושחורות  ,  גספאצ'ו  מלפפונים  עם  ואסאבי  ,  אספרגוס  בכמהין  שחורות  ,  סביצ'ה  אנטיאס  עם  טרטר  לימון  ,  ברבוניה  על  טפאנד  אנשובי  ,  ושקדי  עגל  עם  מאפה  תפוחי  אדמה  .  
גם  הקינוחים  מצוינים  .  
האוכל  יקר  ,  אך  התמורה  בהתאם  .  
פתוח  בראשון  עד  חמישי  ,  23:00  -  19:00  ,  ובמוצאי  שבת  .  
טל'  02  -  6208888  .  
לילית  (  מאז"ה  ,  42  תל  אביב  )  :  הלקוח  מתקבל  בסבר  פנים  יפות  ,  השירות  ידידותי  ,  האווירה  נעימה  והמנות  יצירתיות  .  
בין  המומלצות  :  מרק  דגים  ,  סלמון  מושחר  ,  ורביולי  ממולאים  בתרד  וחמאת  מרווה  .  
רמת  המחירים  בינונית  עד  יקרה  .  
פתוח  בראשון  עד  חמישי  ,  24:00  -  12:00  ,  שישי  עד  17:00  ומוצאי  שבת  עד  02:00  .  
טל'  03  -  6298772  .  
הנביאים  (  הנביאים  ,  54  ירושלים  )  :  האווירה  נעימה  ובלתי  פורמלית  והשירות  טוב  .  
אם  מזג  האוויר  נוח  ,  אפשר  לסעוד  גם  על  המרפסת  .  
בין  המנות  המומלצות  :  טרטר  סלמון  על  סורבה  תפוזים  ,  דניס  עם  אפונת  גינה  ,  ובטטות  בדבש  .  
הקינוחים  המומלצים  :  עוגת  שוקולד  חמה  או  קרם  ברולה  .  
רמת  המחירים  בינונית  .  
פתוח  בראשון  עד  חמישי  ,  23:00  -  12:00  ,  שישי  עד  כניסת  השבת  ומוצאי  שבת  .  
טל'  02  -  6247423  .  
שמוליק  כהן  (  הרצל  ,  146  תל  אביב  )  :  מסעדה  משפחתית  ותיקה  ,  שהיא  מופת  של  המטבח  היהודי  המסורתי  .  
מבחר  של  מאכלים  עתירי  כולסטרול  כמו  אווז  צלוי  ,  מרק  עוף  ,  חמין  עם  מעיים  ובשר  בקר  בתנור  .  
רמת  המחירים  בינונית  עד  יקרה  .  
פתוח  בראשון  עד  חמישי  ,  22:30  -  10:00  .  
טל'  03  -  6810222  .  
קלאסי  גיא  בן  ציוני  :  ויולה  ;  עמית  פלד  :  צ'לו  ;  עידו  בר  -  שי  :  פסנתר  *  בתוכנית  ברהמס  :  הסונטה  השנייה  לצ'לו  ,  הסונטה  הראשונה  לוויולה  ,  ושלישייה  אופ  '  114  .  
המרכז  למוסיקה  ירושלים  ,  שישי  ,  12:00  ;  צוותא  תל  אביב  ,  שבת  ,  11:11  היצירות  היפות  ביותר  של  ברהמס  הן  היצירות  הקאמריות  שבהן  כלל  קלרינט  .  
חמישיית  הקלרינט  אופ  '  115  היא  אולי  הידועה  שבהן  ,  אבל  ידועות  לא  פחות  הטריו  אופ  '  ,  114  וכמובן  שתי  הסונטות  אופ  '  120  -  היצירות  הקאמריות  האחרונות  שהלחין  בחייו  .  
יצירות  אלו  ,  עם  הקאמריות  הנוספות  משנות  חייו  המאוחרות  ,  כמו  הסונטה  השנייה  לצ'לו  והסונטה  אופ  '  100  לכינור  ,  מראות  את  צדדיו  המעניינים  של  מלחין  זה  :  הפאתוס  השורה  על  המוסיקה  שלו  ,  ומנגד  העידון  הניאו  -  קלאסי  שבה  .  
קונצרט  קאמרי  זה  מאפשר  הצצה  אל  עולמו  הקאמרי  של  ברהמס  המבוגר  ,  בשנים  1894  -  1886  .  
את  הקלרינט  מחליפה  כאן  ,  כמקובל  ,  הוויולה  בנגינתו  של  הוויולן  המצוין  גיא  בן  ציוני  ;  ואתו  מנגנים  עוד  שני  נגנים  ישראלים  צעירים  מעולים  ,  הצ'לן  עמית  פלד  והפסנתרן  עידו  בר  -  שי  .  
ההרכב  המודולרי  פותח  בשתי  סונטות  :  אופ  '  99  לצ'לו  ופסנתר  -  יצירה  שכולה  רגשנות  מלודית  והרמונית  ;  והסונטה  לוויולה  ופסנתר  אופ  '  120  מס'  ,  1  מושלמת  בצורתה  וספוגה  ברמזי  טרגיות  .  
לסיום  השלושה  מנגנים  יחד  את  הטריו  לקלרינט  או  ויולה  אופ  '  114  .  
בן  ציוני  ,  פלד  ובר  -  שי  רגישים  ומנוסים  מכדי  להחמיץ  את  הדקויות  הרגשיות  של  ברהמס  ואת  יפי  המלודיה  והצורה  ביצירות  המיוחדות  האלה  שלו  .  
