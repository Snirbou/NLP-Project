עדכון  אחרון  -  01:52  04/03/01  שוב  קשיים  במו"מ  בעניין  העברות  השחקנים  באירופה  השיחות  בין  פיפ"א  ,  אופ"א  והאיחוד  האירופי  נתקלו  בשני  מכשולים  מרכזיים  ,  שידחו  ככל  הנראה  לזמן  הקרוב  את  הסיכוי  להגיע  להסכם  בעניין  העברות  השחקנים  .  
שני  הנושאים  שנותרו  על  הפרק  ,  אחרי  שישה  חודשי  מו"מ  ,  קשורים  לנושא  הסנקציות  לשחקנים  שישברו  חוזה  עליו  הם  חתומים  ,  וכן  עניין  הפיצויים  שינתנו  לקבוצות  המגדלות  שחקנים  עד  גיל  23  .  
במכתב  ששלח  גרהארד  אייגנר  ,  מראשי  אופ"א  ,  לגוראן  פרסון  ,  נשיא  שוודיה  המכהן  גם  כנשיא  האיחוד  האירופי  ,  נכתב  כי  אם  לא  ימצא  פיתרון  מקובל  על  שני  הצדדים  בשני  הנושאים  הללו  ,  ימוגו  התקוות  להגיע  להסכם  כולל  בעניין  ההעברות  .  
דובר  מטעם  האיחוד  האירופי  סירב  להגיב  על  המכתב  ורק  מסר  ,  כי  הפגישה  הנוספת  המתוכננת  בין  כל  הצדדים  תהיה  כמתוכנן  מחר  בבריסל  .  
נציגי  אירגון  השחקנים  פיפרו  ,  שוב  לא  יגיעו  לפגישה  המתוכננת  מחר  ,  על  אף  שהציגו  את  עמדתם  ביום  רביעי  האחרון  בפני  ראשי  האיחוד  .  
מייקל  צ'רני  ,  דובר  מטעם  האיחוד  האירופי  ,  אמר  כי  הם  עדיין  אופטימיים  לגבי  מציאת  פתרונות  .  
אם  כל  הצדדים  לא  יגיעו  בסופו  של  דבר  להסכם  כולל  ,  עלול  האיחוד  האירופי  להכריע  לבדו  בעניין  ,  לרעת  הענף  ,  כאשר  יורה  להעניק  חופש  מוחלט  לשחקנים  לנוע  ממקום  עבודה  אחד  למשנהו  ברחבי  אירופה  ,  כמו  כל  עובד  אחר  .  
*  נלסון  אקוסטה  התפטר  ביום  שישי  מתפקידו  כמאמן  הנבחרת  הלאומית  של  צ'ילה  ,  אחרי  רצף  מאכזב  של  משחקים  במוקדמות  הגביע  העולמי  .  
*  גיניאה  הורחקה  ביום  שישי  מכל  פעילות  בינלאומית  על  ידי  פיפ"א  ,  אחרי  שממשלתה  סירבה  להחזיר  לתפקידם  חלק  מחברי  התאחדות  הכדורגל  .  
*  שחקני  פיורנטינה  לא  קיבלו  משכורות  מזה  ארבעה  חודשים  -  לדברי  השחקן  הפורטוגזי  של  הקבוצה  רואי  קוסטה  .  
סוכנות  הידיעות  האיטלקית  ANSA  ,  מסרה  מפי  סגן  נשיא  הקבוצה  כי  השחקנים  קיבלו  את  כל  המשכורות  המגיעות  להם  .  
קוסטה  אמר  :  "  לא  קיבלנו  בארבעת  החודשים  האחרונים  לירטה  אחת  ,  ובכל  זאת  לא  החמצנו  משחק  או  אימון  .  
לא  רצינו  לגרום  בעיות  "  .  
מהמועדון  ,  ממנו  התפטר  כל  צוות  האימון  ביום  שני  בשבוע  שעבר  ,  לא  התקבלה  תגובה  לדברי  השחקן  .  
