עדכון  אחרון  -  23:53  06/03/01  עברי  /  גידי  אביבי  סלסל  לי  ואסלסל  לך  שלומי  שבת  עם  סימה  עמר  .  
אם  הוא  דורך  במקום  ,  זה  כנראה  במכוון  "  חברים  "  -  שלומי  שבת  .  
תופים  :  אשר  פדי  ;  בס  :  אבי  יפרח  ;  גיטרות  :  אבי  סינגולדה  ;  כלי  הקשה  :  זהר  פרסקו  ;  חליל  :  אמיר  שאהסר  ;  בוזוקי  :  מקסים  משעלי  .  
הפקה  מוסיקלית  :  שלומי  שבת  ורובי  בן  שמעון  .  
עדן  לפעמים  נדמה  שבאמבטיה  של  הפופ  הישראלי  אין  כל  חדש  :  ממשלות  קמות  ונופלות  ,  כלכלות  עולות  וקורסות  ,  אבל  מפלס  הדואטים  נשאר  תמיד  גבוה  .  
פריחת  הדואטים  היא  כמובן  סימפטום  -  השוק  המקומי  המצומצם  מחייב  בריתות  לרגע  ,  הכמיהה  לאחדות  כמו  מזמינה  רגעים  קטנים  של  הרמוניה  קולית  -  אבל  היא  גם  מחלה  :  היא  מזמינה  בינוניות  ,  שמרנות  מוסיקלית  ,  הסתובבות  במעגלים  .  
"  חברים  "  הוא  ההזדמנות  של  שלומי  שבת  להשתכשך  באותם  מים  פושרים  .  
במגרש  של  סלסל  לי  ואסלסל  לך  ,  גרד  לי  ואגרד  לך  ,  זה  הרגע  של  שבת  ליהנות  מעיקר  תשומת  הלב  .  
עם  15  שירים  -  14  מהם  דואטים  ,  אחד  מהם  סופר  -  דואט  בהשתתפות  ארבעה  זמרים  -  "  חברים  "  עושה  את  כל  צעדי  הריקוד  הנכונים  .  
אם  הוא  ייהפך  לרב  מכר  ,  זה  לא  במקרה  .  
אם  הוא  דורך  במקום  ,  זה  כנראה  במכוון  .  
"  חברים  "  אינו  תקליט  מרושל  .  
המוסיקאים  מיומנים  ,  הזמרים  יודעים  לשיר  ,  האסטרטגיה  האמנותית  ברורה  .  
שבת  מציע  כאן  סיור  מודרך  לאורך  הגבול  הים  -  תיכוני  של  לב  הפופ  הישראלי  .  
יש  כאן  כוכבים  ממזרח  ,  אבל  יש  כאן  גם  כוכבים  ממערב  .  
במחוזו  של  שלומי  שבת  יש  מקום  לקבוצה  מגוונת  של  חברים  ,  מליאור  נרקיס  ויואב  יצחק  ,  דרך  לאה  שבת  ובועז  שרעבי  ועד  ארקדי  דוכין  וגידי  גוב  .  
כולם  כאן  ,  כולם  שרים  ברגש  .  
חלק  מהדואטים  מוצלחים  (  "  ראיתי  בעינייך  "  ,  למשל  ,  ששבת  מבצע  עם  סימה  עמר  )  ,  רובם  מציעים  טלנובלות  מוסיקליות  ,  חלקם  טובעים  בים  של  דמעות  .  
יש  כאן  שירים  מקוריים  ,  שרובם  נשמעים  ממוחזרים  ,  ויש  גם  שירים  מחודשים  ,  כמו  הביצוע  prefix=ל  "  מה  הוא  עושה  לה  "  מימי  התוכנית  "  לילה  גוב  "  ,  או  "  חתיכת  שמים  "  ,  שבו  מנסים  שלומי  שבת  ושלומי  שבן  לגלות  שיש  ביניהם  קשר  עמוק  יותר  מהדמיון  בשמותיהם  (  ולא  ממש  מצליחים  )  .  מבחינת  הקריירה  של  שבת  ,  אין  ספק  prefix=ש  "  חברים  "  הוא  צעד  נבון  :  הוא  עוטף  אותו  באהבה  ציבורית  ,  הוא  מעניק  לו  מחדש  מעמד  של  אמן  מקליט  פעיל  ,  הוא  אפילו  עשוי  לאפשר  לו  להרוויח  בקופות  .  
אבל  מבחינה  מוסיקלית  ,  קצת  קשה  להתרגש  .  
סלסול  רודף  סלסול  ,  סערת  רגשות  רודפת  סערת  רגשות  ,  אבל  האפקט  הכללי  רחוק  מלהסעיר  או  לעורר  -  נדמה  שכמה  כוסות  קפה  באולפן  יכלו  לסייע  prefix=ל  "  חברים  "  להיות  מוצלח  יותר  .  
