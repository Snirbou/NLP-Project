עדכון  אחרון  -  23:25  04/03/01  עדן  תקשורת  ,  שמתמודדת  במכרז  על  הערוץ  המסחרי  ,  עדיין  לא  שילמה  ליוצרים  שעבדו  אתה  קבוצת  עדן  תקשורת  ,  שמתמודדת  במכרז  על  הערוץ  המסחרי  החדש  ,  עדיין  לא  שילמה  ליוצרים  מתחום  הטלוויזיה  ,  שסייעו  לה  להכין  את  המכרז  שהוגש  בתחילת  פברואר  .  
לצורך  ההצעות  למכרז  שעורכת  מועצת  הרשות  השנייה  לטלוויזיה  ורדיו  ,  הקבוצות  המתמודדות  אמורות  להציג  תוכניות  ניסיון  ולוחות  משדרים  אפשריים  ,  ולהוכיח  כי  יוכלו  לממש  את  תוכניותיהן  להפקות  מקור  אם  יזכו  במכרז  .  
לפי  מדיניות  הרשות  ,  המכרז  אמור  להתמקד  בתוכן  וביצירה  .  
עם  זאת  ,  לדברי  כמה  יוצרים  שלהם  הובטחו  אלפי  דולרים  ,  הם  עדיין  לא  קיבלו  תשלום  מעדן  תקשורת  ,  אף  שהקבוצה  השתמשה  ברעיונות  שלהם  .  
לטענתם  ,  הם  היו  יכולים  לעבוד  עם  קבוצות  אחרות  שמתמודדות  על  המכרז  ושעמדו  בהתחייבויותיהן  .  
אנשי  טלוויזיה  שעבדו  עם  הקבוצה  טוענים  שהמשכורות  לא  שולמו  להם  ,  או  שולמו  באופן  חלקי  .  
לדבריהם  ,  נמסר  להם  כי  מנהלי  הקבוצה  הסכימו  לוותר  על  חלק  מהכסף  המגיע  להם  עד  להזרמת  כסף  מבעלי  המניות  או  זכייה  במכרז  .  
ישראל  רינגל  ,  שיזם  את  קבוצת  עדן  ,  אומר  כי  הבעיות  הכספיות  ייפתרו  בקרוב  .  
"  כולם  יקבלו  את  כל  מה  שמגיע  להם  כבר  בימים  הקרובים  "  ,  אומר  רינגל  .  
"  הרכב  הקבוצה  גובש  רק  ברגע  האחרון  ,  ועכשיו  בעלי  ההון  מתארגנים  כדי  לשלם  "  .  
אריאל  ויס  
