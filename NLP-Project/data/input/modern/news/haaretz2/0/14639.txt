עדכון  אחרון  -  02:55  02/03/01  הסתיימה  החקירה  הנגדית  של  עד  המדינה  תם  מאת  צבי  הראל  עד  המדינה  יגאל  תם  סיים  אתמול  את  חקירתו  הנגדית  במשפטו  של  איש  העסקים  עופר  נמרודי  .  
אתמול  חקר  את  תם  הסניגור  עו"ד  דן  אבי  -  יצחק  ,  זו  הישיבה  prefix=ה  -  18  .  
לפני  חקירתו  הנגדית  ,  חקרה  את  תם  התובעת  ,  עו"ד  פנינה  גיא  ,  במשך  שמונה  ישיבות  .  
תם  לא  הורשה  לעזוב  את  ישראל  בטרם  יסיים  את  חקירתו  על  דוכן  העדים  ,  אלא  אם  ימציא  ערבות  כספית  במאות  אלפי  שקלים  .  
ערבות  כזו  לא  הצליח  לגייס  .  
בישיבה  אתמול  ניסה  עו"ד  אבי  -  יצחק  ,  פעם  נוספת  ,  להוכיח  שתם  הצטרף  למעשי  הסחיטה  של  רפי  פרידן  ,  נגד  הנאשם  .  
בין  היתר  טען  הסניגור  ,  כי  תם  סחט  את  הנאשם  כאשר  תם  שהה  בארצות  הברית  ,  וביקש  מנמרודי  להקים  עסק  במשותף  למכירת  ביגוד  אופנתי  ,  שיכניס  5,000  דולר  ביום  .  
הסניגור  שאל  את  תם  ,  אם  לא  ראה  בכך  סחיטה  ,  שכן  הוא  אמר  לנמרודי  כי  האלטרנטיווה  היא  לשוב  ארצה  ואז  היה  נחקר  על  ידי  המשטרה  .  
תם  השיב  כי  לא  ראה  בכך  סחיטה  .  
עוד  אמר  כי  לא  ראה  בכך  דרישה  מופרזת  והביא  דוגמאות  של  חברות  ידועות  אחרות  ,  שיש  להן  פדיון  של  15  אלף  דולר  ביום  .  
עוד  טען  הסניגור  כי  תם  אישר  בעדותו  שניתק  את  הפלאפון  שלו  למשך  15  שעות  ,  כדי  להלחיץ  את  הנאשם  ,  כשזה  שהה  בארצות  הברית  .  
על  כך  השיב  תם  ,  כי  באותה  עת  כעס  על  הנמרודי  ,  משום  שלפני  כן  חיפש  אותו  בדחיפות  והתברר  לו  כי  נמרודי  עשה  מאסג'  ואחר  כך  נרדם  .  
העד  סיפר  עוד  ,  כי  ביום  הולדתו  ביקש  נמרודי  להעניק  לו  מתנה  כספית  ,  אך  הוא  העדיף  מכונית  מנהלים  .  
תם  הכחיש  כי  ביקש  מכונית  מרצדס  .  
לדבריו  ,  הגיעה  לו  מכונית  על  כך  שבמשך  כשנה  ביזבז  זמן  למען  הנאשם  ופרידן  בגלל  עבירות  שלא  ביצע  .  
