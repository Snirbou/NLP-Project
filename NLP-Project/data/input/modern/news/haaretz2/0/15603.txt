עדכון  אחרון  -  03:58  06/03/01  ביטוח  לאומי  דורש  מס  מתלמידים  אתיופים  מאת  רותי  סיני  המוסד  לביטוח  לאומי  ממשיך  לדרוש  מבני  נוער  אתיופים  תשלום  חובות  של  אלפי  שקלים  אותם  צברו  עקב  אי  תשלום  דמי  ביטוח  לאומי  .  
מדובר  בבני  נוער  שאמנם  עברו  את  גיל  18  ולכן  היו  חייבים  על  פי  חוק  בתשלום  ,  אולם  ,  מסיבות  שונות  הם  עדיין  למדו  בבתי  ספר  תיכוניים  .  
הסיבות  היו  :  אי  בהירות  באשר  לתאריך  לידתם  ,  או  פער  גדול  בין  גילם  לרמת  השכלתם  .  
בחלק  מהמקרים  היו  בני  18  שלמדו  בכיתות  ט'  prefix=ו  -  י  '  .  המועצה  הלאומית  לשלום  הילד  מנסה  כבר  שנים  אחדות  להביא  לפתרון  הבעיה  באמצעות  התערבות  אצל  שרים  ,  חברי  כנסת  והנהלת  הביטוח  הלאומי  .  
באחד  המקרים  המטופלים  במועצה  קיבלה  נערה  אתיופית  הודעה  על  עיקול  חשבונה  בשל  חוב  של  7,234  שקלים  לביטוח  הלאומי  בשנים  -  1994  ,  1998  שבהן  למדה  בתיכון  של  עליית  הנוער  .  
לאחר  התכתבות  הסכים  הביטוח  הלאומי  לבטל  את  הקנסות  וההצמדה  ,  ובלבד  שתשלם  את  ההקרן  :  5,036  שקלים  -  סכום  עתק  שהנערה  אינה  יכולה  לשלם  ואין  הצדקה  שתשלמו  ,  אומר  יצחק  קדמן  מנכ"ל  המועצה  לשלום  הילד  .  
בחודש  שעבר  שוב  קיבלה  הנערה  דרישת  תשלום  של  7,222  שקלים  .  
ביוני  2000  הקפיא  הביטוח  הלאומי  לחצי  שנה  את  ההליכים  נגד  בוגרי  עליית  הנוער  החייבים  כספים  ,  תוקף  ההקפאה  פג  ובאחרונה  שבו  דרישות  התשלום  להגיע  .  
"  חרף  כל  הדיונים  וההסכמות  שהושגו  בוועדת  העלייה  והקליטה  ,  לא  נמצא  פתרון  לבעיה  קשה  ובלתי  נסבלת  זו  "  ,  כתב  בשבוע  שעבר  קדמן  ,  למנכ"ל  הביטוח  הלאומי  ,  יוחנן  שטסמן  .  
בתגובה  נמסר  מהביטוח  הלאומי  כי  דווקא  הושג  הסדר  ,  שלפיו  מינהל  החינוך  ההתיישבותי  ועליית  הנוער  הסכימו  לקחת  על  עצמם  את  החוב  ואף  העבירו  באחרונה  את  הכספים  למוסד  לביטוח  לאומי  .  
הודעה  על  ההסדר  נשלחה  לתלמידים  ביולי  ,  2000  ובקרוב  יבוטל  חובם  בהתאם  לתשלום  שהתקבל  .  
אולם  קדמן  אומר  כי  ההסדר  חל  רק  על  אותם  בני  נוער  שלמדו  בפנימיות  עליית  הנוער  ושל  מינהל  החינוך  ההתיישבותי  ,  והוא  תקף  רק  לגבי  שנים  מסוימות  .  
שטסמן  ביקש  מהאוצר  כספים  לכסוי  דמי  הביטוח  של  תלמידים  שלא  למדו  במסגרות  אלה  ,  אך  נענה  בשלילה  ,  אמר  קדמן  .  
