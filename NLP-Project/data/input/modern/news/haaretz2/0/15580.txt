עדכון  אחרון  -  03:39  06/03/01  סניגור  החשודה  מוואדי  ערה  לא  נפגש  עמה  מעצרה  של  חברתו  של  החשוד  במעורבות  בפיגוע  בצומת  מי  עמי  בוואדי  ערה  ,  בת  20  מחולון  ,  הוארך  אתמול  בעשרה  ימים  בבית  משפט  השלום  בפתח  תקוה  .  
החשודה  היתה  חברתו  של  מי  שכוחות  הביטחון  מייחסים  לו  מעורבות  בפיגוע  בוואדי  ערה  ,  ובהטמנת  מטען  החבלה  שפוצץ  בידי  המשטרה  ברחוב  אלנבי  בתל  אביב  .  
היא  נעצרה  ביום  חמישי  .  
בא  כוחה  של  החשודה  ,  עו"ד  שחר  אלדר  ,  אינו  מורשה  להיפגש  עמה  .  
אלדר  הדגיש  כי  הגבלה  זו  מוטלת  בדרך  כלל  על  אנשי  חמאס  ומחבלים  ,  אשר  מתורגלים  בצפוי  להם  בחקירות  שב"כ  -  ואילו  החשודה  הזו  היא  צעירה  שאין  לה  היכרות  מוקדמת  עם  חקירות  כאלה  .  
עו"ד  אלדר  הוסיף  ,  כי  באישור  בית  המשפט  הצליח  אתמול  ליצור  קשר  עין  עם  החשודה  .  
עמית  בן  -  ארויה  
