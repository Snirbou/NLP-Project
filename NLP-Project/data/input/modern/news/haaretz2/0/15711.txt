עדכון  אחרון  -  20:31  06/03/01  ניצחון  הקונפורמיזם  מאת  אורי  קליין  "  חניבעל  "  .  
בימוי  :  רידלי  סקוט  ;  תסריט  :  דייוויד  מאמט  וסטיוון  זיילין  ,  על  פי  ספרו  של  תומאס  האריס  ;  צילום  :  ג'ון  מתיסון  ;  שחקנים  :  אנתוני  הופקינס  ,  ג'וליאן  מור  ,  ריי  ליוטה  ,  פרנצ'סקה  נרי  ,  ג'אנקרלו  ג'אניני  אנתוני  הופקיס  בסרט  חניבעל  בערוץ  8  בכבלים  שודר  בשבוע  שעבר  סרט  תיעודי  ,  שהביא  את  סיפורן  של  חמש  נשים  המאוהבות  ברוצחים  .  
זה  לא  היה  סרט  טוב  ,  היה  בו  משהו  גס  וסנסציוני  .  
אבל  לא  היה  אפשר  להסיר  את  המבט  מפניהן  של  אותן  חמש  נשים  -  בניסיון  להבין  ,  אם  אפשר  בכלל  ,  את  המנגנון  הנפשי  ,  הרגשי  ,  הפסיכואנליטי  ואולי  גם  הפסיכוטי  ,  שגורם  להן  להימשך  לרוצחים  .  
במשך  הצפייה  התעוררה  ,  במובלע  כמעט  ,  השאלה  אם  המשיכה  והאהבה  שחשות  אותן  נשים  כלפי  רוצחים  אינן  סוג  של  סובלימציה  נשית  לדחפים  הגבריים  הפסיכופטיים  ,  שמייצרים  רוצחים  סדרתיים  -  תוצאה  של  מציאות  היסטורית  ,  חברתית  ותרבותית  ,  שלא  "  איפשרה  "  עד  כה  את  היווצרותן  של  רוצחות  סדרתיות  בולטות  .  
עלו  גם  השאלות  אם  הקשר  לאותם  רוצחים  מספק  לנשים  את  הפורקן  הרגשי  והמיני  הנדרש  כדי  להביע  את  הפסיכופטיות  הרצחנית  שלהן  ,  ואם  אותה  יכולת  סובלימציה  אינה  ערובה  לכך  שמצב  העניינים  הזה  יימשך  ,  והרצח  הסדרתי  יישאר  פתולוגיה  גברית  בעיקרה  .  
התייחסות  שאינה  אירונית  להנחות  הללו  תטען  שיש  ביכולת  הזאת  משהו  חיובי  ומועיל  מבחינה  חברתית  ,  מכיוון  שעדיף  לאהוב  רוצח  סדרתי  מאשר  להיות  רוצח  סדרתי  .  
היא  תטען  גם  שיש  משהו  חיובי  ומועיל  -  מין  סוג  של  תרפיה  -  בכל  התמודדות  פאסיווית  עם  דחפים  אלימים  ורצחניים  ,  אולי  אפילו  פסיכופטיים  .  
התמודדות  כזאת  מתבצעת  ,  או  יש  המאמינים  כי  היא  מתבצעת  ,  בזמן  צפייה  בסרט  שגורם  להזדהות  עם  רוצח  ,  למשיכה  ואולי  גם  לאהבה  אליו  .  
כך  אנחנו  מתמודדים  עם  הצד  האפל  שלנו  ומביעים  אותו  .  
אבל  האם  זה  באמת  קורה  ?  
והאם  כל  התמודדות  מהסוג  הזה  היא  לגיטימית  ?  
זו  אינה  שאלה  שקל  לענות  עליה  .  
התשובה  היא  לעתים  עניין  של  אינטואיציה  .  
אנחנו  מרגישים  כאשר  סרט  עובר  את  הגבול  בין  המותר  ובין  המפוקפק  ,  prefix=ו  "  חניבעל  "  -  סרט  ההמשך  של  רידלי  סקוט  prefix=ל  "  שתיקת  הכבשים  "  של  ג'ונתן  דמי  ,  שהופק  לפני  עשור  בדיוק  -  עושה  זאת  .  
הסרט  רוצה  שכולנו  נהפוך  לאותה  ספרית  בלונדינית  נעימת  מראה  ,  שסיפורה  פתח  את  אותו  סרט  תיעודי  ;  שכולנו  נימשך  אל  חניבעל  לקטר  ונאהב  את  מי  שנהפך  prefix=ב  -  10  השנים  האחרונות  מישות  מופשטת  כמעט  ,  שסימלה  את  נוכחותו  של  הרשע  המוחלט  ,  למין  פרדי  קרוגר  לאניני  טעם  .  
הסרט  מוקדש  כולו  למטרה  הזאת  .  
אין  בו  כמעט  דבר  מלבדה  ;  לא  עלילה  מאורגנת  היטב  ,  לא  מתח  של  ממש  ,  רק  הבטחה  של  זוועה  ואותה  פטישיזציה  של  דמותו  של  חניבעל  לקטר  ,  שוב  בגילומו  של  אנתוני  הופקינס  ,  שהסרט  מנציח  את  תהליך  התהוותה  .  
הבטחת  הזוועה  יוצרת  בנו  תחושה  בלתי  נמנעת  של  כוננות  מתמדת  בזמן  הצפייה  .  
אנחנו  יודעים  שדברים  מחרידים  אמורים  להיות  מוצגים  לפנינו  ,  והידיעה  הזאת  יוצרת  כמעט  את  המתח  היחידי  שקיים  בסרט  .  
מובן  שכאשר  הדברים  קורים  ,  הם  מחרידים  פחות  ממה  שחששנו  ,  ואפילו  נלעגים  מעט  .  
הם  יותר  סוג  של  התגרות  מכוונת  מאשר  סצינות  של  זוועה  מטרידה  ומערערת  באמת  .  
הם  אפילו  סוג  של  רמייה  .  
אבל  "  חניבעל  "  כולו  הוא  כזה  ,  החל  באופן  שבו  הסרט  משתמש  בדמותה  של  סוכנת  האפ  -  בי  -  איי  קלריס  סטרלינג  -  הפעם  בגילומה  של  ג'וליאן  מור  ,  שהחליפה  את  ג'ודי  פוסטר  -  ויוצר  ממנה  אוסף  של  נוירוזות  ,  שאינן  מצטברות  לדמות  בעלת  ממשות  נפשית  או  רגשית  (  תפקידה  היחיד  בסרט  הנוכחי  הוא  לייצג  את  המשיכה  שלנו  אל  לקטר  )  ;  וכלה  באופן  שבו  הסרט  עוטף  את  דמותו  של  לקטר  ואת  המציאות  שבתוכה  הוא  פועל  באיקונוגרפיה  דתית  וסימבולית  אחרת  .  
המציאות  הזאת  היא  העיר  פירנצה  שבאיטליה  ,  שבה  לקטר  מצא  מקלט  לאחר  הימלטותו  מזרועות  האפ  -  בי  -  איי  בסרט  הקודם  .  
העלילה  של  הסרט  ,  או  מה  שיש  בו  ועשוי  להיחשב  לעלילה  ,  מתארת  את  הניסיון  ללכוד  את  לקטר  .  
הניסיון  הזה  מתנהל  במקביל  על  ידי  קלריס  ,  שלכידתו  של  לקטר  אמורה  לכפר  על  מחדל  שהיא  מעורבת  בו  בסצינות  שפותחות  את  הסרט  ;  על  ידי  פדופיל  אמיד  -  קורבנו  היחיד  של  לקטר  שנשאר  בחיים  ,  ורוצה  לחסל  אותו  מפני  שלקטר  אכל  את  פניו  בסיוע  עדר  חזירים  רצחניים  רעבתניים  ;  ועל  ידי  מפקח  משטרה  איטלקי  ,  שרוצה  ללכוד  את  לקטר  כדי  לזכות  בתגמול  הכספי  המובטח  על  ידי  אותו  פדופיל  נקמן  .  
הכסף  נחוץ  לו  כדי  שיוכל  לפנק  את  אשתו  הצעירה  ברמה  הכלכלית  שהיא  רגילה  לה  ,  שכן  אחרת  היא  תעזוב  אותו  .  
ג'אנקרלו  ג'אניני  ,  שמגלם  את  דמותו  של  המפקח  ,  הוא  הנוכחות  האנושית  הסימפטית  היחידה  בסרט  .  
הפדופיל  חסר  הפנים  מגולם  על  ידי  גרי  אולדמן  ,  ששמו  מופיע  רק  בכותרות  הסיום  של  הסרט  .  
הצופים  אמורים  ,  כנראה  ,  להיות  מופתעים  ;  אבל  גם  זה  סוג  של  התגרות  בלבד  ,  וגם  היא  אינה  מעניינת  במיוחד  .  
אז  מה  אם  גרי  אולדמן  הוא  שמסתתר  מאחורי  האיפור  המיומן  ?  
כל  מי  שכבר  צפו  בו  בתחפושת  -  אולדמן  הוא  אחד  מאותם  שחקנים  שאוהבים  להתחפש  (  אפילו  prefix=ב  "  המועמדת  "  ,  שמוקרן  כעת  בישראל  ,  הוא  מופיע  בתחפושת  )  -  יזהו  אותו  מיד  .  
כל  זה  משאיר  את  הצופים  עם  הסיבה  היחידה  שלמענה  נוצר  סרט  ההמשך  הזה  :  הניצול  המיומן  של  דמותו  של  חניבעל  לקטר  ,  מותג  שהסרט  מבקש  להפוך  למיתוס  .  
כדרכם  של  מיתוסים  מביעה  דמותו  של  לקטר  ,  כפי  שהיא  מוצגת  בסרטו  של  סקוט  ,  מידה  של  אמביוולנטיות  .  
היא  פסיכופטית  ,  אך  גם  מייצגת  אנינות  טעם  מסוימת  -  מרתיעה  ומושכת  כאחד  .  
לקטר  אוכל  אך  ורק  אנשים  שהוא  מתנגד  להם  על  בסיס  של  טעם  ואיכות  .  
הרצחניות  שלו  היא  סוג  של  ביקורת  חברתית  ואמנותית  .  
אנינות  הטעם  שלו  הופכת  אותו  לחריג  ,  והחריגות  שלו  מוצגת  כפסיכופטיות  .  
"  חניבעל  "  ,  שמבקש  ליצור  כלפי  הדמות  הזאת  משיכה  ואפילו  אהבה  ,  מבטא  את  יחסה  האמביוולנטי  של  החברה  אל  אותה  חריגות  ,  שמיוצגת  לעתים  על  ידי  גיבורי  תרבות  שהייחוד  שלהם  הופך  אותם  למושכים  ומבהילים  כאחד  (  למשל  ,  אנדי  וורהול  ,  טרומן  קאפוטה  או  דייוויד  בואי  ;  אין  זה  מקרה  שגם  הזהות  המינית  של  לקטר  אינה  מוצגת  כמוגדרת  לחלוטין  )  .  תהליך  הפטישיזציה  של  חניבעל  לקטר  מייצג  את  דרכה  של  החברה  לשלוט  בבהלה  שלה  מדמויות  חריגות  מסוגו  ,  ובמשיכה  שלה  אליהן  ,  שהיא  לפעמים  מבהילה  אף  יותר  .  
זו  דרכה  לאלף  אותן  ,  וגם  להרוס  אותן  אם  אינן  מצייתות  עוד  לחוקיה  של  החברה  ,  שהעניקה  להן  מעמד  של  אובייקט  פטישיסטי  מועדף  .  
התהליך  שמונצח  בסרטו  של  סקוט  מייצג  את  ניצחון  הקונפורמיזם  ,  prefix=ו  "  חניבעל  "  ,  סממן  קיצוני  של  דקדנטיות  קולנועית  עכשווית  ,  משרת  את  הניצחון  הזה  בעקביות  ונחישות  ,  שהן  אולי  הדבר  היחיד  בסרט  הזה  שמבהיל  באמת  .  
