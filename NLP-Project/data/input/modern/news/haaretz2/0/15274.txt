עדכון  אחרון  -  02:29  05/03/01  השווייצים  הצביעו  נגד  הצטרפות  לאיחוד  האירופי  ברן  (  סי"ג  )  .  במשאל  עם  שנערך  אתמול  בשווייץ  דחו  יותר  משני  שלישים  מהמצביעים  את  ההצעה  לזרז  את  הליכי  הצטרפותה  של  שווייץ  לאיחוד  האירופי  .  
ההצעה  נדחתה  ברוב  של  76.7  %  -  תוצאה  שתאמה  את  עמדת  הממשלה  ואזורים  רבים  במדינה  .  
באופן  מפתיע  ,  אפילו  הקנטונים  המערביים  דוברי  הצרפתית  ,  המזוהים  בדרך  כלל  עם  הקו  הפרו  -  אירופי  ,  דחו  את  המשאל  .  
"  השווייצים  אינם  רוצים  להצטרף  לאיחוד  האירופי  .  
הממשלה  חייבת  לומר  זאת  בקול  רם  וברור  "  ,  קרא  כריסטוף  בלוכר  ,  חבר  פרלמנט  ימני  פופוליסטי  .  
תנועתו  של  בלוכר  ,  "  הפעולה  למען  שווייץ  עצמאית  וניטרלית  "  (  AUNS  )  ,  ערכה  מסע  אינטנסיווי  נגד  הצעת  המשאל  ,  כשבאחת  מכרזותיה  נראתה  שווייץ  כעוף  מרוט  כנפיים  כבול  ברגליו  לשלשלאות  האיחוד  האירופי  .  
תומכי  ההצטרפות  לאיחוד  הביעו  את  אכזבתם  מהתוצאות  .  
"  התבוסה  היא  של  שווייץ  כולה  "  ,  אמר  פרנסואה  שרי  ,  שפעל  לקידום  רעיון  ההצטרפות  לאיחוד  במסגרת  "  התנועה  האירופית  "  השווייצית  .  
יו"ר  התנועה  ,  מארק  שוטר  ,  אמר  שאולי  לא  הבשילה  עדיין  העת  להצטרפות  מיידית  לאיחוד  האירופי  ,  אבל  ציין  שלראשונה  נדונו  בציבור  יתרונותיו  וחסרונותיו  של  הרעיון  .  
המצביעים  בשווייץ  דחו  אתמול  ברוב  גדול  שתי  הצעות  נוספות  :  להגביל  את  מהירות  הנסיעה  בשטח  בנוי  prefix=ל  -  30  קמ"ש  ולאלץ  רופאים  לרשום  לחוליהם  את  התרופות  הזולות  ביותר  בשוק  .  
