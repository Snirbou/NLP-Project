עדכון  אחרון  -  03:13  04/03/01  עולה  נדרש  לשלם  תמורת  אשפוז  בתו  התינוקת  כי  משרד  הפנים  לא  מכיר  באבהותו  מאת  עליזה  ארבלי  תינוקת  שנולדה  לפני  כחודשיים  באשקלון  וסובלת  מבעיות  רפואיות  ,  אינה  זוכה  לטיפול  רפואי  נאות  .  
הוריה  ,  עולים  חסרי  יכולת  ,  נדרשים  לשלם  לבית  החולים  תמורת  אשפוזה  .  
כל  זאת  ,  משום  שהתינוקת  לא  נרשמה  בתעודת  הזהות  של  האב  כבתו  .  
במשרד  הפנים  ממשיכים  לשלול  זכויות  מעולים  ,  תוך  עבירה  על  חוק  מרשם  אוכלוסין  ,  כשמדובר  בתינוקות  שאביהם  יהודי  ואמם  אינה  יהודיה  .  
לטענת  המרכז  לפלורליזם  יהודי  ועמותת  "  ידיד  "  ,  אליהם  פנו  הורי  התינוקת  ,  במשרד  הפנים  ממשיכים  לדרוש  בדיקת  רקמות  כהוכחה  לאבהות  .  
זאת  ,  בניגוד  לנוהלי  המשרד  ,  כפי  שמתיימרים  להציגם  בתקשורת  .  
כך  היה  במקרה  של  זוג  מחבר  המדינות  ,  כשהאב  נדרש  לעבור  בדיקת  אבהות  רק  משום  שאם  התינוקת  נסעה  להוריה  בחבר  המדינות  בהיותה  בהריון  ושם  נולדה  התינוקת  .  
עו"ד  אלכסנדר  שמרלינג  מאשקלון  עתר  בשם  בני  הזוג  לבג"ץ  .  
רק  אז  משרד  הפנים  נסוג  מתביעתו  והילדה  הוכרה  ונרשמה  בתעודת  הזהות  של  הוריה  .  
נראה  כי  רק  עתירה  נוספת  לבג"ץ  תספק  מענה  לבעיה  של  הורי  התינוקת  מאשקלון  ,  שכן  זה  כחודשיים  מסרב  משרד  הפנים  לטפל  בבקשת  האב  לרשמה  בתעודת  הזהות  כבתו  ,  למרות  שהמציא  לפקידי  משרד  הפנים  תעודת  לידה  מבית  החולים  "  ברזילי  "  באשקלון  וכן  תעודת  נישואין  .  
בני  הזוג  נישאו  בנישואי  פראגוואי  ,  לאחר  שאם  התינוקת  הגיעה  לישראל  כתיירת  לפני  כחמש  שנים  וכאן  פגשה  באב  ,  אותו  הכירה  עוד  באתיופיה  .  
האב  עלה  לישראל  לפני  כעשר  שנים  .  
התינוקת  נולדה  prefix=ב  -  1  בדצמבר  2000  .  
מיד  לאחר  מכן  פנה  האב  למשרד  הפנים  באשקלון  וביקש  לרשמה  בתעודת  הזהות  שלו  וכן  להעניק  לאשתו  מעמד  של  תושבת  ארעית  .  
הוא  נתקל  בסירוב  .  
לדבריו  ,  פקידי  המשרד  דרשו  שיוכיח  את  אבהותו  באמצעות  בדיקת  רקמות  .  
גם  פניית  עמותת  "  ידיד  "  והמרכז  לפלורליזם  יהודי  אל  בתיה  כרמון  ,  הממונה  על  אשרות  וזרים  במשרד  הפנים  ,  לא  הועילה  .  
במשרד  הפנים  נאמר  כי  על  האב  להמציא  מסמכים  המוכיחים  אבהות  .  
"  לא  ברור  אלו  מסמכים  יכול  לקוחי  להציג  להוכחת  אבהות  בנוסף  לתעודת  הנישואין  לאם  הילד  ,  מעבר  לבדיקת  רקמות  "  ,  אומרת  עו"ד  שרון  טל  ,  מעמותת  "  ידיד  "  ,  "  הדרישה  לבדיקת  רקמות  לא  זו  בלבד  שהיא  פוגעת  פגיעה  קשה  בפרטיותם  ובכבודם  של  ההורים  ,  אלא  שהיא  מנוגדת  אף  לנוהלים  "  .  
לדברי  עו"ד  טל  ,  סירוב  המשרד  לרשום  את  התינוקת  מהווה  גם  הפרה  של  הוראות  חוק  מרשם  האוכלוסין  ושל  חוק  השמות  והתקנות  שהותקנו  על  פיו  .  
ניסיונות  חוזרים  ונשנים  של  "  הארץ  "  לקבל  הסבר  מהרצל  גץ  ,  ראש  מינהל  האוכלוסין  במשרד  הפנים  ,  אלו  מסמכים  אמור  האב  להציג  כדי  לספק  את  משרדו  -  זאת  לאחר  שבלשכת  דובר  משרד  הפנים  נטען  כי  האב  לא  נדרש  לעבור  בדיקת  רקמות  -  לא  הועילו  .  
גץ  סירב  בעקביות  להגיב  .  
