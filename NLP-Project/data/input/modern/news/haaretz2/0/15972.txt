עדכון  אחרון  -  03:02  07/03/01  עזה  /  הסגר  הישראלי  הביא  להקפאת  פרויקטים  של  בנייה  ותשתית  תוכניות  החירום  החליפו  את  תוכניות  הפיתוח  מאת  עמירה  הס  לפחות  אחת  ליום  ,  כמעט  בכל  שכונה  ואזור  ברצועת  עזה  ,  נקטע  החשמל  .  
פעם  לשעה  שלמה  ,  פעם  נקטע  וחוזר  לסירוגין  ולפעמים  אין  חשמל  במשך  שעות  ארוכות  .  
מזון  שמתקלקל  במקרר  ,  מכשירי  חשמל  שניזוקים  בשל  הניתוק  ,  מערכות  טלפונים  שקורסות  ,  ילדים  או  מבוגרים  שנופלים  בחושך  ונפצעים  -  אין  סוף  לנזקים  שאנשים  מונים  .  
בשבוע  שעבר  דיירים  בשכונת  נאצר  ספרו  15  שעות  רצופות  בלא  חשמל  .  
מישהו  אמר  שזה  משום  שהשנאי  בצפון  הרצועה  ,  באזור  סודאנייה  ,  נפגע  במהלך  הפגזת  צה"ל  על  עמדה  פלשתינית  .  
אבל  בדרך  כלל  ,  הפסקות  החשמל  הן  יזומות  ,  ואינן  קשורות  לאינתיפאדה  .  
העיריות  קונות  את  החשמל  מחברת  החשמל  הישראלית  .  
הכמות  שהרשת  יכולה  לספק  קטנה  prefix=ב  -  25  %  מהביקוש  .  
כדי  להגדיל  את  הכמות  ,  יש  להשקיע  יותר  בתשתית  החשמל  בישראל  .  
חברת  החשמל  ביקשה  מהרשות  לממן  את  ההשקעה  ,  והפלשתינאים  סירבו  .  
לדעתם  ,  אין  זה  הגיוני  שהם  ,  כקונים  ,  ישלמו  גם  על  ההשקעה  ואחר  כך  שוב  ישלמו  עליה  ,  כשהיא  גלומה  במחיר  .  
לכן  ,  הונהג  משטר  של  "  תורנות  "  באספקת  החשמל  .  
לפני  כשנתיים  הוחל  בהקמת  תחנת  הכוח  הפלשתינית  .  
100  מיליון  דולר  הושקעו  בתחנת  הכוח  .  
מניותיה  נמכרו  בבורסה  .  
בסוף  דצמבר  2000  היתה  התחנה  אמורה  להתחיל  לפעול  (  באמצעות  גז  )  ולספק  40  אחוזים  מתצרוכת  החשמל  של  הרצועה  ,  אומר  חאלד  עבד  א  -  שאפי  ,  כלכלן  ומנהל  סניף  תוכנית  האו"ם  לפיתוח  (  UNDP  )  ברצועת  עזה  .  
בסוף  שנת  2001  היתה  אמורה  התחנה  לספק  חשמל  לכל  רחבי  הרצועה  .  
אבל  עם  פרוץ  אינתיפאדת  אל  -  אקצה  עזבה  החברה  האמריקאית  שבונה  את  התחנה  .  
וגם  לולא  עזבה  ,  קשה  להאמין  שהיה  אפשר  להמשיך  בעבודה  ,  אם  להסיק  מגורלם  של  פרויקטים  אחרים  לפיתוח  .  
UNDP  מעורבת  בכמה  פרויקטים  חשובים  בפיתוח  ובתשתית  ברצועת  עזה  .  
מדינות  שונות  התורמות  לרשות  הפלשתינית  נעזרות  prefix=ב  -  UNDP  ,  כגוף  המיישם  של  הפרויקטים  .  
ארבעה  מיליון  דולר  ,  למשל  ,  תרמה  יפאן  לפרויקט  ישראלי  -  פלשתיני  משותף  :  בנייתו  של  טרמינל  נוסעים  בשדה  התעופה  ברפיח  .  
טרמינל  הנוסעים  ,  שבו  נעשית  הבדיקה  הביטחונית  (  כשישראל  מתירה  את  פתיחתו  של  שדה  התעופה  )  ,  ממוקם  כיום  במרחק  של  כמה  קילומטרים  מערבה  ,  במעבר  היבשתי  ברפיח  ,  שבשליטה  ישראלית  .  
הנוסעים  מוסעים  אל  הטרמינל  היבשתי  ,  נבדקים  ,  וחוזרים  להמראה  .  
זה  לוקח  זמן  ,  זה  מעצבן  ,  וזה  מקלקל  את  הרושם  שהיה  כל  כך  חשוב  לרשות  הפלשתינית  ולשושביני  תהליך  אוסלו  ליצור  עם  בניית  שדה  התעופה  :  רושם  הריבונות  .  
גם  בטרמינל  החדש  אמורים  הישראלים  לפקח  (  עד  שיוחלט  אחרת  באיזשהו  הסדר  בעתיד  )  ,  אך  בצורה  פחות  גלויה  לעין  .  
זהו  פרויקט  שנעצר  ,  ודווקא  לא  מזמן  .  
פרויקט  אחר  שבו  מעורבת  UNDP  דווקא  חשוב  לחלק  גדול  פי  כמה  מהאוכלוסייה  הפלשתינית  :  בניית  טרמינל  עובדים  בצפון  הרצועה  ,  במעבר  ארז  -  בית  חאנון  .  
בימים  רגילים  ,  כלומר  כשישראל  מתירה  לפתוח  את  המעבר  ,  כל  פלשתיני  שאינו  בכיר  באחד  מהמנגנונים  הביטחוניים  או  האזרחיים  הפלשתיניים  ,  או  שאינו  איש  עסקים  שישראל  רוצה  ביקרו  ,  חייב  ללכת  ברגל  מרחק  של  כק"מ  עד  שהוא  מגיע  למגרש  ההסעה  ולתחנת  האוטובוסים  והמוניות  .  
הטרמינל  היה  מקצר  את  מרחק  ההליכה  prefix=ל  -  70  מטר  בלבד  ,  אומר  עבד  א  -  שאפי  .  
וגם  הפרויקט  הזה  ,  גם  כן  במימון  יפאני  של  6  מיליון  דולר  -  נעצר  .  
כמו  הפרויקט  לחיבור  בית  לאהיא  שבצפון  רצועת  עזה  לרשת  ביוב  ,  כמו  פרויקטים  נוספים  ברחבי  הרצועה  לסלילת  כבישים  ורחובות  ,  או  פרויקט  לניקוז  מי  גשמים  בחאן  יונס  -  במימון  של  שמונה  מיליון  דולר  ,  גם  כן  מיפאן  -  שהיה  אמור  להסתיים  בסוף  שנת  2001  .  
הפרויקטים  מושבתים  קודם  כל  מכיוון  שחומרי  הגלם  אינם  מגיעים  :  מחצץ  ומלט  ועד  ברזל  ודבק  .  
אבל  גם  אם  נשארו  עודפי  חומר  גלם  ,  הסגר  הפנימי  שביתר  את  הרצועה  לשניים  או  שלושה  או  אפילו  ארבעה  חלקים  ,  מונע  ממהנדסים  ,  מקבלנים  ומעובדי  הבניין  להגיע  לאתרי  הבנייה  .  
כשהם  מגיעים  ,  זה  אחרי  שעוכבו  כבר  שעתיים  -  שלוש  בלתי  צפויות  ליד  אחד  המחסומים  ,  על  ידי  נגמ"ש  אחד  ושני  תתי  מקלעים  .  
המצב  דומה  בכל  שאר  פרויקטי  הפיתוח  של  הרשות  הפלשתינית  ושל  ארגוני  פיתוח  אחרים  ברצועה  .  
כמו  מוסדות  אחרים  ,  גם  prefix=ב  -  UNDP  עברו  לתוכנית  חירום  :  סיוע  חירום  רפואי  (  תרופות  וציוד  בעיקר  ,  שישראל  בסופו  של  דבר  איפשרה  הכנסתם  לרצועה  )  ויצירת  מקומות  עבודה  חלופיים  .  
תוך  שלושה  חודשים  גוייסו  10  מיליון  דולר  ,  בעיקר  מיפאן  ,  נורווגיה  ושוודיה  .  
נורווגיה  ,  למשל  ,  תרמה  סכום  של  מיליון  דולר  לשיקום  הנזקים  בבניינים  ובבתים  שישראל  הפציצה  והפגיזה  .  
זה  היה  יכול  לפרנס  מספר  לא  מבוטל  של  עובדים  ולהקל  על  מצוקת  האנשים  שממשיכים  להתגורר  בבתים  בלא  דודי  מים  או  זגוגיות  -  וזה  במקרה  הטוב  ,  כשקירות  שלמים  לא  נהרסו  .  
אבל  תוכנית  זו  ,  כתוכניות  אחרות  ליצירת  מקומות  עבודה  שיבטיחו  פרנסתן  של  מאות  או  אלפי  משפחות  לכמה  שבועות  ,  גם  היא  השתבשה  ,  בדיוק  מאותן  סיבות  שכל  פרויקטי  הפיתוח  נעצרו  .  
כלומר  ,  אומר  עבד  א  -  שאפי  ,  אפילו  על  תוכנית  ליצירת  מקומות  תעסוקה  זמנית  אי  אפשר  לסמוך  .  
והרי  אי  אפשר  להעסיק  את  כל  המובטלים  בטאטוא  החול  מצד  אחד  של  המדרכה  לצדה  השני  .  
