עדכון  אחרון  -  02:59  07/03/01  ראש  המודיעין  המצרי  ,  עומאר  סולימן  ,  מועמד  לתפקיד  שר  החוץ  לאחר  מוסא  מאת  דניאל  סובלמן  נשיא  מצרים  ,  חוסני  מובארק  ,  עשוי  למנות  בקרוב  לתפקיד  שר  החוץ  הבא  של  מצרים  את  הגנרל  עומר  סולימן  ,  ראש  המודיעין  הכללי  המצרי  .  
כך  עולה  בשבועות  האחרונים  מהערכות  ומדיווחים  בקהיר  .  
שמו  של  סלימאן  הועלה  באחרונה  במצרים  כמועמד  לתפקיד  ,  לצד  אישים  נוספים  כמו  שגריר  מצרים  בארה"ב  ונציגה  במטה  האו"ם  .  
בין  השאר  הועלה  שמו  של  מוחמד  בסיוני  ,  השגריר  המצרי  בישראל  ,  שנקרא  בנובמבר  להתייעצויות  בקהיר  ומאז  לא  שב  .  
ואולם  ככל  הנראה  מועמדותו  של  סולימן  ,  באמצע  שנות  הששים  לחייו  ,  רצינית  יותר  משל  המועמדים  האחרים  .  
שר  החוץ  עמר  מוסא  עתיד  להתמנות  בסוף  החודש  למזכיר  הכללי  הבא  של  הליגה  הערבית  ,  במקום  שר  החוץ  לשעבר  עיסמת  עבד  אל  -  מגיד  .  
בישראל  נתפס  מוסא  בשנים  האחרונות  כמוביל  קו  קשוח  נגד  ישראל  .  
אם  יתמנה  ,  עשוי  סולימן  ,  שהיה  מעורב  מאוד  בחודשים  האחרונים  במגעים  בין  ישראל  לרשות  הפלשתינית  ,  להתגלות  כקיצוני  פחות  בעמדותיו  כלפי  ישראל  .  
עם  זאת  ,  ההשפעה  ההבולטת  יותר  של  מינוי  ראש  המודיעין  לתפקיד  שר  החוץ  תהיה  מבחינה  מצרית  פנימית  :  סולימאן  ,  שהתמנה  לתפקידו  הנוכחי  לפני  כעשור  ,  נחשב  כיום  לאישיות  החזקה  והבולטת  ביותר  במצרים  .  
בשונה  מזירות  נוספות  במזרח  התיכון  ,  דוגמת  סוריה  והרשות  הפלשתינית  ,  הרי  שראש  המודיעין  במצרים  מחזיק  בסמכויות  רבות  ביותר  ,  וכוחו  והשפעתו  רבים  משל  בכירים  אחרים  .  
על  כן  הוזכר  בשנים  האחרונות  שמו  של  סולימאן  כמתמודד  אפשרי  לתפקיד  יורשו  של  הנשיא  מובארק  ,  בין  השאר  לצד  שר  ההגנה  ,  חוסיין  טנטאווי  .  
שמו  של  סולימאן  הוא  כיום  אסור  לפרסום  במצרים  ,  ומתפרסם  לעתים  במדינות  ערב  ,  כשסולימאן  מתלווה  למובארק  לפסגות  מנהיגים  .  
עם  זאת  ,  בשנה  האחרונה  החלה  הטלוויזיה  המצרית  להראות  את  פניו  של  סולימאן  באירועים  שונים  .  
