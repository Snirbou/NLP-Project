עדכון  אחרון  -  02:59  07/03/01  הליכוד  :  שאול  יהלום  הכשיל  את  כניסת  המפד"ל  לממשלה  אישים  בליכוד  טענו  אתמול  כי  את  האשמים  בכך  שהמפד"ל  -  בת  בריתו  הטבעית  של  ראש  הממשלה  הנבחר  אריאל  שרון  -  נשארה  מחוץ  לממשלה  ,  יש  לחפש  במפד"ל  עצמה  ולא  בצוות  המו"מ  של  הליכוד  .  
לדברי  האישים  ,  מי  שאחראי  לכך  שהמפד"ל  נותרה  בחוץ  ,  הוא  בראש  ובראשונה  ח"כ  שאול  יהלום  ,  מספר  2  בסיעה  ,  שביקש  לשפר  את  מעמדו  לקראת  התמודדות  אפשרית  על  ראשות  התנועה  .  
"  יהלום  העדיף  להכשיל  את  המו"מ  על  ידי  התביעות  שהעלה  ,  בגלל  שהיה  מעוניין  כי  מנהיג  המפד"ל  יפרוש  לביתו  ,  והוא  ישאר  יו"ר  הסיעה  ולמעשה  מספר  1  במפלגה  "  ,  טענו  בליכוד  .  
גורמים  בצוות  המו"מ  של  הליכוד  דחו  אתמול  האשמות  של  חברי  המפד"ל  ,  שלפיהן  שרון  לא  רצה  אותם  בממשלה  .  
הם  הזכירו  כי  שרון  וצוותו  הציעו  לראשי  המפד"ל  שתי  הצעות  חלופיות  :  תיק  הבינוי  והשיכון  ועוד  שר  בלי  תיק  ,  או  תיק  הבינוי  והשיכון  ועוד  שני  סגני  שרים  ,  שיקבלו  לטענת  הליכוד  סמכויות  מלאות  .  
ההצעות  האלה  ,  טוענים  בליכוד  ,  נותרו  בתוקף  עד  יום  שני  בבוקר  ,  "  אנחנו  הודענו  מראש  לכל  הסיעות  כי  מי  שלא  תשיב  בחיוב  עד  לאותו  יום  ,  תשאר  בלי  כלום  .  
ברגע  שהמפד"ל  המשיכה  להתעקש  על  מנכ"ל  מטעמה  במשרד  הדתות  ,  נאלצנו  להעביר  את  התיק  שלה  לנתן  שרנסקי  מישראל  בעלייה  ,  אחרת  המו"מ  לא  היה  נגמר  אף  פעם  ,  ובעוד  שלושה  שבועות  עלינו  להעביר  תקציב  בכנסת  "  .  
אתמול  ,  נפגש  יו"ר  המפד"ל  ,  הרב  יצחק  לוי  ,  עם  צוות  המו"מ  של  הליכוד  ,  אך  בפגישה  זו  לא  נפתר  המשבר  .  
הליכוד  הציע  למפד"ל  את  התיק  לשיתוף  פעולה  אזורי  ,  הצעה  שנדחתה  על  הסף  .  
לוי  אמר  אחר  כך  שהיה  מקבל  את  תיק  המשפטים  או  את  תיק  החינוך  ,  אך  אנשיו  של  שרון  הודיעו  כי  שני  התיקים  הללו  שמורים  לליכוד  .  
יוסי  ורטר  
