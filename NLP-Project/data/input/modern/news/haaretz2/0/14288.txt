עדכון  אחרון  -  03:08  01/03/01  יו"ר  לשכת  המהנדסים  והאדריכלים  הודח  מתפקידו  -  בחשד  לאי  סדרים  כספיים  מאת  חיים  ביאור  יו"ר  לשכת  המהנדסים  והאדריכלים  ,  יעקב  חי  ,  הודח  בתום  ועידה  סוערת  של  הלשכה  שהתקיימה  שלשום  בתל  אביב  .  
ההדחה  נעשתה  על  רקע  דו"ח  שהוגש  לוועידה  ,  המצביע  על  חשד  לאי  סדרים  כספיים  חמורים  ,  ועל  רקע  היריבות  בינו  לבין  מנכ"ל  הלשכה  ,  אלי  כהן  -  קגן  ;  בעד  הדחתו  של  חי  הצביעו  %  58  ממשתתפי  הוועידה  .  
נשיא  לשכת  המהנדסים  ,  השר  לשעבר  פרופ'  יובל  נאמן  ,  עזב  את  דיוני  הוועידה  לאחר  שהושמעו  כלפיו  הערות  פוגעות  ,  והוא  שוקל  להתפטר  מתפקידו  בלשכה  .  
תגרת  ידיים  שפרצה  באולם  הביאה  להתערבות  של  שוטרים  במתרחש  .  
בעקבות  הסערה  באולם  והוויכוח  בין  הקבוצות  השונות  על  סדר  היום  של  הוועידה  ,  היא  ננעלה  עוד  לפני  שבחרה  ביו"ר  חדש  ללשכה  במקום  חי  .  
המועמד  לתפקיד  הוא  עמוס  ברקוביץ  ,  כיום  יו"ר  מכון  התקנים  וחבר  הוועד  הפועל  של  התאחדות  התעשיינים  .  
הדו"ח  שהוגש  לוועידה  ,  שנכתב  על  ידי  עו"ד  יעקב  סגל  ,  מתייחס  לפרשת  עיכוב  כספים  ,  שהועברו  על  ידי  חברת  החשמל  ללשכת  המהנדסים  .  
לפי  החשד  ,  לא  הגיעו  לקופת  הלשכה  שני  צ'קים  שנשלחו  אליה  על  ידי  חברת  החשמל  ,  בסכום  כולל  של  prefix=כ  -  139  אלף  שקל  ,  ולא  ברור  מה  עלה  בגורלם  ;  בדו"ח  נטען  כי  "  במעשיו  של  היו"ר  יש  לכאורה  משום  עבירות  פליליות  "  .  
חי  אמר  בתגובה  כי  הדחתו  היא  פועל  יוצא  של  המאבק  הפנימי  בחברת  החשמל  .  
"  צירי  הוועידה  הם  ברובם  ממחוז  הדרום  של  חברת  החשמל  ,  וקיבלו  הוראה  מיו"ר  ארגון  העובדים  בחברה  ,  יורם  אוברקוביץ  ,  להדיחני  "  .  
לדבריו  ,  "  הוועידה  היתה  אמורה  לדון  בפיטורי  המנכ"ל  כהן  -  קגן  ,  אך  היא  ננעלה  טרם  זמנה  "  .  
חי  אמר  כי  עו"ד  סגל  ,  מחבר  הדו"ח  שהוגש  לוועידה  ,  לא  מונה  למטרה  זו  על  ידי  שום  גורם  רשמי  בלשכה  ,  וכי  תוכנו  של  הדו"ח  "  מצוץ  מהאצבע  ונכתב  בהשראתו  של  המנכ"ל  "  .  
חי  הוסיף  כי  יתמודד  מחדש  על  משרת  יו"ר  הלשכה  בבחירות  הבאות  .  
