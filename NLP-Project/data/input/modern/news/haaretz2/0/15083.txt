עדכון  אחרון  -  14:41  04/03/01  תושבים  בנתניה  היכו  פועל  ערבי  לאחר  הפיגוע  ;  מצבו  בינוני  מאת  עמית  בן  ארויה  וחיים  שדמי  בבית  החולים  תל  השומר  מאושפז  במצב  בינוני  פועל  ערבי  העובד  בשוק  של  נתניה  ,  לאחר  שעוברים  ושבים  היכו  ופצעו  אותו  לאחר  הפיגוע  במקום  ,  הבוקר  .  
האיש  ,  פלשתינאי  מהכפר  עקרבה  שבגדה  המערבית  ,  מאושפז  במצב  בינוני  ,  לאחר  שנפצע  בראשו  .  
לא  נשקפת  סכנה  לחייו  .  
עדי  ראייה  סיפרו  כי  ראו  שוטר  מוליך  שני  ערבים  לאחר  הפיגוע  ,  וכשגברו  הקריאות  לפגוע  בהם  ,  נמלטו  השניים  ,  כל  אחד  לכיוון  אחר  .  
אחרי  הפלשתינאי  שנמלט  לכיוון  מקום  הפיגוע  רדפו  15  -  10  אנשים  .  
על  פי  דיווחי  עדים  ,  האנשים  שהיו  במקום  הקיפו  אותו  והשכיבו  אותו  על  הארץ  .  
לאחר  מכן  בעטו  בראשו  ,  ועל  פי  עדותו  של  אדם  נוסף  ,  גם  היכו  בראשו  בעזרת  קרשים  .  
המכות  לוו  בקריאות  "  מוות  לערבים  "  .  
האיש  חולץ  לבסוף  על  ידי  המשטרה  .  
