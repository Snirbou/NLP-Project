עדכון  אחרון  -  01:37  01/03/01  4  .  
טראבל  מייקר  מאת  אביב  לביא  במלאת  שנה  לנפילתו  של  החייל  צחי  איטח  בלבנון  ,  רצה  יהודה  אלירם  לחמם  את  לב  המשפחה  .  
אלירם  היה  המורה  של  איטח  בתיכון  ביבנה  .  
היה  ביניהם  קשר  חם  במיוחד  ,  הרבה  מעבר  ליחסים  רגילים  בין  מורה  לתלמיד  .  
אלירם  שלח  מכתב  למערכת  המקומון  "  יבנתון  "  ,  תחת  הכותרת  "  שנה  בלי  צחי  "  ,  בתקווה  שבני  המשפחה  יקראו  ויתעודדו  .  
כשפתח  את  העיתון  ציפתה  לו  הפתעה  לא  נעימה  :  במקום  מכתב  פרי  עטו  גילה  שהוא  ,  כביכול  ,  ענה  לשאלותיה  של  כתבת  העיתון  על  צחי  .  
ערכו  איתו  ראיון  ,  והוא  בכלל  לא  ידע  מזה  .  
כמובן  שהתוצאה  היתה  רחוקה  מהכוונה  המקורית  .  
לבו  נחמץ  .  
רעייתו  של  אלירם  ,  טלילה  ,  החליטה  להרים  את  נס  המאבק  .  
היא  התקשרה  למערכת  "  יבנתון  "  ושטחה  טענותיה  בפני  העורך  הראשי  ,  מקסים  בן  עזרא  .  
היא  שאלה  באיזו  זכות  מפקיעים  מכתב  אישי  והופכים  אותו  לראיון  שלא  היה  .  
התשובה  הדהימה  אותה  :  "  זה  לא  אתי  "  ,  הודה  בן  עזרא  ,  "  אבל  זה  לא  פסול  "  .  
ההסבר  :  "  מכתב  זה  מידע  ,  ובמידע  אפשר  לעשות  מה  שרוצים  "  .  
אלירם  החליטה  למחות  גם  בפני  עורך  נוסף  בעיתון  ,  שמעון  עשור  .  
הוא  היה  פחות  סבלני  :  "  אני  רואה  בפנייה  שלך  פנייה  של  טראבל  מייקר  "  ,  אמר  .  
"  אני  לא  רואה  כל  בעיה  בעניין  "  .  
הוא  אמר  שישמח  אם  תפנה  לתוכנית  ביקורת  התקשורת  של  מתי  גולן  ,  כי  "  זה  ייתן  פרסומת  נהדרת  לעיתון  ,  רק  תוודאי  שיאייתו  נכון  את  השם  שלו  "  .  
בן  עזרא  מאשר  את  הפרטים  :  "  אני  באמת  חושב  שבמכתב  אפשר  להשתמש  גם  כמקור  מידע  .  
מה  שכן  ,  אנחנו  בדרך  כלל  לא  נוהגים  לעשות  כך  ,  העיתון  קיים  11  שנה  וזו  הפעם  הראשונה  שזה  קורה  .  
יש  לנו  עורך  לשוני  חדש  .  
בסך  הכל  אני  לא  חושב  שגרמנו  להם  נזק  ,  ובטח  שלא  עשינו  את  זה  כדי  לפגוע  "  .  
