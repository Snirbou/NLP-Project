עדכון  אחרון  -  01:14  06/03/01  וידיאו  /  קליפים  חדשים  לצפייה  און  ליין  מאפשרים  אינטראקטיוויות  מעכשיו  הגולש  יקבע  מה  קורה  בקליפ  מאת  ניו  יורק  טיימס  הקליפ  החדש  של  ג'ה  רול  .  
הגולש  יכול  לבחור  אם  הראפר  ישמיד  את  השדים  בחרבות  או  במסור  חשמלי  מדובר  בקליפ  תלת  ממדי  מונפש  באורך  מלא  ,  שאותו  אפשר  לראות  ולשמוע  רק  און  ליין  ,  בכיכובו  של  זמר  הראפ  ג'ה  רול  (  Ja  Rule  )  .  אולם  הקליפ  ,  לדברי  סימונס  ,  הוא  יותר  מאשר  סתם  אנימציית  אינטרנט  עם  קצב  עירוני  .  
"  זה  יהיה  מאוד  כיף  ,  כשחושבים  על  כל  האפשרויות  האינטראקטיוויות  "  ,  הוא  אומר  .  
הקליפ  ,  שסימונס  מכנה  אותו  "  Webeo  "  (  מלשון  Web  Video  )  ,  הופק  על  ידי  "  דיג'יטל  היפ-הופ  "  ,  חברת  הפקה  בלוס  אנג'לס  ,  בשיתוף  פעולה  עם  "  בריליינט  דיג'יטל  אינטרטיינמנט  "  ,  חברת  הנפשה  דיגיטלית  ,  גם  היא  מלוס  אנג'לס  .  
לדברי  סימונס  ,  השותף  בדיג'יטל  היפ  -  הופ  ,  חברת  בריליינט  סיפקה  את  הטכנולוגיה  שאיפשרה  לקליפ  לעבור  במהירות  גם  דרך  חיבורי  אינטרנט  איטיים  יחסית  (  המשתמשים  חייבים  להוריד  נגן  מדיה  בחינם  כדי  שיוכלו  לצפות  בווידיאו  )  .  סימונס  מקווה  שקליפ  של  ג'ה  רול  ,  לשירו  "  שישה  רגל  מתחת  לפני  האדמה  "  ,  הוא  הראשון  מבין  קליפים  רבים  שייצאו  בפורמט  זה  ,  שנוצר  במטרה  למשוך  צופים  להיות  חלק  מהאקשן  .  
לדבריו  ,  קליפים  עתידיים  יכללו  גם  משחקים  אינטראקטיוויים  ,  כדי  למשוך  את  הצופים  אפילו  עוד  יותר  לתוך  העולמות  הפנטסטיים  של  הקליפים  .  
בקליפ  ראשון  זה  ,  סיפור  המעשה  האפל  מציב  את  ג'ה  רול  (  שמו  האמיתי  הוא  ג'פרי  אטקינס  )  כנגד  השדים  שלו  .  
הגולש  יכול  לבחור  ,  למשל  ,  אם  הראפר  ישמיד  את  שדיו  באמצעות  חרבות  או  על  ידי  מסור  חשמלי  .  
הבחירה  מתבצעת  באמצעות  הקלקה  על  אייקונים  שמופיעים  בשולי  המסך  ,  רגע  לפני  שהקטעים  האינטראקטיוויים  של  הקליפ  מתחילים  .  
באמצעות  האינטראקציה  עם  הקליפ  יכול  הגולש  גם  לזכות  בתקליטורים  של  ג'ה  רול  ,  בתמונות  הנושאות  את  חתימתו  וכדומה  .  
סימונס  אומר  כי  לווידיאו  קליפ  ,  שהוצג  באחרונה  באתרים  רבים  ,  כולל  BET  .  
com  prefix=ו  -  HipHop.com  ,  360  יצטרפו  בקרוב  קליפים  נוספים  שבהם  יככבו  ראפרים  אחרים  שהוא  מייצג  .  
"  אני  חושב  שיש  קהילה  שלמה  און  ליין  שרוצה  משהו  יותר  מעניין  "  ,  הוא  אומר  ,  "  אני  חושב  שזו  התחלה  מצוינת  "  .  
ג'ה  רול  אמר  שהווידיאו  קליפ  עשוי  למשוך  מעריצי  מוסיקה  למחשבים  .  
"  הרבה  אנשים  אוהבים  לצפות  בהרבה  וידיאו  קליפים  .  
כעת  הם  יכולים  לקבל  אותם  על  גבי  המחשב  שלהם  ,  לצפות  בהם  ולשחק  אתם  "  ,  הוא  אומר  .  
סימונס  אינו  הראשון  שממזג  מוסיקת  היפ  הופ  עם  טכנולוגיה  ויזואלית  דיגיטלית  .  
ראפרים  כמו  באסטה  ריים  ,  מיסי  אליוט  ומאסטר  פי  כבר  יצרו  שיבוטים  דיגיטליים  של  עצמם  בווידיאו  קליפים  .  
אבל  אף  אחד  מהקליפים  שלהם  לא  היה  אינטראקטיווי  או  נועד  לאינטרנט  בלבד  .  
"  אנחנו  כל  הזמן  מותחים  את  הגבולות  בכל  הנוגע  לטכנולוגיה  ויצירתיות  "  ,  אמר  סטן  לאתאן  ,  מפיק  ומנהל  שהוא  גם  אחד  המנכ  "  לים  של  דיג'יטל  היפ  -  הופ  .  
"  בפרויקט  ג'ה  רול  למדנו  הרבה  על  המגבלות  .  
בעתיד  ,  בכל  פעם  שנעשה  קליפ  חדש  ,  נרחיב  את  מטרותינו  במונחים  של  איכות  ומורכבות  "  .  
