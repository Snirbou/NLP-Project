עדכון  אחרון  -  01:52  04/03/01  עילה  תחילה  מאת  רון  קופמן  השבוע  תועמד  הפועל  ירושלים  לדין  משמעתי  באיגוד  הכדורסל  ,  כך  גם  שחקנה  ,  קני  וויליאמס  .  
לאחרון  יש  בעיה  ,  הדרכון  הצ'כי  בו  הוא  מחזיק  נקבע  על  ידי  השלטונות  כמזוייף  ,  והוא  צריך  להוכיח  שלא  היה  לו  כל  קשר  לעניין  .  
הבעיה  מתחילה  עם  הפועל  ירושלים  .  
במה  היא  תואשם  ?  
איזו  עבירה  ביצעה  הקבוצה  ?  
איך  אפשר  להעמיד  קבוצה  לדין  ללא  ראיות  מוצקות  ?  
מה  יעשה  איגוד  הכדורסל  אם  דייני  בית  הדין  המשמעתי  ,  שהם  משפטנים  ,  לא  יצליחו  למצוא  עילה  תקנונית  להרשיע  את  הקבוצה  ?  
מה  יקרה  אם  הפועל  ירושלים  -  באמצעות  פרקליטה  ,  עו"ד  יעקב  ויינרוט  -  פשוט  תעשה  צחוק  מהמוסדות  השיפוטיים  של  איגוד  הכדורסל  ,  לרבות  בית  הדין  העליון  ?  
קושיות  אלה  ואחרות  מעלות  את  השאלה  העיקרית  -  מדוע  הזדרז  האיגוד  להעמיד  את  ירושלים  לדין  משמעתי  במקום  להמתין  לסיום  חקירה  משטרתית  בעניין  (  אם  בכלל  תיפתח  חקירה  כזו  )  ולהשיג  ראיות  כלשהן  .  
השעייתו  של  וויליאמס  היתה  צעד  נכון  .  
אם  הוא  רוצה  להמשיך  את  הקריירה  ככדורסלן  ,  הוא  יצטרך  להוכיח  את  חפותו  אם  וכאשר  .  
אם  לא  יצליח  בכך  ,  הוא  יתאדה  מהכדורסל  שלנו  באותה  מהירות  בה  הגיע  אליו  .  
הפועל  ירושלים  והצוות  המשפטי  שלה  מחזיקים  בכל  המסמכים  הדרושים  להקניית  מעמד  של  שחקן  בוסמן  לקני  וויליאמס  ,  לרבות  תעודת  אזרחות  ותעודת  זהות  צ'כית  ,  וכמובן  הדרכון  .  
מסמכים  אלה  ,  לפי  הצהרת  ראשיה  ,  נבדקו  ואומתו  על  ידי  האינטרפול  ומשרד  הפנים  הצ'כי  ,  קודם  שהמועדון  פנה  עם  החומר  לרישום  באיגוד  הכדורסל  ובפיב"א  .  
הפועל  ירושלים  יצאה  עם  קני  וויליאמס  למשחק  בלובליאנה  במסגרת  היורוליג  ,  כאשר  וויליאמס  השתמש  בדרכונו  הצ'כי  .  
מיותר  להסביר  שאם  היה  חשש  כלשהו  ו/או  ידיעה  מוחלטת  במועדון  לפיה  הדרכון  מזוייף  ,  לא  היו  מסתבכים  ראשיו  בשערוריה  בינלאומית  הכרוכה  במעצר  של  משטרת  הגבולות  בסלובניה  .  
שוב  ,  אין  ספק  שאסור  להתעלם  מעמדתה  הרשמית  של  צ'כיה  ,  לפיה  הדרכון  מזוייף  ,  אבל  ממתי  מעמידיםקבוצה  לדין  על  סמך  הודעה  לעיתונות  ,  גם  אם  זו  הודעה  רשמית  של  מדינה  כלשהי  ?  
כל  עוד  איגוד  הכדורסל  לא  נקט  עמדה  בעניין  השגת  האזרחות  של  שחקני  הבוסמן  והפנה  את  כל  הפונים  למשרד  הפנים  ,  הוא  נהג  נכון  .  
לא  מן  הראוי  שמוסד  ספורטיווי  בארץ  יקים  אגף  חקירות  .  
כאשר  רשויות  הספורט  כבר  ממנות  חוקרים  פרטיים  ,  הן  לא  מצליחות  להשיג  ראיות  להרשעה  ביותר  prefix=מ  -  90  %  מהמקרים  .  
אבל  כאשר  נחפז  האיגוד  לנקות  עצמו  מאשמה  ,  שאף  אחד  לא  הדביק  לו  ,  הוא  הופך  מטרה  לחיצי  הביקורת  ,  ובשעה  שנכנסים  למשחק  משפטנים  מהדרג  של  עו"ד  ויינרוט  ,  זה  רק  עניין  של  זמן  .  
לאיגוד  הכדורסל  יש  יועץ  משפטי  ,  עו"ד  שוקי  קרמר  ,  אבל  מאז  שמונה  לתפקיד  מתקבל  הרושם  כי  הוא  עושה  את  המקסימום  כדי  לחלץ  את  הבוס  שלו  ,  היו"ר  דן  קסטן  ,  מכל  שערוריה  בהתהוות  .  
אבל  עם  כל  הרצון  הטוב  לדאוג  לבוס  ,  זה  תפקיד  של  יחצ"ן  או  יועץ  אסטרטגי  ,  לא  של  יועץ  משפטי  .  
מצד  שני  ,  יתכן  כי  זה  מה  שרוצה  קסטן  מהיועץ  המשפטי  שלו  .  
הרי  כל  תגובה  של  היו"ר  ,  בכל  נושא  ,  כוללת  בתוכה  התייחסות  לכך  שיש  לו  יועץ  משפטי  שמחליט  וממליץ  .  
מיועץ  משפטי  עם  עבר  עסקני  מוכח  בכדורסל  (  עו"ד  שוקי  קרמר  היה  פעיל  בהפועל  ירושלים  )  ,  שחווה  את  רוב  תחלואי  הכדורסל  הישראלי  ,  אפשר  היה  לצפות  לתוספת  לתקנון  שתסדיר  את  מעמדם  של  סוכני  השחקנים  בכדורסל  הישראלי  .  
פיב"א  מעולם  לא  דאגה  לעניין  הזה  ,  וזו  רק  אחת  מהסיבות  שהמוסד  הזה  קרוב  לסוף  הדרך  בשליטה  על  הכדורסל  המקצועני  באירופה  .  
היורוליג  ,  היא  רק  תחנה  בויה  -  דולורוזה  ממינכן  לספרד  .  
אבל  כל  מדינה  שחברה  בפיב"א  רשאית  להוסיף  לתקנון  שלה  מי  רשאי  ובעיקר  מי  לא  רשאי  לייצג  שחקנים  מקצוענים  .  
הכדורסל  הישראלי  מתמהמה  בתקינה  שתסדיר  את  העניין  ,  כיוון  שאז  יהיה  לסוכנים  מעמד  באיגוד  הכדורסל  שיאפשר  להם  לפנות  למוסד  לבוררות  באיגוד  ,  במקרים  בהם  הקבוצות  לא  משלמות  את  עמלת  הסוכן  .  
בישראל  מועסקים  140  כדורסלנים  וכדורסלניות  במעמד  של  זרים  ו/או  בוסמנים  .  
עמלת  סוכן  היא  %  10  משכר  הנטו  בחוזה  .  
מדוע  שכר  נטו  ?  
כך  מקובל  .  
לסוכנים  שמביאים  לארץ  זרים  וזרות  יש  קשרי  מישנה  עם  סוכנויות  שחקנים  בחו"ל  ,  ויש  חלוקה  בעמלה  .  
יותר  מדי  קבוצות  לא  משלמות  את  העמלה  והסוכנים  פונים  לבתי  משפט  אזרחיים  .  
מי  רשאי  להיות  סוכן  ?  
כל  אחד  .  
יכול  להיות  נהג  משאית  או  רוקח  (  בלי  לפגוע  בזכויות  )  ,  שמכיר  חברה  של  אח  של  מישהו  שלומד  במכללה  דרג  ג'  בארה"ב  ורוצה  לשחק  כדורסל  בארץ  .  
הנה  נולד  סוכן  חדש  .  
אין  פיקוח  על  העניין  .  
כך  נוצר  מצב  בו  כדי  לעשות  כמה  לירות  מהברכיים  של  וויליאמס  ,  משיגים  לו  דרכון  זר  בדרך  זו  או  אחרת  .  
בארה"ב  חייב  סוכן  להשיג  רשיון  מהתאחדויות  הספורט  השונות  ,  והחוקים  מגדירים  במפורש  את  זכויותיו  וחובותיו  כלפי  הלקוח  וההתאחדות  .  
זו  מצידה  מבטיחה  בחוזה  את  תשלום  העמלה  (  %  4  באן.בי.איי  )  משכר  הברוטו  של  הכדורסלן  ,  לכל  אורך  תקופת  החוזה  ,  גם  אם  פיטר  הכדורסלן  את  סוכנו  .  
אם  היתה  באיגוד  הכדורסל  שלנו  ביקורת  כלשהי  על  פעילות  הסוכנים  והיתה  אכיפה  של  תקנון  האיגוד  ,  לא  היה  מגיע  האיגוד  למצב  של  משקיף  בדעה  מייעצת  על  מה  שקורה  לשחקנים  .  
אולי  הגיע  הזמן  שעו"ד  שוקי  קרמר  יקדיש  לכך  מחשבה  ,  כי  באיגוד  הכדורסל  יש  עוד  גורמים  שזקוקים  לייעוץ  משפטי  ,  לא  רק  היו"ר  .  
ואם  כבר  בטובת  היו"ר  עסקינן  ,  אולי  כדאי  לדחות  את  הדיון  המשמעתי  של  הפועל  ירושלים  עד  לסיום  החקירה  ,  כדי  למנוע  ביזיון  כבר  בשלב  ההתהוות  .  
כדי  להעמיד  את  איגוד  הכדורסל  כיסוד  איתן  לכל  בדיחה  עצובה  ,  לא  צריך  להתאמץ  .  
ההיפך  הוא  הנכון  ,  צריך  להתאמץ  כדי  להימנע  מכך  .  
אז  לא  צריך  עוד  סיבה  .  
כבר  אין  תמורה  לאגרה  ביום  חמישי  רמסה  מכבי  תל  אביב  עוד  קורבן  תורן  בסופרוליג  .  
יממה  לפני  המפגש  ,  שודר  בערוץ  הספורט  משחק  מהיורוליג  בו  הדיחה  טאו  ויטוריה  את  אולימפיאקוס  בשלב  ההצלבה  .  
המכנה  המשותף  היחיד  בין  שתי  הליגות  הוא  מימדי  הפארקט  (  גם  יצרן  הכדור  לא  זהה  )  .  מכבי  תל  אביב  תגיע  לפאריס  למשחקי  הפיינל  -  פור  ,  אולי  גם  תשוב  משם  עם  גביע  האליפות  של  הליגה  הזו  .  
אבל  אין  ספק  כי  עבור  הביזנס  של  מכבי  ,  מוטב  שזו  תהיה  העונה  האחרונה  בה  היא  משחקת  בהפקה  הכושלת  שמארגן  ליאון  ואנדל  ,  כתחליף  לדבר  האמיתי  שקורה  באירופה  .  
נכון  ,  יש  מחוייבות  לליאון  הבלגי  החביב  וידיד  ישראל  בעת  מצוקה  ,  ולבורה  סטאנקוביץ'  המזכ"ל  ,  שתמיד  היה  חבר  וגם  ידיד  בעת  מצוקה  ,  ובכלל  לכל  החברים  של  שמעון  מזרחי  במינכן  שתמיד  היו  ידידים  בעת  מצוקה  .  
אבל  לא  יכול  להיות  מצב  בו  תל  אביב  של  מכבי  -  ללא  ספק  אתר  הכדורסל  הוותיק  ,  המסורתי  והחשוב  באירופה  -  תמשיך  לככב  בהפקה  כל  כך  משעממת  ונלעגת  עד  רמת  השערוריה  ,  כאשר  האקשן  האמיתי  קורה  בהפקה  שמארגן  ג'ורדי  ברתומיאו  .  
במצב  הנוכחי  קיימות  שתי  אפשרויות  :  1  .  
שמעון  מזרחי  ידחוף  את  הלובי  שישכנע  את  פיב"א  לרדת  מהקקטוס  עליו  התמקמה  ,  כדי  לקבל  את  כל  הדרישות  של  ברתומיאו  ושות'  ;  2  .  
מזרחי  והדירקטוריון  שלו  יקבלו  החלטה  אמיצה  לפיה  מכבי  -  הקבוצה  היחידה  בעולם  שיש  לה  גם  מדינה  -  תחבור  לג'ורדי  הקוסם  ,  שמראה  לבורה  וליאון  כי  הפקת  ליגה  מקצוענית  היא  לא  רק  דילוג  מתיש  בין  קוקטייל  אחד  לשני  .  
מזרחי  והדירקטוריון  יכולים  לפטור  את  הסוגיות  האלה  כשטויות  ,  בטיעון  לפיו  עשרת  אלפים  צופים  נהנים  מכל  תבוסה  שמנחילים  בחוריהם  המצוינים  לסטאטיסטים  נרפים  מהדרג  השלישי  עד  השישי  של  אירופה  .  
אבל  מזרחי  והדירקטוריון  מממנים  את  ההצגה  היוקרתית  שלהם  בין  היתר  מכספי  רשות  השידור  הממלכתית  ,  זו  שגובה  אגרה  באמצעות  חוק  מבעלי  מקלטי  טלוויזיה  בישראל  .  
שישה  מיליון  דולר  זה  הרבה  מאוד  כסף  ציבורי  .  
נכון  שבמדינה  שלא  מסוגלת  להתמודד  עם  מה  שיש  לאירופה  להציע  בשום  תחום  ספורטיווי  ,  מכבי  תל  אביב  היא  שמורת  טבע  בינלאומית  ,  אבל  לציבור  אוהדי  כדורסל  שהתרגל  שלושה  עשורים  לשמנת  של  הכדורסל  האירופי  אצלו  בסלון  ,  מגיעה  יותר  תמורה  לאגרה  .  
הרבה  יותר  ,  כי  את  המחיר  הוא  כבר  שילם  .  
ברירת  מחדל  לפני  חודשיים  ,  במזנון  בית  העיתונאים  ע"ש  נחום  סוקולוב  בתל  אביב  ,  ניסה  שר  התרבות  ,  המדע  והספורט  ,  מתן  וילנאי  ,  להסביר  לי  עד  כמה  חשוב  לו  הספורט  הישראלי  .  
הוא  השמיע  רעיונות  למינהל  תקין  בספורט  ,  הביע  רצון  לראות  מינויים  כשירים  לתפקידים  ציבוריים  ,  אמר  שהוא  לא  פוליטיקאי  ,  אלא  אדם  שבא  לעבוד  ,  לשנות  ולתקן  .  
אתה  גנרל  אמרתי  לו  ,  אתה  לא  מבין  בספורט  וקשה  לי  להשתכנע  שאתה  בכלל  רוצה  את  התפקיד  הזה  ,  זו  רק  ברירת  מחדל  שלך  .  
הוא  אמר  שזה  לא  נכון  ,  שמעולם  לא  אמר  שהמשרד  עליו  הוא  מופקד  הוא  ברירת  מחדל  .  
סיכמנו  להיפגש  שוב  אחרי  הבחירות  ,  כי  לא  היה  צריך  להיות  נביא  כדי  לדעת  את  התוצאות  שלהן  וההשפעות  על  עתידו  הפוליטי  /  מיניסטריאלי  של  מתן  וילנאי  .  
בסוף  השבוע  הוא  הציג  את  מועמדותו  לתפקיד  שר  הביטחון  .  
בפני  הציבור  שלו  ,  חברי  מרכז  מפלגת  העבודה  ,  הוצג  העבר  הצבאי  המפואר  שלו  ,  אף  מלה  על  הפעילות  במשרד  הנוכחי  .  
הוא  הפסיד  את  הג'וב  ועכשיו  כברירת  מחדל  ,  כי  צריך  שיהיה  עיסוק  כלשהו  ,  הוא  ימשיך  כשר  התרבות  ,  המדע  והספורט  .  
ברירת  מחדל  כבר  אמרנו  ?  
השאלה  היא  מה  הוא  עושה  בקדנציה  הנוכחית  של  ממשלת  האחדות  :  מנסה  לתקן  ולהתוות  מדיניות  של  שר  ספורט  ,  או  בונה  כוח  פוליטי  להתמודדות  הבאה  על  ג'וב  בכיר  יותר  .  
בממשלה  שיהיו  בה  מספיק  שרים  בלי  תיק  ,  אפשר  אולי  היה  למצוא  מישהו  שהספורט  באמת  מעניין  אותו  ,  לא  כמקפצה  פוליטית  ,  אלא  כג'וב  עם  ייעוד  .  
חבל  שמתן  וילנאי  בממשלה  של  אריק  שרון  יצטרך  להמשיך  לסבול  כמו  מתן  וילנאי  שסבל  בממשלה  של  אהוד  ברק  .  
באמת  חבל  .  
רון  קופמן  
