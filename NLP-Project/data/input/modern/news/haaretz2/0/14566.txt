עדכון  אחרון  -  23:30  02/03/01  בקשה  לפסילת  שופט  מכיוון  שהנאשמים  איימו  לרצחו  מאת  איריס  ברעם  עו"ד  אביגדור  פלדמן  הגיש  שלשום  (  חמישי  )  בקשה  לבית  המשפט  המחוזי  בבאר  -  שבע  לפסילת  אב  בית  הדין  ,  השופט  גלעד  גלעדי  ,  מלהמשיך  ולנהל  משפט  רצח  ,  בנימוק  ששניים  מהנאשמים  איימו  לרצוח  את  השופט  .  
בעקבות  זאת  הוצמדו  לשופט  שני  מאבטחים  ,  המלווים  אותו  ובודקים  כל  בוקר  את  מכוניתו  מחשש  למטעני  חבלה  .  
לטענת  עו"ד  פלדמן  ,  פסילת  השופט  חייבת  להיות  אוטומטית  ,  שכן  הנגיעה  האישית  של  השופט  עלולה  להטות  את  הדין  .  
הדיון  בבקשה  יתקיים  ביום  ראשון  הקרוב  .  
שני  הנאשמים  ,  תושבי  אשדוד  ,  מואשמים  שרצחו  את  הרצל  פור  ביריות  לפני  כשנתיים  בבית  קפה  באשדוד  ,  בשל  סכסוך  על  שליטה  בשוק  הסמים  .  
עורך  דין  פלדמן  ביקש  לפסול  את  השופט  גלעדי  בעקבות  פרסומים  בעיתונות  ,  כי  הנאשמים  ברצח  "  הוציאו  חוזה  על  ראש  אב  בית  הדין  "  .  
פלדמן  מאשים  את  משטרת  לכיש  בשיבוש  הליכי  משפט  ,  בכך  שהדליפה  במכוון  את  הידיעה  על  השמעת  האיום  ,  ובכך  לטענתו  חשפה  מקור  חסוי  תוך  סיכון  חייו  ,  רק  כדי  להשיג  השפעה  פסולה  על  בית  המשפט  .  
בבקשת  הפסילה  נכתב  ,  כי  החוזה  שהוצא  על  השופט  ,  שהמשטרה  הביאה  בזדון  לפרסומו  ,  משולל  כל  בסיס  במציאות  .  
לדבריו  נוצר  חשש  כבד  ,  כי  אב  בית  הדין  יושפע  מהכתוב  .  
הפרסום  יצר  בכוח  עוינות  כלפי  הנאשמים  ,  שכן  השופט  ,  המלווה  במאבטחים  ,  סבור  כי  הנאשמים  מבקשים  לרצחו  .  
אם  הנאשמים  יורשעו  ברצח  -  אפשר  יהיה  לחשוב  שההרשעה  באה  בעקבות  האיום  על  השופט  ,  ואם  יזוכו  -  ייחשב  שזוכו  מחמת  הפחד  שתקף  את  בית  המשפט  .  
בבקשתו  מסתמך  פלדמן  על  תקדימים  ,  לפיהם  שופטים  נפסלו  אוטומטית  מחשש  למשוא  פנים  ,  גם  במקרים  בהם  הנגיעה  האישית  שלהם  היתה  קטנה  ומוטלת  בספק  .  
