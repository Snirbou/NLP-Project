עדכון  אחרון  -  03:10  01/03/01  זאבי  מבקש  למנות  מפרק  לבלקן  אייר  -  אם  ממשלת  בולגריה  תתנגד  לתוכנית  ההבראה  מאת  זוהר  בלומנקרנץ  גד  זאבי  חברת  זאבי  אחזקות  ,  שבבעלות  גד  זאבי  ,  הגישה  לבית  המשפט  בסופיה  תוכנית  הבראה  לחברת  התעופה  בלקן  אייר  .  
במקביל  ,  הגישה  חברת  זאבי  אחזקות  לבית  המשפט  בקשה  לפירוק  חברת  התעופה  -  במידה  שממשלת  בולגריה  לא  תשתף  פעולה  בתוכנית  ההבראה  של  בלקן  .  
בלקן  אייר  הפסיקה  את  טיסותיה  לפני  כשבועיים  ,  לאור  סכסוך  כספי  בין  החברה  הישראלית  ,  השולטת  בבלקן  אייר  ,  לממשלת  בולגריה  .  
"  על  מנת  שתוכנית  ההבראה  תצא  לפועל  צריכה  ממשלת  בולגריה  להקפיא  את  כל  חובות  בלקן  אייר  ,  עד  שתגיע  לרווחיות  תפעולית  .  
"  כמו  כן  צריכה  ממשלת  בולגריה  להזרים  לחברת  התעופה  15  מיליון  דולר  ,  שהם  חלק  מהפער  בין  הנכסים  הכספיים  שהוצגו  לזאבי  אחזקות  למצב  החברה  בפועל  ,  ולהחזיר  את  אגרות  התעופה  -  שהועלו  במאות  אחוזים  כחודש  לאחר  הפרטת  החברה  -  לרמה  בה  היו  לפני  כן  "  ,  נאמר  בתוכנית  ההבראה  .  
כחלק  מהתוכנית  תממש  זאבי  אחזקות  את  התחייבותה  להשקיע  100  מיליון  דולר  בבלקן  אייר  בחמש  השנים  הראשונות  .  
זאבי  אחזקות  מציינת  כי  תמשיך  להפעיל  את  חברת  התעופה  כמוביל  הלאומי  הרשמי  ,  על  פי  התוכנית  העסקית  המקורית  שהגישה  .  
לפי  תוכנית  זו  ,  חברת  התעופה  אמורה  להגיע  לרווחיות  תפעולית  עד  סוף  2001  .  
תביעה  במוסד  לבוררות  במידה  שתוכנית  ההבראה  לא  תצא  לפועל  ,  מבקשת  זאבי  אחזקות  מבית  המשפט  למנות  לחברת  בלקן  אייר  מפרק  .  
לטענת  זאבי  אחזקות  ,  בקשה  זו  נובעת  "  מהמצב  הקשה  אליו  נקלעה  חברת  התעופה  ,  עקב  אי  עמידת  ממשלת  בולגריה  בהתחייבויותיה  ומצגי  שווא  אותם  העבירה  לזאבי  אחזקות  לפני  הרכישה  "  .  
יצוין  כי  ההליך  המשפטי  בסופיה  מתבצע  במקביל  לתביעה  בסך  230  מיליון  דולר  נגד  ממשלת  בולגריה  ,  שהגיש  גד  זאבי  באמצעות  זאבי  אחזקות  ,  למוסד  לבוררות  בינלאומית  של  האו"ם  בצרפת  ,  על  הפרת  הסכם  הרכישה  של  בלקן  אייר  ;  כבורר  מטעמה  של  החברה  הישראלית  מונה  נגיד  בנק  ישראל  לשעבר  ,  יעקב  פרנקל  .  
במכתב  התביעה  שהוגש  למוסד  לבוררות  בינלאומית  על  ידי  זאבי  נאמר  כי  "  ממשלת  בולגריה  הפרה  את  ההסכם  עליו  חתמה  במספר  סעיפים  מהותיים  ,  ובהם  אי  שיתוף  פעולה  בשמירה  על  מעמד  חברת  בלקן  אייר  כמוביל  לאומי  ;  מצגים  שגויים  בהסכם  ההפרטה  ,  למשל  חוסר  בנכסים  של  החברה  ;  אי  הצגת  התחייבויות  בסכומים  של  עשרות  מיליוני  דולרים  ;  מצגים  לא  מדויקים  בנוגע  לזכויות  עובדים  ולמחויבויות  כלפי  מחכירי  מטוסים  ;  והעלאת  אגרות  תעופה  ממשלתיות  במאות  אחוזים  סמוך  לאחר  חתימת  ההסכם  "  .  
ביוני  '  99  הופרטה  חברת  התעופה  הבולגרית  .  
%  75  ממניות  החברה  נרכשו  על  ידי  זאבי  אחזקות  .  
שאר  מניות  החברה  מוחזקות  בידי  ממשלת  בולגריה  (  %  20  )  ועובדי  החברה  (  %  5  )  .  
