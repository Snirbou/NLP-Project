עדכון  אחרון  -  03:02  07/03/01  חוק  טל  החרדים  רוצים  דחייה  של  שנתיים  ,  שרון  לא  רוצה  משבר  מאת  שחר  אילן  עו"ד  שופמן  .  
לדעתו  מספיק  שנה  אם  לא  תעבור  היום  בהצבעה  בכנסת  הוראת  השעה  לשנתיים  ,  אלא  לשנה  בלבד  ,  יעמיד  הדבר  את  ממשלת  שרון  בפני  המשבר  הראשון  שלה  עוד  לפני  הקמתה  .  
ש"ס  הבהירה  שבמקרה  כזה  לא  תצטרף  לממשלה  .  
האם  היא  רצינית  ?  
לא  ברור  ,  אבל  כן  ברור  שלשרון  יש  עניין  לברר  את  הנקודה  הזאת  והוא  יתאמץ  להעביר  את  גירסת  השנתיים  .  
ואם  שרון  לא  יצליח  ?  
יכול  להיות  שזה  יסבך  את  הקמת  הממשלה  ,  אבל  אפשר  להמר  בוודאות  שימצא  פתרון  אשר  יאפשר  לאלי  ישי  להיכנס  ובמהרה  למשרד  הפנים  .  
אולי  יזרזו  את  העברת  חוק  טל  עצמו  .  
ישי  עבד  מאד  קשה  להוציא  את  ברק  מלשכת  ראש  הממשלה  ולהכניס  לשם  את  שרון  ,  וסביר  להניח  שהוא  מאד  להוט  ליהנות  מפירות  המהלך  .  
אם  תעבור  גירסת  השנתיים  ,  צפויה  לחרדים  בעיה  קשה  בבג"ץ  .  
שם  כבר  תלויה  ועומדת  עתירה  של  ח"כ  יוסי  פריצקי  (  שינוי  )  נגד  הוראת  השעה  הנוכחית  ,  שהועברה  לתקופה  של  ארבעה  חודשים  בלבד  .  
יש  הבדל  עצום  בין  ארבעה  חודשים  -  פרק  זמן  סביר  לצורך  הדיון  בחוק  טל  -  לבין  שנתיים  :  פרק  זמן  שבו  אפשר  לדון  ,  לחוקק  ולאשר  גם  שלושה  חוקים  .  
בדיונים  שנערכו  בלשכת  ראש  הממשלה  ברק  לפני  מספר  חודשים  ,  חיווה  המשנה  ליועץ  המשפטי  לממשלה  ומי  שהיה  חבר  בוועדת  טל  ,  עו"ד  יהושע  שופמן  ,  את  דעתו  בבירור  ,  כי  שנה  היא  הזמן  הראוי  להוראת  השעה  ,  ולא  יותר  .  
בג"ץ  הרי  קבע  שהסדר  דחיית  השירות  אינו  חוקי  ,  והוא  בהחלט  איפשר  לכנסת  לקחת  לעצמה  אורכה  לחקיקת  הסדר  אחר  .  
השאלה  היא  איך  בדיוק  יוכל  מישהו  לשכנע  את  בג"ץ  ,  שהכנסת  צריכה  שנתיים  ,  ולא  יום  פחות  .  
ממילא  הרי  שפועלים  פה  שני  תהליכים  שמאזנים  אחד  את  השני  .  
לכאורה  ,  העברת  הוראת  השעה  לשנתיים  עשויה  רק  להרחיק  את  העברת  חוק  טל  .  
מרגע  שתעבור  הוראת  השעה  ,  הסיכוי  שמישהו  יקדיש  ,  ולו  מאמץ  פוליטי  מינימלי  ,  לחוק  טל  הוא  קטן  מאד  .  
בסופו  של  דבר  ,  החוק  הקבוע  ביותר  בפוליטיקה  הוא  שאין  דבר  יותר  קבוע  מהזמני  .  
אלא  שמנגד  יעמוד  איום  הבג"ץ  .  
כדי  למנוע  פסיקה  שלו  ,  יצטרכו  החרדים  לקדם  בכל  זאת  את  חוק  טל  .  
והמסקנה  ?  
הוראת  השעה  לא  תעניק  לקואליציה  אפילו  רגע  של  מנוחה  מנושא  בחורי  הישיבות  .  
