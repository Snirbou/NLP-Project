עדכון  אחרון  -  03:02  07/03/01  משטרה  /  בקרוב  יצטרף  לארגון  "  כלב  זיהוי  עבירה  "  ,  שיסייע  בחקירות  הכלבים  יבצעו  מסדר  זיהוי  של  ריחות  מאת  ברוך  קרא  כלב  זיהוי  עבירה  אירופי  .  
הכלב  עובר  בין  הצנצנות  ומסמן  מהי  המטלית  ,  שממנה  נודף  ריח  החשוד  צילום  :  איתן  הס  -  אשכנז  מהו  "  כלב  זיהוי  עבירה  "  ?  
אם  עד  היום  התרגלנו  לראות  את  הכלבים  המשטרתיים  מגיעים  לשטח  כדי  לרחרח  אחר  סמים  ,  או  חומרי  חבלה  ,  הרי  שהפעם  מדובר  בכלבי  מעבדה  ,  שיבצעו  את  חקירותיהם  בתוך  מתקן  משטרתי  .  
חוקרי  המשטרה  ,  שיגיעו  לזירת  רצח  או  אונס  ,  ינגבו  בעזרת  מטלית  מיוחדת  חפצים  או  בגדים  ,  שקיימת  סבירות  גבוהה  שנגע  בהם  העבריין  .  
מיד  לאחר  מכן  ,  יאחסנו  את  המטלית  בתוך  כלי  מיוחד  ,  ויניחו  אותו  במתקן  המכונה  "  בנק  ריח  "  .  
הריח  ישתמר  בין  חמש  לעשר  שנים  .  
במשך  תקופה  זו  ,  חוקרי  המשטרה  יקחו  מכל  חשוד  פוטנציאלי  דגימת  ריח  (  באותה  שיטה  )  ,  יתנו  לכלב  המיוחד  להריח  את  הדגימה  ,  ואז  יעמידו  בפניו  מסדר  זיהוי  של  צנצנות  ,  שבהן  מוחזקות  מטליות  ריח  מזירות  פשע  שונות  .  
הכלב  יעבור  בין  הצנצנות  ויסמן  לחוקרים  מהי  המטלית  ,  שממנה  נודף  ריח  החשוד  .  
הסימון  יוכל  להיות  באופנים  שונים  -  נביחה  ,  ישיבה  ליד  הצנצנת  ,  או  כל  סימון  אחר  .  
לפני  כשבועיים  שבה  מהונגריה  משלחת  מיוחדת  של  המשרד  לביטחון  פנים  והמשטרה  .  
בראש  המשלחת  עמד  ניצב  משנה  דודו  פרץ  ,  סגן  ראש  המטה  הביטחוני  של  השר  לביטחון  פנים  .  
במסגרת  הביקור  נפגשו  נציגי  המשלחת  עם  קצינים  במשטרה  ההונגרית  ,  ופקידים  בכירים  מהאגף  הביטחוני  של  משרד  הפנים  ההונגרי  .  
חברי  המשלחת  החליטו  יחד  עם  עמיתיהם  ההונגרים  על  כיווני  שיתוף  פעולה  שונים  ,  וכן  התרשמו  עמוקות  מהצלחותיהם  של  "  כלבי  זיהוי  העבירה  "  .  
ההונגרים  ידעו  לספר  כי  בזכות  הטכניקה  הזאת  ,  שבה  הם  משתמשים  כבר  שנים  רבות  ,  פוענחו  מקרים  רבים  של  פשיעה  חמורה  ,  ביניהם  מקרי  רצח  .  
השיטה  מופעלת  גם  כמה  שנים  בהולנד  ,  במקומות  שונים  באנגליה  ,  ובעוד  כמה  מדינות  אירופיות  .  
ההונגרים  הסבירו  לחברי  המשלחת  כיצד  הם  מחזקים  את  אמינות  הזיהוי  של  הכלב  :  לאחר  שהוא  מצביע  על  הצנצנת  ,  הם  מוציאים  אותו  מהחדר  ,  משנים  את  מיקום  הצנצנות  ,  ומכניסים  אותו  בחזרה  .  
אם  הכלב  מצביע  פעם  נוספת  על  אותה  צנצנת  ,  עולה  הסבירות  כי  אכן  מדובר  בריחו  של  החשוד  .  
דרך  נוספת  להצליב  את  המידע  ,  היא  שימוש  בכלב  נוסף  ,  שמוכנס  לחדר  הצנצנות  ,  לאחר  שהכלב  השני  מוצא  ממנו  .  
באגף  החקירות  של  המשטרה  יודעים  על  השיטה  כבר  תקופה  ארוכה  ,  אך  עד  היום  לא  הכניסו  אותה  לשימוש  .  
לפני  כמה  חודשים  החלו  כלבני  משטרה  באימון  "  כלב  זיהוי  עבירה  "  הראשון  ,  ותוך  כמה  חודשים  הוא  אמור  לעבור  סדרת  מבחנים  ,  שתקבע  אם  הוא  כשיר  מבצעית  למשימה  .  
מכל  מקום  ,  פרץ  מתכוון  ללחוץ  על  המשטרה  להכניס  את  השיטה  כמה  שיותר  מהר  לשימוש  ,  ולהכשיר  לטובתה  כלבים  נוספים  .  
להערכתו  ,  תוך  חצי  שנה  יוכשר  הכלב  הראשון  ,  אך  השיטה  תהיה  יעילה  באמת  ,  רק  לאחר  שיהיה  "  בנק  ריח  "  עשיר  במטליות  מזירות  פשע  רבות  .  
זיהוי  ריח  החשוד  על  ידי  הכלב  לא  יוכל  להוות  הוכחה  חד  משמעית  בבית  משפט  ,  אך  יוכל  להוות  ראיה  נוספת  ,  פחות  או  יותר  שוות  ערך  לבדיקת  פוליגרף  .  
פרץ  מסביר  שכמו  בדיקות  פוליגרף  ,  גם  ממצאי  הריח  יסייעו  בעיקר  במהלך  החקירה  ,  ופחות  בבית  המשפט  ,  ששם  הראיות  המשמעותיות  הן  הסיבתיות  והנסיבתיות  .  
לדברי  פרץ  ,  הכלב  יסייע  לחוקרים  להחליט  על  כיווני  חקירה  ,  ובמקרים  מסוימים  יסייע  להם  לשכנע  שופטים  להאריך  מעצרי  חשודים  .  
