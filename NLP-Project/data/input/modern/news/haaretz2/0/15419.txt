עדכון  אחרון  -  11:04  06/03/01  העכבר  לא  מפסיק  להתפתח  העכבר  כקובייה  מאת  גיא  הופמן  עכברי  העתיד  ירטטו  ,  יאפשרו  למשתמש  "  לחוש  "  מרקמים  ,  יספקו  דרך  פשוטה  לעבודה  במודלים  תלת  -  ממדיים  ויעזרו  לנצל  את  המסך  באופן  יעיל  יותר  .  
כל  אלה  יגבירו  את  דיוק  ומהירות  העבודה  העכבר  הקובייתי  .  
נסיינים  העידו  שהעבודה  עם  הקובייה  מהירה  יותר  מאשר  עבודה  עם  עכבר  גדה  השואבת  את  השראתה  ממורשת  הקרב  של  מורים  למחשבים  מספרת  על  תלמידה  אחת  ,  פנסיונרית  חביבה  ,  שהחליטה  להצטרף  לקהילת  הגולשים  והחלה  פוסעת  את  צעדיה  הראשונים  ברשת  .  
באחד  השיעורים  הראשונים  ,  כך  מספרת  האגדה  ,  קראה  אותה  חניכה  למדריך  (  על  פי  מיטב  המסורת  של  אגדות  אורבניות  זה  תמיד  אירע  בשיעור  של  מישהו  אחר  )  והתלוננה  על  בעיה  בהפעלת  העכבר  שלה  .  
"  כשאני  מזיזה  אותו  ימינה  ושמאלה  הוא  מגיב  מצוין  .  
אבל  כשאני  מרימה  ומורידה  אותו  ,  הסמן  נשאר  בדיוק  באותו  מקום  "  ,  סיפרה  התלמידה  ,  תוך  שהיא  מדגימה  כיצד  היא  מרימה  את  העבר  מהפד  שלו  ומחזירה  אותו  למקום  ,  ללא  כל  תגובה  ראויה  מצד  המחשב  .  
סיפור  זה  עשוי  להעלות  חיוך  מתנשא  על  פני  כל  אותם  משתמשים  ותיקים  במחשב  האישי  ,  אבל  מבט  אל  עבר  עכבר  העתיד  מגלה  באופן  פרדוקסלי  ,  שאולי  דווקא  אותה  חניכה  תמימה  צועדת  עם  רוח  הזמן  ואילו  המשתמשים  הוותיקים  שייכים  לדור  מיושן  ,  דור  שקיבל  על  עצמו  מתוך  הרגל  את  אותה  מטאפורה  מעוותת  של  תנועה  קדימה  ואחורה  ,  שמיתרגמת  לעלייה  וירידה  של  הסמן  על  גבי  המסך  .  
יש  לא  מעט  ניסיונות  להמציא  מחדש  את  העכבר  ,  לבחון  אמצעי  קלט  חלופיים  ,  ולנסות  להעמיד  תחרות  למלך  הממשקים  הבלתי  מעורער  .  
ברוב  המקרים  שם  המשחק  הוא  אינטואיציה  ,  תחכום  ויצירתיות  (  שלא  לומר  מופרעות  )  ,  וכאשר  מופנים  לא  מעט  כספים  לחקר  מכשיר  הקלט  של  העתיד  ,  צצות  המצאות  מעניינות  במעבדות  האוניברסיטאות  והחברות  הגדולות  .  
החידושים  המוצעים  מתרכזים  בעיקר  בשתי  חזיתות  :  בחזית  האוטופית  יותר  ,  שמיוצגת  בדרך  כלל  באוניברסיטאות  ,  מנסים  חוקרים  לבנות  אמצעי  קלט  שונים  בתכלית  מהעכבר  -  שאמורים  לאפשר  לנו  לתקשר  עם  המחשב  באופן  אינטואיטיווי  יותר  ,  ובמקרים  רבים  תוך  שימוש  בשתי  הידיים  בו  זמנית  .  
בחזית  השנייה  ,  הטכנולוגית  -  מסחרית  יותר  ,  שוקלים  מפתחים  הוספת  חישנים  חדשים  לעכבר  הישן  והטוב  (  כגון  חישני  אור  ,  תנועה  ומגע  )  כדי  לשפר  את  יכולותיו  מעבר  למה  שמוכר  לנו  כיום  .  
כנס  חשוב  העוסק  בתחום  הוא  "  Computer  Human  Interaction  "  ,  בו  מציגים  מדענים  מאוניברסיטאות  ומכוני  מחקר  ניסויים  באמצעי  קלט  אלטרנטיוויים  .  
אחת  ההמצאות  המעניינות  שהוצגו  בכנס  CHI  האחרון  היא  תוכנה  ,  המשלבת  את  הקלט  מהעכבר  עם  מידע  שמגיע  ממכשיר  העוקב  אחר  תנועות  אישון  המשתמש  .  
התוכנה  עושה  שימוש  במידע  על  כיוון  המבט  כדי  לנחש  יותר  טוב  על  איזו  נקודה  על  המסך  התכוון  המשתמש  להצביע  באמצעות  העכבר  .  
אחת  הבעיות  החשובות  בתחום  חקר  הממשק  שבין  האדם  למכונה  ,  היא  מהי  הדרך  הטבעית  ביותר  למשתמש  לנווט  בשלושה  ממדים  .  
ברוב  התוכנות  הקיימות  שעוסקות  בעולם  תלת  -  ממדי  המשתמש  סוקר  ומטפל  בעזרת  העכבר  (  הדו  -  ממדי  מטבעו  )  בחתכים  שונים  לסירוגין  ,  תמיד  בשני  ממדים  .  
לרוב  מוצגים  כמה  מבטים  בחלונות  שונים  ,  כאשר  הפעולה  היא  תמיד  על  חלון  אחד  בכל  זמן  נתון  .  
מדענים  ממכון  המחקר  הגרמני  GMD  הציעו  באחרונה  "  עכבר  קובייתי  "  לעבודה  אינטראקטיווית  בשלושה  ממדים  .  
העכבר  נראה  כמו  קובייה  ,  שבכל  פיאה  שלה  מותקן  (  בנוסף  לכפתורים  שונים  )  מקל  זעיר  ,  שאותו  אפשר  למשוך  ולדחוף  .  
בעזרת  הקובייה  והמקלות  הללו  אפשר  למעשה  להצביע  על  נקודה  מסוימת  בתוך  הקובייה  ,  וכך  למפות  אותה  בעולם  התלת  -  ממדי  הממוחשב  .  
נסיינים  שעבודתם  דורשת  שימוש  במודלים  תלת  -  ממדיים  (  כמו  רופאים  או  מעצבי  מוצר  )  העידו  שהעבודה  עם  הקובייה  מהירה  ומדויקת  יותר  מאשר  עבודה  עם  העכבר  הקלאסי  ,  המוגבל  לשני  ממדים  .  
בחזית  המסחרית  (  המעשית  יותר  בדרך  כלל  )  מתרכזות  לא  מעט  חברות  בפיתוח  תוספים  לעכבר  .  
שתי  החברות  החשובות  הן  ענק  החומרה  "  לוג'יטק  "  וענק  התוכנה  "  מיקרוסופט  "  .  
בדומה  לרעיון  הגלגל  על  גבי  העכבר  ,  תוסף  ששתי  החברות  הללו  הצליחו  להחדיר  לשוק  בשנתיים  האחרונות  ,  מציעות  מחלקות  המחקר  של  החברות  חידושים  נוספים  לשכלול  העכבר  המזדקן  .  
מיקרוסופט  ,  למשל  ,  עובדת  על  הוספת  חישני  מגע  ,  הטיה  ואור  לעכבר  .  
השנה  הוצג  עכבר  בעל  חישן  מגע  ,  המאפשר  הסתרת  כל  הכפתורים  והתפריטים  שעל  המסך  בזמן  שהיד  לא  נוגעת  בעכבר  .  
ללא  כל  התערבות  מצד  המשתמש  ,  מתבצעת  כך  ,  למשל  ,  כתיבת  מסמך  במעבד  תמלילים  תמיד  על  גבי  מסך  מלא  ,  ורק  כאשר  העכבר  יחוש  במגע  יד  אדם  יופיעו  שוב  הכפתורים  ,  התפריטים  וכל  אותם  מרכיבים  גרפיים  שמסביב  לחלון  הטקסט  .  
בצורה  כזאת  מנוצל  בכל  זמן  נתון  מירב  השטח  של  המסך  לצורך  הפעולה  שמבצע  באותו  רגע  המשתמש  .  
אב  -  טיפוס  נוסף  אותו  הציגה  מיקרוסופט  מדגים  שימוש  במצלמה  דיגיטלית  זעירה  בתחתית  העכבר  .  
העכבר  נע  על  גבי  סריג  המצויר  על  פד  העכבר  ,  והמצלמה  קולטת  כל  הרמה  של  העכבר  ממישור  השולחן  .  
כך  מתאפשרת  הוספה  של  ממד  נוסף  לפעולת  העכבר  .  
כל  עוד  הוא  מונח  על  גבי  הפד  הוא  מנווט  באותם  שני  ממדים  מוכרים  .  
אבל  ברגע  שהוא  מורם  הוא  משמש  ,  בעזרת  המצלמה  שבבטנו  והסריג  שמתחתיו  ,  כמעין  שלט  לעולם  תלת  -  ממדי  .  
בנוסף  החלו  לחדור  לשוק  גם  עכברים  ,  שלא  רק  קולטים  מידע  מהמשתמש  אלא  גם  מחזירים  לידיו  משוב  .  
בעזרת  טכנולוגיה  הדומה  לזו  שמשמשת  כבר  שנים  בג'ויסטיקים  רוטטים  ,  שאמורים  להעניק  לשחקן  במשחקי  מחשב  חוויה  שלמה  יותר  ,  הוציאה  השנה  חברת  לוג'יטק  בשיתוף  עם  חברת  התוכנה  "  אימרז'יון  "  את  העכבר  המכונה  "  פיל  איט  "  (  חוש  זאת  )  .  פיל  משדר  למשתמש  אות  ,  בצורת  רטט  מזערי  ,  בכל  פעם  שהוא  חוצה  דופן  של  כפתור  או  חלון  .  
ממחקרים  שעשתה  "  אימרז'יון  "  עולה  כי  המשוב  התחושתי  תורם  לדיוק  העבודה  עם  העכבר  ולמהירות  העבודה  מול  ממשק  החלונות  .  
ביישומים  נוספים  של  אותה  טכנולוגיה  אפשר  להעביר  למשתמש  אפילו  מרקם  של  משטחים  שונים  המופיעים  על  גבי  המסך  .  
כבכל  שינוי  של  פרדיגמת  שימוש  ותיקה  ,  יצטרכו  גם  החידושים  בתחום  אמצעי  הקלט  הדיגיטליים  כוח  שיווקי  שידחוף  את  המשתמשים  לשנות  את  הרגליהם  .  
בנוסף  דרוש  שהשינויים  בחומרה  ילוו  על  ידי  התאמה  מקבילה  של  תוכנה  ,  כלומר  מערכת  ההפעלה  (  כלומר  "  חלונות  "  )  .  לכן  סביר  שהפיתוחים  מתוצרת  מיקרוסופט  ולוג'יטק  הם  אלה  שישרדו  בסופו  של  דבר  ,  וימצאו  את  מקומם  על  שולחנות  אותה  חניכה  מהאגדה  האורבנית  .  
העכבר  הקובייתי  יישאר  כנראה  ,  בינתיים  ,  במעבדת  המחקר  .  
אחד  הפיתוחים  הטריים  ממעבדות  המחקר  של  חברת  "  מיקרוסופט  "  הוא  אב  -  טיפוס  של  מחשב  כף  יד  משודרג  .  
בכנס  UIST  האחרון  הציג  קן  הינקלי  מחשב  מסוג  "  iPaq  "  ,  שאותו  צייד  בשלושה  חישנים  מיוחדים  :  חישן  הטיה  ,  חישן  מגע  וחישן  מרחק  .  
בעזרת  שלושת  החישנים  הללו  הפך  prefix=ה  -  iPaq  ממחשבון  לקורא  מחשבות  ממש  .  
כאשר  מניחים  אותו  על  השולחן  ,  במקביל  למישור  החדר  ,  הוא  כבה  מעצמו  .  
ברגע  שהוא  חש  מגע  יד  אדם  והטיה  ,  "  מבין  "  המכשיר  שהוא  הורם  ולכן  נדלק  מאליו  .  
כאשר  מסובבים  את  המחשב  בתשעים  מעלות  מסתובב  גם  הממשק  ,  ועל  המסך  מוצג  המסמך  בכיוון  הנכון  .  
אפשר  אפילו  לגלול  (  scroll  )  בתוך  מסמך  על  ידי  הטייתו  לימין  או  לשמאל  ,  והתוכנה  כאילו  מצייתת  לחוקי  הכבידה  .  
למאמר  המלא  :  http://research.microsoft.com/users/kenh/papers/PPC-Sensing_bw.pdf  
