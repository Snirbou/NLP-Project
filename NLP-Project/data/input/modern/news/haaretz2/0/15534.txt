עדכון  אחרון  -  01:12  06/03/01  פז  תובעת  מעיריית  גבעתיים  4.6  מ'  ש'  בגין  אי  תשלום  החזרי  ארנונה  מאת  עמית  שרביט  חברת  פז  תבעה  את  עיריית  גבעתיים  בשל  אי  תשלום  החזרי  ארנונה  בסך  4.6  מיליון  שקל  .  
ההחזרים  מגיעים  לפז  על  פי  פסק  דין  סופי  ,  שניתן  בספטמבר  2000  בבית  המשפט  המחוזי  בתל  אביב  ,  על  ידי  השופטת  אופיר  תום  .  
בפסק  הדין  פיצלה  תום  את  סיווגי  הקרקע  בתחנת  דלק  ;  חלק  מהקרקע  יסווג  באופן  נפרד  כקרקע  תפוסה  ,  והחלק  האחר  יוגדר  על  פי  סיווג  תחנת  דלק  (  המייקר  את  הארנונה  )  .  מדובר  בפסק  דין  תקדימי  ,  שעשוי  לגרור  תביעות  דומות  מצד  חברות  דלק  נוספות  .  
להערכת  עו"ד  אליאב  ברק  ,  המתמחה  בתחום  ,  סכומי  התביעות  עשויים  להגיע  לעשרות  מיליוני  שקלים  .  
תום  קבעה  כי  יש  להחזיר  את  הדיון  לגבי  גודל  השטח  המדויק  לוועדת  הערר  .  
החברה  טענה  כי  על  הארנונה  להיות  מחושבת  לפי  שטח  של  255  מ"ר  ,  בעוד  שהעירייה  חישבה  אותה  לפי  2,050  מ"ר  .  
חברת  פז  ,  באמצעות  עוה"ד  יצחק  מיוחס  ועו"ד  אלקס  כץ  ,  ממשרד  עוה"ד  מיוחס  ושות'  ,  טענה  כי  העירייה  סירבה  להיפגש  עם  נציגים  מטעמה  ,  ולכן  בחרה  להגיש  תביעה  נוספת  לבית  המשפט  המחוזי  בתל  אביב  .  
מקורות  בעירייה  אמרו  כי  מתקיים  מו"מ  עם  פז  להחזרת  חלק  מהחוב  ,  וכי  נבחנות  חלופות  שונות  לפריסת  התשלומים  .  
