עדכון  אחרון  -  02:29  05/03/01  ההסכם  עם  ש"ס  :  רשות  שידור  חרדית  במשרד  הדתות  מאת  שחר  אילן  נדב  שרגאי  ולילי  גלילי  צוותי  המשא  ומתן  של  הליכוד  וש"ס  חתמו  אתמול  על  ההסכם  הקואליציוני  בראשי  תיבות  .  
זאת  ,  לאחר  ישיבה  מרתונית  שהתקיימה  אתמול  בצהריים  ,  בהשתתפות  יו"ר  ש"ס  אלי  ישי  ,  שבה  נפתרו  כל  חילוקי  הדעות  .  
סוכם  שרשות  השידור  החרדית  תקום  במסגרת  משרד  הדתות  .  
בעניין  החוק  לביטול  הבחירה  הישירה  סוכם  ,  שכל  מפלגה  תצביע  בהתאם  לעמדתה  .  
הפיגוע  בנתניה  נתן  לש"ס  סיבה  מצוינת  לוותר  על  הדרישות  הגבוהות  .  
גם  כך  ,  מעמדה  בקואליציה  הזאת  יהיה  בכיר  הרבה  יותר  מאשר  בזו  שקדמה  לה  .  
ואלה  הסיכומים  :  *  ש"ס  תקבל  חמישה  שרים  .  
אלי  ישי  יהיה  שר  הפנים  וסגן  ראש  הממשלה  .  
כן  תקבל  המפלגה  את  משרדי  העבודה  והרווחה  ,  הדתות  והבריאות  .  
אתמול  סוכם  שהשר  החמישי  יהיה  השר  לענייני  ירושלים  .  
ח"כ  שלמה  בניזרי  ימונה  לשר  העבודה  והרווחה  .  
עדין  לא  ברור  אם  אלי  סויסה  יהיה  שר  הבריאות  ,  או  השר  לענייני  ירושלים  .  
ח"כ  נסים  דהאן  יקבל  את  התפקיד  השני  .  
הפתעה  גדולה  בש"ס  גורם  סירובו  העיקש  של  מנכ"ל  המפלגה  ,  אשר  אוחנה  ,  להתמנות  לשר  הדתות  .  
עדיין  לא  ברור  אם  מנהיג  המפלגה  ,  הרב  עובדיה  יוסף  ,  יכפה  עליו  את  התפקיד  .  
*  סגן  שר  החינוך  משולם  נהרי  יקבל  את  האחריות  לרשת  מעין  החינוך  התורני  ולתקציב  התרבות  החרדית  .  
יו"ר  ש"ס  אלי  ישי  סיכם  אתמול  ,  בסיפוק  ,  כי  נסגר  מעגל  וכל  המלחמות  שניהלה  המפלגה  בממשלת  ברק  -  קבלת  משרד  הפנים  ,  סמכויות  לנהרי  ושליטה  מלאה  במשרד  הדתות  -  הסתיימו  עתה  בהצלחה  .  
*  סוכם  שהקמת  הרשות  השלישית  ,  שתכשיר  את  הערוצים  הפיראטיים  של  ש"ס  ,  תיעשה  במסגרת  משרד  הדתות  .  
משמעות  הסיכום  הזה  היא  העברת  האחריות  למהלך  כולו  לידי  שר  מש"ס  ,  כולל  האחריות  לכישלון  ,  אם  לא  תוקם  הרשות  .  
*  ש"ס  והליכוד  לא  הצליחו  להגיע  להסכמה  בעניין  החוק  לביטול  הבחירה  הישירה  .  
סוכם  שהן  ימשיכו  להאבק  על  כך  בכנסת  .  
הליכוד  ינסה  להעביר  את  החוק  .  
ש"ס  תנסה  למנוע  השגת  הרוב  של  61  הדרוש  להעברתו  .  
תנאי  מוקדם  לכניסת  ש"ס  לממשלה  הוא  העברת  הוראת  השעה  ,  המאריכה  את  תוקף  הסדר  דחיית  השירות  עד  יום  רביעי  .  
*  יהדות  התורה  .  
המשא  ומתן  בין  הליכוד  ליהדות  התורה  מתנהל  אתמול  בעצלתיים  .  
זאת  ,  בין  היתר  בשל  העובדה  שיהדות  התורה  ממילא  לא  תוכל  לחתום  על  הסכם  קואליציוני  לפני  שתועבר  הוראת  השעה  .  
במפלגה  החרדית  מבהירים  שלא  ייכנסו  לקואליציה  אם  הוראת  השעה  תהיה  לפרק  זמן  קצר  משנתיים  .  
בישראל  אחת  מסכימים  לשנה  בלבד  ,  וצפוי  מאבק  בעניין  זה  בימים  שלישי  ורביעי  השבוע  .  
בכיר  ביהדות  התורה  הביע  חשש  שאם  יגרר  המשא  ומתן  עד  לאחר  הקמת  הממשלה  ,  עשויה  המפלגה  להישאר  מחוץ  לקואליציה  .  
זאת  ,  בין  היתר  בשל  הפעילות  של  גורמים  באגודה  ,  בהם  ח"כ  יעקב  ליצמן  ,  נגד  לקיחת  תפקידים  קואליציוניים  .  
*  המפד"ל  .  
קשיים  במו"מ  בין  המפד"ל  והליכוד  ,  עקב  הבטחת  משרד  הדתות  כולו  לש"ס  .  
המפד"ל  תובעת  שתפקיד  מנכ"ל  המשרד  ימסר  לה  .  
בש"ס  לא  מוכנים  לכך  .  
בליכוד  אומרים  שללא  הסכמת  ש"ס  ,  לא  ניתן  להעניק  את  תפקיד  המנכ"ל  למפד"ל  .  
כרגע  מוכן  הליכוד  לתת  למפד"ל  את  תיק  השיכון  ,  שני  סגני  שרים  עם  סמכויות  בחינוך  ובדתות  ,  תפקיד  של  יו"ר  ועדה  בכנסת  וחברות  בוועדה  למינוי  שופטים  .  
תביעת  המפד"ל  לתיק  נוסף  נדחתה  .  
*  ישראל  בעלייה  .  
אמש  ,  בשעת  לילה  מאוחרת  ,  חודש  המו"מ  בין  הליכוד  לישראל  בעלייה  ,  במאמץ  אחרון  למצוא  פתרון  למשבר  המותיר  את  המפלגה  מחוץ  לממשלה  .  
