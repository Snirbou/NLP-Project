עדכון  אחרון  -  01:13  01/03/01  זה  שירה  ?  
זה  זבל  מאת  יולי  חרומצ'נקו  הסיפור  הזה  מסעיר  את  קהילת  האינטלקטואלים  הרוסים  בישראל  :  איליה  בוקשטיין  ,  משורר  מחונן  ומסאי  מבריק  ,  מת  והותיר  אחריו  בדירתו  ביפו  עיזבון  ספרותי  עצום  ,  כולל  כל  מפעל  חייו  בכתב  יד  .  
אנשי  "  עמידר  "  שפינו  את  הדירה  העמיסו  את  כל  תכולתה  על  משאית  לפינוי  אשפה  ומאז  לא  נודעו  עקבותיה  איליה  בוקשטיין  .  
השתדל  להצניע  את  העובדה  שהיה  עצור  בברית  המועצות  כדי  שיראו  בו  משורר  ,  לא  דיסידנט  איור  :  מיכל  בוננו  בשבועון  ברוסית  "  רוסקי  יזראלטיאנין  "  (  הישראלי  הרוסי  )  מתפרסמת  בשבועות  איליה  בוקשטיין  .  
לפני  מותו  הפסיק  לקנות  ספרים  והתחיל  לאכול  ,  וזה  היה  בשבילו  סימן  רע  האחרונים  פרשה  שמסעירה  את  הלבבות  הרבה  מעבר  למערכת  הבחירות  ולהרכבת  הקואליציה  .  
"  הברברים  חייבים  להיענש  !  "  ,  זועקת  שורה  ממכתב  שעליו  חתומה  קבוצת  אינטלקטואלים  דוברי  רוסית  ,  בהם  האמן  מיכאל  גרובמן  ויו"ר  התאחדות  אגודות  הסופרים  בשפות  זרות  ,  אפרים  באוך  .  
"  התמונות  שהנציחו  את  הנאצים  השורפים  ספרים  בכיכרות  התפרסמו  בכל  העולם  .  
צריך  שעל  מה  שהתרחש  כאן  יידעו  לפחות  תושבי  המדינה  הקטנה  שלנו  "  .  
בתחילת  ינואר  השנה  באו  מינה  ליין  ,  בת  -  דודתו  של  איליה  בוקשטיין  ,  וד"ר  יורי  כץ  ,  חברו  הקרוב  ,  אל  דירה  מספר  32  בהוסטל  של  חברת  "  עמידר  "  ברחוב  יפת  ביפו  ,  כדי  לאסוף  את  החפצים  שנותרו  בדירה  אחרי  מותו  .  
אלה  כללו  ספרייה  עצומה  ,  ובה  prefix=כ  -  כרכים  שאסף  לאורך  חייו  ,  בהם  ספרים  נדירים  רבי  ערך  ,  ואת  כל  המחברות  שבהן  נאגדה  ,  בכתב  צפוף  עם  איורים  פרי  עטו  ,  כל  יצירתו  עלי  אדמות  :  שירים  ,  מסות  ,  מחקרים  על  ארכיטקטורה  ותרבות  ,  רישומים  ואיורים  ,  התכתבות  ענפה  ומילון  של  כמה  אלפי  ערכים  של  שפה  שהמציא  בעצמו  .  
לתדהמתם  גילו  שמנעול  הדירה  הוחלף  ,  שגרים  בה  אנשים  זרים  ולכל  תכולתה  מקודם  אין  זכר  .  
בתשובה  על  תהיותיהם  ענו  להם  פקידי  "  עמידר  "  :  בדירה  היה  רק  זבל  ,  והוא  נזרק  כולו  .  
מאז  אותו  יום  ,  איש  מחבריו  של  בוקשטיין  אינו  מוצא  מנוחה  .  
מסע  בילוש  שערכו  העלה  ממצאים  מפתיעים  :  כמה  ספרים  מספרייתו  התגלו  באופן  בלתי  -  צפוי  בחנות  לספרים  משומשים  ברוסית  ברחוב  אלנבי  בתל  אביב  .  
בעקבות  ממצאיהם  מתכוונים  הקרובים  להגיש  תביעת  נזיקין  נגד  חברת  "  עמידר  "  .  
באיזה  סכום  אפשר  להעריך  עשרים  -  ושמונה  שנות  יצירה  אבודות  ?  
עוד  מעט  יצטרך  בית  משפט  בישראל  להכריע  .  
חי  כמו  דרוויש  מכל  המשוררים  החיים  בישראל  וכותבים  רוסית  ,  איליה  בוקשטיין  הוא  אחד  המוערכים  ביותר  ,  וגם  אחת  הדמויות  ההזויות  ביותר  .  
מתמונות  שלו  נשקפות  פנים  עטורות  זקן  פרוע  ועיניים  לוהבות  ,  שמזכירות  קדושים  מציורי  איקונות  עתיקים  .  
משורר  אוונגארד  מושלם  ,  prefix=ש  "  חי  כמו  דרוויש  "  כהגדרת  טאראסוב  ,  בעוד  יצירתו  מהדהדת  בכתבי  -  עת  היוצאים  לאור  בפאריס  ,  ניו  -  יורק  ,  לונדון  ,  מוסקווה  ופטרבורג  .  
לעברית  לא  תורגם  ,  הוא  גם  לא  שאף  לכך  במיוחד  (  "  כולנו  שייכים  לתרבות  הרוסית  ,  בסופו  של  דבר  "  ,  מסביר  חברו  ,  ד"ר  יורי  כץ  )  .  כמה  שירים  מוקדמים  שלו  ,  שהופיעו  במאמר  שכתב  עליו  עזרא  זוסמן  ,  היו  היחידים  שהודפסו  בעברית  .  
במאמר  ,  תחת  הכותרת  "  העולה  מן  המחתרת  "  ,  מתואר  פרק  אסיר  -  ציון  בחיי  בוקשטיין  ,  שריצה  חמש  שנים  במחנות  עבודה  בעוון  "  פעילות  אנטי-סובייטית  "  .  
את  הפרק  הזה  בחייו  ,  אומרים  טאראסוב  וכץ  ,  השתדל  בוקשטיין  להצניע  אחר  כך  .  
רצה  שיראו  בו  משורר  ,  ופוליטיקה  היא  הרי  עוד  אחד  מהבלי  העולם  הזה  .  
איליה  בנימינוביץ  בוקשטיין  נולד  בשנת  1937  במוסקווה  .  
סבו  ,  אהרן  בוקשטיין  ,  היה  רב  ושוחט  בבית  הכנסת  הגדול  בבירת  רוסיה  .  
מילדות  אובחנה  אצל  איליה  בעיה  בעמוד  השדרה  ואת  שמונה  שנותיו  הראשונות  בילה  באשפוז  ממושך  בבית  חולים  ,  חנוט  במחוך  ליישור  הגב  .  
בתקופה  זו  ,  סיפר  אחר  כך  בראיון  לעיתון  רוסי  ,  האמין  בכישוף  ובאלים  פגאניים  ונהג  להפחיד  את  ילדי  המחלקה  האחרים  שהאלים  יבואו  ויהרגו  בהם  על  חטאיהם  .  
במלחמת  העולם  השנייה  פונה  בית  החולים  ,  יחד  עם  איליה  ,  לפריפריה  ,  ורק  בתום  המלחמה  שבה  המשפחה  למוסקווה  .  
אביו  מת  זמן  קצר  אחרי  המלחמה  מדלקת  ריאות  .  
אחרי  שסיים  לימודי  תיכון  החל  איליה  ללמוד  כלכלה  במכון  ללימודים  טכנולוגיים  במוסקווה  ,  אבל  את  רוב  ימיו  בילה  בספריית  לנין  .  
"  גם  אם  לא  היתה  לו  השכלה  פורמלית  ,  היה  לו  ידע  עצום  .  
הוא  היה  מסוגל  לתרגם  את  לורקה  ,  את  רילקה  ,  היינה  ,  דנטה  ותומס  אליוט  ,  אם  כי  כמובן  תרגום  בוקשטייני  ,  אופייני  מאוד  "  ,  מספר  טאראסוב  .  
אחרי  שהבהיר  בוקשטיין  לעצמו  ולאמו  שכלכלן  הוא  לא  יהיה  ,  עבר  ללמוד  ביבליוגרפיה  במכון  ללימודי  התרבות  במוסקווה  .  
בוקשטיין  לא  הספיק  להשלים  את  לימודיו  -  בשנת  '  61  עלה  על  במה  מאולתרת  בכיכר  מאיאקובסקי  במוסקבה  ,  שהיתה  מקום  מפגש  למשוררים  ואנשי  רוח  ,  ונשא  נאום  נלהב  בן  שעתיים  על  נזקי  השיטה  הסובייטית  לנפש  היוצר  .  
הוא  עשה  זאת  שלוש  פעמים  .  
בפעם  הראשונה  נסלח  לו  ,  בפעם  השנייה  מצא  עצמו  מטייל  ברחבי  העיר  עם  פקיד  קג"ב  שניסה  לשכנע  אותו  שהוא  טועה  אידיאולוגית  .  
בפעם  השלישית  נלקח  לחקירה  בקג"ב  ,  ובעקבותיה  למשפט  שבו  הואשם  בפעילות  בארגון  עוין  ובהחזקת  פצצת  אטום  (  כך  סיפר  בעצמו  ,  בבדיחות  הדעת  ,  לחוקר  בקג"ב  שלא  סבל  מעודף  הומור  )  ,  ונגזרו  עליו  חמש  שנות  עבודת  פרך  במחנה  העבודה  פוטמה  .  
בעקבות  הפרשה  הקדיש  המשורר  והמוסיקאי  הרוסי  בולאט  אוקודז'אווה  לבוקשטיין  את  השיר  "  חייל  של  נייר  "  -  בלדה  על  חייל  נייר  ששאף  כל  חייו  להגיע  אל  האש  ולבסוף  נשרף  בה  .  
במחנה  ,  שאוכלס  במספר  נכבד  של  משוררים  ואנשי  רוח  ,  הצליח  בוקשטיין  ללמוד  אנגלית  ,  חיבר  שירים  משלו  ושינן  בעל  -  פה  שירים  של  חבריו  למחנה  .  
אחד  מהם  היה  המשורר  אדוארד  קוזנייצוב  ,  שהתפרסם  כעבור  שנים  בניסיונו  לחטוף  מטוס  ולברוח  איתו  לישראל  ,  וכעבור  עוד  כמה  שנים  כעורך  העיתון  הישראלי  ברוסית  "  וסטי  "  .  
הגיע  לישראל  כאפרוח  בתום  מאסרו  בילה  בוקשטיין  שנה  נוספת  בבית  חולים  פסיכיאטרי  ואחרי  תקופת  שיקום  עלה  לישראל  ,  ושוכן  בחדר  קטן  בהוסטל  של  חברת  "  עמידר  "  ביפו  .  
כאן  התגורר  מאז  '  72  ועד  ליום  מותו  .  
prefix=ב  -  '  78  הצטרפה  אליו  אמו  הקשישה  .  
יחד  חיו  על  קצבת  נכות  שלו  וקצבת  זיקנה  שלה  ,  עד  למותה  בשנת  89  '  .  הוא  מעולם  לא  נישא  ולא  הקים  משפחה  ,  וסביבתו  הורכבה  מחברים  משוררים  ,  מוקירים  ותלמידים  .  
למרות  שהיתה  לו  משפחה  ענפה  בישראל  -  פלג  ממשפחת  בוקשטיין  הגיע  ארצה  כבר  בשנת  '  ,  25  ועם  צאצאיה  נמנים  טייס  במלחמת  '  48  ועורך  העיתון  "  דבר  "  לשעבר  ,  דן  פינס  -  בוקשטיין  לא  שמר  על  קשר  הדוק  כמעט  עם  איש  ,  ונהג  לומר  שאין  לו  משפחה  מלבד  התרבות  .  
עם  מינה  ליין  ,  בת  -  דודתו  המתגוררת  בקרית  ים  ,  נהג  להתכתב  מדי  פעם  .  
רק  אחרי  מותו  ,  היא  מספרת  ,  החלה  להתעניין  בשירתו  .  
"  הוא  נהג  לומר  שהגיע  לישראל  כאפרוח  ,  וברוסיה  לא  כתב  שום  דבר  משמעותי  "  ,  מספר  עליו  טאראסוב  .  
"  חלק  מהקהל  כאן  התייחס  אליו  כאל  שוטה  הכפר  .  
הוא  חי  חיי  נזירות  ,  מתוך  האלף  -  חמש  -  מאות  שקל  קצבה  היה  מוציא  אלף  על  ספרים  .  
בדירה  שלו  היה  רק  מעבר  צר  ,  כל  השאר  היה  דחוס  בערימות  של  ספרים  ,  כתבי  -  עת  ,  מחברות  .  
הוא  ישן  על  מיטה  מתקפלת  בפינה  .  
"  הוא  לא  היה  אוכל  "  ,  ממשיך  טאראסוב  .  
"  זה  הגיע  למצבים  מביכים  .  
כשהיה  בא  אלינו  ,  אשתי  הכריחה  אותו  לאכול  .  
הוא  היה  גומע  שלוש  כפות  מרק  ומכרסם  בפרוסת  לחם  ואז  מפסיק  ,  '  תודה  ,  שבעתי  '  .  
אשתו  של  חבר  אחר  היתה  דוחפת  אותו  בכל  פעם  שבא  אל  האמבטיה  ,  משליכה  את  סמרטוטיו  לפח  ונותנת  לו  בגדים  חדשים  .  
הוא  היה  יוצא  מהאמבטיה  ועומד  מרעיד  בחוץ  ,  לא  מבין  לאן  נעלמו  בגדיו  .  
אני  אומר  לך  ,  הוא  איש  לא  מהעולם  הזה  "  .  
בשנת  '  86  יצא  לאור  בישראל  ספר  שיריו  ,  "  זהרורי  הגל  "  ,  מודפס  כולו  בכתב  ידו  ומעוטר  באיוריו  -  ציורים  מפותלי  קו  של  דמויות  אנשים  ויצורים  דמיוניים  ,  ובשוליים  סמלים  שנדמים  כסימני  כתב  עתיק  .  
במשך  השנים  תורגמו  שיריו  לאנגלית  ,  והודפסו  באנתולוגיות  ובכתבי  -  עת  רבים  ,  מאלה  המסמנים  ,  כמו  אבני  גבול  ,  את  קצות  בועת  האוונגארד  של  ההגירה  התרבותית  הרוסית  -  "  מולטה  "  בפאריס  ,  "  גנוסיס  "  בלונדון  ,  "  הלאגונה  הכחולה  "  בניו  יורק  .  
ריצ'רד  מק  '  קיין  מבית  ההוצאה  שאלפורד  האוס  בלונדון  כתב  עליו  :  "  בוקשטיין  החל  לכתוב  בתוך  תנועה  של  שירה  סכיזואידית  שהעמידה  אתגר  סוריאליסטי  בפני  הפיכחון  והבורות  של  ההדיוטות  .  
דרך  שירה  מדיטטיווית  ואזוטרית  הוא  הפך  להיות  נקודת  הקצה  של  הסובייקטיוויזם  השירי  -  שירה  חדשנית  ,  המשתמשת  במערכת  של  קודים  פואטיים  ומאחדת  את  המשורר  עם  הנביא  ,  ובו  בזמן  אינה  יכולה  להישפט  על  -  ידי  הדיוטות  "  .  
הקושי  לשפוט  את  שירתו  ,  העמוסה  משחקי  צלילים  ,  פיתולי  לשון  סבוכים  וביטויים  מומצאים  ומזכירה  משוררים  פוטוריסטיים  רוסים  מתחילת  המאה  ,  הקשה  גם  על  התרגום  שלה  ,  ומנע  ממנו  להתפרסם  יותר  .  
חוג  מכריו  הקרוב  העריץ  אותו  ,  וראה  בו  גאון  שכבוד  להסתופף  בצילו  ולשתות  בצמא  את  דבריו  .  
בערוב  ימיו  מצא  תלמיד  ,  שאותו  כינה  "  ממשיך  דרך  "  -  מארק  קורנילוב  ,  מתכנת  מחשבים  ומוסיקאי  צעיר  ,  שהקים  לכבודו  ,  אחרי  מותו  ,  אתר  באינטרנט  .  
שפה  שירית  חדשה  את  השירה  המאוחרת  שלו  כינה  בוקשטיין  "  לוגו  -  יצירה  "  -  מעין  בריאה  של  עולם  המתקיים  רק  בשירה  עם  דמויות  מיתולוגיות  ואלים  משלו  ,  הממוקמים  ביקום  ששמו  "  אוורון  "  .  
שפת  היקום  החדש  מחייבת  הכנסת  מונחים  חדשים  לשפה  .  
"  השירה  הקרובה  אלי  ביותר  היא  שירת  המאה  prefix=ה  -  "  ,  20  כתב  בוקשטיין  בתשובה  על  שאלות  עורכי  כתב  -  העת  "  גנוסיס  "  ,  "  אבל  השירה  החדשה  הזאת  מחייבת  את  קיומו  של  גראנך  :  מצב  פילוסופי  ,  מיתוס  פילוסופי  משלה  .  
כל  אחד  מהמשוררים  ,  כלומר  הסופיארטים  ,  חייב  ליצור  את  התנ"ך  הפואטי  שלו  ,  ולא  לחכות  שההיסטוריה  תייצר  ליצרטים  (  דמויות  היסטוריות  ומיתולוגיות  )  למען  שירתו  .  
בבעיות  כאלה  עוסקת  הלוגו  -  יצירה  ,  ומכך  נובע  העיקרון  הרביעי  שלה  :  עיקרון  יצירת  המערכות  הקוסמיות  עם  אימראנים  (  אלים  ודמויות  משיחיות  )  משלה  "  .  
על  שאלת  העורכים  :  "  מה  היחס  שלך  ליצירתך  ?  "  ענה  :  "  אוכל  להצהיר  על  כך  רק  אחרי  שאסיים  "  .  
בקיץ  '  ,  99  מספר  טאראסוב  ,  החל  בוקשטיין  לחוש  ברע  .  
הוצאת  ספרו  הבא  ,  בהוצאה  לאור  מכובדת  ברוסיה  ,  התעכבה  בלי  הסבר  .  
"  הוא  אמר  שאם  הספר  הזה  לא  ייצא  ,  יפסיק  להתאמץ  ולא  יוציא  יותר  כלום  .  
הוא  הרגיש  רע  ,  צלע  יותר  מכרגיל  .  
לחבר  אחר  אמר  שבזמן  האחרון  הוא  הפסיק  לקנות  ספרים  והתחיל  לאכול  ,  וזה  מבחינתו  סימן  רע  "  .  
אפרים  באוך  ,  יו"ר  התאחדות  אגודות  הסופרים  שאינם  כותבים  עברית  ,  מספר  איך  באחד  מימי  הקיץ  הגיע  אליו  בוקשטיין  למשרד  .  
"  הוא  היה  נסער  מאוד  ,  וביקש  שאם  יקרה  לו  משהו  ,  אני  אקח  פיקוח  על  הכתבים  שלו  .  
הוא  ביקש  שאתקשר  להוסטל  ואסכם  זאת  עם  אם  -  הבית  שלו  ,  בנוכחותו  .  
מילאתי  את  בקשתו  "  .  
לא  ברור  איך  קרה  שאחרי  שהובהל  בוקשטיין  לבית  החולים  וולפסון  בחולון  ,  לא  ידע  על  כך  איש  מחבריו  .  
משיחות  עם  הצוות  הרפואי  גילה  טאראסוב  ,  שכשאושפז  טען  בוקשטיין  שאין  לו  אף  אדם  קרוב  שצריך  להודיע  לו  .  
טאראסוב  לא  ידע  על  כך  ,  וכמוהו  גם  החברים  האחרים  .  
גם  בת  -  דודתו  של  בוקשטיין  בחיפה  לא  ידעה  .  
אם  -  הבית  של  ההוסטל  שבו  גר  ,  שהיא  עובדת  "  עמידר  "  ,  לא  הודיעה  על  אשפוזו  לאיש  .  
בוקשטיין  מת  בבית  החולים  אחרי  שלושה  שבועות  להלוויה  בבית  הקברות  הירקון  באו  משוררים  ,  סופרים  ,  נציג  מהתאחדות  הסופרים  וקרובי  המשפחה  של  בוקשטיין  .  
כבר  שם  עלתה  שאלת  העיזבון  .  
"  היה  לו  ארכיון  עצום  ,  עצום  "  ,  אומר  טאראסוב  .  
"  הכל  מחברות  בית  -  ספר  בכתב  צפוף  שאני  הייתי  מצלם  לפעמים  במכונת  צילום  כדי  לשלוח  לכתבי  -  עת  .  
היה  אפשר  להוציא  משם  אנתולוגיה  של  חמישה  כרכי  שירה  לפחות  .  
הוא  גם  היה  מסתובב  תמיד  עם  שקית  ניילון  ובה  חמש  -  שש  מחברות  להרצאות  ,  רשמים  ומסות  .  
הוא  אמר  פעם  שהיה  רוצה  לפרסם  משהו  מהם  "  .  
"  היו  לו  המון  עבודות  תיאורטיות  "  ,  נזכר  הגיאולוג  יורי  כץ  ,  "  על  הארכיטקטורה  של  תל  אביב  ,  על  התרבות  הישראלית  ,  אטיודים  על  מטאפיסיקה  ,  דת  ,  פילוסופיה  .  
כן  ,  וכמובן  המילון  "  .  
"  המילון  למונחי  הלוגו-יצירה  "  ,  ליצירת  מלים  ,  הוא  היצירה  המונומנטלית  האחרונה  של  בוקשטיין  ,  כאלפיים  עמודי  מחברות  צפופים  עם  ערכים  מילוניים  למונחים  מתחום  מדעי  התרבות  שחיבר  בעצמו  ,  שפת  עולמו  החלופי  אוורון  .  
הרעיון  נראה  כאילו  נלקח  מסיפור  של  בורחס  -  שפה  של  איש  אחד  הכוללת  מלים  משלו  prefix=ל  "  קטלוג  "  רעיונות  פילוסופיים  מורכבים  ,  דימויים  שיריים  ,  סוגים  ואופי  של  יצירות  ספרותיות  ,  קווי  מיתאר  של  מבנים  .  
"  זו  שפה  שירית  לגמרי  "  ,  מתפעל  טאראסוב  .  
"  היא  מורכבת  מיסודות  לטיניים  ,  שברי  סנסקריט  ,  רמזים  לאנגלית  ,  אספרנטו  ,  ומקטלגת  בעיות  תרבותיות  במקסימום  של  תמצות  "  .  
בכתב  -  העת  "  נקודותיים  "  שיצא  בישראל  prefix=ב  -  '  95  מתפרסמות  כמה  דוגמאות  נדירות  למונחים  כאלה  :  צלארג  (  tslarg  )  הוא  "  דימוי  הרמוני  מרכזי  "  .  
לימיטפורם  (  limitform  )  מציין  ,  בין  השאר  ,  את  "  הסתירה  בין  הפוטנציאל  האינסופי  של  כוח  היצירה  לבין  המורשת  התרבותית  המתדלדלת  "  .  
לונקרלט  (  lonkrelt  )  היא  "  שירה  באמצעות  יצירת  מלים  "  .  
קרירימר  (  kririmr  )  הוא  "  דימוי  הרמוני  של  העולם  "  .  
גראן  (  gran  )  היא  "  האבולוציה  של  התודעה  אחרי  מות  הגוף  "  ,  אוקסיגראן  היא  "  פילוסופיה  מטאפיזית  ,  העוסקת  בשאלת  אבולוציית  התודעה  אחרי  מות  הגוף  "  ,  עניין  שהעסיק  מאוד  את  בוקשטיין  ביצירתו  .  
את  שירתו  ,  שירה  "  חדשנית  -  מטאפיזית  "  כהגדרתו  ,  כינה  סופיארטה  (  Sofiarta  )  ואת  השפה  החדשנית  שבה  היא  נכתבת  כינה  "  אקרילאנטה  "  (  Akrilanta  )  .  זוואמיל  (  zvamil  )  בשפת  אקרילאנטה  היא  מלה  אחת  prefix=ל  "  חורשה  שחורה  ונפתולית  עם  מגבעת  זהובה  "  .  
הדירה  התרוקנה  בוקשטיין  לא  הותיר  צוואה  אחריו  .  
בת  -  דודתו  ,  מינה  ליין  ,  בת  ,  70  כימאית  בהכשרתה  ,  לקחה  על  עצמה  את  הטיפול  בעיזבון  .  
מכיוון  שלא  היה  לה  מפתח  לדירתו  של  איליה  ,  וחששה  שמא  החלפת  המנעול  תתפרש  כמעשה  לא  חוקי  ,  החלה  בהליכים  לתביעת  העיזבון  בבית  הדין  לענייני  משפחה  בתל  אביב  (  "  איזו  טיפשות  !  
איזו  טיפשות  !  
היינו  צריכים  לפרוץ  לשם  מיד  ולקחת  הכל  !  "  -  זועק  טאראסוב  בייאוש  בשחזרו  את  הפרטים  )  .  לפני  כן  ביקרה  בהוסטל  וביקשה  מאם  -  הבית  להשגיח  על  הדירה  עד  לפסיקת  בית  -  המשפט  .  
היא  מספרת  שאם  -  הבית  הבטיחה  לה  שלא  יהיו  בעיות  .  
ההליך  המשפטי  התארך  ,  כדי  למנות  את  ליין  למנהלת  העיזבון  צריך  היה  לשלול  יורשים  קרובים  יותר  .  
ברוסיה  התגלו  כמה  כאלה  ,  שלא  התעניינו  בקרוב  הישראלי  ורצו  לוותר  על  הכבוד  .  
אבל  הביורוקרטיה  הרוסית  ,  הסבוכה  עוד  יותר  מזאת  הישראלית  ,  הקשתה  עליהם  .  
מסמכים  שנדרשו  להמציא  אבדו  ,  חלופות  לא  היו  ,  ובסיכומו  של  דבר  נמשך  המשפט  שנה  שלמה  .  
בסופו  ,  prefix=ב  -  2  בינואר  השנה  ,  הוכרע  כי  ליין  תמונה  לאוצרת  של  העיזבון  ,  ואחרי  בדיקה  תמסור  את  כולו  לבית  הספרים  הלאומי  באוניברסיטה  העברית  בירושלים  ,  שהסכים  לאחסנו  .  
לאורך  כל  תקופת  המשפט  ,  מספרת  ליין  ,  התקשרה  מדי  חודש  לאם  -  הבית  בהוסטל  ולפקידי  "  עמידר  "  בחולון  ,  לוודא  שהדירה  סגורה  ושמורה  .  
בכל  פעם  הרגיעו  אותה  ואמרו  שאין  לה  מה  לדאוג  .  
באוגוסט  2000  ביקשה  מאחד  החברים  לגשת  ולראות  במו  עיניו  .  
זה  חזר  וסיפר  שהדלת  נעולה  ועליה  תלוי  שלט  עם  שמו  של  בוקשטיין  .  
טאראסוב  מספר  שביקר  שם  ביוני  וראה  במו  עיניו  את  הדלת  עם  המנעול  .  
"  עד  היום  אני  מצטער  שלא  שברתי  את  המנעול  הזה  "  ,  הוא  אומר  .  
אחרי  פסיקת  בית  המשפט  נסעה  ליין  יחד  עם  יורי  כץ  ומארק  קורנילוב  לדירה  ,  עם  צו  בית  המשפט  ביד  .  
"  קיבלנו  סכין  בלב  "  ,  מתארת  ליין  את  מראה  הדירה  המאוכלסת  באנשים  זרים  וריקה  מכל  חפציו  של  בוקשטיין  .  
"  אם  -  הבית  אמרה  לנו  prefix=ש  '  עמידר  '  בא  מזמן  וניקה  הכל  "  ,  מספר  כץ  .  
"  היא  סירבה  להגיד  לנו  מתי  בדיוק  זה  היה  ,  רק  אמרה  שבערך  באוקטובר  ,  והיא  היתה  אז  בחופש  .  
משם  נסענו  מיד  prefix=ל  '  עמידר  '  בחולון  .  
שם  שלחו  אותנו  מפקיד  אחד  לשני  "  .  
בשלב  זה  התערב  בעניין  אפרים  באוך  .  
אחרי  שהתקשר  prefix=ל  "  עמידר  "  נאמר  לו  שהחפצים  נמצאים  במחסן  ,  ואם  יבוא  וישלם  אלפיים  שקלים  על  האחסון  ,  יקבל  אותם  .  
באוך  בא  למשרדים  מוכן  להעמסה  עם  שתי  אלפיות  בכיס  ,  כדי  למצוא  פקיד  שלא  ידע  על  מה  הוא  מדבר  .  
"  רק  בסוף  הגיע  מישהו  ואמר  שהכל  נזרק  לפח  "  .  
"  הם  טענו  שהיה  להם  מכתב  מבית  המשפט  שהתיר  להם  לפנות  את  הדירה  "  ,  מספר  כץ  ,  "  אבל  הם  לא  הסכימו  להראות  לנו  אותו  .  
מצאנו  שם  גם  את  הפועל  שפינה  את  הדירה  .  
הוא  אמר  ,  '  על  איזה  דברי  ערך  אתם  מדברים  ,  היה  שם  רק  זבל  '  .  
התחננו  שיגיד  לאן  זרק  את  הכל  ,  אולי  נלך  לחפש  במזבלות  .  
הוא  אמר  שהעביר  את  זה  למכונית  אשפה  שנתקל  בה  בדרך  ,  והוא  לא  יודע  יותר  כלום  "  .  
מינה  ליין  פנתה  שוב  לבית  המשפט  ,  ששלח  מכתב  prefix=ל  "  עמידר  "  המחייב  את  החברה  להשיב  בתוך  חמישה  ימים  ולהסביר  את  היעלמות  החפצים  .  
עד  לרגע  סגירת  הגיליון  לא  קיבלה  מהם  ליין  תשובה  .  
טאראסוב  חזר  בינתיים  מחופשה  באירופה  וקיבל  את  הידיעה  על  היעלמות  הארכיון  .  
"  הייתי  בשוק  מוחלט  ,  מוחלט  "  ,  הוא  מספר  .  
"  לא  האמנתי  שזה  קורה  ,  לא  יכולתי  להאמין  שככה  סתם  כל  זה  יכול  להיעלם  .  
היו  שם  כמויות  אדירות  של  ספרים  ,  רק  ספרים  וחצי  ספה  .  
היתה  שם  אנתולוגיית  שירת  אוונגארד  נדירה  בחמישה  כרכים  ,  דברים  כאלה  לא  נעלמים  בקלות  .  
נסעתי  לתל  אביב  ,  התחלתי  לחפש  ,  לרחרח  אצל  מכרים  .  
מפה  לשם  מישהו  סיפר  לי  שראה  בחנות  הספרים  '  בוקיניסט  '  באלנבי  כמה  כתבי  -  עת  מעניינים  של  שירת  אוונגארד  .  
ביקשתי  מחבר  שלי  שייגש  ויחפש  שם  .  
אני  איש  חמום  מוח  .  
לא  הייתי  בטוח  שאם  אני  אסע  לשם  הביקור  שלי  לא  יסתיים  במשטרה  "  .  
חברו  של  טאראסוב  חזר  עם  ספר  ,  שעל  העמוד  הראשון  שלו  רשומה  בכתב  -  יד  הקדשה  נרגשת  לבוקשטיין  ,  "  האמן  היקר  ,  מעמיתך  המתחיל  "  .  
"  אני  מכיר  את  איליושה  מספיק  טוב  "  ,  קובע  טאראסוב  נחרצות  ,  "  הוא  לא  היה  זורק  ספר  עם  הקדשה  "  .  
יורי  כץ  ביקר  גם  הוא  בחנות  ,  וחזר  עם  שלל  משלו  -  כמה  כתבי  -  עת  לשירה  עם  עטיפות  נייר  של  בוקשטיין  ,  שעליהן  רשום  שמו  .  
באחד  הספרים  היתה  גם  סימנייה  שעליה  נרשם  ,  בכתב  יד  הדומה  מאוד  לזה  המעוקל  של  בוקשטיין  ,  השם  "  בוקשטיין  "  בעברית  .  
ביקור  שלי  בחנות  העלה  ספר  נוסף  עם  הקדשה  לבוקשטיין  .  
כץ  מספר  שניסה  לחקור  את  המוכרת  ולברר  מתי  הגיעו  הספרים  .  
היא  אמרה  שלהערכתה  הובאו  לפני  כשנה  .  
פטר  לוקימסון  ,  העיתונאי  prefix=מ  "  רוסקי  יזראלטיאנין  "  שפירסם  את  הפרשה  ,  מספר  ששוחח  עם  הבעלים  של  החנות  ,  ולדימיר  רסין  ,  וזה  הבטיח  לו  שבין  הספרים  שקיבל  ,  לפני  כשנה  ,  לא  היו  כתבי  -  יד  .  
לוקימסון  מעלה  השערה  ,  שאחד  האנשים  שביצעו  את  העבודות  למען  "  עמידר  "  ,  מי  שניקה  את  הדירה  או  עשה  את  השיפוצים  בה  לפני  כניסת  הדיירים  החדשים  ,  היה  דובר  רוסית  וזיהה  את  הערך  הכספי  של  הספרים  .  
"  רק  אנתולוגיית  '  הלאגונה  הכחולה  '  יכולה  לעלות  אלפי  דולרים  "  ,  אומר  לוקימסון  .  
ההשערה  הזאת  ,  הוא  מאשר  ,  תקפה  כמו  כל  השערה  אחרת  .  
הוא  היה  פטאליסט  טאראסוב  ,  הלוחמני  מאנשי  הקבוצה  ,  רוצה  סקנדל  .  
"  התולעים  האלה  חייבים  לשלם  "  ,  הוא  זועק  ,  "  תביעה  ענקית  ,  חצי  מיליון  שקל  !  
אני  בטוח  שנזכה  .  
אני  לא  מבין  למה  עוד  לא  הגשנו  תלונה  במשטרה  על  גניבה  "  .  
מינה  ליין  מאמינה  עדיין  בכוחו  של  בית  המשפט  ללחוץ  על  "  עמידר  "  להשיב  .  
בינתיים  התיישבה  לראשונה  בחייה  לקרוא  בשירתו  של  בן  -  דודה  ,  והיא  אוספת  כסף  כדי  להוציא  אנתולוגיה  שלו  לאור  .  
"  היצירה  שלו  זו  ירושה  חשובה  לארצנו  "  ,  היא  אומרת  .  
"  המון  סטודנטים  יכולים  לעשות  על  זה  דוקטורטים  "  .  
הידיעה  על  היעלמות  הארכיון  נפוצה  ועורכי  כתבי  -  עת  שבהם  פורסמו  שיריו  של  בוקשטיין  בעבר  החלו  להתקשר  בדאגה  .  
"  אולי  האובדן  הזה  קשור  גם  לאישיות  של  איליה  עצמו  "  ,  מנסה  להבין  יורי  כץ  ,  "  אישיות  לא  סטנדרטית  .  
הוא  היה  פטאליסט  .  
היה  אומר  :  '  אם  כתבים  הולכים  לאיבוד  ,  כנראה  שהאנושות  לא  צריכה  אותם  '  .  
תביני  ,  אם  יהיה  משפט  או  לא  יהיה  ,  כשמדובר  בערכים  תרבותיים  אין  משמעות  למה  שיפסוק  "  .  
אפרים  באוך  רואה  בפרשה  דוגמה  נוספת  לנתק  המוחלט  ,  ההדדי  ,  בין  דוברי  הרוסית  לדוברי  העברית  בישראל  .  
"  חוסר  ההבנה  הזה  טראגי  .  
במשך  שלושים  השנים  שאני  חי  כאן  אני  מנסה  לפרסם  ,  להוציא  ,  לערוך  כנסים  .  
אלה  אינם  מתעניינים  באלה  ,  מתוך  התנשאות  ,  או  בורות  ,  או  חוסר  עניין  .  
היום  אני  כבר  מגיע  למסקנה  שאין  דרך  מוצא  .  
הדור  שלנו  ,  הכותב  רוסית  ,  ייעלם  בלי  להותיר  שום  השפעה  .  
אולי  לדור  הבא  עוד  יש  תקווה  "  .  
*  עמידר  :  חפצים  חסרי  ערך  בין  התשובות  הרשמיות  שהתקבלו  מחברת  "  עמידר  "  ומהאפוטרופוס  הכללי  יש  סתירות  :  מתשובת  "  עמידר  "  נראה  שהחברה  מנסה  להסיר  מעצמה  את  האחריות  ולהעבירה  לנציגת  האפוטרופוס  הכללי  ובת  דודתו  של  איליה  בוקשטיין  ,  מינה  ליין  .  
תשובת  האפוטרופוס  מכוונת  את  האצבע  המאשימה  בחזרה  אל  "  עמידר  "  .  
תגובת  דוברת  "  עמידר  "  ,  רחל  פרימור  :  "  לאחר  מותו  של  איליה  בוקשטיין  הודיעו  נציגי  '  עמידר  '  למינה  ליין  לפנות  את  הדירה  מהחפצים  שהותיר  בה  המנוח  ,  על  מנת  לאכלסה  בזכאים  למגורים  בהוסטל  .  
במקביל  נשלחה  הודעה  בכתב  לעו"ד  חגית  קרן  ,  שמונתה  על  ידי  האפוטרופוס  הכללי  להיות  מנהלת  העיזבון  של  המנוח  ,  ובה  נתבקשה  להחזיר  את  הדירה  לחברה  כשהיא  פנויה  מהחפצים  .  
בסיום  המכתב  נכתב  :  '  אם  לא  נקבל  את  תגובתך  בעוד  שבועיים  ניאלץ  לתפוס  חזקה  בדירה  '  .  
"  מאחר  שגורמים  אלה  לא  נענו  לפניות  חברת  '  עמידר  '  ,  הוחלט  בחודש  אפריל  2000  לקבל  חזקה  על  הדירה  .  
על  -  פי  נוהלי  החברה  ניתנה  הוראה  להעביר  את  החפצים  בדירה  למחסן  '  עמידר  '  ,  והוזמן  קבלן  לטפל  בפינוי  .  
לצערנו  הרב  ,  לא  ניתן  היה  להיכנס  לדירה  בשל  צחנה  כבדה  ,  לכלוך  וזוהמה  .  
בדירה  נמצאו  חפצים  חסרי  ערך  מלאי  עובש  -  שאותם  לא  ניתן  היה  לכנות  פריטים  המרכיבים  ארכיון  .  
בהיות  החפצים  שנמצאו  ,  במועד  זה  ,  בדירה  חסרי  ערך  -  הם  נזרקו  לאשפה  .  
במקרה  של  חפצים  בעלי  ערך  הנותרים  לאחר  מות  דיירים  בודדים  ,  נוהגת  חברת  '  עמידר  '  לאחסנם  במחסן  ולמסור  אותם  ליורשים  החוקיים  "  .  
תגובת  דובר  משרד  המשפטים  בשם  האפוטרופוס  הכללי  :  "  יודגש  כי  לאפוטרופוס  הכללי  אין  ולא  היתה  סמכות  או  מעמד  לטפל  בעניין  .  
בינואר  ,  2000  לאחר  פטירת  המנוח  ,  הגישה  קרובת  משפחתו  מינה  ליין  בקשה  לצו  ירושה  ,  לפיה  היא  וארבע  יורשות  נוספות  הן  יורשות  המנוח  .  
בעניין  זה  תמונת  המצב  בקשר  להרכב  המשפחה  ולזהות  היורשים  לא  היתה  ברורה  ולכן  הודיע  האפוטרופוס  הכללי  ,  בתפקידו  כבא  כוח  היועץ  המשפטי  לממשלה  ,  על  התנגדותו  לבקשה  לצו  ירושה  ועל  העברת  הדיון  בבקשה  לבית  המשפט  .  
"  בחודש  מארס  2000  פנה  נציג  '  עמידר  '  למשרדנו  בבקשה  לקבל  חזרה  את  החזקה  בדירה  .  
פנייה  זו  נעשתה  מתוך  הנחה  שאנו  מנהלי  העיזבון  של  המנוח  ,  דבר  שאינו  נכון  .  
בחודש  מאי  2000  נענה  נציג  חברת  '  עמידר  '  כי  אין  אנו  מנהלי  עזבון  המנוח  וכי  לצורך  פינוי  הדירה  עליו  לפנות  אל  היורשים  .  
בין  לבין  ,  ומבלי  שחברת  '  עמידר  '  ערכה  בירורים  מתאימים  בעניין  ,  תפסו  נציגי  החברה  את  הדירהואין  יודעים  מה  עלה  בגורל  תכולתה  .  
הדירה  נתפסה  ותכולת  הוצאה  בלא  אישור  מוסמך  של  בית  המשפט  או  היורשים  .  
בעניין  זה  הגישה  מנהלת  העיזבון  ,  מינה  ליין  ,  תביעה  נגד  חברת  '  עמידר  '  .  
התלונה  עומדת  לדיון  בבית  המשפט  לענייני  משפחה  ברמת  גן  "  .  
