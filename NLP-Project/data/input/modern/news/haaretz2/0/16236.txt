עדכון  אחרון  -  02:32  08/03/01  בקשה  לתביעה  ייצוגית  של  123  מיליון  שקל  נגד  מגדל  ויוזמה  מאת  אסף  ברגרפרוינד  בקשה  להכיר  בתביעה  בסך  123  מיליון  שקל  נגד  חברת  הביטוח  מגדל  וקרן  הפנסיה  לעצמאים  יוזמה  ,  בשליטתה  המלאה  של  מגדל  ,  כתביעה  ייצוגית  ,  הוגשה  לבית  המשפט  המחוזי  בתל  אביב  על  ידי  שלושה  בעלי  מקצועות  חופשיים  מירושלים  ,  הנמנים  על  עמיתי  קרן  הפנסיה  .  
התובעים  טוענים  ,  באמצעות  עוה"ד  אהרונסון  ואמודאי  ,  כי  מגדל  עושקת  את  עמיתי  קרן  הפנסיה  ומדלדלת  את  עתודותיהם  בקרן  .  
לטענתם  ,  הקרן  ביטחה  עצמה  בביטוח  משנה  ,  במחיר  מופקע  ,  אצל  מגדל  .  
הביטוח  נועד  להבטיח  את  התחייבויות  הקרן  לעמיתיה  ,  כל  עוד  לא  הגיע  מספרם  למסה  קריטית  הדרושה  לפיזור  הולם  של  סיכוני  המוות  והנכות  של  הקרן  .  
לטענת  התובעים  ,  גם  כשמספר  העמיתים  הצדיק  ויתור  על  ביטוח  המשנה  ,  הקרן  המשיכה  בו  במתכונת  המקורית  ,  גם  לאחר  שמחירי  השוק  של  ביטוח  מסוג  זה  ירד  בעשרות  אחוזים  .  
בתביעה  נטען  גם  כי  מגדל  גובה  מהקרן  דמי  ניהול  חודשיים  של  יותר  ממיליון  שקל  בעוד  שהוצאותיה  הישירות  לניהול  הקרן  אינן  עולות  על  70  אלף  שקל  בחודש  .  
לטענת  התובעים  ,  מגדל  וקרן  הפנסיה  הפרו  שורה  ארוכה  של  הוראות  חוק  ותקנות  והטעו  את  עמיתי  הקרן  ביחס  לטיבן  של  הזכויות  שרכשו  ;  בכך  הן  הפרו  את  חובת  הנאמנות  כלפי  עמיתי  הקרן  .  
התובעים  מעריכים  ,  על  פי  חוות  דעת  מומחה  שקיבלו  ,  כי  בממוצע  נוכה  ,  שלא  כדין  ,  מכל  אחד  prefix=מ  -  עמיתי  הקרן  12  אלף  שקל  (  /  01  1004  )  .  
