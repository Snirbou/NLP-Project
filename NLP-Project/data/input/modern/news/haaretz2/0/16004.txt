עדכון  אחרון  -  02:59  07/03/01  פסק  דין  נאפסטר  :  שירים  מוגנים  ייחסמו  מאת  יובל  דרור  חברת  נאפסטר  ,  מפעילת  שירות  החלפת  קובצי  המוסיקה  באינטרנט  ,  תחסום  שירים  אשר  יזוהו  על  ידי  חברות  התקליטים  כשירים  המוגנים  לפי  חוק  זכויות  היוצרים  -  כך  החליטה  אמש  שופטת  בית  המשפט  הפדרלי  ,  מרלין  פאטל  .  
פסיקה  זו  מהווה  ניצחון  חלקי  לנאפסטר  ,  אשר  ביקשה  למשוך  את  ידיה  מהאחריות  על  המערכת  החוסמת  את  החלפת  השירים  .  
בכך  הסתיימה  ההתדיינות  המשפטית  בין  הצדדים  .  
מפסיקתה  של  השופטת  פאטל  עולה  שהאחריות  חולקה  בין  התובעת  לנתבעת  :  חברות  התקליטים  יגישו  לנאפסטר  את  שם  השיר  ,  שם  האמן  ושמות  הקבצים  בהם  משתמשים  הגולשים  כדי  לכנות  את  השיר  -  ואילו  חברת  נאפסטר  תהיה  אחראית  על  הכנסת  הנתונים  למערכת  שלה  ותמנע  את  החלפתם  .  
