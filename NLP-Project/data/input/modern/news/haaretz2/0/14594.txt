עדכון  אחרון  -  00:46  02/03/01  רש"ת  דורשת  פיצוי  על  נזקים  לשדה  התעופה  בעטרות  רשות  שדות  התעופה  (  רש"ת  )  מקיימת  שיחות  עם  משרד  הביטחון  ,  ובהן  היא  דורשת  פיצוי  כספי  על  הנזקים  שייגרמו  לשדה  התעופה  עטרות  בירושלים  כתוצאה  משהיית  חיילי  צה"ל  במקום  .  
שדה  התעופה  הפסיק  את  פעילותו  לאחר  פרוץ  אינתיפאדת  אל  אקצה  ;  המקום  הפך  לעמדה  קדמית  של  צה"ל  מול  הרשות  הפלשתינית  ,  כשהחיילים  ישנים  על  מיטות  שדה  באולם  הנוסעים  ומבשלים  בו  את  ארוחותיהם  .  
מטרת  השיחות  להגיע  להסכם  לשיפוי  רש"ת  על  ההוצאות  הכרוכות  בשהייתם  של  החיילים  במקום  ,  ועל  נזקים  לשדה  התעופה  ,  אם  ייגרמו  כאלה  ,  בשל  שהיית  החיילים  במקום  .  
משרד  הביטחון  התחייב  להחזיר  את  מצב  בית  הנתיבות  לקדמותו  בתום  שהייתם  של  החיילים  במקום  .  
דובר  משרד  הביטחון  אמר  כי  "  מאז  פרוץ  האירועים  נסגר  שדה  תעופה  עטרות  לתנועה  .  
כחלק  מההגנה  על  השדה  הוצבה  במקום  יחידה  של  צה"ל  .  
לא  ידוע  לנו  על  נזקים  שנגרמו  על  ידי  חיילים  "  .  
זוהר  בלומנקרנץ  
