עדכון  אחרון  -  00:59  02/03/01  פוליטיקה  /  צבי  זרחיה  מפלגת  שלטון  ,  בלי  הצ'ופרים  בליכוד  שוררת  תרעומת  על  כך  שבמשא  ומתן  הקואליציוני  ויתרה  המפלגה  על  התיקים  הכלכליים  והחברתיים  המרכזיים  .  
בהתאם  למגמה  המסתמנת  יקבל  הליכוד  את  תיק  האוצר  ,  שיימסר  לח"כ  סילבן  שלום  ,  וכן  שני  תיקים  כלכליים  לא  מרכזיים  במיוחד  -  התקשורת  ,  שיימסר  כנראה  לראובן  ריבלין  ;  והתיירות  ,  שימסר  כנראה  ליהושע  מצא  .  
שר  האוצר  יוכל  אמנם  לשחרר  כספים  למשרדים  על  פי  סדרי  עדיפויות  שתקבע  הממשלה  ,  אבל  הדבר  יחזק  בעיקר  את  שר  האוצר  ,  ולא  את  הליכוד  .  
לעומת  זאת  ,  משרדי  הממשלה  הכלכליים  ,  הביצועיים  ,  עתירי  התקציבים  -  אלה  המאפשרים  לעומדים  בראשם  לבצע  מינויים  פוליטיים  בחברות  ממשלתיות  הכפופות  להם  -  כבר  הובטחו  למפלגות  שיצטרפו  לקואליציה  .  
משרד  הבינוי  והשיכון  יימסר  כנראה  למפד"ל  ,  תיק  התשתיות  הוצע  לאיחוד  הלאומי  ,  ואת  תיקי  התעשייה  והמסחר  ,  התחבורה  והחקלאות  נידב  הליכוד  למועמדי  מפלגת  העבודה  .  
כמו  תמיד  תקבל  ש"ס  משרדים  חברתיים  מרכזיים  ,  בהם  הבריאות  והעבודה  והרווחה  ,  שבאמצעותם  תוכל  לסייע  לשכבות  החלשות  .  
בנוסף  ,  משרד  הפנים  יימסר  כנראה  ליו"ר  ש"ס  ,  אלי  ישי  ,  שיוכל  להעניק  צו  '  פרים  לראשי  רשויות  המקורבים  אליו  .  
לנוכח  המגמה  הזאת  חוששים  בכירים  בליכוד  שהשותפות  הקואליציוניות  יקטפו  את  פירות  ההישגים  הכלכליים  ,  וכך  יחול  כרסום  בכוחה  של  המפלגה  בערי  הפיתוח  ,  בשכונות  ובקרב  הציבור  הרחב  .  
זאת  ,  דווקא  כשעל  הליכוד  לבלום  את  הירידה  שנרשמה  בבחירות  הקודמות  במספר  המנדטים  שזכה  בהם  בכנסת  .  
מי  יוביל  בעבודה  ?  
שר  האוצר  היוצא  ,  אברהם  שוחט  ,  ובכירים  נוספים  בעבודה  קובלים  על  הזיג  זג  של  המפלגה  בכל  הנוגע  לקבלת  תיק  הביטחון  ולוויתור  על  תיק  האוצר  .  
לדעתם  ,  משרד  הביטחון  חשוב  ,  אך  מוטב  היה  לוותר  עליו  ולדרוש  במקומו  את  משרד  האוצר  .  
שוחט  העריך  כי  אם  מפלגתו  היתה  מציבה  אולטימטום  -  קבלת  תיק  האוצר  כתנאי  להצטרפותה  לממשלה  -  שרון  היה  נכנע  .  
לדבריו  יש  כמובן  היבט  אישי  ,  שכן  העברת  משרד  האוצר  לעבודה  היתה  מסייעת  לו  להתמודד  על  המשך  הכהונה  בתפקיד  הזה  .  
בסופו  של  דבר  משרד  האוצר  לא  נמסר  לעבודה  ,  ושלשום  הכריז  שוחט  כי  לא  יתמודד  על  תיק  בממשלה  .  
היו  לכך  סיבות  נוספות  :  חוסר  רצונו  להתמודד  היום  בבחירות  החשאיות  במפלגתו  על  קביעת  שרי  המפלגה  בממשלה  החדשה  ,  וחוסר  ההתלהבות  מהאפשרות  שיכהן  כשר  בלי  תיק  .  
שוחט  מתכוון  איפוא  לשוב  אל  ספסלי  ועדת  הכספים  ,  ממש  כפי  שנהג  prefix=ב  -  '  96  כשעזב  את  משרד  האוצר  וחזר  לכהן  כחבר  כנסת  מהשורה  .  
הוא  מוכן  לתרום  לקואליציה  ולוועדה  מניסיונו  ומהידע  שלו  ,  ואולם  אין  בכוונתו  לכהן  בתפקיד  מרכז  הקואליציה  או  מרכז  סיעת  העבודה  בוועדת  הכספים  .  
בשל  פרישתו  של  שוחט  מהמאבק  בעבודה  ואי  הכללתם  של  השרים  הפורשים  שלמה  בן  עמי  ,  חיים  רמון  ויוסי  ביילין  בממשלת  שרון  ,  אין  בקרב  השרים  המיועדים  מטעם  מפלגת  העבודה  דמויות  כלכליות  וחברתיות  מובילות  .  
מועמדי  העבודה  למשרות  שרים  אינם  מזוהים  עם  prefix=ה  "  תווית  הכלכלית  "  ,  למעט  ח"כ  שלום  שמחון  המזוהה  עם  החקלאים  .  
בכירים  בעבודה  תהו  אתמול  :  במצב  זה  מי  יוביל  את  הקו  הכלכלי  של  מפלגת  העבודה  מול  הליכוד  ,  מי  יוכל  לנהל  את  המאבק  נגד  משרד  האוצר  ומי  יציג  חלופה  למדיניות  הכלכלית  שינהיג  הליכוד  ?  
חשבון  הוצאות  לרה"מ  משרד  האוצר  פועל  לגיבוש  רשימת  כללים  ,  שבהם  ייקבע  מהן  ההוצאות  האישיות  המותרות  לראש  הממשלה  .  
בימים  אלה  עוסק  בכך  צוות  של  החשב  הכללי  במשרד  האוצר  בשיתוף  משרד  המשפטים  .  
הבדיקה  בעניין  הזה  החלה  עוד  לפני  הבחירות  המיוחדות  לראשות  הממשלה  .  
הכוונה  היתה  לקבוע  כללים  ברורים  בסוגיית  התקציבים  הממשלתיים  ,  שיוקצו  הן  להחזקת  ביתו  הפרטי  של  ראש  הממשלה  והן  להוצאות  האישיות  ,  כגון  רכישת  ביגוד  .  
הדגם  שישמש  לכללים  האלה  הוא  זה  שנקבע  באחרונה  להוצאות  נשיא  המדינה  ,  בעקבות  יוזמתו  של  הנשיא  משה  קצב  לחיסכון  בהוצאות  .  
בין  השאר  יידרש  הצוות  המכין  את  הכללים  לדון  בעריכת  כנסים  פוליטיים  במעונו  הרשמי  של  ראש  הממשלה  .  
בשבוע  שעבר  ,  בטרם  הודיע  ברק  על  כוונתו  הסופית  להתפטר  מראשות  הממשלה  ,  הוא  ערך  בבית  ראש  הממשלה  שני  כינוסים  ,  שבהם  השתתפו  כמה  עשרות  פעילים  של  מפלגתו  .  
ברגע  האחרון  בוטלו  פגישות  נוספות  עם  פעילי  מפלגה  שנועדו  להיערך  בבית  ראש  הממשלה  .  
גורמים  כלכליים  ציינו  כי  מן  הראוי  שההוצאות  לכנסים  פוליטיים  ומפלגתיים  ימומנו  על  ידי  מפלגתו  של  ראש  הממשלה  ,  ולא  מקופת  המדינה  .  
הכללים  החדשים  ,  הוסיפו  ,  צריכים  לקבוע  זאת  במפורש  ,  כדי  למנוע  את  ניצול  הקופה  הציבורית  לצרכים  מפלגתיים  של  ראש  הממשלה  .  
החובות  נשארים  מפלגת  המרכז  הודיעה  אתמול  על  התפרקותה  .  
דרכה  של  המפלגה  אכן  תמה  ,  כפי  שאמרה  ח"כ  דליה  רבין  -  פילוסוף  (  המרכז  )  ,  אך  חובותיה  לבנקים  עוד  לא  חוסלו  .  
המפלגה  מחזירה  את  החובות  באמצעות  העברה  לבנקים  של  מימון  המפלגות  שניתן  לה  על  ידי  הכנסת  -  prefix=כ  -  400  אלף  שקל  בחודש  בעבור  כל  אחד  מחברי  הכנסת  שלה  .  
נוסף  על  כך  מקבלת  הסיעה  מדי  חודש  66,200  שקלים  ,  המשמשים  למימון  ההוצאות  השוטפות  של  הסיעה  .  
בכירים  במפלגת  המרכז  העריכו  אתמול  שאם  הבחירות  לכנסת  prefix=ה  -  16  ייערכו  במועדן  ,  בנובמבר  ,  2003  ניתן  יהיה  באמצעות  החזרת  ההקצבה  החודשית  של  מימון  המפלגות  לחסל  את  כל  החוב  .  
ואולם  אם  יוקדמו  הבחירות  לכנסת  ,  שבהן  לא  תתמודד  מפלגת  המרכז  בהרכבה  הנוכחי  ,  ייאלצו  הבנקים  כנראה  להכריז  על  החוב  הנותר  של  המפלגה  כעל  חוב  אבוד  .  
ערב  הבחירות  האחרונות  ,  סיפר  אחד  הבכירים  במפלגה  ,  דרשו  הבנקים  ממועמדיה  לכהונת  חברי  כנסת  לשעבד  את  דירותיהם  בתמורה  לקבלת  אשראי  .  
הפוליטיקאים  המשופשפים  סירבו  ,  והצילו  את  בתיהם  .  
הקרב  על  הדיווח  עימות  חריף  על  סמכויותיו  של  מבקר  המדינה  פרץ  בין  משרד  ראש  הממשלה  למשרד  מבקר  המדינה  .  
משרד  ראש  הממשלה  מופקד  על  הכנת  הדיווחים  של  הממשלה  בעניין  תיקון  הליקויים  שהתגלו  בדו  "  חות  המבקר  .  
באמצע  השבוע  דנה  הוועדה  לענייני  ביקורת  המדינה  בהצעת  חוק  לחיזוק  מבקר  המדינה  ,  לקראת  הגשתה  להצבעה  בקריאה  שנייה  ושלישית  .  
בין  השאר  נאמר  בהצעת  החוק  ,  שהוכנה  על  ידי  משרד  מבקר  המדינה  ,  כי  משרדי  הממשלה  יחויבו  להעביר  דיווח  שוטף  למבקר  על  הפעולות  שהם  נוקטים  לביעור  הליקויים  .  
נציגי  משרד  ראש  הממשלה  התנגדו  להצעה  .  
לטענתם  ,  על  הגופים  המבוקרים  להעביר  את  הדיווחים  השוטפים  לראש  הממשלה  ,  והוא  זה  שימסור  אותם  למבקר  המדינה  .  
עוד  טענו  כי  ראש  הממשלה  צריך  לדווח  באורח  שוטף  לכנסת  על  תיקון  ממצאי  הביקורת  ,  ולא  למבקר  המדינה  ,  אחרת  הופך  ראש  הרשות  המבצעת  לפקיד  ברשות  המבקרת  .  
אגב  ,  גם  השר  היוצא  חיים  רמון  ,  שהופקד  על  תיקון  הליקויים  המתגלים  בדו  "  חות  המבקר  ,  הסתייג  בחודשים  האחרונים  מחלק  מסעיפי  הצעת  החוק  .  
בסופו  של  דבר  ,  בעקבות  יוזמתו  של  יו"ר  הוועדה  ,  ח"כ  עוזי  לנדאו  (  ליכוד  )  ,  גובש  נוסח  פשרה  ;  נקבע  בו  כי  הגופים  המבוקרים  יעבירו  את  דיווחיהם  בעניין  הפעולות  שנקטו  לתיקון  הליקויים  במקביל  לראש  הממשלה  ולמבקר  המדינה  .  
לנדאו  ,  שתמך  בעמדת  המבקר  ,  אומר  כי  ניסיון  העבר  הוכיח  שראשי  הממשלות  בישראל  עסוקים  בעניינים  רבים  ,  ולא  תמיד  הם  פנויים  לטפל  ביישום  ממצאי  הביקורת  .  
הנהגתה  של  המתכונת  החדשה  ,  הוסיף  לנדאו  ,  תבטיח  את  תיקון  הליקויים  .  
חקיקת  החוק  בקריאה  שנייה  ושלישית  שתיערך  כנראה  כבר  בשבוע  הבא  ,  תהיה  מתנת  הפרידה  של  לנדאו  מהוועדה  ,  ומתנת  הכניסה  לראש  הממשלה  הנבחר  אריאל  שרון  .  
לנדאו  פורש  מהוועדה  בשל  רצונו  להתמנות  כשר  בממשלה  .  
סיבה  נוספת  -  בדרך  כלל  נציג  מפלגת  השלטון  לא  עומד  בראשות  הוועדה  לביקורת  המדינה  ,  שדנה  בממצאי  הביקורת  על  הממשלה  .  
מחליפו  של  לנדאו  יקפיד  מן  הסתם  על  כך  שממשלת  שרון  תיישם  את  החוק  שהותיר  לה  .  
