עדכון  אחרון  -  03:08  01/03/01  ועדת  האתיקה  של  הכנסת  דחתה  תלונה  נגד  ח"כ  שמחון  ועדת  האתיקה  של  הכנסת  דחתה  אתמול  תלונה  שהגיש  מזכיר  איגוד  מגדלי  הפרחים  ,  אברהם  דניאל  ,  נגד  פעילותו  של  ח"כ  שלום  שמחון  בוועדת  הכספים  ,  במקביל  להיותו  דירקטור  בחברת  ק.א.ל,  מזכ"ל  האיגוד  החקלאי  ומזכ"ל  תנועת  המושבים  .  
שמחון  טען  בפני  הוועדה  כי  דניאל  התנגח  בו  מטעמים  אישיים  ופוליטיים  ,  ולא  מטעמים  ענייניים  .  
הוועדה  קבעה  כי  לא  חלות  מגבלות  על  העלאה  של  נושאים  הקשורים  בחקלאות  ובמושבים  לדיון  בכנסת  על  ידי  ח"כ  שמחון  ,  וכי  לא  חל  עליו  איסור  לעסוק  בעיסוקים  נוספים  -  כל  עוד  הם  נעשים  בהתנדבות  .  
עם  זאת  ,  הוועדה  העירה  לשמחון  כי  היה  עליו  להימנע  מלפנות  אל  שר  התחבורה  ואל  מנכ"ל  משרדו  בכל  הקשור  לק.א.ל  כל  עוד  הוא  מכהן  כדירקטור  בחברה  ,  גם  אם  אינו  משתתף  בישיבות  הדירקטוריון  מזה  3  שנים  .  
הוועדה  הזכירה  כי  ח"כ  המכהן  בהתנדבות  בגוף  ציבורי  מנוע  מלפנות  לרשויות  המדינה  בעניינו  של  אותו  גוף  .  
עוד  נקבע  כי  שמחון  אינו  רשאי  להוסיף  לשמו  את  התואר  ח"כ  במכתבים  הקשורים  בעיסוקיו  הנוספים  .  
צבי  זרחיה  
