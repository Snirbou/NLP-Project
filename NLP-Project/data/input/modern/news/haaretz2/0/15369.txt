עדכון  אחרון  -  00:36  06/03/01  הנאשמת  במעורבות  ברצח  שטיירמן  תישאר  במעצר  מאת  צבי  הראל  אסף  שטיירמן  שופטת  בית  המשפט  המחוזי  בתל  אביב  ,  נירה  לידסקי  ,  קבעה  אתמול  (  שני  )  כי  הנאשמת  במעורבות  ברצח  אסף  שטיירמן  תישאר  במעצר  עד  להחלטה  אחרת  .  
השופטת  הסבירה  כי  סניגורה  של  הצעירה  יוכל  להשלים  את  טיעוניו  ,  במענה  לבקשת  התביעה  למעצר  עד  תום  ההליכים  ,  תוך  28  ימים  .  
הסניגור  ,  עורך  הדין  משה  מרוז  ,  מבקש  להוכיח  כי  הנאשמת  לקתה  בעבר  בבעיות  נפשיות  ,  דבר  שעשוי  לזכות  אותה  בענישה  מופחתת  אם  תורשע  ברצח  .  
עו"ד  מרוז  מתכוון  לנקוט  בקו  הגנה  שיוכיח  כי  ההגדרות  המאפשרות  ענישה  מופחתת  חלות  על  הנאשמת  .  
בדיון  אתמול  לא  חלק  הסניגור  על  קיומן  של  ראיות  לכאורה  נגד  הנאשמת  ,  ששמה  אסור  עדיין  לפרסום  .  
הסניגור  גם  לא  חלק  על  כשירותה  לעמוד  לדין  .  
השופטת  ציינה  בדיון  ,  כי  על  פי  תיעוד  רפואי  של  מצבה  אחרי  ביצוע  המעשה  ,  היתה  הנאשמת  מסוגלת  להבחין  בין  טוב  לרע  ולשתף  פעולה  עם  עורך  דינה  .  
