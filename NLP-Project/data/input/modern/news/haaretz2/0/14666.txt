עדכון  אחרון  -  02:56  02/03/01  הערכה  במטות  סנה  ווילנאי  :  יתרון  לבן  אליעזר  במאבק  על  תיק  הביטחון  מאת  יוסי  ורטר  חברי  מרכז  מפלגת  העבודה  יבחרו  היום  ,  בבחירות  חשאיות  את  שר  הביטחון  בממשלת  האחדות  של  אריאל  שרון  ,  ואת  יתר  חמשת  שרי  העבודה  ושני  סגני  השרים  שיכהנו  בממשלה  .  
על  תפקידי  שר  החוץ  ושר  החקלאות  לא  תתקיים  התמודדות  ,  מאחר  שאיש  לא  הציג  מועמדות  מול  השר  שמעון  פרס  ,  שיכהן  כשר  החוץ  ,  ומול  ח"כ  שלום  שמחון  ,  שיכהן  כשר  החקלאות  .  
המאבק  המרכזי  יתנהל  על  תיק  הבטחון  בין  השרים  בנימין  בן  -  אליעזר  ,  מתן  וילנאי  וסגן  השר  אפרים  סנה  .  
מטותיהם  של  השלושה  קיימו  אתמול  פעילות  קדחתנית  ,  טלפונית  בעיקר  ,  בניסיון  לגייס  את  תמיכתם  של  prefix=כ  -  1650  חברי  המרכז  בעלי  זכות  הבחירה  .  
במטה  בן  -  אליעזר  טוענים  שהוא  מוביל  בבירור  על  פני  מתחריו  .  
במטותיהם  של  וילנאי  וסנה  אומרים  כי  המאבק  צמוד  ,  עם  יתרון  מסויים  לבן  -  אליעזר  .  
גורמים  בעבודה  ,  שאינם  מזוהים  עם  איש  מהמתמודדים  ,  מתרשמים  שמטהו  של  בן  -  אליעזר  הוא  היעיל  prefix=ו  "  הלוחץ  "  ביותר  .  
בכל  המטות  ,  לא  רק  של  המועמדים  לשר  הבטחון  אלא  גם  של  יתר  השרים  ,  הח  "  כים  והח  "  כים  לשעבר  נערכים  להפתעות  .  
"  כולם  משקרים  את  כולם  "  אומרים  המתמודדים  ,  "  אין  משמעות  לדילים  ולהבטחות  .  
עוזרו  של  אחד  המתמודדים  סיפר  כי  פעילים  שעובדים  למען  השר  שלו  מקבלים  פניות  ממתמודדים  אחרים  ,  ולא  מהססים  להבטיח  להם  את  תמיכתם  היום  .  
השמועות  על  prefix=ה  "  דיל  העיראקי  "  ,  שבו  חברו  יחדיו  השרים  בן  -  אליעזר  ,  דליה  איציק  ,  רענן  כהן  וח"כ  אבי  יחזקאל  ,  הרגיזו  את  האחרון  ,  המתמודד  לתפקיד  של  סגן  שר  .  
יחזקאל  ביקש  להבהיר  שהוא  אינו  חלק  משום  דיל  .  
בעבודה  אומרים  כי  מחנות  גדולים  בעבודה  ,  בין  השאר  מחיפה  ,  מהמיעוטים  ,  מהנגב  חברו  יחדיו  כדי  לסייע  לבן  -  אליעזר  .  
על  פי  חוקת  המפלגה  ,  המועמד  שייקבל  בסיבוב  השני  את  מספר  הקולות  הגדול  ביותר  ,  יוכל  לבחור  בין  שלושה  תיקים  מיניסטריאליים  :  התחבורה  ,  התעשיה  והמסחר  והמדע  ,  התרבות  והספורט  .  
הבא  אחריו  יוכל  לבחור  בין  שני  התיקים  הנותרים  וכך  הלאה  ,  כולל  שני  תפקידי  שרים  בלי  תיק  .  
עדיין  לא  נקבע  באילו  משרדים  ישובצו  סגני  השרים  שייבחרו  היום  .  
בעבודה  מקווים  כי  הליך  הבחירות  יושלם  עד  השעה  שתיים  אחר  הצהריים  ,  לכל  המאוחר  .  
ועדת  החוקה  של  העבודה  ,  בראשות  עו"ד  חנן  מלצר  ,  דחתה  אמש  ערעור  שהגיש  ח"כ  ויצמן  שירי  על  כשירותו  של  המזכ"ל  לשעבר  ,  נסים  זוילי  להתמודד  על  תפקיד  שר  .  
שירי  טען  כי  זוילי  אינו  כשיר  להתמודדות  כיוון  שפרש  ממפלגת  העבודה  ערב  בחירות  '  99  ועבר  למפלגת  המרכז  .  
זוילי  חזר  למפלגת  העבודה  בנובמבר  האחרון  ולטענת  שירי  -  כדי  לבחור  ולהיבחר  עליו  להיות  חבר  מפלגה  במשך  חצי  שנה  לפחות  .  
זוילי  טען  שמעולם  לא  פרש  ממפלגת  העבודה  .  
הוועדה  קבעה  ברוב  קולות  כי  שלילת  זכותו  של  אדם  להיבחר  נעשית  רק  במקרים  קיצוניים  ביותר  ,  ובמקרה  זה  יש  לתת  לזוילי  ליהנות  מן  הספק  .  
הוועדה  גם  קבעה  -  כתקדים  -  כי  בעתיד  ייפסלו  מועמדים  שיפרשו  או  שיביעו  תמיכה  במפלגה  יריבה  .  
