עדכון  אחרון  -  02:32  08/03/01  בתוך  הכסף  /  מירב  ארלוזורוב  תג  המחיר  דני  גולדשטיין  הוא  אחד  מאנשי  ההיי  -  טק  הפעילים  והמוכרים  בישראל  .  
כבעל  השליטה  בחברת  פורמולה  הוא  חולש  על  כמעט  עשר  חברות  ציבוריות  ,  מחזיק  בקבוצת  חברות  התוכנה  הגדולה  בישראל  ,  ומנהל  אישית  את  פורמולה  ,  בעלת  שווי  של  יותר  ממיליארד  שקל  .  
גם  לאחר  שמניית  פורמולה  ירדה  בשיעור  חד  ,  דני  גולדשטיין  והחברה  שלו  ממשיכים  להיחשב  לסיפור  הצלחה  ,  ופורמולה  היא  עדיין  בין  המניות  הפעילות  והחשובות  ביותר  בבורסה  של  תל  אביב  .  
למעשה  ,  פורמולה  נסחרת  גם  בנאסד"ק  ,  אבל  במקרה  שלה  השורשים  הישראליים  חזקים  בהרבה  מאלו  האמריקאיים  .  
קשה  היה  לייחס  חשיבות  רבה  לרישומה  בנאסד"ק  ,  עד  שהגיע  הדו"ח  הכספי  של  פורמולה  לשנת  2000  .  
בעלי  המניות  של  פורמולה  קיבלו  לידם  פלט  פקס  בן  ששה  עמודים  :  ארבעה  עמודי  סקירת  מנהלים  (  מודפסים  באנגלית  ברווח  כפול  )  ,  עמוד  מאזן  ועמוד  דו"ח  רווח  והפסד  .  
מרבית  המשקיעים  בוודאי  סברו  כי  קיבלו  לידם  את  ההודעה  לעיתונות  של  החברה  ,  וכי  בקרוב  יגיע  השליח  עם  הדו"ח  הכספי  המלא  .  
לפורמולה  -  עם  עשר  חברות  ,  מחזור  של  350  מיליון  דולר  ,  קשת  מחזיקים  שכוללת  כמעט  את  כל  הגופים  המוסדיים  בישראל  ,  ומודעות  ציבורית  ותקשורתית  גבוהה  במיוחד  -  היה  תמיד  הרבה  מה  לספר  למחזיקי  מניותיה  .  
הדו"ח  הכספי  השנתי  שלה  היה  תמיד  עב  כרס  ,  וכלל  עשרות  עמודים  ובהם  סקירת  הנהלה  רחבה  ,  ביאורים  מלאים  וארבעה  דו  "  חות  כספיים  .  
אלא  שהשנה  השליח  לא  הגיע  עם  הדו  "  חות  הכספיים  ,  והציבור  נאלץ  להסתפק  בדיווח  תמציתי  בן  ששה  עמודים  על  מצבה  של  פורמולה  .  
אפילו  הפרסום  של  שני  הדו  "  חות  הכספיים  הנוספים  -  דיווח  על  ההון  העצמי  ,  ודו"ח  תזרים  מזומנים  -  לא  נכלל  בהודעתה  .  
המשקיעים  הישראלים  ,  החפצים  ללמוד  על  מצבה  הכלכלי  של  חברת  פורמולה  ,  התקשו  להסתפק  בששה  עמודים  שאינם  כוללים  אפילו  דו"ח  תזרים  המזומנים  .  
אלא  שלמשקיעים  הישראלים  יש  בעניין  זה  חילוקי  דעות  עם  עמיתיהם  בארה"ב  .  
בארץ  האפשרויות  מחזרים  אחרי  חברות  זרות  שיבואו  להירשם  למסחר  בנאסד"ק  -  ולכן  מטילים  עליהן  חובות  דיווח  מינמליות  ביותר  .  
דו"ח  שנתי  של  ששה  עמודים  (  שמושלם  לדו"ח  מלא  רק  חודשים  מאוחר  יותר  ,  במסגרת  דיווח  אלקטרוני  לרשות  האמריקאית  )  מספק  את  האמריקאים  .  
בישראל  לא  מחזרים  אחרי  חברות  ישראליות  ,  וכן  מצפים  מהן  לספק  למשקיעים  שלהן  קצת  יותר  מידע  .  
אלא  שבישראל  עבר  לאחרונה  חוק  הרישום  הכפול  ,  המתיר  לחברות  הרשומות  בנאסד"ק  להירשם  למסחר  בישראל  על  פי  כללי  הרישום  בנאסד"ק  ,  ומאפשר  להסתפק  בכללי  הדיווח  הנדרשים  שם  .  
פורמולה  ,  הרשומה  בשני  השווקים  ,  מיהרה  לנצל  את  הפתח  הזה  ,  ולהגיש  לבורסה  בתל  אביב  דו"ח  על  פי  הכללים  הנהוגים  בנאסד"ק  .  
דני  גולדשטיין  ממלא  אחר  הוראות  החוק  כשהוא  נמנע  לחשוף  את  דו"ח  תזרים  המזומנים  שלו  .  
דני  גולדשטיין  ממלא  גם  אחרי  רצונותיהם  של  הבורסה  והרגולטורים  בישראל  ,  שחפצו  להידמות  לארה"ב  במסגרת  הרישום  הכפול  .  
אלא  שעסקת  החבילה  האמריקאית  באה  עם  תג  מחיר  ,  שהמשקיע  הישראלי  יצטרך  ללמוד  לשלם  :  יותר  חברות  סחירות  בבורסה  של  תל  אביב  ,  ופחות  מידע  אודותן  .  
