עדכון  אחרון  -  01:41  04/03/01  ישראייר  הגישה  תוכנית  להפעלת  קו  טיסות  לבולגריה  מאת  זוהר  בלומנקרנץ  חברת  התעופה  ישראייר  הגישה  בשבוע  שעבר  לשלטונות  התעופה  של  ישראל  ובולגריה  תוכנית  להפעלת  ארבע  טיסות  שבועיות  בקו  נתב  "  ג  -  סופיה  -  נתב"ג  -  במקום  חברת  בלקן  אייר  ,  בבעלות  איש  העסקים  גד  זאבי  ,  שהפסיקה  לפני  כשלושה  שבועות  את  טיסותיה  .  
גם  חברת  אל  על  נערכת  להפעלת  טיסות  בקו  לסופיה  ,  אם  בלקן  אייר  לא  תחדש  פעילותה  .  
בית  המשפט  בבולגריה  אמור  להכריע  מחרתיים  לגבי  גורלה  של  חברת  בלקן  אייר  -  לפרקה  או  להפעילה  תחת  כונס  נכסים  ותוכנית  הבראה  שהגיש  זאבי  .  
אם  בלקן  אייר  לא  תפעיל  את  הקו  לישראל  ,  אל  על  מתכוונת  להפעיל  שתי  טיסות  בשבוע  בקו  לסופיה  .  
לאל  על  ולבלקן  אייר  הסכם  להפעלת  טיסות  בקוד  משותף  (  קוד  שרינג  )  בין  שתי  המדינות  .  
בלקן  אייר  הפעילה  4  טיסות  בשבוע  בקו  התעופה  הסדיר  סופיה  -  נתב  "  ג  -  סופיה  ,  ואל  על  נהגה  לרכוש  מקומות  על  מטוסיה  .  
חברות  תעופה  ומארגני  תיירות  נוספים  ,  בישראל  ובבולגריה  ,  מתעניינים  באפשרות  להפעלת  הקו  בין  נתב"ג  לסופיה  ,  במקרה  שבלקן  אייר  לא  תמשיך  בהפעלת  הטיסות  .  
בישראל  מועלה  שמה  של  חברת  השטיח  המעופף  ,  המפעילה  טיסות  שכר  בין  נתב"ג  לעיר  הנופש  ורנה  שבבולגריה  ,  כמי  שמבקשת  להפעיל  טיסות  גם  לסופיה  .  
בבולגריה  מדובר  על  חברה  מקומית  של  יוצאי  בלקן  אייר  ,  כולל  טייסים  ,  אשר  מוכנה  להפעיל  טיסות  בקו  .  
מאז  הופסקה  הפעלת  קו  התעופה  הסדיר  בין  סופיה  לנתב"ג  וחזרה  נאלצים  הנוסעים  להגיע  לבולגריה  דרך  יעדים  אחרים  באירופה  ,  כמו  למשל  דרך  וארשה  .  
הנוסעים  בקו  הם  בעיקר  אנשי  עסקים  משתי  המדינות  ,  פועלים  מבולגריה  הבאים  לעבוד  בישראל  וחוזרים  ממנה  ומעט  תיירים  .  
