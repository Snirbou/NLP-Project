עדכון  אחרון  -  23:34  06/03/01  צלו  הכבד  של  שרון  מאת  מתניה  בן  -  ארצי  יום  ההשבעה  של  הממשלה  החדשה  יהיה  "  יום  ההשפלה  הלאומית  "  בעיר  בייג'ין  ,  בירת  סין  ,  ניצב  ארמון  הקיץ  החרב  .  
שכיית  החמדה  הזאת  (  "  ורסאי  של  המזרח  "  ,  כפי  שקרא  לה  ויקטור  הוגו  )  נהרסה  ברשעות  בידי  קלגסים  צרפתים  ואנגלים  .  
הסינים  הפכו  את  המקום  לפארק  -  "  פארק  ההשפלה  הלאומית  "  .  
קיסרים  התחלפו  ,  מהפכות  שטפו  את  המדינה  -  אך  הפארק  נשאר  עומד  על  כנו  ,  מחנך  דורות  של  סינים  לגאווה  לאומית  ,  זו  שהוכתה  אז  .  
היום  שבו  תושבע  ממשלתו  של  אריאל  שרון  ראוי  שייזכר  prefix=כ  "  יום  ההשפלה  הלאומית  "  .  
החיזיון  המביש  של  אלה  הקרויים  "  אנשי  עבודה  "  זוחלים  אל  שולחנו  של  האיש  הזה  יירשם  בדפי  ההיסטוריה  שלנו  כמחזה  ההשפלה  הלאומית  .  
החרפה  הזאת  תלווה  אותנו  עוד  שנים  רבות  .  
הרבה  ניצבים  יש  במחזה  הזה  .  
נמצאים  בו  מאות  האלפים  האגדיים  מן  הכיכר  המדממת  ההיא  .  
הם  ידעו  כי  הטענה  prefix=ש  "  ידינו  לא  שפכו  את  הדם  הזה  "  העמידה  אותנו  במקום  שבו  עומדות  הגרועות  באומות  העולם  .  
ועדת  החקירה  שהוקמה  אכן  פסקה  ,  בלשון  המעטה  ,  כי  אין  לפטור  את  שרון  מן  האשמה  .  
הצל  הכבד  ממשיך  ללוותנו  -  צלו  של  האיש  וצלם  של  מעשיו  ומחדליו  .  
ומה  ששמעה  הוועדה  ,  היא  לא  השכילה  (  או  שמא  לא  רצתה  ?  
)  להביא  אל  תודעת  הציבור  .  
אך  למזלנו  ,  תודעת  רבים  בעולם  טובה  מזו  שלנו  .  
אכן  ,  למזלנו  ,  כי  מהם  אנו  מבקשים  עזרה  בהצלת  שבויינו  ,  חטופינו  ונרדפינו  באשר  הם  .  
ביום  "  חג  האהבה  "  האחרון  (  14  בפברואר  2001  )  סיפר  "  לה  מונד  "  ,  מהחשובים  בעיתוני  אירופה  ,  על  פני  עמוד  שלם  את  סיפור  הזוועה  ההיא  .  
את  סיפורם  של  חיילים  (  כן  ,  שלנו  )  אטומי  לב  ,  שעמדו  במרחק  אפסי  משערי  גיא  ההריגה  .  
אליהם  נסו  במצוקתם  נשים  וילדים  ,  והם  החזירו  אותם  כלעומת  שבאו  ,  אל  הטבח  .  
האיש  הזה  ,  שהיה  מופקד  עליהם  מטעמנו  ,  אינו  ראוי  לכהן  כשר  הביטחון  ,  פסקה  הוועדה  .  
בצלו  של  האטד  בחרו  לחסות  "  אלופי  השלום  "  .  
והוא  ,  בצעד  שרק  הציניות  האופפת  אותו  עולה  על  הרשעות  שלו  ,  בחר  לו  את  האיש  האומלל  הזה  ,  פרס  ,  להוציא  אל  הפועל  את  "  מדיניותו  "  .  
אותו  איש  שתחת  פיקודו  ,  כראש  ממשלה  ושר  ביטחון  ,  קטלו  תותחינו  יותר  ממאה  זקנים  ,  נשים  וטף  ,  והוא  הביע  "  צער  "  אך  סירב  "  להתנצל  "  (  כן  ,  להתנצל  בשמנו  )  .  איך  נסלח  לו  הדבר  בקלות  שכזאת  ?  
ממשלת  "  אחדות  לאומית  "  הם  קוראים  לקנוניה  הקלוקלת  הזאת  .  
אבל  הם  הוציאו  אל  מחוץ  לגדר  כחמישית  מאזרחי  המדינה  .  
באשר  תפנה  בירושלים  ,  זועקת  אליך  הכתובת  "  ערבים  החוצה  "  מכל  קיר  .  
בימים  אלה  ,  זהו  יופיה  של  ירושלים  -  היא  מעוטרת  במיטב  הסיסמאות  המאוסות  ,  מימים  רעים  ולא  רחוקים  ,  כשהן  מתורגמות  לעברית  צחה  .  
ובכל  זאת  ,  האם  אין  "  האחדות  היהודית  "  ,  המתכנסת  תחת  כנפיהם  של  "  גנדי  "  (  בגלגולו  הישראלי  )  ושרון  ,  גרועה  אלף  מונים  מן  הסיסמה  שעל  הקיר  ?  
ומה  תאמר  ממשלת  המדינה  היהודית  למיעוטים  היהודיים  במדינות  העולם  ,  כאשר  הם  מוחים  נגד  "  ממשלה  לאומית  "  באוסטריה  או  נגד  "  ממשלה  נוצרית  "  בפולין  ?  
הממשלה  המיועדת  התחייבה  ,  ודאי  כמו  כל  קודמותיה  ,  לבסס  את  רעיון  "  המדינה  היהודית-הדמוקרטית  "  .  
דמוקרטיה  שפירושה  ,  כלשון  מגילת  העצמאות  שלנו  ,  "  שוויון  זכויות  חברתי  ומדיני  גמור  לכל  אזרחיה  ,  בלי  הבדל  דת  ,  גזע  ומין  "  -  דמוקרטיה  כזאת  אין  ולא  היתה  כאן  מעולם  .  
אבל  גם  יהדות  אין  כאן  .  
ולא  נמצא  כאן  הנביא  שאמר  למלך  יהודי  במדינה  יהודית  ,  "  במקום  אשר  לקקו  הכלבים  את  דם  נבות  ילוקו  הכלבים  את  דמך  "  (  מלכים  א  '  ,  כ"א  )  .  הממשלה  הבאה  עלינו  לרעה  היא  ממשלה  לא  לגיטימית  .  
כל  אדם  בעל  מצפון  חייב  להתנגד  לה  ,  ממש  כפי  שאנו  מתנגדים  לממשלות  (  ולמפלגות  )  כמותה  בעולם  כולו  .  
כאשר  ,  חס  ושלום  ,  יעמדו  קצינים  ישראלים  לדין  בינלאומי  בעוון  פשעי  מלחמה  ,  יוכלו  המתנגדים  להביט  בפניהם  של  פרס  ושרון  בלי  לראות  את  השתקפות  בבואתם  שלהם  .  
ועם  זאת  ,  חוששני  שלא  נוכל  לטעון  כי  "  ידינו  לא  שפכו  את  הדם  הזה  "  .  
כמו  פארק  ההשפלה  הלאומית  בסין  ,  דורות  רבים  עוד  יתחנכו  לאורו  של  יום  ההשפלה  הלאומית  שלנו  .  
פרופ'  בן  -  ארצי  הוא  מרצה  למתמטיקה  באוניברסיטה  העברית  בירושלים  
