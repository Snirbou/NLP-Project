עדכון  אחרון  -  03:02  07/03/01  רובינשטיין  :  נתעוררו  ספקות  לקיום  סיכוי  סביר  להרשעת  הנגבי  מאת  גדעון  אלון  הנגבי  אתמול  במרכז  הליכוד  במצודת  זאב  .  
הוא  הביע  סיפוק  מהחלטת  רובינשטיין  לסגור  את  התיק  נגדו  תצלום  :  מוטי  קמחי  החלטתו  של  רובינשטיין  התקבלה  פחות  מחודש  ימים  לאחר  שהוא  הודיע  רשמית  כי  החליט  ,  בתום  התייעצויות  עם  פרקליטת  המדינה  עדנה  ארבל  ,  להגיש  נגד  הנגבי  כתב  אישום  בעבירה  של  מרמה  והפרת  אמונים  ,  "  וכמה  עבירות  נוספות  שטרם  גובשו  סופית  "  .  
הנימוק  העיקרי  להחלטתו  של  רובינשטיין  הוא  שלא  נמצאו  ראיות  מספיקות  שיצדיקו  הגשת  כתב  אישום  פלילי  בעבירות  של  מרמה  והפרת  אמונים  .  
רובינשטיין  מסביר  בהחלטתו  כי  "  בסופו  של  יום  מצאנו  כי  נתעוררו  ספקות  באשר  לקיומו  של  סיכוי  סביר  להרשעה  .  
לפיכך  החלטנו  פרקליטת  המדינה  ואנוכי  על  סגירת  התיק  "  .  
נודע  כי  מיד  לאחר  שרובינשטיין  וארבל  החליטו  ,  בתחילת  פברואר  ,  להגיש  כתב  אישום  נגד  ח"כ  הנגבי  ,  בעבירות  של  מרמה  והפרת  אמונים  ,  הוא  הטיל  על  עו"ד  ליאורה  חביליו  ,  ממונה  בפרקליטות  מחוז  ירושלים  ,  להכין  את  כתב  האישום  נגד  הנגבי  .  
זאת  ,  כדי  להגיש  לכנסת  את  הבקשה  להסרת  החסינות  .  
עו"ד  חביליו  החלה  לבחון  את  חומר  הראיות  והגיעה  למסקנה  שאין  בחומר  ראיות  מספיקות  ,  שייצרו  סיכוי  סביר  להרשעתו  של  ח"כ  הנגבי  .  
עו"ד  חביליו  השמיעה  את  עמדתה  לפני  פרקליט  מחוז  ירושלים  ,  עו"ד  משה  לדור  .  
הוחלט  לקיים  התייעצות  דחופה  בלשכת  היועץ  המשפטי  לממשלה  ,  כדי  לבחון  ביסודיות  את  נימוקיה  של  עו"ד  חביליו  .  
בדיונים  אלה  ,  שהשתתפו  בהם  רובינשטיין  וארבל  ,  היתה  תמימות  דעים  כי  יש  לסגור  את  התיק  ולבטל  את  כתב  האישום  נגד  הנגבי  .  
בהחלטה  שפירסם  אתמול  רובינשטיין  ,  המשתרעת  על  פני  ששה  עמודים  ,  הוא  חש  צורך  להסביר  מדוע  ,  שלוש  שנים  בדיוק  לאחר  שהורה  למשטרה  לפתוח  בחקירה  נגד  הנגבי  ,  הוא  החליט  לסגור  את  התיק  .  
לדבריו  ,  "  קשיי  ההוכחה  נובעים  בראש  וראשונה  מהעובדה  שהעמותה  ממנה  קיבל  הנגבי  את  טובות  ההנאה  ושאותה  הקים  באמצעות  מקורביו  ונאמניו  מזה  שנים  ,  לא  היתה  בעלת  אינטרס  עצמאי  השונה  מזה  שלו  ובוודאי  שלא  נוגד  את  שלו  .  
לאורך  כל  תקופת  פעולתה  שימש  הנגבי  כיו"ר  שלה  ואחר  כך  כמנכ"ל  שלה  והוא  הכתיב  את  סדר  יומה  .  
כמו  כן  לא  נמצאו  ראיות  מהן  ניתן  להסיק  שבשלב  כלשהו  הפעילה  העמותה  לחץ  כלשהי  על  הנגבי  ,  לגבי  אופן  פעולתו  כח"כ  ,  או  שהיה  אף  חשש  ללחץ  כזה  היכולים  להצביע  על  קיומו  של  ניגוד  עניינים  מושחת  בנסיבות  העניין  .  
נהפוך  הוא  ,  הנגבי  הוא  שכיוון  את  שאר  חברי  העמותה  לפעילויות  שונות  "  .  
רובינשטיין  הוסיף  :  "  נותר  ספק  ראייתי  במיוחד  באשר  ליסוד  הנפשי  הקשור  בשאלה  האם  טובות  ההנאה  שקיבל  מהעמותה  הביאו  אותו  להימצא  תוך  מודעות  ,  במצב  של  ניגוד  עניינים  העולה  לכדי  מעשה  שחיתות  של  הפרת  אמונים  ,  בקשר  לחוק  בתאונות  הדרכים  אותו  יזם  וקידם  במשך  תקופה  ארוכה  .  
במצב  שבו  ,  לפי  החשד  למעשה  ,  האשמה  היא  שהנגבי  '  משחד  את  עצמו  '  באמצעות  העמותה  ,  לא  ניתן  להוכיח  מעל  לכל  ספק  סביר  שמתמלאים  יסודות  עבירות  השוחד  .  
ובאשר  לעבירה  של  הפרת  אמונים  ,  הפסיקה  רואה  עבירה  זו  כקשורה  בניגוד  עניינים  הצריך  להיות  מושחת  ולמודעות  לו  ,  ולא  היו  ראיות  מספיקות  לניגוד  עניינים  כזה  "  .  
חבר  כנסת  מסיעות  שונות  הגיבו  אמש  בתמיהה  על  החלטתו  של  רובינשטיין  .  
בעיקר  הובעה  תמיהה  על  העיתוי  לקבלת  ההחלטה  ,  ערב  הקמת  הממשלה  החדשה  .  
אחד  הח  "  כים  אמר  "  זה  מריח  לא  טוב  .  
אלמלא  היה  מדובר  ברובינשטיין  ,  שהוא  אדם  הגון  וישר  ,  אלא  באדם  אחר  ,  היה  מתעורר  אצלי  חשד  שניתנה  לו  הבטחה  להתמנות  לשופט  בבית  המשפט  העליון  ,  תמורת  סגירת  תיקו  של  הנגבי  "  .  
רובינשטיין  הכחיש  אמש  מכל  וכל  ,  בשיחה  prefix=ל  "  הארץ  "  ,  את  השמועות  וטען  כי  אין  להן  שחר  .  
"  כל  מי  שמכיר  אותי  יודע  שהשיקולים  שמנחים  אותי  הם  שיקולים  עניניים  בלבד  "  .  
באשר  לעיתוי  לקבלת  ההחלטה  ,  אמר  רובינשטיין  כי  "  לאחר  שהגענו  למסקנה  שיש  לסגור  את  התיק  ,  רצינו  למזער  ככל  האפשר  את  הפגיעה  שנגרמה  לח"כ  הנגבי  "  .  
בעקבות  החלטתו  של  רובינשטיין  ,  לסגור  את  התיק  של  הנגבי  ,  הוא  יוכל  עתה  להתמנות  לכהונת  שר  בממשלת  שרון  .  
הנגבי  ,  שכבר  נערך  לקראת  הגשת  כתב  האישום  נגדו  ,  עמד  לקבל  לידיו  את  משרת  יו"ר  ועדת  החוץ  והביטחון  של  הכנסת  .  
בעקבות  סגירת  התיק  הוא  גם  יוכל  לחזור  לחברותו  בוועדה  לבחירת  שופטים  (  שממנה  הישעה  עצמו  מאז  החליט  היועץ  המשפטי  להגיש  כתב  אישום  נגדו  )  .  הנגבי  הביע  אתמול  סיפוק  מהחלטת  רובינשטיין  .  
הוא  אמר  כי  "  הייתי  משוכנע  לכל  אורך  תקופת  הדיונים  בנושא  ,  שבמוקדם  או  במאוחר  צידקתי  תצא  לאור  "  .  
