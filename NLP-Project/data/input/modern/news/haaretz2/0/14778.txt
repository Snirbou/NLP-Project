עדכון  אחרון  -  22:02  03/03/01  ביום  חגם  מאת  גדעון  לוי  בתי  הקברות  הפלשתיניים  ימלאו  אדם  מחר  .  
כל  שנה  עולים  הפלשתינאים  לקברי  יקיריהם  בבוקר  חג  הקורבן  ;  מחר  הם  יבקרו  שם  יותר  prefix=מ  -  300  קברים  טריים  נוספים  -  87  מהם  של  ילדים  .  
אחר  כך  יתכנסו  בבתיהם  לארוחות  החג  .  
על  מרבית  השולחנות  לא  יעלה  השנה  בשר  כבש  ,  המאכל  המסורתי  של  החג  הזה  ,  אלא  עוף  ,  בגלל  המחיר  .  
ילדים  רבים  גם  לא  ילבשו  את  בגדי  החג  החדשים  כמקובל  ,  להוריהם  לא  היה  כסף  לקנותם  .  
הרכב  האורחים  יהיה  חסר  :  חלק  מקרובי  המשפחה  לא  יצליחו  לבוא  ,  בגלל  הסגר  .  
חג  קורבן  קשה  כזה  לא  היה  לפלשתינאים  מאז  אסונם  prefix=ב  -  1948  .  
במרחק  של  כשעת  נסיעה  מבתי  הישראלים  מתרחשת  זה  חמישה  חודשים  דרמה  אכזרית  שלא  היתה  כדוגמתה  מאז  ראשית  ימי  הכיבוש  הישראלי  ,  ורוב  הישראלים  כלל  לא  מתעניינים  בה  .  
לפיתת  הברזל  של  הסגר  במתכונתו  החדשה  הולכת  וחונקת  אוכלוסייה  של  2.8  מיליוני  נפשות  ואיש  אינו  פוצה  פה  ,  לא  סביב  שולחן  הממשלה  היוצאת  ,  ממשלת  השלום  ,  לא  בקרב  נבחרי  הממשלה  החדשה  וגם  לא  באופוזיציה  של  השמאל  הציוני  .  
סגר  כזה  לא  היה  שם  מעולם  ,  בארץ  המחסומים  והסגרים  .  
בגרועים  שבימי  האינתיפאדה  הקודמת  ,  עם  צה"ל  בכל  מקום  וימי  העוצר  הארוכים  ,  לא  הוטל  כך  עם  שלם  לכלא  ,  בלא  משפט  ובלא  זכות  ערעור  .  
ערעור  ?  
אם  בעבר  היה  גורלם  של  אשה  שכרעה  ללדת  ,  או  חולה  שנטה  למות  ,  תלוי  במידת  אנושיותו  של  חייל  צעיר  במחסום  ,  שהתיר  או  לא  התיר  להם  לעבור  ,  עכשיו  אפשר  רק  לחלום  על  חייל  טוב  שפעם  אולי  היה  מתיר  את  המעבר  :  ישראל  ביתרה  את  הגדה  במאות  תעלות  ,  תלוליות  עפר  וקוביות  בטון  שהונחו  לפתחם  של  מרבית  הכפרים  והערים  .  
אין  יוצא  ואין  בא  ,  יולדת  או  גוסס  .  
אין  אפילו  חייל  שאפשר  להתחנן  לפניו  .  
הכפר  ,  מחנה  הפליטים  או  העיר  נצורים  ,  תושביהם  כלואים  .  
תלמיד  לא  יכול  להגיע  בבטחה  לבית  ספרו  ,  סטודנט  למכללה  ,  מבוגר  לעבודתו  .  
דרכי  בורמה  שונות  ומשונות  שפורצות  את  prefix=ה  "  כתר  "  מטלטלות  עם  שלם  בדרכי  בוץ  וטרשים  ,  בסיכון  לא  מבוטל  להיתפס  או  להיפגע  מכדורי  החיילים  שיורים  לא  אחת  על  הנוסעים  הנואשים  ,  המנסים  איכשהו  לנהל  את  שגרת  חייהם  .  
רק  מי  שנוסע  בכבישי  הגדה  יכול  לקלוט  את  ממדי  הזוועה  .  
הכליאה  ההמונית  הזאת  של  עם  שלם  גם  כרוכה  בפגיעה  כלכלית  אנושה  .  
על  פי  נתוני  שליח  האו"ם  טריה  לארסן  ,  שאין  סיבה  לפקפק  במהימנותם  ,  מפסידים  הפלשתינאים  בכל  יום  8.6  מיליוני  דולר  בגלל  הסגר  הזה  ,  ובסך  הכל  כבר  יותר  ממיליארד  דולר  .  
בשביל  משק  רופף  כמו  המשק  הפלשתיני  זו  מכת  מוות  .  
רבע  מיליון  מובטלים  ,  מיליון  בני  אדם  החיים  מתחת  לקו  העוני  הפלשתיני  (  2.1  דולרים  ליום  )  וירידה  של  %  50  בתל"ג  -  אלה  נתונים  מעוררי  בלהה  ,  לא  רק  בעבור  הפלשתינאים  ,  אלא  גם  בעבור  הישראלים  .  
מצוקה  וסבל  כאלה  יולידו  ייאוש  שלא  היה  כדוגמתו  ,  וסופו  שיוליד  פרץ  של  אלימות  נורא  .  
כבר  עכשיו  מדווחים  %  84  מהפלשתינאים  ,  אנשים  מחושלים  בדרך  כלל  ,  כי  הם  סובלים  prefix=מ  "  קשיים  נפשיים  "  ,  על  פי  סקר  עדכני  של  אוניברסיטת  ביר  זית  .  
מספרם  עולה  בכל  יום  .  
קשייהם  יתגלמו  בעוד  ועוד  פיגועים  .  
כי  בכך  עצם  העניין  :  מצוקת  הפלשתינאים  כתוצאה  מהטלת  הסגר  הנוכחי  תיהפך  עד  מהרה  למצוקת  הישראלים  .  
כשחג  הקורבן  שלהם  נראה  ככה  ,  גם  פורים  שלנו  לא  יביא  הרבה  שמחה  .  
פשוטה  ככל  שהיא  ,  איש  אינו  מתחשב  בחומרתה  של  הנוסחה  המצמררת  הזאת  .  
גם  אלה  שלבם  גס  בשיקולים  של  אנושיות  או  מוסר  היו  צריכים  לעשות  מזמן  לפחות  את  מאזן  הרווח  וההפסד  של  ישראל  .  
לסגר  הזה  אין  דבר  וחצי  דבר  עם  שיקולי  ביטחון  .  
מי  שמפקפק  בכך  מוזמן  לנסוע  לסביבות  המחסומים  ולראות  שם  את  אלפי  הולכי  הרגל  והמכוניות  המיטלטלות  שמצליחים  בכל  זאת  להתגנב  מתחת  לאפם  של  החיילים  .  
מי  שמסתכן  ועושה  זאת  למען  יום  עבודה  ,  יעשה  זאת  ודאי  גם  למען  פיגוע  .  
תכליתו  האמיתית  של  הסגר  היא  לרצות  את  המתנחלים  ואולי  גם  להרוס  את  הרשות  הפלשתינית  ,  מסיבות  שקשה  להבינן  .  
את  prefix=ה  "  כתר  "  הזה  ,  כתר  הכלימה  ,  צריך  להסיר  במהירות  .  
אין  להתנות  זאת  בהפסקת  האלימות  ,  כי  הכתר  עצמו  הוא  זרז  האלימות  היעיל  ביותר  .  
אפילו  לא  מדובר  עדיין  בכניסה  לישראל  ,  אלא  לפחות  בכניסה  חופשית  לשכם  .  
אין  שום  צעד  שראש  הממשלה  הנבחר  ,  אריאל  שרון  ,  יכול  לעשותו  ולתרום  בו  לשינוי  דרמטי  במצב  ,  כמו  להסיר  ,  בלא  תנאי  ,  מיד  ,  את  קוביות  הבטון  ,  התעלות  ותלוליות  העפר  מחייהם  הקשים  בלאו  הכי  של  הפלשתינאים  .  
זה  יהיה  לא  רק  אנושי  אלא  גם  נבון  .  
