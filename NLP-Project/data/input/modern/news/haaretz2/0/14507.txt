עדכון  אחרון  -  18:35  01/03/01  קצב  קורא  למינוי  שר  ערבי  מאת  דליה  שחורי  נשיא  המדינה  ,  משה  קצב  ,  אמר  היום  (  חמישי  )  כי  הוא  מקווה  ומצפה  למינוי  שר  ערבי  בממשלת  שרון  .  
"  מינוי  כזה  נחוץ  ,  כי  הוא  יבטא  אמון  כלפי  המגזר  הערבי  "  ,  אמר  קצב  .  
קצב  אמר  את  הדברים  בתוכנית  "  מפגש  "  של  הטלוויזיה  בערבית  בערוץ  הראשון  ,  שתשודר  הערב  .  
קצב  הוסיף  ,  כי  מינוי  שר  ערבי  יסייע  לחסל  את  תחושת  הקיפוח  ואי  השיוויון  שחשים  ערביי  ישראל  .  
"  שר  כזה  ייצג  את  ענייני  המגזר  הערבי  בממשלה  בתחומי  הביטחון  ,  הכלכלה  והחברה  ,  ויפעל  לקידומם  "  ,  ציין  קצב  .  
קצב  אמר  ,  כי  הוא  שוחח  על  הנושא  עם  ראש  הממשלה  הנבחר  ,  אריאל  שרון  ,  שהודיע  בעבר  על  רצונו  למנות  שר  ערבי  לממשלתו  .  
הנשיא  התייחס  גם  לעניין  השירות  הלאומי  של  ערביי  ישראל  ,  ואמר  כי  אין  סיבה  שצעירים  לא  יתנדבו  לשירות  לאומי  בתחומי  החינוך  ,  הבריאות  והרווחה  במגזר  הערבי  ,  וירימו  בכך  תרומה  חשובה  .  
"  אינני  מבין  את  המתנגדים  לשירות  לאומי  של  ערביי  ישראל  "  ,  אמר  .  
קצב  אמר  ,  כי  אירועי  אוקטובר  האחרון  היו  "  בבחינת  אסון  כבד  ,  כתם  על  כולנו  ופצע  פתוח  "  ,  אולם  קרא  לאחות  את  הקרעים  .  
על  ערביי  ישראל  ,  אמר  הנשיא  ,  לעשות  כל  מאמץ  לצמצום  המתחים  הקיימים  .  
"  אסור  לחתוך  את  החבל  ,  אסור  להבעיר  אש  בשדה  קוצים  ,  אסור  שיהיה  נתק  תקשורתי  .  
יש  לדבר  על  כל  הנושאים  וללבנם  במשותף  "  ,  הדגיש  קצב  .  
