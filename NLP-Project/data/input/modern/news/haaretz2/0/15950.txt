עדכון  אחרון  -  03:02  07/03/01  במפד"ל  מקווים  להצטרף  לממשלה  לאחר  הקמתה  מאת  נדב  שרגאי  חברי  המפד"ל  מתפללים  סמוך  לבניין  בו  נערך  כינוס  המפלגה  ,  אתמול  .  
"  אנחנו  לא  סמרטוטים  ,  וגם  לא  מענף  הזוחלים  "  ,  הבהיר  ח"כ  דרוקמן  תצלום  :  פבל  וולברג  למקורביו  אמר  אתמול  לוי  ,  שהוא  חש  אחריות  אישית  לעובדה  שהמפד"ל  לא  נכנסה  לממשלה  ,  ולכן  שוקל  להתפטר  מתפקיד  יו"ר  המפלגה  .  
לוי  דיווח  על  כך  גם  בישיבת  הסיעה  שהתקיימה  אחר  הצהריים  ,  אך  בסופו  של  דבר  נעתר  להפצרות  חבריו  לעכב  את  הודעת  ההתפטרות  -  הן  בשל  הסיכוי  שמו"מ  עם  הליכוד  אם  יתקיים  אחרי  השבעת  הממשלה  יניב  תוצאות  ,  והן  במטרה  למנוע  מאבק  קשה  בתוך  המפד"ל  על  תפקיד  היו"ר  .  
אמש  דחה  ראש  הממשלה  אריאל  שרון  ,  הצעה  שהעלה  ח"כ  צבי  הנדל  ,  אחד  המתווכים  המרכזיים  בין  שרון  למפד"ל  ,  לבנות  תיק  מיוחד  ליצחק  לוי  ,  בדומה  לתיק  שנבנה  עבור  שרון  עצמו  רק  לפני  ארבע  שנים  ,  כאשר  הושאר  על  ידי  בניימין  נתניהו  מחוץ  לממשלתו  .  
הנדל  הזכיר  שהיה  זה  לוי  שוויתר  אז  לטובת  שרון  על  חלק  מתחומי  משרדו  .  
אך  שרון  הבהיר  שעד  השבעת  הממשלה  היום  אין  בדעתו  לעסוק  בנושא  ,  ואולם  לאחר  מכן  ישקול  לזמן  את  השרים  הרלוונטיים  לצורך  בניית  תיק  ללוי  .  
הרעיון  שהתגבש  אתמול  מדבר  על  תיק  התיישבות  מורחב  .  
גם  הניסיון  לשכנע  את  שרון  להציע  ללוי  את  תיק  החינוך  או  את  תיק  המשפטים  ,  נכשל  .  
שמועות  שפשטו  בצהריים  ,  כאילו  ללוי  הוצע  תיק  המשפטים  ,  הוכחשו  על  ידו  .  
לוי  דיווח  לסיעת  המפד"ל  שהוצע  לו  בחצי  פה  התיק  לשיתוף  פעולה  אזורי  ,  וכן  תפקיד  שר  ללא  תיק  לשאול  יהלום  .  
הוא  גם  סיפר  שהוצגה  לו  נוסחה  שעימה  "  ניתן  לחיות  "  בנוגע  למשרד  הדתות  ,  שלפיה  תהיה  רמה  מסויימת  של  התייעצות  עם  המפד"ל  לפני  החלטות  בתחומי  דת  ומדינה  ,  וגם  התייעצות  מוקדמת  עם  המפלגה  לגבי  השאלה  מי  יהיה  מנכ"ל  המשרד  .  
לוי  דחה  עם  זאת  את  הצעת  הליכוד  ,  מכיוון  שלא  הוצעו  למפד"ל  תחליפים  לתפקיד  שר  השיכון  ,  שכבר  שלשום  ,  נמסר  לישראל  בעלייה  .  
בישיבת  מרכז  המפד"ל  אמר  לוי  שהליכוד  החליט  למעשה  להפקיד  את  כל  נושאי  הדת  והמדינה  בידי  מפלגה  דתית  אחת  (  ש"ס  )  ,  ולהפקיע  מידי  המפד"ל  כל  אחריות  על  הצביון  הדתי  והיהודי  של  המדינה  ,  שכה  יקר  לליבה  .  
"  לא  היה  כאן  עניין  אישי  ,  אלא  נושא  עקרוני  "  ,  הבהיר  לוי  .  
ח"כ  זבולון  אורלב  אמר  במרכז  :  "  אנחנו  לא  סמרטוטים  וגם  לא  מענף  הזוחלים  .  
אנחנו  מייצגים  תנועה  סוג  א  '  ,  אבל  התייחסו  אלינו  כסוג  ב  '  ..  לא  נתחמק  מחשבון  נפש  והפקת  לקחים  ,  גם  בתוכנו  "  .  
גם  הרב  חיים  דרוקמן  התבטא  בחריפות  .  
"  זאת  פשוט  כפיות  טובה  מאין  כמוה  "  ,  אמר  דרוקמן  ,  "  ואני  תמה  על  מי  שחושב  שתגובה  לכפיות  טובה  צריכה  להיות  ליקוק  "  .  
אחרי  ישיבת  הסיעה  קיבל  מרכז  המפד"ל  שורה  של  החלטות  קשות  נגד  הליכוד  ושרון  ,  אולם  קבע  גם  כי  "  אם  הליכוד  יזום  את  חידוש  המו"מ  ולא  יהיה  אפשר  לכנס  את  המרכז  ,  לשכת  המפד"ל  תהיה  מוסמכת  להחליט  בעניין  ההצטרפות  לממשלה  "  .  
