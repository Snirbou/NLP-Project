עדכון  אחרון  -  01:59  05/03/01  עורכי  הדין  הבולגריםשל  בלקן  אייר  נחקרו  בשדה  התעופה  בסופיה  מאת  זוהר  בלומנקרנץ  מחריף  הסכסוך  בין  איש  העסקים  גד  זאבי  לממשלת  בולגריה  ,  לקראת  הדיון  שיתקיים  ביום  שלישי  הקרוב  בבית  המשפט  בסופיה  לגבי  המשך  פעילותה  של  חברת  התעופה  בלקן  אייר  .  
ביום  שישי  שעבר  עוכבו  עורכי  הדין  הבולגרים  של  בלקן  אייר  לחקירה  בת  יותר  משבע  שעות  בשדה  התעופה  בסופיה  ,  לאחר  ששבו  מפגישה  עם  אנשי  זאבי  אחזקות  בישראל  .  
מחברת  זאבי  אחזקות  נמסר  אתמול  כי  "  שוטרים  ואנשי  מכס  פתחו  בכוח  את  המזוודות  של  עורכי  הדין  וצילמו  את  המסמכים  שהיו  בהן  ,  תוך  הפרה  חמורה  של  חסיון  עורך  דין-לקוח  "  .  
בגילוי  דעת  שפירסמה  זאבי  אחזקות  נאמר  עוד  :  "  אנו  רואים  בחומרה  רבה  את  ההתנהגות  של  ממשלת  בולגריה  .  
זאבי  אחזקות  פנתה  לבוררות  הבינלאומיות  על  פי  ההסכם  שחתמה  עם  הממשלה  הבולגרית  ונוהגת  במחלוקת  זו  על  פי  הכללים  הנהוגים  בעולם  העסקי  .  
לממשלה  הבולגרית  אין  ככל  הנראה  דרך  להגיב  לטענות  באמצעים  המקובלים  ,  לכן  היא  נוהגת  באמצעי  הפחדה  שאינם  תואמים  נורמות  התנהגות  של  מדינות  ריבוניות  .  
התנהגות  מעין  זו  מצד  השלטונות  אינה  מעודדת  ,  בלשון  המעטה  ,  השקעות  הון  זרות  במדינה  "  .  
ביום  רביעי  הציגה  זאבי  אחזקות  לבית  המשפט  בסופיה  תוכנית  הבראה  לבלקן  אייר  .  
