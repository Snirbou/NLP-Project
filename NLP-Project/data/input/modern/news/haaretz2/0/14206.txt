עדכון  אחרון  -  00:00  01/03/01  לכדור  אין  כתובת  מאת  חיים  שדמי  החייל  סרגיי  קרבנקו  אושפז  בסוף  השבוע  שעבר  בבית  חולים  איכילוב  .  
התקשורת  דיווחה  שהוא  בלע  "  אקסטזי  מורעל  "  .  
בירור  אצל  דוברת  איכילוב  למחרת  הגעתו  של  קרבנקו  לבית  החולים  העלה  ,  כי  מבדיקות  שנערכו  לו  באיכילוב  ,  אין  הוכחה  שהאקסטזי  שנטל  היה  מורעל  .  
באף  אחת  מהנתיחות  שנערכו  בגופותיהם  של  צעירים  שהגיעו  למכון  לרפואה  משפטית  באבו  כביר  אחרי  שבלעו  אקסטזי  ,  לא  התגלה  רעל  מכל  סוג  שהוא  .  
מנהל  המכון  ,  פרופ'  יהודה  היס  מספר  ,  שבכל  הנתיחות  שנערכו  לא  התגלה  אף  חומר  "  שלא  אמור  להימצא  בכדורים  האלה  "  .  
החומר  שמזוהה  יותר  מכל  עם  האקסטזי  נקרא  MDMA  ,  אבל  בניגוד  למה  שרוב  הצרכנים  חושבים  ,  רוב  כדורי  האקסטזי  המופצים  בארץ  כלל  לא  מכילים  את  החומר  ,  או  שמכילים  כמויות  זעומות  שלו  .  
"  אקסטזי  "  הוא  למעשה  שם  גג  להרבה  חומרים  כימיים  ממריצים  ,  שהרכבם  משתנה  מכדור  לכדור  ,  המיוצרים  ללא  פיקוח  בכל  מיני  מעבדות  ביתיות  .  
חוסר  הוודאות  הזה  ביחס  לתכולה  ,  הוא  מקור  הסכנה  העיקרי  של  הכדור  הפופולרי  .  
אקסטזי  גורם  להתייבשות  ,  ולכן  מחייב  שתייה  מרובה  ,  רצוי  של  מים  .  
רוב  הנפגעים  מאקסטזי  לא  שמרו  על  כללי  בטיחות  מינימליים  .  
הם  נטלו  מספר  רב  של  כדורים  ,  לא  הקפידו  על  שתיית  מים  וגרוע  מזה  ,  שתו  אלכוהול  ,  והגיעו  לאיבוד  נוזלים  עד  כדי  האצת  קצב  הלב  ואף  דום  לב  .  
אם  היה  מופץ  בארץ  משלוח  של  אקסטזי  מורעל  ,  כפי  שנטען  ,  סביר  שהיו  נפגעים  ממנו  מאות  ואפילו  אלפי  משתמשים  ,  ולא  משתמשים  בודדים  .  
כל  זה  מעלה  שאלה  מהותית  אחרת  :  אם  המשטרה  חוששת  כל  כך  מהפצתם  של  כדורים  מורעלים  ,  אולי  היא  צריכה  לאפשר  (  ואולי  אף  לחייב  )  בעלי  מועדונים  להציב  מתקן  פשוט  ,  שיאפשר  למי  שמעוניין  בכך  לבדוק  מה  הוא  מכניס  לגופו  .  
במספר  מדינות  באירופה  בחרו  הרשויות  למאבק  בסמים  להילחם  בשימוש  באקסטזי  ,  ובמקביל  מעודדות  הצבת  מעבדות  במועדונים  כדי  למנוע  מקרי  הרעלה  .  
