עדכון  אחרון  -  22:25  03/03/01  המחוזי  ביטל  החלטה  על  הריסת  מבנה  לא  חוקי  ששימש  את  כלבו  "  חצי  חינם  "  בפ"ת  מאת  מירי  ריילי  בית  המשפט  המחוזי  בתל  אביב  ביטל  החלטה  של  בית  משפט  השלום  וקבע  כי  אין  לבטל  צווי  הריסה  מינהליים  שהוציאה  עיריית  פתח  תקוה  בשל  בנייה  לא  חוקית  בכלבו  "  חצי  חינם  "  .  
עיריית  פתח  תקוה  ,  המיוצגת  על  ידי  עו"ד  אמיר  אלעני  ,  הוציאה  בספטמבר  צו  הריסה  לסככה  שחיברה  בין  חנות  הכלבו  והמחסן  ומשמשת  לפעילות  הכלבו  .  
אלא  שבית  משפט  השלום  נענה  לבקשת  הכלבו  ועיכב  את  ההריסה  .  
עיריית  פתח  תקוה  הגישה  ערעור  על  ההחלטה  לבית  המשפט  המחוזי  בטענה  כי  צווי  ההריסה  הוצאו  כדין  .  
הכלבו  טען  כי  העירייה  לא  עמדה  בחובת  ההתייעצות  הקודמת  להוצאת  צו  מסוג  זה  .  
מדובר  בהתייעצות  טלפונית  שהתקיימה  בין  היועצת  המשפטית  של  העירייה  לבין  יו"ר  הוועדה  המקומית  לתכנון  ולבנייה  בפתח  תקוה  .  
בית  המשפט  קבע  כי  אין  פסול  בהתייעצות  טלפונית  ובלבד  שמילאה  כמה  תנאים  הכרחיים  ,  ובהם  שהשותפים  להתייעצות  יחליפו  דברים  זה  עם  זה  ;  שכל  אחד  מהם  יהיה  מודע  לכך  שמטרת  חילופי  הדברים  היא  קיום  ההתייעצות  ושהמבנה  שהוא  נושא  ההתייעצות  יהיה  מוגדר  .  
עוד  קבע  בית  המשפט  המחוזי  כי  הצו  המינהלי  שהוצא  להריסת  המבנה  לא  לקה  בחסר  ,  מאחר  שהכיל  מרכיבים  המגדירים  את  "  העבודות  "  שנעשו  שלא  כחוק  ,  וכי  הוא  ניתן  לביצוע  בתום  התקופה  המצויינת  בו  .  
עוד  נקבע  כי  הצו  חל  על  כל  תוספת  בנייה  ללא  היתר  שתיתוסף  לאחר  הוצאתו  .  
