עדכון  אחרון  -  00:35  08/03/01  ממשלה  מנופחת  בזכותה  של  הממשלה  שהרכיב  אריאל  שרון  אפשר  לומר  רק  ,  שהיא  נשענת  על  רוב  גדול  יחסית  ,  המבטיח  את  יציבותה  לפחות  בטווח  הקצר  .  
היציבות  מובטחת  כל  עוד  לא  השתנו  התנאים  המדיניים  והביטחוניים  .  
שינוי  בתנאים  עשוי  להעלות  אל  פני  השטח  את  חילוקי  הדעות  הבסיסיים  בין  המפלגות  המרכיבות  את  הממשלה  ולגרום  להחלשתה  ,  אם  לא  לערעורה  .  
מעבר  לכך  יש  בממשלת  שרון  פגמים  מהותיים  למכביר  ,  ובראש  ובראשונה  גודלה  .  
מבחינת  מספר  השרים  הנוכחי  (  26  )  זו  אחת  הממשלות  המנופחות  ביותר  בתולדות  המדינה  ,  ואם  יצורפו  אליה  בעתיד  שרים  מטעם  המפד"ל  ומפלגת  המרכז  -  תחזיק  בשיא  הניפוח  .  
מספר  סגני  השרים  (  13  )  הוא  כבר  היום  שיא  לאומי  ,  עוד  בטרם  צורפו  שלושה  סגנים  לטובת  מפלגת  המרכז  והמפד"ל  ,  אם  סיעות  אלה  יצטרפו  לממשלה  .  
אי  אפשר  שלא  להיזכר  בנאומו  הציני  של  ח"כ  אריאל  שרון  על  התיקון  לחוק  יסוד  :  הממשלה  ,  שהממשלה  הגישה  אחרי  בחירות  '  99  כדי  להיפטר  ממגבלת  18  השרים  שבחוק  ולהגדיל  את  מספר  השרים  :  "  ברק  קנה  את  השלטון  בכורסאות  מעור  צבי...  אינכם  משפילים  עיניים  ?  
אינכם  מתביישים  מעט  ?  "  שרון  לא  השפיל  עיניים  ולא  התבייש  כאשר  הגדיל  את  מספר  השרים  אף  מעבר  למספר  שאליו  חתר  ברק  (  24  )  .  ניפוח  הממשלה  אינו  רק  מטרד  לעיניים  .  
להפרזה  יש  מחיר  הנמדד  בעשרות  מיליוני  שקלים  ;  ואם  חלילה  וחס  השרים  ללא  תיק  וסגני  השרים  במשרדים  יחליטו  שעליהם  לעסוק  גם  prefix=ב  "  עשייה  "  ,  המחיר  עלול  להגיע  למאות  מיליונים  .  
בצד  הבזבוז  יש  חוסר  יעילות  .  
ממשלה  בת  28  -  26  שרים  אינה  יכולה  לפעול  כגוף  אקזקוטיווי  כי  הנאומים  והדיונים  יימשכו  בה  לאין  קץ  .  
אפילו  הקבינט  -  שלפי  ההסכמים  הקואליציוניים  מוגבל  למחצית  מספר  השרים  -  הוא  גוף  גדול  מכדי  להיות  יעיל  .  
בסופו  של  דבר  ,  הממשלה  האמיתית  תהיה  מורכבת  משניים  או  ארבעה  בלבד  ,  והמליאה  תהיה  פורום  לוויכוחים  עקרים  .  
כמו  בכל  אינפלציה  ,  ניפוח  בכמות  פוגע  באיכות  .  
הפגיעה  הוחמרה  עקב  חלוקת  תפקידים  תמוהה  .  
על  שר  שרצה  לעסוק  בחינוך  נכפה  כגיגית  תיק  המשפטים  (  המועמד  המתאים  ביותר  לתיק  נשאר  בחוץ  )  ,  ואילו  שרה  שכבר  נערכה  לתיק  ביטחון  הפנים  זכתה  בחינוך  (  אף  שאפשר  לתמוה  על  התאמתה  לתפקיד  )  .  שר  שלמד  משהו  על  תחום  הבריאות  בממשלה  הקודמת  התבקש  להעביר  את  התיק  לחברו  לסיעה  ויצטרך  עכשיו  ללמוד  מאל"ף  את  תחום  העבודה  והרווחה  ,  ושרה  שעסקה  במשך  כשנה  וחצי  באיכות  הסביבה  תתעסק  מעתה  עם  תעשייינים  ,  יבואנים  ויצואנים  .  
הניפוח  המיניסטריאלי  הביא  בהכרח  לדלדול  פרלמנטרי  .  
כשליש  מחברי  הכנסת  יהיו  ברשות  המבצעת  ,  מה  שיותיר  את  הכנסת  חסרת  כוחות  עבודה  לביצוע  משימותיה  .  
לא  פלא  ,  שיו"ר  הכנסת  כבר  מציע  לשקול  חקיקת  חוק  נורווגי  .  
קבלת  ההצעה  תעלה  את  מחיר  האינפלציה  המיניסטריאלית  לשיאים  חדשים  .  
