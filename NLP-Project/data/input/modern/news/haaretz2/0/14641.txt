עדכון  אחרון  -  02:56  02/03/01  ביטחון  /  הקצין  שנחשד  בריגול  עובד  באגף  שירותי  הדת  של  בסיס  צבא  ארה"ב  בפורט  נוקס  לאן  נעלם  הקצין  האמריקאי  ג'רמיה  מאטיס  ?  
מאת  אמנון  ברזילי  מעצרו  של  ג'רמיה  מאטיס  ,  אוגוסט  2000  .  
לא  הורשע  בריגול  תצלום  ארכיון  :  אלברטו  באוגוסט  האחרון  פרצה  בישראל  סערה  גדולה  כשהתברר  שקצין  המודיעין  האמריקאי  לויטננט  -  קולונל  (  סגן  אלוף  )  ג'רמיה  מאטיס  -  המבוקש  על  ידי  שלטונות  ארה"ב  -  נמצא  באכסניית  הנוער  במצפה  רמון  .  
התקשורת  הישראלית  חגגה  .  
העיתונות  היומית  הקדישה  את  עמודי  השער  לסיפור  היעלמותו  של  מאטיס  והחיפושים  אחריו  בישראל  ,  ונדמה  היה  כי  פרשת  ריגול  אפלה  עומדת  להיחשף  .  
את  הפן  הרומנטי  של  הפרשה  תרמה  ריקי  ארצי  -  ניר  ,  המחזיקה  באזרחות  כפולה  ישראלית  -  אמריקאית  .  
ארצי  -  ניר  הוסיפה  נופך  מיסתורי  של  אהבה  נואשת  לפרשה  ,  כשניסתה  להדביק  למאטיס  את  סיפור  הריגול  ,  ככל  הנראה  ,  על  רקע  פרשיה  רומנטית  שהתנהלה  בין  השניים  בעבר  .  
בימים  אלה  שוהה  ג'רמיה  מאטיס  בבסיס  השריון  האמריקאי  בפורט  נוקס  שבמדינת  קנטקי  בארה"ב  .  
קצין  יחסי  הציבור  של  מחנה  פורט  נוקס  ,  ג'ון  ריקי  ,  אומר  כי  מאטיס  מתגורר  כעת  במחנה  הצבאי  .  
הוא  עובד  בהתנדבות  בארכיון  של  אגף  שירותי  הדת  של  הבסיס  ,  וחופשי  לצאת  ולבוא  את  המחנה  .  
"  התברר  כי  סיפור  הריגול  "  ,  אומר  ריקי  ,  "  לא  היה  ולא  נברא  "  .  
הקצין  האמריקאי  מאטיס  ,  בן  ,  50  מילא  שורה  של  תפקידים  כקצין  מודיעין  בכוחות  המילואים  של  צבא  ארה"ב  .  
prefix=ב  -  1999  נתמנה  למפקד  בית  הספר  לקציני  מודיעין  של  כוחות  המילואים  .  
בפברואר  2000  התלוננה  רעייתו  ,  ונדה  ,  הנמצאת  בהליכי  גירושין  ממנו  ,  כי  יש  לו  קשרים  עם  הישראלית  ארצי  -  ניר  .  
ביולי  האחרון  יצא  מאטיס  לחופשה  שנתית  ,  אך  לא  שב  כמתוכנן  לבסיסו  prefix=ב  -  7  באוגוסט  ,  אלא  טס  לישראל  .  
אחרי  שנמצא  באכסניית  הנוער  במצפה  רמון  ,  הוזמן  מאטיס  לחקירה  על  ידי  אנשי  היחידה  הארצית  לחקירות  פשעים  בינלאומיים  (  יאחב"ל  )  .  בא  כוחו  של  מאטיס  ,  עו"ד  יורם  שפטל  ,  טען  אז  כי  "  עצם  המעורבות  המשטרתית  בעניינו  של  מאטיס  היא  רמיסה  ברגל  גסה  של  שלטון  החוק  ,  שנועד  לשרת  את  הפריץ  בבית  הלבן  "  .  
עם  שובו  לבסיס  בפורט  נוקס  ,  עבר  מאטיס  שורה  ארוכה  של  חקירות  .  
החקירה  המרכזית  עסקה  בריגול  .  
החוקרים  ניסו  לברר  אם  אכן  יש  אמת  בשמועה  כי  העביר  חומר  צבאי  סודי  לישראל  .  
המסקנה  של  צוות  החוקרים  היתה  חד  משמעית  .  
מאטיס  לא  עסק  בריגול  ולא  הדליף  חומר  מסווג  .  
אך  עניין  הנסיעה  לישראל  נותר  מעורפל  .  
החוקרים  לא  הצליחו  לקבל  תשובה  ברורה  לשאלה  מדוע  נסע  הקצין  האמריקאי  דווקא  לישראל  .  
רסיסי  המידע  היחידים  בעניין  זה  נודעו  לחוקרים  מהתקשורת  .  
בעקבות  החקירה  החליטה  המשטרה  הצבאית  של  בסיס  פורט  נוקס  להעמיד  את  מאטיס  לדין  על  שני  סעיפי  אישום  .  
האחד  :  היעדרות  ללא  אישור  הממונים  (  אישום  קל  מעריקה  משירות  צבאי  )  ;  והשני  :  התנהגות  שאינה  הולמת  קצין  ,  הנגזרת  מסעיף  האישום  הראשון  .  
בית  הדין  הצבאי  גזר  על  מאטיס  עבודות  שירות  בבסיס  ,  ובעקבות  פסק  הדין  ,  סוכם  כי  מאטיס  יעבור  לאגף  שירותי  הדת  .  
ריקי  מבהיר  כי  אין  להעברתו  לאגף  זה  כל  קשר  לטענה  שהועלתה  בתקופת  היעלמותו  ,  כי  מאטיס  התגייר  וקיבל  עליו  את  הדת  היהודית  .  
ראשית  ,  משום  שלא  הוכח  בחקירה  כי  מאטיס  התגייר  .  
הוא  ,  מכל  מקום  ,  הכחיש  זאת  .  
שנית  ,  אגף  שירותי  הדת  בבסיס  פורט  נוקס  משרת  את  כל  הדתות  .  
בבסיס  מועסקים  ,  בנוסף  לכומר  ,  גם  רבנים  ואנשי  דת  מוסלמים  .  
אך  ההליך  המשפטי  של  מאטיס  עדיין  לא  הסתיים  .  
הוא  זכאי  לערער  על  פסק  הדין  .  
בעניין  זה  מתייעץ  מאטיס  עם  עורך  דין  ששכר  ,  ונראה  כי  הוא  עדיין  מתלבט  .  
המועד  להגשת  הערעור  עדיין  לא  פג  .  
ריקי  מדגיש  כי  מפקדת  הבסיס  מתירה  למאטיס  לנהל  אורח  חיים  חופשי  .  
יש  לו  חדר  משלו  ,  הוא  לובש  מדים  ועונד  את  דרגותיו  .  
הוא  רשאי  לצאת  מהמחנה  ולשוב  אליו  בכל  עת  שיחפוץ  ,  גם  לאחר  שעות  העבודה  ,  והוא  רשאי  גם  לקבל  אורחים  .  
לשלטונות  הצבא  אין  כל  התנגדות  שישוחח  ויתראיין  בכלי  התקשורת  .  
אך  עד  כה  ,  כל  הניסיונות  של  אנשי  תקשורת  ליצור  עמו  קשר  ולראיינו  ,  כשלו  .  
לדברי  קצין  יחסי  הציבור  ,  מאטיס  מעדיף  להתבודד  .  
גם  פרקליטו  של  מאטיס  ייעץ  לו  לא  לקבל  אורחים  .  
את  החיים  בבסיס  הצבאי  הוא  מחלק  בין  העבודה  בארכיון  של  אגף  שירותי  הדת  לשהייה  בחדרו  .  
למיטב  ידיעתו  של  ריקי  ,  מאז  שמאטיס  הוחזר  מישראל  ,  לא  יצא  את  המחנה  .  
מאטיס  ביקש  גם  שלא  לקבל  שיחות  טלפון  .  
במשרד  שבו  הוא  עובד  אין  טלפון  ואין  כל  אפשרות  להתקשר  אליו  ישירות  ,  אלא  באמצעות  אנשי  אגף  שירותי  הדת  ,  הממונים  עליו  .  
מאז  שובו  לפורט  נוקס  נבדק  מאטיס  על  ידי  אנשי  בריאות  הנפש  של  הצבא  .  
המסקנה  שלהם  היתה  כי  מאטיס  בריא  בהחלט  בנפשו  .  
"  אתה  אומר  שהסיפור  מוזר  ?  "  מגיב  ג'ון  ריקי  לשאלה  ,  "  על  זה  אני  לא  מתווכח  איתך  "  .  
