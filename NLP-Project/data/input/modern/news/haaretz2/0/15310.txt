עדכון  אחרון  -  02:32  05/03/01  שני  בעלי  ברית  של  נשיא  איראן  חאתמי  נדונו  למאסר  טג'זאדה  ועורך  דינו  במהלך  משפטו  בחודש  שעבר  .  
הקיצונים  האיסלאמיים  חוששים  מניצחון  נוסף  של  חאתמי  בבחירות  ביוני  תצלום  :  רויטרס  טהרן  (  אי  -  פי  )  .  עונשי  מאסר  נגזרו  על  שני  בעלי  ברית  מרכזיים  של  נשיא  איראן  הרפורמיסט  ,  מוחמד  חאתמי  ,  כך  דיווחה  אתמול  תחנת  רדיו  ממשלתית  .  
השניים  -  סגן  שר  הפנים  ,  מוסטאפה  טג'זאדה  ומושל  טהרן  ,  איאט  אזארמי  -  הואשמו  באי  סדרים  בבחירות  שהתקיימו  בשנה  שעברה  לפרלמנט  .  
זוהי  מכה  נוספת  לרפורמיסטים  ,  הנלחמים  בקיצונים  באיראן  .  
ההודעה  על  גזר  הדין  נמסרה  אתמול  לטג'זאדה  ,  שפיקח  על  הבחירות  לפרלמנט  שנערכו  בפברואר  ,  2000  שבהן  ניצחו  הרפורמיסטים  .  
בנובמבר  מונה  טג'זאדה  לפקח  על  הבחירות  לנשיאות  ביוני  .  
חאתמי  צפוי  להתמודד  בבחירות  האלה  .  
הרדיו  הממשלתי  מסר  שעל  טג'זאדה  נגזרו  שנת  מאסר  ,  הרחקה  מממשרות  ממשלתיות  למשך  39  חודשים  ,  ואיסור  על  השתתפות  בוועדות  קלפי  למשך  שש  שנים  .  
סוכנות  הידיעות  הרשמית  IRNA  מסרה  שטג'זאדה  הורשע  בזיוף  קולות  בבחירות  לפרלמנט  .  
על  אזארמי  נגזרו  18  חודשי  מאסר  .  
כמו  כן  נאסר  עליו  לכהן  במשרות  ממשלתיות  במשך  23  חודשים  ,  ולהשתתף  בוועדות  קלפי  למשך  חמש  שנים  .  
"  לא  הסכמתי  עם  ההאשמות  באי  סדרים  בבחירות  לפרלמנט  "  ,  הגיב  טג'זאדה  ,  "  הייתי  נחוש  בדעתי  להגן  על  הבחירות  .  
יש  הזועמים  על  בחירת  העם...  הבוחרים  ישתתפו  בהמוניהם  בבחירות  לנשיאות  ביוני  ,  ויראו  באיזה  צד  הם  תומכים  "  .  
טג'זאדה  פיקח  על  הבחירות  לבית  המחוקקים  ,  בהן  הפסידו  הקיצונים  את  השליטה  בפרלמנט  לראשונה  מאז  המהפכה  האיסלאמית  prefix=ב  -  1979  .  
משרד  מושל  טהרן  שיתף  פעולה  עם  ועדת  הבחירות  בבירה  ,  שבה  זכו  הרפורמיסטים  כמעט  בכל  30  המושבים  .  
מאז  הבחירות  לפרלמנט  אסרו  הקיצונים  ,  בהנהגת  המנהיג  הרוחני  עלי  חמינאי  ,  כמה  מבעלי  בריתו  החשובים  של  חאתמי  .  
הבחירות  לנשיאות  ביוני  צפויות  לעורר  עימות  נוסף  בין  הפלגים  .  
הפעולה  נגד  טג'זאדה  ואזארמי  נתפשת  כצעד  מונע  של  הקיצונים  ,  החוששים  מניצחון  נוסף  של  חאתמי  ,  הזוכה  לאהדה  .  
בנוסף  לעונש  המאסר  שנגזר  עליו  אתמול  ,  היה  מעורב  טג'זאדה  במשפט  נוסף  .  
הוא  הואשם  בהוצאת  דיבה  והסתה  במהלך  המהומות  בקיץ  שעבר  בחורמאבאד  .  
המהומות  פרצו  לאחר  שתושבים  חמושים  הסתערו  על  שדה  התעופה  בעיר  ומנעו  משני  מנהיגים  ליברלים  להשתתף  בכנס  על  דמוקרטיה  ,  שערך  ארגון  סטודנטים  התומך  ברפורמיסטים  .  
הארגון  נאלץ  לסיים  את  הכנס  יומיים  לפני  המתוכנן  .  
