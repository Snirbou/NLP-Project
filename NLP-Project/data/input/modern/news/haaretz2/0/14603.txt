עדכון  אחרון  -  00:46  02/03/01  מפעלי  הלבידים  יעתרו  לבג"ץ  בבקשה  להורות  לממשלה  להטיל  היטל  בטחה  על  יבוא  לבידים  מאת  חיים  ביאור  מפעלי  ייצור  הלבידים  קלת  אפיקים  ולבידי  אשקלון  ,  וועדי  העובדים  שלהם  ,  מתכוונים  לעתור  לבג"ץ  ,  ולבקש  שיורה  לממשלה  ולמשרד  התמ"ס  להטיל  היטל  בטחה  על  יבוא  לבידים  .  
הטלת  ההיטל  ,  שתייקר  את  יבוא  הלבידים  ,  עשויה  לחזק  את  כושר  התחרות  של  המפעלים  הישראליים  .  
המפרק  הזמני  של  קלת  אפיקים  ,  עו"ד  אילן  שביט  ,  יפנה  לבית  המשפט  המחוזי  בנצרת  כדי  לקבל  את  אישורו  להגשת  העתירה  .  
לאישור  דומה  -  מבית  המשפט  המחוזי  בבאר  שבע  -  יזדקק  המפרק  הזמני  של  לבידי  אשקלון  ,  עו"ד  יוחנן  בלס  .  
את  הוועדים  והעובדים  בשני  המפעלים  ,  וכן  את  ההסתדרות  ,  תייצג  עו"ד  גלילה  הורנשטיין  .  
הורנשטיין  טענה  כי  יבוא  הלבידים  מסין  במחירי  היצף  ,  פוגע  בכדאיות  הייצור  והמכירות  של  תעשיית  הלבידים  בישראל  .  
לטענתה  ,  בשנים  האחרונות  פוטרו  בענף  אלפי  עובדים  .  
העותרים  מצביעים  על  כך  שלבידי  אשקלון  ,  שהעסיק  140  עובדים  ,  משותק  כבר  כמה  חודשים  .  
לטענת  הורנשטיין  ,  נכונות  האוצר  להעניק  למפעל  סכום  של  8  מיליון  שקל  -  מענק  שיאפשר  את  פתיחתו  מחדש  -  תלויה  בהטלת  היטל  בטחה  .  
זאת  ,  לטענתה  ,  מאחר  שהאוצר  קבע  שרק  אם  יתברר  כי  ההיטל  משפר  את  מצב  הענף  -  יינתן  המענק  למפעל  .  
