עדכון  אחרון  -  00:22  08/03/01  מדע  /  תרופה  להקלת  טרשת  נפוצה  נוסתה  בהצלחה  על  חולדות  חולות  גלאוקומה  .  
החוקרים  מקווים  שבעתיד  היא  תשמש  לחיסון  מפני  התעוורות  כשהגוף  נלחם  נגד  עצמו  ,  ומנצח  מאת  מרית  סלוין  "  קופקסון  "  ,  תרופה  הניתנת  לחולי  טרשת  נפוצה  ,  שפותחה  במכון  ויצמן  ,  עשויה  לשמש  בפיתוח  חיסון  מפני  תהליכי  התעוורות  בחולי  גלאוקומה  כרונית  .  
גישה  מקורית  של  פרופ'  מיכל  שוורץ  מהמחלקה  לנוירוביולוגיה  במכון  ויצמן  הובילה  לפיתוח  טיפול  חריג  ושנוי  במחלוקת  בגלאוקומה  .  
המחקר  ותוצאותיו  התפרסמו  בשבוע  שעבר  בכתב  העת  Proceedings  of  the  "  (  PNAS  )  "  National  Academy  of  Sciences  .  
מחלת  הגלאוקומה  הכרונית  נגרמת  מעלייה  בלחץ  התוך  -  עיני  .  
בתוך  כך  נפגע  עצב  הראייה  ומתנוון  ,  מצב  המוביל  במקרים  רבים  לעיוורון  .  
עלייה  בלחץ  התוך  -  עיני  נגרמת  עקב  פגמים  במערכת  הניקוז  של  הנוזל  השקוף  שבעין  ,  המזין  את  התאים  הממוקמים  בקדמת  העין  .  
הסובלים  מן  המחלה  הם  אחוז  אחד  מן  האוכלוסייה  המבוגרת  ,  והיא  הגורם  העיקרי  לאובדן  כושר  הראייה  אצל  מבוגרים  .  
במשך  שנים  התמקדו  המאמצים  לריפוי  הגלאוקומה  בפיתוח  אמצעים  להורדת  הלחץ  התוך  -  עיני  .  
אך  במשך  הזמן  התברר  כי  הפחתת  הלחץ  לא  בהכרח  בולמת  את  התנוונות  עצב  הראייה  ואינה  מסירה  את  סכנת  העיוורון  .  
פרופ'  מיכל  שוורץ  חוקרת  את  התהליכים  המתרחשים  בתאי  עצב  לאחר  חבלה  .  
בעבר  הציעה  גישה  חדשה  ,  ועל  פיה  התנוונות  תאי  העצב  בגלאוקומה  אינה  נובעת  רק  מלחץ  בעין  אלא  גם  מגורמים  משניים  ,  המתעוררים  לפעולה  בעקבות  החבלה  .  
הנזק  המשני  נגרם  מחומרים  בתא  העצב  הממלאים  תפקידים  חשובים  בחיי  העצב  הבריא  ,  אך  כאשר  כמותם  גדלה  מעבר  לכמות  הנורמלית  -  וכך  קורה  בעקבות  פגיעות  עצביות  -  הם  נעשים  רעילים  .  
חוקרי  העצב  יודעים  ,  כי  בעקבות  חבלה  נוצרות  במוח  כמויות  גדולות  של  המתווך  העצבי  גלוטמט  ושל  רדיקלים  חופשיים  (  חומרים  בעלי  פעילות  הרסנית  הנוצרים  בתהליכי  חילוף  החומרים  של  התא  )  ,  ואלה  פוגעים  בתאי  העצב  הבריאים  .  
כדי  למנוע  את  הפגיעה  הקטלנית  בתאי  העצב  ואת  התפשטות  הנזק  ,  מרוכזים  מאמצי  המחקר  במציאת  חומרים  שינטרלו  את  הגלוטמט  והרדיקלים  החופשיים  .  
שוורץ  החליטה  לגייס  דווקא  את  מערכת  החיסון  לתיקון  הנזק  .  
"  התפישה  המקובלת  היא  ,  שמערכת  החיסון  תפקידה  להגן  עלינו  מפני  פולשים  זרים  ולא  מפני  נזקים  מחומרים  עצמיים  "  ,  אומרת  שוורץ  .  
"  אבל  ידוע  ,  כי  לאחר  חבלה  במערכת  העצבים  נוצרת  תגובה  ספונטנית  לנזק  ,  המתבטאת  בהתרבות  תאי  מערכת  החיסון  המכוונים  נגד  חלבון  המיאלין  העוטף  את  סיבי  העצב  .  
הגישה  המקובלת  היא  ,  כי  תאים  אלה  תורמים  לחומרת  הנזק  מפני  שהם  מכוונים  נגד  חלבונים  עצמיים  .  
חשבנו  שתאים  אלה  עשויים  דווקא  להיות  מועילים  .  
על  פי  גישתנו  ,  נוצרה  כאן  תגובה  אוטואימונית  חיובית  ,  שבאה  למתן  את  נזקי  הגלוטמט  והרדיקלים  החופשיים  "  .  
מסיבה  זו  ,  סבורה  שוורץ  ,  הדרך  להילחם  בנזקים  המשניים  היא  לא  בנטרול  הגלוטמט  והרדיקלים  החופשיים  ,  אלא  בתגבור  פעילותה  של  מערכת  החיסון  נגד  המיאלין  .  
לתיאוריה  זו  קראה  שוורץ  "  התגובה  האוטואימונית  המועילה  "  .  
עם  צוות  המחקר  שלה  ביצעה  שוורץ  סדרת  ניסויים  ,  ובהם  הזריקה  מקטעים  של  מיאלין  לעכברים  שעצב  הראייה  שלהם  נחבל  .  
היא  הראתה  ,  כי  תאי  מערכת  החיסון  שנוצרו  בתגובה  להזרקה  בלמו  את  התנוונות  עצב  הראייה  החבול  .  
גישתה  התקבלה  בתחילה  בידי  עמיתיה  בהרמת  גבה  ,  גם  משום  שמשמעותה  היא  הפעלת  מערכת  החיסון  נגד  חומר  הנוצר  בגוף  ,  מה  שעלול  לגרום  להתפתחות  מחלה  אוטואימונית  (  שבה  הגוף  פועל  נגד  מרכיביו  )  .  שוורץ  סבורה  כי  אפשר  להתגבר  על  כך  .  
לטענתה  ,  חיסון  כזה  יגביר  את  התגובה  האוטואימונית  המועילה  ,  בתנאי  שיהיה  מבוקר  היטב  .  
אצל  מי  שאינם  נמנים  עם  אוכלוסיית  הסיכון  לפתח  מחלה  אוטואימונית  ,  התגובה  החיסונית  מבוקרת  ,  ואין  איפוא  לחשוש  מהחיסון  .  
באוכלוסיית  הסיכון  נפגעת  מערכת  הבקרה  ,  ולכן  יש  למצוא  דרך  לתגבר  את  התגובה  החיסונית  בלי  לסכן  אוכלוסייה  זו  .  
זאת  אפשר  לעשות  באמצעות  חומרים  דמויי  חלבונים  עצמיים  .  
כשהחלה  לחפש  חומר  חיסון  חלופי  ,  הגיעה  שוורץ  ,  בשיתוף  עם  הפרופסורים  ירון  כהן  ומיכאל  סלע  ,  לקופקסון  -  תרופה  הדומה  בהרכבה  הכימי  למיאלין  .  
בסדרת  מחקרים  בעכברים  ובחולדות  שהתפרסמה  prefix=ב  -  PNAS  הראתה  שוורץ  -  עם  ד"ר  אתי  יולס  ותלמידי  המחקר  יונתן  קיפניס  והדס  שחורי  -  כי  חיסון  בקופקסון  מגן  מהנזקים  שגורם  הגלוטמט  לתאי  העצב  .  
תוצאות  דומות  התקבלו  גם  בחולדות  חולות  בגלאוקומה  .  
שיעור  התמותה  של  תאי  העצב  בחולדות  החולות  שחוסנו  בקופקסון  היה  prefix=כ  -  4  %  בלבד  ,  בהשוואה  prefix=ל  -  28  %  בחולדות  שלא  חוסנו  .  
המחקר  נעשה  במימון  חברת  הסטארט  אפ  "  פרונוירון  "  .  
הצלחת  הניסויים  בבעלי  חיים  תוביל  בקרוב  לניסויים  קליניים  בבני  אדם  .  
