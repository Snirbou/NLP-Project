עדכון  אחרון  -  03:53  06/03/01  שוהה  בלתי  חוקי  מעזה  נדקר  למוות  בקטטה  ביפו  מאת  עמית  בן  -  ארויה  זירת  הרצח  בוצע  אבולעפיה  בתל  אביב  ,  אתמול  .  
החשוד  הודה  שהשתתף  בקטטה  ,  אך  הכחיש  שדקר  את  הנרצח  תצלום  :  מוטי  קמחי  סעיד  עבאס  ,  פלשתינאי  בן  20  תושב  עזה  ,  נרצח  אמש  בדרום  תל  אביב  בקטטה  שהחלה  בשל  גרימת  נזק  לרכב  .  
שמעון  בוסקילה  בן  40  וחברתו  מעיין  חיימוביץ'  בת  ,  30  תושבי  תל  אביב  ,  נעצרו  בחשד  למעורבות  ברצח  .  
בוסקילה  הודה  אמש  במעורבות  בקטטה  ,  אך  לא  הודה  בדקירה  .  
עבאס  הוא  שוהה  בלתי  חוקי  בישראל  ,  בעל  עבר  בתחום  עבירות  הרכוש  ,  אשר  גורש  מישראל  לפני  עשרה  ימים  בצו  שיפוטי  .  
הוא  שב  לישראל  שלא  כחוק  .  
מחקירה  ראשונית  עולה  ,  כי  סמוך  לשעה  שבע  בערב  התגרה  עבאס  בבוסקילה  ,  כאשר  שיחק  ברכבו  שחנה  ברחוב  אבולעפיה  .  
מחלון  הקומה  הראשונה  ברחוב  אבולעפיה  20  צעק  לו  בוסקילה  "  תעזוב  לי  את  האוטו  "  .  
חילופי  הדברים  הפכו  לקללות  ובוסקילה  וחיימוביץ'  ירדו  לרחוב  .  
במקום  התפתחה  קטטה  שמשתתפיה  עשו  שימוש  בסכינים  ואלות  .  
שכנים  ערבים  נחלצו  לעזרתו  של  עבאס  ומספר  יהודים  סייעו  לבוסקילה  .  
על  פי  החשד  ,  שלף  בוסקילה  סכין  ודקר  ,  את  עבאס  בפלג  גופו  העליון  .  
במהלך  הקטטה  נופצו  חלונות  שני  רכבים  אשר  ברשותו  של  בוסקילה  ככל  הנראה  על  ידי  הנרצח  וחבריו  .  
כוחות  גדולים  של  מרחב  יפתח  הגיעו  למקום  ומצאו  את  עבאס  מדמם  ברחוב  .  
הוא  הובהל  באמצעות  רכב  פרטי  של  אחד  השכנים  לבית  החולים  "  וולפסון  "  בחולון  שם  מת  מפצעיו  .  
מפקד  מרחב  יפתח  ,  נצ"מ  מנשה  ארביב  ,  הדגיש  אמש  ,  כי  הרקע  למעשה  הוא  פלילי  ,  על  אף  שהתפתחה  קטטה  בין  יהודים  לערבים  .  
מלבד  בוסקילה  וחיימוביץ'  עוכבו  לחקירה  מספר  חשודים  כמעורבים  בקטטה  :  בן  40  ובת  20  המתגוררים  בסמוך  .  
ההערכה  היא  שחמישה  אנשים  היו  מעורבים  בקטטה  ועוד  מספר  נערים  ואנשים  היו  עדים  לה  .  
