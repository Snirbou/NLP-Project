עדכון  אחרון  -  03:39  06/03/01  הפלשתינאי  שהוכה  בנתניה  שוחרר  ממעצר  מאת  עמית  בן  -  ארויה  סלאח  באסם  ,  תושב  עקרבה  שבגדה  המערבית  ,  שנעצר  שלשום  בחשד  למעורבות  בפיגוע  בנתניה  לאחר  שנפצע  קשה  מידי  המון  יהודי  בשוק  ,  שוחרר  אתמול  ממעצר  ,  בהחלטה  של  המשטרה  בהתייעצות  עם  שירות  הביטחון  הכללי  .  
שני  יהודים  נעצרו  אתמול  בחשד  למעורבות  בהתנפלות  על  באסם  ,  שעדיין  מאושפז  .  
באסם  נראה  רץ  ממקום  הפיגוע  במרכז  נתניה  לכיוון  השוק  .  
אדם  מזוקן  ,  כך  טענו  עדי  ראייה  ,  זיהה  אותו  כערבי  -  והחלה  ריצת  אמוק  אחריו  של  15  -  10  איש  ,  שאחד  מהם  הפילו  .  
"  הם  בעטו  לו  בראש  וחבטו  בו  באמצעות  קרשים  "  ,  סיפר  רמי  מסיקה  ,  רוכל  ביצים  שדוכנו  סמוך  למקום  שבו  הוכה  באסם  .  
המשטרה  הגיעה  לאחר  כמה  דקות  וחילצה  את  באסם  ,  שפונה  במצב  קשה  לבית  החולים  לניאדו  בנתניה  ,  ומשם  הועבר  לטיפול  בבית  החולים  שיבא  תל  השומר  .  
שמירה  משטרתית  הוצבה  על  באסם  בבית  החולים  ,  בגלל  שנראה  רץ  מאזור  הפיגוע  ,  ובגלל  שנכנס  לישראל  ללא  אישור  שהייה  .  
אתמול  אחר  הצהריים  החליטו  המשטרה  והשב"כ  ,  כי  אין  לו  קשר  לפיגוע  .  
שלשום  עוכבו  לחקירה  שני  אנשים  החשודים  בהכאתו  של  באסם  ,  אך  שוחררו  .  
אתמול  עוכבו  לחקירה  ארבעה  חשודים  אחרים  .  
מפקד  משטרת  נתניה  ,  סגן  -  ניצב  אבי  בירן  ,  אמר  כי  בידי  המשטרה  שמות  של  חשודים  נוספים  שייעצרו  בקרוב  .  
מיד  לאחר  הפיגוע  שלשום  נעצרו  עשרות  פלשתינאים  שעובדים  ללא  אישור  בישראל  ,  בעיקר  באזור  השוק  בנתניה  .  
הם  הושמו  במתחם  צפוף  ומגודר  ליד  משטרת  נתניה  ,  חשופים  לעוברים  ושבים  .  
שמרו  עליהם  שוטר  ושני  חיילים  .  
אחר  הצהריים  אמר  אחד  העצורים  כמה  מלים  לשוטר  ,  לא  ברור  אם  התגרה  בו  או  ביקש  דבר  מה  .  
השוטר  נכנס  במהירות  למתחם  ובעט  בו  בחוזקה  ,  תוך  איום  שאם  יחזור  על  הדברים  יהרוג  אותו  .  
מפקד  משטרת  נתניה  סנ"צ  בירן  אמר  שהתנהגות  השוטר  אינה  מקובלת  ,  והאירוע  בבדיקה  .  
