עדכון  אחרון  -  23:29  07/03/01  הערב  האחים  המגושמים  וארון  הקבורה  מאת  רותה  קופפר  "  מבצע  סבתא  "  של  דרור  שאול  היה  אחד  הבולטים  שבהם  .  
זו  קומדיה  מחוכמת  ,  מקורית  ועטורת  שבחים  המסופרת  מפי  עידן  (  צח  שפיצן  )  ,  האח  הצעיר  מבין  שלושה  שעדיין  חי  בקיבוץ  עסיסים  שבדרום  ,  שם  גדלו  השלושה  ,  ומדריך  קבוצת  ילדים  .  
אחיו  הגדול  הוא  אלון  (  רמי  הויברגר  )  ,  המכונה  "  קרמבו  "  בשל  תעלול  שביצע  בילדותו  .  
היום  הוא  סגן  אלוף  חמום  מוח  ביחידת  מסתערבים  .  
האח  האמצעי  הוא  בני  (  עמי  סמולרצ'יק  )  ,  גאון  בחשמל  אבל  חלש  בשאר  תחומי  החיים  ,  שעובד  בהתקנת  כבלים  .  
הוא  גם  חבר  של  ג'ודוקה  ששמה  חגית  (  עינת  ויצמן  )  .  הסרט  מתאר  את  מסעם  של  שלושת  האחים  המנסים  להביא  לקבורה  את  סבתם  האהובה  ,  זו  שנהגו  לדבר  אתה  בכל  ערב  בשיחת  ועידה  .  
הם  יטמנו  אותה  בסופו  של  דבר  בקיבוץ  ,  אבל  בדרך  לשם  יעברו  בכל  מוסד  וממסד  של  המדינה  ,  וישימו  אותו  ואת  עצמם  ללעג  .  
המסע  מתנהל  כמו  מבצע  צבאי  ,  וככזה  הוא  מבצע  כושל  .  
בכל  נקודה  שבה  עוברים  האחים  המגושמים  עם  ארון  הקבורה  (  או  בלעדיו  )  ,  הם  נתקלים  בדמויות  ישראליות  טיפוסיות  ,  הבנויות  היטב  .  
כולן  מאירות  באור  מגוחך  את  הסביבה  שלהן  -  הצבא  ,  הקיבוץ  ,  הנוער  הישראלי  :  כאן  מוכר  מקררים  משומשים  ,  שם  בריון  המאיים  על  חברתו  בטלפון  נייד  ,  פה  נציג  אטום  של  חברה  קדישא  ,  שם  פקידה  בצבא  (  רותם  איטח  )  שמתכננת  מבצעים  גדולים  ומבינה  אותם  טוב  יותר  מהמפקד  שלה  .  
כדאי  מאוד  .  
"  מבצע  סבתא  "  .  
ערוץ  21:15  ותזכורת  "  הפתן  השחור  "  ,  סדרה  קצת  פורימית  וקצת  מעצבנת  עם  רואן  אטקינסון  ,  עולה  בשידור  חוזר  הערב  בערוץ  בי  -  בי  -  סי  פריים  .  
עלילותיו  של  פרש  בודד  מימי  הביניים  יסופרו  בכל  ערב  בשבוע  הקרוב  (  21:30  )  .  ועוד  משהו  ותיק  מבית  היוצר  הבריטי  :  "  בחזרה  לבריידסהד  "  (  שנקראה  כאן  "  חמדת  ימים  "  בימי  הערוץ  העריץ  )  ,  תשודר  משבת  הקרובה  (  21:10  )  בערוץ  יס  פלוס  בלוויין  (  ולא  עלתה  בשבוע  שעבר  כפי  שנכתב  )  .  
