עדכון  אחרון  -  00:26  01/03/01  יתרון  ברור  בדרך  כלל  אני  נהנית  מאוד  לקרוא  את  כתבותיה  של  נרי  ליבנה  ,  אך  את  כתבתה  "  שובה  של  האם  המושלמת  "  קראתי  ברגשות  מעורבים  .  
מצד  אחד  ,  הובאו  בה  ראיונות  עם  אנשים  שהרחיבו  את  ידיעותי  על  האפשרויות  הקיימות  כיום  לסייע  להורים  צעירים  ,  אך  מצד  שני  חשתי  אי  נוחות  רבה  מן  הנימה  הצינית  והמזלזלת  של  הכתבת  .  
כמומחית  לרפואת  המשפחה  אני  מודעת  היטב  לחשיבות  העצומה  שיש  לקשר  בין  הורים  לתינוקות  ,  וכן  למשמעות  הבריאותית  של  ההנקה  -  שני  התחומים  העיקריים  שנדונו  בכתבה  .  
בעידן  שלנו  הורים  רבים  לא  מעיזים  לסמוך  על  האינסטינקטים  שלהם  ,  וטוב  שיש  מי  שעוזר  להם  .  
כמה  מן  הנושאים  שנדונו  הם  עניין  להעדפות  אישיות  ,  אך  ההנקה  היא  עניין  בריאותי  ממדרגה  ראשונה  .  
מחקרים  רבים  מספור  מראים  שתינוקות  יונקים  נהנים  מיתרון  בריאותי  ברור  ;  הרי  לא  יעלה  על  הדעת  למנוע  מהורים  את  המידע  הזה  רק  כדי  למנוע  מהם  רגשות  אשמה  ,  באותה  מידה  שלא  נוותר  על  מסירת  מידע  על  החשיבות  של  כסאות  בטיחות  ברכב  ,  חיסונים  ,  תזונה  נכונה  והימנעות  מעישון  ,  למרות  שלא  כולם  פועלים  לפי  ההמלצות  שלנו  .  
ד"ר  מירה  ליבוביץ  מושב  אודים  
