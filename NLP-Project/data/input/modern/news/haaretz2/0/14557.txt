עדכון  אחרון  -  22:51  01/03/01  ניהול  בשלט  -  רחוק  מאת  חנה  קים  הוא  הגיע  אל  אולם  הסינרמה  לפני  בכירי  המפלגה  ,  כדי  ללחוץ  את  ידיהם  של  חברי  המרכז  ,  ונשאר  שם  לאחר  שהכל  הסתיים  ,  ממשיך  ללחוץ  ידיים  .  
גם  בלי  מינוי  רשמי  של  יו"ר  המפלגה  הוא  נהפך  בתוך  שעתיים  לבוס  הגדול  .  
הנה  הוא  שוב  חוזר  ,  האיש  שאמרו  עליו  בלגלוג  כי  ראשו  בעננים  ורגליו  מדשדשות  בזבל  .  
האיש  שבבוקר  פוקד  את  טרקליני  העולם  ובערב  מופיע  בחתונת  בתו  של  חבר  המרכז  .  
לפני  חודש  התרחקו  ממנו  כולם  ,  כי  חששו  מ  אהוד  ברק  .  
השבוע  ,  בישיבת  שרי  מפלגת  העבודה  שהתקיימה  לאחר  ישיבת  המרכז  ,  הם  ביקשו  את  תמיכתו  בהם  ,  ושמעון  פרס  מצדו  אמר  שהוא  "  לא  יתערב  בהליך  הבחירה  "  .  
פוליטיקאים  ,  כשהם  מתמנים  למיניסטרים  ,  מתעבים  את  המוסד  הזה  שנקרא  מרכז  המפלגה  ,  הדורש  מהם  חיכוך  מאוס  עם  העסקנים  שמזכירים  להם  מהיכן  באו  .  
פרס  ,  לעומתם  ,  לא  רק  אוהב  את  החיכוך  עם  חברי  המרכז  -  הוא  מכור  לו  .  
לא  החזון  ,  לא  הגיל  ולא  הניסיון  הם  העושים  אותו  רלוונטי  גם  כעת  .  
הוא  פשוט  אוהב  לבוא  לחתונות  ולבריתות  ,  אוהב  לשאול  את  חברת  המרכז  מה  שלום  הבן  שלה  .  
זו  הפוליטיקה  ,  זה  המקצוע  שלו  .  
והוא  הכי  טוב  שיש  היום  במקצוע  הזה  .  
הוא  ראה  איך  דליה  איציק  ,  שתמכה  בו  במשך  שנים  אך  נטשה  אותו  למען  ברק  ,  מדברת  בפאניקה  על  מחול  השדים  הצפוי  למפלגה  ,  כלומר  לה  ,  בעקבות  ההחלטה  שחברי  המרכז  הם  שיקבעו  מי  יהיו  השרים  בממשלת  האחדות  .  
הוא  הרי  המרוויח  הגדול  מההחלטה  הזאת  :  חברי  מרכז  המפלגה  ,  שרובם  אנשי  ברק  ,  הם  אלה  שיבחרו  בו  לשר  החוץ  וימנו  אותו  ליו"ר  .  
מחול  שדים  הוא  מתכון  מצוין  בשבילו  להצטייר  כאיש  שירגיע  ,  זה  שיעשה  את  הסדר  שצריך  לעשות  מאז  שהברדקיסט  הזה  ,  ברק  ,  השתלט  על  המושכות  .  
בישיבת  שרי  מפלגת  העבודה  פנו  אליו  השרים  כאילו  הוא  הבוס  .  
"  אני  רק  המארח  "  ,  הוא  הצטנע  ,  אבל  הוא  היה  האיש  שניהל  את  הישיבה  .  
השמרטף  חזר  הביתה  .  
עד  לפני  חודש  התרברבו  השרים  שפרס  פועל  נגדם  ,  כדי  לשאת  חן  בעיני  ברק  .  
הוא  אופורטוניסט  ?  
הם  אופורטוניסטים  .  
השרים  הסתגלו  השבוע  מהר  מאוד  לשינוי  .  
בנימין  בן  -  אליעזר  ,  למשל  ,  שנחשב  לנושא  -  כליו  של  ברק  ,  עשה  הכל  כדי  שפרס  יתמוך  בו  .  
פרס  צחק  ואמר  שהוא  תומך  בפואד  ,  כמו  שהוא  תומך  בכל  השאר  .  
פרס  הרי  כורת  ברית  רק  עם  עצמו  .  
הוא  דיבר  בזלזול  על  אברהם  בורג  והתרשם  מנאומו  של  חיים  רמון  .  
נכון  שרמון  רצה  תיק  בכיר  וידע  שחברי  המרכז  יבחרו  בו  רק  לתפקיד  זוטר  ,  אם  בכלל  ,  לכן  הודיע  שלא  יתמודד  על  תיק  בממשלה  .  
אבל  פרס  נהנה  לשמוע  את  ההתקפה  של  רמון  על  ברק  .  
רמון  הרי  אמר  מה  שהוא  ,  פרס  ,  לא  העז  לומר  .  
בורג  ,  לעומת  זאת  ,  סומן  אצלו  כמי  שיש  להיזהר  ממנו  .  
פרס  מעולם  לא  שכח  לבורג  את  השיחה  ההיא  ,  לאחר  ההפסד  בשנת  96  '  :  רמון  ברח  שוב  לים  ,  ובורג  ביקש  מפרס  לפנות  את  מקומו  לצעירים  ממנו  .  
לפני  שבוע  בא  אליו  בורג  ואמר  לו  שהוא  ,  פרס  ,  צריך  להיות  שר  הביטחון  ,  ואילו  הוא  ,  בורג  ,  שר  החוץ  .  
בורג  ניסה  לשכנע  את  פרס  שתיק  הביטחון  הוא  תיק  מצוין  בשבילו  .  
רק  לאחר  שהתברר  לו  שפרס  לא  יניח  לתיק  החוץ  -  רק  אז  הודיע  בורג  שהוא  מתנגד  לממשלת  אחדות  .  
בוא  ,  תצטרף  יחד  אתי  לממשלה  ,  תהיה  שר  בלי  תיק  -  הציע  לו  פרס  .  
מתפקיד  של  יו"ר  המפלגה  תוכל  לשקם  אותה  .  
אם  הייתי  במקומך  ,  זה  מה  שהייתי  לוקח  .  
אבל  בורג  ,  שדיבר  בעד  ממשלת  אחדות  עוד  לפני  הבחירות  ,  סירב  .  
בורג  ,  בתגובה  ,  אמר  שהסיפור  הזה  אינו  נכון  בחלקו  .  
"  זה  נכון  שאמרתי  לשמעון  לפני  שבוע  שאם  אני  מוכן  להצטרף  לממשלה  זה  לתיק  החוץ  וזה  תלוי  בכך  שהוא  יקבל  את  תיק  הביטחון  ,  אבל  אחר  כך  הסתבר  לי  שמדובר  בממשלה  עם  מולדת  והאיחוד  הלאומי  ואז  כבר  לא  הייתי  בעסק  "  .  
תוך  כדי  נאומו  בישיבת  המרכז  ,  שאת  רובו  אילתר  פרס  ,  הוא  עשה  מה  שלא  עשה  אף  אחד  לפניו  :  הוא  האשים  בהתנשאות  את  שלמה  בן  -  עמי  ,  איש  קרית  שמונה  ,  האיש  שנולד  "  במיץ  של  הזבל  "  ,  כפי  שאנשיו  של  בן  -  עמי  אמרו  השבוע  בעלבון  .  
"  זה  מצחיק  אותי  שאני  ,  דווקא  אני  ,  המתנשא  ,  ופרס  הוא  זה  שמדבר  על  השורשים  של  מפלגת  העבודה  בעיירות  הפיתוח  "  ,  אמר  בן  -  עמי  .  
"  למה  הוא  בדיוק  התכוון  ?  
אני  חושב  שמה  שעומד  מאחורי  כל  זה  הוא  הניסיון  לברוח  מהתהליך  המדיני  ומהמחיר  הכבד  שלו  ולנסות  לתאר  תמונה  מעוותת  כאילו  אוסלו  לא  היה  אמור  להוביל  למצב  הזה  .  
כאילו  אוסלו  זה  סוג  של  מיין  -  סטרים  ,  שאפילו  גנדי  וליברמן  מקבלים  אותו  .  
לכן  פרס  היה  צריך  לסמן  לעצמו  מטרה  ולהתעמת  עם  מי  שמייצג  את  הדרך  שברק  ואני  הובלנו  .  
מה  לעשות  ,  יש  אנשים  עם  תאוות  שלטון  שקשה  לעמוד  בפניה  .  
מפלגת  העבודה  אף  פעם  לא  היתה  מסוגלת  לתפקד  מחוץ  לשלטון  "  .  
המתקפה  נגד  בן  -  עמי  חתמה  את  תקופת  ברק  מבחינתו  של  פרס  .  
הוא  כבר  נפגש  השבוע  עם  שגריר  ארצות  הברית  והוא  מתכנן  איך  להנשים  את  אוסלו  ,  כפי  שביקש  במשך  שנים  להנשים  את  "  האופציה  הירדנית  "  .  
חשוב  לו  להראות  שהוא  צדק  .  
בישיבת  שרינו  השבוע  הוא  חזר  להפצצת  הכור  האטומי  בעיראק  .  
"  המדינה  שטופת  אלימות  ,  המצב  של  העם  הפלשתיני  נורא  ויש  שם  חרפת  רעב  הדוחפת  אותם  אל  הטרור  ,  ולעיראקים  יש  כמעט  אופציה  גרעינית  "  ,  תיאר  את  המצב  ,  ובאותה  הזדמנות  ביקש  לעשות  חשבון  היסטורי  ישן  .  
"  זה  היה  אידיוטי  להפציץ  את  הכור  הגרעיני  "  ,  אמר  .  
"  הכור  הזה  היה  טרנטע  ,  אלטע  -  זאכן  .  
מומחים  בעולם  אמרו  לנו  שהכור  הזה  לא  יכול  לייצר  נשק  גרעיני  והיתה  לנו  שליטה  על  הטכנולוגיה  שם  ויכולנו  לדעת  מה  המצב  .  
אני  הזהרתי  אז  שאם  נפוצץ  את  הכור  הזה  העיראקים  יעבור  לשיטת  הצנטריפוגות  ,  לטכנולוגיה  אחרת  בלתי  ניתנת  לאיתור  "  .  
הוא  שוב  צדק  ,  זו  היתה  כוונתו  .  
ליכוד  ב'  יורם  מרציאנו  הוא  האיש  החזק  של  מפלגת  העבודה  בלוד  .  
מה  זה  "  איש  חזק  "  ?  
"  היום  כל  חבר  מרכז  הוא  מלך  "  ,  הוא  מסביר  .  
"  קחי  אותי  לדוגמה  .  
יש  לי  במרכז  את  אבא  שלי  ,  את  הגיס  שלי  ,  האחיין  שלי  ,  בן  הדוד  שלי  ,  ויש  לי  את  החבר'ה  מלוד  .  
יש  לי  השפעה  על  לפחות  35  עד  40  חברי  מרכז  "  .  
מרציאנו  מרוצה  מאוד  מהחלטת  מרכז  מפלגת  העבודה  להיות  הגוף  שיקבע  מי  יהיו  שרי  המפלגה  בממשלת  האחדות  .  
"  קורה  משהו  במפלגת  העבודה  שמזכיר  את  הליכוד  לפני  20  שנה  .  
זה  טוב  מאוד  .  
התברר  שהמרכז  זה  לא  רק  הזקנים  של  בית  ברל  .  
יש  פנים  מזרחיות  ,  יש  הרבה  חבר'ה  צעירים  וחדשים  "  .  
ויש  במרכז  הזה  קבוצה  גדולה  של  אנשי  מושבים  וקיבוצים  ,  גדולה  הרבה  יותר  ממשקלה  הסגולי  באוכלוסייה  ,  או  כדבריו  של  מרציאנו  :  "  יש  במרכז  יותר  חברי  מושבים  ממספר  המושבניקים  שהצביעו  לברק  בבחירות  האחרונות  "  .  
ומרציאנו  מתלבט  קשות  .  
הוא  אהב  מאוד  את  נאומו  של  חיים  רמון  -  לא  משום  שתקף  את  ברק  ,  אלא  בגלל  "  אומץ  הלב  שלו  "  .  
הוא  מתלבט  בין  בנימין  בן  -  אליעזר  למתן  וילנאי  לתיק  הביטחון  .  
"  הרגש  אומר  פואד  ,  הראש  אומר  מתן  "  ,  כדבריו  .  
והוא  עוד  לא  החליט  איזה  תיק  הכי  מתאים  לדליה  איציק  .  
"  דליה  רוצה  את  המסחר  והתעשייה  .  
מה  היא  רוצה  לעשות  שם  ?  
אמרתי  לה  :  תסתכלי  על  מיכה  (  חריש  )  .  לאן  הוא  הגיע  עם  התיק  הזה  ?  
אני  חושב  שאני  אשים  אותה  בתיק  התחבורה  .  
אבל  בן  -  עמי  ?  
הוא  עבר  את  כל  גבולות  הטעם  הטוב  .  
מה  הוא  חושב  ,  שבגלל  שהוא  פרופסור  ,  כולם  גמדים  לידו  ?  
הוא  לא  מסתכל  על  האנשים  בגובה  העיניים  .  
את  צריכה  לראות  את  ההתנשאות  שלו  "  .  
מהרגע  שהתקבלה  ההחלטה  שהעבירה  בפעם  הראשונה  בתולדות  מרכז  מפלגת  העבודה  את  הכוח  לידי  חברי  המרכז  ,  צצו  prefix=ה  "  ראיסים  "  הגדולים  וניסו  לסגור  עסקאות  .  
הנה  ישראל  סביון  ,  יו"ר  מחוז  חיפה  ,  הנה  ויצמן  שירי  מבאר  שבע  והנה  שאר  ראשי  המחוזות  .  
הם  הסתכלו  זה  על  זה  ,  סימנו  על  השעון  את  השעה  שמונה  וחצי  בערב  ונפגשו  במסעדת  "  מפגש  הנמרים  "  בתל  אביב  כדי  לחלק  ביניהם  את  העבודה  .  
תיק  החקלאות  נהפך  לתיק  בכיר  ,  שחברי  המרכז  יבחרו  את  מועמדם  לו  יחד  עם  תיקי  החוץ  והביטחון  .  
רק  במפלגת  העבודה  תיק  החקלאות  נחשב  לתיק  בכיר  .  
רק  במרכז  מפלגת  העבודה  יש  לחברי  המושבים  והקיבוצים  משקל  רב  כל  כך  .  
לכן  עשה  בן  -  עמי  טעות  פטאלית  כשתקף  את  התק"ם  בנאומו  .  
אסור  היה  לו  לאיים  על  האלים  .  
שיעור  המתפקדים  מהתק"ם  והמושבים  במפלגת  העבודה  הוא  כשליש  ,  מספרם  במרכז  נאמד  prefix=בכ  -  ,  400  כלומר  כרבע  .  
מי  שרוצה  להיבחר  לתפקיד  שר  או  מועמד  לראשות  הממשלה  -  זקוק  לתק"ם  .  
ומעכשיו  -  אלה  זקוקים  גם  לתמיכתו  של  פרס  .  
מרציאנו  אומר  שלפרס  יש  גרעין  של  prefix=כ  -  300  חברי  מרכז  .  
"  אזולאי  מרמלה  ,  בלומה  מלוד  ,  אברג'יל  מבאר  -  שבע  ,  שריקי  ובוטבול  ,  הם  לא  יעשו  כלום  בלעדיו  "  .  
נסים  זוילי  ,  שעזב  את  מפלגת  העבודה  ,  חזר  אליה  השבוע  ,  בראש  מורם  .  
כך  גם  חיים  כהן  מירושלים  ושאר  עסקני  פרס  .  
"  עכשיו  שמעון  ישלם  לכו-לם  "  ,  אמר  מרציאנו  .  
"  לכל  אלה  שעשו  לו  את  המוות  בשנתיים  האחרונות  "  .  
ומרכז  מפלגת  העבודה  ?  
אם  חברי  המרכז  החליטו  שהם  אלה  שימנו  את  השרים  ,  ייתכן  שלא  ירחק  היום  שבו  חברי  המרכז  יחליטו  שהם  אלה  שיקבעו  איך  תיראה  רשימת  המפלגה  לכנסת  .  
חוזרים  לשמיניות  ולשביעיות  של  הליכוד  .  
חוזרים  אחורה  .  
חוזרים  אל  שרון  ופרס  ,  אל  פוליטיקאים  בעשור  השמיני  לחייהם  ,  חוזרים  אל  הסכמי  הביניים  עם  הפלשתינאים  ,  חוזרים  אל  מרכזי  המפלגות  ,  חוזרים  אל  העסקנים  שמריחים  את  הג'ובים  .  
אין  ספק  ,  יש  באוויר  תחושה  כללית  של  קאמבק  .  
מפא"י  ב'  דווקא  אריאל  שרון  הוא  ראש  הממשלה  הראשון  של  מדינת  ישראל  שאינו  זז  בלי  מאפרת  .  
בנימין  נתניהו  התאפר  לפני  הופעות  בטלוויזיה  ,  אהוד  ברק  התאפר  לקראת  תשדירי  הבחירות  .  
שרון  מתאפר  כמעט  כל  יום  .  
במערכת  הבחירות  הוא  גילה  מה  הפודרה  עושה  לו  .  
"  הוא  פשוט  נראה  טוב  יותר  "  ,  אמר  השבוע  אחד  מיועציו  .  
הוא  גם  נראה  זחוח  .  
בניגוד  לברק  ולנתניהו  ,  שרון  אינו  מקבל  משלחות  בלשכתו  ומשאיר  לחברי  צוות  המשא  ומתן  לנהל  את  העניינים  עם  ראשי  הסיעות  בכנסת  .  
הוא  לא  התרשם  מהסבך  במפלגת  העבודה  .  
הכל  יסתדר  ,  אמר  .  
גם  לא  מאיומי  חבריו  בליכוד  ומהאולטימטום  של  ישראל  בעלייה  ושל  יהדות  התורה  ושל  ישראל  ביתנו  .  
"  סיבוכים  ,  התמרמרות  -  והשבעת  הממשלה  בשבוע  הבא  "  ,  סיכם  את  התמונה  אחד  השרים  הבכירים  לעתיד  .  
זו  תהיה  הממשלה  הגדולה  ביותר  בהיסטוריה  של  מדינת  ישראל  -  28  עד  30  שרים  .  
ממשלה  שבפעם  הראשונה  תעניק  לש"ס  תיקים  בכירים  ,  בהתאם  למספר  המנדטים  שלה  .  
ממשלה  שיתמכו  בה  רק  חלק  מחברי  הכנסת  של  מפלגת  העבודה  .  
ממשלה  שמפלגת  העבודה  תשב  בה  לצד  מולדת  והאיחוד  הלאומי  .  
שרון  ניהל  השבוע  בשלט  רחוק  לא  רק  את  מפלגתו  .  
הוא  זה  שלחץ  שמרכז  מפלגת  העבודה  יבחר  את  השרים  היום  ,  יום  שישי  ,  ולא  ביום  שני  הקרוב  .  
הוא  שוחח  כמה  פעמים  ביום  עם  עוזריו  של  בנימין  בן  -  אליעזר  ,  מבקש  לוודא  את  בחירתו  לשר  הביטחון  .  
שרון  תיפקד  בשבוע  הזה  כמו  יו"ר  מפלגת  העבודה  .  
הוא  ביקש  להבהיר  לחברי  המרכז  שבן  -  אליעזר  ,  בניגוד  למתן  וילנאי  ,  מכיר  את  "  המנטליות  הערבית  "  ,  שהוא  איש  "  בראש  שלו  "  .  
הוא  לא  התרשם  מרשימת  הממורמרים  :  דוד  לוי  ,  המאוכזב  מהתיק  לפיתוח  אזורי  ,  מאיר  שטרית  ,  שטייל  ברחובות  בני  ברק  כדי  לשכנע  כמה  מקובלים  שילחצו  על  שרון  למנות  אותו  לשר  החינוך  ,  וישראל  כץ  ,  שאיים  בכינוס  מרכז  הליכוד  כדי  שזה  יתערב  במינוי  שרי  הליכוד  בממשלה  .  
שרון  נהנה  מכל  רגע  .  
בפעם  הראשונה  הוא  לא  צריך  לחתור  תחת  אף  אחד  .  
עכשיו  חותרים  תחתיו  .  
"  יש  היום  מצב  של  שתיקת  הכבשים  "  ,  אמר  השבוע  ישראל  כץ  .  
"  חברי  הכנסת  לא  יאמרו  עכשיו  בפומבי  מה  שהם  אומרים  בשיחות  פרטיות  .  
יש  סכנה  שהליכוד  לא  ישלוט  בכנסת  ,  ובלי  שליטה  בכנסת  -  אין  שליטה  בממשלה  .  
כל  המערכת  של  הליכוד  מרגישה  מנותקת  משרון  .  
השאלה  היא  לא  מה  יעשו  לו  ,  אלא  מתי  יעשו  לו  .  
ברק  האמין  שיעשו  לו  מה  שעשו  לו  ?  
ברגע  ששרון  יהיה  חלש  -  יעשו  לו  את  זה  "  .  
השבוע  היה  אפשר  לראות  בכנסת  את  חברי  המרכז  של  הליכוד  מסתובבים  ממורמרים  ומודיעים  שהם  כבר  מאוכזבים  מהפיכת  הליכוד  למפא"י  ב  '  .  הם  דרשו  להחתים  את  חברי  הכנסת  בעד  כינוס  המרכז  .  
הם  זעמו  נגד  מתן  "  התיקים  החברתיים  "  לשותפות  הקואליציוניות  .  
בניגוד  למה  שהוא  חזר  ואמר  ,  שרון  הבטיח  הבטחות  .  
הוא  הבטיח  שתיק  החינוך  יישאר  בידי  הליכוד  ,  אבל  גם  הבטיח  אותו  ליצחק  לוי  מהמפד"ל  .  
הוא  הבטיח  את  ראשות  ועדת  חוקה  ,  חוק  ומשפט  לישראל  ביתנו  ,  אבל  סיכם  שזו  תעבור  לידי  מפלגת  העבודה  .  
השאלה  איננה  אם  שרון  יקיים  את  הבטחותיו  ,  אלא  איזו  הבטחה  יפר  .  
גורלו  של  תיק  אחד  לא  היה  מוטל  בספק  מבחינתו  .  
כשניהל  משא  ומתן  עם  ברק  על  הקמת  ממשלת  האחדות  ,  זמן  קצר  לאחר  הבחירות  ,  שאל  אותו  ברק  מדוע  ברור  מאליו  שהתיק  לביטחון  הפנים  צריך  להיות  בידי  הליכוד  .  
"  זה  מאוד  פשוט  "  ,  אמר  לו  שרון  .  
"  השאלה  היא  מי  יחקור  את  מי  ,  אנחנו  אתכם  או  להיפך  "  .  
הכוח  השקט  ביום  רביעי  בלילה  עסקו  אנשיו  של  אלי  ישי  בהוצאת  מהדורה  מיוחדת  של  ביטאון  המפלגה  "  יום  ליום  "  ,  שהוקדש  כולו  לגינוי  האירוע  ההוא  באיצטדיון  יד  אליהו  ,  שבו  העיפה  חבורת  מתפרעים  ,  המכונה  "  התנזים  של  אריה  דרעי  "  ,  את  כובעו  של  אלי  ישי  ובעטה  ברגלו  של  אחד  מעוזריו  של  הרב  עובדיה  יוסף  .  
הרב  יוסף  שיער  מה  מצפה  לו  ולנאמנו  אלי  ישי  .  
הוא  לא  רצה  ,  מתברר  ,  לבוא  לאירוע  למען  דרעי  ביד  אליהו  .  
אלי  ישי  שיכנע  אותו  לבוא  למקום  ,  אבל  ביקש  שלא  להצטרף  אליו  .  
"  אני  גוזר  עליך  לבוא  אתי  "  ,  אמר  לו  הרב  .  
"  ידך  לא  תזוז  מידי  "  .  
והוסיף  שאם  יושיבו  אותו  בשורה  השנייה  -  הוא  יישב  אתו  שם  .  
אבל  בדרך  לתל  אביב  התחרט  הרב  יוסף  .  
הוא  קיבל  כמה  שיחות  טלפון  שסיפרו  לו  על  האווירה  באיצטדיון  .  
הוא  ביקש  לחזור  הביתה  .  
ישי  התעקש  .  
למחרת  בבוקר  ,  לאחר  המהומה  ,  ביקש  הרב  יוסף  לראות  מה  נכתב  בעיתונים  .  
הוא  נשמע  מוטרד  .  
חברי  הכנסת  שלמה  בניזרי  ונסים  זאב  ,  שבאו  אליו  ,  הוסיפו  שמן  למדורה  ואמרו  לו  שהמחזה  של  ליל  אמש  נראה  בכלי  התקשורת  כפגיעה  במעמדו  של  הרב  .  
במקום  להקשיב  לסקירת  העיתונות  מפיו  של  דובר  התנועה  ,  יצחק  סודרי  ,  הוא  ביקש  לראות  בעצמו  את  העיתונים  .  
הוא  נפגע  במיוחד  מציון  העובדה  שאחד  מחברי  "  התנזים  של  דרעי  "  בעט  באלי  ישי  .  
הוא  דרש  להוציא  הודעה  מפורשת  שהוא  לא  יבוא  עוד  לכנסים  מן  הסוג  הזה  .  
וזה  בדיוק  מה  שרצה  אלי  ישי  .  
הוא  ,  המצטייר  כמנהיג  חלש  ,  כממלא  מקומו  הזמני  של  דרעי  ,  ימשיך  מעתה  את  מסע  הטיהור  שלו  במעוזיו  של  קודמו  .  
המעוז  האחרון  ,  משרד  הפנים  ,  עומד  ליפול  לידיו  בשבוע  הקרוב  .  
זו  תהיה  הזדמנות  פז  לעקור  ממקומם  את  כל  נאמני  דרעי  .  
ישי  הוא  המנהיג  הראשון  של  ש"ס  שהצליח  לקבל  נתח  שלטוני  מרשים  באמת  :  משרדי  הפנים  ,  הדתות  ,  הבריאות  ,  העבודה  והרווחה  ,  שר  בלי  תיק  במשרד  ראש  הממשלה  ,  שיהיה  אחראי  על  הרשות  למלחמה  בסמים  ועל  שרשרת  של  פרויקטים  חברתיים  ,  וכן  שלושה  סגני  שרים  ובהם  סגן  שר  החינוך  במשרה  מלאה  .  
מעולם  לא  קיבלה  ש"ס  נתח  שלטוני  מרכזי  כל  כך  בשום  ממשלה  מממשלות  ישראל  .  
סיפורו  של  אלי  ישי  הוא  אחד  הסיפורים  המרתקים  המתרחשים  היום  בפוליטיקה  .  
כמו  סיסמתו  של  נשיא  צרפת  לשעבר  פרנסואה  מיטראן  ,  ישי  הוא  "  הכוח  השקט  "  .  
הוא  קיבל  תנועה  על  סף  פשיטת  רגל  שרשת  החינוך  שלה  סבלה  מגירעון  של  כמאה  מיליון  שקל  .  
הוא  הצליח  לכסות  את  מרבית  הגירעון  ,  ובמספר  הנרשמים  למוסדות  של  רשת  החינוך  נרשמה  השנה  עלייה  של  יותר  prefix=מ  -  10  %  .  
הוא  העביר  בכנסת  את  "  חוק  דרעי  "  ,  הוא  הפיל  את  אהוד  ברק  ופעל  לבחירתו  של  אריאל  שרון  .  
הוא  עשה  כל  מה  שנאמני  דרעי  דרשו  שיעשה  .  
ועכשיו  הוא  יתחיל  לעשות  לביתו  שלו  .  
