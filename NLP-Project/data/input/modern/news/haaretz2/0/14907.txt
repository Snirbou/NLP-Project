עדכון  אחרון  -  01:33  04/03/01  חקיקה  פרטית  ועדת  הכספים  תדון  מחרתיים  בהצעות  להכרה  בתשלומים  לגן  ילדים  ולמטפלת  לצורכי  מס  מאת  צבי  זרחיה  ענת  מאור  ועדת  הכספים  תדון  מחרתיים  בארבע  הצעות  חוק  שנועדו  לאפשר  הכרה  לצורכי  מס  בגין  הוצאות  מטפלת  ,  מעון  ודמי  טיפול  בילדים  ;  הצעות  החוק  הללו  קובעות  כי  הוצאות  נישומים  בגין  עלות  גני  ילדים  ומטפלות  יוכרו  לצורכי  מס  ,  ויופחתו  מההכנסה  החייבת  במס  .  
ארבע  הצעות  החוק  הפרטיות  הוגשו  בנפרד  על  ידי  חברי  הכנסת  ענת  מאור  (  מרצ  )  ,  סילבן  שלום  (  ליכוד  )  ,  מאיר  שטרית  (  ליכוד  )  ואליעזר  זנדברג  (  שינוי  )  .  כאשר  ימונו  שלום  ושטרית  לשרים  ,  תתבטל  חתימתם  על  הצעת  החוק  ,  מאחר  ששרים  אינם  יכולים  להגיש  הצעות  חוק  פרטיות  .  
מגישי  ההצעות  הסבירו  כי  קבלתן  תסייע  למשפחות  ,  ובמיוחד  לזוגות  צעירים  ,  לממן  את  הוצאות  הגנים  והמטפלות  של  ילדים  קטנים  ,  וגם  תעודד  יציאת  נשים  לעבודה  .  
בכנסת  טענו  כי  נשים  רבות  לא  יוצאות  לעבודה  ,  בין  השאר  לאור  העובדה  שההוצאות  עבור  הטיפול  בילדיהן  גבוהות  ,  לעומת  השכר  המוצע  להן  .  
הוועדה  תצטרך  לגבש  כללים  ברורים  להענקת  האפשרות  להכרה  בהוצאות  בגין  מטפלות  לילדים  .  
בוועדה  שוררת  תמיכה  רחבה  בהצעות  החוק  הללו  ,  והיא  תתבקש  לאשרן  להצבעה  בקריאה  ראשונה  .  
במשרד  האוצר  מתנגדים  להצעות  החוק  הללו  מאיר  שטרית  בחריפות  ,  בשל  אובדן  הכנסות  הצפוי  למדינה  ,  הנאמד  בכמה  מאות  מיליוני  שקלים  בשנה  .  
באוצר  מתקשים  לציין  את  העלות  המדויקת  של  הצעת  החוק  ,  בשל  סכומי  הניכוי  השונים  שיוכרו  לנישומים  ,  בהתאם  להוצאותיהם  עבור  מטפלות  לילדים  .  
באוצר  אומרים  כי  במקום  לבטל  הקלות  ופטורים  במס  ההכנסה  ,  בהצעות  החוק  הללו  מוצע  לעשות  את  ההיפך  ,  קרי  להרחיב  את  ההכרה  בהוצאות  לצורכי  מס  .  
חוגים  כלכליים  הזהירו  כי  הצעות  החוק  במתכונתן  הנוכחית  עלולות  לגרום  לסרבול  ולקשיים  ,  בשל  הצורך  בעריכת  דיווח  מיוחד  למס  ההכנסה  על  הוצאות  המשפחה  בגין  מטפלות  או  גני  ילדים  .  
עוד  טענו  כי  יישום  הצעות  החוק  עלול  להביא  למעשי  מרמה  ,  ובהם  דיווח  של  נישומים  על  תשלומים  מנופחים  למטפלות  בגין  ילדיהם  ,  כדי  לזכות  בהכרה  לצורכי  מס  .  
