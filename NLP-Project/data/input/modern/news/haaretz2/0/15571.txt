עדכון  אחרון  -  03:39  06/03/01  האיחוד  הלאומי  זאבי  מחכה  להבהרות  שרון  הליכוד  וצוות  המו"מ  של  ישראל  ביתנו  (  רחבעם  זאבי  ,  אביגדור  ליברמן  וצבי  הנדל  )  עומדים  לסכם  בחיוב  הסכם  על  הצטרפות  לממשלת  שרון  .  
שלביו  הסופיים  של  המו"מ  נוגעים  בסמכויות  תיק  התיירות  ,  שעומד  להמסר  לזאבי  ובקווי  היסוד  של  הממשלה  .  
זאבי  מבקש  אחריות  גם  על  הסיירת  הירוקה  ,  הממונה  על  שמירת  אדמות  המדינה  ואחריות  על  רשות  הגנים  הלאומיים  .  
בנוסף  אינו  מסתפק  זאבי  במכתב  שהעביר  שרון  לליברמן  ,  והוא  תובע  הבהרות  נוספות  :  הן  בנושא  הגולן  ,  הן  בסוגיית  אי  -  פינוי  ישובים  ,  והן  בנושא  ההתיישבות  ביש"ע  ובבקעת  הירדן  .  
מנוסח  זכרון  הדברים  שנחתם  בין  ליברמן  ושרון  ביום  שישי  ,  עולה  כי  האיחוד  הלאומי  -  ישראל  ביתנו  ,  תקבל  שני  שרים  בממשלה  :  שר  התשתיות  -  אביגדור  ליברמן  ,  ושר  התיירות  -  רחבעם  זאבי  .  
כמו  כן  יהיה  לסיעה  המשותפת  שר  בקבינט  הביטחוני  ,  שר  בוועדת  השרים  לענייני  חקיקה  ושר  בקבינט  הכלכלי  .  
לסיעת  האיחוד  הלאומי  יהיה  סגן  שר  אחד  ,  וכפי  הנראה  יהיה  זה  ח"כ  יורי  שטרן  ,  שיכהן  בתפקיד  סגן  שר  הקליטה  .  
נדב  שרגאי  
