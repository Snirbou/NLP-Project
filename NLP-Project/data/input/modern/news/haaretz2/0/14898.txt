עדכון  אחרון  -  01:33  04/03/01  מסים  /  סקר  חדש  מצביע  על  עלייה  בגניבות  ובמעילות  בעסקים  בישראל  האם  מעילה  היא  הוצאה  מוכרת  ?  
מאת  בן  -  ציון  ציטרין  יעקב  פוטשבוצקי  סקר  שפורסם  בחודש  שעבר  על  ידי  משרד  רוה"ח  ברלב  ושות'  ,  המתמחה  בביקורת  חקירתית  ,  הצביע  על  עלייה  בגניבות  ובמעילות  בעולם  העסקים  הישראלי  prefix=ב  -  2000  .  
מעשים  בלתי  כשרים  אלה  גורמים  להפסדים  ניכרים  ;  נשאלת  השאלה  ,  האם  הפסדים  אלה  מותרים  בניכוי  כהוצאה  לצורכי  מס  ?  
ד"ר  אמנון  רפאל  ,  שותף  בכיר  במשרד  עורכי  הדין  רפאל  ,  פרנק  ושות'  ,  המתמחה  בעיקר  בענייני  מסים  ,  מסביר  שבעניין  זה  קיימת  פסיקה  נרחבת  .  
במקרה  אחד  ,  פסק  דין  אקספרס  טורס  ,  פרצו  גנבים  למשרדי  חברת  נסיעות  וגנבו  מטבע  זר  שהחברה  החזיקה  עבור  לקוחותיה  .  
החברה  לא  היתה  מבוטחת  ,  ונאלצה  לפצות  את  לקוחותיה  ולרכוש  עבורם  את  מטבע  החוץ  שנגנב  .  
לדברי  ד"ר  רפאל  ,  פקיד  השומה  התנגד  לניכוי  הסכומים  שהחברה  נאלצה  להשיב  לבעלי  הכספים  ,  אך  בית  המשפט  קיבל  את  תביעתה  לניכוי  .  
"  בית  המשפט  הגיע  למסקנה  שאובדן  סחורה  או  מזומנים  של  עסק  כתוצאה  מפריצה  הוא  סיכון  מסיכוני  המסחר  ,  ואינו  שונה  מסיכונים  אחרים  האורבים  לנישום  בדרכו  ליצירת  הכנסתו  "  ,  אמר  רפאל  .  
לדברי  רפאל  ,  בית  המשפט  למעשה  אימץ  את  ההנמקה  שניתנה  בפסק  ג'ק  בלנגה  דין  אחר  ,  של  בית  המשפט  העליון  ,  בעניינה  של  חברת  רח'  פינסקר  ,  42  ולפיה  מותרים  בניכוי  הפסדים  שנגרמו  על  ידי  מעילה  ,  ולכן  זוקפים  אותם  בחשבון  הרווח  וההפסד  .  
אלא  שבעניין  פינסקר  42  לא  הותר  הניכוי  ,  הואיל  וזיקתה  של  המעילה  לייצור  הכנסה  היתה  "  רחוקה  מדי  "  .  
שלטונות  מס  הכנסה  הוציאו  הוראות  מקצועיות  מיוחדות  ,  הקובעות  כי  אין  מקום  להבחין  בין  גניבת  מלאי  לגניבת  כספי  פדיון  העסק  .  
יש  לראות  בכל  מקרה  את  הסכום  שנגנב  ,  לרבות  מלאי  ,  כהוצאה  המותרת  בניכוי  .  
ואולם  כאשר  הגניבה  היא  תוצאה  של  מעילה  פנימית  בתוך  העסק  ,  היא  תותר  בניכוי  אך  ורק  אם  היא  אינצידנטלית  (  משנית  )  לייצור  הכנסת  העסק  .  
רפאל  מסביר  כי  לשם  כך  יש  לבדוק  מהו  אופיו  של  העסק  .  
אם  ,  למשל  ,  עוברים  כספים  באופן  שגרתי  מיד  ליד  בתוך  העסק  (  כמו  בבנק  )  ,  ובעיקר  מהו  מעמדו  של  המועל  ;  רק  מעילות  של  פקידים  זוטרים  ייחשבו  להוצאות  משניות  המותרות  בניכוי  .  
כאשר  מסתבר  שהגניבה  בוצעה  על  ידי  שותף  ,  מנהל  או  בעל  סמכויות  נרחבות  אחרות  ,  דין  הגניבה  כדין  מעילה  פנימית  ,  ואין  מתירים  את  ניכוי  ההוצאה  .  
לדברי  רפאל  ,  כמובן  שכאשר  ההפסד  מבוטח  ולא  נגרם  לנגזל  כל  נזק  ,  אין  לרשום  כל  הפסד  .  
במקרה  שהביטוח  אינו  מכסה  את  כלל  הנזק  יהיה  מקום  -  במסגת  ההלכות  המבדילות  בין  מעילה  פנימית  למעילה  חיצונית  ,  ובין  גניבת  מלאי  לגניבת  נכסים  אחרים  -  לנכות  את  החלק  הלא  מבוטח  .  
ד"ר  רפאל  מסביר  כי  כאשר  נגנב  ציוד  (  רכוש  קבוע  )  ,  הנישום  יוכל  לרשום  הפסד  הון  משום  שלפי  פקודת  מס  הכנסה  "  רואים  את  עצם  יציאת  הרכוש  מחזקתו  כמכירה  ,  ובמקרה  זה  המכירה  היא  בסכום  אפס  "  .  
הפסד  הון  כזה  ,  אומר  רפאל  ,  "  יותר  בניכוי  כנגד  רווח  הון  ,  וזאת  במשך  שבע  שנים  למן  התהוותו  .  
הוא  לא  יותר  בניכוי  כנגד  רווח  עסקי  "  .  
חשבונית  פיקטיווית  אחד  ההיבטים  המעשיים  של  גניבות  ומעילות  הוא  חשבונית  המס  .  
לכאורה  ,  ניתן  היה  למנוע  חלק  מהגניבות  והמעילות  אילו  הקפידו  הכל  לדרוש  חשבונית  מס  .  
לדברי  רו"ח  ג'ק  בלנגה  ,  שותף  מנהל  מחלקת  מסים  במשרד  רוה"ח  פאהן  ,  קנה  ושות'  ,  חשבונית  מס  מהווה  בעיקרון  מעין  צ'ק  עובר  לסוחר  ,  מאחר  שהיא  מזכה  את  העוסק  המחזיק  אותה  כדין  לקבל  את  החזר  מע"מ  המצוין  בה  .  
"  עובדה  זו  גרמה  להתפתחות  של  ענף  בשוק  הישראלי  -  מסחר  בחשבוניות  פיקטיוויות  "  ,  אומר  בלנגה  ,  חבר  ראשות  ועדת  המסים  של  לשכת  רו"ח  .  
עשרות  רבות  של  מקרים  מתגלים  ונחקרים  על  ידי  רשויות  המס  ובתי  המשפט  מדי  שנה  .  
להערכתו  ,  לא  מן  הנמנע  שקיימים  מקרים  רבים  אחרים  שלא  נתפסו  .  
לאור  חשיבותה  הרבה  של  חשבונית  המס  ,  נקבעו  על  ידי  רשויות  המס  השונות  כללים  מנחים  -  אזרחיים  ופליליים  -  בעניין  אופן  הוצאתה  וחובת  דרישתה  של  החשבונית  .  
על  פי  חוק  מס  ערך  מוסף  ,  עוסק  חייב  להוציא  לקונה  חשבונית  וחייב  למוסרה  לקונה  אם  נדרש  לכך  .  
יתרה  מכך  ,  קונה  שהוא  עצמו  עוסק  ,  שרכש  נכסים  או  שירותים  (  לפחות  230  שקל  ,  נכון  prefix=ל  -  2000  )  לצורכי  עסקו  ,  חייב  לדרוש  מהמוכר  חשבונית  מס  .  
נשאלת  השאלה  אם  הוצאת  חשבונית  מס  על  ידי  העוסק  מחייבת  את  מסירתה  בפועל  לקונה  ,  או  אם  הפקת  החשבונית  על  ידי  העוסק  ,  כולל  הפקה  למאגר  אלקטרוני  ,  מהווה  "  הוצאה  "  לעניין  חוק  מע"מ  .  
לדברי  בלנגה  ,  שסקר  פסקי  דין  בנושא  ,  אין  בחוק  מע"מ  הגדרה  למונח  "  הוצאה  "  ,  ועל  פי  בדיקה  מילונית  לא  ניתן  לקבוע  חד  משמעית  אם  המונח  מחייב  מסירה  כלפי  גוף  אחר  .  
ברם  ,  אומר  בלנגה  ,  "  ניתן  להבין  מהוראות  ניהול  ספרים  כי  מטרתה  הסופית  של  החשבונית  היא  להימסר  לקונה  "  .  
רו"ח  בלנגה  מזכיר  כי  בעניין  חובת  הוצאת  חשבונית  מס  ודרישת  חשבונית  מס  ,  ייתכנו  השלכות  פליליות  כמפורט  בחוק  מע"מ  .  
על  פי  סעיף  (  117  א  )  לחוק  מע"מ  ,  קיימת  אחריות  פלילית  (  עד  שנת  מאסר  )  משני  צדי  המתרס  -  הן  למוכר  והן  לקונה  -  בעסקה  בה  לא  הוצאה  חשבונית  מס  מצד  המוכר  ולא  התקבלה  חשבונית  בפועל  על  ידי  קונה  החייב  במס  .  
"  אנו  בדעה  כי  קיימת  חובה  למסור  לקונה  כל  חשבונית  המופקת  במהלך  העסקים  הרגיל  ,  וכן  קיימת  חובה  לקונים  החייבים  במס  לדרוש  חשבונית  בכפוף  לתנאים  שנקבעו  "  ,  מסכם  בלנגה  .  
ומכאן  שאזרח  מן  השורה  ,  שאינו  עוסק  ,  אינו  חייב  לדרוש  חשבונית  .  
אבל  ,  באופן  פרדוקסלי  ,  מי  שסוחרים  בחשבוניות  פיקטיוויות  מקפידים  "  לדרוש  "  prefix=ו  "  לקבל  "  חשבונית  ;  הם  נלכדים  כאשר  מתברר  שאין  תמורה  מלאה  לחשבונית  שהוצאה  ,  ושלא  שולם  בגינה  מלוא  הסכום  שנקוב  בה  .  
עוסקים  "  בעייתיים  "  האם  ניתן  לחסום  מעילות  וגניבות  באמצעות  איסור  פעילות  לפי  חוק  מע"מ  על  עסקים  "  בעייתיים  "  ?  
הכוונה  היא  לעוסקים  בעלי  חובות  ועבירות  ,  שפותחים  חברות  חדשות  ונחשדים  בכך  שכוונתם  אינה  אלא  לקבל  החזרי  מס  תשומות  ולהנפיק  חשבוניות  מס  ,  בלא  להעביר  תשלומי  מע"מ  למדינה  .  
ואולם  חברה  היא  אישיות  משפטית  עצמאית  ,  וגם  אם  פלוני  נמצא  בחובות  אין  זה  קל  ופשוט  לחשוד  בו  מראש  ולמנוע  ממנו  רישום  ,  מה  גם  שמניעה  כזו  פוגעת  בחופש  העיסוק  שלו  .  
לדברי  עו"ד  יעקב  פוטשבוצקי  ,  מומחה  לחוק  מע"מ  ,  השאלה  היא  איפוא  עד  כמה  רחב  שיקול  הדעת  שהוקנה  למנהל  המכס  והמע"מ  לרישום  עיסוק  כשנוסח  החוק  הוא  (  ס'  52  )  :  "  אדם  שהוכיח  להנחת  דעתו  של  המנהל  שהוא  מקים  עסק...".  לדברי  פוטשבוצקי  ,  במקרים  קיצוניים  ניתן  לקחת  בחשבון  את  אירועי  העבר  ,  ואולם  לפני  הסירוב  הקיצוני  לפתוח  תיק  ולמנוע  עיסוק  לחלוטין  ניתן  להתנות  את  פעילותו  של  עוסק  בתנאים  שמאפשרים  פיקוח  על  הפעילות  וצמצום  של  האפשרות  לנצלה  לרעה  .  
שני  שופטים  הציעו  באחרונה  פתרונות  יצירתיים  בעניין  זה  .  
שופט  בית  המשפט  המחוזי  בבאר  שבע  ,  אליעזר  ריבלין  ,  בפסק  הדין  בעניין  "  הואשלה  "  ,  פסק  שלמעשה  לא  מבוקש  כלל  להקים  עסק  חדש  ,  אלא  להמשיך  את  העסק  הקיים  והבעייתי  באמצעות  שם  נוסף  ;  לפיכך  ,  צודק  מנהל  תחנת  מע"מ  בסירובו  לפתוח  את  התיק  .  
למעשה  ,  בנסיבות  העניין  ,  עולה  מדברי  בית  המשפט  שההנמקה  היא  מלאכותית  .  
שופט  בית  המשפט  המחוזי  בחיפה  ,  ד"ר  דן  ביין  ,  בפסק  הדין  בעניין  "  אלבישר  "  ,  פסק  שיש  לרשום  את  העוסק  רישום  עראי  ,  על  מנת  לאפשר  מעקב  אחר  פעילותו  .  
פוטשבוצקי  אומר  כי  "  לשני  הפתרונות  השלכות  '  סביבתיות'  בתחום  הפיסקלי  ובתחומים  אחרים  ,  ודומה  שהשופטים  הנכבדים  לא  היו  ערים  לכך  .  
לא  למותר  לציין  שחוק  מע"מ  כולל  סעיפים  שונים  שמאפשרים  למנהל  ,  במקרים  הראויים  ,  לפקח  על  הוצאה  של  חשבוניות  מס  ,  למנוע  החזרי  מס  תשומות  ,  ואף  לבטל  רישום  שבוצע  שלא  כדין  -  לרבות  ביטול  רטרואקטיווי  "  .  
