עדכון  אחרון  -  03:29  04/03/01  העבודה  /  המאבק  הבא  הצפוי  במפלגה  :  בחירת  היו"ר  הזמני  השרים  המיועדים  פועלים  לטרפד  את  בחירת  ביילין  מאת  יוסי  ורטר  ההתמודדות  על  תפקידי  שרים  במפלגת  העבודה  הסתיימה  ,  ובאופק  הקרוב  כבר  מבצבץ  המאבק  הבא  :  בחירת  יו"ר  זמני  למפלגה  .  
השר  יוסי  ביילין  ,  שעתיד  להישאר  ללא  תעסוקה  פוליטית  עם  הקמת  הממשלה  ,  הודיע  כי  יתמודד  על  התפקיד  .  
בצעדו  זה  ביקש  ביילין  לאלץ  את  שמעון  פרס  לסגת  מכוונתו  להנהיג  זמנית  את  העבודה  .  
אך  לפרס  -  שהודיע  בעבר  כי  ייקח  על  עצמו  את  התפקיד  בתנאי  שלא  ייאלץ  להתמודד  -  יש  הרהור  שני  .  
שלשום  נפגשו  פרס  וביילין  ,  ופרס  לא  שלל  את  האפשרות  שיתמודד  בכל  זאת  .  
הוא  אמור  להחליט  לאחר  הצגת  הממשלה  .  
ביילין  מצהיר  כי  לא  יתמודד  מול  פרס  ,  אך  כבר  החל  לעשות  נפשות  לבחירתו  ,  כדי  להאיץ  את  פרישתו  של  פרס  .  
אתמול  הוא  נפגש  עם  פעילים  ערביים  ומלשכתו  נמסר  כי  הפעילים  האיצו  בו  להתמודד  ,  בנימוק  שאין  לעמוד  בפניו  :  רק  אתה  ,  אמרו  לו  ,  תוכל  למנוע  את  פרישתם  של  אלפי  חברים  ערבים  המוחים  על  ההצטרפות  לממשלתו  של  אריאל  שרון  .  
תמיכתם  של  הערבים  במועמדות  ביילין  היתה  הראשונה  בשרשרת  .  
השניה  היתה  זו  של  התק"מ  ,  הגוש  הגדול  ביותר  במרכז  העבודה  ,  שחבריו  מתכוונים  להתגייס  למען  ביילין  .  
בימים  הקרובים  יודיעו  אישים  נוספים  ,  מהפוליטיקה  ומחוצה  לה  ,  על  תמיכתם  בביילין  .  
רצונו  של  ביילין  לעמוד  בראש  העבודה  בחודשים  הקרובים  מדיר  שינה  מעיניהם  של  השרים  המיועדים  :  הם  חוששים  כי  ביילין  ינצל  את  מעמדו  כיו"ר  זמני  כדי  להסית  את  חברי  המפלגה  נגד  נציגיהם  בממשלת  האחדות  .  
ביילין  ,  כיו"ר  פעיל  ומלא  יוזמות  ,  יוכל  לכנס  את  הלשכה  והמרכז  בכל  עת  ,  לקיים  דיונים  רעיוניים  מקבילים  לדיוני  הממשלה  ,  ליזום  החלטות  נגד  הממשלה  ,  ובקיצור  :  לשלהב  את  הרוחות  במפלגה  נגד  ממשלת  האחדות  ,  ולהקשות  על  שרי  העבודה  להישאר  בה  .  
"  נעשה  הכל  כדי  שהוא  לא  יהיה  היו"ר  "  ,  אמרו  אתמול  מקורבי  השרים  המיועדים  ,  "  בתקופה  כזו  ברור  שהיו"ר  הזמני  חייב  להיות  אדם  התומך  בממשלה  "  .  
ביילין  עשוי  לגלות  כי  המכשול  הראשון  בדרכו  ללשכת  יו"ר  המפלגה  הוא  מזכ"ל  העבודה  ,  רענן  כהן  ,  אחד  מהשרים  שיכהנו  בממשלה  .  
לכהן  יש  שתי  סיבות  טובות  להשאיר  את  ביילין  על  הקרח  :  1  .  
הוא  חושש  מהשפעתו  השלילית  של  ביילין  על  יציבות  הממשלה  .  
2  .  
כל  עוד  אין  יו"ר  זמני  ,  הוא  מנהל  את  העניינים  במפלגה  .  
כהן  אמר  אתמול  prefix=ל  "  הארץ  "  כי  אין  לו  מושג  מתי  יכונס  המרכז  שבו  ייבחר  היו"ר  הזמני  .  
"  קודם  כל  צריך  לבחור  לשכה  חדשה  ומועצות  סניפים  ,  שלא  נבחרו  כבר  עשר  שנים  "  ,  אמר  כהן  ,  "  בקשר  ליו"ר  הזמני  ,  אני  שומע  על  ביילין  ועל  פרס  ,  ואיני  רוצה  לרסק  את  המפלגה  במאבק  של  מחנות  .  
חבל  ,  המפלגה  עלתה  על  מסלול  חיובי  בשתי  ישיבות  המרכז  האחרונות  ,  ואיני  רוצה  לקלקל  .  
נבחן  את  הכל  בזהירות  ובחיוב  "  .  
כחלק  מן  המאמצים  לטרפד  את  היבחרו  של  ביילין  ,  החלו  אנשיו  של  שר  הביטחון  המיועד  בנימין  בן  אליעזר  לפעול  לביטול  בחירת  היו"ר  הזמני  .  
ראש  מחוז  חיפה  בעבודה  ,  ישראל  סביון  ,  מנאמני  פואד  ,  הודיע  כי  מחוזו  מתנגד  לבחירת  יו"ר  זמני  "  שלא  יהיה  אלא  פרומו  מכוער  לבחירת  היו"ר  הקבוע  "  .  
סביון  מוכן  אפילו  לקבל  את  כהן  ,  יריבו  הגדול  ,  כיו"ר  בפועל  ,  רק  לא  לראות  שם  את  ביילין  .  
לבן  אליעזר  ,  המתמודד  על  ראשות  המפלגה  מול  אברהם  בורג  ,  יש  הכי  הרבה  מה  להפסיד  מפרישה  מוקדמת  של  העבודה  מהממשלה  .  
כדי  לשפר  את  מצבו  במפלגה  הוא  חייב  לבסס  את  מעמדו  כשר  ביטחון  .  
שלשום  במרכז  המפלגה  הוא  זכה  אמנם  בתפקיד  הנכסף  ,  אך  הוא  לא  סחף  את  המרכז  .  
רק  45  אחוז  מהמצביעים  תמכו  בו  .  
כל  היתר  ,  שתמכו  בוילנאי  ובסנה  ,  נחשבים  ברובם  לתומכיו  של  אברהם  בורג  או  לפחות  ,  למתנגדי  בן  אליעזר  .  
במחנהו  של  בן  אליעזר  נדלקה  נורת  אזהרה  .  
בן  אליעזר  ואנשיו  חוששים  כי  אם  ביילין  ,  שתומך  בבורג  ,  ייבחר  ,  הוא  יסייע  לבורג  במאבקו  על  ראשות  העבודה  .  
ביילין  יכול  לפעול  כדי  שמועד  הפריימריס  ייקבע  בהתאם  לרצונו  של  בורג  ,  כלומר  ,  מהר  ככל  האפשר  .  
הוא  ובורג  יכולים  יחדיו  ,  "  לקרקס  "  באופן  קבוע  כמעט  את  עמיתיהם  בממשלה  בעלת  הרוב  הימני  ולגרום  להם  להראות  prefix=כ  "  סמרטוטי  רצפה  "  ,  כפי  שהבטיח  אחד  ממתנגדי  האחדות  .  
אם  יש  נושא  חם  שעליו  אפשר  לעשות  הון  פוליטי  ,  זהו  הביטחון  .  
לבן  אליעזר  יש  סיבה  טובה  לחשוש  מפעילות  נגד  של  בורג  ,  ביילין  ואולי  גם  של  בן  עמי  ורמון  ,  אם  גם  הם  יחליטו  להתמודד  .  
בורג  וסנה  ניסו  לשכנע  את  וילנאי  לסגת  יום  לפני  ההתמודדות  במרכז  ,  התכנסו  בביתו  של  בורג  בנטף  שניים  מהמתמודדים  לתפקיד  שר  הביטחון  :  אפרים  סנה  ומתן  וילנאי  .  
סנה  תומך  בבורג  לראשות  העבודה  .  
בידיו  של  סנה  היו  סקרים  שנעשו  במרכז  המפלגה  ,  לפיהם  ,  אם  וילנאי  יסיר  את  מועמדותו  ,  סנה  ינצח  את  בן  אליעזר  במאבק  על  תיק  הביטחון  .  
סנה  ובורג  ניסו  לשכנע  את  וילנאי  לסגת  מכוונתו  להתמודד  :  סנה  ,  בגלל  התפקיד  .  
בורג  ,  בגלל  רצונו  להחליש  את  מעמדו  של  בן  אליעזר  ,  המתמודד  מולו  על  ראשות  העבודה  .  
סנה  הבטיח  לוילנאי  תמיכה  בסיבוב  השני  ,  אם  לא  יתמודד  על  הביטחון  ,  אך  וילנאי  סירב  להשתכנע  .  
הוא  הציג  סקרים  שנעשו  בציבור  הרחב  ,  לפיהם  הוא  פופולרי  יותר  מסנה  ובן  אליעזר  .  
"  דיברנו  כצנחן  אל  צנחן  "  ,  אומר  סנה  ,  "  אני  משוכנע  שאם  הוא  היה  יורד  ,  אני  הייתי  נבחר  לתפקיד  שר  הביטחון  "  .  
