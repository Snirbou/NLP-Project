עדכון  אחרון  -  10:31  02/03/01  הר  חומה  בחצי  מחיר  מאת  דניאל  בן  סימון  הסוחרים  יושבים  בכניסה  לחנויות  בעיר  העתיקה  ומתחננים  לפני  המבקרים  הנדירים  .  
גם  להר  חומה  לא  באים  עוד  לקניות  ,  ואיש  אינו  רוכש  שם  דירות  במחיר  מוזל  .  
מצוקת  החודשים  האחרונים  ניכרת  בצד  הישראלי  והפלשתיני  כאחד  הר  חומה  .  
העבודות  נמשכות  ,  השלטים  מבטיחים  איכות  חיים  נדירה  ,  אך  עתידה  של  השכונה  אינו  מזהיר  תצלום  :  אלכס  ליבק  הנופים  המוסתרים  תלמידי  בית  הספר  בגילה  לא  רואים  עוד  את  בית  ג'אלה  .  
קירות  בטון  חדשים  מקיפים  את  המוסד  שהם  לומדים  בו  ומשווים  לו  מראה  של  יעד  מבוצר  .  
תלמיד  סקרן  שירצה  לראות  את  הנוף  הנשקף  מן  החצר  ,  ייאלץ  לטפס  על  החומה  .  
לא  לפני  זמן  רב  עוד  טיילו  התלמידים  עד  לפאתי  העיירה  הפלשתינית  ,  שנודעה  באופיה  השלו  .  
גם  תושבי  בית  ג'אלה  נהגו  לטייל  בגניה  הציבוריים  של  גילה  ועשו  את  קניותיהם  במרכז  המסחרי  שברחוב  הראשי  .  
בחודשים  האחרונים  השתנו  ללא  הכר  חייהם  של  תושבי  גילה  ובית  ג'אלה  .  
המלחמה  הותירה  צלקות  כאן  ושם  .  
בבית  ג'אלה  נראות  בבירור  הפגיעות  של  האש  הישראלית  שנורתה  בתגובה  לירי  על  גילה  .  
קירות  שהתמוטטו  ,  חלונות  שנעלמו  וחורים  ענקיים  שנפערו  בחזית  הבתים  .  
מה  שמכונה  בעגה  הצבאית  "  מקורות  הירי  "  נהפך  לעיי  חורבות  בעקבות  עוצמת  התגובה  .  
גם  גילה  נפגעה  .  
ברדת  החשיכה  רחובותיה  מתרוקנים  והתושבים  מסתגרים  בבתיהם  מחשש  להתלקחות  נוספת  .  
הרחובות  השוכנים  מול  היישוב  הפלשתיני  נכנסים  לכוננות  ספיגה  והאורות  בהם  כבים  כדי  להקשות  על  מלאכת  היורים  הפלשתינאים  .  
חומות  מגן  חדשות  מזדקרות  ברחובות  הקדמיים  ,  מסתירות  מאחוריהן  קטעי  נוף  ומשבשות  את  הרצף  האקולוגי  הטבעי  .  
המראה  אינו  מלבב  במיוחד  .  
אולי  משום  כך  ציירו  אמנים  עולים  מחבר  העמים  על  החומות  את  קטעי  הנוף  החסרים  ,  כדי  ליצור  תחושה  מדומה  של  הרמוניה  עם  הטבע  .  
כך  מופיעים  נופיה  של  בית  ג'אלה  בשני  ממדים  :  במציאות  ועל  חומות  המגן  .  
הצבא  הרחיב  את  אחיזתו  בשכונה  הדרומית  הזאת  .  
בתחילה  הציב  חיילים  על  הגגות  ,  אחר  כך  שלח  שני  טנקים  ,  ועתה  הקים  מחנה  צבאי  לכל  דבר  על  הרכס  שמפריד  בין  גילה  לבית  ג'אלה  .  
החיילים  נעו  קדימה  .  
רק  כמה  מאות  מטרים  מפרידים  ביניהם  לבין  בתיה  הקדמיים  של  העיירה  הפלשתינית  .  
שני  הטנקים  מכוונים  את  קניהם  לעברה  ,  לכל  צרה  שתבוא  .  
הלחם  הוא  כמו  גלגל  לא  הרחק  משם  ,  בהר  חומה  ,  מתנהלות  עבודות  הבנייה  בשכונה  היהודית  החדשה  השוכנת  בדרומה  של  ירושלים  .  
כאן  בונים  אלפי  יחידות  דיור  ,  סוללים  כבישים  חדשים  וכבישים  עוקפים  לקראת  היום  שבו  תצטרף  שכונת  הר  חומה  לטבעת  השכונות  היהודיות  ממזרח  שנבנו  אחרי  מלחמת  ,  1967  על  אדמות  שרובן  הופקעו  מידי  הפלשתינאים  .  
על  הר  חומה  צומח  יער  של  הקרן  הקיימת  לישראל  ,  שניטע  חודשים  אחדים  אחרי  מלחמת  ששת  הימים  כרמז  על  הצפוי  לאדמת  ההר  .  
פעם  ,  ברגע  של  חולשה  ,  הודה  טדי  קולק  ,  כי  העצים  ניטעו  על  ידי  יערני  הקרן  הקיימת  ,  כדי  למנוע  מהפלשתינאים  באזור  להקים  בתים  על  ההר  .  
המטרה  ,  סיפר  קולק  באחד  הדיונים  של  מועצת  העיר  ,  היתה  להבטיח  שהגבעות  הללו  יהיו  לשכונה  יהודית  נוספת  ויבטיחו  רצף  יהודי  בדרומה  של  עיר  הבירה  .  
אחרי  עתירות  ודיונים  משפטיים  מייגעים  ,  אושרה  בנייתה  של  השכונה  היהודית  prefix=ב  -  יחידות  דיור  ,  שאכלוסן  עשוי  להגדיל  את  אוכלוסיית  העיר  prefix=ב  -  30  אלף  תושבים  .  
קצב  הבנייה  השתנה  על  פי  האקלים  הפוליטי  ששרר  בישראל  .  
במשך  כהונתה  של  ממשלת  נתניהו  גבר  החשש  שהבנייה  בהר  המופקע  תצית  רגשות  זעם  בקרב  הפלשתינאים  .  
בלא  שהצהיר  על  כך  ,  הקפיא  למעשה  ראש  הממשלה  נתניהו  את  הבנייה  .  
יורשו  ,  אהוד  ברק  ,  הורה  להאיץ  את  בניית  השכונה  .  
העבודות  עדיין  נמשכות  ,  השלטים  מבטיחים  איכות  חיים  נדירה  ,  אך  עתידה  של  השכונה  הזאת  אינו  מזהיר  .  
בשכונת  גינות  שמואל  ,  שנועדה  לציבור  הדתי  -  הלאומי  ,  בונים  דירות  גן  ופנטהאוזים  .  
לקונים  מובטחים  שישה  חדרים  ,  מחסן  וגינה  צמודה  לכל  דירה  וגם  רמת  גימור  גבוהה  .  
בשכונת  נופי  יהודה  נבנים  פנטהאוזים  prefix=ל  "  ציבור  איכותי  "  .  
לקונים  מוצע  מפרט  אטרקטיווי  :  אינטרקום  עם  טלוויזיה  במעגל  סגור  ,  מערכת  מיזוג  אוויר  מיני  מרכזי  ,  ארונות  מטבח  מעץ  סנדוויץ'  ,  ריצוף  קרמיקה  יוקרתי  ,  אמבטיה  עם  ג'קוזי  ותריסי  חשמל  .  
מוחמד  בא  הבוקר  לעבודה  באתר  .  
הוא  מתגורר  בשטחי  הרשות  הפלשתינית  ועובד  אצל  קבלנים  יהודים  prefix=כ  -  25  שנה  .  
במשך  ארבעה  חודשים  נאלץ  להסתגר  בביתו  בגלל  סגר  ,  כתר  ,  עוצר  או  בשל  מצב  רוחם  של  חיילים  במחסום  .  
ביום  ראשון  השבוע  הרגיש  שהוא  משתגע  והודיע  לאשתו  שהוא  מתכוון  לעקוף  את  המחסום  .  
על  השאלה  מה  יקרה  אם  יתפסו  אותו  החיילים  ,  השיב  לה  מוחמד  בנחישות  שהוא  הולך  על  החיים  ועל  המוות  .  
"  הגעתי  למצב  שאין  לי  אוכל  לתת  לילדים  שלי  "  ,  אמר  למחרת  ,  אחרי  שמשימתו  צלחה  .  
"  אז  אמרתי  שאם  יתפסו  אותי  החיילים  ,  לא  אבוא  אליהם  .  
אמרתי  לאשתי  שאני  אמשיך  לברוח  עד  שהכדור  ייכנס  בגב  שלי  ויהרוג  אותי  .  
זהו  ,  אין  טעם  לחיים  האלה  .  
או  שיש  פרנסה  או  שעדיף  למות  "  .  
הוא  בן  39  ואב  prefix=ל  -  13  ילדים  .  
לפני  שנה  נולד  לו  נכד  ראשון  מבנו  הבכור  ,  בקרוב  צפויה  בתו  ללדת  נכד  נוסף  .  
מוחמד  אומר  שאין  שמחה  גדולה  יותר  ממשפחה  גדולה  .  
כשהביא  ילדים  לעולם  לא  חשב  שיגיע  יום  ויתקשה  להאכילם  .  
הוא  האמין  שיש  בכוחו  לחנך  אותם  להיות  בני  אדם  טובים  ומועילים  לחברה  .  
"  אבל  "  ,  הוא  אומר  ,  "  אף  פעם  לא  חשבתי  שלא  יהיה  לי  כסף  לתת  להם  אוכל  .  
כל  החיים  שלי  עבדתי  עם  יהודים  וכבר  חמש  שנים  שאני  עובד  בשכונה  כטרקטוריסט  .  
אבל  מאז  האינתיפאדה  אני  לא  עובד  ונגמר  לי  הכסף  "  .  
מיד  אחרי  פרוץ  האינתיפאדה  באו  לביתו  נציגי  הרשות  הפלשתינית  בכפרו  .  
הם  פקדו  עליו  לעזוב  את  עבודתו  בהר  חומה  .  
זה  שטח  כבוש  ,  אמרו  לו  .  
מוחמד  אמר  להם  :  ושכונת  רמות  זה  לא  כבוש  ?  
ושכונת  גילה  זה  לא  שטח  כבוש  ?  
אז  איפה  אני  אעבוד  ומאיפה  אני  אשיג  כסף  ?  
כעבור  כמה  ימים  קיבל  600  שקלים  מהרשות  הפלשתינית  כמענק  ניחומים  על  הפיטורים  הכפויים  .  
"  מאז  "  ,  אמר  ,  "  לא  קיבלתי  שקל  אחד  מהם  "  .  
ביום  ראשון  בערב  צילצל  לקבלן  שהוא  עובד  אצלו  ובישר  לו  על  תוכניתו  לשוב  לעבודה  .  
בבואו  לאתר  גילה  שהטרקטור  מחכה  לו  כמו  ידיד  נאמן  .  
גם  חבריו  היהודים  קיבלו  את  פניו  במלים  חמות  .  
מוחמד  התקשה  להסתיר  את  התרגשותו  .  
הקונפליקט  הפנימי  המשיך  לייסר  אותו  .  
מצד  אחד  ,  שאף  להזדהות  עם  המאבק  של  חבריו  הפלשתינאים  ,  מצד  אחר  יש  לו  בבית  13  פיות  רעבים  .  
כדי  להקל  את  מצוקתו  עשה  בדיקות  מקיפות  וגילה  שהיהודים  קנו  את  בעלותם  על  השכונה  כדין  .  
"  הגדולים  אצלנו  אומרים  לנו  שאסור  לעבוד  בהר  חומה  "  ,  סיפר  ,  "  אבל  אני  יודע  שהאדמה  שם  מכורה  .  
היהודים  קנו  אותה  "  .  
המאבק  הפנימי  הוכרע  איפוא  לטובת  הלחם  .  
"  מה  נעשה  ?  "  הצטדק  בנימה  של  תחינה  ,  "  מה  נעשה  שבנו  את  הלחם  כמו  גלגל  ?  
הוא  רץ  ואנחנו  רצים  אחריו  .  
ככה  החיים  "  .  
אילו  היה  בידיו  מספר  הטלפון  של  אריאל  שרון  ,  היה  מטלפן  אליו  ומשאיר  לו  הודעה  .  
"  אדוני  ראש  הממשלה  ,  מדבר  מוחמד  .  
אני  לא  יכול  להגיד  מה  השם  שלי  ואיפה  אני  גר  כי  אני  פוחד  שיפגעו  בי  ובמשפחה  שלי  .  
אני  מסכים  אתך  שיש  טרוריסטים  אצלנו  ,  אבל  שלא  יעשו  סגר  עלינו  כי  הסגר  עושה  טרוריסטים  חדשים  .  
מר  שרון  ,  אתה  יודע  מתי  הנמר  קופץ  על  הבן  אדם  או  על  החיה  כדי  לאכול  אותה  ?  
רק  כשהוא  רעב  .  
תן  לנמר  אוכל  ואתה  יכול  לשחק  אתו  כמו  כלב  .  
תחשוב  מה  קורה  לבן  אדם  שסוגרים  אותו  ארבעה  חודשים  בבית  .  
כבר  לא  אכפת  לו  מהחיים  ,  והוא  מוכן  להתאבד  ולקחת  עוד  יהודים  שימותו  אתו  "  .  
האוויר  הכי  טוב  בעולם  האירועים  השביתו  את  ביקורי  הקניות  של  הישראלים  בהר  חומה  .  
בקיץ  הקרוב  תושלם  בנייתה  של  השכונה  הראשונה  ,  שיהיו  בה  יותר  prefix=מ  -  יחידות  דיור  .  
הקבלנים  הורידו  מחירים  ,  המדינה  מציעה  מענקים  והבנקים  משווקים  משכנתאות  נדיבות  ,  אך  הרוכשים  מעדיפים  להמתין  לימים  טובים  יותר  .  
לדברי  אחד  העובדים  באתר  ,  "  לפי  מה  שאני  שומע  מבעל  הבית  ,  אין  הרבה  אנשים  שרוצים  לקנות  .  
הם  מפחדים  .  
אין  כביש  עוקף  ואין  ביטחון  "  .  
"  נכון  "  ,  הוסיף  מוחמד  ,  "  אף  אחד  לא  קונה  עכשיו  .  
הורידו  את  מחירי  הדירות  בחצי  ,  אבל  אף  אחד  לא  קונה  .  
בסוף  הם  יקנו  כי  בסוף  יהיה  שלום  .  
השלום  היה  בדרך  ,  אבל  הגדולים  שלנו  ושלכם  עצרו  אותו  כדי  לבדוק  אם  אפשר  לסמוך  על  הצד  השני  .  
ובינתיים  אנחנו  ואתם  אוכלים  אותה  "  .  
מוטי  ,  מפעיל  משאבת  בטון  ,  מפסיק  את  עבודתו  כדי  לעשן  סיגריה  .  
הוא  עוסק  ביציקה  ,  אבל  בימים  האחרונים  נאלץ  לשבות  ממלאכה  בגלל  הגשמים  .  
הבוקר  הבחין  שהפועלים  הפלשתינאים  שרויים  במצב  רוח  עצבני  .  
התפתח  ביניהם  ויכוח  על  המצב  .  
מוטי  אמר  שהם  אשמים  בכל  מה  שקורה  ,  הם  מצדם  הטיחו  בו  שהישראלים  אשמים  .  
"  הם  חושבים  שאם  הם  יירו  עלינו  ,  אז  אנחנו  נקום  ונסתלק  מפה  "  ,  הסביר  ,  "  אבל  אנחנו  לא  נזוז  מהר  חומה  כי  יש  פה  האוויר  הכי  טוב  שבעולם  .  
תאר  לעצמך  שאתה  קם  בבוקר  ,  פותח  חלון  ונושם  את  האוויר  הזה  .  
אין  הרגשה  טובה  יותר  בעולם  "  .  
אילו  רכש  דירה  בהר  חומה  ,  היה  בוחר  דירה  קרובה  ככל  האפשר  לירושלים  ,  ורחוקה  ככל  האפשר  משני  הכפרים  הפלשתיניים  שמקיפים  את  השכונה  משני  עבריה  -  אום  טובה  ובית  סחור  .  
"  מי  אמר  שאני  צריך  לקום  בבוקר  עם  הרעש  של  המואזין  ?  "  הקשה  .  
אריה  ,  מנהל  עבודה  באתר  ,  אומר  שאם  יימשך  המצב  ופועלי  הבנייה  הפלשתינאים  יוסיפו  להיעדר  מהעבודה  ,  לא  ירחק  היום  שבו  הפועלים  הזרים  יכבשו  את  שוק  הבנייה  בישראל  .  
באתר  שהוא  מנהל  עובדים  רק  פועלים  ממולדובה  .  
אריה  אומר  שהם  עובדים  מבוקר  עד  ליל  בגלל  800  הדולרים  שהם  מקבלים  בסוף  החודש  .  
"  זה  סכום  עתק  בשבילם  "  ,  הוא  אומר  .  
אילו  זה  היה  תלוי  בו  ,  הוא  היה  מסלק  את  הפועלים  הפלשתינאים  כבר  עתה  ודורש  מהמדינה  שתייבא  מאות  אלפי  זרים  שיחליפו  אותם  .  
"  הפועלים  הפלשתינאים  הרימו  את  האף  בזמן  האחרון  "  ,  הסביר  .  
"  הם  אפילו  מדברים  אתך  שווה  אל  שווה  .  
כאילו  שהם  במעמד  שווה  לנו  .  
הם  כבר  אומרים  לך  מתי  הם  באים  ומתי  הם  הולכים  .  
חוץ  מזה  ,  אני  רואה  את  השנאה  שיש  להם  בעיניים  .  
הם  לא  רוצים  רק  את  השטחים  ,  הם  רוצים  הכל  ,  כל  המדינה  "  .  
אריה  אינו  מוכן  לשמוע  דיבורים  על  רעב  ללחם  בקרב  הפלשתינאים  ,  שנגרם  בגלל  הסגר  ההרמטי  .  
"  בהתחלה  הוא  רוצה  לחם  "  ,  הוא  מטיח  בכעס  ,  "  אחר  כך  הוא  רוצה  את  השמנת  ואחר  כך  הוא  רוצה  את  הקצפת  ובסוף  הוא  ירצה  את  הלחם  שלנו  .  
לך  תסמוך  על  הפלשתינאים  האלה  "  .  
כיכר  השוק  ריקה  כמנהגו  בחודשים  האחרונים  ,  גם  השבוע  בא  עלי  ג'אדה  לרחבה  של  שער  יפו  ונעמד  במרכזה  ,  ממתין  שתיירים  יבקשו  ממנו  להובילם  במבוכיה  העקלקלים  של  העיר  העתיקה  .  
לחזהו  הצמיד  תעודה  של  מדריך  תיירים  .  
זה  חמישה  חודשים  שהתיירים  מדירים  את  רגליהם  מהעיר  העתיקה  מחשש  לביטחונם  .  
עלי  אומר  שהוא  לא  זוכר  יובש  תיירותי  כזה  מאז  שישראל  כבשה  את  החלק  המזרחי  של  העיר  .  
"  הפלאפון  שלי  היה  מצלצל  בלי  סוף  "  ,  נזכר  בימים  אחרים  ,  "  ואנשים  היו  מזמינים  אצלי  סיור  בעיר  העתיקה  .  
היו  אמריקאים  ואירופים  וישראלים  שהזמינו  אצלי  עבודה  .  
מה  עכשיו  ?  
אין  כלום  .  
את  הפלאפון  השארתי  בבית  .  
לא  שווה  אפילו  להדליק  אותו  .  
אם  אין  לבן  אדם  פרנסה  ,  זה  עלול  לשגע  אותו  .  
הוא  אפילו  מסוגל  להרוג  .  
תסתובב  בשוק  ותראה  מה  קורה  .  
אין  תיירים  והסוחרים  משחקים  שחמט  או  שש  בש  .  
זה  סימן  שאין  ביזנס  .  
זה  סימן  שהכול  מת  "  .  
עוד  הוא  מתנה  את  צרותיו  וכמה  שוטרי  סיור  חלפו  לידו  .  
עלי  זרק  לעברם  מבטים  של  איבה  .  
"  נמאס  כבר  מהכיבוש  המזוין  הזה  "  ,  אמר  בקול  ובעברית  רהוטה  ,  "  לאן  שאתה  הולך  ,  אתה  נתקל  בכיבוש  .  
אתה  הולך  לישון  ,  אתה  נתקל  בכיבוש  .  
אתה  קם  בבוקר  ,  אתה  נתקל  בכיבוש  .  
אתה  הולך  לאכול  ,  אתה  נתקל  בכיבוש  .  
אתה  שוכב  עם  אשתך  ,  אתה  נתקל  בכיבוש  .  
די  ,  מספיק  עם  זה  .  
צריך  לגמור  עם  הכיבוש  הזה  ולהתחיל  לחיות  כמו  בני  אדם  נורמליים  "  .  
לא  תמיד  היתה  זו  דרכו  .  
פעם  האמין  שהאלימות  היא  התרופה  למצוקותיו  של  האדם  ואף  התמכר  לה  .  
בעוון  פעילותו  נגזרו  עליו  17  שנים  בכלא  .  
באירוע  חבלני  prefix=ב  -  1968  שכונה  "  ליל  הרימונים  בירושלים  "  ,  השתתף  עלי  בהנחת  רימונים  ברחוב  שטראוס  בעיר  .  
בעקבות  הפיצוץ  נפצעו  תשעה  עוברי  אורח  .  
עלי  נידון  prefix=ל  -  20  שנה  בכלא  והשתחרר  כעבור  17  שנים  הודות  לעסקת  ג'יבריל  .  
היום  הוא  בוחל  בכל  סוג  של  אלימות  .  
לדעתו  ,  אין  דבר  נורא  יותר  מאם  שמתאבלת  על  בנה  .  
מצוקת  החודשים  האחרונים  גרמה  לו  להאמין  שהסכסוך  הארוך  בין  הישראלים  לפלשתינאים  מתקרב  לסיומו  .  
לא  בהשראת  מנהיגי  שני  הצדדים  ,  שלהם  הוא  רוחש  בוז  עמוק  ,  אלא  בגלל  האנשים  הפשוטים  בשני  העמים  .  
"  לא  רק  הצד  שלנו  סובל  "  ,  הסביר  ,  "  גם  הצד  שלכם  סובל  מאוד  .  
אני  מצלצל  לנהגים  ולמדריכי  תיירים  הישראלים  ושואל  מה  שלומם  .  
הם  אומרים  לי  :  '  עלי  ,  אתה  לא  יכול  לתאר  לעצמך  .  
המצב  על  הפנים  .  
עוד  מעט  לא  יהיה  לנו  מה  לאכול  '  .  
אז  אני  אומר  ככה  :  המצוקה  האיומה  הזאת  תדחוף  את  שני  הצדדים  למצב  של  אין  ברירה  ,  למצב  שיהיו  חייבים  למצוא  פתרון  .  
אף  על  פי  שכולנו  סובלים  ,  אני  רואה  אור  בקצה  המנהרה  .  
כולם  מתעייפים  מהמצב  ויעברו  עוד  כמה  חודשים  ,  אבל  בסוף  יהיה  פתרון  .  
אני  רואה  שהישראלים  מתחילים  להתפכח  מהכיבוש  .  
הם  מבינים  שאי  אפשר  לדכא  עם  אחר  .  
הם  מבינים  שאי  אפשר  לבנות  את  העושר  שלהם  על  חורבנו  של  עם  אחר  .  
אני  אומר  שרק  הישראלים  יכולים  להביא  את  ההצלה  לעם  הפלשתיני  .  
וזה  יקרה  בקרוב  כי  אנחנו  והישראלים  קשורים  זה  לזה  בטבור  .  
ביום  שנהיה  שווים  זה  לזה  ,  יהיה  טוב  לשני  העמים  "  .  
רק  דבר  אחד  מצער  אותו  במיוחד  בתהליך  הגאולה  הזה  .  
"  לרוע  המזל  ,  העם  הישראלי  מגיע  למסקנות  הנכונות  רק  אחרי  שהוא  משלם  ביוקר  על  הטעויות  שלו  וחייו  נתונים  בסכנה  "  .  
הסוחרים  יושבים  בכניסה  לחנויות  ומתחננים  לפני  המבקרים  הנדירים  .  
"  ברוכים  הבאים  "  ,  הם  פונים  אליהם  בכל  שפה  אפשרית  .  
אך  הזרם  כה  דליל  ,  עד  שאפשר  לראות  בקלות  ממעלה  השוק  את  סופו  .  
רבים  מהסוחרים  סגרו  את  החנויות  ,  מתקשים  לשאת  בהוצאות  האחזקה  .  
בכניסה  לכנסיית  הקבר  יושבים  עשרות  מדריכים  חסרי  מעש  ,  ממתינים  לישועה  .  
אחדים  משחקים  קלפים  ,  אחרים  שש  בש  .  
ברובע  המוסלמי  פשטה  שמועה  רעה  .  
בעל  חנות  למוצרי  חשמל  אומר  שהרדיו  הפלשתיני  הודיע  לפני  כמה  דקות  על  התקפה  של  חיל  האוויר  הישראלי  על  עזה  .  
"  יש  כבר  100  נפגעים  "  ,  אומר  הסוחר  בוודאות  .  
מוסיקת  הרקע  מתחלפת  בדברי  הקריין  הפלשתינאי  שמדווח  מזירת  הקרב  .  
כעבור  זמן  קצר  מתברר  שהיתה  זו  פנטסיה  נוספת  של  השידור  הפלשתיני  .  
המסעדה  של  אבו  שוקרי  ברובע  המוסלמי  ידעה  ימים  יפים  יותר  .  
בעבר  הלא  רחוק  משכה  אליה  ישראלים  וזרים  שבאו  לטעום  את  החומוס  המפורסם  שלה  .  
באמצע  השבוע  היה  המקום  שומם  .  
הבעלים  עמדו  במרכז  המסעדה  ,  חסרי  אונים  ,  כמי  שעולמם  חרב  עליהם  .  
"  אני  לא  זוכר  מצב  כזה  מאז  תחילת  הכיבוש  "  ,  חזר  ואמר  עלי  ג'אדה  ,  "  כל  הכסף  נגמר  .  
גם  הכסף  שהיה  מתחת  לבלטה  .  
פשוט  אין  כסף  ועוד  מעט  לא  יהיה  לאנשים  מה  לאכול  "  .  
