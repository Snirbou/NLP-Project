עדכון  אחרון  -  13:27  05/03/01  משפט  קהלני  נפתח  בעדות  ראש  לשכת  המפכ"ל  לשעבר  מאת  צבי  הראל  קהלני  בבית  המשפט  היום  .  
ארבעה  סעיפי  אישום  תצלום  :  מוטי  קמחי  בבית  משפט  השלום  בתל  אביב  נפתח  הבוקר  משפטו  של  השר  לשעבר  לביטחון  פנים  ,  אביגדור  קהלני  ,  שהיה  ממונה  על  המשטרה  בין  יוני  1996  ליולי  1999  .  
קהלני  מואשם  בארבע  עבירות  הקשורות  לניסיון  לסייע  לעופר  נמרודי  :  שיבוש  מהלכי  משפט  ,  הפרת  אמונים  ,  גילוי  בהפרת  חובה  והדחה  בחקירה  .  
כתב  אישום  בפרשה  זו  הוגש  גם  נגד  ניצב  בדימוס  יוסי  לוי  ,  שהיה  ראש  המטה  המבצעי  של  השר  לביטחון  פנים  ,  ומשפטו  הסתיים  לאחרונה  בעסקת  טיעון  .  
דמות  מפתח  בכתב  האישום  נגד  קהלני  הוא  תת  -  ניצב  אילן  פרנקו  ,  שמתחילת  1998  עד  מאי  2000  היה  ראש  לשכת  מפכ"ל  המשטרה  ועוזרו  .  
בתוקף  תפקידיהם  של  לוי  ופרנקו  ,  הם  נמצאו  במרכזם  של  קשרי  העבודה  בין  לשכות  המפכ"ל  והשר  לביטחון  פנים  -  גם  בעניין  חקירות  רגישות  בעלות  עניין  ציבורי  .  
פרנקו  העיד  היום  כי  ניצב  לוי  מהמשרד  לביטחון  פנים  פנה  אליו  כמה  פעמים  בעניין  החקירות  נגד  נמרודי  .  
לדברי  פרנקו  ,  הוא  השיב  ללוי  בתשובות  של  כן  ולא  .  
פרנקו  הוסיף  כי  כאשר  ידע  על  הסכם  עד  המדינה  בחקירת  נמרודי  ,  אישר  שנחתם  הסכם  כזה  .  
