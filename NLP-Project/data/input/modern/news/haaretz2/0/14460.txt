עדכון  אחרון  -  04:37  01/03/01  מדיני  /  קווי  היסוד  המוסכמים  לא  ימנעו  את  המחלוקת  על  עתיד  ההתנחלויות  המבודדות  בדרך  לאחדות  :  לפרס  אין  אשליות  אבל  יש  תוכניות  מאת  אלוף  בן  שמעון  פרס  זוכר  היטב  את  היום  שבו  ישב  לצידו  של  דוד  בן  גוריון  ,  וללשכתו  של  "  הזקן  "  נכנס  בפעם  הראשונה  הקצין  הצעיר  אריאל  שרון  .  
בעוד  כמה  ימים  יתיישב  שרון  בכסאו  של  בן  גוריון  ,  ולצידו  יכהן  פרס  ,  כשר  החוץ  והנציג  הבכיר  של  מפלגת  העבודה  .  
למרות  ידידותם  ארוכת  השנים  ,  השניים  טרם  התפנו  לשיחה  מדינית  מאז  הבחירות  ,  ולו  כדי  למנוע  מראית  עין  של  עסקה  פוליטית  ביניהם  .  
שרון  מכיר  את  עמדותיו  של  פרס  ,  שאינן  חדשות  ,  ואין  בכוונתו  לשנותן  בגלל  כניסתו  לממשלה  .  
לפרס  אין  אשליות  .  
העם  העלה  את  שרון  לשלטון  ,  והעבודה  אינה  יכולה  להתנהג  כאילו  זכתה  בבחירות  .  
הוא  העדיף  את  תיק  החוץ  בממשלת  שרון  על  פני  משרד  הביטחון  ,  כיוון  שלדעתו  ,  המשימה  החשובה  ביותר  כיום  היא  הוצאת  המדינה  מהסבך  שאליו  נקלעה  .  
כשר  החוץ  ,  יוכל  לנקוט  יוזמות  ולאמץ  את  ראשו  לפתרונות  יצירתיים  בתחומים  שהוזנחו  עד  עכשיו  ,  הכלכלי  והאמוציונלי  .  
אילו  היה  בוחר  בתיק  הביטחון  ,  ונוקט  איפוק  בשטחים  -  כפי  שצריך  לדעתו  -  הצבא  היה  טוען  שפרס  לא  נותן  לו  לנצח  ,  והמתנחלים  היו  מאשימים  אותו  שאינו  מאפשר  להם  להתגונן  .  
קווי  היסוד  המשותפים  של  ממשלת  האחדות  ,  נראים  לו  כבסיס  אפשרי  להתקדמות  מדינית  :  הליכוד  הסכים  שהחלטות  242  prefix=ו  -  338  (  שטחים  תמורת  שלום  )  חלות  על  המו"מ  עם  הפלשתינאים  ,  שלא  יוקמו  התנחלויות  חדשות  ,  שיהיו  פשרות  כואבות  עם  היערכות  מחדש  בשטחים  ,  ושהסדר  ביניים  ,  אם  יושג  ,  יהיה  בדרך  להסדר  הקבע  ולא  במקומו  .  
אבל  ההסכמות  הכלליות  האלה  לא  ימנעו  את  המחלוקת  הקשה  הצפויה  בממשלה  בשאלת  עתידן  של  ההתנחלויות  המבודדות  .  
פרס  סבור  שיש  בעיה  עם  היערכות  ההתנחלויות  ,  במיוחד  בנצרים  ,  שבה  נהרגו  כבר  תשעה  חיילים  מתחילת  האינתיפאדה  בספטמבר  .  
הוא  לא  יתבטא  עכשיו  בזכות  הזזת  התנחלויות  ,  אך  דעתו  איננה  סוד  :  בימים  שבהם  ניהל  את  המו"מ  על  הסכמי  הביניים  ,  הציע  ליצחק  רבין  לפנות  את  נצרים  ממקומה  .  
רבין  דחה  את  ההצעה  .  
ההחלטות  לא  יהיו  קלות  גם  היום  ,  אך  ישראל  חזקה  דיה  כדי  לבצע  צעדים  הנראים  כחולשה  .  
לדעת  פרס  ,  המצב  הקשה  בשטחים  מחייב  את  ישראל  לעשות  בדחיפות  שלושה  דברים  :  *  שינוי  רדיקלי  במצב  הכלכלי  של  האוכלוסייה  הפלשתינית  ,  שהמצוקה  דוחפת  אותה  לזרועות  הטרור  .  
פרס  מאמין  שבלי  התעוררות  כלכלית  בשטחים  אין  סיכוי  לסיום  העימות  .  
גישה  זו  מקובלת  בעיקרון  גם  על  שרון  ,  שמוכן  להקלות  כלכליות  ומבקש  לבודד  את  מי  שנלחמים  בישראל  מהאוכלוסייה  הכללית  בשטחים  .  
כמו  ידידו  משה  דיין  ,  פרס  מאמין  שאת  השטחים  אי  אפשר  לנהל  רק  במקלות  ,  וצריך  גם  גזרים  .  
לכן  הוא  תומך  בפתיחה  סלקטיווית  של  הסגר  והכתר  וכניסת  עובדים  פלשתינאים  לישראל  ,  בהעברת  הכספים  שישראל  חייבת  לרשות  ,  ובגיוס  סיוע  נוסף  מהקהילה  הבינלאומית  .  
תוכניתו  הבאה  היא  להקים  שוק  משותף  לישראל  ,  ירדן  והרשות  הפלשתינית  ,  ולקיים  בין  שלושתן  יחסים  במתכונת  אירופית  ,  כמו  "  בנלוקס  "  ,  ולא  בסגנון  המזרח  תיכוני  .  
השוק  המשולש  הזה  ייהנה  מהסכמי  סחר  מועדפים  עם  האיחוד  האירופי  ועם  ארה"ב  ,  שכבר  היום  חתומה  על  הסכמי  סחר  חופשי  עם  ישראל  ועם  ירדן  .  
האירופים  יתבקשו  לגייס  מומחים  ,  מנהלים  ומהנדסים  ,  שיסייעו  לירדנים  ולפלשתינאים  בהקמת  משק  מודרני  .  
*  הפסקת  האלימות  .  
פרס  חולק  על  עמדת  שרון  ,  שאין  לדבר  עם  הפלשתינאים  עד  שהאלימות  תיפסק  .  
לדעתו  ,  צריך  לדבר  עם  מי  שפועל  לשיכוך  האלימות  ,  ולא  לדבר  עם  מי  שמעודד  אותה  .  
*  שינוי  סגנון  .  
שני  העמים  כועסים  זה  על  זה  וצריך  לשנות  את  סגנון  ההידברות  ביניהם  ולטפח  כבוד  הדדי  .  
באחת  השיחות  עם  יאסר  ערפאת  ,  אמר  לו  פרס  שאילו  היה  מדבר  כמו  אנואר  סאדאת  והמלך  חוסיין  ,  וגם  מנהיגי  ישראל  היו  מתייחסים  כך  אליו  ,  המצב  היה  שונה  .  
אחרי  ביצוע  הצעדים  הדחופים  ,  צריך  יהיה  לחפש  את  נקודת  האחיזה  לחידוש  המו"מ  המדיני  שקרס  לחלוטין  .  
לפרס  אין  פתרון  מן  המוכן  ,  והוא  מאמין  שצריך  לחפש  את  הדרך  בחזרה  לשולחן  הדיונים  ,  ושזהו  גם  האינטרס  של  שרון  .  
את  הוויכוח  שכבר  החל  עם  הפלשתינאים  על  הבסיס  לחידוש  המו"מ  -  הסכם  ביניים  או  הסכם  קבע  ,  הבנות  טאבה  או  התחלה  מחדש  -  אפשר  לפתור  לדעתו  בדרך  יצירתית  .  
פרס  תמיד  הסתייג  מהמושג  "  הסכמי  ביניים  "  והעדיף  לדבר  על  "  הסכמים  הדרגתיים  "  ,  שהמחיר  הסופי  שלהם  ידוע  מראש  .  
יש  לו  ביקורת  קשה  על  מדיניותו  של  אהוד  ברק  ,  שחשף  את  כל  קלפי  המיקוח  של  ישראל  בפסגת  קמפ  דייוויד  ,  והעלה  את  רף  הדרישות  של  הפלשתינאים  גבוה  מדי  .  
בחלומותיו  לא  העלה  פרס  על  דעתו  שברק  יילך  כה  רחוק  וכה  מהר  עם  ערפאת  .  
עכשיו  צריך  לחזור  למציאות  ,  בדרך  לא  מרגיזה  ולא  פרובוקטיווית  ,  ולנקוט  גישה  פרגמטית  .  
אם  הפלשתינאים  יקראו  להסכם  "  הסדר  קבע  "  וישראל  תדבר  על  "  הסכם  ביניים  "  ,  מה  זה  חשוב  ?  
העיקר  בפוליטיקה  הוא  חוש  המידה  :  אסור  לתת  פחות  מדי  ולא  יותר  מדי  .  
כאן  טמון  ההבדל  בין  הישג  וכמעט  הישג  .  
בגבול  הצפון  תידרש  ישראל  לגייס  את  כל  הלחץ  המדיני  שתוכל  להפעיל  על  לבנון  ,  סוריה  וחיזבאללה  להבטחת  השקט  .  
לא  צריך  לאיים  בהפעלת  כוח  ,  אלא  לשמור  על  הרתעה  מעורפלת  שתגבה  את  הפעילות  המדינית  .  
פרס  חושב  שאסור  לפנק  את  ממשלת  ביירות  ,  ואם  תמשיך  לתמוך  בחיזבאללה  צריך  לפעול  להכנסת  לבנון  לרשימת  המדינות  התומכות  בטרור  .  
אין  לצפות  לחידוש  המו"מ  עם  הסורים  בקרוב  .  
פרס  האמין  תמיד  שהסורים  יחתמו  הסכם  רק  אחרי  הפלשתינאים  ,  ואלה  גם  המסרים  ששמע  בעקיפין  מבשאר  אסד  :  יום  אחרי  שתחתמו  עם  ערפאת  ,  תוכלו  לחתום  גם  איתנו  .  
