עדכון  אחרון  -  00:22  08/03/01  אכלנו  ,  שתינו  מאת  אבירמה  גולן  ההספד  של  עזר  ויצמן  על  יצחק  רבין  ,  "  אכלנו  כמה  דברים  טובים  ,  שתינו  כמה  דברים  טובים  "  ,  זכור  כטקסט  מביך  ,  אבל  דווקא  במשפט  הדוחה  הזה  טמונים  הזרעים  שמתוכם  נבטה  לתפארה  ממשלת  שרון  .  
ויצמן  ,  שהקים  את  "  יחד  "  -  כמו  שרון  שהקים  את  "  שלומציון  "  -  היה  ממבשרי  התופעה  הפוליטית  החברתית  המשונה  שתגיע  עכשיו  לשיאה  :  אחדות  רחבה  ,  הממצה  את  הטשטוש  בין  ימין  לשמאל  ,  בעיקר  בתחום  הכלכלי  -  החברתי  .  
מפלגת  העבודה  אפילו  לא  העמידה  פנים  שהיא  מעוניינת  במשרדי  החינוך  ,  הבריאות  והרווחה  ,  ובכך  מחקה  סופית  את  הגדרתה  כתנועת  שמאל  .  
דרישתה  היחידה  היתה  לתת  לשלום  שמחון  ,  נציג  המושבים  -  מגזר  קטן  בלא  השפעה  ציבורית  -  את  תיק  החקלאות  ,  ולמעשה  את  הקרקעות  .  
כל  עניינה  נחשף  עתה  ,  כמאמר  הנשיא  לשעבר  ,  באכילה  ובשתייה  של  כמה  דברים  טובים  .  
שאריות  הקונפליקט  הפוליטי  והאידיאולוגי  בישראל  טבעו  השבוע  למעמקי  הבצה  המכונה  "  ממשלת  אחדות  "  .  
אם  דליה  רבין  -  פילוסוף  ,  שאביה  נרצח  משום  שייצג  דרך  פוליטית  מובהקת  ובשם  מחלוקת  מדינית  חריפה  ,  ששה  לכהן  בממשלה  הזאת  זמן  קצר  לאחר  שהיא  ואחד  מחבריה  ממפלגת  המרכז  (  המיותרת  כשלעצמה  )  הכריזו  על  "  דרך  סוציאל  -  דמוקרטית  ,  הדוגלת  בשלום  ובצדק  חברתי  "  -  קשה  להבין  מי  עוד  אומר  מה  ,  ולמה  הוא  מתכוון  כשהוא  אומר  את  זה  .  
המושגים  "  צדק  חברתי  "  prefix=ו  "  שוויון  "  נהפכו  לבלונים  מדולדלים  .  
איזה  צדק  חברתי  עלה  בדעתם  של  מי  שהפקידו  את  הבריאות  ,  הרווחה  והפנים  בידי  קבלני  המשנה  מש"ס  ,  ואת  החינוך  בידי  מי  שהצהירה  ,  מיד  כשהתמנתה  ,  כי  תשקוד  על  הקניית  חינוך  "  יהודי  וציוני  "  ?  
הפרשנות  של  לבנת  למושגים  האלה  היא  ,  כידוע  ,  מסוימת  מאוד  .  
בעבודה  לא  מחו  אפילו  למען  הרושם  .  
ד"ר  משה  מאור  מהחוג  למדע  המדינה  באוניברסיטה  העברית  פירסם  ,  במסגרת  מחקר  שערך  במרכז  מורשת  מנחם  בגין  ,  נייר  עמדה  מפתיע  על  "  דרך  הימין  לצדק  חברתי  "  .  
מאור  חושף  את  האידיאולוגיה  החברתית  של  בגין  ומגלה  בה  גישה  נאורה  ,  שמפלגת  העבודה  שכחה  מזמן  -  מהצורך  בהפיכת  הזכויות  החברתיות  לחוק  יסוד  (  דבר  שנביא  החוקה  הליברלית  והאינטלקטואל  המטופח  משמאל  ,  אהרן  ברק  ,  שולל  )  ועד  לתפישה  של  ביטחון  חברתי  שמאמצי  "  הדרך  השלישית  "  יכולים  ללמוד  ממנה  לא  מעט  .  
המסמך  של  מאור  מבטא  תקווה  נסתרת  ,  שהימין  יילך  בעקבות  בגין  .  
אבל  הימין  אינו  משקף  אפילו  משנה  ימנית  ליברלית  מובהקת  -  זו  קיימת  רק  בראשיהם  המקצועניים  של  נגיד  בנק  ישראל  ופקידי  האוצר  .  
ובראש  מחנה  הימין  עומד  עכשיו  גנרל  מפא"יניק  ותיק  ,  לא  אזרח  צנוע  שהיה  שנים  באופוזיציה  ונסע  באוטובוס  לעבודה  .  
הימין  הפוליטי  שבוי  בדפוסים  של  פופוליזם  לא  עקבי  ,  ובכך  אין  עוד  הבדל  בינו  לבין  ראשי  העבודה  .  
בסדק  שבין  השוק  העולמי  לבין  הלחצים  המגזריים  ודורסנותם  של  כמה  בעלי  הון  -  לכולם  אין  אידיאולוגיה  ואין  אומץ  ציבורי  .  
כולם  רוצים  לצמצם  את  האבטלה  ולהגדיל  את  הצמיחה  ,  אבל  בונים  בשטחים  ומקפיאים  פרויקטים  חיוניים  בתחומי  הקו  הירוק  כי  אין  כסף  ,  וכולם  מחכים  למשקיעים  הפרטיים  .  
ממשלת  הענק  ,  שבין  משרדיה  לא  יתקיים  תיאום  ,  עומדת  גם  בסתירה  משוועת  לעקרונות  הגלובליזציה  ,  המחייבים  ממשלה  קטנה  ויעילה  ,  שתצמצם  את  מעורבותה  במשק  .  
בצת  האחדות  תשמר  איפוא  את  הקיים  ,  במחיר  הגבוה  של  סיכון  כלכלי  וחברתי  .  
כולם  יאכלו  ויישתו  ,  חוץ  ממי  שלא  יהיה  שם  .  
