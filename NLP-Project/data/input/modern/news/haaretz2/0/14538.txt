עדכון  אחרון  -  23:44  01/03/01  כתב  זר  /  תום  שגב  מה  יודע  פתולוג  עדויות  מצמררות  במשפט  הנאשמים  ברצח  דני  כץ  והתעלומה  בעינה  יהודה  היס  לפני  כשבועיים  שודר  בטלוויזיה  "  החשוד  "  ,  סרט  בלשי  בכיכובה  של  שר  ,  המגלמת  פרקליטה  מטעם  הסניגוריה  הציבורית  ומגלה  שהרוצח  הוא  השופט  .  
לא  קל  לה  ,  לשר  ,  גם  כי  היא  אשה  ;  כשהיא  מעוררת  ספקות  בדבר  ממצאיו  של  פתולוג  רשמי  היא  נאלצת  לשמוע  שרפואה  משפטית  היא  מקצוע  מדויק  ואילו  בפיה  הוא  נשמע  "  כמו  שיעור  בישול  "  .  
שר  לא  אוהבת  את  ההערה  הסקסיסטית  הזאת  ,  אך  אם  לשפוט  על  פי  עדויותיהם  של  שניים  מאנשי  המכון  לרפואה  משפטית  באבו  כביר  -  מקצועם  אכן  רחוק  מאוד  מלהיות  מדע  מדויק  :  "  ברפואה  משפטית  אי  אפשר  לדמות  את  כל  האפשרויות  "  ,  אמר  מנהל  המכון  ,  הד"ר  יהודה  היס  ;  הרושם  הוא  שלצד  כישוריו  כרופא  ,  תפקידו  גם  דורש  מידה  לא  קטנה  של  אינטואיציה  וכושר  ניסוח  דיפלומטי  .  
היס  והד"ר  חן  קוגל  ,  מומחה  לרפואה  משפטית  ,  ניצבו  בשבועות  האחרונים  על  דוכן  העדים  פלד  מיכאלי  בתנוחת  הנרצח  במשפטם  החוזר  של  חמשת  הנאשמים  ברצח  הנער  דני  כץ  ;  הם  באו  מטעם  התביעה  ואמורים  להפריך  כמה  ממסקנותיו  של  הד"ר  בצלאל  בלוך  ,  מנהלו  הקודם  של  המכון  הפתולוגי  שבדק  את  גופת  הנער  .  
עדויותיהם  היו  כמעט  קשות  מנשוא  .  
הגופה  נמצאה  במערה  ליד  סכנין  כשהיא  עירומה  ,  ארבעה  מהנאשמים  הודו  שבעלו  את  הגופה  לאחר  שרצחו  את  הנער  .  
שלושת  הפתולוגים  שיחזרו  את  פרטי  הפרטים  האינטימיים  והמקאבריים  ביותר  של  הבדיקות  שעשו  בגופה  .  
הנאשמים  כופרים  באשמה  ,  לכאורה  הם  זכאים  ,  הפוליטיקה  המלווה  את  המשפט  הזה  מראשיתו  כאילו  לא  היתה  ,  והתביעה  חייבת  להוכיח  את  אשמתם  .  
אך  בית  המשפט  המחוזי  בתל  אביב  מקבל  כראיה  קבילה  את  ההודאות  שמסרו  החמישה  במשטרה  ;  כמו  בית  המשפט  המחוזי  בחיפה  שהרשיע  אותם  לפני  prefix=כ  -  17  שנה  באווירה  כהניסטית  קשה  ,  סירבו  גם  שופטי  המשפט  החוזר  בתל  אביב  להאמין  שההודאות  הוצאו  מהם  בעינויים  .  
על  כן  דומה  עתה  שהסניגוריה  נדרשת  להוכיח  את  חפותם  ,  או  לפחות  לנטוע  בשופטים  ספק  סביר  .  
הנאשמים  עצמם  ,  כולם  ערבים  ישראלים  ,  התגלו  עד  כה  כעדים  המתקשים  לסייע  לעצמם  ;  הם  מביאים  טענות  אליבי  ומתקשים  להוכיחן  .  
מכאן  מאמצי  ההגנה  להוכיח  שממצאי  הפתולוגים  אינם  מתיישבים  עם  כתב  האישום  ועם  הודאות  הנאשמים  .  
יש  שאלה  איך  נרצח  הילד  :  בחנק  או  בתלייה  .  
היס  ,  עד  מיומן  מאוד  ,  זהיר  זהיר  .  
אולי  תלייה  ,  אולי  חנק  .  
זה  יכול  היה  להיות  כך  וזה  יכול  היה  להיות  אחרת  .  
הממצאים  מתאימים  לשתי  האפשרויות  .  
יש  ספק  גדול  אם  אכן  היתה  התעללות  מינית  בגופה  ;  אם  לא  היתה  -  הנאשמים  הודו  במה  שלא  עשו  .  
יש  אפשרות  שהתעללו  בנער  לפני  מותו  .  
אולי  כן  ,  אולי  לא  .  
ספק  רב  אם  התעללו  בגופה  אחרי  שרצחו  אותה  ,  אבל  אולי  עשו  זאת  בדקות  הראשונות  לאחר  המוות  .  
קשה  לקבוע  .  
יש  שאלה  מתי  הועברה  הגופה  למערה  ;  אם  הועברה  סמוך  מאוד  אחרי  המוות  -  טענות  האליבי  של  הנאשמים  מקבלות  חיזוק  .  
אם  הגופה  הועברה  רק  כעבור  חצי  יממה  או  יממה  -  טענות  האליבי  נחלשות  .  
לשם  כך  יש  לדעת  בדיוק  היכן  התקשתה  הגופה  ,  או  בלשון  הרופאים  היכן  התרחשה  "  צפידת  המוות  "  .  
הד"ר  בלוך  העריך  כי  הגופה  הועברה  למערה  לפני  הצפידה  ;  היס  וקוגל  חולקים  עליו  .  
שוב  ושוב  מתווכחים  על  התנוחה  המדויקת  של  כל  איבר  ;  נעזרים  בתצלומים  ,  מצטטים  מלומדים  מחו"ל  ,  ובשלב  מסוים  אף  שלף  הסניגור  ,  אביגדור  פלדמן  ,  בובת  עץ  שרכש  בחנות  למכשירי  ציור  ודרש  מהיס  להדגים  בדיוק  את  תנוחת  הגופה  .  
עו"ד  פלדמן  ,  המגן  על  הנאשמים  יחד  עם  עו"ד  סמדר  בן  נתן  ,  לא  הסתפק  בכך  .  
ביום  ראשון  הודיע  הסניגור  לבית  המשפט  כי  באחרונה  ערך  ניסוי  ,  בביתו  ,  ולצורך  כך  נשכב  על  הרצפה  בתנוחה  הדומה  לתנוחת  גופתו  של  דני  כץ  .  
כדי  לשתף  את  בית  המשפט  במסקנתו  הביא  אתו  את  פלד  מיכאלי  ,  מומחה  prefix=ל  "  מחשבת  הגוף  "  .  
מיכאלי  ,  איש  בן  40  עם  זנב  סוס  ,  המציע  בין  היתר  תרגילי  התעמלות  שאמורים  להקל  על  מיחושי  גב  ,  למד  את  מקצועו  בארצות  הברית  ;  הוא  נושא  בתואר  מ"א  בתחום  הפיסיולוגיה  של  המאמץ  .  
שמו  הולך  לפניו  ;  גם  אמו  שפיתחה  את  "  מחשבת  הגוף  "  ידועה  מאוד  בקרב  המעוניינים  בתחום  .  
פלדמן  ביקש  להתיר  לו  לפרוש  על  רצפת  בית  המשפט  שטיח  קטן  כדי  להדגים  מה  שביקש  להבהיר  .  
מיכאלי  החל  לפשוט  את  חולצתו  ואת  מכנסי  הקורדרוי  שלו  ,  נשאר  בבגד  גוף  שחור  והחל  לחלוץ  את  נעליו  .  
פלדמן  הגיש  לשופטת  כמה  תצלומים  אחוזים  בתוך  אלבום  ועליו  המלים  באנגלית  :  פרחים  וטבע  ;  התצלומים  מראים  את  מיכאלי  בסטודיו  שלו  .  
השופטת  דבורה  ברלינר  נראתה  המומה  למדי  ,  גם  התובע  ,  רפי  לוי  ,  נזקק  לאי  אלה  דקות  לפני  שהתעשת  וקם  להתנגד  .  
פלדמן  אמר  שאם  לא  ירשה  בית  המשפט  לעשות  את  ההדגמה  -  הוא  עצמו  ישכב  על  הרצפה  כדי  להדגים  את  טענתו  ואיש  לא  ימנע  ממנו  את  הדבר  .  
השניים  נכנסו  זה  לדברי  זה  ,  לרגע  נשמעו  כמו  prefix=ב  "  פופוליטיקה  "  ;  התובע  העלה  שורה  של  הנמקות  פרוצדורליות  -  משפטיות  להנמקת  התנגדותו  והקפיד  לתאר  את  המומחה  למחשבת  הגוף  prefix=כ  "  דוגמן  "  .  
בלהט  הרוחות  שכחו  הכל  מה  שמו  ומכאן  אילך  קראו  לו  רק  "  מר  פלד  "  .  
לוי  אמר  שהסניגור  מבקש  לעשות  הצגה  ,  הסניגור  מחה  ואמר  שאם  בית  המשפט  אינו  רוצה  לשמוע  מה  שיש  לו  להשמיע  -  מוטב  שלא  יהיה  משפט  .  
השופטת  מחתה  על  הטון  המיליטנטי  ויצאה  להיוועץ  בעמיתיה  ,  זאב  המר  ויהודית  שטאופר  .  
כשחזרו  התירו  את  ההדגמה  ,  אך  ניכר  בהם  שעשו  זאת  באי  רצון  גדול  .  
פלדמן  חזר  והעמיד  את  סבלנותם  במבחן  :  הוא  מבקש  לצלם  את  ההדגמה  של  מיכאלי  ,  אמר  ,  את  המצלמה  הביא  אתו  מהבית  ,  התיעוד  כמוהו  כרישום  פרוטוקול  ומיועד  להזכיר  לשופטים  מה  ראו  בבואם  לשקול  את  מכלול  הראיות  .  
השופטים  ,  מנידים  בראשיהם  ,  הסכימו  גם  לבקשה  הזאת  .  
מיכאלי  פרש  לרגלי  השופטים  את  השטיחון  שהביא  אתו  ונשכב  עליו  .  
תנוחת  גופתו  של  הנער  הנרצח  וסימנים  שונים  מלמדים  לכאורה  שהגופה  אכן  הועברה  למערה  סמוך  מאוד  לאחר  מותה  ,  כטענת  הסניגוריה  .  
אלא  שברכי  הנער  היו  רחוקות  זו  מזו  ולדברי  התביעה  זה  סימן  לכך  שהגופה  הועברה  לאחר  שכבר  התקשתה  ,  שכן  רווח  כזה  בין  הברכיים  לא  יכול  היה  להיווצר  במערה  .  
טענת  הסניגור  :  כשאדם  שוכב  על  גבו  כפי  ששכבה  גופתו  של  דני  כץ  ,  השכמות  צמודות  למשטח  השכיבה  והגוף  נוטה  קלות  לצד  ימין  -  לא  יכול  להיווצר  מגע  בין  שתי  הברכיים  אלא  אם  כן  יופעל  עליהן  כוח  רב  .  
לכן  אין  ברווח  שבין  הברכיים  כל  ראיה  לכך  שצפידת  המוות  התרחשה  במקום  אחר  .  
פלדמן  הזמין  את  כל  הנוכחים  לעשות  את  הניסוי  על  עצמם  .  
פלד  מיכאלי  שכב  בינתיים  על  הרצפה  .  
עד  התביעה  ,  הד"ר  חן  קוגל  ,  רכן  עליו  ,  לחץ  כאן  ,  משך  שם  ,  כמו  היתה  זו  גופת  מת  המונחת  לפניו  .  
השופטים  לא  הסתירו  את  מורת  רוחם  .  
ואז  ביקש  פלדמן  שגם  הד"ר  קוגל  בעצמו  ישכב  על  הרצפה  אבל  זה  היה  יותר  מדי  :  בית  המשפט  אמר  די  .  
נותר  ספק  :  אולי  כן  ,  אולי  לא  .  
הסניגוריה  ביקשה  ניסוי  נוסף  .  
הזמנה  למומחה  משרד  הבריאות  הזמין  את  המרגל  מרקוס  קלינגברג  לדיון  סגור  על  טרור  ביולוגי  המרכז  הלאומי  לבקרת  מחלות  ,  משרד  הבריאות  ,  מדינת  ישראל  ,  קיים  השבוע  יום  עיון  בנושא  :  "  שיטות  ניטור  בהתפרצות  תחלואה  זיהומית  חריגה  עקב  פעולה  חבלנית  עוינת  (  מוכנות  לטרור  ביולוגי  )  "  .  דיברו  מומחים  לטרור  ביולוגי  ,  בהם  אחד  מחיל  הרפואה  של  צה"ל  וכן  אנט  סובל  ,  בריגדיר  ג'נרל  ,  ממעבדות  סנדיה  שבארצות  הברית  ,  המעורבות  בייצור  נשק  גרעיני  .  
בין  הנושאים  -  מוכנות  לאומית  להתמודדות  עם  אירוע  של  טרור  ביולוגי  .  
זה  היה  כנס  סגור  לתקשורת  ;  הוזמנו  רק  אלה  שאפשר  לסמוך  עליהם  .  
prefix=ה token=פרופ'  מנפרד  גרין  ,  ראש  המרכז  הלאומי  לבקרת  מחלות  ,  הזמין  רופאים  וכתב  להם  :  "  אשמח  אם  תשתתף  ביום  העיון  ותעדכן  את  העובדים  במחלקתך  שיש  להם  זיקה  לנושא  "  .  
אחת  ההזמנות  בחתימתו  של  גרין  נשלחה  אל  האפידמיולוג  הד"ר  אברהם  (  מרקוס  )  קלינגברג  ,  לשעבר  סגן  מנהל  המכון  הביולוגי  בנס  ציונה  .  
קלינגברג  הורשע  בריגול  לטובת  ברית  המועצות  ולאחר  שהועלם  במשך  שנים  רבות  מעין  הציבור  -  שוחרר  בתנאים  מגבילים  ומכבידים  .  
במכון  הביולוגי  אף  מוחקים  כיום  את  פרסומיו  המדעיים  מהרשימות  הביבליוגרפיות  .  
מכתבו  של  גרין  מופנה  אל  קלינגברג  ,  בשמו  העברי  אברהם  ,  אך  גרין  וקלינגברג  מכירים  זה  את  זה  :  קלינגברג  היה  ראש  החוג  לרפואה  מונעת  באוניברסיטת  תל  אביב  כשגרין  התקבל  לעבודה  בחוג  .  
הסיפור  הקטן  הזה  מלמד  מה  שלימד  גם  ניסיון  הנפל  לשמור  בסוד  כמוס  את  דבר  מעצרו  של  קלינגברג  :  קשה  מאוד  למחוק  אדם  מספר  החיים  .  
גרין  אמר  כצפוי  שלא  זיהה  את  שמו  של  קלינגברג  כשחתם  על  ההזמנה  שנשלחה  לביתו  ומותר  להניח  ,  כמובן  ,  שהוא  מקפיד  יותר  כשהוא  חותם  על  אמצעים  למלחמה  בטרור  ביולוגי  .  
דוקטור  כהן  מהמפלגה  מחקר  שעשה  מזכ"ל  העבודה  לפני  12  שנה  מסביר  איך  קרה  שרוב  הערבים  נמנעו  מהצבעה  שדרני  האירוח  ברדיו  ובטלוויזיה  החלו  באחרונה  להקדים  לשמו  של  מזכ"ל  מפלגת  העבודה  את  תוארו  האקדמי  ;  זו  דרכם  להלעיג  עליו  .  
הד"ר  רענן  כהן  מעורב  בעסקנות  מפלגתו  מאז  כיהן  לפני  prefix=כ  -  40  שנה  כמזכיר  המשמרת  הצעירה  בסניף  בני  ברק  ,  אבל  הדוקטורט  שלו  אינו  חדש  וגם  איננו  חסר  עניין  .  
כותרתו  :  "  התפתחות  פוליטית  של  ערביי  ישראל  בראי  הצבעתם  לכנסת  באחת  עשרה  מערכות  בחירות  1948-1984  "  .  
העבודה  נכתבה  בהדרכתם  של  גבריאל  בן  דור  ומיכאל  וינטר  מהחוג  להיסטוריה  של  המזרח  התיכון  באוניברסיטת  תל  אביב  .  
346  עמודים  ועוד  נספח  נתונים  של  152  עמודים  .  
כהן  מתרגם  את  דפוסי  ההצבעה  של  ערביי  ישראל  למושגים  של  זהות  פוליטית  ;  הוא  מאתר  שלוש  תקופות  ומתאר  את  זהותם  הפוליטית  של  ערביי  ישראל  כביטוי  לשתי  מגמות  -  השתלבות  בחברה  הישראלית  והתבדלות  לאומית  .  
בתוך  כך  הוא  מוצא  דמיון  מסוים  -  ומצביע  גם  על  ההבדלים  -  בין  המוסדות  הלאומיים  שבנו  היהודים  בתקופת  המנדט  לבין  המוסדות  שהקימו  להם  ערביי  ישראל  .  
הדוקטורט  הושלם  בשנת  1989  ומאז  היו  תקופות  שבהן  דומה  היה  שמגמת  ההשתלבות  גוברת  ,  אך  ההימנעות  ההמונית  מההצבעה  בבחירות  שהיו  השנה  מוצאת  כמדומה  הסבר  במה  שכהן  כתב  לפני  12  שנה  :  "  התגברות  ההצבעה  הלאומית  קשורה  במרכיבים  הבאים  שפעלו  והשפיעו  על  החברה  הערבית  :  העלייה  ברמת  ההשכלה  וברמת  החיים  ;  התערערות  המסגרות  המסורתיות  וחיזוק  המודעות  הפוליטית  ;  השינויים  בזירה  הבינלאומית  ועלייתו  של  אש"ף  ;  התגבשות  הזהות  הלאומית  הפלשתינית  של  ערביי  ישראל  וכן  צמיחתה  של  מנהיגות  אקטיווית  שונה  מקודמתה  .  
כמו  כן  השתנו  השיקולים  בהצבעה  הערבית  והפכו  יותר  לאומיים  אידיאולוגיים  ופחות  פרקטיים  פרגמטיים  .  
יתרה  מזו  ,  גברה  המגמה  אצל  ערביי  ישראל  לתרגם  בעיות  פרקטיות  ביסודן  למונחים  לאומיים  של  חוסר  שוויון  ואפליה  על  רקע  שייכות  לאומית  "  .  
הממצא  המרתק  ביותר  בעבודתו  של  כהן  קובע  ,  שככל  שרמת  החיים  ורמת  ההשכלה  בקרב  ערביי  ישראל  עולות  -  נחלשת  נטייתם  להשתלב  בחברה  הישראלית  .  
ההצבעה  הערבית  ביישובים  מעורבים  היתה  לאומית  יותר  באופן  משמעותי  מאשר  בכלל  האוכלוסייה  הערבית  .  
ממצאים  אלה  עומדים  בסתירה  להנחה  המקובלת  .  
מעניין  ,  לא  ראוי  ללעג  ;  יש  עבודות  דוקטורט  מועילות  פחות  מזו  .  
עבד  הלך  אחד  מאחרוני  "  ילקוט  הכזבים  "  הלך  לעולמו  בעין  חרוד  בזמן  הסזון  ,  כך  כתוב  prefix=ב  "  ילקוט  הכזבים  "  ,  שלחו  את  עבד  לחיפה  ואמרו  לו  לשבת  בבית  קפה  מסוים  ולהקשיב  לשיחות  של  המבקרים  .  
כדי  שלא  יחשדו  בו  שהוא  מקיבוץ  ,  לבש  עבד  חליפה  שבני  השיג  לו  מהבימה  ,  עניבה  יפה  ומשקפי  שמש  של  מזכיר  עין  חרוד  .  
כשנכנס  לבית  הקפה  וראה  את  כל  הטיפוסים  החשודים  שהסתכלו  עליו  במבט  חשוד  ,  התיישב  ליד  בחורה  באחד  השולחנות  והתחיל  כאילו  להתעניין  בה  .  
מפה  לשם  התפתחה  שיחה  מעניינת  מאוד  ביניהם  ועבד  הרגיש  שהיא  בסדר  גמור  .  
מרוב  חיבה  הוריד  לה  על  הגב  טפיחה  בלאפה  הגדולה  שלו  .  
"  תגיד  "  ,  אמרה  הבחורה  כשהיא  משתעלת  ,  "  אתה  לא  במקרה  מקיבוץ  ?  "  שמונה  פעמים  נזכר  עבד  prefix=ב  "  ילקוט  הכזבים  "  ,  אוסף  הצ'יזבטים  של  הפלמ"ח  שליקטו  דן  בן  אמוץ  וחיים  חפר  ;  הוא  יצא  בהוצאת  הקיבוץ  הארצי  בשנת  ,  1956  נמכר  כמעט  מיד  prefix=בכ  -  35  אלף  עותקים  והיה  לטקסט  הקנוני  של  הישראליות  הסחבקית  .  
בקריאה  חוזרת  ,  הספרון  האדום  משדר  הומור  פנימי  מאוד  ,  נערי  ,  נטול  שנינות  ,  מעט  ירחמיאלי  ,  אך  בזמנו  יצר  הילקוט  מיתוס  ופולחן  שהתפשטו  הרבה  אל  מעבר  לחוגי  הפלמ"ח  .  
אנשים  בכל  הארץ  ,  בעיקר  צעירים  ,  אימצו  להם  את  הילקוט  כפולחן  ,  דיקלמוהו  בעל  פה  ,  ומי  ששמותיהם  נזכרים  בו  -  כמו  זכו  לחיי  נצח  .  
מקצתם  עוד  בחיים  :  ג'ורי  ,  גנדי  ,  אייק  ועוד  כמה  .  
אנשים  לא  צעירים  כיום  ;  חפר  בן  75  .  
רובם  הלכו  לעולמם  :  "  סמוך  הגדול  "  prefix=ו  "  סמוך  הקטן  "  prefix=ו  "  אבו  ליש  "  גם  ,  prefix=ו  "  לוליק  "  prefix=ו  "  חיים  השמן  "  .  
השבוע  מת  עוד  אחד  מהם  :  עבד  מיכאלי  .  
הוא  היה  בן  למשפחת  חלוצים  ,  אנשי  "  גדוד  העבודה  "  ,  שהביאו  אותו  אתם  מרומניה  בשנת  1922  והצטרפו  לקיבוץ  עין  חרוד  .  
במלחמת  העצמאות  השתתף  בין  היתר  בקרב  על  ירושלים  ונפצע  :  כדור  שחדר  אל  אחת  משתי  לחייו  ויצא  בשנייה  השאיר  בפניו  צלקת  ;  לימים  חיבר  ספר  על  כיבוש  ירושלים  .  
עם  שובו  לקיבוצו  ריכז  את  ענף  הפרדס  ,  במחצית  השנייה  של  שנות  החמישים  יצא  בשליחות  עלייה  לאיראן  .  
במלחמת  יום  כיפור  שירת  כקצין  קישור  של  חטיבה  תשע  .  
prefix=ב  "  ילקוט  הכזבים  "  כתוב  :  "  עבד  זורק  רימון  למרחק  של  80  מטר  .  
פעם  היה  צריך  להכניס  רימון  לתוך  חלון  של  בית  במרחק  של  50  מטר  ,  אז  הוא  הלך  30  מטר  אחורנית  וזרק  "  .  
בשנות  חייו  האחרונות  הקים  בעין  חרוד  מוזיאון  למכונות  חקלאיות  וגם  למד  היסטוריה  .  
במותו  היה  בן  ;  80  כולם  אומרים  שהיה  איש  מדהים  ,  מאחרוני  המייסדים  .  
