עדכון  אחרון  -  02:58  07/03/01  מופע  טעימות  מכוונות  טובות  מאת  גידי  אביבי  מרתון  מוסיקת  נשים  לציון  יום  האשה  הבינלאומי  ,  מועדון  בארבי  בתל  אביב  זו  כבר  השנה  השנייה  ברציפות  שבה  נערך  במועדון  בארבי  בתל  אביב  "  מרתון  מוסיקת  נשים  "  .  
ייתכן  שזו  תחילתה  של  מסורת  יפה  ,  ולפחות  בשלב  זה  ,  של  יותר  ממסורת  אחת  .  
כמו  בשנה  שעברה  ,  גם  הפעם  קשה  לחשוד  ולו  לרגע  בכוונות  הטובות  של  מארגני  הערב  .  
כמו  בשנה  שעברה  ,  גם  הפעם  התברר  שכוונות  טובות  אינן  תמיד  מספיקות  .  
כצפוי  ,  הערב  כלל  את  מרבית  החשודות  המיידיות  במצבים  הצפויים  מראש  :  מיכל  עדן  עם  מסר  לאומה  ;  שרון  בן  עזר  (  הדמות  המובילה  של  "  פוליאנה  פרנק  "  )  עם  פלייבק  ;  טל  גורדון  יחד  עם  אלונה  דניאל  ;  ולסיום  -  קורין  אלאל  עם  גיטרה  .  
אבל  למה  להתלונן  :  אצל  כולן  ברור  שהלב  פועם  במקום  הנכון  ,  כולן  זכו  ביושר  בחדר  משלהן  במרתון  של  מוסיקת  נשים  .  
כמו  בשנה  שעברה  ,  גם  הפעם  התאפיין  הערב  בפואטיקה  של  טעימות  -  שניים  או  שלושה  שירים  לכל  מבצעת  .  
חלק  מהטעימות  היה  מוצלח  פחות  :  אין  ספק  שאפשר  היה  לוותר  על  מקהלת  התופרות  ממצפה  רימון  שפתחה  את  הערב  -  עם  כל  הכבוד  וההערכה  להחלטתן  להפוך  לבעלות  המתפרה  שבה  עבדו  ,  כדאי  מאוד  לקוות  שהן  תופרות  טוב  יותר  משהן  שרות  .  
בדומה  לשנה  שעברה  ,  גם  הפעם  לא  היה  לערב  קו  מאפיין  אחד  ,  אך  בניגוד  לתקדים  מהעבר  ,  הזרימה  היתה  נכונה  יותר  ,  והמופעים  הפותחים  של  הערב  הפתיעו  לטובה  :  אורלי  פרל  ולהקתה  ,  "  ראלי  צ'ופר  "  ,  נאבקו  באומץ  בזיכרונות  מג'ניס  ג'ופלין  ;  שלישיית  "  ליליפוט  "  לא  ביישה  את  מסורת  השלישיות  הנשיות  של  הרוק  הישראלי  ;  ומירה  אנוור  עוור  ,  ששרה  בערבית  וזכתה  לליווי  מצוין  בגיטרה  של  עמוס  הדני  ,  העניקה  לתחילת  הערב  עומק  רגשי  בלתי  צפוי  .  
עוד  כמה  מופעים  כאלה  ,  ומרתון  מוסיקת  השנים  יהפוך  לאירוע  שאי  אפשר  בלעדיו  .  
