עדכון  אחרון  -  01:14  06/03/01  תגובה  /  תומכי  נאפסטר  מנסים  להצדיק  את  המאבק  בחברות  התקליטים  תקווה  לסדר  תרבותי  וחברתי  טוב  יותר  מאת  אורי  פסובסקי  בריטני  ספירס  וצ'אק  די  .  
כפי  שחברות  התקליטים  טוענות  לבעלות  על  המוסיקה  ,  "  פדרל  אקספרס  "  יכלה  לטעון  לבעלות  על  הדואר  מה  לתמוך  בנאפסטר  ?  
שאלה  שלא  קל  לענות  עליה  .  
ראשית  ,  מדובר  בסך  הכל  בהורדת  קובצי  מוסיקה  ,  לא  בפתרון  לבעיית  הרעב  בעולם  .  
מעבר  לכך  ,  יש  להודות  ,  רוב  משתמשי  נאפסטר  לא  יגדירו  את  עצמם  כמהפכנים  ,  והם  אינם  פועלים  מתוך  אידיאולוגיה  כלשהי  .  
הם  פשוט  רוצים  להוריד  מוסיקה  בחינם  .  
במבט  ראשון  נראה  כי  במצב  הנוכחי  ,  הפעלת  השירות  בעייתית  ,  משום  שהוא  עלול  לפגוע  בפרנסתם  של  מוסיקאים  .  
אבל  אמרה  ישנה  גורסת  כי  "  אויבו  של  חברי  הוא  אויבי  ,  ואויבו  של  אויבי  הוא  חברי  "  .  
לכן  ,  אם  אויביה  של  נאפסטר  הם  תאגידי  הבידור  הגדולים  ,  ייתכן  שבכל  זאת  יש  טעם  לתמוך  בנאפסטר  .  
עם  כל  הבעייתיות  שבכך  ,  ייתכן  שזה  יהיה  השלב  הראשון  בתהליך  החלשת  שליטת  הגופים  המסחריים  בתרבות  העולמית  .  
התקפתו  הנזעמת  של  יורם  גביזון  נגד  כנופיית  משתמשי  נאפסטר  (  "  משנתם  החסרה  של  מהפכני  המקלדת  "  )  ,  שהתפרסמה  כאן  בשבוע  שעבר  ,  עסקה  ברובה  בהגנה  על  חברות  התקליטים  .  
אבל  שאלה  אחת  נותרת  פתוחה  :  למה  בכלל  להגן  על  חברות  התקליטים  ועל  המצב  הנוכחי  ,  שבו  תעשיית  המוסיקה  נשלטת  על  ידי  תאגידים  מסחריים  ?  
מצב  זה  ,  שלפיו  אמנות  מופצת  על  ידי  קומץ  חברות  ,  אינו  מחויב  המציאות  .  
במידה  רבה  ,  זה  פשוט  עניין  של  טכנולוגיה  .  
פעם  ,  הפקת  תקליט  היתה  סיפור  די  מסובך  .  
העסק  דרש  אולפני  הקלטה  משוכללים  ,  מפעלים  להדפסת  תקליטים  ומנגנוני  שיווק  ענקיים  שיוכלו  להפיץ  את  התקליטים  בעולם  .  
רק  מספר  קטן  של  חברות  חזקות  -  כמו  סוני  ,  ברטלסמן  דיסני  וסיגראם  -  יכלו  לעמוד  בעלויות  האלה  ,  וכך  נוצרה  "  תעשיית  המוסיקה  "  .  
אך  בעוד  prefix=ש  "  מוסיקה  "  היא  חלק  מעולם  היצירה  ,  "  תעשייה  "  היא  תחום  של  ייצור  למטרות  רווח  .  
החיבור  בין  השניים  לא  עושה  טוב  למוסיקה  .  
כמובן  ,  קשה  להאשים  את  תאגידי  המוסיקה  על  מה  שהם  .  
הם  גופים  עסקיים  ,  והם  צריכים  להרוויח  .  
אבל  השפעתם  על  התחום  שבו  הם  שולטים  הרסנית  עבור  האמנים  ועבור  הציבור  .  
מאחר  שאין  להם  דרך  אחרת  להפיץ  את  יצירתם  ,  אמנים  חייבים  לעבוד  עם  חברות  התקליטים  .  
אמנים  מתחילים  נדרשים  לחתום  על  חוזים  דרקוניים  ,  הכובלים  אותם  לחברת  התקליטים  למשך  שנים  ארוכות  ,  ומשאירים  בידיהם  אחוזים  בודדים  בלבד  מהרווחים  על  מכירת  התקליטורים  שלהם  .  
חברות  התקליטים  למעשה  גוזלות  את  זכויות  היוצרים  של  אמנים  אלה  .  
אך  הדבר  נכון  לא  רק  לגבי  אמנים  מתחילים  .  
ג'ורג'  מייקל  ,  למשל  ,  בילה  חלק  ניכר  משנות  prefix=ה  -  '  90  במאבק  נגד  חברת  סוני  ,  בתואנה  שהיא  מגבילה  את  החופש  האמנותי  שלו  .  
אמנם  יש  גם  אמנים  שמצליחים  להתעשר  ,  אבל  אלה  מעטים  בלבד  .  
עד  למאה  שעברה  ,  אמנים  התקשו  לנהל  חיים  יציבים  כלכלית  .  
רק  במאה  העשרים  נמצא  פתרון  ,  לאמני  המוסיקה  לפחות  ,  על  ידי  הפצה  המונית  של  יצירותיהם  .  
כך  ,  לראשונה  ,  רתמו  האמנים  את  התעשייה  לשירותם  .  
אבל  מהר  מאוד  התהפכו  התפקידים  .  
כיום  האמנות  היא  שמשרתת  את  התעשייה  ,  למטרות  הרווח  של  האחרונה  .  
המוסיקה  כבר  לא  עומדת  בזכות  עצמה  ,  אלא  הפכה  למוצר  שיש  לשווק  .  
ומהו  מקדם  המכירות  הטוב  ביותר  אם  לא  גוף  מחוטב  ומבט  חושני  ,  המקושרים  ללחן  קליט  ?  
כמו  בתחומים  אחרים  ,  גם  בתחום  המוסיקה  פועלים  התאגידים  באמצעות  יצירת  מותגים  .  
כוכבות  כמו  בריטני  ספירס  זוכות  לכיסוי  נרחב  בעיתונים  ,  להופעות  בתוכניות  אירוח  ולהשמעות  בלתי  פוסקות  prefix=ב  -  MTV  .  
הצלחה  של  כוכב  גוררת  בהכרח  הופעה  של  עוד  חמישה  שיעתוקים  זהים  -  ראו  את  מקרה  להקות  הבנים  .  
וכך  ,  מגורם  מתווך  בין  האמן  לקהל  ,  הפכו  תאגידי  המדיה  לגורם  השולט  באמנים  ,  מרדד  את  יצירתם  ,  ומחזיק  בזכויות  היוצרים  עליה  .  
צ'אק  די  prefix=מ  "  פאבליק  אנמי  "  אמר  בהקשר  זה  ,  כי  באותה  מידה  שחברות  התקליטים  טוענות  לבעלות  על  המוסיקה  שהן  מפיצות  ,  חברה  כמו  "  פדרל  אקספרס  "  יכלה  לטעון  לבעלות  על  החבילות  שהיא  מובילה  ממקום  למקום  .  
אבל  הקרב  האחרון  שאליו  נקלעו  חברות  התקליטים  מוכיח  כי  הזמנים  השתנו  .  
כיום  ניתן  להפיק  דיסקים  באיכות  טכנית  מעולה  בהשקעה  של  אלפי  דולרים  בלבד  ,  ולא  חסרות  להקות  שמקליטות  את  אלבומיהן  במוסך  של  ההורים  .  
אפקס  טוין  ,  מהיוצרים  האלקטרונים  החשובים  והנמכרים  ביותר  ,  הפיק  את  אחד  הדיסקים  המצליחים  ביותר  שלו  תוך  שימוש  במחשב  מקינטוש  בלבד  .  
וכשלוקחים  את  עלויות  ההפקה  הנמוכות  ומוסיפים  להן  את  האינטרנט  ,  נוצר  איום  הרסני  על  חברות  התקליטים  .  
כי  באמצעות  האינטרנט  ,  כמו  שנאפסטר  הוכיחה  ,  ניתן  להפיץ  מוסיקה  בעלויות  אפסיות  .  
כך  בעצם  מאבדות  חברות  התקליטים  את  ההצדקה  לקיומן  .  
הצרכנים  כבר  לא  חייבים  לקנות  את  המוסיקה  דווקא  מהן  ,  והאמנים  לא  חייבים  להישען  עליהן  כדי  להפיץ  את  השירים  שלהם  .  
האינטרנט  מציע  דרך  חדשה  ויעילה  יותר  להפצת  מוסיקה  .  
כיצד  יכול  לעבוד  מודל  אינטרנטי  אלטרנטיווי  להפצת  מוסיקה  ?  
הפתרון  המתבקש  הוא  תשלום  דמי  שירות  על  ידי  הגולשים  שמורידים  קובצי  מוסיקה  .  
אבל  חברות  התקליטים  מתנגדות  להסדר  כזה  ,  משום  שהוא  מאיים  על  שליטתן  בשוק  .  
תחת  הסדר  כזה  יוכלו  לצמוח  חברות  תקליטים  קטנות  ,  שיפעלו  בעיקר  באינטרנט  ,  ואמנים  יוכלו  להפיץ  בעצמם  את  שיריהם  ברשת  ,  תוך  עקיפת  חברות  התקליטים  .  
איבוד  שליטה  כזה  יתבטא  כמובן  בירידה  חדה  ברווחיהן  של  חברות  התקליטים  .  
אבל  נאפסטר  יכול  גם  להישאר  שירות  ללא  תשלום  .  
במצב  כזה  עלולות  חברות  התקליטים  ,  בטווח  הארוך  ,  לאבד  את  מקור  ההכנסה  העיקרי  שלהן  -  מכירת  תקליטורים  .  
האמנים  עצמם  ייפגעו  פחות  ,  מאחר  שיש  להם  נתיבים  אחרים  לעשיית  כסף  ,  כמו  הופעות  ומכירת  מרצ'נדייז  .  
במצב  כזה  ,  ייתכן  שאמנים  יעדיפו  להציע  את  מרכולתם  בחינם  לכמה  שיותר  אנשים  -  מפני  שככל  שההיצע  שלהם  ברשת  יהיה  גדול  יותר  ,  כך  יגדל  גם  הביקוש  להופעות  שלהם  .  
מצב  כזה  עלול  אמנם  להביא  לירידה  בהכנסות  האמנים  ,  אבל  קרוב  לוודאי  שהם  לא  יתרוששו  .  
מעבר  לכך  ,  כוחות  השוק  מוכיחים  תמיד  את  גמישותם  ,  ויוצרים  לבסוף  איזון  בין  הקונים  למוכרים  .  
כך  ,  למרות  האיומים  שהושמעו  בזמנו  ,  גם  הווידאו  לא  גרם  לתעשיית  הסרטים  לפשיטת  רגל  .  
לבסוף  ,  נשאר  עניין  הצדק  .  
נאפסטר  ,  אומרים  מתנגדיה  ,  פוגעת  בזכות  הקניין  של  האמנים  ובצדק  הטבעי  .  
נאפסטר  אולי  אינה  מציעה  שיטה  צודקת  לחלוטין  ,  אבל  האם  שלטון  של  קומץ  תאגידים  תאבי  בצע  על  שוק  המוסיקה  הוא  צודק  ?  
איכשהו  ,  הצדק  תמיד  מתייצב  לבסוף  לצד  החזקים  .  
לכן  ניתן  לראות  בנאפסטר  ירידה  לצורך  עלייה  -  בטווח  הקצר  היא  עלולה  לגרום  נזקים  כלכליים  לכל  המעורבים  ,  אבל  בטווח  הארוך  היא  עשויה  להביא  לצמיחתו  של  סדר  כלכלי  ותרבותי  טוב  יותר  .  
