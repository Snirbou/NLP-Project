עדכון  אחרון  -  23:34  06/03/01  סוציאליזם  על  פי  פרס  מאת  אפרים  ריינר  הליכוד  מגייס  תמיכה  לאישור  תקציב  המדינה  .  
זה  שהוגש  על  ידי  העבודה  ונדחה  על  ידי  הליכוד  בטענה  שהוא  "  אנטי  חברתי  "  .  
העיקר  ,  למנוע  בחירות  ולשרוד  בשלטון  .  
עמדה  צינית  ?  
לאו  דווקא  .  
הצעת  התקציב  הנוכחית  הוגשה  על  ידי  מפלגת  שלטון  ,  והיא  מתאימה  לכל  מפלגה  כזאת  -  יקראו  לה  ליכוד  ,  עבודה  ,  או  כל  שם  אחר  .  
מה  אירע  לה  לישראל  שנמחקו  בה  ההבדלים  ,  ככל  שהדבר  נוגע  למדיניותה  הכלכלית  -  החברתית  ,  בין  מפלגות  השלטון  ?  
אפילו  את  ההבדלים  שאפשר  למצוא  בין  הרפובליקאים  לדמוקרטים  בארה"ב  ,  ובין  השמרנים  ללייבור  בבריטניה  ,  אין  למצוא  כאן  .  
ובכן  ,  יש  כאן  כמובן  תוצאה  של  תהליך  היסטורי  שאיננו  "  מהונדס  "  על  ידי  הנהגות  פוליטיות  ,  אבל  לביוגרפיה  של  שמעון  פרס  -  56  שנים  בפוליטיקה  המקומית  -  יש  חלק  בעיצובה  של  תופעה  משונה  זאת  .  
עד  שנות  prefix=ה  -  70  היו  לנו  ,  בענייני  כלכלה  וחברה  ,  שתי  מפלגות  בעלות  אידיאולוגיה  ייחודית  -  מפא"י  והליברלים  .  
מפא"י  ,  כמפלגת  שלטון  ,  נטלה  לעצמה  את  תפקיד  הקבלן  הראשי  לביצוען  של  משימות  לאומיות  קולקטיוויות  -  עלייה  ,  קליטה  ,  התיישבות  וביטחון  .  
כבר  אז  מימש  שמעון  פרס  את  יעודו  ופעל  להקמתם  של  הכור  הגרעיני  ,  התעשייה  האווירית  ,  ועוד  פרויקטים  לאומיים  .  
הליברלים  (  והציונים  הכלליים  שקדמו  להם  )  ,  כמפלגת  אופוזיציה  ,  ביקשו  לעצב  את  ישראל  כישות  לאומית  נורמלית  .  
"  תנו  לחיות  בארץ  הזאת  "  ,  היתה  סיסמת  הבחירות  המנצחת  של  מפלגה  זו  .  
הליברלים  הגיעו  לשלטון  לאחר  שהתאחדו  עם  תנועת  החרות  והשתתפו  בהקמת  הליכוד  .  
אמנם  הם  נטמעו  בו  והיום  שוב  אין  להם  זכר  ,  אבל  הם  הנחילו  לו  את  משנתם  הכלכלית  -  החברתית  .  
במצע  לקראת  בחירות  המהפך  (  1977  )  קרא  הליכוד  להסבתו  של  המשק  הישראלי  prefix=מ  "  שעטנז  בלתי  מוצלח  של  סוציאליזם  ,  קפיטליזם  ,  ואנרכיה  "  ,  prefix=ל  "  משק  חופשי  המבוסס  על  יעילות  ,  יוזמה  ותחרות  "  .  
כאשר  זיהתה  מפא"י  שהכיוון  הליברלי  מנצח  ,  הצטרפה  אליו  ,  prefix=וה  "  ביצועיסט  "  פרס  התנדב  לעמוד  בראשו  .  
בממשלת  האחדות  הראשונה  (  '  84  )  בראשותו  ,  הכריז  על  "  מבצע  עצמאות  "  ,  הקים  "  כוח  משימה  "  וקרא  לעשירי  הפזורה  היהודית  שיבואו  ויפריטו  -  שיקנו  בכספם  את  יחידות  המשק  הממלכתי  ;  המשק  שפרס  היה  בין  התורמים  להקמתו  כמכשיר  לאומי  .  
אז  חברו  העבודה  והליכוד  למדיניות  כלכלית  -  חברתית  אחת  .  
הליברליזם  הוא  כיום  האידיאולוגיה  הכלכלית  השלטת  בישראל  ,  וכל  מה  שצריך  הוא  להעניק  לה  תעודת  כשרות  prefix=ב  "  רוח  "  תנועת  העבודה  .  
"  סוציאליזם  "  אומר  עתה  (  "  מעריב  "  2.3  )  שר  החוץ  המיועד  ,  "  זה  ציוויליזציה...  העולם  פתוח  היום  יותר  מאי  -  פעם  וארצות  קשורות  אחת  לרעותה  לא  דרך  הים  או  היבשה  ,  אלא  דרך  האוויר  .  
ובאוויר  אין  ארצות  ואין  גבולות  "  .  
ישראל  מקבלת  על  עצמה  את  דין  מצוותיה  של  הכלכלה  הגלובלית  ,  ושמעון  פרס  -  לאחר  שהיה  קודם  קבלן  להקמתן  של  התנחלויות  ,  ועתה  למזרח  תיכון  חדש  -  מקבל  על  עצמו  להעניק  לכלכלה  זו  צביון  שעל  פי  פרשנותו  הוא  סוציאליסטי  :  "  גם  אושיות  הקפיטליזם  התערערו  ,  מפני  שבעלי  ההון  היום  הם  בני  30  -  25  שלא  צברו  הון  אלא  רק  חידדו  את  תאי  ראשם  .  
היום  התחרות  פתוחה  וכל  מי  שרוצה  יכול  להשתתף  במשחק  '  מי  רוצה  להיות  מיליונר  '  "  .  
אם  הכלכלה  הגלובלית  היא  כן  השילוח  של  הסוציאליזם  בימינו  ,  יכולים  גם  ילידי  מפא"י  (  אריאל  שרון  ושמעון  פרס  )  להישען  על  החרדה  הקיומית  ולכונן  ממשלת  אחדות  .  
בה  בעת  תבנה  אותה  ממשלה  כלכלה  מפרקת  אחדות  -  כל  אחד  לעצמו  ואיש  לעסקיו  ישראל  .  
