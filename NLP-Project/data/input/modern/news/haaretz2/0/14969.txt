עדכון  אחרון  -  01:52  04/03/01  עו"ד  גולדברג  השווה  את  אוהדי  בית"ר  לגורמי  טרור  מאת  יאיר  בן  עמי  גולדברג  מייצג  את  מאמן  הקבוצה  אלי  גוטמן  .  
כמה  מאוהדי  בית"ר  ירושלים  שוקלים  הגשת  תביעת  דיבה  נגד  גולדברג  עו"ד  יואל  גולדברג  ,  המייצג  את  מאמן  בית"ר  ירושלים  אלי  גוטמן  ,  תקף  בסוף  השבוע  את  אוהדי  בית"ר  ירושלים  בצורה  חריפה  .  
במהלך  ראיון  ביום  שישי  בתחנת  הרדיו  הגל  הבטוח  ,  השווה  גולדברג  את  אוהדי  בית"ר  לגורמי  טרור  .  
אתמול  ,  לאחר  שהדברים  עוררו  סערה  ,  ביקש  גולדברג  להבהיר  כי  דבריו  עוותו  :  "  לא  השוויתי  את  אוהדי  בית"ר  כפי  שמייחסים  לי  .  
אמרתי  שכמו  שבלבנון  לא  ניתן  לשלוט  על  החיזבאללה  וכמו  שאי  אפשר  לשלוט  על  החמאס  ,  גם  בירושלים  יש  גרעין  קשה  שאי  אפשר  לשלוט  בו  .  
ישנם  גורמים  בבית"ר  המנסים  להפוך  את  דבריי  לחבית  אבק  שריפה  .  
זה  לא  יילך  להם  והם  עושים  זאת  משום  שהם  יודעים  שאנחנו  מתכוונים  להגיש  תביעות  נגדם  "  .  
מנכ"ל  בית"ר  ירושלים  ,  שמעון  בטאט  ,  התבקש  אתמול  להתייחס  לדברים  שאמר  עו"ד  גולדברג  .  
בטאט  ,  שכנראה  שמע  את  הדברים  בפעם  הראשונה  ,  נראה  מופתע  .  
הוא  ניסה  לא  להגיב  ,  אך  כאשר  אחד  העיתונאים  השמיע  לו  הקלטה  של  הדברים  ,  אמר  :  "  אני  מעדיף  להיות  המטף  שמכבה  את  השריפה  ולא  זה  שמלבה  אותה  .  
הדברים  לא  מקובלים  עלינו  .  
אוהדי  בית"ר  הם  הנכס  היקר  ביותר  של  הקבוצה  .  
בימים  הקרובים  נברר  את  העניין  ואנחנו  מקווים  שעו"ד  גולדברג  יתנצל  "  .  
כמה  מאוהדי  בית"ר  הודיעו  כי  הם  מתכוונים  להגיש  תביעת  דיבה  ייצוגית  נגד  עו"ד  גולדברג  .  
לאחר  המשחק  אתמול  בטדי  ,  ביקש  בטאט  למסור  הודעה  לגבי  ממלאי  התפקיד  בצוות  המקצועי  :  "  אלי  גוטמן  נמצא  בחיפה  ונכון  לאתמול  מצבו  השתפר  .  
אני  מאמין  שהניצחון  ישפר  את  מצבו  .  
ניסים  בכר  נעתר  לבקשתנו  ולמלא  את  מקומו  של  גוטמן  עד  שיחזור  .  
בכר  הוא  המאמן  הזמני  של  הקבוצה  ,  גוטמן  ממשיך  להיות  מאמן  בית"ר  ירושלים  "  .  
