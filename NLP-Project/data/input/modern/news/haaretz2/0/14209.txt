עדכון  אחרון  -  00:56  01/03/01  אל  תתנו  לנו  צווים  מאת  אביחי  בקר  ביקור  בגדוד  מילואים  בעזה  ,  כולו  מלח  הארץ  ,  מעלה  כמה  מסקנות  עגומות  :  תחושת  האפליה  מתקרבת  אל  קו  השבר  ,  ממדי  ההשתמטות  גדלים  ,  האווירה  הולכת  ומתלהמת  והיד  קלה  יותר  על  ההדק  .  
מי  שמתכוון  לקרוא  להם  גם  בנובמבר  לא  מחובר  למציאות  מפקד  הגדוד  ,  אבי  חיים  .  
האבסורד  הוא  שדווקא  כשהצבא  היה  נוקשה  ,  היו  פחות  משתמטים  צילומים  :  פבל  וולברג  בסוף  ינואר  ,  מיד  כשהגיעו  לאל"ת  (  אימון  לקראת  תעסוקה  )  בדרך  לגזרת  עזה  ,  הודיעו  להם  כי  השם  הישן  הוצא  מהמחזור  ,  מעתה  ואילך  זה  ייקרא  אל"ל  (  אימון  לקראת  לחימה  )  .  משה  הילמן  הוא  מושבניק  מעין  איילה  שבחוף  הכרמל  ,  דור  שלישי  למגדלי  עגלים  ובננות  ,  העוסק  בייעוץ  ארגוני  .  
במילואים  הוא  סמ"פ  .  
בשבוע  שעבר  סיים  26  ימי  "  תעסוקה  "  .  
ביוני  ,  נמסר  לו  ,  הוא  יזומן  לשבוע  אימונים  בצאלים  ,  ובנובמבר  ,  הוא  כבר  קיבל  התראה  ,  ייקרא  לתקופת  תעסוקה  נוספת  .  
"  חמור  שלא  בועט  ,  מעמיסים  עליו  יותר  "  ,  הוא  מגדיר  את  מעמד  המילואימניק  בישראל  שנת  2001  .  
"  אבל  אפילו  חמור  טוב  ,  אם  שמים  עליו  משקל  עודף  ,  קורס  בסוף  "  ,  הוא  מזהיר  .  
"  אנחנו  מסתובבים  בתחושה  שאנחנו  שק  החבטות  של  החברה  הישראלית  ,  או  לחלופין  הילד  ההולנדי  שעומד  עם  האצבע  בחור  שבסכר  "  ,  קובע  יובל  יצחק  ,  קצין  ההדרכה  של  הגדוד  ,  תושב  נס  ציונה  ,  מנתח  מערכות  בחברת  היי  -  טק  ומומחה  לאיכות  הסביבה  .  
קובי  מילשטיין  (  מימין  )  ושמואל  פלג  .  
חברים  טובים  ויריבים  פוליטיים  ,  ישנים  באותו  ביתן  ,  מיטה  מעל  מיטה  "  בשעה  שכל  מיני  אינטרסנטים  דואגים  לעצמם  ,  לנו  אין  לובי  .  
למרות  המספר  הרב  של  קצינים  בכירים  בהנהגת  המדינה  ,  כל  אותם  אלופים  לשעבר  בהגיעם  לשלטון  שוכחים  איפה  הם  גדלו  ומי  היה  לצידם  כשהם  יישרו  קו  ויצאו  להסתערות  .  
מבחינתי  הם  מפקירים  אותנו  בשטח  ,  הם  גיבורים  על  הגב  שלנו  .  
ההסבר  היחיד  שאני  מוצא  להתעלמות  זו  העובדה  שאנשי  צבא  בדרגתם  מעולם  לא  שירתו  במילואים  "  .  
לשירות  המילואים  האחרון  הוא  יצא  כשהוא  עדיין  תחת  הרושם  הקשה  שהותיר  בו  החוק  שקיבלה  הכנסת  ,  המבטיח  קצבאות  גדולות  למשפחות  ברוכות  ילדים  .  
גזיר  עיתון  המפרט  את  שמות  הח  "  כים  שהצביעו  בעד  החוק  שמור  אצלו  בתרמיל  ,  "  לדראון  עולם  "  ,  יצחק  מדגיש  ,  כשהוא  מתקשה  להסתיר  את  התרגשותו  .  
"  כשמחלקים  את  העוגה  ,  אותנו  לא  סופרים  .  
חצי  מיליארד  שקל  עלה  החוק  לקופת  האוצר  אבל  למעט  קומץ  ,  כל  אלה  שנהנים  ממנו  בחיים  לא  תראה  אותם  כאן  עושים  מילואים  "  .  
על  חלוקה  שווה  של  הנטל  הוא  מזמן  ויתר  ,  על  מסקנות  ועדת  טל  הוא  זועם  וגם  נהיר  לו  שהמילואימניקים  הקרביים  הם  זן  הולך  ונכחד  .  
אם  מתחקים  אחר  מקור  הכאב  שלו  ,  הרי  הוא  נובע  מהעובדה  שאין  מי  שמוקיר  את  תרומתם  ,  "  שלוקחים  אותנו  כמובן  מאליו  "  .  
מגרדים  את  תחתית  הסיר  אפילו  שגדוד  ההנדסה  5280  לא  צבר  עלילות  גבורה  ,  הוא  זכה  לשבחים  מפליגים  בשיחת  הסיכום  שקיים  אלוף  פיקוד  דרום  ,  דורון  אלמוג  ,  עם  קציניו  .  
הגדוד  התפרס  בגזרה  שבין  דוגית  בצפון  -  מערב  לבין  שער  הכניסה  לפרוזדור  המוביל  לנצרים  בדרום  -  מזרח  .  
המשימה  ,  כפי  שהוגדרה  להם  ,  היתה  "  סיכול  והשמדת  פח"ע  משטחי  הרשות  הפלשתינית  "  .  
מבחינה  מבצעית  נרשמו  לגדוד  הערכות  מעולות  ,  המוטיווציה  היתה  גבוהה  ,  98  אחוזי  התייצבות  גם  הם  לא  עניין  של  מה  בכך  ,  אבל  טפיחות  השכם  ,  אמיצות  ככל  שהיו  ,  לא  הצליחו  לשכך  את  המצוקה  שביטאו  הקצינים  .  
בשבילם  זוהי  בעיה  בוערת  .  
"  היה  לנו  לפה  "  ,  הם  ביקשו  מהאלוף  ,  "  תעביר  הלאה  את  מה  שאתה  שומע  .  
לא  ייתכן  שאין  משהו  שייחד  אותנו  בהשוואה  למי  שלא  עושה  מילואים  "  .  
"  אנחנו  מגרדים  את  תחתית  הסיר  ,  מי  שמתכנן  להוציא  לנו  צווים  בנובמבר  לדעתי  לא  מחובר  למציאות  "  ,  אמר  לאלוף  המ"פ  ארז  פדן  ,  יליד  עין  השופט  ,  פרקליט  מתחיל  בפרקליטות  מחוז  ירושלים  ,  שנשלף  מהתיקים  בהתראה  קצרה  של  עשרה  ימים  .  
כשקיבל  את  צו  הקריאה  הוא  מיד  נתפס  בהרהורים  על  רס"ן  אמיר  זוהר  שנהרג  בנח"ל  אלישע  שליד  יריחו  בתחילת  נובמבר  .  
"  זו  דמות  שאני  מזדהה  איתה  באופן  עמוק  "  ,  אומר  פדן  .  
"  התפקידים  שלנו  דומים  ,  אנחנו  בערך  באותו  גיל  ,  הדרגה  אותה  דרגה  ,  בתעסוקה  בדיוק  לפני  שנתיים  הייתי  אחראי  על  אותה  גזרה  .  
גם  המחפורת  שבה  הוא  נורה  בראש  ,  ביום  השני  לשירות  המילואים  שלו  ,  מוכרת  לי  היטב  .  
כשהעניין  הוא  סכנת  חיים  זה  כמובן  מחדד  את  התחושות  עם  היציאה  למילואים  -  במצבים  כאלה  קשה  שלא  לחשוב  על  כך  שזה  פשוט  לא  הוגן  שרק  ציבור  מצומצם  מאוד  יכול  למצוא  את  עצמו  בסיטואציה  כזאת  .  
זה  עלול  להישמע  אכזרי  ,  אבל  אסור  לשכוח  שהמעגל  שנפגע  מנפילתו  של  חייל  מילואים  הוא  הרבה  יותר  רחב  מזה  של  לוחם  בשירות  חובה  "  .  
אשתו  של  פדן  אף  הציבה  לו  אולטימטום  שמאוד  לא  מאפיין  את  צורת  ההידברות  בין  בני  הזוג  :  "  בפעם  הבאה  אני  לא  מוכנה  שתלך  "  .  
פדן  אינו  שותף  לשביעות  הרצון  הבולטת  של  הרמטכ"ל  משיעור  ההתייצבות  למילואים  .  
האחוז  הוא  אמנם  מרשים  אבל  התמונה  מטעה  ,  הוא  קובע  .  
הוא  מציע  לבחון  את  המגמה  ולאו  דווקא  את  הנתונים  ברגע  זה  או  אחר  .  
"  לפני  שיצאנו  למילואים  קיימתי  יום  ראיונות  .  
הגיעו  אלי  14  חיילים  עם  בעיות  אמיתיות  ,  שזה  אחד  מכל  ארבעה  צווים  שנשלחו  .  
לפני  שפרץ  העימות  בשטחים  הופיעו  לא  יותר  משלושה  -  ארבעה  עם  בעיות  .  
זה  לא  חלק  מהנורמה  להודות  בכך  ,  אבל  אצל  החבר'ה  קיים  פחד  אמיתי  .  
ההנחה  הרווחת  ,  שהעסק  הזה  יעבוד  לנצח  ושתמיד  האנשים  האלה  יתיצבו  למילואים  ,  היא  מוטעית  .  
חייבים  להאבק  עליהם  וכמובן  ,  לא  לתת  להם  להרגיש  פראיירים  .  
בעיני  זה  לגמרי  לא  מובן  מאליו  שהם  יגיעו  ,  על  ציר  הזמן  זה  נעשה  קשה  יותר  ויותר  .  
יש  ליצור  מנגנונים  שיכירו  בתרומה  של  הקבוצה  הייחודית  הזאת  ,  שלצערי  לא  מקבלת  פידבק  חיובי  מהחברה  .  
אם  ברמת  המדינה  לא  ייעשה  איתה  צדק  ,  העסק  לדעתי  עוד  עלול  להתפורר  ,  כי  להתחמק  זה  לא  ממש  מסובך  "  .  
קונים  השתמטות  בכסף  בחלקתו  הקטנה  מתמודד  פדן  בעקשנות  על  כל  חייל  וחייל  .  
מסמל  מחלקה  ,  שקיבל  שחרור  בהתאם  לתקנות  משום  שאשתו  בחודש  התשיעי  להריונה  ,  הוא  ביקש  שיופיע  ולו  רק  ליומיים  ,  כי  נוכחותו  -  אפילו  סמלית  -  חשובה  למורל  ;  הוא  הצליח  לשכנעו  לשרת  בשלושה  סופי  שבוע  .  
בעיות  המשמעת  הן  מינוריות  ,  מסביר  פדן  ,  כיוון  שהבעייתיים  הסתננו  זה  מכבר  החוצה  ,  משום  כך  הוא  גם  לא  מתרשם  משיעור  ההתייצבות  הגבוה  .  
"  זה  לא  נתון  אבסולוטי  ,  צריך  מתוך  מה  נמדד  אחוז  ההשתתפות  .  
מה  שבטוח  ,  שזה  לא  מתוך  כל  האוכלוסייה  בעלת  הפוטנציאל  לגיוס  "  .  
בשיחה  עם  אלוף  הפיקוד  הציג  פדן  לאלמוג  תמונת  מצב  אופטימית  פחות  משצה"ל  מוכן  להודות  בה  .  
"  במצבת  כוח  האדם  רשומים  אצלי  92  חיילים  ,  אבל  רק  לשני  -  שלישים  מהם  החוק  מאפשר  להוציא  צווים  .  
כל  היתר  נהנים  מהקלות  שלכאורה  הולכות  לקראת  אנשי  המילואים  ,  אבל  בפועל  הן  יוצרות  עומס  יתר  על  אלה  שממילא  הם  מיעוט  .  
אני  גם  טוען  ,  שבעוד  אנחנו  מתחבטים  בשאלה  כמה  מגיעים  למילואים  ,  אנחנו  שוכחים  את  השאלה  איך  הם  מגיעים  ,  באילו  אנרגיות  הם  טעונים  .  
חייל  שאומר  לך  '  אני  לא  חייב  לך  כלום  ,  תגיד  תודה  שבכלל  באתי  '  זו  אמנם  תופעה  שולית  בתחום  ההשפעה  שלי  ,  אבל  היא  קיימת  ואסור  להתעלם  ממנה  "  .  
"  אי  אפשר  לצ'פר  אותנו  בדרכים  מלאכותיות  "  ,  מצרף  את  דעתו  הפסימית  יוני  קופלוביץ  ,  קצין  המבצעים  של  הגדוד  .  
הוא  רחובותי  ,  בוגר  הטכניון  ,  מהנדס  מים  בהתמחותו  ,  חובש  כיפה  סרוגה  .  
לדבריו  ,  "  כל  עוד  הצבא  מקבל  פידבק  שלילי  מהעם  ,  וכך  לצערי  זה  משתקף  בתקשורת  ,  ברור  שחיילי  המילואים  ניזוקים  .  
זה  לא  רק  אנחנו  -  מצדה  ,  גמלא  ,  העליהום  על  שוטרי  מג"ב  שפיזרו  את  המהומות  במגזר  הערבי  ,  הכל  פסול  ,  הכל  זה  עכשיו  פוסט  .  
"  רק  במציאות  כזאת  ייתכן  מצב  שבו  הבוס  של  השליש  שלנו  ,  ברגע  שראה  את  הצו  ,  הציע  לו  כרטיס  טיסה  לחו"ל  פלוס  הוצאות  כדי  שייעלם  מכאן  ביום  ההתייצבות  .  
אני  מבקש  לשאול  את  אותו  מעביד  ,  אם  חלילה  תתרחש  פה  מלחמה  אמיתית  ,  מה  אז  ?  
את  כולם  תשלח  לחו"ל  ?  
החילונים  באים  לחרדים  בטענות  חמורות  ,  אבל  המעביד  הזה  נוהג  בדיוק  כמוהם  ,  בהבדל  אחד  :  החרדים  קנו  את  ההשתמטות  שלהם  במסכנות  והוא  בכסף  .  
הוא  מוכן  לחלוב  מהמדינה  את  כוח  האדם  ,  את  הידע  ואת  המענקים  ,  אבל  לא  לשאת  בחובות  .  
זאת  ממש  שערוריה  "  .  
מקרה  נוסף  שאירע  בגדוד  :  מ"פ  שעמד  לצאת  לקורס  מג  "  דים  במילואים  חזר  בו  לאחר  שיחה  נוקבת  עם  מעבידיו  ,  שהבהירו  לו  חד  משמעית  שאם  ילך  ,  מוטב  לו  שיחפש  לו  עבודה  במקום  אחר  .  
שמחת  בית  התועבה  זאת  חבורה  של  אנשי  מקצוע  שהשאירה  בבית  2.9  ילדים  בממוצע  .  
המובילים  אותה  הם  גברים  בגיל  -  30  ,  38  הסמג"ד  הוא  מהנדס  מנהרות  וגשרים  ,  הדוקטור  מנהל  מחלקת  יולדות  בבית  חולים  העמק  ,  הרס"ר  מנהל  פרויקט  שיקום  שכונות  ביקנעם  וברכסים  .  
יובל  יניב  ,  מנהל  החממה  הטכנולוגית  בקרית  שמונה  ,  הוא  סמג"ד  ב  '  ,  לאחר  עשר  שנים  כמ"פ  .  
"  מה  שחייב  להדאיג  את  מקבלי  ההחלטות  בדרג  המדיני  זה  שאנחנו  הולכים  ופוחתים  "  ,  אומר  יניב  .  
"  חיילים  שקלטתי  אחרי  תעסוקה  אחת  ,  יותר  לא  ראיתי  אותם  .  
יותר  נגרעים  מאיתנו  מאשר  מצטרפים  .  
מי  שנמצא  כאן  זה  בעיקר  גרעין  קשה  שנשאר  בגלל  החינוך  לערכים  ולציונות  .  
אנחנו  לא  סובלים  ,  אנחנו  גאים  מאוד  במה  שאנחנו  עושים  ,  אבל  מעבר  לזה  חייבים  גם  שיהיו  גירויים  חומריים  ואפילו  פתיונות  לבוא  למילואים  .  
ספק  אם  זה  יוסיף  אנשים  למעגל  ,  אבל  לקיימים  זה  ייתן  הרגשה  הרבה  יותר  טובה  "  .  
יחס  זה  כל  מה  שהם  מייחלים  לו  .  
האוכל  בסדר  ואף  למעלה  מזה  ,  במגורים  ניכר  שיפור  בולט  בהשוואה  לעבר  ,  אבל  השירותים  והמקלחות  הם  מפגע  תברואי  נורא  ,  בחלונות  תקוע  קרטון  של  קרמבו  לחסום  את  הרוח  .  
יום  לפני  שהתפזרו  הביתה  כיסה  עשן  סמיך  של  מנגל  את  מפקדת  הגדוד  בנחל  עוז  .  
הררי  בשר  ניצלו  על  האש  ,  חגיגות  "  שמחת  בית  התועבה  "  נמשכו  אל  תוך  הלילה  ,  מסמר  הערב  היה  הופעתו  של  אורן  חן  ,  נעים  זמירות  מאליכין  ומריח  מנטה  בערוץ  33  .  
חן  אמנם  רשום  בגדוד  ,  אבל  מילואים  אצלו  זה  עניין  זניח  .  
הוא  נהנה  מפטור  ,  כמחווה  על  הנדיבות  הוא  התחייב  לתת  הופעה  ,  כזאת  שהטברנה  תחוויר  לעומתה  .  
הוא  בא  עם  שני  נגנים  ,  שר  משירי  זוהר  ארגוב  ,  חיים  משה  ,  אייל  גולן  ,  קצת  חומר  משלו  .  
"  לא  יודע  איך  נפלתי  לגדוד  הזה  ,  אני  לא  מתמצא  בצבא  ,  הייתי  אפסנאי  ,  עד  עכשיו  שירתתי  פה  יומיים  ,  שם  יומיים  ,  לא  הייתי  מתבטל  ,  רק  שפתאום  שלחו  לי  צו  לחודש  שלם  .  
מכירים  אותי  כולם  ,  כבר  שתים  -  עשרה  שנים  אני  חזק  במקצוע  ,  שלושה  אלבומים  הקלטתי  -  שיחררו  אותי  .  
הרמתי  להם  טלפון  ,  '  הייתם  איתי  עלא  -  כיפק  '  ,  אמרתי  ,  '  אני  רוצה  לבוא  בסוף  החודש  לעשות  לכם  שמח  '  .  
אני  לא  מכיר  את  האזור  ,  פעם  ראשונה  שאני  נוסע  בכבישים  האלה  ,  כל  הדרך  חושך  ,  אני  רואה  את  השלטים  שכתוב  עליהם  '  עזה  '  ואני  משקשק  .  
מה  אגיד  לך  ?  
הלוואי  שיהיה  שלום  ולא  נצטרך  את  האוגדות  האלה  "  .  
תפקיד  לעשירים  בלבד  בעוד  ההילולה  בעיצומה  צפה  אמנון  חזי  אל  מסדרון  נצרים  מעמדה  "  א'  בירי  "  ,  הקרויה  על  שמו  של  לוחם  גבעתי  דוד  בירי  שנהרג  בקרבת  מקום  מהתפוצצות  מטען  יומיים  קודם  שפרצה  אינתיפאדת  אל  -  אקצה  .  
שמונה  שעות  נמשכת  המשמרת  ,  קסדה  על  הראש  ,  הגוף  עוטה  שכפ"צ  קרמי  ששוקל  בערך  טון  ,  הקור  עז  ,  הרוח  צולפת  בפנים  .  
"  אחלה  מילואים  "  ,  הוא  מחייך  .  
"  זה  לא  כמו  פעם  שכל  כדור  שירית  היית  חייב  לתת  דין  וחשבון  ,  עכשיו  יש  חופש  פעולה  ,  החייל  יכול  לתפקד  כמעט  ללא  הגבלות  "  .  
חזי  ,  בן  מושב  ירחיב  שבשרון  ,  גר  בבני  ברק  מאז  חזר  בתשובה  לפני  שש  שנים  .  
הוא  טכנאי  קירור  ביום  ותלמיד  בישיבת  חברון  בלילה  .  
"  העתיד  לא  נראה  לי  ורוד  ,  לפי  מה  שאני  הקטן  רואה  זה  הולך  לקראת  מלחמה  "  ,  הוא  מעריך  .  
"  נצרים  בשבילם  זה  עצם  בגרון  ,  אש"ף  ,  חמאס  ,  חיזבאללה  ,  עירק  ואיראן  -  בסוף  כל  זה  יתחבר  .  
זה  בהחלט  מפחיד  ,  אבל  לי  לפחות  יש  את  האמונה  ,  כך  שאני  רגוע  יותר  שכל  זה  ייגמר  בטוב  "  .  
איך  מסתדר  יהודי  חרדי  בצבא  ?  
"  בהחלט  אפשר  לשמור  על  אורח  חיים  חרדי  "  ,  הוא  מעיד  על  עצמו  .  
בעניין  זה  הוא  שותף  לתחושות  של  חבריו  החילונים  בגדוד  .  
"  בן  תורה  צריך  להיות  בן  תורה  אמיתי  ולא  אחד  שלוקח  על  זה  טרמפ  רק  כדי  לנצל  את  ההטבות  שהשלטון  מעניק  "  .  
200  מטר  צפונית  משם  ,  בשוליו  של  מעבר  קרני  ,  ממוקמת  עמדה  רעועה  עד  כדי  עליבות  שלמרגלותיה  מתארגנות  השיירות  לנצרים  .  
המהומה  הרבה  שבשטח  ההטענה  היא  התגשמות  החלומות  של  כל  צלף  פלשתינאי  ,  העמדה  הפרוצה  מזמינה  התקפה  רגלית  עליה  ,  "  יום  אחד  יתרחש  פה  אסון  "  ,  מתריעים  מפקדים  בגדוד  ההנדסה  ,  אבל  הם  מרגישים  שהם  מדברים  אל  הקיר  ,  דבר  לא  נעשה  לקדם  את  פני  הרעה  .  
תופעה  כשלעצמה  הוא  מפקד  הגדוד  ,  אבי  חיים  .  
בן  ,  31  מראשון  לציון  ,  בעל  חברת  שיווק  בענף  הרהיטים  ,  דומיננטי  ונמרץ  כרוח  סערה  .  
למעט  חריגים  ,  הקצינים  שבמטהו  כולם  בעלי  תואר  שני  ולו  אין  בגרות  .  
"  למדתי  במגמה  סולרית  "  ,  הוא  מציג  את  נתוני  השכלתו  .  
"  לי  כמג"ד  ההתמודדות  איתם  היא  אתגר  אינטלקטואלי  לא  פשוט  .  
הם  לא  ילדים  ,  הם  אנשים  דעתנים  ,  זה  לא  חייל  סדיר  שסותם  את  הפה  .  
בן  אדם  לא  תולה  את  הדעות  שלו  כשהוא  בא  למילואים  "  .  
כשקיבל  את  המינוי  לפני  שנתיים  הוא  היה  המג"ד  הצעיר  ביותר  במערך  המילואים  .  
קידום  כה  מהיר  הוא  חריג  אפילו  בסדיר  .  
אחיו  הבכור  שאול  ,  שהיה  קצין  אג"ם  של  חטיבת  הצנחנים  ,  גם  הוא  מג"ד  מילואים  .  
"  אנחנו  שלושה  אחים  שנותנים  יחד  לפחות  מאתיים  ימי  מילואים  בשנה  .  
בגדול  ,  מג"ד  במילואים  זה  תפקיד  לעשירים  בלבד  "  ,  הוא  מסביר  .  
"  אם  אתה  תפרן  שחי  על  שני  גרוש  ,  חבל  לך  על  הזמן  .  
בצהריים  יגיע  לכאן  לחפיפה  המחליף  שלי  ,  אני  לא  יודע  מה  הוא  עושה  ,  אבל  אני  מתערב  איתך  שמבחינה  כלכלית  הוא  מסודר  "  .  
הוא  לא  טעה  .  
מג"ד  השריון  שבא  במקומו  ,  יובל  דגים  מזיכרון  יעקב  ,  הוא  בכיר  בהנהלת  פיוניר  ,  חברה  למלט  ולבטון  .  
המש"ק  זיהה  דמות  מתקרבת  אבי  חיים  הוא  בן  למשפחה  קשת  -  יום  מנס  ציונה  ,  היה  מ"פ  בהנדסה  אך  סירב  להיענות  להפצרות  להמשיך  בצבא  ,  לטענתו  כי  חש  בושה  לנוכח  בינוניותם  של  המפקדים  שבחיל  .  
הוא  השתחרר  בשנת  '  94  ובעקבות  נישואיו  היה  לאדם  אמיד  .  
"  בעסקים  אני  דוגל  בגישה  העיראקית  ,  כסף  ולא  כבוד  ,  בצבא  אני  מעדיף  להיות  מקצועי  ולא  נחמד  "  ,  הוא  חושף  את  הנוסחה  שלו  להצלחה  .  
"  גדוד  שלא  פועל  בשיטה  הזאת  ,  קורס  "  .  
כשמפקדים  באוגדת  עזה  שיבחו  את  הגדוד  על  כך  שרמתו  אינה  נופלת  מיחידות  סדירות  ,  זה  לא  הספיק  לחיים  .  
"  אצלנו  ,  בהבדל  מהם  ,  החבר'ה  יוצאים  למארב  בגשם  שוטף  אפילו  אם  אין  להם  חרמוניות  וסוללות  לחימום  בנעליים  "  ,  הוא  עוקץ  .  
בלוח  מעקב  אחר  האירועים  שבגזרה  נרשם  ביום  8.2  ,  בבחינת  חדשה  מרעישה  -  "  המג"ד  ישן  6  שעות  "  .  
הוא  ידוע  כמג"ד  מחמיר  ,  תורן  מטבח  שלא  שטף  כלים  בתירוצי  שווא  נשפט  על  ידו  בעיצומה  של  התעסוקה  לאחד  -  עשר  ימים  בכלא  ,  חייל  שאיחר  להתייצב  ביומיים  חטף  שלושה  שבועות  .  
"  גם  עבריינים  מעריכים  בני  אדם  שתופסים  אותם  חזק  "  ,  הוא  מסביר  את  מדיניות  הענישה  שלו  ,  אבל  גם  מעלה  תהייה  :  "  אני  מטפל  בחומרה  באלה  שבסופו  של  דבר  כן  באים  למילואים  ,  חשוב  לי  שיראו  שיש  דין  ויש  דיין  ,  לצערי  אני  לא  מבחין  שזה  גם  היחס  למשתמטים  שהמדינה  לא  שמה  עליהם  את  היד  "  .  
גם  הוא  היה  רוצה  לראות  שמעריכים  אותם  .  
"  יש  מספיק  מנופים  לתגמל  את  מי  שעושה  מילואים  "  ,  הוא  אומר  .  
"  לא  כולם  חייבים  להיות  מג  "  דים  ,  אפשר  גם  להיות  שקמיסט  או  לסייע  בבית  חולים  ,  אבל  צריך  שיהיה  ברור  -  מי  שלא  משרת  בדרך  כלשהי  הוא  אזרח  סוג  ב  '  .  במקום  זה  מגיעים  רענן  כהן  והחברים  שלו  ,  ודווקא  מתוך  כוונות  טובות  רק  מסבכים  את  הבעיה  .  
מרוב  פלאחים  שהם  פוטרים  ממילואים  המצב  נעשה  גרוע  יותר  .  
קיצור  השירות  ,  לדוגמה  ,  עד  לגיל  ,  41  לדעתי  הוא  פופוליסטי  ,  כי  הוא  גורם  ללחץ  כבד  יותר  על  הצעירים  .  
זה  לא  שהנטל  פחת  ,  הוא  רק  מחולק  אחרת  .  
אני  מנוע  מלזמן  סטודנטים  שקיבלו  ולת"ם  ,  אבות  טריים  ,  כאלה  שהתחילו  עבודה  חדשה  ,  חיילים  שעוד  לא  עברה  שנה  מאז  הם  השתחררו  -  הרשימה  עוד  ארוכה  .  
האבסורד  הוא  שדווקא  כשהצבא  היה  נוקשה  ,  היו  פחות  משתמטים  .  
אתה  יודע  ,  אגב  ,  איפה  אין  לי  בעיות  התייצבות  ?  
אצל  הדתיים  "  .  
הוא  חולה  עיתונים  ,  נהנתן  וחובב  יין  ,  מבחינה  פוליטית  הוא  עבר  מהפך  .  
"  לפני  שלוש  שנים  בערך  דעותי  השתנו  מקצה  אל  קצה  .  
הייתי  שמאלה  מהמרכז  ,  היום  בימין  אין  בשבילי  די  מקום  ,  ולא  בגלל  חלומות  על  הפרת  והחידקל  "  .  
בהתחשב  בכך  ,  מעניינת  התגובה  שלו  על  אירוע  שהיה  בגדוד  בעת  התעסוקה  .  
מש"ק  זיהה  דמות  המתקרבת  לגדר  הגבול  בלילה  .  
במקום  להורות  לצלף  שאיתו  לפתוח  באש  למרכז  המטרה  כדי  להרוג  ,  הוא  פקד  עליו  לכוון  אל  פלג  הגוף  התחתון  .  
"  מדובר  באדם  רציני  שעד  לשלב  האחרון  של  ההיתקלות  פעל  ממש  עשר  "  ,  אומר  המג"ד  .  
"  הנימוק  שלו  לירי  לרגליים  היה  שהוא  החליט  מה  שהחליט  כי  הדמות  לא  היתה  חמושה  .  
להבנתו  זה  היה  פועל  מסכן  שניסה  להסתנן  לישראל  למטרות  עבודה  ומסיבות  הומניות  ,  כך  הוא  הסביר  ,  והוא  הסתפק  בלפצוע  אותו  .  
אלא  שהפקודות  במקרה  זה  הן  לא  עניין  לפרשנות  ,  הן  חד  משמעיות  ,  מי  שמתקרב  לגדר  חייבים  להשכיב  אותו  מת  ,  כי  החשש  הוא  שזה  מחבל  שנמצא  בדרכו  לפיגוע  תופת  .  
הניסיון  שהצטבר  מראה  לנו  שהם  יוצאים  למשימה  בלי  נשק  בדיוק  בגלל  העובדה  שצה"ל  לא  ממהר  לפגוע  בבלתי  מזוינים  "  .  
את  כל  הדברים  האלה  הוא  הבהיר  למש"ק  באופן  נוקב  .  
יחד  עם  זאת  ,  במסקנות  התחקיר  שהעביר  לאלוף  הוא  נתן  גיבוי  למש"ק  .  
"  הוא  בקלות  יכול  היה  לשקר  לי  ולומר  שהוא  פיספס  ,  אני  הערכתי  את  הכנות  שבדיווח  "  ,  אומר  חיים  .  
"  גם  אין  לי  ספק  שאם  הדמות  היתה  עוברת  את  הגדר  הוא  היה  משמיד  אותה  ,  ולא  רק  מסכל  .  
הוא  תקע  אותו  15  מטר  בתוך  תחום  האוטונומיה  ,  הוא  לא  המתין  עד  שהוא  ייכנס  לשטחנו  ,  להבנתי  הצלחותיו  היו  רבות  פי  כמה  מהטעות  שבאקט  הסיום  "  .  
אשר  להומניות  ,  המג"ד  העיר  בעדינות  למש"ק  ,  "  אני  בצורה  הומנית  תורם  הרבה  כסף  לצדקה  "  .  
בין  יזרעאל  לזרעין  הפער  בין  ימין  לשמאל  הוא  כמובן  קרקע  פורייה  לוויכוחים  .  
בבחירות  הם  שיחקו  prefix=ב  "  טוטו  הפרש  "  ואפילו  לא  התקרבו  לתוצאה  הרשמית  .  
הניחוש  של  המג"ד  היה  הכי  קרוב  .  
"  לך  למחלקת  הסיור  אל  שמואל  פלג  "  ,  הוא  מציע  .  
פלג  ,  יהלומן  מגבעתיים  ,  מוכר  בגדוד  כנשמה  טובה  ,  אוטופיסט  ,  אכפתי  ללא  תקנה  ויועץ  נאמן  בענייני  משפחה  .  
"  מה  שמדאיג  אותי  זה  שמאז  מלחמת  לבנון  ,  שבה  עוד  הייתי  בשירות  חובה  ,  אני  לא  זוכר  אווירה  ציבורית  כל  כך  מתלהמת  ,  כל  כך  שואפת  מדון  "  ,  אומר  פלג  .  
"  אנשים  ירד  להם  מסך  אדום  על  העיניים  ,  הם  חושבים  שאפשר  לפתור  את  כל  הבעיות  עם  אם  -  ,  16  בעיוורונם  הם  לא  רואים  שהכיוון  שהעולם  הולך  אליו  הוא  מלחמה  בבערות  ובעוני  ,  ולא  אל  מלחמת  איש  ברעהו  .  
אני  רוצה  לומר  ,  ממקור  ראשון  ,  שאנחנו  פה  עושים  את  המקסימום  כדי  לתת  את  הפתרונות  הטובים  ביותר  לביטחון  המדינה  ,  חשוב  רק  שהיד  השנייה  תמשיך  במקביל  להיות  מושטת  לשלום  .  
אחרת  אני  כבר  רואה  את  הפתיל  הרועם  רץ  לתוך  חומר  הנפץ  "  .  
עמדותי  מתקבלות  פה  בבוז  רב  ,  מגלה  פלג  בסיום  הנאום  .  
המתנגד  החריף  ביותר  שקם  לו  הוא  דווקא  החבר  הכי  קרוב  לו  במחלקה  ,  קובי  מילשטיין  ממושב  מרחביה  ,  נוקד  .  
לגמרי  לא  במקרה  הם  ישנים  באותו  ביתן  ,  מיטה  מעל  מיטה  .  
מילשטיין  נמצא  בעיצומו  של  מסע  אל  חיק  האלוהים  .  
"  שמוליק  ידידי  טוען  דברים  יפים  וחכמים  מאוד  ,  רק  שזה  לא  מתאים  למציאות  החיים  במזרח  התיכון  .  
הגענו  לנקודה  שזה  או  אנחנו  או  הם  ,  המדינה  הזאת  יכולה  להכיל  רק  עם  אחד  ,  החזק  ינצח  .  
אם  לא  נתעשת  במהירות  ,  קיבוץ  יזרעאל  ,  שהוא  השכן  שלי  ,  בסוף  יחזור  להיות  הכפר  זרעין  "  .  
לפיכך  מציע  מילשטיין  לחזור  לאלתר  לקבר  יוסף  ,  לכבוש  את  שכם  וליישב  את  בתיה  הריקים  "  בכל  מקובצי  עם  ישראל  .  
הטוב  בנחשים  רצץ  ראשו  "  ,  הוא  קורא  לעבר  פלג  ,  שכדרכו  לא  נשאר  חייב  .  
"  תודה  רבה  ל  אהוד  ברק  על  הניסיון  האמיץ  ליישב  את  הסכסוך  "  .  
בתום  הפינג  -  פונג  המילולי  צורח  מילשטיין  בטלפון  הוראות  בשלט  -  רחוק  לשכיר  שבהיעדרו  מטפל  בעדר  שלו  ,  "  כבשה  שלא  חולבים  אותה  עד  הסוף  נדפק  לה  העטין  "  ,  הוא  מזכיר  לו  .  
תפתחו  את  המים  ,  לכבשה  ההיא  תנו  אנטיביוטיקה  ,  לזו  מאה  גרם  פחות  תערובת  .  
"  במקביל  אתה  חייב  להיות  ערני  "  ,  הוא  מעיר  אחר  כך  ,  "  כי  לך  תדע  מתי  יבוא  הכדור  "  .  
לאושרם  הם  חזרו  כולם  הביתה  בשלום  ,  אפילו  ללא  שריטה  .  
יום  למחרת  הכל  כבר  נשכח  ,  המג"ד  היה  טרוד  בהשלמת  פערים  במפעל  ,  ובעודו  חותם  על  צ'קים  הוא  קיבל  טלפון  ממשרד  הקישור  .  
נתפס  נפקד  ,  הודיעו  לו  .  
