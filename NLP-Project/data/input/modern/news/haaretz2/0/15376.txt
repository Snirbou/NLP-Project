עדכון  אחרון  -  23:16  05/03/01  שרון  יציג  ממשלה  בלי  המפד"ל  וגשר  מאת  יוסי  ורטר  ונדב  שרגאי  יו"ר  המפד"ל  ,  הרב  יצחק  לוי  ,  הודיע  כי  המפד"ל  החליטה  שלא  להצטרף  לממשלת  האחדות  בראשות  אריאל  שרון  .  
עם  זאת  ,  המפד"ל  תתמוך  בממשלה  בעת  הצגתה  בכנסת  ביום  רביעי  .  
לוי  ,  שאמור  היה  להתמנות  לשר  השיכון  והבינוי  ,  אמר  ששרון  והליכוד  מסרבים  לתת  למפד"ל  את  אותן  סמכויות  שניתנו  לה  בממשלת  ברק  ,  למרות  התחייבות  מפורשת  .  
"  בימי  ברק  ,  לשני  סגני  השרים  שלנו  היו  סמכויות  .  
כאן  מבקשים  לתת  לנו  סגני  שרים  כקישוט  ,  שיבואו  למשרד  וישתו  שם  תה  "  ,  אמר  לוי  ,  שהוסיף  גם  כי  אין  הסכמה  לשמור  את  תיק  השיכון  עבור  המפד"ל  .  
מנהיג  המפד"ל  אמר  שהליכוד  מסרב  לשתף  את  המפד"ל  בהחלטה  על  מינויו  של  מנכ"ל  משרד  הדתות  ,  כפי  שנעשה  בממשלת  ברק  .  
לוי  ציין  שסירוב  הליכוד  להפקיד  בידי  המפד"ל  את  תיק  החינוך  פגע  בה  מאד  :  "  הם  ניהלו  את  המו"מ  איתנו  כאילו  אינם  רוצים  שנהיה  שותפים  בממשלה  .  
הדבר  מתמיה  ,  שכן  אנו  פעלנו  והפעלנו  אחרים  כדי  ששרון  ייבחר  "  ,  אמר  ח"כ  לוי  .  
לוי  :  לא  אחמם  כסא  מחלוקות  עם  האיחוד  הלאומי  ;  פגישות  עם  מרידור  ומילוא  הליכוד  וצוות  המו"מ  של  האיחוד  הלאומי  -  ישראל  ביתנו  עומדים  לסכם  בחיוב  הסכם  על  הצטרפות  לממשלת  שרון  .  
המו"מ  בשלביו  הסופיים  נוגע  בשני  עניינים  עיקריים  :  סמכויות  תיק  התיירות  שעומד  להימסר  לזאבי  .  
זאבי  מבקש  אחריות  על  הסיירת  הירוקה  ,  הממונה  על  שמירת  אדמות  המדינה  ,  ואחריות  על  רשות  הגנים  הלאומיים  .  
עניין  נוסף  במחלוקת  נוגע  לקווי  היסוד  של  הממשלה  .  
זאבי  אינו  מסתפק  במכתב  שהעביר  שרון  לליברמן  ,  והוא  תובע  הבהרות  נוספות  -  הן  בנושא  הגולן  ,  הן  בסוגיית  אי  פינוי  יישובים  ,  וגם  בנושא  ההתיישבות  ביש"ע  ובבקעת  הירדן  .  
ייתכן  שבסופו  של  דבר  יוסכם  כי  שרון  יכלול  בנאום  הבכורה  שלו  כראש  ממשלה  בכנסת  דברים  בעניין  זה  ,  או  שהם  יועלו  על  הכתב  כתוספת  למכתב  שכבר  הועבר  לליברמן  .  
צוות  המו"מ  הקואליציוני  של  הליכוד  ייפגש  אחה"צ  עם  חברי  הכנסת  דן  מרידור  ורוני  מילוא  ,  המועמדים  לתפקידי  שרים  בממשלת  האחדות  .  
מרידור  הודיע  ,  כי  אינו  מעוניין  להיות  שר  האחראי  על  השירותים  החשאיים  .  
לממשלה  שרון  מובטח  רוב  בעת  הצגתה  ,  גם  אם  לא  ייחתמו  היום  הסכמים  קואליציוניים  נוספים  ,  וגם  אם  לא  כל  חברי  סיעת  העבודה  יתמכו  בה  .  
