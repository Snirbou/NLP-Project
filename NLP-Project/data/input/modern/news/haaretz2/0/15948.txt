עדכון  אחרון  -  03:02  07/03/01  ההערכה  :  לפחות  65  ח"כים  יתמכו  בביטול  חוק  הבחירה  הישירה  מאת  גדעון  אלון  חברי  הכנסת  דהן  (  מימין  )  ,  ריבלין  ופינס  בכניסה  לדיוני  ועדת  החוקה  ,  אתמול  .  
מתנגדי  החוק  לביטול  הבחירה  הישירה  של  ראש  הממשלה  מנסים  לשכנע  ח"כים  "  להצביע  ברגליים  "  ולא  להגיע  היום  להצבעה  תצלום  :  איתן  הס  -  אשכנז  התומכים  בחוק  החדש  הם  כל  חברי  סיעת  העבודה  בכנסת  (  ,  21  למעט  ראש  הממשלה  היוצא  ,  אהוד  ברק  ,  והשר  חיים  רמון  )  ,  סיעת  הליכוד  (  ,  18  למעט  ח"כ  יובל  שטייניץ  )  ,  מרצ  (  ,  9  למעט  ח"כ  אמנון  רובינשטיין  )  ,  מפלגת  המרכז  (  ,  4  למעט  ח"כ  רוני  מילוא  וח"כ  יצחק  מרדכי  ,  שלא  ברור  אם  יגיע  להצבעה  )  ,  חד"ש  (  3  )  ,  האיחוד  הלאומי  (  ,  3  הח  "  כים  בני  אלון  ,  צבי  הנדל  ורחבעם  זאבי  )  ,  יהדות  התורה  (  ,  2  הח  "  כים  משה  גפני  ואברהם  רביץ  )  ,  רע"מ  (  ,  2  הח  "  כים  תאופיק  חטיב  והאשם  מחאמיד  )  ,  בל"ד  (  ,  1  ח"כ  עזמי  בשארה  )  ,  מפד"ל  (  ,  1  ח"כ  יגאל  ביבי  )  וחרות  (  ,  1  ח"כ  מיכאל  קליינר  )  .  יוזמי  ביטול  הבחירה  הישירה  הדגישו  כי  אם  לפני  תחילת  ההצבעה  יתברר  להם  ,  שלא  מובטחת  תמיכה  של  לפחות  61  ח"כים  לאישור  החוק  -  תבוטל  ההצבעה  והיא  תתקיים  במועד  אחר  .  
זאת  ,  משום  שמשמעות  אי  אישור  החוק  ברוב  של  61  ח"כים  היא  ,  שכל  ההליכים  לביטול  החוק  לבחירה  ישירה  צריכים  להתחיל  מבראשית  .  
לפני  תחילת  ההצבעות  יתקיים  דיון  בהסתייגויות  הרבות  שהגישו  מתנגדי  החוק  ,  ובעיקר  הח  "  כים  יוסף  לפיד  (  שינוי  )  ושאול  יהלום  (  מפד"ל  )  .  כן  הוחלט  כי  במהלך  הדיון  יוכלו  שני  הח  "  כים  לנמק  כל  אחד  ,  במשך  שעה  ,  את  הסתייגויותיהם  .  
בראש  המתנגדים  לביטול  הבחירה  הישירה  ניצבות  סיעות  ש"ס  ,  שינוי  ,  מפד"ל  ורע"מ  .  
אמש  עדיין  נעשו  מאמצים  של  מתנגדי  הביטול  לשכנע  ח"כים  התומכים  בחוק  החדש  "  להצביע  ברגליים  "  ולא  להגיע  להצבעה  .  
נראה  שמאמצים  אלה  ימשכו  עד  לרגע  האחרון  ,  אולם  ספק  אם  הם  יוכתרו  בהצלחה  .  
אתמול  אישרה  ועדת  החוקה  לקריאה  שנייה  ושלישית  את  הנוסח  החדש  של  חוק  יסוד  :  הממשלה  החדש  ,  שיביא  אוטומטית  לביטול  הבחירה  הישירה  של  ראש  הממשלה  .  
אישור  ביטולו  של  חוק  הבחירה  הישירה  אושר  על  חודו  של  קול  (  6  נגד  5  )  ,  ואילו  סעיפים  אחרים  בחוק  יסוד  :  הממשלה  בנוסחו  החדש  אושרו  ברוב  גדול  יותר  .  
הדיון  בוועדה  לווה  במתח  רב  ובצעקות  רמות  .  
ראשי  סיעות  העבודה  והליכוד  ,  הח  "  כים  אופיר  פינס  וראובן  ריבלין  ,  זעמו  על  לפיד  ויהלום  ,  אשר  החלו  בהליך  של  פיליבסטר  ,  אשר  נועד  להביא  להתמשכות  הדיונים  במטרה  לעכב  את  אישור  נוסח  החוק  .  
ריבלין  גם  זעם  על  נציג  סיעתו  בוועדה  ,  ח"כ  שטייניץ  ,  שסירב  לתמוך  בכמה  מסעיפי  החוק  בשל  תמיכתו  העקרונית  בבחירה  הישירה  ,  והזהיר  אותו  כי  יחליף  אותו  בח"כ  אחר  מהליכוד  .  
הסעיפים  שעוררו  את  המחלוקת  העיקרית  היו  אלה  העוסקים  בשיריון  החוק  (  כלומר  שיהיה  צורך  ברוב  של  61  ח"כים  כדי  לבצע  תיקונים  בנוסח  החוק  )  ,  ובמועד  תחולתו  של  החוק  .  
בסוף  הוחלט  ברוב  קולות  שהחוק  ייכנס  לתוקפו  כבר  בבחירות  לכנסת  prefix=ה  -  ,  16  אשר  אמורות  להתקיים  prefix=ב  -  2003  .  
הסעיף  בחוק  העוסק  במעורבות  הנשיא  בפיזור  הכנסת  עדיין  לא  גובש  סופית  ,  ולכן  יובאו  היום  לאישור  שני  נוסחים  :  האחד  קובע  שראש  הממשלה  יורשה  לפזר  את  הכנסת  רק  בהסכמת  הנשיא  ,  והנוסח  השני  קובע  כי  ראש  הממשלה  לא  יזדקק  להסכמת  הנשיא  לפיזור  הכנסת  .  
יש  לציין  כי  בנוסח  החדש  של  החוק  כלולים  כמה  סעיפים  שהועתקו  מהחוק  לבחירה  ישירה  של  ראש  הממשלה  ,  כגון  :  הצורך  ברוב  של  61  ח"כים  להביע  אי  אמון  ;  מתן  אפשרות  לראש  הממשלה  לפזר  את  הכנסת  (  בהסכמת  נשיא  המדינה  )  ;  הכנסת  רשאית  לחייב  את  ראש  הממשלה  להשתתף  בדיון  בכנסת  ,  ואם  חוק  התקציב  לא  יאושר  עד  סוף  חודש  מארס  -  יערכו  בחירות  חדשות  .  
