עדכון  אחרון  -  22:51  01/03/01  לא  רק  כדורי  גומי  מאת  יוסף  אלגזי  שורשיו  של  הירי  הקטלני  במהומות  באום  אל  -  פחם  באוקטובר  האחרון  נטועים  בהפגנות  שהיו  בעיר  עוד  בספטמבר  98  '  .  כך  אומר  הד"ר  עפו  אגבריה  ,  שטיפל  בנפגעים  אז  ועכשיו  .  
כבר  אז  ,  הוא  טוען  ,  ירו  כוחות  הביטחון  אש  חיה  ,  אבל  הציבור  הישראלי  היה  אדיש  מימין  :  הד"ר  אגבריה  ומחמוד  ג'ברין  ליד  המקום  שג'ברין  נורה  בו  .  
"  רוב  הציבור  בישראל  לא  האמין  לנו  "  ,  אמר  הרופא  תצלום  :  איציק  בן  -  מלכי  "  כאדם  שטיפל  בפצועים  ,  הן  של  ההפגנות  ערב  יום  כיפור  1998  והן  באירועי  הדמים  באוקטובר  האחרון  -  אני  מגיע  למסקנה  שתגובת  כוחות  הביטחון  היתה  קשה  לאין  -  שיעור  הפעם  ;  אז  ,  בהפגנות  שנמשכו  שלושה  ימים  ,  נפצעו  prefix=כ  -  500  בני  אדם  ,  שלושה  מהם  מאש  חיה  ,  ולא  נהרג  אף  אחד  ;  ואילו  הפעם  ,  במשך  יומיים  נפגעו  יותר  prefix=מ  -  100  בני  אדם  ,  אך  שמונה  עד  עשרה  מהם  נורו  באש  חיה  ונהרגו  שלושה  .  
הרושם  הוא  שלפני  שנתיים  וחצי  עשו  כוחות  הביטחון  רק  תרגיל  ,  לבדוק  איך  יקבל  הציבור  בארץ  הפעלת  כוח  מאסיווית  נגדנו  ,  וכשנוכחו  לדעת  שכולם  עברו  על  כך  לסדר  היום  ,  הם  החליטו  הפעם  להעלות  את  רף  האלימות  שלהם  ,  והראיה  -  הם  הרגו  שלושה  בני  אדם  "  .  
בהאשמה  חמורה  זו  יצא  השבוע  הד"ר  עפו  אגבריה  ,  מנהל  המרכז  הרפואי  ההתנדבותי  באום  אל  -  פחם  ,  אל  -  חייאת  .  
תזכורת  קצרה  :  ערב  יום  כיפור  לפני  שנתיים  וחצי  ,  prefix=ב  -  29  בספטמבר  ,  1998  ביום  שהנשיא  אז  ,  עזר  ויצמן  ,  ביקר  באום  אל  -  פחם  כדי  להרגיע  את  הרוחות  הסוערות  באזור  בעקבות  כוונת  הממשלה  להפקיע  את  אדמות  א  -  רוחה  ,  ניסו  מפקדי  כוחות  הביטחון  בשטח  "  לשכנע  "  אותו  שלא  להיכנס  לעיר  "  מתוך  דאגה  לביטחונו  האישי  "  .  
ויצמן  ,  שהודה  באדיבות  לדואגים  ,  נכנס  בכל  זאת  לאום  אל  -  פחם  ,  וחוץ  מקומץ  מתנגדים  ,  התקבל  בכבוד  הראוי  .  
בזמן  ביקורו  פונו  כל  כוחות  הביטחון  שעמדו  בצומת  הכניסה  לעיר  ,  אך  בצהריים  ,  אחרי  שעזב  את  המקום  ,  באו  לצומת  כוחות  גדולים  .  
כתב  "  הארץ  "  והצלם  אלון  רון  ראו  שהם  כללו  לוחמים  וצלפים  מהיחידות  המיוחדות  ,  חמושים  בנשק  אוטומטי  מצויד  בעדשות  טלסקופיות  .  
הד"ר  אגבריה  ,  בן  ,  51  שעד  אז  העיד  כי  הפצועים  נפגעו  בעיקר  משאיפת  גז  ומירי  של  כדורי  גומי  ופלסטיק  ,  מסר  בערב  לתקשורת  שאחר  הצהריים  טיפל  בראשונה  בשלושה  פצועים  מירי  של  אש  חיה  .  
המשטרה  הכחישה  בתוקף  את  טענתו  (  "  הארץ  "  ,  1.10.98  )  .  בתארו  השבוע  את  אופי  פציעותיהם  של  שלושת  הנפגעים  מאש  חיה  אמר  הד"ר  אגבריה  ,  כירורג  בכיר  ,  כי  שניים  מהפצועים  נפגעו  ,  למזלם  ,  ברקמות  רכות  ולא  באיברים  פנימיים  .  
כדור  חדר  ויצא  מירכו  של  האחד  ,  ואילו  אצל  השני  עשה  הכדור  חתך  אופקי  בגבו  התחתון  .  
השלישי  ,  מחמוד  חדר  ג'ברין  ,  נפצע  קשה  .  
מחמוד  ג'ברין  ,  בן  ,  32  נשוי  ואב  לילד  ,  הוביל  אותנו  השבוע  לג'בל  קחאוש  ,  המקום  שהוא  נורה  בו  ,  לא  הרחק  מהאיצטדיון  החדש  בעיר  .  
ג'ברין  סיפר  כי  באותו  היום  אחר  הצהריים  הוא  היה  בדרכו  לנצרת  ,  אך  מאחר  שהיציאה  הראשית  של  העיר  היתה  חסומה  ,  ניסה  לצאת  ממנה  בדרך  עפר  עוקפת  ,  אך  גם  כאן  נתקל  בחסימת  אבנים  .  
כשראה  כי  אנשים  רצים  מהמקום  ובעקבותיהם  שני  ג'יפים  של  משמר  הגבול  ,  יצא  ממכוניתו  וניסה  אף  הוא  למלט  את  נפשו  .  
הוא  בקושי  הספיק  לרוץ  מטרים  ספורים  ונפל  .  
הוא  לא  הרגיש  שכדור  פגע  בו  .  
לדבריו  ,  כאשר  ראו  אנשי  משמר  הגבול  שהוא  מגואל  בדם  ,  הם  עזבו  את  המקום  .  
צעירים  חילצו  אותו  מהשטח  והעבירו  אותו  למרפאת  אל  -  חייאת  .  
כשבא  למרפאה  ,  אמר  השבוע  הד"ר  אגבריה  ,  היה  מצבו  של  מחמוד  ג'ברין  קשה  .  
לחץ  הדם  שלו  היה  נמוך  מאוד  ,  הוא  התקשה  לנשום  והכרתו  היה  מעורפלת  .  
"  בבירור  היה  אפשר  לראות  את  חור  הכניסה  של  הכדור  בגב  ימין  ואת  חור  היציאה  הגדול  יותר  הפעור  בחזהו  "  ,  ציין  .  
בניסיון  להצילו  הוא  נתן  לו  עירוי  נוזלים  ,  קבע  לו  נתיב  נשימה  וניקז  מקצת  הדם  והאוויר  שלחצו  על  ריאתו  הימנית  .  
מאחר  שמגן  דוד  אדום  סירב  לשלוח  לאום  אל  -  פחם  ניידת  לטיפול  נמרץ  (  נט"ן  )  ,  העביר  אמבולנס  מקומי  את  הפצוע  קשה  לצומת  מגידו  ומשם  העבירה  אותו  נט"ן  לבית  החולים  הלל  יפה  בחדרה  .  
"  אילולא  היה  מחמוד  ג'ברין  מחולץ  במהירות  מהשטח  ולא  היה  מגיע  אלינו  לקבלת  טיפול  ראשוני  -  הוא  היה  מת  .  
המעניין  הוא  ,  שבעקבות  פציעתו  עזבו  כוחות  הביטחון  מיד  את  אום  אל  -  פחם  .  
הם  כנראה  חששו  שהוא  מת  .  
ואמנם  ,  מחמוד  ג'ברין  היה  הפצוע  האחרון  שבא  אלינו  למרפאה  "  ,  הדגיש  הד"ר  אגבריה  .  
מהדו"ח  הרפואי  של  בית  החולים  עולה  כי  הרופאים  נאלצו  לכרות  שני  שלישים  מריאתו  הימנית  של  ג'ברין  ושלוש  צלעות  קדמיות  .  
"  הכריתה  היתה  הכרחית  "  ,  הסביר  הד"ר  אגבריה  ,  "  מאחר  שהכדור  ריסק  את  הצלעות  והפך  חלק  ניכר  מריאתו  למעין  דייסה  "  .  
כיום  אפשר  לראות  את  הצלקת  הארוכה  המקיפה  חלק  מגבו  ומחזהו  ,  ובמגע  יד  אפשר  להרגיש  את  המקום  שחסרות  בו  שלוש  הצלעות  .  
מחמוד  ג'ברין  לא  עבד  זמן  רב  .  
כושר  עבודתו  נפגע  .  
רופאיו  אמרו  לו  שכל  שפעת  עלולה  לגרום  לו  דלקת  ריאות  .  
כחצי  שנה  אחרי  האירוע  החליטה  המחלקה  לחקירת  שוטרים  (  מח"ש  )  ,  שחקרה  את  תלונתו  ,  לסגור  את  התיק  מאחר  שלא  הצליחה  "  לאתר  את  החשוד  בביצוע  העבירה  "  .  
זו  גם  היתה  התוצאה  של  חקירת  שאר  התלונות  .  
בעקבות  מחאתם  של  רבים  נאלצו  מח"ש  והיועץ  המשפטי  לממשלה  ,  אליקים  רובינשטיין  ,  להודיע  על  חידוש  החקירה  לאחר  שיובאו  לפניהם  ראיות  חדשות  (  "  הארץ  "  ,  26.1.00  prefix=ו  -  )  .  השבוע  מסר  דובר  משרד  המשפטים  כי  בעקבות  החקירה  המחודשת  ,  שלא  העלתה  אלא  ראיות  קלושות  ,  "  לא  היה  מנוס  מאשר  להשאיר  את  עילת  סגירת  התיק  על  כנה  מחוסר  ראיות  באשר  לזיהוי  שוטרים  שפעלו  שלא  כדין  "  .  
פרקליטו  של  מחמוד  ג'ברין  ,  ואליד  עסליה  ,  מסר  השבוע  כי  מח"ש  ,  למרות  פניות  חוזרות  ונשנות  ,  נמנעה  עד  כה  מלהעביר  לידיו  את  חומר  החקירה  שלה  ;  לאחר  שוועדה  רפואית  תקבע  את  שיעור  הנכות  של  לקוחו  ,  בכוונתו  להגיש  תביעה  אזרחית  נגד  המדינה  .  
הצוות  הרפואי  של  מרפאת  אל  -  חייאת  באום  אל  -  פחם  פעל  גם  בשני  הימים  הראשונים  של  אירועי  הדמים  אשתקד  (  30.9  prefix=ו  -  )  כתחנה  לעזרה  ראשונה  וטיפל  בכמאה  פצועים  .  
על  היום  הראשון  סיפר  הד"ר  אגבריה  ,  "  העיר  היתה  בשביתה  כללית  והמונים  השתתפו  בתהלוכת  המחאה  על  הריגתם  של  פלשתינאים  יומיים  קודם  לכן  במתחם  המסגדים  בירושלים  העתיקה  .  
במשך  התהלוכה  ,  שהשתתפתי  בה  גם  אני  ,  נמסר  בקול  ישראל  על  התנגשויות  בין  מפגינים  לשוטרים  בצומת  הכניסה  לעיר  .  
מיד  מיהרתי  למקום  ,  אך  לא  ראיתי  שום  התנגשויות  .  
חזרתי  לתהלוכה  ,  שמשתתפיה  התכנסו  בינתיים  לעצרת  מחאה  באיצטדיון  הישן  .  
כשאנשיה  התפזרו  בשקט  הלכתי  למרפאה  .  
סמוך  לשעה  ,  12  בעקבות  התנגשויות  בין  מפגינים  לכוחות  הביטחון  ,  באו  למרפאה  הפצועים  הראשונים  ,  מהם  רבים  שנפגעו  מירי  של  כדורי  גומי  ,  פלסטיק  ואש  חיה  ,  חלקם  הגדול  בפלג  גופם  העליון  :  ראש  ,  פנים  ,  צוואר  ,  חזה  וגפיים  עליונות  .  
ביניהם  היה  אחמד  סייאם  ,  תושב  מועוויה  .  
"  כשהובא  סייאם  למרפאה  "  ,  המשיך  הד"ר  אגבריה  ,  "  היה  מצבו  אנוש  .  
הוא  היה  מחוסר  הכרה  .  
כדור  ,  כנראה  מגומי  ,  שפגע  בעינו  השמאלית  ,  גרם  דימום  מאסיווי  .  
סימנים  נוירולוגיים  כמו  התכווצויות  בלתי  רצוניות  בגפיים  העליונות  והתחתונות  עוררו  חשד  לפגיעה  מוחית  .  
הוא  קיבל  עירוי  נוזלים  ,  ומאחר  שמגן  דוד  אדום  סירב  לשלוח  אמבולנס  הוא  הועבר  על  ידי  צוות  שלנו  לצומת  מגידו  ,  משם  הועבר  לבית  חולים  בעפולה  ,  שאינו  ערוך  לטיפול  בפגיעות  ראש  ,  וממנו  לבית  חולים  רמב"ם  בחיפה  ,  שם  מת  למחרת  "  .  
באותו  יום  גם  נהרג  מוחמד  ג'ברין  ,  שנורה  בגבו  על  אותה  הגבעה  שבה  נפגע  שנתיים  לפני  כן  מחמוד  ג'ברין  .  
מוחמד  ג'ברין  נהרג  במקום  וגופתו  הועברה  משם  לבית  החולים  .  
למחרת  ,  ביום  שהתקיימו  בו  הלוויותיהם  של  סייאם  ומוחמד  ג'ברין  ,  המשיך  הד"ר  אגבריה  לספר  ,  נפגע  תושב  דיר  אל  -  בלח  ,  מוסלח  אבו  -  ג'ראד  .  
לדבריו  ,  כשבא  למרפאה  כבר  היה  בלא  רוח  חיים  ;  פצע  גדול  היה  פעור  בצדו  השמאלי  של  חזהו  .  
"  הפצע  שלו  היה  כה  גדול  ,  שיכולתי  להכניס  בו  אצבעות  ולהרגיש  שהלב  קרוע  .  
זה  מה  שגרם  למותו  "  ,  ציין  הרופא  .  
הד"ר  אגבריה  מודה  שהוא  לא  למד  בליסטיקה  ,  אך  בלימודי  הרפואה  שלו  בלנינגרד  עבר  קורס  שנתי  ברפואה  משפטית  .  
הקורס  ,  והניסיון  הרב  שרכש  במשך  שנים  בעבודתו  ככירורג  ,  מאפשרים  לו  להבחין  בין  התוצאות  השונות  של  ירי  כדורי  גומי  ,  פלסטיק  ואש  חיה  .  
לדבריו  ,  חוזק  פגיעתם  של  קליע  מגומי  (  המורכב  מפלדה  ועטוף  בגומי  )  ושל  קליע  מפלסטיק  קשיח  -  תלוי  במרחק  ממקום  הירייה  .  
מטווח  של  מטרים  אחדים  ,  הקליע  חודר  לגוף  ומרטש  את  הרקמות  בצורה  רחבה  ;  אם  הוא  חודר  לראש  ,  לרוב  הוא  קטלני  .  
מטווח  של  18  -  10  מטרים  הקליע  אינו  חודר  לגוף  ;  במקום  הפגיעה  נוצרים  שטף  דם  ונפיחות  .  
מטווח  רחוק  יותר  הקליע  יוצר  שפשוף  שטחי  .  
ואולם  ,  כדור  חי  הפוגע  בעצמות  ,  גם  גדולות  כמו  שוק  ,  ירך  וברך  ,  שובר  אותן  ;  וכשהוא  פוגע  בגוף  הוא  חודר  לתוכו  ועלול  לגרום  נזקים  פנימיים  .  
אם  הוא  יוצא  מהגוף  ,  נפער  במקום  פצע  יציאה  הגדול  מפצע  הכניסה  .  
בעקבות  היריות  מאש  חיה  באוקטובר  האחרון  ,  הוסיף  הרופא  ,  שניים  מהפצועים  ברגליהם  שהוא  מכיר  נעשו  נכים  .  
אדם  שלישי  נפצע  בפניו  ,  וכאשר  בדק  אותו  בשבוע  שעבר  חש  הרופא  בחתיכת  מתכת  התקועה  בלסתו  התחתונה  .  
"  לפני  שנתיים  וחצי  ,  כאשר  טענתי  כי  ביום  ההפגנות  האחרון  נורו  שלושה  אנשים  באש  חיה  ,  טענה  המשטרה  שזה  שקר  ,  ועד  היום  לא  שינתה  את  גרסתה  .  
בעקבות  אירועי  אוקטובר  האחרון  ,  רוב  הציבור  בישראל  ,  גם  שרי  ממשלה  ,  לא  האמין  לנו  שגם  הפעם  ירו  באנשינו  באש  חיה  ,  אבל  בוועדת  החקירה  הודו  שוטרים  שאכן  דיברנו  אמת  "  ,  סיכם  הד"ר  אגבריה  .  
