עדכון  אחרון  -  18:57  04/03/01  חתן  פרס  ישראל  בספורט  -  ברוך  חגאי  פרס  ישראל  בתחום  הספורט  ותרבות  הגוף  יוענק  השנה  לברוך  חגאי  .  
חבר  השופטים  ,  פרופ'  שאול  לדני  ועו"ד  חנוך  קינן  ,  מצא  את  ברוך  חגאי  ,  בן  57  ראוי  לפרס  בהיותו  "  הספורטאי  הישראלי  הבולט  והמוצלח  ביותר  בתחום  ספורט  הנכים  ,  בארץ  ובחו"ל  "  .  
לדברי  השופטים  ,  "  בכישרון  יוצא  דופן  הוביל  חגאי  את  נבחרת  כדורסל  הנכים  של  ישראל  לזכייה  בשתי  אליפויות  עולם  ,  שתי  אליפויות  אולימפיות  ושלוש  זכיות  באליפות  אירופה  "  .  
עוד  ציינה  הוועדה  כי  "  חגאי  ניחן  בהגינות  ספורטיווית  ,  והיה  הספורטאי  הנכה  היחיד  שזכה  ארבע  פעמים  ברציפות  במדליית  זהב  "  .  
לדעת  השופטים  ,  "  בהישגיו  ,  שזכו  למוניטין  בינלאומי  רב  ,  מגלם  חגאי  את  הספורט  במיטבו  ומשמש  דוגמה  ומופת  "  .  
חגאי  עלה  עם  משפחתו  לארץ  מטריפולי  .  
בהיותו  בן  7  התגלה  כישרונו  כשהצטרף  למרכז  הספורט  לנכים  של  איל"ן  .  
לאחר  שסיים  את  בית  הספר  היסודי  למד  חגאי  שרטטות  באחד  מבתי  הספר  המקצועיים  ,  ואחר  כך  בוגר  החל  לעבוד  כשרטט  .  
לצד  הישגיו  הספורטיווים  אף  החל  לשמש  כמאמן  ספורט  נכים  .  
