עדכון  אחרון  -  23:28  04/03/01  ניסוי  וטעימה  צפוף  באוזן  מאת  דקל  בוברוב  בשנים  האחרונות  חלו  שינויים  גדולים  במדפי  העוגות  ,  העוגיות  והמאפים  :  מאפיות  וקונדיטוריות  קטנות  יחסית  ,  המציעות  קו  של  מוצרים  איכותיים  מחומרי  גלם  טובים  ובטעמים  ביתיים  ,  הצליחו  לחדור  לרשתות  השיווק  הגדולות  ולהגביה  את  רף  האיכות  של  מוצרי  המאפה  .  
אפשר  היה  לקוות  שהיצרנים  הגדולים  ימהרו  ליישר  קו  ולהשקיע  גם  הם  בטעם  ,  במראה  ובתדמית  של  אוזני  ההמן  מתוצרתם  ,  אבל  באריזות  העוגיות  הפורימיות  -  אותו  מאפה  מסורתי  וותיק  שמעורר  ניחוח  מתיקות  חמימה  המתערבבת  עם  גשם  וצבעי  איפור  -  כמעט  כלום  לא  השתנה  :  שוב  10  -  8  אוזני  המן  גדולות  מדי  ,  עשויות  מבצק  עבה  מדי  ,  החובק  כמות  קטנה  מדי  של  מילוי  בעל  טעם  לא  מזוהה  ,  ארוזות  במגשית  פלסטיק  סתמית  .  
אף  שחלק  מן  היצרניות  מציעות  אוזני  המן  בטעמים  שונים  ,  בחרנו  לנסות  את  הטעם  הקלאסי  -  פרג  .  
התרכזנו  ,  כאמור  ,  רק  במוצרים  הנמכרים  ברשתות  השיווק  ולא  במאפי  "  גורמה  "  שאפשר  למצוא  רק  בקונדיטוריות  או  בבתי  קפה  מעטים  .  
ואלה  תוצאות  מבחן  טעימה  ,  שנערך  בקרב  20  טועמים  בוגרים  ,  בסדר  יורד  :  אוזני  המן  של  לחמי  הן  הטובות  ביותר  לדעת  הטועמים  .  
המאפים  קטנים  ,  קומפקטיים  ונאים  למראה  ,  המשולשים  סגורים  בצורה  מושלמת  ,  צבע  הבצק  זהוב  ונעים  ומעליו  זרויה  בנדיבות  אבקת  סוכר  .  
הבצק  הדקיק  מכיל  חמאה  ,  טעמו  משובח  והוא  נימוח  בפה  .  
היחס  בין  הבצק  למילוי  מאוזן  ,  המילוי  דחוס  ,  עשיר  אך  לא  מתוק  מדי  ,  והמאפה  טעים  ומספק  .  
חסרונו  היחיד  של  המוצר  הוא  מחירו  ,  19  שקלים  prefix=ל  -  350  גרם  -  יותר  מכפליים  ממחיר  רוב  המוצרים  האחרים  .  
אוזני  המן  מתוצרת  לחמי  :  תכולה  :  350  גרם  ,  prefix=כ  -  15  יחידות  באריזה  .  
אריזה  :  קופסת  פלסטיק  עם  מכסה  ,  ניתנת  לסגירה  חוזרת  .  
מחיר  :  19  שקל  .  
אוזני  המן  של  גידרון  .  
אוזני  ההמן  מתוצרת  זו  נמכרות  בשתי  צורות  :  בתפזורת  ,  על  פי  משקל  (  במחיר  של  27  שקל  לקילוגרם  )  ,  ובאריזות  של  500  גרם  המכילות  כתשע  יחידות  בקופסאות  פלסטיק  חד  פעמיות  תחת  שם  המותג  "  סופר  קלאס  "  ,  במחיר  מבצע  של  10  שקלים  .  
אוזני  ההמן  הנמכרות  בתפזורת  גדולות  מאוד  ,  סגורות  יפה  ,  שחומות  בקצותיהן  ומצופות  בשפע  של  אבקת  סוכר  (  אוזני  ההמן  הארוזות  מצופות  בגרגרי  פרג  ,  ללא  אבקת  סוכר  )  .  הבצק  אמנם  עבה  מדי  אך  מרקמו  פריך  ,  טעמו  אינו  מתוק  מדי  ויש  בו  נוכחות  ברורה  של  מי  ורדים  .  
זו  היתה  שנויה  במחלוקת  :  חלק  מן  הנסיינים  התלהבו  מן  החידוש  ,  בעוד  שאחרים  טענו  כי  הוא  מוגזם  ומשתלט  על  טעמו  הפשוט  של  המאפה  .  
המילוי  נרקח  מגרגרי  פרג  שלמים  ,  טריים  ועזי  טעם  .  
המלצה  :  עדיף  לקנות  את  אוזני  ההמן  של  גדרון  בתפזורת  :  לטעמנו  ,  ניכר  פער  גדול  בטעם  ובטריות  בינן  לבין  אלה  שהיו  נתונות  באריזות  הפלסטיק  ונמכרו  במחירי  מבצע  .  
ואזהרה  :  אף  שהרשימה  עוסקת  באוזני  המן  במילוי  פרג  ,  מומלץ  להימנע  מאוזני  המן  בטעם  שוקולד  מתוצרת  זו  (  אפשר  לזהותן  לפי  פירורי  השוקולד  התעשייתיים  שפוזרו  מעליהן  )  :  הן  ממולאות  בשוקולד  תעשייתי  זול  ,  גס  ומתוק  להחריד  .  
אוזני  המן  של  גידרון  (  להשיג  ברשת  שופרסל  )  .  מחיר  בתפזורת  :  27  שקל  לקילוגרם  .  
אריזות  של  500  גרם  (  prefix=כ  -  9  יחידות  )  נמכרות  בקופסאות  פלסטיק  חד  פעמיות  תחת  שם  המותג  "  סופרקלאס  "  במחיר  מבצע  של  10  שקלים  לאריזה  .  
אוזני  המן  מתוצרת  מאפיית  עיני  .  
אוזני  המן  גדולות  מדי  ,  עשויות  וסגורות  בצורה  לא  אחידה  .  
הדבר  אמור  להקנות  להן  ,  ככל  הנראה  ,  מראה  ביתי  ולא  מהוקצע  -  אך  התוצאה  גסה  ואינה  מעוררת  תיאבון  .  
המילוי  נשפך  לעתים  החוצה  ,  וגם  זה  אינו  מוסיף  למראה  העוגיות  ,  שטעמן  בסך  הכל  פשוט  וסביר  .  
הבצק  עדין  בטעמו  ,  ואף  שהוא  עבה  מדי  ביחס  למילוי  ומרקמו  מעט  לח  ,  הוא  נעים  לנגיסה  .  
גוון  מריר  של  הפרג  במילוי  מעורר  חשד  שהוא  אינו  טרי  במיוחד  .  
אוזני  המן  מתוצרת  עיני  .  
תכולה  :  600  גרם  ,  prefix=כ  -  10  יחידות  באריזה  .  
אריזה  :  חד  פעמית  עם  מכסה  .  
מחיר  :  14  שקל  לאריזה  .  
אוזני  המן  של  אסם  .  
אוזני  ההמן  של  אסם  עשויות  ממשולשי  בצק  בינוניים  בגודלם  ,  סגורים  יפה  וללא  אבקת  סוכר  -  מה  שמבליט  את  צבעם  החיוור  מדי  וצורתם  התעשייתית  .  
הבצק  עבה  ,  חסר  כל  פריכות  וקשה  לנגיסה  .  
היחס  בין  הבצק  למילוי  אינו  מאוזן  ,  והמילוי  עצמו  בעייתי  ,  שכן  מעט  הפרג  שבו  מעורב  בתמרים  מעוכים  .  
מה  שמורגש  ,  בסופו  של  דבר  ,  הוא  טעמם  הדומיננטי  של  התמרים  ,  שעלול  לאכזב  את  חובבי  הפרג  .  
יש  לציין  כי  שילוב  התמרים  במילוי  לא  מצוין  על  האריזה  (  אף  שהוא  מצוין  ברשימת  המרכיבים  )  -  וגם  זה  אינו  מוסיף  לאטרקטיוויות  של  המוצר  .  
אוזני  המן  מתוצרת  אסם  .  
תכולה  :  400  גרם  ,  prefix=כ  -  12  יחידות  באריזה  .  
אריזה  :  קופסת  פלסטיק  עטופה  בצלופן  ,  שאינה  מאפשרת  סגירה  חוזרת  .  
מחיר  :  11  שקלים  .  
