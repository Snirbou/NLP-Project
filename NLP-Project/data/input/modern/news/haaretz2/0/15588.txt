עדכון  אחרון  -  03:53  06/03/01  חינוך  /  בניגוד  לחוק  ,  מנהלי  בתי  ספר  מתירים  לחברות  מסחריות  לפעול  בתחומם  השיעור  נגמר  -  ונעבור  לפרסומות  מאת  ראלי  סער  תיכון  מטרו  -  ווסט  ברעננה  .  
מתירים  פרסומות  "  בתנאי  שלא  מזיקות  "  תצלום  :  אריאל  שליט  לפני  כשבוע  הזמין  מנהל  תיכון  י"ד  בשיכון  דן  ,  דוד  לבון  ,  את  ההורים  והתלמידים  לערב  פרסום  ושיווק  בחסותו  .  
הערב  נועד  להציג  את  היתרונות  של  החיבור  לאינטרנט  באמצעות  טכנולוגיית  הפס  הרחב  .  
בהזמנה  שקיבלו  ההורים  הוצג  סמל  בית  הספר  ליד  הלוגו  של  "  האינטרנט  המהיר  במהירות  שאתה  לא  מכיר  "  ,  ולהורים  נכתב  :  "  תיכון  י"ד  בשיתוף  בזק  פותחים  לפניכם  דלת  אל  עולמות  חדשים  "  .  
לפני  המצגת  המסחרית  עלה  לבמה  מנהל  בית  הספר  ,  וסיפר  להורי  התלמידים  שהוא  מחנך  על  נפלאות  הקדמה  הטכנולוגית  .  
בתום  אותו  ערב  הוזמנו  ההורים  אל  דוכן  השירות  של  החברה  כדי  לרכוש  את  השירות  שיאפשר  להם  לגלוש  במהירות  באינטרנט  .  
מעורבות  המנהל  בקידום  מכירות  של  חברה  מסחרית  צרמה  לאחד  מהורי  התלמידים  .  
"  זה  לא  נראה  לי  נכון  שמנהל  בית  ספר  עוזר  לחברה  מסחרית  למכור  מוצר  "  ,  אמר  ההורה  ,  "  בית  ספר  צריך  לחנך  תלמידים  לצרכנות  נכונה  ,  בני  הנוער  צריכים  לזהות  את  האינטרסים  הכלכליים  של  חברות  מסחריות  ,  בעיקר  אלה  הפועלות  כמונופול  ,  ועל  התלמידים  ללמוד  איך  לצרוך  מוצר  או  שירות  .  
כשהמנהל  מזמין  את  התלמידים  לקנות  שירות  מחברה  מסוימת  ,  ההורים  ייענו  לו  ,  כי  בעיניהם  הוא  דמות  סמכותית  "  .  
מנהל  התיכון  לבון  דווקא  שלם  עם  הערב  המסחרי  שלו  נתן  את  חסותו  .  
לדבריו  ,  "  כמנהל  מוסד  חינוכי  אין  לי  כל  מגבלות  להזמין  גופים  מסחריים  למכור  את  מוצריהם  בביה"ס  שלי  ,  לאחר  שהאירוע  מתואם  עם  ועד  ההורים  "  .  
לבון  :  "  איני  צריך  לקבל  אישור  ממשרד  החינוך  לחשוף  את  ביה"ס  לחברות  מסחריות  .  
כל  מוסד  חינוכי  חי  בתוך  הקהילה  ,  ואסור  לו  להסתגר  בבועה  "  .  
לבון  יפתח  את  שערי  בית  ספרו  בפני  כל  גוף  מסחרי  שישלם  לו  כסף  ,  שבעזרתו  יוכל  לממן  פרויקטים  חינוכיים  לרווחת  תלמידיו  .  
"  אם  חברת  מקדונלד'ס  תציע  לי  מחר  לפתוח  סניף  בתיכון  ותשלם  לי  דמי  שכירות  גבוהים  ,  אני  בעד  .  
לדאבוני  ,  אני  רק  יכול  לחלום  על  כך  "  .  
כך  ,  למשל  ,  יצר  לבון  קשר  עם  חברה  שמציעה  לתלמידים  קורס  הכנה  לבחינות  פסיכומטריות  במחיר  מוזל  .  
מנהלי  תיכונים  רבים  נוהגים  כמו  לבון  ,  ופותחים  את  שערי  התיכונים  בפני  החברות  המסחריות  שמכינות  את  הצעירים  לבחינה  הממיינת  לאוניברסיטאות  .  
הדבר  משתלם  גם  לחברות  שמוכרות  את  קורסי  ההכנה  :  בכל  תיכון  ממתינים  להם  עשרות  לקוחות  מן  המוכן  ,  מדי  שנה  ,  בלי  להשקיע  בפרסום  ובשיווק  ,  ולכן  יכולות  חברות  אלה  להציע  להורי  התלמידים  את  הקורסים  הפסיכומטריים  בשליש  מעלותם  בשוק  החופשי  .  
ביודעין  או  שלא  ביודעין  ,  מנהל  תיכון  י"ד  -  כמו  מנהלי  תיכונים  אחרים  -  עבר  על  חוק  הפרסומת  המכוונת  לקטינים  ועל  תקנות  משרד  החינוך  .  
אלה  אוסרים  על  גופים  מסחריים  למכור  את  מוצריהם  בבתי  הספר  ,  או  להשתמש  במוסדות  החינוך  לפרסום  מוצרים  וחשיפתם  בפני  הצעירים  .  
חברת  בזק  מכירה  ,  כנראה  ,  את  תקנות  משרד  החינוך  טוב  יותר  מלבון  .  
החברה  מסרה  בתגובה  :  "  האירוע  נערך  בתיכון  י"ד  ביוזמת  אחת  האמהות  ,  שהיא  גם  עובדת  בזק  .  
החברה  בוחנת  לערוך  אירועים  דומים  בבתי  ספר  אחרים  ,  לאחר  קבלת  האישורים  המתאימים  מרשויות  החינוך  "  .  
כמעט  מדי  יום  עוברים  בתי  הספר  על  החוק  ,  ומנהליהם  מכניסים  אל  הכיתות  חברות  מסחריות  .  
למשרד  החינוך  אין  שום  דרך  להילחם  בתופעה  ,  אלא  אם  כן  ההורים  מתלוננים  על  כך  .  
לפני  ימים  אחדים  אסרה  יו"ר  הוועדה  לפרסומות  מסחריות  במשרד  החינוך  ,  עירית  לבנה  ,  על  כניסתו  של  אחד  מעיתוני  הנוער  לבתי  הספר  .  
העיתון  קיבל  רשות  ממשרד  החינוך  להעביר  לתלמידים  קורסים  בכתיבה  עיתונאית  ,  וניצל  את  ההיתר  להחתים  את  הילדים  על  מינויים  לעיתון  .  
"  מאחר  שהעיתון  קיבל  אזהרה  שלוש  פעמים  ,  משרד  החינוך  יאסור  עליו  לתמיד  את  הכניסה  לבתי  הספר  "  ,  אמרה  רבקה  שרגא  ,  דוברת  המשרד  שגם  חברה  בוועדה  לפרסומות  מסחריות  .  
לדברי  לבנה  ,  תפקיד  הוועדה  לפרסומות  מסחריות  להציב  לגופים  מסחריים  שפונים  אליה  תנאים  לכניסתם  לבתי  הספר  .  
על  החברות  להתחייב  בפני  משרד  החינוך  שלא  ינצלו  את  קהל  לקוחותיהם  הפוטנציאלי  ,  אך  הפיתוי  לכך  גדול  .  
לא  מכבר  אישר  משרד  החינוך  לאחת  החברות  שמוכרות  מוצרים  היגיינים  לנשים  לקיים  שיעור  הסברה  מינית  לתלמידות  בגיל  ההתבגרות  .  
הדבר  אירע  באחד  מבתי  הספר  הייחודיים  בתל  אביב  ,  והמשרד  הציב  לכך  תנאי  :  שאחרי  השיעור  לא  תתקיים  כל  פעילות  שיווקית  .  
החברה  התעלמה  מהוראות  משרד  החינוך  ,  שפורטו  בהיתר  שניתן  לה  ,  ובתום  השיעור  חילקה  לנערות  דוגמיות  של  כמה  ממוצריה  .  
לבנה  אמנם  התקשרה  לנזוף  במנהלת  ביה"ס  לאחר  מעשה  ,  אך  מאחר  שמשרד  החינוך  אינו  יכול  להטיל  עונשים  מרתיעים  על  מנהלים  ,  המלחמה  שהוא  מנהל  על  אי  כניסת  גופים  מסחריים  לבתי  הספר  היא  מלחמת  מאסף  .  
כך  למשל  ,  מארגנות  חנויות  ספרים  שכונתיות  מבצעי  מכירה  של  ספרי  לימוד  בתום  שנת  לימודים  .  
ההורים  נהנים  מהנחה  של  %  ,  10  והחנויות  מוכרות  אלפי  ספרים  בשעות  אחדות  .  
הוצאות  ספרים  מפרסמות  מכירת  ספרים  במחירים  מוזלים  להורים  על  לוחות  המודעות  בבתי  הספר  ;  ובתי  הספר  ללימוד  שיעורי  תיאוריה  בנהיגה  מוכרים  קורסים  מוזלים  לתלמידי  הכיתות  הגבוהות  בתיכון  ,  ברשות  המנהלים  .  
לבנה  סבורה  שמנהלי  בתי  הספר  יודעים  מהי  מדיניות  משרד  החינוך  .  
לדבריה  ,  "  כל  ההנחיות  מפורטות  בחוזר  המנכ"ל  ,  וחובת  המנהלים  לשנן  אותו  "  .  
אך  גם  המנהלים  שקוראים  את  הנחיות  משרד  החינוך  ,  מפרשים  אותם  לפי  הבנתם  .  
מנהלת  תיכון  מטרו  -  ווסט  ברעננה  ,  רחל  אלרן  ,  סבורה  שאפשר  להתיר  פרסומות  בבתי  הספר  "  בתנאי  שאינן  עוסקות  בתכנים  המזיקים  לבני  הנוער  "  .  
עיקרי  חוק  פרסומת  המכוונת  לקטינים  החוק  לתקנות  הגנת  הצרכן  -  פרסומת  המכוונת  לקטינים  ,  קובע  כי  "  לא  יעשה  אדם  פרסומת  במוסדות  חינוך  ,  לרבות  משלוח  מתנות  לקטינים  ;  לא  יערוך  הגרלות  ;  ולא  ינצל  עזרי  לימוד  לצורך  קידום  מכירת  מצרך  או  שירות  ,  אלא  אם  כן  קיבל  היתר  לכך  ממנכ"ל  משרד  החינוך  או  ממי  שהסמיכו  לכך  "  .  
לדברי  רבקה  שרגא  ,  חברת  הוועדה  לפרסומת  מסחרית  של  משרד  החינוך  ,  "  הוועדה  מתירה  לגופים  מסחריים  לפרסם  בבתי  הספר  רק  במקרים  מיוחדים  .  
אם  חברה  רוצה  לתרום  עזרי  לימוד  לבית  ספר  ,  נאשר  זאת  בתנאי  ששם  החברה  יופיע  במוצנע  .  
אך  אנחנו  אוסרים  ,  בין  השאר  ,  להשתמש  בתלמידים  כמקדמי  מכירות  .  
