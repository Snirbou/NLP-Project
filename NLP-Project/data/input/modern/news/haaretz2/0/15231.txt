עדכון  אחרון  -  02:00  05/03/01  רקע  /  אריה  דיין  המשטר  המושחת  של  פוג'ימורי  אלברטו  פוג'ימורי  תצלום  :  אי  -  פי  חשיפת  העובדות  האלה  הובילה  לחקירה  חובקת  עולם  לאיתור  כספיהם  של  הנשיא  ושל  ראש  שירותי  הביטחון  שלו  .  
עיקרה  מתנהל  סביב  חשבונות  שהשניים  פתחו  בבנקים  בשווייץ  ;  חלקה  האחר  מתנהל  בפרו  ,  בארה"ב  ובמדינות  נוספות  .  
על  פי  החשדות  הנבדקים  עתה  ,  הן  על  ידי  חוקר  מיוחד  מטעם  התביעה  בלימה  והן  על  ידי  ועדת  חקירה  מטעם  הקונגרס  ,  מונטסינוס  ופוג'ימורי  מחזיקים  בבנקים  שווייציים  חשבונות  רבים  ,  ובהם  עשרות  מיליוני  דולרים  .  
על  פי  החשדות  ,  מקורם  של  כספים  אלה  הוא  בעמלות  על  עסקות  נשק  ובעמלות  שגבו  השניים  מסוחרי  סמים  שהורשו  על  ידם  לפעול  בשטחה  של  פרו  .  
זמן  קצר  לאחר  שהתבררו  ממדי  השוחד  ששילם  ,  עלה  מונטסינוס  על  מטוס  פרטי  ונמלט  לפנמה  .  
מאז  נעלמו  עקבותיו  .  
על  פי  ידיעות  אחדות  הוא  חזר  לפרו  ומתחבא  בה  ;  על  פי  ידיעות  אחרות  הוא  עבר  ניתוחים  פלסטיים  בפניו  ומצא  מקלט  בוונצואלה  .  
בימים  הראשונים  לאחר  בריחתו  של  מונטסינוס  ,  המשיך  הנשיא  פוג'ימורי  להתנהג  כמי  שאינו  קשור  למעלליו  ואף  כמי  שנחוש  בדעתו  לחשוף  אותם  במלואם  .  
הוא  מינה  לשם  כך  את  ד"ר  חוסה  אוגז  ,  פרקליט  במשרד  המשפטים  ,  כדי  שינהל  את  החקירה  הפלילית  בעניינו  של  מונטסינוס  .  
אוגז  החל  לעבוד  וכעבור  זמן  לא  רב  הודיע  כי  ממצאיו  הראשוניים  מעלים  חשדות  פליליים  גם  נגד  פוג'ימורי  עצמו  .  
בנובמבר  ,  2000  כמה  שעות  לפני  שעמד  להמריא  לברוניי  כדי  להשתתף  בוועידה  כלכלית  בינלאומית  ,  זימן  פוג'ימורי  את  שר  המשפטים  שלו  ודרש  ממנו  לפטר  את  אוגז  .  
שר  המשפטים  דחה  את  דרישתו  .  
פוג'ימורי  נסע  לוועידה  אך  לא  חזר  מאז  ללימה  .  
בסיום  הוועידה  הוא  טס  ליפאן  .  
את  מכתב  ההתפטרות  מנשיאות  פרו  הוא  שלח  בפקס  ,  מאחד  מבתי  המלון  של  טוקיו  .  
