עדכון  אחרון  -  03:23  04/03/01  היום  הדיון  בבקשה  לפסול  שופט  לאחר  שפורסם  כי  הנאשמים  במשפטו  איימו  על  חייו  מאת  עליזה  ארבלי  עו"ד  פלדמן  :  הפרסום  כוזב  היום  יתקיים  דיון  בבית  המשפט  המחוזי  בבאר  שבע  בבקשה  שהגיש  עו"ד  אביגדור  פלדמן  לפסילת  השופט  גלעד  גלעדי  ,  אב  בית  הדין  ,  במשפט  המתנהל  בפניו  זה  כשנתיים  על  רצח  הרצל  פור  .  
הנימוק  לבקשת  הפסילה  :  פורסם  כי  שניים  מהנאשמים  ברצח  ,  שקיים  צו  איסור  פרסום  על  שמם  ,  איימו  לחסל  את  השופט  ובעקבות  כך  הוצמדו  לשופט  שני  מאבטחים  .  
פלדמן  טוען  ,  כי  פסילת  השופט  חייבת  להיות  אוטומטית  ,  שכן  הנגיעה  האישית  של  השופט  לנאשמים  ,  בעקבות  הפרסום  הכוזב  ,  לגרסתו  ,  עלולה  להטות  את  הדין  .  
פור  ,  סוחר  סמים  מוכר  באשדוד  ,  נרצח  ביריות  לפני  כשנתיים  כשישב  בבית  קפה  ברחוב  הראשי  בעיר  .  
שלושה  רעולי  פנים  ביצעו  את  הרצח  ,  שהתרחש  עקב  סכסוך  בין  פור  לבין  כנופיית  עבריינים  ,  על  רקע  שליטה  בשוק  הסמים  .  
פלדמן  ביקש  בסוף  השבוע  שעבר  לפסול  את  השופט  בעקבות  ידיעה  בתקשורת  ,  לפיה  הוצמדה  אבטחה  לאב  בית  הדין  ,  מחשש  שייפגע  בידי  שנים  מהנאשמים  ברצח  "  שהוציאו  חוזה  על  ראש  אב  בית  הדין  בעת  שביקרו  בזירת  הרצח  לצורך  שיחזור  "  .  
פלדמן  מאשים  את  משטרת  לכיש  בשיבוש  הליכי  משפט  .  
לדברי  הפרקליט  ,  המשטרה  הדליפה  במתכוון  את  הידיעה  ובכך  ביצעה  פעולה  שערורייתית  וחשפה  מקור  חסוי  של  מוסר  הידיעה  ,  תוך  סיכון  חייו  ,  רק  כדי  להשיג  השפעה  פסולה  על  בית  המשפט  .  
"  הדבר  מטיל  צל  כבד  על  אופן  ניהול  המשפט  לעתיד  ויוצר  חשש  כי  אב  בית  הדין  יושפע  מהכתוב  ובהכרח  יגבש  דעה  שלילית  נגד  המאיימים  "  .  
פלדמן  גורס  כי  אם  הנאשמים  יורשעו  ברצח  -  ניתן  יהיה  לחשוב  כי  ההרשעה  באה  בעקבות  האיום  על  השופט  ואילו  אם  יזוכו  -  ניתן  יהיה  לחשוב  כי  זוכו  מחמת  הפחד  שתקף  את  בית  המשפט  .  
נצ"מ  עמיחי  שי  ,  מפקד  מרחב  לכיש  ,  דוחה  את  טענותיו  של  עו"ד  פלדמן  בנוגע  להדלפות  המשטרה  .  
לדברי  נצ"מ  שי  ,  הוא  סמוך  ובטוח  שבית  המשפט  ישקול  את  כל  הטענות  בכובד  ראש  ויקבל  את  ההחלטה  הנכונה  .  
