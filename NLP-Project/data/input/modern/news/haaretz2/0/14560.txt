עדכון  אחרון  -  22:35  01/03/01  מותק  ,  האג'נדות  התכווצו  מאת  דורון  רוזנבלום  ההתרחשויות  כיום  במפלגת  העבודה  מזכירות  סצינה  מפורסמת  מסרטם  של  האחים  מארקס  "  לך  מערבה  "  ,  שבו  הם  שועטים  ברכבת  קיטור  :  מלאי  הפחם  אוזל  ,  ואז  הם  זורקים  לתנור  הקטר  כל  פיסת  עץ  מזדמנת  ;  כשאוזל  העץ  -  הם  מפרקים  ומבעירים  את  הספסלים  ;  כשנגמרים  הספסלים  -  הם  זורקים  לאש  את  הקרונות  ;  לאחר  שהרכבת  כולה  נגמרת  -  הם  מתחילים  לפרק  גם  את  הקטר  עצמו  ,  עד  שבסוף  הם  מקרטעים  פחות  או  יותר  על  חצי  יצול  .  
זה  בערך  מה  שקרה  לרכבת  המפוארת  שהיתה  קרויה  "  תנועת  העבודה  "  -  זו  שחינכה  המונים  ,  בנתה  מדינה  ,  עיצבה  נופי  תרבות  וטיפוסי  אדם  ,  הפעילה  מנגנוני  ענק  ,  ריכזה  נכסי  רוח  וחומר  אדירים  .  
לאחר  שאזל  מלאי  הפחמים  האידיאולוגי  של  הציונות  הסוציאליסטית  -  התחילו  ראשיה  לזרוק  לתנור  את  נכסי  החומר  ההסתדרותיים  ;  כשאזלו  גם  אלה  -  התחילו  לפרק  את  "  הסעיפים  החברתיים  "  ולזרוק  אותם  לתנור  העזר  של  ש"ס  ;  שהרי  מה  לא  עושים  כדי  להניע  את  רכבת  השלום  ?  
כאשר  גם  אג'נדת  השלום  החלה  להתכלות  ,  קוששו  את  אהוד  ברק  -  גיבור  חידה  וסופח  קולות  אד  -  הוק  ,  הפוזל  למרכז  ולימין  ;  שהרי  מה  לא  עושים  למען  כיבוש  השלטון  ?  
לאחר  שהלה  שרף  בזו  אחר  זו  הן  את  אג'נדת  השלום  האזורי  והן  את  אג'נדת  החילוניות  והנורמליזציה  ,  הוא  התחיל  לזרוק  לתנור  חלקים  ממנו  -  עצמו  :  את  שותפיו  ,  את  מפלגתו  ,  את  לשכתו  ,  את  האינטגריטי  שלו  ,  ולבסוף  את  ראשות  הממשלה  עצמה  ;  שהרי  מה  לא  עושים  למען  ההישרדות  הפוליטית  ?  
וכאשר  אזל  לבסוף  גם  ברק  -  הסתערו  "  שרינו  "  והתחילו  מבעירים  כל  מה  שאינו  הם  -  עצמם  :  הדרך  ,  החברות  האישית  ,  אפילו  את  תיק  הביטחון  ;  שהרי  מה  לא  עושים  למען  רמון  ו/או  בורג  ?  
למען  prefix=ה  "  דיל  "  ההישרדותי  שלו  ,  נדמה  שחיים  רמון  מוכן  לזרוק  אפילו  את  עצמו  .  
ובסופו  של  תהליך  מה  נותר  ?  
מכל  הרכבת  המפוארת  שהיתה  פעם  תנועת  העבודה  נותר  רק  שמעון  פרס  -  שומר  המסילה  הזקן  ,  האוד  -  המוצל  הנצחי  ,  עגום  הפנים  ,  הבלתי  -  מתכלה  -  מקרטע  על  גבי  יצול  לעבר  התחנה  הישנה  ,  הלא  -  היא  משרד  החוץ...  אם  יביט  מעבר  לכתפו  -  כבר  לא  יראה  מאחוריו  שום  רכבת  .  
לכל  היותר  ישמע  את  התנשפויותיהם  של  "  פואד  "  ,  "  דליה  "  ,  ועוד  מישהו  prefix=מ  "  שרינו  "  שהצליח  ברגע  האחרון  להיאחז  בשלייקעס  של  איש  המסילה  ולהתגלגל  אתו  לעוד  ממשלה  ,  לעוד  קדנציה  .  
לאחר  שכילתה  את  כל  האג'נדות  שלה  ,  נשארה  איפוא  מפלגת  העבודה  כקליפה  ריקה  ,  כסך  כל  של  פולחנים  ומחוות  קריקטורליים  שכבר  פועלים  על  ריק  ,  כתכלית  לעצמה  :  עם  השאלות  הרטוריות  המצטווחות  של  שמעון  פרס  במרכז  (  "  זה  אוסלו  ?  
!  
זה  לא  אוסלו  ?  
!  "  )  ;  עם  הברברת  של  אברהם  בורג  ;  עם  חיים  רמון  והמיחזור  האין  -  סופי  של  "  נאום  הלווייתנים  "  ...  אבל  מה  הם  בעצם  אומרים  ?  
מה  הם  מבשרים  ?  
לא  כלום  ,  מאומה  !  
נשארו  רק  ההרגלים  הישנים  -  המחוות  ,  הרטוריקה  ,  בלי  הדבר  עצמו  .  
אך  האם  הדבר  בלתי  הפיך  ?  
והאם  המצב  שונה  בליכוד  ?  
מן  הידועות  הוא  ,  שמפלגות  מסיימות  את  תפקידן  ומסולקות  מהשלטון  לאחר  שהן  מאבדות  ,  ממצות  או  מבזבזות  את  האג'נדה  שלהן  .  
כך  אירע  למפלגת  העבודה  במהפך  הראשון  ,  לאחר  שמלחמת  יום  כיפור  ניתצה  את  האג'נדה  "  הישראלית  "  לטובת  "  היהודית  "  ;  כך  קרה  לליכוד  של  יצחק  שמיר  ,  לאחר  שמיצה  את  אג'נדת  "  אף  שעל  "  ;  כך  קרה  למפלגת  העבודה  ולאג'נדת  אוסלו  .  
אלא  שמשהו  מוזר  קרה  לאג'נדות  שלנו  בשנים  האחרונות  :  בין  שהאשם  הוא  בחוק  הבחירה  הישירה  ,  באישיותם  של  הפוליטיקאים  או  בעייפות  פוסט  -  מודרניסטית  כללית  ,  הן  התחילו  להתכווץ  בכביסה  ,  לדהות  ,  להתחלף  זו  בזו  תכופות  ,  כמו  גרביים  ישנים  .  
מהו  כיום  בעצם  סדר  -  היום  של  הליכוד  ?  
של  העבודה  ?  
ומה  ההבדלים  ביניהם  ?  
"  מו"מ  עם  הפלשתינאים  בלי  הפסקת  האלימות  "  ,  לעומת  "  מו"מ  רק  אחרי  הפסקת  האלימות  "  ?  
ומתי  האג'נדה  האחת  מנצחת  והאחרת  מפסידה  ?  
רק  כאשר  מועמדה  (  לעתים  האקראי  והמזדמן  )  מנצח  או  מפסיד  את  ראשות  הממשלה  (  לעתים  רק  בעטיה  של  התנהגות  אישית  )  ?  בקיצור  :  האם  ניצחונו  של  שרון  והפסדו  של  ברק  מצביעים  בהכרח  על  התחלפות  האג'נדות  בישראל  ?  
או  שמא  נכון  יותר  להודות  ,  שזה  שנים  אין  לנו  בעצם  אג'נדה  ישראלית  חיובית  משל  עצמנו  -  לא  לימין  ולא  לשמאל  .  
שיש  רק  סדר  יום  פסיווי  ,  גטואי  ,  המוכתב  לנו  על  ידי  יאסר  ערפאת  ,  מובארק  ושושלת  אסד  :  ברצותם  -  יחייכו  ,  יאירו  לנו  פנים  ,  ירמזו  על  טובות  ונצורות  ,  ואז  אג'נדת  "  השמאל  "  תנצח  .  
ברצותם  -  יזעיפו  פנים  ,  יקשו  עורף  ,  יפוצצו  ,  יתחילו  לירות  ,  ואז  אג'נדת  "  הימין  "  תנצח  בבחירות  ,  וחוזר  חלילה  .  
במלים  אחרות  :  לא  רק  שהרכבת  הלאומית  שלנו  נוסעת  זה  שנים  על  ריק  אידיאולוגי  ,  כשנהגי  הקטר  עצמם  משמשים  חומר  בעירה  עיקרי  ,  אלא  שהיא  נוסעת  במעגלים  ,  ומכוחה  של  אג'נדה  אחת  ויחידה  :  שיונח  לנו  ,  איכשהו  .  
