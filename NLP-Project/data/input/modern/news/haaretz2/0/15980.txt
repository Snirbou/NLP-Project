עדכון  אחרון  -  02:59  07/03/01  החלטת  היועץ  /  זאב  סגל  ביהמ"ש  נוטים  להכיר  prefix=ב  "  ראש  הקטן  "  של  "  גדולים  "  החלטת  היועץ  המשפטי  לממשלה  ,  לסגור  מחוסר  ראיות  את  התיק  נגד  ח"כ  צחי  הנגבי  בפרשת  "  דרך  צלחה  "  ,  תוך  שינוי  החלטתו  הקודמת  שניתנה  לפני  כחודש  ימים  ,  להעמידו  לדין  פלילי  ,  היא  נדירה  וכנראה  אף  חסרת  תקדים  .  
ההחלטה  הקודמת  ניתנה  לאחר  שימוע  ושינויה  מעורר  תמיהה  מיוחדת  .  
הטעם  העיקרי  לשינוי  ,  יסודו  בנכונות  היועץ  להעניק  משקל  גדול  לגישתה  של  פרקליטה  בכירה  בפרקליטות  מחוז  ירושלים  ,  שעסקה  בהכנתו  הסופית  של  כתב  האישום  נגד  הנגבי  .  
הפרקליטה  חידדה  ספקות  בעניין  הסיכוי  הסביר  להרשעתו  בפלילים  .  
זאת  ,  במיוחד  על  רקע  שאלת  מודעותו  לכך  שפעולתו  במקביל  ,  כיו"ר  ועדת  הכלכלה  של  הכנסת  ,  וכבעל  תפקיד  מרכזי  בעמותה  למלחמה  בתאונות  הדרכים  ,  שממנה  קיבל  טובות  הנאה  ,  עולה  עד  כדי  מעשה  "  שחיתות  "  של  הפרת  אמונים  .  
היועץ  מאזכר  בהחלטתו  את  גישת  הפסיקה  בהקשר  זה  בלי  לפרטה  .  
ראוי  להעיר  שפסיקה  עניפה  מראה  שבתי  המשפט  נוטים  להכיר  במקרים  רבים  בטענות  "  הראש  הקטן  "  של  prefix=ה  "  גדולים  "  ,  שלא  היו  מודעים  לכך  שמעשה  שעשו  יש  עמו  יסוד  שחיתות  ,  הפוגע  באמון  הציבור  ברשויות  השלטון  .  
הפרקליטות  ערערה  ,  לא  אחת  ,  על  זיכויים  שיסודם  בגישה  עקרונית  המקילה  בהיבט  הפלילי  של  מעשי  "  הפרת  אמונים  "  .  
אך  גם  בית  המשפט  העליון  היה  נכון  לראות  במעשים  חמורים  פסול  אתי  ,  אך  לא  בסיס  להרשעה  בפלילים  .  
הצורך  בהוכחת  מודעות  לכך  שמעשה  הוא  מושחת  באופיו  ,  לשם  הרשעה  prefix=ב  "  הפרת  אמונים  "  ,  יכול  אף  להביא  לכך  שאלה  הלוקים  בשיפוט  המוסרי  שלהם  על  מעשיהם  יוצאים  זכאים  בדין  ,  בשל  העדרה  של  "  מחשבה  פלילית  "  .  
זיכויים  בעבר  השפיעו  ,  בלי  ספק  ,  על  החלטת  היועץ  .  
השאלה  ביחס  להחלטתו  האחרונה  היא  זו  של  "  מה  נשתנה  "  מאז  ההחלטה  הקודמת  להאשים  .  
מה  שנשתנה  הוא  בחיזוק  הספקות  הראייתיים  בדבר  "  היסוד  הנפשי  "  של  מודעות  לשחיתות  ,  הנדרש  לשם  הרשעה  .  
מהודעת  היועץ  נראה  שספק  ממשי  עלה  מהעובדה  שהנגבי  דיווח  על  הכנסותיו  מהעמותה  ליו"ר  הכנסת  וליועץ  המשפטי  של  הכנסת  .  
הספקות  ביחס  לסיכויי  ההרשעה  התעוררו  עוד  בדיוני  הצוות  הבכיר  של  פרקליטות  המדינה  ,  וההחלטה  להאשים  לא  היתה  על  דעת  כל  הפרקליטים  שעסקו  בתיק  .  
הספקות  חודדו  בעיון  נוסף  והם  שהכריעו  את  הכף  .  
החלטת  היועץ  לחזור  בו  היא  החלטה  אמיצה  ,  שיש  בה  גם  כיבוד  גישת  הפרקליטה  שהיתה  אמורה  להגיש  את  כתב  האישום  ולטעון  בבית  המשפט  .  
היא  דומה  ,  למעשה  ,  למקרים  נדירים  שבהם  חוזרת  בה  הפרקליטות  מהאישום  במהלך  משפט  .  
בג"ץ  התייחס  prefix=ב  -  '  96  למקרה  הפוך  מזה  הנדון  עתה  ,  שבו  הוחלט  להגיש  כתב  אישום  לאחר  שקודם  לכן  הודיעה  הפרקליטות  המדינה  שאין  די  ראיות  לצורך  ניהול  משפט  פלילי  .  
בעתירה  אז  ,  שהגיש  ח"כ  אהוד  אולמרט  נגד  העמדתו  לדין  באשמה  שנגעה  במימון  מפלגות  ,  שממנה  זוכה  בבית  המשפט  המחוזי  ,  הבהיר  השופט  אליעזר  גולדברג  :  "  ההצדקה  לעיון  חוזר  של  רשות  מינהלית  ,  לרבות  היועץ  המשפטי  לממשלה  ,  בהחלטה  קודמת  שנתנה  ,  יכולה  לנבוע  משינוי  בנתונים  ששימשו  יסוד  להחלטה  הראשונה  ,  ואף  משקילה  מחודשת  של  אותם  נתונים  "  .  
בג"ץ  הדגיש  כי  "  בכל  מקרה  ,  תקינות  פעולתה  של  הרשות  המינהלית  מחייב  כי  שינוי  החלטה  קודמת  יהא  נתמך  בתשתית  ראייתית  הולמת  ,  בין  שזו  כבר  היתה  בעבר  ובין  שזו  נוספה  "  .  
העיקרון  שנפסק  ,  ולפיו  שינוי  בהחלטה  המינהלית  צריך  להיות  מבוסס  על  שינוי  בראיות  ,  או  על  שקילה  רצינית  מחודשת  של  ראיות  קיימות  ,  חל  גם  במקרה  ההחלטה  שלא  להאשים  ,  המשנה  החלטה  קודמת  .  
כך  ,  ייתכן  שהחלטת  היועץ  עתה  תעמוד  לפני  בג"ץ  ,  אם  תוגש  עתירה  בגין  אי  העמדת  הנגבי  לדין  .  
עתירות  כאלה  מקובלות  ,  אם  כי  בג"ץ  אינו  נוטה  להתערב  בהחלטת  היועץ  שיסודה  בהערכת  חוזקן  של  הראיות  .  
