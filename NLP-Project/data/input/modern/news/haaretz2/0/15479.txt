עדכון  אחרון  -  01:14  06/03/01  מי  המועמד  הבא  לחיסול  ?  
מאת  דני  רובינשטיין  בשטחי  הרשות  שורר  מתח  רב  .  
רבים  מהפעילים  הפלשתינאים  ומבכירי  הרשות  תוהים  אם  הם  נכללים  ברשימה  הישראלית  של  המועמדים  לחיסול  ,  ומתי  יגיע  תורם  שרידי  מכוניתו  של  מסעוד  איאד  ,  שחוסל  ברצועה  prefix=ב  -  .  13.2  הפלשתינאים  חוששים  מתוכנית  ישראלית  לחיסול  ההנהגה  הנוכחית  תצלום  :  אי  -  פי  עד  היום  לא  נמסרה  שום  הודעה  ישראלית  רשמית  על  ההתנקשויות  בפעילי  האינתיפאדה  בשטחים  ,  או  מה  שנקרא  מדיניות  החיסולים  .  
מדי  פעם  הודו  בחצי  פה  דוברים  ישראלים  רשמיים  ,  ובכללם  ראש  הממשלה  היוצא  אהוד  ברק  ,  שגורמי  ביטחון  ישראליים  פוצעים  והורגים  אנשים  בגדה  ובעזה  ,  שהתברר  שהם  אחראים  לפיגועים  בישראלים  ,  אבל  אף  פעם  לא  נמסרו  פרטים  מלאים  על  כך  .  
במלים  אחרות  ,  אין  נתונים  ברורים  על  מספר  הפלשתינאים  שחוסלו  במסגרת  זו  ;  מה  היו  השיקולים  שהביאו  להחלטה  להרוג  כל  אחד  מהם  ;  האם  מי  שחוסלו  היו  אנשים  שביצעו  פיגועים  ,  או  שנתנו  פקודות  למבצעים  ,  או  שתיכננו  ,  ואולי  רק  סייעו  או  הסיתו  לבצע  פיגועים  .  
הערפול  בנושא  גורם  למתח  רב  בשטחי  הרשות  .  
רבים  מפעילי  התנועות  השונות  ,  הלוקחות  חלק  באינתיפאדה  ,  שואלים  את  עצמם  אם  הם  נכללים  ברשימה  הישראלית  של  המועמדים  לחיסול  ,  ומתי  יגיע  תורם  .  
בסוף  השבוע  שעבר  נעצרו  בשכם  כמה  חשודים  בשיתוף  פעולה  עם  ישראל  ,  ואחד  מהם  (  שמו  לא  פורסם  )  מסר  בתקשורת  הפלשתינית  פרטים  על  תוכנית  ישראלית  לחיסולו  של  מזכ"ל  הפתח  בעיר  ,  עסאם  אבו  -  בכר  .  
הוא  סיפר  שהמפעיל  שלו  ,  איש  שב"כ  ישראלי  שפועל  מההתנחלות  אריאל  ,  הטיל  עליו  משימה  לעקוב  אחרי  אבו  -  בכר  .  
המפעיל  ביקש  דיווחים  על  תנועותיו  היום  -  יומיות  של  אבו  -  בכר  :  מתי  הוא  מגיע  למשרדיו  ברחוב  אוניברסיטת  אל  -  נג'אח  ,  ומתי  הוא  חוזר  הביתה  ;  באיזה  מכוניות  הוא  משתמש  ,  מה  צבען  ,  ומה  מספרי  לוחיות  הזיהוי  שלהן  .  
עוד  ביקש  ממנו  פרטים  על  מלוויו  ושומרי  ראשו  של  אבו  -  בכר  ,  שמותיהם  ,  כיצד  הם  נראים  ,  ואיזה  כלי  נשק  הם  נושאים  .  
המשת"פ  ביצע  את  מה  שהוטל  עליו  ובשעת  המעקב  שם  לב  לכך  שישנם  עוד  משת  "  פים  שעוקבים  כמותו  אחרי  אבו  -  בכר  .  
המפעיל  הישראלי  גם  אמר  לו  שמשהו  יכול  לקרות  לאבו  -  בכר  בשבת  24  בפברואר  ,  והזהיר  אותו  :  אם  יקרה  משהו  תברח  מיד  משכם  ותיצור  אתנו  קשר  בטלפון  הנייד  .  
הדוברים  הפלשתינאים  שמסרו  את  הפרטים  הללו  מאמינים  שתפיסתו  של  המשת"פ  הזה  הכשילה  את  התוכנית  הישראלית  להתנקש  בחייו  של  אבו  -  בכר  .  
המועמד  לחיסול  הפעם  היה  איש  פוליטי  מוכר  בשכם  (  במעמד  דומה  לזה  של  ד"ר  תאבת  תאבת  ,  מזכ"ל  הפתח  בטול  כרם  ,  שנורה  למוות  בעירו  prefix=ב  -  31  בדצמבר  )  .  הסיפור  על  אבו  -  בכר  עורר  התרגשות  בשכם  על  רקע  חיסולו  לפני  ימים  אחדים  של  פעיל  החמאס  בשומרון  ,  מחמוד  אל  -  מדני  ,  ממחנה  הפליטים  בלאטה  .  
בכיכר  המרכזית  של  שכם  היה  בסוף  השבוע  גם  מצעד  של  פעילי  אינתיפאדה  חמושים  ,  שדרשו  להוציא  להורג  את  משתפי  הפעולה  שסייעו  לשב"כ  הישראלי  בביצוע  החיסולים  .  
פרשת  אבו  -  בכר  שימשה  בימים  האחרונים  רקע  לעיסוק  פלשתיני  נמרץ  בשאלה  את  מי  בשטחים  מבקשים  הישראלים  לחסל  ומדוע  .  
בהנהגה  הפלשתינית  שמו  לב  זה  כבר  ,  שמדי  פעם  מתפרסמות  בתקשורת  הישראלית  האשמות  נגד  בכירים  פלשתינאים  כאילו  הם  אחראים  ישירות  לפיגועים  בישראל  .  
בציבור  הפלשתיני  נוצר  הרושם  כאילו  בישראל  מחפשים  כל  הזמן  אשמים  ודורשים  במפגיע  תשובה  לשאלה  המטרידה  :  מיהם  בדיוק  הפלשתינאים  הבכירים  שנותנים  את  הפקודות  לפעילי  האינתיפאדה  ?  
רוצים  שמות  !  
פעם  ,  למשל  ,  התפרסם  בישראל  שתופיק  טיראווי  ,  ראש  מחלקת  הביטחון  הכללי  בגדה  ,  היושב  ברמאללה  ,  הוא  ששולח  מתפרעים  לאל  -  אקצה  ,  ואנשיו  מבצעים  פיגועים  ביריחו  .  
כמו  כן  האשימו  ישראלים  את  מוחמד  דחלאן  ,  ראש  מנגנון  הביטחון  המסכל  בעזה  ,  בכך  שחייליו  ביצעו  כמה  מההתקפות  על  המתנחלים  ברצועה  .  
האם  ההאשמות  הללו  מעידות  ששניים  אלה  מועמדים  לחיסול  ?  
לפני  כחודשיים  הציע  הרי  אריאל  שרון  במפורש  לפגוע  בדחלאן  .  
בסוף  השבוע  הודיע  מוסא  ערפאת  ,  ראש  המודיעין  הצבאי  של  הרשות  (  וקרוב  משפחה  של  היו"ר  )  ,  שהגיעו  אליו  ידיעות  מוסמכות  על  תוכנית  ישראלית  לחיסול  שורה  ארוכה  של  מנהיגים  פלשתינאים  ובראשם  יאסר  ערפאת  .  
הוא  ביסס  את  הדברים  ,  בין  השאר  ,  על  הודעות  מועצת  המתנחלים  (  יש"ע  )  שיש  לחסל  את  ערפאת  ,  וכן  על  דברי  הרמטכ"ל  שאול  מופז  שהרשות  הפלשתינית  הופכת  לישות  טרוריסטית  .  
"  אנחנו  לא  נשכח  "  ,  אמר  מוסא  ערפאת  ,  "  שראש  הממשלה  הנבחר  אריאל  שרון  ניסה  לרצוח  את  יאסר  ערפאת  במהלך  המלחמה  בלבנון  ,  ונכשל  .  
אני  מקווה  שגם  עכשיו  הוא  ייכשל  "  .  
הדוברים  הפלשתינאים  קושרים  לנושא  גם  את  פרשת  הירי  הישראלי  על  מטרות  ברמאללה  ,  שבו  נפגע  משרדו  של  מחמוד  עבאס  (  אבו  מאזן  )  .  לדברי  הפלשתינאים  ,  היו  שלושה  מקרים  של  ירי  צלפים  על  משרדו  של  אבו  מאזן  והכדורים  חדרו  לחדרו  זמן  קצר  לאחר  שעזב  את  המקום  .  
בהנהגה  הפלשתינית  לא  מאמינים  להודעה  הישראלית  ,  שלא  היתה  שום  כוונה  לפגוע  באבו  מאזן  ,  והחשד  שעולה  בימים  האחרונים  אצל  לא  מעטים  בגדה  ובעזה  הוא  שאולי  נרקמת  עתה  תוכנית  ישראלית  חדשה  להיפטר  מההנהגה  הנוכחית  כדי  שתפנה  מקום  להנהגה  חדשה  .  
הרשות  הפלשתינית  שלחה  בהקשר  זה  איגרת  דחופה  למזכ"ל  האו"ם  ולמועצת  הביטחון  ובה  נאמר  שמועצת  המתנחלים  שקראה  לחיסול  ערפאת  היא  גוף  ישראלי  רשמי  ,  ומה  שחשוב  לא  פחות  הוא  שאף  מנהיג  ישראלי  לא  הוקיע  ולא  הסתייג  מקריאת  המתנחלים  .  
היו  בין  הפלשתינאים  שנזכרו  שאריאל  שרון  הגה  כבר  פעם  תוכנית  להיפטר  מההנהגה  של  אש"ף  ולטפח  במקומה  הנהגה  פלשתינית  חלופית  ,  שתשתף  פעולה  עם  ישראל  .  
היה  זה  prefix=ב  -  ,  1981  בממשלת  מנחם  בגין  ,  כאשר  שרון  יזם  את  הקמת  "  אגודות  הכפרים  "  בגדה  המערבית  .  
את  ההחלטה  העקרונית  ,  שלפיה  חיסול  פעילים  פלשתינאים  הנחשבים  מסוכנים  הוא  מכשיר  לגיטימי  במערכה  הנוכחית  ,  קיבלה  ממשלת  אהוד  ברק  .  
בהנהגה  הפלשתינית  בטוחים  שממשלת  אריאל  שרון  תוסיף  להשתמש  באמצעי  זה  ,  ואפילו  יותר  מקודמתה  .  
השאלה  שנותרה  פתוחה  היא  מאיזה  דרג  יבואו  המועמדים  הבאים  לחיסול  .  
