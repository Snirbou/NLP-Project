עדכון  אחרון  -  03:57  06/03/01  לא  יגוייס  נוער  מתחת  לגיל  18  מאת  רותי  סיני  הסיבה  לאפשר  לישראל  חתימה  על  אמנות  בינ"ל  ראש  מינהל  הגיוס  הודיע  אתמול  כי  צה"ל  יהיה  מוכן  לוותר  על  גיוסם  של  נוער  שטרם  מלאו  לו  18  כדי  לאפשר  לישראל  לחתום  על  שתי  אמנות  בינלאומיות  האוסרות  גיוס  חובה  של  קטינים  .  
לפי  חוק  גיוס  חובה  ,  אסור  להחיל  גיוס  על  מי  שטרם  מלאו  לו  18  .  
כדי  להקל  על  צה"ל  לגיוס  ,  נקבע  בחוק  שמי  שנולד  בין  א'  תשרי  לא  '  ניסן  נחשב  בן  18  בא  '  תשרי  .  
"  בדקנו  אם  אפשר  לוותר  על  קבוצת  אוכלוסייה  זו  ,  ומצאנו  שנוכל  "  ,  מסר  אל"מ  ניסים  ברדה  לוועדת  הכנסת  לקידום  מעמד  הילד  .  
הוועדה  ,  בראשות  ח"כ  תמר  גוז'נסקי  (  חד"ש  )  ,  דנה  בסיבות  לכך  שישראל  עדיין  לא  הצטרפה  לאמנות  שנועדו  להגן  על  ילדים  מפני  עבודות  מסוכנות  וחשיפה  ללוחמה  .  
הסיבה  המרכזית  היא  אכן  בעיית  הגיוס  ,  ולבקשתה  של  יהודית  קרפ  ,  המשנה  ליועץ  המשפטי  לממשלה  ,  צה"ל  בדק  אם  יוכל  להסיר  את  המכשול  .  
אל"מ  ברדה  אמר  כי  צה"ל  יתחייב  שמתנדבים  לצבא  בגיל  ,  17  לא  יישלח  לקרב  לפני  גיל  18  .  
האמנות  ,  אחת  של  ארגון  העבודה  הבינלאומי  והשנייה  של  האו"ם  ,  אמנם  אינן  אוסרות  על  צבאות  לגייס  מתנדבים  לפני  גיל  ,  18  אך  בוועדה  התעורר  ויכוח  בין  המצדדים  בגיוס  בני  17  שסיימו  ללמוד  ורוצים  להתגייס  כדי  לא  לבזבז  זמן  ,  לבין  אלה  שסבורים  כי  יש  להעדיף  את  הגישה  הערכית  הדוגלת  בהגנה  על  חיי  קטינים  .  
