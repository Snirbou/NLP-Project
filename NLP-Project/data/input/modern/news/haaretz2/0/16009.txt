עדכון  אחרון  -  02:59  07/03/01  מינויים  מפתיעים  :  לבנת  לחינוך  ,  לנדאו  לביטחון  פנים  ,  שטרית  למשפטים  מאת  יוסי  ורטר  ראש  הממשלה  הנבחר  ,  אריאל  שרון  ,  הפתיע  אתמול  את  חברי  מפלגתו  כאשר  בניגוד  לכל  ההערכות  המוקדמות  ,  מינה  את  ח"כ  מאיר  שטרית  לשר  המשפטים  ואת  ח"כ  עוזי  לנדאו  לשר  לבטחון  פנים  .  
ח"כ  צחי  הנגבי  ,  מראשי  מחנה  נתניהו  בליכוד  ,  מונה  ברגע  האחרון  לשר  לאיכות  הסביבה  ,  בעקבות  החלטת  היועץ  המשפטי  לממשלה  לא  להגיש  כתב  אישום  נגדו  בפרשת  "  דרך  צלחה  "  .  
ציפי  ליבני  ,  שהוזכרה  כמועמדת  לתיק  המשפטים  ,  תכהן  לאכזבתה  כשרה  בלי  תיק  .  
שרון  זימן  אתמול  חברי  הכנסת  של  הליכוד  ללשכתו  במצודת  זאב  בתל  אביב  ,  כדי  להודיע  להם  על  התפקידים  אליהם  ימונו  ,  פחות  מיממה  לפני  הצגת  ממשלתו  בכנסת  .  
סילבן  שלום  ,  שכרת  ברית  עם  שרון  נגד  בנימין  נתניהו  ,  ימונה  כצפוי  לתפקיד  שר  האוצר  וסגן  ראש  הממשלה  .  
דני  נוה  התמנה  לשר  בלי  תיק  ,  ויהיה  המתאם  בין  הממשלה  לכנסת  .  
ראובן  ריבלין  יכהן  לראשונה  בקריירה  הפוליטית  שלו  ,  כשר  בממשלה  -  במשרד  התקשורת  .  
לימור  לבנת  ,  שכבר  הספיקה  להתראיין  כשרת  בטחון  פנים  מיועדת  ,  הופתעה  אתמול  לטובה  :  היא  מונתה  לשרת  החינוך  ,  תפקיד  בו  רצתה  יותר  מכל  .  
שטרית  הביע  צער  רב  על  כך  שלא  מונה  לשר  החינוך  ,  אך  אמר  כי  אינו  מזלזל  בתיק  המשפטים  .  
