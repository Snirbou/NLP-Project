עדכון  אחרון  -  01:59  05/03/01  אריקסון  מגייסת  100  עובדים  למערך  השיווק  וההתקנות  בישראל  מאת  הדר  חורש  יצרנית  ציוד  התקשורת  אריקסון  הודיעה  אתמול  כי  היא  מגייסת  100  עובדים  נוספים  למערך  השיווק  וההתקנות  שלה  בישראל  .  
אריקסון  החלה  לפעול  בישראל  בעיקר  עקב  הקמת  חברת  הסלולר  פרטנר  ,  והיא  מחזיקה  במדינה  מרכז  גדול  יחסית  המונה  180  עובדים  .  
החברה  מתמחה  בעיקר  במערכות  אלחוטיות  ,  ומשמשת  ספק  המערכות  העיקרי  של  פרטנר  וספקית  גדולה  של  מערכות  מיקרוגל  לרשתות  התקשורת  האזרחיות  והצבאיות  בישראל  .  
באחרונה  זכתה  החברה  בחוזה  להתקנת  רשת  prefix=ה  -  GPRS  של  פרטנר  ,  המאפשרת  לספק  תקשורת  אינטרנט  סלולרי  בפס  רחב  .  
כמו  כן  מתמודדת  אריקסון  מול  סימנס  הגרמנית  על  תפקיד  המתקין  הראשי  של  רשת  התקשורת  הפנים  ארצית  של  חברת  ברק  ,  והיא  נמנית  עם  שלוש  החברות  שהגיעו  לשלב  הסופי  במכרז  שמקיימת  סלקום  להקמת  רשת  התקשורת  העתידית  שלה  .  
אריקסון  הפסידה  במכרז  על  תפקיד  המתקין  הראשי  של  רשת  התקשורת  של  חברת  אופק  ,  ואולם  היא  מתמודדת  על  חוזה  אספקת  המערכת  האלחוטית  של  הרשת  .  
המתחרה  העיקרית  של  החברה  בעסקה  זו  היא  חברת  פלאואר  הישראלית  .  
אריקסון  משווקת  בישראל  גם  ציוד  קצה  ,  כמו  מרכזיות  פרטיות  המשווקות  באמצעות  קבוצת  יורוקום  ,  ומכשירי  טלפון  סלולריים  .  
"  אנחנו  מתמודדים  על  חמישה  או  שישה  מכרזים  חדשים  ,  ואנו  מעריכים  שנזכה  לפחות  בחלק  מהם  "  ,  אמר  אתמול  מנכ"ל  אריקסון  בישראל  ,  בו  אנדרסון  .  
