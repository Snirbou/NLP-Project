עדכון  אחרון  -  10:14  01/03/01  ראם  נדיר  בתוך  שטח  אש  מאת  צפריר  רינת  שתי  הצעות  חדשות  לשימור  הטבע  והנוף  בנגב  אזור  הנגב  ,  המשתרע  על  יותר  ממחצית  שטח  ישראל  ,  אמנם  נותר  בחלקו  הגדול  בלתי  מיושב  ,  אולם  ארגונים  לאיכות  הסביבה  ,  החוששים  שבעתיד  יגברו  לחצי  הפיתוח  ,  החלו  באחרונה  במאמצים  לגבש  מדיניות  שתבטיח  שימור  מרבי  של  משאבי  הטבע  והנוף  באזור  .  
בין  הראשונים  שהחלו  לפעול  למען  שימור  נרחב  של  טבע  ונוף  בנגב  הוא  פרופ'  עמנואל  מזור  ,  מהמחלקה  למדעי  הסביבה  במכון  ויצמן  .  
כבר  לפני  שנתיים  הוא  פירסם  תוכנית  להקמת  "  שמורות  ביוספיריות  "  (  שמורות  המשתרעות  על  שטח  גדול  וכוללות  גם  יישובים  ואזורים  חקלאיים  )  בנגב  ,  שיכללו  שמורות  טבע  קיימות  ,  אתרים  ארכיאולוגיים  ושטחים  פתוחים  נוספים  .  
גם  עמותת  "  נגב  בר  קיימא  "  פירסמה  באחרונה  מסמך  עקרונות  לפיתוח  הנגב  המתבסס  על  עבודות  של  צוותי  מומחים  לאיכות  הסביבה  ,  שגיבשו  המלצות  לשימור  משאבי  הסביבה  בנגב  .  
על  פי  המסמך  ,  הנחות  התכנון  שרווחו  עד  כה  -  למשל  ,  שהנגב  הוא  אזור  שומם  שיש  לפתחו  ושריחוקו  מאפשר  להעביר  אליו  פעילויות  מזהמות  -  הן  שגויות  .  
מימוש  הנחות  אלה  הביא  לזיהום  מי  תהום  ,  אובדן  שטחים  פתוחים  ,  ופגיעה  קשה  בטבע  על  ידי  אזורי  תעשייה  ושטחי  כרייה  וחציבה  .  
"  נגב  בר  קיימא  "  מציעה  לזהות  מראש  ערכי  טבע  ומורשת  בנגב  ולהטמיע  את  ייחודם  ואת  הצורך  בשימורם  בתוכניות  פיתוח  שונות  .  
הגדרתם  של  השטחים  הפתוחים  המיועדים  לשימור  כבר  עתה  תעניק  להם  הגנה  טובה  יותר  לקראת  הפיתוח  הנוסף  הצפוי  בעתיד  .  
פעולות  פיתוח  כמו  כרייה  וחציבה  ילוו  בתוכנית  שיקום  .  
בניית  יישובים  חדשים  תיעשה  רק  לאחר  בדיקה  מעמיקה  של  אפשרויות  תעסוקה  באזור  ,  ולאחר  שנבדקה  האפשרות  להרחיב  יישובים  קיימים  .  
על  המגוון  הרב  של  נופים  ומיני  צומח  וחי  שעדיין  קיים  בנגב  אפשר  ללמוד  ממסמך  חדש  של  המשרד  לאיכות  הסביבה  ורשות  הטבע  והגנים  ,  הנקרא  "  יחידות  הנוף  בנגב  "  .  
זהו  מסמך  שאמור  לשמש  בסיס  לתוכניות  שימור  ופיתוח  .  
בנגב  מצויים  אתרים  ונופים  שאפשר  להגדירם  בלא  הפרזה  ככאלה  שיש  להם  ייחוד  עולמי  .  
מדובר  בין  השאר  במכתשים  ,  ים  מלח  ומסיב  אילת  ,  גוש  ההרים  הדרומי  שמתאפיין  בתופעות  גיאולוגיות  ייחודיות  .  
פרט  לכך  יש  בנגב  שפע  מרשים  של  מיני  צומח  וחי  .  
באזור  מסיב  אילת  בלבד  יש  30  מיני  זוחלים  prefix=ו  -  20  מיני  יונקים  ,  ובאזור  חולות  עגור  במערב  הנגב  יש  22  מיני  זוחלים  .  
בכמה  שמורות  מצויים  מינים  ייחודיים  לאזור  שאי  אפשר  למוצאם  בשום  מקום  אחר  בעולם  .  
דוגמה  לכך  הוא  אירוס  הנגב  הגדל  בחולות  עגור  .  
האוכלוסייה  היציבה  האחרונה  של  נמרים  שנותרה  בישראל  חיה  בנגב  ,  ובשנים  האחרונות  הושבו  אליו  פראים  וראמים  ,  שני  מינים  שנכחדו  כמעט  לחלוטין  .  
אחת  הבעיות  המרכזיות  שבה  עוסק  המסמך  "  יחידות  הנוף  בנגב  "  היא  הקונפליקט  הבלתי  נמנע  בין  מערכת  הביטחון  ,  העושה  שימוש  בשטחים  בנגב  ,  לבין  שמירת  הטבע  .  
על  היקף  הפעילות  הביטחונית  מעידה  העובדה  שיותר  ממחצית  שטח  השמורות  ,  המהוות  %  40  משטחו  של  הנגב  ,  מוגדר  שטח  אש  .  
בסיסי  צבא  ושטחי  אש  תופסים  בסך  הכל  יותר  ממחצית  שטחו  של  הנגב  .  
רשות  הטבע  והגנים  הצליחה  לגבש  עם  מערכת  הביטחון  הבנות  שנועדו  לאפשר  פעילות  צבאית  תוך  כדי  צמצום  הפגיעה  בטבע  ,  ואף  הוכנה  "  תוכנית  אב  לשטחי  אש  בנגב  "  .  
עם  זאת  ברור  שכאשר  מדובר  בפעילויות  כמו  מטווחים  של  חיל  אוויר  או  אימוני  טנקים  ,  הפגיעה  הקשה  היא  בלתי  נמנעת  .  
הלחצים  מצד  מערכת  הביטחון  בכל  הנוגע  לנגב  עשויים  לגבור  בשנים  הבאות  .  
אם  ייחתמו  הסכמים  מדיניים  עם  הפלשתינאים  והסורים  יש  להניח  כי  יועתקו  לנגב  פעילויות  צבאיות  נוספות  ,  וביחד  עם  פרויקטים  אזרחיים  מתוכננים  ,  כמו  אתרי  פסולת  ארציים  ,  אזורי  תעשייה  ואתרי  כרייה  וחציבה  -  הם  יצמצמו  עוד  יותר  את  השטחים  שעד  עתה  היו  מוגנים  .  
הגופים  הירוקים  יוכלו  לכל  היותר  למנוע  פיזור  מיותר  של  פעילויות  אלה  ,  אבל  לא  למנוע  לחלוטין  צמצום  של  השטחים  שכיום  משמשים  בית  בעיקר  ליעלים  ,  שפנים  ועופות  דורסים  .  
