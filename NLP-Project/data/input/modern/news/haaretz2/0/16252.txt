עדכון  אחרון  -  03:30  08/03/01  ישי  יקים  מחלקה  לטיפול  ברוסים  במשרד  הפנים  מאת  מזל  מועלם  שר  הפנים  הנכנס  ,  אלי  ישי  ,  החליט  להקים  מחלקה  לטיפול  בפניות  ציבור  העולים  מחבר  המדינות  ,  שתפעל  בתוך  משרד  הפנים  בירושלים  ותאויש  בצוות  מקצועי  דובר  רוסית  .  
הצוות  יטפל  בפניות  פרטניות  של  עולים  .  
בימים  הקרובים  יוחל  בבניית  המחלקה  ואיתור  צוות  מתאים  .  
החלטת  ישי  היא  חלק  מתוכנית  שמטרתה  לקרב  את  האוכלוסייה  של  עולי  רוסיה  למשרד  הפנים  בראשות  ש"ס  ,  ולהפיג  חששות  של  ציבור  זה  ,  הרואה  בש"ס  אויב  .  
כחלק  ממהלך  זה  פירסם  אתמול  ישי  ברכת  חג  שמח  ,  בעיתונות  הרוסית  .  
כנראה  ימנה  ישי  לתפקיד  מנכ"ל  משרד  הפנים  את  מרדכי  מרדכי  ,  שכיהן  בתפקיד  מנכ"ל  משרד  העבודה  והרווחה  בתקופת  כהונתו  של  ישי  כשר  במשרד  זה  .  
