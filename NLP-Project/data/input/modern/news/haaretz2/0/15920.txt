עדכון  אחרון  -  02:58  07/03/01  תקודם  חקיקה  להסדרת  רכישת  זכויות  שידור  לאירועי  ספורט  מאת  דורון  ברגרפרוינד  יו"ר  רשות  השידור  נחמן  שי  ומנכ"ל  הרשות  אורי  פורת  ,  החליטו  לקדם  בכנסת  חקיקה  שתמנע  את  המצב  הקיים  שבו  גורמים  פרטיים  רוכשים  זכויות  שידור  של  ערוצי  ספורט  מבלי  שתהיה  להם  היכולת  לשדר  את  האירועים  .  
הסיבה  לפעולה  של  שי  ופורת  באה  בעקבות  העובדה  שגורמים  מסויימים  קונים  זכויות  ודורשים  לאחר  מכן  מחירים  "  מופקעים  "  ,  לטענת  הרשות  ,  זאת  עקב  פערי  התיווך  .  
לטענת  רשות  השידור  זאת  הסיבה  שהרשות  איננה  מוכנה  לשלם  את  הסכומים  שאותם  היא  נדרשת  לשלם  בעד  זכויות  השידור  של  משחקי  נבחרת  הכדורגל  של  ישראל  מול  אוסטריה  ,  בוסניה  וליכטנשטיין  .  
שי  ופורת  יפעלו  לכך  שהזכויות  למשחקי  נבחרות  לאומיות  יימכרו  לערוץ  ציבורי  במחיר  סביר  ,  ואילו  זכויות  שידור  לכל  שאר  אירועי  הספורט  יימכרו  לכל  המרבה  במחיר  ,  במישרין  רק  לגורמים  בעלי  יכולת  שידור  .  
מנכ"ל  משרד  המדע  והספורט  ,  אריה  שומר  ,  ייכנס  את  הנוגעים  בדבר  מחר  בניסיון  לפתור  את  סוגיית  שידור  המשחק  נגד  אוסטריה  .  
