עדכון  אחרון  -  00:44  04/03/01  מחלוקת  בין  הח  "  כים  זאבי  וליברמן  לגבי  הצטרפות  לקואליציה  ליברמן  .  
שר  תשתיות  מנהיג  האיחוד  הלאומי  ,  רחבעם  זאבי  ,  אמר  אמש  ,  כי  אם  חתם  ח"כ  אביגדור  ליברמן  ,  עמיתו  לראשות  הסיעה  המשותפת  האיחוד  הלאומי  -  ישראל  ביתנו  ,  על  הסכם  קואליציוני  עם  הליכוד  ,  הרי  שהדבר  אינו  מחייב  אותו  .  
"  ליברמן  "  ,  אומר  זאבי  ,  "  לא  מסר  לי  שחתם  על  הסכם  כזה  ,  ואני  שומע  על  כך  מהתקשורת  .  
במשך  השבת  הוא  ישב  אצלי  שלוש  שעות  וניסה  לשכנע  אותי  להצטרף  ,  אבל  הוא  לא  סיפר  לי  שחתם  .  
גם  שרון  דיבר  איתי  וביקש  ממני  לשקול  הצטרפות  .  
חשבתי  על  כך  ואנו  בכלל  לא  בטוח  שמקומנו  בממשלה  הזאת  .  
לא  ברור  מה  יחסה  לגולן  .  
לא  ברור  מה  יחסה  לאפשרות  של  פינוי  יישובים  ,  ולי  באופן  אישי  מציעים  תיק  שאין  לו  השפעה  על  המאבק  על  ארץ  ישראל  .  
ההחלטה  מכל  מקום  תיפול  לאחר  דיון  בין  החברים  בסיעה  .  
או  שעמדתי  תתקבל  או  שלא  תתקבל  "  .  
לעומת  זאת  ,  ליברמן  אמר  כי  חתם  על  הסכם  עם  הליכוד  -  באישור  טלפוני  של  זאבי  .  
לדבריו  ,  זאבי  אף  אישר  את  הדבר  לראש  הממשלה  הנבחר  אריאל  שרון  .  
דברי  זאבי  באו  מיד  לאחר  פרסום  נוסח  המכתב  ששיגר  ראש  הממשלה  הנבחר  אריאל  שרון  לח"כ  אביגדור  ליברמן  ,  יו"ר  סיעת  ישראל  ביתנו  ,  כמכתב  לוואי  ,  שעתיד  להיות  מצורף  להסכם  הקואליציוני  שייחתם  בין  הליכוד  לאיחוד  הלאומי  -  ישראל  ביתנו  .  
המכתב  נוסח  בעקבות  חילוקי  דעות  חריפים  בין  האיחוד  הלאומי  לבין  הליכוד  בשאלת  קווי  היסוד  של  הממשלה  .  
באיחוד  הלאומי  אומרים  כי  הליכוד  לא  עמד  בהתחייבותו  לכלול  במכתב  גם  התחייבות  להמשך  הריבונות  הישראלית  בגולן  ובבקעת  הירדן  ,  וכן  התחייבות  לעתיד  כל  היישובים  ביש"ע  .  
הסיעה  גם  תובעת  שייכתב  במכתב  שהסכם  אוסלו  אינו  תקף  עוד  .  
גם  בעניין  התיקים  יש  חילוקי  דעות  .  
הליכוד  הסכים  להעניק  לאיחוד  הלאומי  את  תפקיד  שר  התשתיות  ,  שבו  יכהן  אביגדור  ליברמן  ,  (  שמאחוריו  4  חכי"ם  ,  חברי  "  ישראל  ביתנו  "  )  וכן  את  תיק  התיירות  או  התיק  לאיכות  הסביבה  לרחבעם  זאבי  (  המייצג  3  חכי"ם  ,  חברי  האיחוד  הלאומי  )  .  אתמול  מסרה  דוברת  האיחוד  הלאומי  ,  שזאבי  דוחה  את  ההצעה  לשני  תיקים  אלה  ,  מפני  שבעיניו  אינם  תיקים  ביצועיים  .  
ליברמן  וגנדי  תובעים  שני  סגני  שרים  .  
הליכוד  מוכן  לעת  עתה  לסגן  אחד  בלבד  .  
ייתכן  שיהיה  זה  צבי  הנדל  במשרד  הביטחון  ,  כסגן  שר  האחראי  על  נושא  התיישבות  ,  או  יורי  שטרן  במשרד  הקליטה  ,  עם  אחריות  מסויימת  על  לשכת  הקשר  .  
