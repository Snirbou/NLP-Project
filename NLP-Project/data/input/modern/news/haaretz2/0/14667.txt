עדכון  אחרון  -  02:55  02/03/01  ההתרעות  על  פיגועים  נמשכות  במערכת  הביטחון  משערים  שהפיגוע  בוצע  בידי  חוליית  חמאס  .  
בידי  השב"כ  היו  באחרונה  התרעות  בדבר  כוונתה  של  חוליית  חמאס  מאזור  שכם  לפוצץ  מטעני  חבלה  בתחומי  הקו  הירוק  .  
ארגון  "  כתאאב  אל  עוודא  "  (  "  גדודי  השיבה  "  )  נטל  אחריות  על  הפיגוע  .  
אלמוני  התקשר  לתחנת  "  אל-ג'זירה  "  ,  ובנוסף  שלח  בפקס  כרוז  ,  ובו  נאמר  כי  ארגון  "  גדודי  השיבה  "  נוטל  אחריות  על  הפיגוע  ,  "  בתגובה  על  מעשיה  של  ישראל  נגד  העם  הפלשתיני  "  .  
גם  לאחר  הפיגוע  ,  נמשכות  ההתרעות  על  פיגועי  מטענים  בישראל  .  
לשב"כ  ידוע  שאנשי  הג'יהאד  האיסלאמי  מנסים  להבריח  מטענים  מהרצועה  לישראל  .  
פעיל  הארגון  נהרג  ואחר  נפצע  באחרונה  מירי  חיילי  צה"ל  ,  בניסיונות  להחדיר  מטענים  דרך  גדר  המערכת  סמוך  למחסום  כיסופים  .  
סגן  שר  הביטחון  ,  ח"כ  אפרים  סנה  ,  אמר  כי  לא  ידוע  על  חולייה  נוספת  או  מטענים  נוספים  הנמצאים  כעת  בתחומי  ישראל  .  
עמוס  הראל  
