עדכון  אחרון  -  03:53  06/03/01  ח"כ  פינס  מהעבודה  נבחר  ברוב  מוחץ  לתפקיד  יו"ר  ועדת  החוקה  מאת  גדעון  אלון  פינס  ,  פרס  ובן  -  אליעזר  בישיבת  סיעת  העבודה  ,  אתמול  .  
21  ח"כים  תמכו  בבחירתו  של  פינס  ,  לעומת  4  ח"כים  בלבד  שבחרו  ביעל  דיין  תצלום  :  איתן  הס  -  אשכנז  יו"ר  סיעת  העבודה  בכנסת  ,  ח"כ  אופיר  פינס  ,  נבחר  אתמול  ברוב  מוחץ  לתפקיד  יו"ר  ועדת  החוקה  ,  חוק  ומשפט  .  
בבחירות  חשאיות  שהתקיימו  בסיעת  "  ישראל  אחת  "  תמכו  21  ח"כים  בבחירתו  של  פינס  ,  לעומת  ארבעה  ח"כים  בלבד  שתמכו  בח"כ  יעל  דיין  שהתמודדה  מולו  .  
בבחירות  השתתפו  כל  חברי  הסיעה  בכנסת  ,  למעט  השרה  דליה  איציק  .  
בעקבות  בחירתו  אמר  פינס  כי  בכוונתו  לקדם  ,  במהלך  16  החודשים  שבהם  יכהן  כיו"ר  הוועדה  ,  את  חוקי  היסוד  שחקיקתם  מתעכבת  מזה  זמן  ממושך  .  
זאת  ,  בהסכמה  ותוך  שיתוף  פעולה  עם  סיעות  אחרות  .  
על  פי  הסיכום  בין  ישראל  אחת  לליכוד  ,  לאחר  16  חודשים  יחליף  נציג  הליכוד  את  פינס  בראשות  ועדת  החוקה  .  
פינס  כבר  הודיע  כי  מפלגתו  מתנגדת  בתוקף  לכך  שהליכוד  יפקיד  את  משרת  היו"ר  בידי  ח"כ  בני  אלון  מסיעת  האיחוד  הלאומי  -  ישראל  ביתנו  .  
יו"ר  סיעת  הליכוד  ,  ח"כ  ראובן  ריבלין  ,  אמר  בתגובה  כי  לפי  הסיכום  ,  יכולה  סיעתו  למסור  את  תפקיד  היו"ר  לנציגי  סיעה  קואליציונית  אחרת  ,  כפי  שהעבירה  את  מישרת  יו"ר  ועדת  הכספים  לידי  אגודת  ישראל  .  
סיעת  מרצ  זועמת  על  הכוונה  להדיח  את  היו"ר  הנוכחי  של  ועדת  החוקה  ,  ח"כ  פרופ'  אמנון  רובינשטיין  ,  מתפקידו  .  
יו"ר  מרצ  ,  ח"כ  יוסי  שריד  ,  הודיע  כי  "  אם  תתעקש  מפלגת  העבודה  על  התפקיד  הזה  ,  היא  תצטרך  להדיח  את  פרופ'  רובינשטיין  ולהסביר  לציבור  בישראל  מדוע  האיש  הכי  מתאים  לתפקיד  זה  לא  יוכל  להמשיך  בכהונתו  "  .  
נציגי  מרצ  נפגשו  עם  ח"כ  ריבלין  ,  יו"ר  סיעת  הליכוד  ,  וניסו  לשכנע  אותו  לסכל  את  המאמצים  להדחת  רובינשטיין  .  
