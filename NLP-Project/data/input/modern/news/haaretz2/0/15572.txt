עדכון  אחרון  -  03:39  06/03/01  יהדות  התורה  מחלוקת  בנושא  סמכויות  השרים  שורה  של  חילוקי  דעות  מפרידים  עדיין  בין  יהדות  התורה  לליכוד  .  
המפלגה  החרדית  תקבל  בנוסף  לראשות  ועדת  הכספים  שני  סגני  שרים  ,  אבל  היא  עומדת  על  כך  שיהיו  להם  סמכויות  מוגדרות  .  
בעיה  קשה  יוצרת  חלוקת  הסמכויות  בין  סגני  שר  החינוך  המיועדים  מש"ס  ומיהדות  התורה  .  
הליכוד  וש"ס  סיכמו  שסגן  השר  המיועד  ,  משולם  נהרי  מש"ס  ,  יקבל  את  האחריות  לאגף  לחינוך  שאינו  רישמי  ,  כולל  הסמינרים  החרדים  ובניית  כיתות  לחינוך  החרדי  .  
לסגן  השר  מטעם  יהדות  התורה  מוצעת  האחריות  לחינוך  העצמאי  של  אגודת  ישראל  בלבד  .  
ביהדות  התורה  דורשים  לשנות  את  חלוקת  הסמכויות  או  להגיע  להסכמות  ברורות  שיגבילו  את  נהרי  .  
כן  דורשת  יהדות  התורה  תחומי  אחריות  מוגדרים  לסגן  השר  שימונה  מטעמה  במשרד  הבינוי  והשיכון  .  
יהדות  התורה  גם  דורשת  התחייבות  של  הליכוד  שבכל  מקרה  שבו  יופר  הסטטוס  קוו  ,  למשל  בהחלטה  של  בג"צ  ,  תפתר  הבעיה  בחקיקה  .  
בליכוד  מתנגדים  להכנסת  סעיף  עוקף  בג"צ  להסכם  הקואליציוני  .  
שחר  אילן  
