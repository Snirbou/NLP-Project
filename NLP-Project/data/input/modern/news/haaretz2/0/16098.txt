עדכון  אחרון  -  23:46  07/03/01  ביצי  חופש  בתוך  גל  התגובות  על  הכתבה  "  ביצי  סבל  "  ,  שהתפרסמה  כאן  בחודש  שעבר  ,  הנה  עוד  משהו  על  ביצים  מתנאי  גידול  הוגנים  .  
כותבת  נירה  זר  ,  ממשק  זר  בכפר  יהושע  "  ענף  הביצים  האורגניות  התפתח  בארץ  הודות  לקומץ  משוגעים  לדבר  ,  שפיתחו  רעיון  מהפכני  לגידול  עופות  -  להחזיר  את  ענף  המטילות  50  שנה  אחורה  ,  לזמנים  שבהם  לאוכל  עוד  היה  טעם  .  
אפשר  לומר  שבתחילת  הדרך  היו  אלה  '  תרנגולות  חופשיות'  ,  אשר  הסתובבו  בחצר  המשק  ובמטע  הזיתים  וליקטו  לעצמן  מזון  .  
כתוספת  ,  אכלו  תערובת  או  גרעיני  חיטה  שהיו  מפזרים  להן  בחצר  ,  ללא  ריסוסים  כימיים  ,  מזרזי  גדילה  וויטמינים  סינתטיים  .  
"  כל  ענף  הלול  בארץ  כפוף  למכסות  של  מועצת  הלול  .  
מי  שאין  לו  מכסה  כזאת  לא  יכול  לקנות  אפרוח  או  פרגית  ,  ומכסות  לביצים  אורגניות  לא  היו  כלל  .  
לכן  היה  קשה  מאוד  להשיג  תרנגולות  להטלה  .  
לפעמים  היו  משיגים  תרנגולות  מבוגרות  ,  שהיו  רגילות  לחיות  בכלובים  .  
תחילה  הן  היו  מקבלות  הלם  -  לא  מבינות  ולא  מאמינות  .  
לאט  לאט  למדו  להתפלש  בנסורת  ,  ללקט  מזון  ,  לצאת  החוצה  ולאכול  ירק  .  
"  בעלי  יורם  ואני  שאפנו  לגדל  את  העופות  ללא  אנטיביוטיקה  או  תרופות  כלשהן  ,  ולהחזירן  לאורח  חיים  טבעי  .  
ההנחה  היתה  ,  שתרנגולות  הגדלות  בתנאים  טובים  ,  ללא  הצפיפות  הנהוגה  בלול  הקונוונציונלי  ,  ללא  התאורה  המוגזמת  אשר  נועדה  לבלבל  אותן  ולגרום  להן  להטיל  יותר  ביצים  ,  יהיו  בריאות  יותר  ויטילו  ביצים  משופרות  .  
לא  היה  אף  מדריך  לגידול  עופות  או  רופא  עופות  שהכיר  את  שיטת  הגידול  הזאת  ,  ורובם  גם  לא  רצו  לעזור  בפרויקט  הזה  .  
למה  להתאמץ  ?  
יש  שיטה  טובה  ,  התרנגולות  מטילות  המון  ,  עם  ישראל  אוכל  ביצים  וכולם  מאושרים  .  
"  אורגני  שמורגני  "  ,  הם  אמרו  לנו  .  
ממילא  השיגעון  הזה  יעבור  תוך  זמן  קצר  .  
"  אלא  שהביצים  היו  טעימות  להפליא  ,  עם  חלמון  כתום  .  
התרנגולות  היו  בדרך  כלל  בריאות  ,  הרגישו  מצוין  וזכו  בשיא  -  הגבירות  הזקנות  ביותר  בארץ  .  
אנשים  החלו  להתעניין  בביצים  ,  טעמו  ורצו  לקנות  .  
חלק  האמינו  שביצה  אורגנית  בריאה  יותר  ,  חלק  אהבו  את  הטעם  וחלק  העדיפו  את  שיטת  הגידול  ההומנית  של  המשק  .  
הביצים  היו  מבוקשות  כל  כך  ,  שהיו  נחטפות  מיד  עם  הגעתן  לחנויות  .  
אי  אפשר  היה  לספק  את  הדרישה  ההולכת  וגוברת  .  
"  בינתיים  מגדלים  נוספים  החלו  להתעניין  בשיטה  החדשה  .  
הארגון  לחקלאות  אורגנית  קבע  תקן  לביצים  אורגניות  ולתערובת  אורגנית  ומצא  מדריך  עם  ראש  פתוח  שהיה  מוכן  ללמוד  יחד  איתו  את  העניין  .  
כמו  כן  החלו  לטפל  בעניין  המכסות  .  
כיום  ישנם  כבר  די  הרבה  מגדלים  אורגניים  ויש  מכסות  מיוחדות  לענף  .  
כשהתרנגולות  חולות  ,  נותנים  להן  שום  ותרופות  טבעיות  אחרות  ,  במקום  אנטיביוטיקה  .  
"  אנחנו  נקלענו  לענף  זה  בחיפוש  אחרי  פרנסה  ,  אך  גילינו  שסוג  זה  של  חקלאות  גם  תואם  את  השקפת  עולמנו  -  החברתית  ,  הבריאותית  ,  האקולוגית  וההומניטרית  "  .  
