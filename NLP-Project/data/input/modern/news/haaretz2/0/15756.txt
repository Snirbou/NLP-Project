עדכון  אחרון  -  23:34  06/03/01  בשמנו  הם  מבקשים  חנינות  ?  
מאת  אליהו  סלפטר  אין  ידיעות  על  כך  שפרשת  החנינות  שהעניק  ביל  קלינטון  למארק  ריץ'  ,  לשותפו  פינקוס  גרין  ולקבוצת  חסידים  מניו  סקווייר  שבמדינת  ניו  יורק  -  מעוררת  גל  של  אנטישמיות  בניו  יורק  .  
אך  בחוגים  יהודיים  מובעים  חששות  מהתפתחות  כזאת  ,  והחשש  עצמו  אולי  משמעותי  לא  פחות  .  
הפרשה  מעוררת  שאלות  על  מוסכמות  אמריקאיות  ,  שלפיהן  היהודים  נתפשים  כבר  כחלק  אינטגרלי  מהחברה  האמריקאית  ,  ועל  ערכי  מוסר  יהודיים  .  
אם  מוסיפים  לכך  פרשיות  לא  נעימות  שבהן  מעורבים  יהודים  באירופה  -  הדברים  גם  מתחברים  ישירות  לישראל  לא  רק  משום  שראש  ממשלת  ישראל  היוצא  היה  בין  מבקשי  החנינה  הבכירים  הרבים  למען  ריץ'  או  מפני  שלישראל  הועבר  חלק  נכבד  של  הכספים  מפרשת  סנטייה  ,  שבה  מואשמים  124  סוחרים  מרובע  הטקסטיל  בפאריס  בהונאת  בנקים  ;  הן  גם  שופכות  אור  על  מצב  הערכים  המוסריים  בחוגי  השלטון  בארץ  .  
ברשימת  מקבלי  החנינות  מקלינטון  יש  רבים  שאינם  יהודים  .  
למשל  סוחר  הסמים  קרלו  וינייאלי  מקליפורניה  ,  שגם  למענו  התערבו  אנשים  מכובדים  מאוד  בקהילה  הלטינו  -  אמריקאית  .  
ובכל  זאת  לא  ידוע  על  תגובות  סוערות  בקרבה  .  
התגובה  הסוערת  בקרב  הציבור  היהודי  בארה"ב  על  פרשת  ריץ'  יכולה  להעיד  על  שני  דברים  :  יש  אצלם  יותר  רגישות  לטוהר  מידות  ,  ובוודאי  יותר  רגישות  למעמדם  בחברה  .  
הדבר  מצביע  על  חושים  מחודדים  ומבורכים  של  היהודים  בנוגע  לסכנה  הטמונה  בסטריאוטיפים  שפרשת  ריץ'  ודומותיה  יכולות  להחיות  :  של  היהודי  המתעשר  מעסקים  מפוקפקים  ,  ולבסוף  מצליח  לחמוק  מעונש  .  
גם  באירופה  ,  ואפילו  בגרמניה  ,  מדברים  כבר  בגלוי  על  עבירות  כלכליות  של  יהודים  -  ולא  רק  בקרב  חוגים  אנטישמיים  -  וזאת  בנימה  שבעבר  היו  מחוסנים  מפניה  בזכות  זיכרון  השואה  .  
השינוי  היה  דו  -  כיווני  :  התנהגות  המתנחלים  וצה"ל  בשטחים  פגעה  בדימויה  של  ישראל  בדעת  הקהל  שבתוכו  חיים  יהודי  התפוצות  ;  ומנגד  ,  מעשיהם  של  עבריינים  יהודים  בולטים  גם  הם  לא  הוסיפו  כבוד  למדינת  ישראל  המספקת  בנדיבות  אזרחות  ליהודים  מפאריס  ועד  לימה  .  
רשימת  מליצי  היושר  של  ריץ'  נקראת  כמו  רשימת  המי  ומי  בממסד  הפוליטי  ,  התרבותי  והחברתי  בישראל  .  
בה  בעת  מואשמת  ישראל  באירופה  בכך  שנהפכה  prefix=ל  "  עיר  מקלט  "  לעבריינים  יהודים  .  
"  ישראל  -  גן  עדן  של  פושעים  "  ,  היתה  הכותרת  בטלוויזיה  הצרפתית  בעקבות  חשיפת  פרשת  סנטייה  .  
ישראל  גם  מככבת  בראש  רשימת  מדינות  מלבינות  כספים  שפירסמו  שלטונות  ארה"ב  .  
אחת  התופעות  המביכות  יותר  בפרשת  ריץ'  היתה  הצטרפותו  של  הרב  יצחק  גרינברג  ,  יו"ר  מועצת  מוזיאון  השואה  בוואשינגטון  ,  למבקשי  החנינה  .  
לבקש  חנינה  על  נייר  מכתבים  רשמי  של  מוזיאון  השואה  זה  כמו  לומר  ,  במכוון  או  שלא  במכוון  ,  ששישה  מיליון  קורבנות  עומדים  מאחורי  הבקשה  .  
הידיעות  הרבות  שישראל  היתה  מעורבת  בעסקות  של  ריץ'  עם  צפון  קוריאה  וברכישות  נפט  באיראן  בוודאי  לא  מוסיפות  לה  כבוד  בקרב  הציבור  האמריקאי  .  
ביקורת  חריפה  על  פרשת  החנינות  באה  מהימין  היהודי  שמעולם  לא  השלים  עם  משקלם  הרב  של  יהודים  ליברלים  בממשל  קלינטון  .  
תגובה  אופיינית  למחנה  הזה  היתה  מאמרו  של  תומס  ליפסקומב  ,  לשעבר  עורך  "  טיימס  בוקס  "  ומנהל  חברות  היי  -  טק  בניו  יורק  :  "  הסוד  הקטן  המלוכלך  שאיש  לא  רוצה  כנראה  לדבר  עליו  הוא  שממשל  קלינטון  מומן  ונתמך  בעיקר  על  ידי  יהודים  ליברלים...  שתקנו  כי  חששנו  לבקר  יהודים  ליברלים  פן  יאשימו  אותנו  prefix=ב  '  שנאה  עצמית'  "  .  
ויליאם  ספאייר  ,  בעל  הטור  הנודע  prefix=מ  "  ניו  יורק  טיימס  "  ,  הגיב  על  הסברי  קלינטון  למתן  החנינה  בכותבו  prefix=ש  "  הטענה  כי  ישראל  הניעה  אותו  לעשות  זאת  רק  מחרחרת  אנטישמיות  "  .  
מאידך  ,  אחת  הביקורות  הקטלניות  ביותר  באה  מהרב  אריק  יופה  ,  מנהיג  היהדות  הרפורמית  ,  שהגדיר  את  פניות  הרבנים  למען  ריץ'  "  חילול  השם  "  .  
כאשר  רבנים  נשלחים  לכלא  באשמת  הונאה  ורבנים  אחרים  מבקשים  חנינה  בשבילם  או  בשביל  תורמים  למפלגה  הדמוקרטית  ,  אין  זה  רק  עניין  פנימי  של  יהודי  אמריקה  -  בייחוד  אם  הרב  הראשי  ורבני  ערים  בישראל  הם  בין  המבקשים  .  
כיהודים  מותר  לנו  לשאול  -  מי  הסמיך  אותם  לעשות  זאת  ?  
הציבור  הישראלי  כה  שקוע  בבעיותיו  עד  שאינו  מתפנה  לחוש  דאגה  מכך  שארצו  נהפכת  לשם  נרדף  למכשיר  להלבנת  כספים  .  
קו  ישר  ,  גם  אם  לעתים  סמוי  ,  מחבר  בין  רבנים  שחמסו  כספים  המיועדים  לניצולי  שואה  בניו  יורק  ,  לבין  פרשת  סנטייה  ומליצי  היושר  למען  ריץ'  בירושלים  .  
ישראלים  חייבים  לשאול  את  ראשי  העיר  שלהם  אם  לא  אכפת  להם  מאיזה  מקור  באות  התרומות  שהן  מברכים  עליהן  ;  הם  חייבים  לשאול  אם  ראש  ממשלתם  לא  צריך  להביא  בחשבון  את  השפעת  פנייתו  על  תדמיתה  של  ישראל  ועל  היחסים  עם  יהודי  ארה"ב  ,  שערים  מאוד  לתגובות  שכניהם  הלא  יהודים  .  
אנו  חייבים  לשאול  מהם  הערכים  שלנו  אם  שרי  ממשלה  ,  ראשי  מוסדות  אקדמיים  ,  נציגי  עולם  התרבות  ורבנים  גדולים  נהפכים  לשתדלנים  למען  חשוד  שנמלט  מחוקי  הדמוקרטיה  הגדולה  ,  שהיא  גם  ידידתנו  .  
