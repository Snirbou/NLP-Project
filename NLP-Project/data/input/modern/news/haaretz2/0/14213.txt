עדכון  אחרון  -  01:12  01/03/01  אל  תקראו  לו  עבריין  מאת  שרה  ליבוביץ  -  דר  לעומת  החנינה  הדרמטית  של  מרק  ריץ'  ,  עברה  החנינה  שקיבל  אל  שווימר  מהנשיא  קלינטון  בשקט  מוחלט  .  
ממילא  מה  שנחשב  באמריקה  לעבירה  ,  אספקת  ציוד  צבאי  אסור  לישראל  ,  נתפס  כאן  כמעשה  ציוני  פטריוטי  .  
שווימר  משחזר  לראשונה  את  המעשה  שהזניק  את  הקריירה  העסקית  -  ביטחונית  שלו  בארץ  אל  שווימר  .  
בעקבות  החנינה  הוחזרו  לו  זכויות  האזרח  שנשללו  ממנו  בארצות  הברית  לפני  51  שנים  צילום  :  מיכה  בר  -  און  לפני  שלוש  שנים  ביקר  אל  שווימר  בלאס  וגאס  .  
הוא  התאכסן  אצל  בריאן  גרינשפן  ,  בנו  של  חברו  הטוב  ,  האנק  גרינשפן  .  
"  הוא  אמר  לי  שהפעם  אני  אורח  מכובד  במיוחד  "  ,  אומר  שווימר  ,  "  מפני  שאני  ישן  על  המיטה  שהנשיא  קלינטון  ישן  עליה  רק  לפני  שבוע  "  .  
גרינשפן  וקלינטון  למדו  ביחד  באוניברסיטת  ג'ורג'טאון  .  
מאז  הם  שמרו  על  קשרי  חברות  .  
לגרינשפן  היתה  דלת  פתוחה  אצל  הנשיא  קלינטון  .  
לפני  חודשיים  הוא  החליט  לנצל  את  קשריו  הטובים  ולבקש  חנינה  בשביל  אל  שווימר  .  
אל  שווימר  ,  מייסד  התעשיה  האווירית  בישראל  וחבר  קרוב  של  שמעון  פרס  ,  נשפט  והורשע  בקליפורניה  בשנת  1950  בעבירות  על  חוקי  האמברגו  וייצוא  בלתי  חוקי  של  נשק  .  
זה  היה  אחרי  שהוא  קנה  בשביל  ההגנה  מטוסים  ונשק  מעודפי  הצבא  האמריקאי  והעביר  אותם  למדינה  שבדרך  .  
הוא  נקנס  prefix=ב  -  דולר  וכל  זכויותיו  האזרחיות  נשללו  ממנו  .  
למרות  ששווימר  נשאר  אזרח  אמריקאי  ,  נאסר  עליו  להצביע  בבחירות  ,  הוא  סולק  מיחידת  המילואים  שלו  ונמנעה  ממנו  האפשרות  לעבוד  במוסדות  ממשלתיים  .  
שלוש  שנים  אחרי  ששווימר  ישן  על  המיטה  שקלינטון  ישן  עליה  ,  הוא  קיבל  מהנשיא  חנינה  .  
בפנטהאוז  שלו  בתל  אביב  שווימר  לא  נראה  נרגש  במיוחד  .  
בגיל  83  חנינה  כזאת  היא  סמלית  בלבד  וחסרת  משמעות  מעשית  .  
ממילא  אין  לו  כוונה  לעבוד  באחד  ממוסדות  הממשל  האמריקאי  או  לחזור  ולהצטרף  ליחידת  המילואים  מסירת  מטוס  הפוגה  הראשון  לחיל  האוויר  ,  1  בינואר  ,  1960  בנוכחות  ראש  הממשלה  ושר  הביטחון  דוד  בן  -  גוריון  (  מימין  )  .  אל  שווימר  (  במרכז  )  ,  לוחץ  את  ידו  של  מפקד  חיל  האוויר  עזר  ויצמן  שלו  .  
בניגוד  לכמה  חנינות  אחרות  של  יהודים  ,  החנינה  שנתן  קלינטון  לשווימר  לא  תפסה  כותרות  גדולות  .  
ראיון  קצר  איתו  ,  שערך  כתב  prefix=ה  "  וושינגטון  טיימס  "  בתל  אביב  ,  פורסם  רק  בעמוד  9  של  העיתון  ;  prefix=ב  "  לוס  אנג'לס  טיימס  "  נדחק  הסיפור  לעמוד  18  .  
גם  בישראל  היתה  חשיפה  מזערית  לחנינה  של  שווימר  .  
אפשר  להבין  את  זה  .  
המעשים  שבגינם  נשפט  והורשע  אירעו  לפני  53  שנים  .  
הגם  שנחשבו  בארצות  הברית  עבירות  פליליות  ,  שווימר  ,  כמו  גם  מכריו  ,  נתנו  להם  פירוש  הירואי  -  ציוני  .  
"  מבחינתנו  הוא  היה  גיבור  "  ,  אומר  טדי  קולק  ,  שהיה  ראש  משלחת  הרכש  של  ההגנה  בניו  יורק  והאחראי  הישיר  על  שווימר  .  
"  הוא  עשה  הרבה  בשבילנו  ,  הוא  איש  יוצא  מהכלל  .  
ההרשעה  לא  שמה  עליו  כתם  שחור  ,  אנחנו  כולנו  המשכנו  להיות  חברים  שלו  ,  בשבילנו  זה  היה  אות  הצטיינות  ולא  הרשעה  בעבירות  נוראיות  "  .  
נמרוד  נוביק  ,  מכר  ,  אומר  prefix=ש  "  מי  שעבר  על  חוק  של  מדינה  אחרת  כדי  להציל  את  מדינת  ישראל  הוא  לא  עבריין  בעיני  ,  הוא  פטריוט  ,  גיבור  לאומי  "  .  
גם  שווימר  מרגיש  כך  .  
"  במשך  השנים  לא  ביקשתי  חנינה  מפני  שבהליך  הבקשה  אתה  צריך  להדגיש  שאתה  מצטער  על  מה  שעשית  ולבקש  מחילה  על  מעשיך  .  
מעולם  לא  הרגשתי  שעשיתי  משהו  רע  ולכן  לא  היתה  לי  כוונה  לבקש  סליחה  .  
בריאן  גרינשפן  הבטיח  לי  שבמסגרת  הבקשה  שהוא  מגיש  ,  אני  לא  אצטרך  לבקש  מחילה  .  
קיבלתי  את  החנינה  בלי  לחתום  על  אף  מסמך  ובלי  להביע  צער  או  חרטה  "  .  
החבורה  של  אל  הפרשה  שהסתיימה  בהרשעה  החלה  prefix=ב  -  1947  .  
שווימר  היה  מהנדס  מוטס  בחברת  התעופה  TWA  .  
איכשהו  נוצר  קשר  בינו  לבין  אנשי  ההגנה  בניו  יורק  .  
הם  חיפשו  מתנדבים  ומטוסים  להטסת  ניצולי  שואה  מאירופה  לישראל  .  
שווימר  נענה  בהתלהבות  ,  "  אבל  כשהבנו  שתפרוץ  מלחמה  שינינו  את  התוכניות  שלנו  .  
במקום  להטיס  ניצולי  שואה  לישראל  החלטנו  להטיס  לשם  נשק  .  
נשאר  רק  לתכנן  איך  לעשות  את  זה  .  
בארצות  הברית  היה  אמברגו  על  יצוא  נשק  למזרח  התיכון  .  
היה  ברור  שלא  נוכל  ללכת  עם  החוק  ושעלינו  לפעול  בניגוד  לחוק  "  .  
בתחילה  היה  שווימר  כפוף  ליהודה  ארזי  .  
"  אני  זוכר  שהייתי  במלון  פורטין  בניו  יורק  כשפתאום  נכנס  לחדר  ארזי  ,  שבזה  הרגע  הגיע  משדה  התעופה  בטיסה  מתל  אביב  .  
הוא  סיפר  לנו  שכשפקיד  ההגירה  ראה  את  הדרכון  הפלשתיני  שלו  ,  הוא  אמר  לו  שאין  לו  שום  בעיה  לאשר  את  הכניסה  שלו  לניו  יורק  ;  הוא  רק  לא  רוצה  שארזי  ירכוש  כאן  נשק  .  
כולנו  צחקנו  .  
ארזי  הרי  הגיע  לניו  יורק  כדי  לקנות  נשק  "  .  
אחר  כך  הוחלף  ארזי  בטדי  קולק  .  
מטה  ההגנה  בניו  יורק  שכן  במלון  פורטין  ,  ברחוב  60  פינת  השדרה  החמישית  .  
כל  שליחי  ההגנה  התגוררו  במלון  ,  שם  שכנו  גם  משרדי  ההגנה  .  
במרתף  המלון  פעל  מועדון  הלילה  הידוע  "  קופה  קבאנה  "  ,  שבו  בילו  ראשי  המאפיה  .  
גם  טדי  קולק  ביקר  שם  פעם  אחת  .  
לפעמים  הלכו  חברי  משלחת  הרכש  למועדוני  ג'אז  בהארלם  ובגריניץ'  וילג'  ,  אבל  רוב  הזמן  עבדו  .  
"  את  המאמץ  הגדול  ביותר  השקענו  בהשגת  מטוסים  "  ,  כתב  טדי  קולק  בספרו  "  ירושלים  אחת  "  .  
"  שווימר  היה  ממונה  על  נושא  זה  "  .  
שווימר  חיפש  מטוסים  וטייסים  שיטיסו  אותם  ואת  כל  אלה  ,  הוא  אומר  ,  היה  קל  להשיג  בארצות  הברית  של  אחרי  מלחמת  העולם  השנייה  .  
"  היו  הרבה  טייסים  ,  רבים  מהם  יהודים  ,  אבל  לא  רק  יהודים  ,  שחזרו  מהמלחמה  ועוד  לא  היו  קשורים  למקום  עבודה  ולמשפחה  "  .  
מטוסים  היו  קלים  להשגה  כמעט  כמו  טייסים  .  
"  בארצות  הברית  היו  מטוסים  שעוד  לא  הגיעו  לאירופה  כדי  להשתתף  במלחמה  .  
המלחמה  הסתיימה  והמטוסים  האלה  הפכו  לעודפים  .  
היו  גם  אלפי  מטוסים  שהשתתפו  במלחמה  והיו  זקוקים  רק  לשיפוץ  קל  .  
עשרות  אלפי  מטוסים  כאלה  עמדו  למכירה  באותן  שנים  "  .  
בשבועות  הראשונים  ,  מספר  שווימר  ,  התגבשו  אצלם  תוכניות  רבות  איך  להתגבר  על  האמברגו  ולהוציא  את  המטוסים  מארצות  הברית  ,  אבל  לא  היה  להם  הכסף  הנחוץ  ליישם  אותן  .  
"  רק  כשהגיע  כסף  מהסוכנות  היהודית  יכולנו  להזיז  את  התוכניות  "  .  
שנים  -  עשר  מתנדבים  היו  במה  שנקרא  "  החבורה  של  אל  "  .  
הם  הקימו  כמה  חברות  קש  .  
מטוסי  אחת  החברות  נרשמו  כמטוסי  מטען  שמעבירים  בשר  וירקות  ממיאמי  לסאן  חואן  ,  בירת  פורטו  ריקו  .  
משם  המשיכו  המטוסים  לצ'כוסלובקיה  הקומוניסטית  וממנה  לישראל  .  
חברה  אחרת  נרשמה  בפנמה  ;  המטוסים  שנרכשו  בארצות  הברית  טסו  לפנמה  בטיסות  אזרחיות  ומשם  ,  דרך  מקסיקו  ,  לישראל  .  
מעצר  במקסיקו  סיטי  שווימר  קנה  ארבעה  מטוסי  קונסטליישן  ,  עשרה  מטוסי  סי  -  וכמה  מטוסי  בי  -  ,  17  שכונו  "  המבצר  המעופף  "  .  
הייתי  בדלוור  ,  בפלורידה  ,  בחוף  המערבי  ,  קניתי  איפה  שרק  אפשר  ,  הוא  אומר  .  
בחיפושיו  הוא  מצא  מגרש  גרוטאות  ענק  בהוואי  שהכיל  כמויות  גדולות  של  נשק  .  
הוא  שלח  לשם  את  אנשיו  .  
בלילה  ,  כשהשמירה  על  המגרש  היתה  רופפת  ,  הם  גנבו  מאות  ארגזים  של  כלי  נשק  מסוגים  שונים  ,  הבריחו  אותם  לקליפורניה  ולמקסיקו  ומשם  להגנה  בישראל  .  
פעם  נסע  שווימר  עם  רבע  מיליון  דולר  במזומן  למקסיקו  .  
ההגנה  העמיסה  במקסיקו  נשק  על  האונייה  "  קפלוס  "  (  כמה  מהתותחים  המיושנים  התגלו  כלא  יעילים  כשהגיעו  לארץ  ,  וזכו  לכינוי  "  קוקראצ'ה  "  )  .  שווימר  היה  אמור  לתת  את  הכסף  לשר  בממשלה  המקסיקנית  ,  שסייע  להגנה  להשיג  את  הרשיונות  המתאימים  .  
עם  הכסף  במזוודה  ואקדח  בחגורה  טס  אל  שווימר  למקסיקו  .  
כשיצא  משדה  התעופה  הוא  עוכב  על  ידי  שוטר  מקומי  ,  שחשד  באמריקאי  החמוש  באקדח  .  
איש  הקשר  של  שווימר  במקסיקו  שיכנע  אותו  לתת  לשוטר  עשרים  דולר  כדי  להיפטר  ממנו  .  
עיניו  של  שווימר  נוצצות  כשהוא  נזכר  בתקופה  ההיא  .  
עשיתי  כל  מה  שיכולתי  ,  הוא  אומר  ,  רק  רציתי  לעזור  למדינה  .  
מיליוני  דולרים  החליפו  ידיים  במבצעים  האלה  .  
לא  תמיד  היה  פיקוח  על  כל  דולר  .  
קולק  כתב  על  כך  בגילוי  לב  בספרו  .  
"  שרר  אצלנו  בלבול  גמור  בהנהלת  החשבונות...  אי  הסדר  הגדול  ביותר  שרר  ,  כמובן  ,  בעסקות  הבלתי  חוקיות  שלנו  .  
את  העסקות  האלה  צריך  היה  לבצע  במזומנים  ,  בלי  לקבל  קבלות  ובלי  רישום  דיווחים  בכתב  "  .  
קולק  גם  נכנס  לפרטים  :  "  לא  פעם  בילינו  לילות  במלון  פורטין  כשאנו  אורזים  כספים  ,  לפעמים  בשטרות  בעלי  ערך  נמוך  ,  לתיתם  לאל  שווימר  לתשלום  עבור  המטוסים  .  
פעם  אמרתי  לג'ו  בוקסנבאום  :  תביט  ,  אל  מקבל  המון  כסף  .  
באחד  הימים  אני  אצטרך  לתת  דין  וחשבון  עליו  .  
אבל  אינני  יכול  לקבל  ממנו  דו"ח  חשבונות  .  
אז  ג'ו  ניגש  אל  שווימר  ואמר  :  קיבלת  מטדי  מאה  אלף  דולר  בשבוע  שעבר  ,  מה  עשית  עם  הכסף  ?  
אל  התיישב  ורשם  על  פיסת  נייר  כל  אשר  יכול  לזכור  ,  אבל  לא  הוא  ולא  אנחנו  לא  יכולנו  לחשב  להיכן  הלך  כל  דולר  ודולר  "  .  
בארץ  היתה  תחושה  דומה  .  
ביומן  המלחמה  שלו  כתב  דוד  בן  גוריון  prefix=ב  -  :  1.8.48  "  יש  הוצאות  ארגוניות  מופרזות  באמריקה  "  .  
קשרים  עם  המאפיה  חברו  הקרוב  של  שווימר  ,  האנק  גרינשפן  ,  היה  יד  ימינו  במבצעים  האלה  .  
גרינשפן  נולד  בברוקלין  ,  למד  משפטים  אבל  נטש  את  המקצוע  .  
במלחמת  העולם  השנייה  הוא  שירת  כקצין  בארמיה  של  הגנרל  פטון  .  
prefix=ב  -  '  ,  45  כשהשתחרר  מהצבא  ,  עבר  גרינשפן  ללאס  וגאס  וקנה  שם  עיתון  קטן  ,  "  לאס  וגאס  לייף  "  .  
כדי  להתפרנס  היה  איש  יחסי  הציבור  של  מלון  פלמינגו  ,  אז  בבעלותו  של  בגסי  סיגל  ,  מראשי  הפשע  המאורגן  האמריקאי  .  
הוא  גם  היה  מיודד  עם  פרנק  סינטרה  וכעבור  שנים  היה  אחד  העיתונאים  היחידים  שהורשו  להשתתף  בחתונתם  של  סינטרה  ומיה  פארו  .  
היה  זה  גרינשפן  שיצר  בניו  יורק  קשרים  בין  אנשי  המאפיה  המקומית  לבין  אנשי  ההגנה  .  
המאפיונרים  ,  רבים  מהם  יהודים  ,  סייעו  להגנה  ברכישת  כלי  נשק  והעברתם  ליעדם  .  
הם  שלטו  ברציפים  של  נמל  ניו  יורק  .  
מלה  אחת  שלהם  העבירה  את  הסחורה  המוברחת  בלי  הרבה  שאלות  .  
"  איש  לא  רצח  מעולם  לפי  הזמנתנו  "  ,  כותב  קולק  בספרו  ,  "  אולם  הם  דאגו  והבטיחו  כי  משלוחינו  יצאו  לדרכם  "  .  
סינטרה  גם  סייע  פעם  לאנשיו  של  קולק  ,  כשהעביר  בשבילם  כספים  .  
שווימר  יודע  על  הקשרים  האלה  אבל  אומר  שהוא  לא  היה  מעורב  בהם  .  
"  אנשי  מאפיה  יהודים  תרמו  לנו  כסף  ,  אבל  אני  הייתי  עסוק  ברכישת  מטוסים  .  
אנשי  המאפיה  היו  מעורבים  ברכישה  של  נשק  קל  "  .  
prefix=ב  -  '  49  קנה  גרינשפן  את  prefix=ה  "  לאס  וגאס  סאן  "  ,  שהיום  עורך  אותו  בנו  בריאן  .  
במשך  40  שנה  הוא  כתב  בו  טור  אישי  חריף  .  
בטורו  הוא  תקף  ,  בין  השאר  ,  את  הסנטור  הרפובליקני  ג'וזף  מקארתי  ,  ששיגע  את  ארצות  הברית  בציד  מכשפות  אחרי  קומוניסטים  אמיתיים  ומדומים  .  
הטור  הפך  את  גרינשפן  לדמות  אהודה  בלאס  וגאס  .  
כמו  שווימר  ,  גם  גרינשפן  נשפט  והורשע  בהפרת  חוקי  האמברגו  וחוק  הנייטרליות  האמריקאי  .  
prefix=ב  -  '  61  הוא  קיבל  חנינה  מהנשיא  קנדי  ,  התמודד  על  משרת  מושל  נוואדה  מטעם  המפלגה  הרפובליקנית  ונכשל  אחרי  שמתנגדיו  השתמשו  בהרשעתו  נגדו  .  
prefix=ב  -  '  89  הוא  מת  מסרטן  .  
prefix=ב  -  '  93  נחנכה  על  שמו  רחבת  הכניסה  לגן  הבוטני  של  האוניברסיטה  העברית  בירושלים  .  
קלינטון  ,  חבר  קרוב  של  בנו  ,  שלח  מכתב  ברכה  .  
האנק  גרינשפן  אהב  את  ירושלים  ונאבק  כדי  לתמוך  בהקמת  מדינת  ישראל  ,  הוא  כתב  ,  ואף  ציין  את  "  תרומתו  ארוכת  השנים  לעם  האמריקאי  "  .  
שווימר  אומר  שהם  היו  חברים  קרובים  ,  כמו  בני  משפחה  .  
לכן  הוא  לא  התפלא  כשבנו  הבכור  של  האנק  ,  בריאן  ,  ביקש  מקלינטון  חנינה  בשבילו  .  
"  הוא  כמו  בני  ,  אמרתי  לו  רק  דבר  אחד  :  בלי  שום  הבעת  חרטה  "  .  
בריאן  גרינשפן  ,  על  פי  prefix=ה  "  לוס  אנג'לס  טיימס  "  ,  תרם  רבבות  דולרים  למסעות  הבחירות  של  קלינטון  והשתמש  באחוזתו  בלאס  וגאס  כדי  להתרים  מאות  אלפי  דולרים  נוספים  .  
כאשר  התארח  בבית  הלבן  הוא  לן  בחדר  השינה  שבו  התאכסנו  התורמים  הגדולים  של  הקלינטונים  והמפלגה  הדמוקרטית  .  
את  רעיון  החנינה  לשווימר  הוא  העלה  בחג  ההודיה  ,  כשהיה  אורחו  של  קלינטון  בקמפ  דייוויד  .  
קלינטון  ביקש  מגרינשפן  להעביר  לו  בקשה  רשמית  .  
prefix=ל  "  לוס  אנג'לס  טיימס  "  אמר  גרינשפן  שהוא  לא  מודאג  שמא  יואשם  בכך  שניצל  את  השפעתו  כדי  להשיג  חנינה  לשווימר  .  
"  חנינות  מיועדות  למקרים  כמו  זה  .  
אין  לי  נקיפות  מצפון  על  מה  שעשיתי  "  .  
הרשעה  ושלילת  זכויות  ההרפתקאות  המשותפות  של  האנק  ,  טדי  ואל  עוררו  את  חשדם  של  סוכני  האף  -  בי  -  אי  ,  שלא  אהבו  את  הברחות  הנשק  ,  את  הקשרים  עם  המאפיה  ואת  היחסים  ההדוקים  עם  אנשי  קשר  בצ'כוסלובקיה  .  
בינואר  '  48  העמיסו  הבחורים  המצוינים  נשק  על  אונייה  בנמל  בניו  ג'רזי  .  
אחד  הארגזים  נבקע  וחומר  נפץ  התפזר  על  הרציף  .  
עובדי  הנמל  היו  המומים  .  
הם  היו  בטוחים  שהם  מעמיסים  מכונות  ישנות  .  
האף  -  בי  -  אי  נכנס  לפעולה  ושווימר  הושם  תחת  מעקב  .  
באחד  המקרים  ,  הוא  סיפר  prefix=ל  "  וושינגטון  טיימס  "  ,  פשטו  סוכני  אף  -  בי  -  אי  על  שדה  תעופה  בפלורידה  כמה  שעות  אחרי  שהמטוס  שלו  המריא  .  
במקרה  אחר  הוא  השתתף  בישיבה  במלון  הנרי  הדסון  בניו  יורק  ,  כשנמסר  לו  שסוכני  האף  -  בי  -  אי  שואלים  עליו  בלובי  .  
הסוכנים  עלו  לחדרו  במעלית  ;  שווימר  ירד  20  קומות  במדרגות  ,  נכנס  למכונית  ממתינה  ונסע  במהירות  לגבול  הקנדי  .  
"  היה  ברור  שאני  לא  יכול  להישאר  יותר  בארצות  הברית  "  ,  הוא  אומר  .  
במאי  '  48  הוא  טס  מקנדה  לז'נווה  .  
"  שם  פגשתי  בפעם  הראשונה  את  פנחס  ספיר  ,  שהיה  ראש  משלחת  הרכש  של  ההגנה  באירופה  .  
לא  הכרתי  את  האנשים  האלה  ,  לא  ידעתי  מיהם  .  
הם  הודו  לי  על  מה  שעשיתי  ונתנו  לי  כרטיס  טיסה  לצ'כוסלובקיה  "  .  
משם  הוא  טס  לישראל  במטוס  תובלה  סי  -  ,  46  שאותו  הבריח  מארצות  הברית  לצ'כוסלובקיה  .  
במלחמת  העצמאות  הוא  היה  מתנדב  במפקדת  חיל  האוויר  .  
"  אני  ואהרן  רמז  ,  מפקד  חיל  האוויר  ,  הזזנו  את  החיל  .  
אני  הייתי  אחראי  על  שדות  התעופה  ועל  המתנדבים  שהגיעו  מחוץ  לארץ  "  .  
אחרי  המלחמה  החליט  שווימר  לחזור  לארצות  הברית  .  
"  לא  רציתי  להיות  כל  חיי  עבריין  נמלט  "  ,  הוא  אומר  .  
יחד  איתו  חזרו  ארבעה  מתנדבים  נוספים  .  
"  הכל  סודר  באמצעות  הסוכנות  היהודית  ,  הם  סידרו  לנו  עורך  -  דין  והבטיחו  לדאוג  לכל  דבר  "  .  
עורך  -  הדין  ,  מארי  גורפיין  ,  המליץ  לכל  הנאשמים  להודות  באשמה  .  
הישראלים  שהיו  מעורבים  בהברחות  ,  ובהם  טדי  קולק  ,  חששו  ממשפט  ארוך  ומתוקשר  .  
הם  לא  רצו  שמעורבותם  בפרשה  תיחשף  .  
שווימר  סירב  להודות  באשמה  ולכן  נמשך  משפטו  שלושה  חודשים  וחצי  .  
השופט  היה  אדם  קשה  ,  הוא  אומר  .  
"  הוא  רצה  להכניס  אותנו  לכלא  .  
רק  בלחץ  הקהילה  היהודית  שעקבה  אחרי  המשפט  הוא  ויתר  על  העונש  הזה  "  .  
בספרו  כותב  קולק  שממשלת  ארצות  הברית  "  הוציאה  בוודאי  עשרות  אלפי  דולרים  כדי  להביא  עדים  מצ'כוסלובקיה  ,  מהונולולו  ומהחוף  המערבי  .  
נראה  כי  מסיבה  כלשהי  היה  חשוב  להם  להשיג  עונש  חמור  "  .  
בפברואר  '  50  הסתיים  המשפט  בשלילת  זכויות  האזרח  שלו  ובקנס  של  10,000  דולר  .  
"  הסוכנות  היהודית  שילמה  את  הקנס  "  ,  אומר  שווימר  .  
"  מאחר  שנולדתי  בארצות  הברית  הם  לא  שללו  את  אזרחותי  .  
אם  לא  הייתי  נולד  בארצות  הברית  ,  גם  הדרכון  האמריקאי  היה  נלקח  ממני  "  .  
העיתונות  האמריקאית  סיקרה  את  המשפט  בהרחבה  .  
prefix=ב  "  הארץ  "  פורסמה  ידיעה  קטנה  :  "  בעת  המשפט  הודו  הנאשמים  ששלחו  ציוד  צבאי  לישראל  דרך  צ'כוסלובקיה  .  
התובע  הכללי  אמר  שהמטוסים  שהוטסו  מלוס  אנג'לס  צוידו  בצ'כוסלובקיה  במכונות  ירייה  ולאחר  מכן  הועברו  לישראל  לשם  מלחמה  בערבים  "  .  
בתום  המשפט  חזר  שווימר  לעיסוקיו  .  
ההרשעה  ,  הוא  אומר  ,  מעולם  לא  הפריעה  לו  .  
"  הצטרפתי  לשמעון  פרס  לפגישות  עם  נשיאי  ארצות  הברית  רייגן  ובוש  .  
הם  ידעו  מי  אני  .  
אתה  לא  יכול  להיכנס  לפגישה  עם  נשיא  ארצות  הברית  בלי  שיערכו  עליך  תחקיר  מקיף  .  
אבל  אף  אחד  מנשיאי  ארצות  הברית  לא  אמר  לי  אף  מלה  על  ההרשעה  "  .  
השפעה  מאגית  על  פרס  שווימר  נולד  בקונטיקט  prefix=ב  -  1917  .  
הוריו  נתנו  לו  את  השם  אדולף  ויליאם  .  
במשך  שנים  הוא  הסתיר  את  העובדה  ששמו  הפרטי  אדולף  .  
למכריו  אמר  שאל  אינו  קיצור  של  שם  אחר  ,  שזהו  שמו  הפרטי  .  
במחצית  שנות  prefix=ה  -  ,  80  כשהסתבך  בפרשת  איראנגייט  ,  נחשף  לראשונה  שמו  המלא  .  
אביו  היה  איש  עסקים  שאיבד  את  הונו  בשנות  השפל  .  
שווימר  נאלץ  להפסיק  את  לימודיו  ועבד  במפעל  המטוסים  סיקורסקי  מגיל  15  .  
"  אינני  מהנדס  מוסמך  כי  בעת  השפל  בארצות  הברית  היה  עלי  לפרנס  את  משפחתי  "  ,  הוא  אמר  בראיון  prefix=ל  "  הארץ  "  prefix=ב  -  '  .  68  במלחמת  העולם  השנייה  הוא  עבד  מטעם  חברת  TWA  בפיקוד  ההובלה  האווירית  של  ארצות  הברית  והמשיך  לעבוד  בחברה  גם  אחרי  המלחמה  .  
אחר  -  כך  הקים  מפעל  לשיפוץ  מטוסים  בברבנק  שבפלורידה  וחברת  תעופה  קטנה  שמטוסיה  טסו  מחוף  אל  חוף  .  
"  זה  היה  אז  פופולרי  מאוד  "  ,  הוא  אומר  .  
בשנת  '  51  ביקר  דוד  בן  גוריון  בארצות  הברית  .  
"  הכרתי  אותו  ממלחמת  השחרור  "  ,  נזכר  שווימר  .  
"  כשהייתי  במפקדת  חיל  האוויר  היינו  נפגשים  איתו  אחת  לשבוע  .  
הוא  רצה  לראות  אותי  .  
הוא  הגיע  למפעל  שלי  בפלורידה  מוקף  באנשי  ביטחון  .  
השיחה  בינינו  היתה  קצרה  .  
הוא  שאל  אם  אני  מוכן  לחזור  לישראל  כדי  להקים  את  התעשייה  האווירית  "  .  
שווימר  לא  היסס  לרגע  .  
"  כשהסתיימה  מלחמת  העולם  השנייה  הייתי  באירופה  .  
ראיתי  מה  קרה  ליהודים  ,  מה  נשאר  מהם  ,  ביקרתי  במחנות  ,  היו  לי  רגשות  יהודיים  .  
הורי  הגיעו  לארצות  הברית  מהונגריה  בתחילת  המאה  .  
הבית  שלנו  היה  בית  עם  רגשות  יהודיים  .  
כל  זה  הוביל  אותי  לישראל  "  .  
למרות  הציונות  הנרגשת  ,  שווימר  עוד  לא  שולט  בעברית  .  
"  prefix=ב  -  '  45  הייתי  בוונצואלה  ביחד  עם  קבוצה  של  אנשי  תעופה  אמריקאים  "  ,  הוא  מספר  .  
"  הקמנו  שם  את  חברת  התעופה  הלאומית  של  ונצואלה  .  
בתוך  כמה  חודשים  כולם  דיברו  ספרדית  .  
רק  אני  לא  .  
אין  לי  אוזן  לשפות  .  
אני  סובל  מזה  ,  אבל  אין  לי  תירוצים  "  .  
כבר  חמישים  שנה  הוא  גר  בישראל  .  
בשנים  הראשונות  הוא  גר  בסביון  ,  אחר  -  כך  עבר  לפנטהאוז  ענקי  בתל  אביב  .  
אשתו  רינה  ,  ישראלית  .  
בנו  דן  גר  בקונטיקט  ,  ועובד  כמפיץ  עיתונים  .  
"  אני  עליתי  לארץ  מקונטיקט  .  
הוא  החליט  לעבור  לשם  .  
אני  עוד  מקווה  שהוא  יחזור  לארץ  "  .  
בתו  דפנה  ,  תכשיטנית  ,  נשואה  לניר  דגן  ,  טייס  בארקיע  ובנו  של  נחמיה  דגן  ,  שהיה  תת  -  אלוף  בחיל  האוויר  .  
"  חיל  האוויר  נשאר  אצלנו  במשפחה  "  ,  מתגאה  שווימר  .  
שווימר  הגיע  לישראל  מלא  התלהבות  .  
הוא  הקים  את  מכון  בדק  לשיפוץ  מטוסים  ,  שממנו  צמחה  אחרי  כמה  שנים  התעשייה  האווירית  .  
בעיתונות  פורסם  שלעלייה  שלו  היו  גם  צדדים  כלכליים  :  הוא  מכר  את  המפעל  שלו  בברבנק  למשרד  התחבורה  הישראלי  .  
שנה  אחר  -  כך  שווימר  הכחיש  וטען  שהציוד  למפעל  בדק  לא  נקנה  מהמפעל  שלו  בפלורידה  ,  אלא  ממפעל  אחר  בפלורידה  ,  שפשט  את  הרגל  .  
חברת  אל  -  על  ,  הלקוחה  העיקרית  של  המפעל  ,  התנגדה  למינויו  של  שווימר  למנכ"ל  .  
מכון  בדק  בלוד  נקלע  די  מהר  לקשיים  .  
הציוד  ששווימר  הביא  איתו  לא  התאים  ,  ההערכות  הכלכליות  על  רווחיות  מהירה  היו  מוגזמות  ,  וחברת  אל  -  על  הקימה  מכון  בדק  משלה  .  
אבל  שווימר  לא  היה  מודאג  .  
באותן  שנים  הבשילה  בינו  לבין  שמעון  פרס  ידידות  מופלאה  .  
פרס  היה  מנכ"ל  משרד  הביטחון  .  
הוא  שיכנע  את  שר  הביטחון  ,  פנחס  לבון  ,  להעביר  את  המכון  לאחריות  המשרד  .  
לבון  ופרס  אף  סיירו  במפעל  .  
לבון  הבטיח  תמיכה  ממשלתית  נדיבה  .  
הידידות  האמיצה  בין  פרס  לשווימר  נשמרת  עד  היום  .  
לשווימר  יש  השפעה  מאגית  על  פרס  .  
הוא  היה  שליחו  המיוחד  לירדן  ,  מצרים  ומרוקו  .  
הוא  הצטרף  אליו  לטקס  קבלת  פרס  נובל  לשלום  באוסלו  .  
הוא  היה  איתו  בפגישות  עם  נשיאי  ארצות  הברית  .  
ח"כ  קולט  אביטל  ,  אז  במשרד  החוץ  ,  זוכרת  שפרס  צירף  אליו  את  שווימר  לפגישות  עם  פרנסואה  מיטראן  ,  נשיא  צרפת  .  
היא  אף  פעם  לא  התלהבה  משווימר  .  
"  כשאומרים  על  פרס  שהוא  מוקף  במיליונרים  שלא  תמיד  ראוי  שיהיה  מוקף  בהם  ,  מתכוונים  ,  בין  השאר  ,  גם  לשווימר  "  .  
כשפרס  היה  ראש  הממשלה  הוא  מינה  את  שווימר  ליועצו  לענייני  מדע  וטכנולוגיה  .  
כשהיה  ממלא  מקום  ראש  הממשלה  הוא  מינה  את  שווימר  ליועץ  מיוחד  לענייני  תיעוש  הנגב  .  
שווימר  היה  אסיר  תודה  .  
prefix=ב  -  '  81  הוא  הקים  את  עמותת  אל"ף  ,  אזרחים  למען  פרס  ,  גייס  ותרם  כספים  לעמותה  .  
במשרדי  העמותה  המפוארים  במלון  דן  בתל  אביב  הגה  שווימר  ,  ביחד  עם  ז'אן  פרידמן  ,  את  מודעות  הענק  שקראו  לתמיכה  בשמעון  פרס  .  
פרס  הפסיד  בבחירות  ,  מה  שלא  פגם  בידידות  .  
הם  משוחחים  לעתים  קרובות  .  
פרס  עדיין  רואה  בשווימר  יועץ  חשוב  .  
בשבועות  האחרונים  הוא  מייעץ  לו  להצטרף  לממשלת  אחדות  בראשות  אריאל  שרון  .  
"  אני  מקווה  שפרס  יהיה  שר  בממשלה  של  שרון  מפני  שהוא  פוליטיקאי  רב  ניסיון  והוא  אחד  הפוליטיקאים  היחידים  שיודע  איך  להשיג  הסכם  שלום  .  
לחמנו  בכל  המלחמות  רק  כדי  להגיע  להסכמי  שלום  .  
שרון  הוא  שרון  אבל  הוא  ראש  הממשלה  עכשיו  וצריך  לעזור  לו  ולא  להיות  נגדו  "  .  
הביג  צ'יף  של  התעשייה  האווירית  כשמפעל  בדק  הפך  להיות  התעשייה  האווירית  ,  הועמד  שווימר  בראשה  .  
"  אני  הייתי  הביג  צ'יף  של  התעשיה  האווירית  "  ,  הוא  אומר  ,  "  אני  ניהלתי  את  הכל  "  .  
הוא  נחשב  מנהל  קשוח  ,  מסתורי  .  
הוא  התראיין  לעתים  רחוקות  והתרחק  מצלמי  העיתונות  .  
הוא  היה  מהיר  החלטה  .  
בפגישת  שיווק  עם  אנשי  חיל  האוויר  של  מדינה  מסוימת  הם  אמרו  לו  שלא  יוכלו  לרכוש  מהתעשיה  האווירית  את  מטוסי  הכפיר  ,  מפני  שלכפיר  אין  מכ"ם  .  
אם  אתם  רוצים  מכ"ם  יהיה  לכם  מכ"ם  ,  הוא  אמר  להם  .  
"  פניו  של  ראש  פרויקט  המטוס  ,  שנכח  בפגישה  ,  הפכו  לבנים  כסיד  "  ,  כתב  דני  שפירא  ,  שהיה  טייס  הניסוי  הראשי  של  התעשייה  האווירית  ,  בספרו  "  לבד  בשחקים  "  (  ספריית  מעריב  )  .  "  בזעם  עצור  הוא  לחש  לשווימר  כי  אין  אפשרות  להרכיב  מכ"ם  על  המטוס  הזה...  אם  הם  יחליטו  לרכוש  את  המטוס  ,  אמר  לו  אל  ,  אתה  תדאג  שיהיה  לו  גם  מכ"ם  "  .  
בהזדמנות  אחרת  הוא  דרש  משפירא  לבצע  טיסת  ניסוי  מסוכנת  במיוחד  לעיני  נציגים  של  צבא  אקוודור  .  
אם  לא  תציג  את  המטוס  כפי  שצבא  אקוודור  דורש  ,  הוא  אמר  לשפירא  ,  אין  לנו  סיכוי  למכור  אותו  ,  "  לכן  אני  נותן  לך  הוראה  לבצע  "  .  
שפירא  טס  ונחת  בשלום  ,  אבל  מיהר  להזהיר  את  אנשי  חיל  האוויר  של  אקוודור  שלא  יטיסו  את  המטוס  בעצמם  באותו  אזור  ,  אם  יחליטו  לרכוש  אותו  .  
כל  זה  לא  הרשים  את  מבקר  המדינה  .  
בדו"ח  על  התעשייה  האווירית  שפורסם  prefix=ב  -  '  76  הוא  קבע  שבכירי  החברה  ,  בהם  המנכ"ל  ,  קיבלו  שירותים  פרטיים  שונים  מהחברה  בשווי  עשרות  אלפי  לירות  .  
הסכומים  האלה  נרשמו  כחלק  מהוצאות  החברה  .  
בעקבות  הפרסומים  החזיר  שווימר  חלק  מהכסף  .  
עוד  נקבע  בדו"ח  ,  שחברי  ועד  העובדים  קיבלו  פיצויים  מוגדלים  כדי  שיעזבו  את  התעשייה  האווירית  ולא  יחשפו  סיפורים  הפוגעים  בהנהלה  .  
המבקר  ,  ד"ר  יצחק  נבנצאל  ,  קבע  גם  שהחברה  השיגה  במרמה  מימון  ממשרד  האוצר  .  
הנהלת  החברה  מסרה  נתוני  מכירה  כוזבים  כדי  לקבל  מימון  ממשלתי  .  
דיווח  מוטעה  נמסר  גם  לדירקטוריון  .  
שווימר  היה  נסער  .  
בדיון  בוועדה  לביקורת  המדינה  של  הכנסת  הוא  אמר  שההשמצות  מזיקות  למכירות  החברה  .  
"  אי  אפשר  לאזן  על  הגרוש  או  על  הלירה  או  על  המיליון  "  ,  הוא  הסביר  .  
ממצאי  המבקר  הועברו  למשטרה  .  
פרקליטת  מחוז  המרכז  ,  שרה  סירוטה  ,  החליטה  לסגור  את  התיק  מחוסר  ראיות  .  
מהפרקליטות  נמסר  שיש  בתיק  "  חריגי  מינהל  "  אולם  לא  באופן  שעלול  לפסול  את  שווימר  לכהונה  בתעשייה  האווירית  .  
לשמעון  פרס  זה  הספיק  .  
הוא  החליט  למנות  את  שווימר  ליו"ר  החברה  ,  אחרי  שהיו"ר  מיכאל  פירון  החליט  להתפטר  .  
לא  כולם  חשבו  שזה  מעשה  ראוי  .  
סדרת  מאמרי  מערכת  prefix=ב  "  הארץ  "  תקפה  את  ההחלטה  .  
אם  שווימר  יתמנה  ,  נכתב  בהם  ,  "  יתמידו  ואף  יתחזקו  כל  המגמות  השליליות  שבחברה  הגדולה...  יהיו  ההישגים  הטכנולוגיים  של  התעשייה  האווירית  וחלקו  של  מר  שווימר  בהם  גדולים  ככל  שיהיו  ,  המחיר  ששולם  בעדם  במונחים  של  כספי  ציבור  מבוזבזים  ,  סדרי  מינהל  וכללי  טוהר  מידות  מעוקמים  ,  אינו  קביל  ואסור  שיהיה  קביל  .  
האיש  שתחת  ניהולו  צמחו  המפגעים  ראוי  שיפנה  את  מקומו  "  .  
זמן  קצר  אחר  כך  התחלף  השלטון  .  
עזר  ויצמן  ,  שר  הביטחון  החדש  ,  מינה  את  גבריאל  גידור  למנכ"ל  התעשייה  האווירית  .  
ישראל  סחרוב  מונה  ליו"ר  .  
שווימר  הלך  הביתה  זועם  .  
הוא  סירב  להשתתף  במסיבת  פרידה  והודיע  שאם  יקנו  לו  מתנה  ,  הוא  ישלח  אותה  בחזרה  .  
לפני  שנפרד  מהחברה  הספיק  לסדר  למזכירו  האישי  ולנהגו  משרות  מפתות  בניו  יורק  ובאקוודור  .  
היום  הוא  כבר  לא  כועס  על  ויצמן  .  
"  הוא  חבר  טוב  .  
הכרתי  אותו  prefix=ב  -  '  48  בצ'כוסלובקיה  "  .  
מאז  שעזב  את  התעשייה  האווירית  הוא  היה  מעורב  בשורה  ארוכה  של  יוזמות  תמוהות  .  
יש  לו  דירה  בניו  יורק  ,  שם  הוא  מבלה  כמה  חודשים  בשנה  .  
הוא  פעיל  ביוזמות  עסקיות  שונות  בענייני  מים  במזרח  התיכון  .  
ביחד  עם  יעקב  נמרודי  הוא  הציע  למנחם  בגין  לאמץ  תוכנית  שלפיה  יתרמו  הסעודים  מאה  מיליארד  דולר  לפיתוח  המזרח  התיכון  ובתמורה  יונף  על  הר  הבית  דגל  סעודי  .  
הוא  הציע  לשמעון  פרס  ,  כשהיה  ראש  ממשלה  ,  שירכז  את  כל  החברות  הממשלתיות  תחת  גג  אחד  ;  על  פי  הצעתו  ,  החברות  המאוחדות  יגייסו  מיליארדי  דולרים  ;  הוא  יעמוד  בראש  המפעל  .  
פרס  הטיל  על  שווימר  ועל  אריאל  שרון  ,  שהיה  אז  שר  התעשייה  והמסחר  ,  להתחיל  בגיוס  הכספים  .  
שווימר  היה  מעורב  במימון  מחקר  ופיתוח  תרופה  ניסיונית  לחקר  הסרטן  ,  לאטריל  ,  ביחד  עם  האנק  גרינשפן  .  
מסמכים  שונים  הקשורים  בתרופה  נכתבו  על  נייר  מכתבים  של  התעשייה  האווירית  ,  רופא  התעשייה  האווירית  נרתם  לעניין  .  
התרופה  יובאה  לישראל  ונוסתה  על  כמה  חולים  למרות  שלא  הותרה  לשימוש  על  ידי  משרד  הבריאות  .  
שווימר  שפע  רעיונות  .  
ביחד  עם  בוב  גוצ'יונה  ,  המו"ל  של  "  פנטהאוז  "  ,  הוא  יזם  הקמה  של  כור  גרעיני  להפקת  חשמל  בישראל  .  
פרס  הוכיח  שהוא  חבר  טוב  .  
הוא  נפגש  עם  בכירים  בקהילת  הגרעין  הצרפתית  בניסיון  לשכנע  אותם  לתמוך  ביוזמה  .  
שווימר  היה  מעורב  גם  במערכה  לחקיקת  חוק  הבחירה  הישירה  לראשות  הממשלה  ;  אירגן  קבוצת  משקיעים  בניסיון  לרכוש  את  התעשייה  האווירית  ;  ניסה  ,  ביחד  עם  המיליארדר  ארמנד  האמר  ,  ליזום  ייצור  של  מטוס  רוסי  -  אמריקאי  -  ישראלי  ופרש  מהיוזמה  אחרי  ששותפיו  ,  לדבריו  ,  הפרו  הסכם  לפיו  הוא  יקבל  %  10  ממניות  החברה  .  
באמצע  שנות  prefix=ה  -  80  הוא  עלה  לכותרות  כשהיה  מעורב  בפרשת  איראנגייט  .  
ביחד  עם  יעקב  נמרודי  הוא  מכר  נשק  לאיראנים  בתמורה  לשחרור  בני  ערובה  מערביים  בלבנון  .  
המשטרה  בדקה  חשדות  לפיהם  נמרודי  ושווימר  שילשלו  לכיסם  שני  מיליון  דולר  .  
התיק  נסגר  מחוסר  ראיות  .  
שווימר  מעדיף  לשכוח  .  
"  רצינו  לעזור  לאמריקאים  ,  עשינו  כל  מה  שיכולנו  רק  כדי  לעזור  .  
אין  טעם  לדבר  על  זה  עכשיו  .  
גם  בנושא  הזה  ,  כמו  בכל  דבר  ,  הפוליטיקה  נמצאת  עמוק  בפנים  ואין  לי  עניין  לפתוח  את  הכל  מחדש  "  .  
