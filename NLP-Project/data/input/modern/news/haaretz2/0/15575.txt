עדכון  אחרון  -  03:53  06/03/01  מרידור  תבע  את  תיק  המשפטים  ;  דוד  לוי  בחוץ  מאת  יוסי  ורטר  ראש  הממשלה  הנבחר  ,  אריאל  שרון  ,  מתכוון  להציג  מחר  אחר  הצהריים  את  ממשלתו  בפני  הכנסת  .  
אתמול  מנתה  הקואליציה  בראשות  שרון  67  ח"כים  :  העבודה  ,  הליכוד  ,  ש"ס  ,  ישראל  ביתנו  וישראל  בעליה  .  
סיעת  האיחוד  הלאומי  ,  בראשות  רחבעם  זאבי  ,  עדיין  ממתינה  להבהרות  אחרונות  משרון  לפני  שתצטרף  לממשלה  .  
ח"כ  דליה  רבין  -  פילוסוף  ,  המייצגת  סיעת  יחיד  אמורה  לחתום  היום  על  הסכם  קואליציוני  שיבטיח  מינויה  לסגנית  שר  הבטחון  .  
היום  אמורים  להחתם  הסכמים  קואליציוניים  גם  עם  סיעת  המרכז  לשעבר  ,  המייצגת  5  ח"כים  ועם  סיעת  יהדות  התורה  המייצגת  אף  היא  חמישה  ח"כים  .  
אם  לא  יחולו  שינויים  של  הרגע  האחרון  ,  סיעות  המפד"ל  וגשר  לא  ייכללו  בממשלה  .  
אמש  התנהל  מו"מ  קואליציוני  בין  הליכוד  לסיעת  עם  אחד  המונה  שני  ח"כים  ,  על  הצטרפותה  לממשלה  .  
חברי  הכנסת  דן  מרידור  ורוני  מילוא  ,  המייצגים  את  סיעת  המרכז  לשעבר  ,  נפגשו  אתמול  אחר  הצהריים  עם  נציגי  הליכוד  .  
מילוא  מעוניין  לקבל  תפקיד  של  שר  ללא  תיק  המופקד  על  נושא  ההסברה  ,  חרף  התנגדותו  של  שר  החוץ  המיועד  ,  שמעון  פרס  .  
מרידור  תבע  את  תיק  המשפטים  .  
אך  אריאל  שרון  הבהיר  אתמול  כי  תיקי  האוצר  ,  המשפטים  ,  החינוך  ,  בטחון  הפנים  ,  התקשורת  ,  ואיכות  הסביבה  ועוד  שני  תפקידי  שרים  ללא  תיק  ,  יישארו  בידי  הליכוד  .  
היום  ,  תתקיים  פגישה  נוספת  בין  הצוותים  .  
שרון  הודיע  אתמול  לראש  סיעת  גשר  ,  דוד  לוי  ,  כי  אין  באפשרותו  למנותו  לשר  ביצועי  והציע  לו  תפקיד  של  שר  בלי  תיק  .  
לוי  אמר  לשרון  כי  לא  יכהן  בממשלה  כה  גדולה  ,  כשר  בלי  תיק  .  
"  אם  לא  יתאפשר  לי  לתרום  ,  לא  אצטרף  לממשלה  רק  כדי  לחמם  כיסא  "  ,  אמר  לוי  לעיתונאים  בצאתו  מהפגישה  עם  שרון  .  
אמש  התקיימה  פגישה  מסכמת  בין  הליכוד  לעבודה  בעניינים  קואליציוניים  שטרם  סוכמו  .  
בפגישה  סוכם  כי  ראשות  ועדת  חוץ  וביטחון  תהיה  ברוטציה  בידי  הליכוד  והעבודה  .  
בשנה  ורבע  הקרובות  יעמוד  בראשה  נציג  הליכוד  ולאחר  מכן  ,  אם  הקואליציה  תחזיק  מעמד  ,  נציג  העבודה  ,  ח"כ  חיים  רמון  .  
נציגי  הליכוד  אמרו  בפגישה  כי  הם  נוטים  להשאיר  את  ראשות  הועדה  בחלקה  הראשון  של  הרוטציה  ,  בידיו  של  היו"ר  הנוכחי  ,  ח"כ  מרידור  .  
העבודה  ביקשה  לקבל  את  תפקיד  סגן  שר  האוצר  ,  אותו  היא  מייעדת  לח"כ  אבי  יחזקאל  ,  וסוכם  כי  הנושא  ידון  עם  השר  המיועד  ,  שיהיה  ככל  הנראה  סילבן  שלום  .  
