עדכון  אחרון  -  02:32  08/03/01  שווי  שוק  במורד  ההיי  -  טק  מאת  גיא  רולניק  השאלה  הראשונה  שניקרה  בראשו  של  הצופה  בסרט  של  תוכנית  הטלוויזיה  "  עובדה  "  היתה  לאן  נעלמה  סצינת  השיא  ?  
הסרט  ,  שעסק  בפרשת  מכירתו  של  הסטארט  -  אפ  הישראלי  ויז'נטק  לחברת  התקשורת  האמריקאית  ברודקום  ,  הציג  את  כל  מה  שהתרחש  בחברה  לפני  העסקה  ואת  מה  שקרה  אחרי  ההכרזה  .  
עיקר  הדגש  בצילומים  ובראיונות  היה  על  עובדי  החברה  -  אנשי  היי  -  טק  צעירים  ,  שהופכים  בן  לילה  למיליונרים  הודות  לאופציות  שלהם  .  
אבל  דווקא  רגע  השיא  ,  בו  מודיע  מנכ"ל  החברה  ויזמה  אמיר  מורד  לארבעים  עובדי  החברה  כי  החברה  נמכרת  והם  עתידים  להיות  מולטי  -  מיליונרים  -  נעלם  .  
השאלה  השנייה  שניקרה  בראשו  של  הצופה  בסרט  היא  כיצד  הצליחה  התוכנית  לצלם  מבעוד  מועד  את  הימים  שלפני  העסקה  .  
הרי  עסקות  כאלה  נסגרות  בדרך  כלל  במהירות  ,  ונשמרות  בסוד  מוחלט  .  
כל  הסימנים  הראו  שהעסקה  הזאת  נתפרה  למעשה  כמה  חודשים  טובים  לפני  הכרזתה  -  ולכן  היתה  למנכ"ל  החברה  ,  שהוא  כנראה  חובב  פרסום  גדול  ,  שהות  לארגן  לעצמו  סרט  המתעד  את  העסקה  .  
בבוקר  שלאחר  שידור  תוכנית  הטלוויזיה  "  עובדה  "  הערכנו  כאן  כי  רב  הנסתר  על  הגלוי  בפרשת  המכירה  של  הסטארט  -  אפ  ויז'נטק  .  
ואכן  ,  מהמידע  שהחל  להתפרסם  בימים  האחרונים  בוול  סטריט  הולך  ומתברר  כי  היו  סיבות  טובות  לכך  שאמיר  מורד  ידע  זמן  רב  לפני  ההכרזה  על  העסקה  ,  לפיה  החברה  שלו  עתידה  להימכר  לברודקום  -  והיתה  גם  סיבה  טובה  לחתוך  את  סצינת  השיא  מהסרט  .  
למחרת  עסקת  ברודקום  -  ויז'נטק  כבר  פוזרו  בכל  תל  אביב  שלטי  חוצות  הקוראים  "  מיליארד  תודות  לעובדי  ויז'נטק  "  -  שלטים  שביקשו  להדגיש  את  העובדה  שהחברה  נמכרה  תמורת  מיליארד  דולר  ,  ושחלק  גדול  מההצלחה  ומהרווח  ממנה  שייכים  לעובדים  .  
אבל  אפשר  לנחש  מה  קרה  כשמורד  הודיע  לעובדים  על  העסקה  :  הוא  בישר  להם  מה  המחיר  המדויק  שכל  אחד  יקבל  תמורת  האופציות  שלו  ,  הוא  אמר  להם  את  המחיר  האמיתי  של  העסקה  .  
זה  היה  הרגע  בו  העובדים  הבינו  כי  למרות  שבכלי  התקשורת  ובשלטי  החוצות  העסקה  מוצגת  prefix=כ  "  עסקת  מיליארד  דולר  "  -  הרי  בפועל  היא  הרבה  יותר  קטנה  ,  ולכן  גם  החלק  שלהם  יהיה  קטן  יותר  .  
למורד  היתה  סיבה  טובה  להסתיר  מכלי  התקשורת  את  מבנה  העסקה  ,  ובעיקר  מה  החלק  של  היזמים  והעובדים  בה  .  
משום  שאם  הוא  היה  מוסר  דיווח  אמיתי  -  היה  מתברר  כי  חלק  גדול  מהעסקה  הזאת  הוא  בלוף  שנועד  לשרת  מטרה  שונה  לחלוטין  ,  ולא  היה  קשור  כלל  בטכנולוגיה  המצוינת  שפיתחה  החברה  .  
כשפגשנו  לפני  שלושה  שבועות  את  מנכ"ל  ברודקום  ומייסדה  ,  הנרי  ניקולאס  ,  ושאלנו  אותו  מדוע  הוא  רכש  את  ויז'נטק  ,  הוא  השיב  לנו  כי  "  אלה  החבר'ה  הכי  חכמים  בישראל  ,  אני  מאמין  בישראלים  ,  הם  לא  הפסידו  מעולם  בשום  מלחמה  "  .  
כששאלנו  אותו  אם  זה  נכון  שחלק  גדול  מתמורת  העסקה  שולמה  ללקוחות  של  ויז'נטק  ,  הוא  חייך  ונעלם  לתוך  הלימוזינה  שלו  .  
בסופו  של  דבר  נאלץ  מנהל  הכספים  שלו  לתת  תשובה  למשקיעים  -  הוא  הודה  לפני  שבוע  שיותר  מחמש  שמיניות  מהעסקה  זרמה  אל  לקוחות  ויז'נטק  -  ולא  אל  בעלי  המניות  ,  היזמים  והעובדים  של  החברה  .  
מדוע  ויז'נטק  חילקה  אופציות  בכמויות  עצומות  ללקוחות  שלה  ?  
כמובן  -  כדי  לעודד  אותם  לרכוש  את  המוצרים  שלה  -  זה  מעין  תחליף  למתן  הנחות  על  המוצרים  .  
אבל  הסיפור  האמיתי  הוא  אולי  יותר  מורכב  ,  ואם  הוא  יוכח  -  אזי  עסקת  ויז'נטק  עשויה  להיזכר  לא  כהצלחה  של  סטארט  -  אפ  ישראלי  ,  אלא  בעיקר  כהונאה  של  חברה  אמריקאית  .  
חלוקת  האופציות  ללקוחות  של  ויז'נטק  בחודשים  שלפני  העסקה  ,  שבה  היא  נמכרה  לברודקום  ,  עשויה  היתה  להיות  למעשה  חלק  אינטגרלי  או  תנאי  לעסקה  .  
ברודקום  לא  קנתה  רק  את  הטכנולוגיה  של  ויז'נטק  -  היא  קנתה  בעיקר  מכירות  .  
התרגיל  הוא  כזה  :  אם  ברודקום  היתה  מחלקת  אופציות  ללקוחותיה  כדי  לנפח  את  המכירות  שלה  -  היא  היתה  צריכה  לתת  לכך  גילוי  בדו  "  חות  הכספיים  -  להפחית  את  שווי  האופציות  משווי  המכירות  שהיא  היתה  מבצעת  לאותם  לקוחות  .  
לעומת  זאת  ,  אם  היא  קונה  סטארט  -  אפ  -  ישראלי  במקרה  -  שהקצה  ערב  הרכישה  אופציות  ללקוחות  שלו  -  היא  לא  תצטרך  לנכות  את  שווי  האופציות  מהיקף  המכירות  .  
במלים  אחרות  -  ברודקום  לא  קנתה  רק  טכנולוגיה  מאמיר  מורד  ,  היא  קנתה  לעצמה  מכירות  מנופחות  .  
המטבע  לרכישת  מכירות  מנופחות  הוא  כמובן  מניות  מנופחות  .  
ובחודשים  האחרונים  ,  כשהשמועות  על  הסיבות  האמיתיות  לרכישות  של  ברודקום  החלו  לדלוף  לשוק  -  החלו  מניותיה  של  החברה  לקרוס  .  
ממיליארד  התודות  לעובדי  ויז'נטק  נשארו  פחות  prefix=מ  -  200  מיליון  דולר  -  ולא  נתפלא  אם  עד  סוף  החודש  ירד  היקף  העסקה  לפחות  prefix=מ  -  100  מיליון  דולר  .  
העיתוי  של  העסקה  כמובן  אינו  מקרי  .  
בשנתיים  האחרונות  הפך  מחיר  המניה  ועסקות  רכישה  לחלק  אינטגרלי  ממהלך  העסקים  של  חברות  היי  -  טק  .  
כשמגיעים  למורד  ההיי  -  טק  ,  ככל  שמצב  העסקים  קשה  יותר  ,  גובר  הלחץ  של  החברות  להמציא  עסקות  מסוג  זה  כדי  לנפח  את  מכירותיהן  ולשמור  את  מניותיהן  במחיר  גבוה  .  
בשבוע  שעבר  הבטחנו  כאן  כי  הדבר  הגדול  הבא  בהיי  -  טק  יהיו  הטעיות  ,  שערוריות  חשבונאות  ולעתים  גם  הונאות  ;  עדיין  לא  ברור  היכן  נכללת  עסקת  המיליארד  שתפרו  יחדיו  ד"ר  הנרי  ניקולאס  מעמק  הסיליקון  ואמיר  מורד  מהרצליה  ,  אבל  זוהי  ללא  ספק  יריית  פתיחה  .  
