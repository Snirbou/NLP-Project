עדכון  אחרון  -  01:32  04/03/01  שוחט  קורא  לעבודה  לתמוך  בתקציב  מאת  צבי  זרחיה  שר  האוצר  היוצא  ,  אברהם  שוחט  ,  מציע  למפלגתו  לתמוך  בהצעת  תקציב  המדינה  prefix=ל  -  ,  2001  גם  אם  תועלה  להצבעה  בכנסת  בימים  הקרובים  ,  לפני  הקמת  הממשלה  .  
בשבוע  שעבר  ביקש  יו"ר  סיעת  הליכוד  ,  ח"כ  ראובן  ריבלין  ,  על  דעתו  של  ראש  הממשלה  הנבחר  ,  אריאל  שרון  ,  להציב  על  סדר  יומה  של  מליאת  הכנסת  למחר  את  ההצבעה  על  הצעת  תקציב  המדינה  .  
עם  זאת  ,  ריבלין  הודיע  למזכיר  הכנסת  ,  אריה  האן  ,  כי  אם  לא  יצליח  לגייס  עד  מחר  רוב  בעד  התקציב  ,  יבקש  לדחות  את  ההצבעה  .  
הצעת  התקציב  ,  בסך  של  prefix=כ  -  240  מיליארד  שקל  ,  היא  זו  שהוגשה  לכנסת  לפני  5  חודשים  על  ידי  שוחט  .  
שוחט  אמר  אמש  כי  ברגע  שתושג  הסכמה  באשר  לחתימת  ההסכם  הקואליציוני  בין  העבודה  לליכוד  ,  יש  להעביר  במהירות  את  הצעת  התקציב  בקריאה  ראשונה  ,  כדי  שוועדת  הכספים  תספיק  להכינה  עד  לסוף  החודש  הנוכחי  להצבעה  בקריאה  שנייה  ושלישית  .  
הוא  הוסיף  כי  דחיית  אישורו  של  התקציב  מעבר  לסוף  מארס  2001  תגרום  נזק  עצום  למדינה  .  
לדעת  שוחט  ,  יש  להכניס  שינויים  קלים  בתקציב  ,  לקראת  ההצבעה  בקריאה  שנייה  ושלישית  ,  בהתאם  לדרישות  שיוצגו  על  ידי  סיעות  הקואליציה  .  
הוא  סבור  כי  על  הממשלה  החדשה  להציג  רק  באפריל  או  במאי  שינויים  2001  בתקציב  ,  שיתנו  ביטוי  להגדלת  תקציב  הביטחון  ,  ולירידה  הצפויה  בהכנסות  ממסים  ,  לעומת  התחזית  שנקבעה  בעת  הכנתה  של  הצעת  התקציב  .  
הוא  הדגיש  כי  בכל  מקרה  יש  לשמור  על  מסגרת  הגירעון  שנקבעה  ,  ולא  לנסות  להגדילו  .  
ריבלין  אמר  אמש  כי  בהתאם  לתשובתה  של  מפלגת  העבודה  ,  ותשובותיהן  של  סיעות  נוספות  המועמדות  להצטרף  לקואליציה  ,  תתקבל  החלטה  סופית  בעניין  העלאתו  מחר  של  התקציב  להצבעה  .  
בליכוד  מעריכים  כי  יהדות  התורה  תתמוך  בתקציב  בקריאה  ראשונה  ,  לאחר  שיחוקק  חוק  המאריך  בשנתיים  את  ההסדר  לאי  גיוס  תלמידי  הישיבות  .  
עם  זאת  ,  בליכוד  הביעו  חשש  כי  מפלגות  המועמדות  להצטרף  לקואליציה  עלולות  להתנות  את  תמיכתן  בתקציב  לפני  הקמת  הממשלה  בהיענות  לדרישותיהן  במו"מ  הקואליציוני  .  
בכירים  בש"ס  העריכו  בסוף  השבוע  כי  לא  מן  הנמנע  שהסיעה  עשויה  שלא  לתמוך  בתקציב  לפני  הקמת  הממשלה  ,  במידה  שלא  ייענו  תביעותיה  במו"מ  הקואליציוני  .  
בסוף  השבוע  נמסר  כי  הליכוד  אינו  נענה  לפי  שעה  לתביעת  ש"ס  להכשרת  ערוצי  הרדיו  החרדיים  .  
ח"כ  יולי  אדלשטיין  (  ישראל  בעליה  )  אמר  אתמול  כי  סיעתו  לא  תתמוך  בתקציב  בקריאה  ראשונה  ,  לפני  שיוסדרו  תביעותיה  הקואליציוניות  .  
כידוע  ,  ישראל  בעליה  זועמת  על  הבטחת  תיק  הפנים  לש"ס  ,  ודורשת  את  המשרד  לעצמה  .  
ח"כ  נחום  לנגנטל  (  מפד"ל  )  קרא  לשרון  לקיים  תיאום  מוקדם  ומלא  עם  השותפים  הקואליציוניים  הפוטנציאליים  בעניין  תקציב  המדינה  ,  ואמר  כי  מפלגתו  לא  תתמוך  אוטומטית  בתקציב  .  
מחר  תצביע  ועדת  הכנסת  על  בקשת  לנגנטל  לקבל  פטור  מחובת  הנחה  מוקדמת  של  45  יום  לפני  העלאת  ההצעה  להצבעה  בקריאה  טרומית  במליאה  .  
הליכוד  תומך  בהצעת  החוק  ,  על  מנת  למנוע  את  פיזורה  של  הכנסת  .  
