עדכון  אחרון  -  01:59  05/03/01  Webmap  גייסה  6  מיליון  דולר  להרחבת  מערך  השיווק  בארה"ב  מאת  עודד  חרמוני  חברת  הסטארט  -  אפ  הישראלית  Webmap  ,  המפתחת  תוכנות  להמחשה  ויזואלית  של  חיפוש  תכנים  ומידע  באינטרנט  ,  השלימה  את  גיוס  ההון  השני  שלה  בהיקף  של  6  מיליון  דולר  .  
את  הגיוס  הובילה  חברת  האחזקות  של  דויטשה  בנק  ,  שהשקיעה  בחברה  3  מיליון  דולר  .  
מדובר  בהשקעה  נוספת  של  דויטשה  בנק  ,  המגביר  באחרונה  את  קצב  השקעותיו  בישראל  .  
כמו  כן  ,  השתתפו  בגיוס  טכנורוב  ניו  יורק  והמשקיעים  הקודמים  בחברה  ,  משפחת  פישמן  וחברת  האחזקות  TLD  .  
בגיוס  הראשון  של  Webmap  ,  שנערך  prefix=ב  -  '  ,  99  גייסה  החברה  מיליון  דולר  .  
Webmap  נוסדה  בנובמבר  '  99  על  ידי  מיכאל  עירון  ,  כיום  מנכ"ל  החברה  ,  אוהד  רנן  ורועי  נוישטט  .  
החברה  פיתחה  טכנולוגיה  המאפשרת  להציג  כל  מסד  נתונים  כמפה  טופוגרפית  המאורגנת  לפי  תחומים  עיקריים  ;  זאת  ,  במקום  רשימה  לינארית  של  תוצאות  חיפוש  המתקבלות  על  ידי  שימוש  במנועי  החיפוש  הקיימים  .  
התוכנה  מאחדת  תכונות  של  דפדפנים  ומנועי  חיפוש  ,  ומציגה  את  התחומים  הקרובים  יותר  ללבו  של  המשתמש  באופן  בולט  יותר  ,  במפת  החיפוש  שהיא  יוצרת  ;  זאת  ,  תוך  זיהוי  דפוסי  עניין  קודמים  של  המשתמש  והתמקדות  בהם  .  
שוק  היעד  העיקרי  של  החברה  ממוקד  בשוק  מיפוי  מאגרי  המידע  באינטרנט  ומאגרי  המידע  הפנימיים  בארגונים  גדולים  .  
"  עובד  ממוצע  מבזבז  30  דקות  ביום  על  חיפוש  מידע  "  ,  אמר  סמנכ"ל  השיווק  של  החברה  ,  דוד  שוורץ  .  
"  המוצר  שלנו  אמור  לייעל  את  החיפוש  "  .  
מרכז  הפיתוח  של  החברה  ממוקם  ברמת  גן  ,  והגיוס  נועד  להרחבת  מערך  השיווק  בארה"ב  .  
