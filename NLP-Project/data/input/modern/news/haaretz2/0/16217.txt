עדכון  אחרון  -  02:49  08/03/01  ההסתדרות  :  לא  נאפשר  טיסות  של  אמריקן  איירליינס  עד  להסדרת  זכויות  עובדי  TWA  מאת  חיים  ביאור  הסתדרות  הפקידים  הודיעה  אתמול  לאמריקן  איירליינס  כי  "  תנקוט  בכל  הצעדים  "  כדי  למנוע  ממנה  לפעול  בישראל  ,  כל  עוד  לא  הוסדרו  זכויותיהם  של  עובדי  חברת  TWA  .  
חברה  זו  נמצאת  בהליכי  כינוס  נכסים  ועומדת  להימכר  לאמריקן  איירליינס  .  
מחזיק  תיק  התעופה  בהסתדרות  הפקידים  ,  מרדכי  גלר  ,  אמר  כי  100  עובדי  TWA  בישראל  נקלעו  לאי  -  ודאות  ,  מאחר  שאמריקן  איירליינס  הודיעה  כי  אין  בכוונתה  להמשיך  ולהפעיל  את  הסניף  בישראל  .  
גלר  אמר  כי  על  אמריקן  איירליינס  לנהל  מו"מ  עם  העובדים  ולחתום  על  הסכם  קיבוצי  שיכלול  רשת  ביטחון  .  
לדבריו  ,  רשת  הביטחון  תבטיח  תשלום  של  14  מיליון  דולר  בגין  פיצויי  פיטורים  של  עד  %  200  לעובדים  ותיקים  שיעדיפו  לפרוש  .  
"  אם  לא  יובטח  מילוי  זכויות  אלה  ,  מטוסי  אמריקן  איירליינס  לא  ינחתו  כאן  "  .  
זוהר  בלומנקרנץ  מוסיף  :  איגוד  הנשיאים  של  הארגונים  היהודיים  בארה"ב  דורש  מאמריקן  איירליינס  הסברים  על  כוונתה  שלא  להפעיל  את  קו  הטיסה  לישראל  ,  כחלק  מתוכניתה  לרכוש  את  TWA  .  
