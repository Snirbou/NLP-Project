עדכון  אחרון  -  03:33  08/03/01  ביה"ד  לעבודה  הפסיק  שביתת  עובדי  רשות  שדות  התעופה  מאת  זוהר  בלומנקרנץ  השביתה  בנתב"ג  ,  שלשום  .  
ברשות  שדות  התעופה  מועסקים  עובדים  ארעיים  גם  שש  שנים  תצלום  ארכיון  :  ניר  כפ  שביתת  עובדי  רשות  שדות  התעופה  הסתיימה  אתמול  .  
בין  הנהלת  הרשות  לבין  ועד  העובדים  לא  התקיים  משא  ומתן  .  
ההנהלה  ראתה  בשביתה  שביתה  פראית  והתנתה  את  כניסה  למשא  ומתן  בהפסקתה  המיידית  .  
ועד  העובדים  סירב  .  
בצעד  יוצא  דופן  ,  פנתה  ההנהלה  לבית  הדין  האזורי  לעבודה  בתל  אביב  והוציאה  צווי  מניעה  זמניים  להפסקת  השביתה  .  
ועד  העובדים  התחמק  תחילה  מקבלת  הצווים  ומיישומם  .  
רק  לאחר  התערבותו  של  יו"ר  ההסתדרות  ,  עמיר  פרץ  ,  חזרו  אתמול  העובדים  לעבודה  בשעה  8  .  
עילת  ההשבתה  האחרונה  של  ועד  עובדי  רשות  שדות  התעופה  היתה  טענות  על  אי  -  כיבוד  הסכמים  חתומים  שיש  לוועד  עם  הנהלת  הרשות  .  
אי  -  כיבוד  ההסכמים  התבטא  ,  לטענת  ועד  עובדי  רשות  שדות  התעופה  ,  בכך  שמאז  תחילת  2001  ההנהלה  אינה  מאשרת  העברת  עובדים  ארעיים  לקביעות  .  
בעבר  התחייבה  ההנהלה  להעביר  בכל  שנה  מספר  עובדים  ארעיים  ,  שייקבע  על  פי  נוסחה  מוסכמת  ,  לקביעות  .  
מדובר  בעובדים  שמועסקים  כבר  כמה  שנים  בתנאים  ירודים  :  במשכורות  נמוכות  וללא  דרגות  .  
חלקם  עובדים  ברשות  כארעיים  כבר  חמש  עד  שש  שנים  .  
עוד  טען  ועד  העובדים  כי  הופסק  קיצור  פרק  הזמן  המינימלי  במעבר  מדרגה  לדרגה  .  
על  פי  הסכם  העבודה  ,  עובד  עולה  בדרגה  כל  30  חודשים  .  
בנוסף  ,  ניתנה  למנהלים  אפשרות  לתגמל  עובדים  טובים  באמצעות  קיצור  משך  זמן  בשישה  חודשים  .  
מאז  תחילת  השנה  ,  ההנהלה  לא  אישרה  ,  לטענת  ועד  העובדים  ,  קיצור  מסוג  זה  .  
הנהלת  הרשות  בירכה  על  הפסקת  השביתה  ועל  נכונות  ועד  העובדים  לשאת  ולתת  .  
לדברי  הסמנכ"ל  ליחסים  בינלאומיים  ודובר  הרשות  פנחס  שיף  ,  "  ההסתדרות  התחייבה  במהלך  הדיון  שלא  יינקטו  עוד  פעם  עיצומים  שלא  כדין  .  
נציגיה  הסכימו  כי  שביתה  זו  לא  היתה  ראויה  "  .  
מוועד  עובדי  רשות  שדות  התעופה  נמסר  ,  כי  "  השופטת  ברכה  לויט  החליטה  על  מחיקת  בקשת  הצו  של  ההנהלה  נגד  העובדים  ,  לרבות  הצו  הארעי  שניתן  בלילה  .  
לכן  המשיכו  העובדים  בעבודה  תקינה  ,  על  פי  הודעתם  לבית  המשפט  "  .  
