עדכון  אחרון  -  23:17  04/03/01  מיהו  הקורבן  מאת  דני  רובינשטיין  בגדה  ובעזה  חוגגים  היום  ועד  סוף  השבוע  את  חג  הקורבן  המוסלמי  (  עיד  אל  -  אדחה  )  ,  והאווירה  קשה  .  
על  פי  המסורת  ,  בחג  זה  שוחטים  כבש  ומחלקים  את  בשרו  לבני  המשפחה  ולנצרכים  ;  "  אולם  היום  כולנו  נצרכים  "  ,  אומרים  עכשיו  בשווקים  הפלשתיניים  .  
הקריקטוריסט  של  עיתון  "  אל  -  קודס  "  צייר  את  שלטי  החנויות  המכריזות  על  הנחות  של  %  30  prefix=ו  -  50  %  לכבוד  החג  ,  ומולם  עומד  פלשתינאי  בבלויים  שאומר  "  אבל  הכיסים  שלי  ריקים  במאה  אחוז  "  .  
דוברים  פלשתינאים  שהתייחסו  לחג  הקורבן  אמרו  ,  שהמיוחד  הפעם  בחג  הוא  שכל  העם  הפלשתיני  נהפך  השנה  לקורבן  -  קורבן  המדיניות  הנוקשה  של  ישראל  .  
בציבור  הפלשתיני  מודעים  לפער  העמוק  בפרשנות  הפלשתינית  והישראלית  לאירועי  החודשים  האחרונים  .  
רבים  בשטחים  מתלוננים  ,  שאינם  מצליחים  להסביר  לישראלים  שהאינתיפאדה  היא  נגד  הכיבוש  המתמשך  בגדה  ובעזה  -  ולא  נגד  קיומה  של  מדינת  ישראל  .  
בפגישותיו  האחרונות  של  ערפאת  עם  אישים  ישראלים  ואמריקאים  הוא  אמר  ,  שהתאכזב  עמוקות  מכפיות  הטובה  של  מנהיגי  ישראל  .  
לדבריו  ,  אחרי  שחסן  נסראללה  ,  מנהיג  החיזבאללה  ,  אמר  השכם  והערב  שיילחם  עד  חורמה  לחיסול  הישות  הציונית  -  הסכימה  ממשלת  ישראל  לסגת  משטחי  דרום  לבנון  עד  המילימטר  האחרון  .  
גם  למען  חאפז  אל  -  אסד  ,  אחד  האויבים  הקשוחים  ביותר  של  ישראל  בעולם  הערבי  ,  היו  ממשלות  ישראל  מוכנות  למעשה  לסגת  מכל  רמת  הגולן  .  
ואילו  למעני  -  אומר  ערפאת  -  לא  מוכנים  הישראלים  בעצם  לכלום  .  
ערפאת  רואה  את  עצמו  כמי  שהלך  לקראת  ישראל  יותר  מכל  מנהיג  ערבי  .  
כמי  שהחליט  לראות  בישראלים  שותפים  וידידים  -  ומה  התמורה  ?  
"  מטחי  אש  על  הילדים  הפלשתינאים  "  ;  הוא  אמר  בשבת  על  רקע  תמונת  ילד  פלשתינאי  בן  תשע  שנהרג  מאש  חיילים  במבואות  הצפוניים  של  אל  -  בירה  .  
חרף  זאת  מסכימים  כל  רואיו  של  ערפאת  ,  שמצב  רוחו  בימים  האחרונים  טוב  .  
הוא  השלים  כבר  עם  העובדה  שעליו  להתמודד  עם  ממשלתו  של  אריאל  שרון  ומה  שעליו  לעשות  עכשיו  הוא  למצוא  דרך  להעביר  את  השנה  וחצי  עד  הבחירות  הבאות  בישראל  .  
חברי  ההנהגה  הפלשתינית  שהשתתפו  בפגישות  עם  ערפאת  ברמאללה  בשבוע  שעבר  אמרו  ,  שהדגש  בדבריו  היה  ניתוח  התקופה  שאחרי  שרון  .  
"  לישראלים  לא  תהיה  ברירה  בעתיד  אלא  לבוא  אלינו  בהצעות  טובות  יותר  "  -  אמר  .  
אחד  מאורחיו  של  ערפאת  הציע  לו  לשקול  ביתר  רצינות  את  ההצעה  שהעלה  שרון  במערכת  הבחירות  ,  לחתום  בינתיים  על  הסכם  חלקי  נוסף  ,  שבמסגרתו  תיפסק  האלימות  ותוקם  מדינה  פלשתינית  על  כמחצית  מהשטחים  .  
הסכם  כזה  יותיר  זמן  להמשיך  לשאת  ולתת  על  הסדר  הקבע  .  
ערפאת  דחה  את  הצעה  על  הסף  .  
"  אם  אחתום  על  הסכם  כזה  ,  אחטוף  כדור  בראש  "  ,  אמר  .  
אחר  כך  שלח  מבט  לעבר  סאיב  עריקאת  שישב  לידו  ,  והוסיף  :  "  אולי  עריקאת  יחתום  ,  והוא  יקבל  את  הכדור  בראש  "  .  
ערב  חג  הקורבן  חזר  ערפאת  ממסעותיו  השבועיים  .  
תחנתו  האחרונה  היתה  ועידה  הפסגה  האפריקאית  בלוב  .  
אחרי  החג  יפתח  בהכנות  לוועידת  הפסגה  הערבית  שתתקיים  בסוף  החודש  בירדן  .  
אין  עכשיו  לערפאת  ולחבריו  אסטרטגיה  מדינית  ברורה  .  
כל  מה  שהם  מנסים  לעשות  הוא  להחזיק  מעמד  כאשר  פרץ  האלימות  בשטחים  יוצא  מכלל  שליטה  .  
הגברת  האינתיפאדה  היא  התשובה  האפשרית  היחידה  שלנו  לעם  הישראלי  שבחר  בשרון  -  אמרו  משתתפי  כינוס  פוליטי  שנערך  בעזה  בסוף  השבוע  ;  ואחד  מהם  ,  עבדאללה  חוראני  ,  הסביר  ,  שאין  בעצם  ברירה  :  "  את  השלום  הצודק  והמלא  נוכל  להשיג  רק  בכוח  "  ,  אמר  .  
