עדכון  אחרון  -  23:19  04/03/01  משק  בין  השמשות  מאת  אברהם  טל  איזה  משק  מקבלת  לידיה  הממשלה  החדשה  ?  
התמונה  רחוקה  מלהיות  ברורה  .  
בשבוע  שעבר  פירסמה  הלשכה  המרכזית  לסטטיסטיקה  אינדיקטורים  על  ההתפתחויות  הכלכליות  בדצמבר  2000  -  ינואר  2001  .  
האי  בהירות  העולה  מן  הנתונים  משתקפת  היטב  בכותרות  העיתונים  .  
עיתון  אחד  הכתיר  את  הידיעה  "  הלמ"ס  :  ההאטה  נבלמה  בדצמבר  2000  ובינואר  "  ,  2001  השני  "  סימנים  חיוביים  בפעילות  המשק  "  ,  ואילו  השלישי  הסיק  :  "  המיתון  מחריף  :  האטה  בהשקעות  וירידה  בייצור  התעשייתי  וביבוא  "  .  
במקרה  זה  לא  צריך  לחפש  כוונות  מאחורי  הכותרות  -  הן  פשוט  משקפות  את  התמונה  הלא  ברורה  .  
בצד  התאוששות  בצריכה  הפרטית  ובלינות  של  ישראלים  בבתי  מלון  בדצמבר  2000  וגידול  מרשים  ביצוא  בינואר  ,  2001  מצביעים  רוב  האינדיקטורים  של  הפעילות  על  צמצום  או  גידול  נמוך  יחסית  ,  "  אם  כי  קצב  הירידה  התמתן  בדצמבר-ינואר  "  ,  כהערכת  הלשכה  .  
עם  זאת  הלשכה  מזהירה  מפני  הסקת  מסקנות  מהנתונים  משום  שהפעילות  הכלכלית  הושפעה  מהאירועים  הביטחוניים  ,  ואין  להתבסס  עליהם  להערכת  ההתפתחויות  אחרי  ספטמבר  ;  2000  וזה  בנוסף  לאזהרה  הכללית  ,  שהנתונים  סבלו  מאי  סדירות  רבה  גם  בתקופה  שלפני  פרוץ  האינתיפאדה  ולכן  קשה  לאתר  בהם  נקודות  מפנה  בפעילות  .  
בחודשים  אוקטובר  -  נובמבר  ,  2000  שני  חודשי  האינתיפאדה  הראשונים  ,  היתה  ירידה  בפעילות  המשק  ,  שאפשר  לתארה  כקריסה  (  לפי  האומדן  ,  הצטמק  התוצר  המקומי  הגולמי  ברבע  האחרון  של  2000  prefix=ב  -  10  %  בקירוב  )  .  ככל  שהמשק  "  מתרגל  "  למציאות  של  אינתיפאדה  ,  צפוי  שיפור  ,  שיחסית  לשפל  העמוק  של  חודשי  האירועים  הביטחוניים  עשוי  להרשים  ,  אבל  אל  לו  להטעות  .  
עם  זאת  ,  כלכלני  האוצר  נוטים  לצד  האופטימיות  .  
לדעתם  ,  נתוני  דצמבר  -  ינואר  לא  רק  טובים  מהנתונים  של  חודשים  קודמים  ,  אלא  מסמנים  תחילת  התאוששות  .  
הנטייה  לראות  עתיד  ורוד  מבורכת  ,  אבל  לעת  עתה  אינה  מעוגנת  די  הצורך  בנתונים  .  
אחד  הגורמים  החשובים  שיש  להביאו  בחשבון  בכל  תחזית  הוא  ,  שההאטה  לא  התחילה  עם  האינתיפאדה  .  
למעשה  ,  מאז  הרבעון  השלישי  של  2000  (  ואולי  אף  קודם  )  הסתמנה  האטה  בקצבי  הגידול  בתחומים  שונים  ,  שרמזה  כי  עדיין  "  לא  גמרנו  "  עם  המיתון  .  
האינדיקציה  המשמעותית  ביותר  לכך  משתקפת  בנתונים  על  התפתחות  הייצור  התעשייתי  prefix=ב  -  ,  2000  שהוא  אחד  האינדיקטורים  החשובים  לפעילות  ,  אולי  החשוב  ביותר  .  
כפי  שאפשר  לראות  בתרשים  המצורף  ,  מגמת  הייצור  התעשייתי  הגיעה  לשיאה  ביולי  -  אוגוסט  ,  2000  ומאז  -  ועוד  לפני  שפרצה  האינתיפאדה  -  ירדה  בעקביות  עד  סוף  השנה  .  
נקודת  המפנה  מתאימה  לאינידיקטור  אחר  ,  בלתי  תלוי  ,  של  מנהלי  הרכש  ,  שהצביע  על  סימני  מיתון  באוגוסט  ,  2000  שהתחזקו  מאז  .  
לא  הכל  ,  אם  כן  ,  אינתיפאדה  .  
השאלה  היא  ,  אם  הגורמים  האחרים  המשפיעים  על  קצב  הפעילות  ישנו  כיוון  ,  ובעיקר  ההאטה  במשק  האמריקאי  והעולמי  ,  המשברים  בארצות  כטורקיה  והקשיים  בענפי  ההיי  -  טק  לרבות  קריסת  הנאסד"ק  .  
לנוכח  גורמים  חיצוניים  בעלי  משקל  אלה  ,  שעלולים  להחזיר  את  המשק  למיתון  עמוק  ,  מוטלת  על  הממשלה  אחריות  מיוחדת  בתחום  הכלכלי  .  
מעל  לכל  עליה  ליצור  ולקיים  תמהיל  נכון  של  מדיניות  פיסקלית  ומוניטרית  ,  שמצד  אחד  לא  תבלום  פעילות  ריאלית  ,  ומצד  אחר  תמנע  ניפוח  תשלומי  העברה  ושכר  ,  שאותם  יש  לדחות  לעתיד  טוב  יותר  .  
