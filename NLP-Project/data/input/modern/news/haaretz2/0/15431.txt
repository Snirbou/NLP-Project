עדכון  אחרון  -  23:18  05/03/01  כומתה  חופשית  מאת  נתן  לרנר  בשידול  להמרת  דתם  של  חיילים  עולים  פוגע  צה"ל  בחופש  הדת  והמצפון  ראש  הממשלה  לשעבר  אהוד  ברק  הורה  בזמנו  לרמטכ"ל  לערוך  בדיקה  בעניין  התבטאויותיו  של  קצין  חינוך  ראשי  בגנותם  של  עולים  לא  יהודים  המשרתים  בצה"ל  .  
גם  שרת  הקליטה  דרשה  את  התנצלותו  הפומבית  של  הקצין  או  את  העברתו  מתפקידו  .  
אותו  קצין  ביקש  מצה"ל  למצוא  דרך  "  ידידותית  "  לסייע  לחיילים  עולים  להתגייר  ,  ולפני  כחודשיים  הציע  תוכנית  גיור  שעוררה  התנגדות  .  
אם  הפרסומים  על  דברי  תא"ל  אלעזר  שטרן  נכונים  ,  מדובר  בתופעה  חמורה  .  
אם  אמנם  אמר  הקצין  שעל  צה"ל  לפעול  לגיור  החיילים  הלא  יהודים  -  ואפילו  בדרך  "  ידידותית  "  -  הוא  הפר  עקרונות  מקובלים  בכל  החברות  הדמוקרטיות  במה  שנוגע  לשידול  להמרת  דת  או  פעילות  מיסיונרית  .  
בית  המשפט  העליון  ,  בהרכב  מורחב  של  שבעה  שופטים  ,  קבע  prefix=ב  -  1995  מפי  נשיא  בית  המשפט  השופט  מאיר  שמגר  ,  כי  חופש  הדת  והמצפון  הוא  מעקרונות  היסוד  של  שיטת  המדינה  מעת  הקמתה  .  
"  חופש  המרת  דת  מוגן  במסגרת  חופש  הדת  והמצפון  "  ,  והרשויות  השונות  "  לא  יתערבו  בתחום  זה  של  האוטונומיה  של  הפרט  "  .  
החלטתו  של  תושב  או  אזרח  להמיר  את  דתו  תהיה  "  חופשית  מהתערבות  ומהסדרה  של  המדינה  .  
המרת  הדת  היא  עניינו  של  הפרט  "  (  בג"ץ  1031/93  ,  פיזארו  (  גולדשטיין  )  נגד  משרד  הפנים  )  .  הזכות  לעסוק  בהמרת  דת  ובשכנועם  של  בני  אדם  לקבל  עליהם  דת  מסוימת  -  יהודית  או  לא  יהודית  -  קשורה  בחירויות  הביטוי  ,  ההתאגדות  והחינוך  .  
אך  אין  זו  זכות  מוחלטת  .  
במדינות  דמוקרטיות  בני  אדם  חופשיים  להפיץ  את  השקפותיהם  הדתיות  ,  אבל  קיימת  גם  זכות  לפרטיות  .  
ביטויים  שאין  רוצים  בהם  לא  חייבים  להישמע  ,  ומותר  להגביל  את  ההטפה  להמרת  דת  כשהיא  מתנהלת  במקומות  שבהם  האנשים  הם  "  קהל  שבוי  "  או  "  יעד  שבוי  "  .  
מקומות  כאלה  הם  כיתות  בית  ספר  ,  בתי  סוהר  ,  בתי  חולים  ,  ובוודאי  מתקנים  צבאיים  .  
פעילות  להמרת  דת  הכרוכה  בפיתויים  או  הטבות  צריכה  להיחשב  כפייה  ,  וצריכה  להיות  מוגבלת  בחוק  .  
בבג"ץ  714/89  סירב  בית  המשפט  להגביל  את  פעילות  אנשי  חב"ד  בנמל  התעופה  בן  -  גוריון  ,  אך  קבע  שאין  לנצל  פעילות  זו  למטרות  תעמולה  או  "  לשם  משיכת  נוסעים  לקבוצה  "  .  
ודאי  שהגבלה  כזאת  חלה  ביתר  שאת  כאשר  מדובר  על  עוצמת  השפעה  או  לחץ  שיש  בידי  שלטונות  הצבא  .  
חוק  השבות  מאפשר  עליית  לא  יהודים  הקרובים  קרבה  משפחתית  ליהודים  ,  אך  אינו  קובע  שעולים  לא  יהודים  צריכים  להמיר  את  דתם  .  
אסור  לצבא  לנסות  ולהשפיע  ,  אפילו  בדרך  "  ידידותית  "  ,  על  חיילים  עולים  להתגייר  .  
גיור  יכול  להיות  רק  פרי  חשיבה  חופשית  של  אדם  הרוצה  או  מעוניין  לקבל  עליו  את  הדת  היהודית  .  
בקלות  אפשר  לדמיין  מה  היתה  התגובה  של  ישראלים  ,  ויהודים  בכלל  ,  אילו  היה  צבא  של  מדינה  מוסלמית  או  נוצרית  מנסה  ,  בדרך  "  ידידותית  "  ,  לגרום  לחיילים  יהודים  לקבל  את  דת  הרוב  .  
אותו  עיקרון  חייב  להיות  מקובל  אצלנו  .  
מעבר  לדברים  המעליבים  של  קצין  חינוך  ראשי  נגד  עולים  לא  יהודים  -  אנשים  שעלו  בהתאם  לחוק  השבות  וממלאים  את  חובותיהם  למדינה  -  בכל  ניסיון  לשדל  אותם  להמיר  את  דתם  ולהתגייר  יש  משום  פגיעה  בחופש  הדת  והמצפון  .  
על  מדינת  ישראל  ,  כמדינה  דמוקרטית  ,  למנוע  פגיעות  כאלה  .  
המדינה  הכריזה  על  מדיניותה  בענייני  גיור  בדו"ח  הראשון  שהגישה  ,  prefix=ב  -  ,  1998  prefix=ל  "  ועד  זכויות  האדם  "  של  האו"ם  ,  על  יישום  האמנה  בדבר  הזכויות  האזרחיות  והפוליטיות  .  
נאמר  שם  ,  שזכותו  של  כל  אדם  בישראל  לאמץ  דת  או  לשנות  דת  והמדינה  אינה  מתערבת  בהחלטתו  .  
ודאי  שעיקרון  זה  חל  כאשר  מדובר  בשמירת  הדת  של  כל  אחד  .  
פרופ'  לרנר  מלמד  משפט  בינלאומי  במרכז  הבינתחומי  הרצליה  
