עדכון  אחרון  -  03:30  08/03/01  שופטת  התירה  לנמרודי  לקבול  נגד  מזרחי  מאת  עמית  בן  -  ארויה  בית  משפט  השלום  בתל  אביב  דחה  אתמול  את  בקשת  המדינה  לבטל  את  הקובלנה  הפלילית  על  הוצאת  לשון  הרע  שהגיש  איש  העסקים  יעקב  נמרודי  נגד  ניצב  משה  מזרחי  ,  ראש  אגף  החקירות  במשטרה  .  
לפני  כמה  חודשים  הגיש  יעקב  נמרודי  קובלנה  פלילית  בשל  דברים  שאמר  מזרחי  בגנותו  ובגנות  משפחתו  .  
נמרודי  טען  אז  ,  באמצעות  באת  -  כוחו  עורכת  דין  פנינה  דבורין  ,  כי  מזרחי  ,  שהיה  אז  ראש  היחידה  לחקירות  בינלאומיות  ,  השווה  באזני  כתבי  הערוץ  הראשון  בין  משפחת  נמרודי  למשפחת  מאפיה  איטלקית  ,  לפחות  במרומז  .  
יומיים  לפני  מועד  הדיון  בקובלנה  ,  בסוף  ינואר  ,  הוגשה  בקשה  לבטל  את  הגשת  הקובלנה  בשל  העובדה  שהיועץ  המשפטי  לממשלה  ,  אליקים  רובינשטיין  ,  לא  הסכים  להגשתה  ,  כפי  שנדרש  בחוק  .  
"  לא  תוגש  קובלנה  נגד  עובד  ציבור  בשל  מה  שנעשה  תוך  כדי  מילוי  תפקידו  אלא  בהסכמת  היועץ  המשפטי  לממשלה  "  ,  קבע  המחוקק  .  
במקרה  הזה  ,  מזרחי  מסר  עדות  בקשר  לחקירת  עופר  נמרודי  וזה  היה  במסגרת  תפקידו  ,  הסבירה  אתמול  נורית  רביב  ,  שופטת  בית  משפט  השלום  בתל  אביב  .  
עם  זאת  פסקה  השופטת  כי  "  התגובה  אינה  מתייחסת  לחקירה  ולעדות  ועל  פי  התיאור  בקובלנה  -  לא  נעשה  כל  ניסיון  להסביר  את  הפעולות  שנעשו  תוך  מילוי  התפקיד  "  .  
רביב  דחתה  אתמול  את  בקשת  בא  -  כוחו  של  מזרחי  ,  עו"ד  יהושע  רזניק  ,  לבטל  את  הקובלנה  .  
היא  ציינה  כי  "  לנוכח  האמור  אני  מקבלת  את  הטענה  שהמעשה  המיוחס  למבקש  לא  נעשה  תוך  מילוי  תפקידו  וכי  הגשת  הקובלנה  אינה  טעונה  הסכמה  של  היועץ  המשפטי  לממשלה  "  .  
הדיון  בקובלנה  נקבע  לסוף  מאי  השנה  .  
