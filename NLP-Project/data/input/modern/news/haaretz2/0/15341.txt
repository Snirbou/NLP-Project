עדכון  אחרון  -  02:56  05/03/01  מ.ס  אשדוד  תועמד  לדין  בגין  נהמות  אוהדיה  לעבר  דגו  ולוי  מאת  דורון  ברגרפרוינד  תובע  ההתאחדות  ,  עו"ד  שלום  אבן  עזרא  ,  החליט  להעמיד  לדין  משמעתי  את  מ.ס.  אשדוד  בגין  הקריאות  הגזעניות  של  אוהדיה  במשחק  מול  מכבי  ת"א  .  
השופט  מאיר  לוי  ציין  בדו"ח  השיפוט  את  הקריאות  הגזעניות  שהשמיעו  אוהדי  אשדוד  לעבר  ברוך  דגו  ובסיום  המשחק  גם  לעברו  .  
מאיר  לוי  זומן  לישיבת  הוועדה  המקצועית  בשבוע  הבא  ,  זאת  עקב  הצהרתו  בסיום  המשחק  כי  לא  ניגש  אל  הקוון  להתייעץ  איתו  אם  הכדור  פגע  בידו  של  אבי  נמני  ,  אלא  עשה  דרכו  להרגיע  את  הספסל  של  אשדוד  .  
בתצלומי  הטלוויזיה  ,  לעומת  זאת  ,  רואים  בבירור  כי  לוי  ניגש  לשוחח  עם  הקוון  ,  ובאיגוד  השופטים  יבקשו  הסברים  להצהרת  השופט  בכלי  התקשורת  .  
עם  זאת  ,  ראשי  האיגוד  אמרו  כי  החלטתו  של  לוי  לאשר  את  השער  של  גולדברג  לאחר  נגיעה  ביד  של  נמני  היתה  מוצדקת  .  
השופט  יעקב  בן  חמו  הופיע  אתמול  בפני  הוועדה  המקצועית  של  איגוד  השופטים  וטען  לקיפוח  מצד  המשבץ  עובדיה  צבי  .  
