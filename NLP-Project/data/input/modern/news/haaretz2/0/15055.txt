עדכון  אחרון  -  03:29  04/03/01  ש"ס  והקואליציה  /  שחר  אילן  אפשר  להתרגל  :  שר  הפנים  ישי  תנועת  שינוי  הפכה  בשנה  האחרונה  לשוט  של  ראשי  ממשלה  .  
כל  פעם  שנוצרים  קשיים  עם  ש"ס  נזכרים  בקיומה  .  
בדיוק  כמו  שברק  לא  התכוון  באמת  ,  בשום  שלב  ,  להיכנס  לשותפות  עם  שינוי  ,  כך  גם  בממשלה  שתקום  כנראה  ביום  רביעי  יכהן  אלי  ישי  כשר  הפנים  ולא  יוסף  לפיד  .  
ח"כ  יוסי  פריצקי  משינוי  הסביר  אתמול  ,  שאין  לו  כל  התנגדות  לשמש  שוט  -  ובלבד  שיוריד  את  המחיר  של  ש"ס  .  
בליכוד  נדהמו  מהדרישות  של  ש"ס  ,  דוגמת  יו"ר  הנהלת  הקואליציה  וחבר  בוועדה  למינוי  שופטים  .  
קצת  קשה  להבין  למה  בעידן  שבו  מפלגת  העבודה  יכולה  לקבל  שני  שרים  בלי  תיק  ,  בליכוד  נרעשים  כל  כך  מהדרישות  הצנועות  הללו  .  
אבל  האמת  היא  ,  שאפילו  בש"ס  לא  מתייחסים  אליהן  ממש  ברצינות  .  
שלוש  תביעות  אולטימטיביות  היו  לש"ס  בתחום  התיקים  ושלושתן  נענו  :  משרד  הפנים  ,  משרד  הדתות  וסגן  שר  עם  סמכויות  במשרד  החינוך  .  
הרקע  לדרישות  הנוספות  ,  מסבירים  שם  ,  הוא  שמזכיר  מועצת  החכמים  רפאל  פנחסי  מאוהב  בתדמית  הנושא  ונותן  הקשוח  .  
ש"ס  לא  תישאר  באופוזיציה  בגלל  תפקיד  של  יו"ר  קואליציה  או  בשביל  חברות  בוועדה  למינוי  שופטים  .  
תהליך  הקמת  ממשלת  שרון  יזכר  כנראה  כמשעמם  ונטול  משברים  .  
ברוח  זו  צריך  לקחת  גם  את  הכאילו  משבר  עליו  הוכרז  בסוף  השבוע  .  
לא  במשבר  מדובר  ואפילו  לא  במשברון  .  
זו  ,  לכל  היותר  ,  אדווה  קלה  שמרטיטה  את  המים  החלקים  כל  כך  ,  שבהם  מפליגה  בבטחה  ספינת  שרון  .  
המחלוקת  הקשה  ביותר  בין  ש"ס  לליכוד  היא  המחלוקת  מתי  ייכנס  לתוקפו  החוק  לביטול  הבחירה  הישירה  .  
הניסוח  הנקי  הזה  מסתיר  את  העובדה  ששתי  המפלגות  דנות  בעצם  על  השאלה  ,  האם  תעביר  ש"ס  לליכוד  חמישה  מנדטים  ויותר  כבר  בבחירות  הבאות  או  רק  באלו  שאחריהן  .  
כיוון  שזה  הנושא  ,  קשה  מאד  להגיע  בו  לפשרה  .  
פתרון  אפשרי  הוא  ,  שהחוק  יובא  השבוע  להצבעה  בלי  שתושג  הסכמה  והליכוד  יעמיד  את  ש"ס  בפני  עובדה  מוגמרת  .  
גם  במקרה  זה  ספק  גדול  אם  ש"ס  תשאר  באופוזיציה  .  
אגב  ,  הנפגעת  העיקרית  משינוי  השיטה  מלבד  ש"ס  תהיה  מפלגת  השוט  ,  שינוי  ,  ולא  במקרה  .  
שינוי  היא  תמונת  הראי  של  ש"ס  ולהיפך  ,  וגורלן  שזור  זו  בגורלה  של  זו  .  
הנושא  הפרסונלי  היחיד  שעליו  ש"ס  עדיין  מתעקשת  ,  הוא  מתן  סמכויות  ממשיות  לשר  החמישי  שלה  ,  השר  בלי  תיק  במשרד  ראש  הממשלה  .  
אחד  הרעיונות  המוזרים  שעלו  היה  ,  להפקיד  בידי  השר  הזה  את  האחריות  למעמד  האשה  .  
סביר  שהרעיון  הזה  יגנז  באותה  מהירות  שנגנז  בשבוע  שעבר  הרעיון  להפקיד  בידיו  את  הקשר  עם  התפוצות  .  
עוד  ויכוח  נסב  על  השאלה  ,  האם  יהיו  למפלגה  שלושה  או  ארבעה  סגני  שרים  .  
בממשלת  ברק  היו  שישה  סגני  שרים  לכל  הקואליציה  ביחד  ,  ורובם  תפקדו  כעציצים  .  
בממשלת  שרון  תהיה  כנראה  משתלה  שלמה  של  סגני  שרים  .  
הדרישה  מרחיקת  הלכת  באמת  של  ש"ס  אינה  פרסונלית  .  
מתברר  שש"ס  לא  רק  מבקשת  להקים  רשות  שידור  פרטית  .  
היא  גם  דורשת  שבמסגרת  הרשות  הזאת  יפעלו  לא  פחות  משמונה  ערוצי  רדיו  .  
כלומר  ,  היא  לא  מסתפקת  עוד  בערוץ  רישמי  או  שניים  שיקומו  במקום  הערוצים  הפיראטיים  .  
אלא  רוצה  להכשיר  את  כולם  .  
האמת  היא  ,  שהעיניים  הגדולות  של  ש"ס  בנושא  הערוצים  הפיראטיים  ,  ואולי  נכון  יותר  לומר  אוזניים  גדולות  ,  הן  בדיוק  הדבר  שמנע  עד  עכשיו  את  הכשרת  הערוצים  .  
גם  אם  תצליח  לשכנע  את  הליכוד  לעקוף  את  התנגדות  משרד  המשפטים  ,  היוזמה  תתקע  כנראה  בבג"צ  .  
ממילא  ,  נראה  שהערוצים  ימשיכו  להיות  פיראטיים  בטווח  הנראה  לעין  .  
