עדכון  אחרון  -  02:00  04/03/01  תכנון  ובנייה  עמדת  היועץ  המשפטי  לממשלה  אינה  מחייבת  את  ועדות  התכנון  מאת  תמר  רוה  בפסק  דין  תקדימי  קבע  בית  המשפט  המחוזי  בירושלים  (  השופט  עזרא  קמא  )  כי  עמדת  היועץ  המשפטי  לממשלה  אינה  מחייבת  את  ועדות  התכנון  והבנייה  .  
המדובר  בהחלטות  הוועדה  המחוזית  לתכנון  ולבנייה  בירושלים  לאשר  פרויקטים  של  בנייה  לגובה  בעיר  .  
שלושה  מחברי  הוועדה  ,  שהתנגדו  להחלטה  ,  עירערו  עליה  למועצה  הארצית  לתכנון  ולבנייה  ;  לאחר  הגשת  הערר  ,  חזר  בו  נציג  שר  התיירות  מהערר  ,  ועלתה  השאלה  אם  הערר  עדיין  תקף  .  
ועדת  המשנה  לעררים  של  המועצה  הארצית  לתכנון  ולבנייה  החליטה  ,  ברוב  דעות  ,  כי  משהוקנתה  לה  הסמכות  לדון  בערר  עם  הגשתו  -  הסמכות  קיימת  על  אף  חזרת  אחד  העוררים  .  
דעת  המיעוט  ,  שנתמכה  ע"י  עו"ד  דלית  דרור  ,  יו"ר  ועדת  המשנה  לעררים  -  גרסה  כי  סמכות  הוועדה  לדון  בערר  מותנית  בקיום  שלושה  עוררים  לפחות  לא  רק  במועד  הגשת  הערר  ,  אלא  אף  בעת  הדיון  בו  .  
יזמי  הפרויקטים  של  הבנייה  לגובה  במתחמי  בתי  סיידוף  ובית  מפא"י  בירושלים  ,  עתרו  לבית  המשפט  המחוזי  בירושלים  נגד  החלטת  הרוב  .  
המועצה  הארצית  לתכנון  ולבנייה  יוצגה  על  ידי  נציגת  היועץ  המשפטי  לממשלה  ,  שתמכה  דווקא  בעמדת  המיעוט  במועצה  הארצית  לפיה  אין  מקום  לדון  בערר  .  
היזמים  -  העותרים  צידדו  בעמדה  זו  והוסיפו  כי  פרשנותו  של  היועץ  המשפטי  לממשלה  מחייבת  את  רשויות  המדינה  ובכלל  זה  את  ועדות  התכנון  והבנייה  .  
השופט  קמא  לא  קיבל  טענה  זו  וקבע  כי  ועדות  התכנון  והבנייה  אינן  גוף  מינהלי  רגיל  שהוא  חלק  מהשירות  הציבורי  או  הממשלתי  .  
"  משום  כך  ,  לא  יהיה  זה  ראוי  לקבוע  כי  עמדתו  של  היועץ  המשפטי  לממשלה  מחייבת  את  רשויות  התכנון  והבנייה  "  ,  קבע  השופט  .  
על  רשויות  אלה  ,  הוא  הוסיף  ,  לפסוק  בעניינים  שיש  בהם  הכרעה  מעין  שיפוטית  על  פי  שיקול  דעתן  העצמאי  .  
לעניין  הפרשנות  הראויה  של  הוראת  החוק  הרלוונטית  -  ס'  110  א'  לחוק  התכנון  והבנייה  -  מציין  השופט  כי  אין  הוא  מקבל  את  עמדת  המדינה  לפיה  פרשנות  הביטוי  "  רשאים  לערור  שלושה  חברי  הוועדה  המחוזית  כאחד  "  מחייבת  קיומם  של  שלושה  עוררים  לכל  אורך  הדיון  בערר  ,  מתחילתו  ועד  סופו  .  
לדעת  השופט  קמא  ,  "  די  בכך  שהיו  בזמן  הגשת  הערר  שלושה  עוררים  -  כדי  שתקום  חזקה  כי  הערר  ראוי  לדיון  ועל  המועצה  הארצית  לדון  בו  .  
"  אין  בעובדה  שאחד  ממגישי  הערר  נסוג  ממנו  ,  כדי  לקבוע  שהערר  עצמו  איבד  מתוקפו  ,  מחשיבותו  ומחיוניותו  "  ,  מסכם  השופט  .  
מדובר  בהחלטה  תקדימית  הן  בהתייחס  לקביעה  שעמדתו  המשפטית  של  היועץ  המשפטי  לממשלה  אינה  מחייבת  את  ועדות  התכנון  ,  והן  בכל  הנוגע  לפרשנות  הוראת  ס'  110  א'  לחוק  ,  ולפיכך  הוגש  עליה  ערעור  לבית  המשפט  העליון  (  עתמ  109/00  -  111/00  ששון  לוי  והנהלת  בתי  סיידוף  נ'  המועצה  הארצית  לתכנון  ולבנייה  ואח  '  )  .  הכותבת  היא  עורכת  דין  נ'  המועצה  הארצית  לתכנון  ולבנייה  ואח  '  )  .  הכותבת  היא  עורכת  דין  
