עדכון  אחרון  -  02:55  02/03/01  מונה  מפרק  למשגב  לדך  ;  יפורסם  מכרז  למכירתו  מאת  חיים  שדמי  נשיא  בית  המשפט  המחוזי  בירושלים  ,  השופט  ורדי  זיילר  ,  הורה  אתמול  על  מינויו  של  מפרק  זמני  לבית  החולים  משגב  לדך  בירושלים  .  
עוד  הורה  השופט  על  המשך  אי  הפעלתו  של  בית  החולים  .  
כמפרק  זמני  מינה  השופט  זיילר  את  דורון  שורר  ,  מי  שמונה  בתחילת  ינואר  למנהל  מיוחד  של  משגב  לדך  .  
"  בית  החולים  לא  ייתן  שירותים  רפואיים  עד  להודעה  חדשה  "  ,  כתב  השופט  בהחלטתו  ,  שבה  הסתמך  על  חוות  דעתו  של  ד"ר  יורם  לוטן  ,  הממונה  על  רישום  מוסדות  רפואיים  במשרד  הבריאות  .  
עם  זאת  קבע  השופט  זיילר  ,  כי  אין  לשלול  את  הרישיון  של  בית  החולים  של  משגב  לדך  ,  והורה  על  פרסום  מכרז  פתוח  לקבלת  הצעות  לרכישת  הנכס  ,  או  להשכרתו  לכל  מטרה  שיבחר  המציע  ,  לרבות  כבית  חולים  .  
ההצעות  למכרז  יוגשו  לוועדה  המייעצת  לשורר  ,  כמנהל  המיוחד  של  משגב  לדך  ,  שעל  מינויה  הורה  השופט  זיילר  בתחילת  חודש  ינואר  .  
הוועדה  מייצגת  את  הנושים  העיקריים  של  בית  החולים  .  
זיילר  ציין  בהחלטתו  ,  כי  הוא  "  מביע  משאלה  "  שניתן  יהיה  לצאת  במכרז  בתוך  שבעה  עד  עשרה  ימים  ,  וכי  הזמן  שיינתן  להגשת  הצעות  למכרז  יעמוד  על  21  ימים  .  
על  הפסקת  פעילותו  של  משגב  לדך  הורה  משרד  הבריאות  עוד  בשבוע  שעבר  ,  בעקבות  פניית  הנהלת  בית  החולים  ,  ולפיה  לא  ניתן  להמשיך  ולספק  שירותים  רפואיים  בבית  החולים  ,  לאור  הגירעון  והחובות  הכבדים  שבהם  הוא  נתון  .  
השופט  זיילר  זימן  את  הדיון  לאתמול  בשל  רצונו  למצות  את  האפשרות  להמשיך  ולהפעיל  את  בית  החולים  במתכונתו  הקיימת  .  
מהחלטתו  של  זיילר  ניתן  ללמוד  ,  שבית  המשפט  יקבל  הצעה  שתביא  בחשבון  את  העובדים  והמשך  הפעלת  הנכס  כמוסד  רפואי  .  
