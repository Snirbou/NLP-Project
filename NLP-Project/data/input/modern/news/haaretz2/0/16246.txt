עדכון  אחרון  -  03:33  08/03/01  טלוויזיה  הפוליטיקה  כמחזה  מאת  רוגל  אלפר  השידור  הישיר  מהכנסת  ,  שעות  הערב  ,  ערוצים  1  prefix=ו  -  2  השידור  הישיר  מהכנסת  .  
לא  דם  רע  זורם  בין  היריבים  הפוליטיים  ,  אלא  קטשופ  חיזיון  הפרידה  הכה  אנושית  וחמה  לה  זכה  ראש  הממשלה  היוצא  אהוד  ברק  ,  ברדתו  במדרגות  המובילות  מהבמה  למליאה  לאחר  סיום  נאומו  ,  השרה  הלם  מסוים  .  
כמעט  כל  חברי  הבית  התגודדו  סביבו  והמתינו  בסבלנות  לתורם  ללחוץ  את  ידו  ,  לטפוח  על  כתפו  ,  לחבקו  בעוז  ,  לנשקו  על  לחיו  ,  לזרוק  מלה  טובה  ,  לחייך  ולעודד  .  
יותר  מכל  זה  הזכיר  את  סצינת  הסיום  הקבועה  prefix=ב  "  חיים  שכאלה  "  ,  כאשר  החברים  והשותפים  לדרך  בקהל  קמים  ממושביהם  וניגשים  לברך  את  האדם  שזה  עתה  סיימו  להעלות  על  נס  את  פועלו  ולהרעיף  עליו  הומאז'  אוהב  .  
אות  התוכנית  הסנטימנטלי  התנגן  בראש  .  
היו  שם  רובי  ריבלין  ו  דוד  לוי  ,  עוזי  לנדאו  וציפי  לבני  ,  אלי  ישי  ו  דן  מרידור  ואפילו  רחבעם  זאבי  וגאולה  כהן  .  
מקריאת  שפתיו  של  לוי  אפשר  היה  ללמוד  כי  שח  לברק  prefix=ש  "  זה  לא  היה  אישי  "  .  
אך  דקות  אחדות  לפני  כן  -  שעה  ששוחט  סתור  השיער  פיהק  ,  רמון  ליטף  את  סנטרו  השני  ,  דרוקמן  ישן  וראשו  נשמט  על  כתפו  הימנית  ,  נתניהו  בהה  בעגמומיות  מהיציע  ,  פרס  התשוש  התקדר  ושטרית  שקע  בשרעפים  נוגים  -  ישב  ברק  לבדו  .  
הוא  השתרע  בנוחות  ,  חובק  בזרועותיו  את  מסעדי  המושבים  הריקים  סביבו  ,  כצופה  קולנוע  בהצגה  יומית  ,  ואצבעותיו  שיחקו  בעצבנות  זו  עם  זו  .  
עזבוהו  לנפשו  .  
כל  הזעם  נגדו  ,  זה  שלובה  באינספור  תגובות  -  אינסטנט  במהדורות  החדשות  ובהופעות  מתלהמות  בתוכניות  האקטואליה  ,  כמו  נוקז  מהבית  .  
קשה  ליישב  את  הסתירה  בין  סופת  ההתקפות  החריפות  שהתחוללה  נגדו  ערב  ערב  בטלוויזיה  ,  להתרפקות  עליו  אמש  .  
ניכר  היה  שעדת  משמיציו  מביעה  כלפיו  הערכה  כנה  ,  נוגעת  ללב  ,  נרגשת  לעתים  .  
נאומי  שרון  וברק  הוסיפו  לבלבול  .  
השניים  הביעו  אמפתיה  ואמון  איש  ברעהו  .  
ממדי  הקרב  הפוליטי  שניהלו  הצטמצמו  לכדי  ויכוח  ענייני  ,  נורמלי  .  
נעלם  שרון  המפלצתי  ומחרחר  המלחמות  מתשדירי  ברק  .  
התפוגג  ברק  חדל  האישים  ,  הקוויזלינג  הפתטי  ,  שניבט  מתשדירי  שרון  .  
ואפשר  שחלמנו  את  כל  זה  :  את  רצח  האופי  השיטתי  ,  את  הפער  הבלתי  ניתן  לגישור  ,  את  הסכסוך  האישי  והרעיוני  בנושאים  מהותיים  .  
מתברר  שהם  בעצם  כולם  חברים  .  
רק  פרס  התמיד  בקרירותו  העוינת  ,  כשחקן  אופי  שמתקשה  להתנער  מהדמות  שגילם  .  
היתר  ,  כשחקנים  שמבלים  בעליצות  מאחורי  הקלעים  בתום  ההצגה  ,  יצרו  תחושה  מעיקה  שסיקור  הפוליטיקה  בטלוויזיה  הישראלית  הוא  מחזה  .  
הכל  בכאילו  .  
ובכך  הומחש  שוב  שפוליטיקה  בטלוויזיה  איננה  חדשות  ,  וגם  לא  אקטואליה  ,  אלא  תעמולה  טהורה  .  
ומובן  שהכתבים  הפוליטיים  מבינים  זאת  כשאינם  בשידור  .  
אבל  הם  משחקים  את  המשחק  ,  ממלאים  בנאמנות  את  תפקידם  בהצגה  ומועלים  באמונם  של  הצופים  .  
כשיו"ר  האופוזיציה  שריד  ציטט  מביקורתו  הנוקבת  של  יו"ר  האופוזיציה  בזמנו  שרון  על  גודלה  של  ממשלת  ברק  אפשר  היה  להיווכח  עד  כמה  ההצגה  מזויפת  ונעדרת  ממשות  .  
שרון  רק  מילא  אז  את  התפקיד  שיועד  לו  ,  הקריא  מהתסריט  .  
יהושע  מצא  התחפש  אמש  למקורב  שנבגד  והושפל  .  
תמיד  יש  אחד  כזה  .  
זו  עבודה  ומישהו  חייב  לעשותה  .  
מצא  פחות  מוצלח  בתפקיד  משאול  עמור  ,  אך  נראה  משכנע  ואותנטי  .  
דוד  לוי  התנפח  .  
ההצגה  חייבת  להימשך  .  
לא  דם  רע  זורם  בין  היריבים  הפוליטיים  ,  אלא  קטשופ  .  
שחקני  טלוויזיה  מספרים  שמעריצים  לעתים  מוכיחים  אותם  על  התנהגות  דמויותיהם  .  
לארי  האגמן  לא  היה  נבל  כג'יי.אר.  יש  להבחין  בין  בדיון  למציאות  :  הפוליטיקה  הישראלית  אמיתית  בערך  כמו  קרבות  היאבקות  המבוימים  prefix=ב  -  WWF  .  
