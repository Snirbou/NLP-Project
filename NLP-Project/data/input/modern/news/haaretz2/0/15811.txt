עדכון  אחרון  -  23:53  06/03/01  גלגל  לי  מחשב  מאת  אקונומיסט  מחשב  מתגלגל  מחייב  ארבעה  רכיבים  גמישים  :  מעגלים  לוגים  ,  זיכרון  ,  מקור  כוח  וצג  עיבוד  מחשב  :  אולגה  פר  לאיזו  המצאה  היתה  השפעה  גדולה  יותר  :  למכונת  הדפוס  או  למחשב  ?  
עתה  דמיינו  את  ההשפעה  של  שילוב  השניים  ,  כך  שניתן  יהיה  לייצר  מחשבים  כמעט  באותה  קלות  שבה  מייצרים  עיתון  -  בהדפסתם  על  יריעות  פלסטיק  דקות  .  
זו  מטרתה  של  רולטרוניקס  (  Rolltronics  )  ,  חברה  ממנלו  פארק  ,  קליפורניה  ,  המנסה  להתאים  טכניקה  הנקראת  ייצור  דו  -  גלילי  לייצור  רכיבי  מחשב  המיוצרים  מפרוסות  סיליקון  .  
בתהליך  ייצור  דו  -  גלילי  מלופף  חומר  גמיש  ,  כמו  נייר  ,  פלסטיק  או  רדיד  מתכת  ,  על  גליל  אחד  ואחר  כך  על  משנהו  -  וחוזר  חלילה  .  
טכניקה  זו  משמשת  ,  בין  השאר  ,  להדפסת  עיתונים  ,  לציפוי  החלק  הפנימי  של  שקיות  חטיפים  ,  ולייצור  מחברים  מעגליים  גמישים  למדפסות  הזרקת  -  דיו  .  
רולטרוניקס  מתכוונת  להרחיב  את  השימוש  גם  לייצור  מעגלים  לוגיים  ,  זיכרון  וצגים  .  
בהשוואה  לדרך  המסורתית  ,  שבה  מיוצרים  שבבי  סליקון  במפעלים  שהקמתם  ותחזוקתם  יקרים  ,  ייצור  דו  -  גלילי  זול  יותר  וניתן  להרחיבו  בקלות  .  
אם  אכן  ניתן  יהיה  לנצל  תהליך  זה  לייצור  רכיבי  מחשב  ,  הרי  שהדרך  לייצור  מכשירים  חכמים  תהיה  זולה  ,  מהירה  וגמישה  יותר  .  
מחשב  מתגלגל  מחייב  ארבעה  רכיבים  גמישים  ,  אומר  מייקל  סובנטה  ,  מנכ"ל  רולטרוניקס  .  
הוא  זקוק  למעגלים  לוגיים  לשם  ביצוע  חישובים  ,  לזיכרון  ,  למקור  כוח  ולצג  .  
הרכיב  האחרון  ממקד  תשומת  לב  רבה  בקרב  חוקרים  המנסים  ליצור  "  נייר  דיגיטלי  "  להצגה  חוזרת  של  טקסט  או  תמונות  .  
רולטרוניקס  משאירה  את  הפיתוח  הזה  לחברות  אחרות  ,  אחת  מהן  היא  Power  Paper  מישראל  .  
גם  מקור  הכוח  כבר  טופל  .  
כמה  חברות  מייצרות  סוללות  מיריעות  דקיקות  ,  אותן  ניתן  לטעון  מחדש  במטענים  סולריים  גמישים  ,  המיוצרים  בתהליך  דו  -  גלילי  בחברת  ITFT  מבון  ,  אייווה  .  
רולטרוניקס  הקימה  מיזם  משותף  עם  ITFT  המתמקד  בפיתוח  שני  הרכיבים  האחרים  -  מעגלים  לוגיים  וזיכרון  .  
ייצורם  של  מעגלים  לוגיים  גמישים  הוא  מסובך  ,  משום  שבאופן  מסורתי  הם  מיוצרים  מטרנזיסטורים  המוטבעים  בפרוסות  סיליקון  גבישיות  וקשות  .  
עם  זאת  ,  ניתן  לצפות  יריעת  פלסטיק  בשכבה  דקה  של  סיליקון  בטכניקה  מיוחדת  ,  ואז  לאכל  טרנזיסטורים  בסיליקון  בדרך  המקובלת  .  
הבעיה  היא  ששכבת  הסיליקון  אמורפית  ולא  גבישית  .  
עובדה  זו  משפיעה  על  התכונות  החשמליות  ,  ומשמעותה  שהטרנזיסטורים  חייבים  להיות  גדולים  יותר  ,  ושמיתוגם  יהיה  אטי  בהשוואה  לטרנזיסטורים  בשבבים  רגילים  -  חדשות  רעות  למי  שמנסה  לבנות  מחשב  .  
אמנם  ניתן  להפוך  סיליקון  אמורפי  לגבישי  בחימום  ,  אך  הטמפרטורה  הגבוהה  הנדרשת  ממיסה  את  הפלסטיק  .  
אחת  הדרכים  לעקוף  בעיה  זו  היא  לפתח  טרנזיסטורים  גמישים  מפלסטיק  .  
רולטרוניקס  נוקטת  גישה  שונה  .  
היא  רכשה  את  זכויות  השימוש  בכמה  פטנטים  שרשמה  המעבדה  הלאומית  על  שם  לורנס  ליוורמור  בארה"ב  ,  שבה  פיתח  צוות  בראשות  פול  קרי  דרך  מתוחכמת  להפוך  סיליקון  אמורפי  לגבישי  ,  ולא  בטמפרטורה  גבוהה  .  
"  שטיפת  "  הסיליקון  בלייזר  מאפשרת  לחמם  אותו  ,  כך  שייווצרו  גבישים  מבלי  להמיס  את  הפלסטיק  .  
בסיליקון  שנוצר  ניתן  להשתמש  בתהליכי  ייצור  שבבים  רגילים  ולפתח  טרנזיסטורים  קטנים  ,  גמישים  ומהירים  .  
את  בעיית  המעגלים  הגמישים  תוקפת  רולטרוניקס  בשתי  דרכים  .  
ראשית  ,  היא  מפתחת  תהליך  דו  -  גלילי  לאיכול  טרנזיסטורים  בסיליקון  אמורפי  על  יריעת  פלסטיק  .  
אף  שאלה  יהיו  גדולים  ואטיים  ,  יהיה  להם  שימוש  בייצור  תגי  זיהוי  זולים  לתדרי  רדיו  -  מעין  בר  -  קוד  מודפס  המשדר  קוד  זיהוי  בתגובה  לאותות  רדיו  קצובים  .  
תגים  כאלה  ,  בגודל  גרגר  אורז  ,  משמשים  כיום  לזיהוי  מוצרים  שונים  ,  ומחירם  נאמד  בכמה  דולרים  ליחידה  .  
ייצור  תגים  זולים  בתהליך  דו  -  גלילי  ירחיב  באופן  דרמטי  את  מגוון  השימושים  בהם  .  
לדוגמה  ,  טרנזיסטורים  מסיליקון  אמורפי  יוכלו  לשמש  לייצור  מעגלי  "  משטח  פנימי  "  לצגי  מחשב  שטוחים  .  
כיום  ,  המעגלים  מיוצרים  על  זכוכית  .  
שימוש  בפלסטיק  גמיש  יהיה  פשוט  וזול  יותר  ,  וסכנת  השבירה  כשמחשב  הנישא  נופל  -  מועטה  .  
הצעד  הבא  ,  אמר  ג'יימס  שיטס  ,  חוקר  בהיולט  -  פקארד  המשמש  גם  כיועץ  טכני  ראשי  של  רולטרוניקס  ,  יהיה  ליישם  את  המחקר  של  קארי  בייצור  טרנזיסטורים  קטנים  ומהירים  יותר  על  יריעות  פלסטיק  .  
ד"ר  שיטס  מעריך  כי  ניתן  יהיה  להשיג  ביצועים  זהים  למיקרו  -  מעבד  80286  של  אינטל  (  במהירות  של  prefix=כ  -  10  מגה  -  הרץ  )  .  בעתיד  ,  ניתן  יהיה  לייצר  גם  מעבדים  חזקים  ומהירים  יותר  .  
לשם  ייצור  זיכרון  גמיש  ,  רכשה  רולטרוניקס  את  זכות  השימוש  בפטנטים  שרשמה  קבוצת  חוקרים  בראשות  ד"ר  אלן  בארד  מאוניברסיטת  טקסס  .  
ד"ר  בארד  ועמיתיו  פיתחו  תצורת  אחסון  חדשה  -  שכבה  דקה  של  גביש  נוזלי  אורגני  הנתון  בין  שתי  שכבות  זכוכית  .  
בכל  גליון  זכוכית  מותקנות  שורות  מוליכים  לרוחבו  ,  ושתי  מערכות  המוליכים  ניצבות  בזווית  ישרה  זו  לזו  ,  כך  שניתן  להפעיל  מתח  על  פני  כל  שטח  הגביש  בכל  צומת  .  
אף  שהמנגנון  המדויק  עדיין  לא  מובן  במלואו  ,  מתברר  כי  הארת  הגביש  הנוזלי  ,  הפעלת  מתח  באזור  קטן  שלו  וכיבוי  מקור  האור  ,  מאפשרים  לאחסן  כמות  קטנה  של  מטען  באותו  אזור  ולפיכך  להשתמש  בו  לזיכרון  .  
באמצעות  החלפת  שכבות  הזכוכית  בפלסטיק  מתכננת  רולטרוניקס  לייצר  גרסה  גמישה  של  הזיכרון  ,  תוך  שימוש  בתהליך  דו  -  גלילי  .  
פוטנציאל  האחסון  אדיר  .  
ד"ר  שיטס  מעריך  כי  בשלב  הראשון  תאפשר  שכבה  אחת  של  זיכרון  בגודל  נייר  מכתבים  לאחסן  מיליארד  ביטים  (  ג'יגה  -  ביט  )  של  נתונים  .  
זיכרון  בהיקף  כה  גדול  דורש  מקור  אור  פנימי  ,  אך  התאורה  הנדרשת  קטנה  מאוד  וצורכת  פחות  חשמל  ממעגלים  לוגיים  המשמשים  לקריאת  נתונים  .  
בדומה  למעגלים  הגמישים  ,  לטכנולוגיה  הזו  יש  יישומים  מסחריים  אחרים  ,  במכשירים  כמו  מחשבים  נישאים  ומצלמות  דיגיטליות  .  
התוכנית  ארוכת  הטווח  היא  לייצר  מחשב  גמיש  בעובי  של  כמה  מילימטרים  .  
אמנם  היא  נשמעת  עתידנית  ,  אך  ראוי  לציין  כי  אחד  מתומכיה  הראשונים  של  רולטרוניקס  היה  קלייטון  כריסטנסן  מאוניברסיטת  הרוורד  ,  הדוגל  ברעיון  "  טכנולוגיות  מהפכניות  "  ,  כלומר  חידושים  המכים  בתדהמה  את  השחקניות  הוותיקות  בתעשייה  .  
אם  תצליח  רולטרוניקס  להוציא  את  תוכניתה  לפועל  ,  היא  תהיה  דוגמה  מובהקת  לכך  .  
