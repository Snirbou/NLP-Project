עדכון  אחרון  -  03:40  06/03/01  קדחת  הנילוס  הוגדרה  "  מחלה  חייבת  דיווח  "  מאת  חיים  שדמי  בעקבות  ההתפרצות  בקיץ  שעבר  הוחלט  במשרד  הבריאות  להגביר  את  המעקב  אחר  המחלה  משרד  הבריאות  צירף  לפני  כשבועיים  את  קדחת  הנילוס  המערבי  ואת  קדחת  השקע  האפריקאי  לרשימת  המחלות  החייבות  בדיווח  למשרד  הבריאות  .  
ברשימה  נכללות  מחלות  דוגמת  שחפת  ,  איידס  ,  אדמת  וכלבת  ,  ועל  כל  מקרה  תחלואה  באחת  מהמחלות  שברשימה  חובה  על  הרופא  המטפל  או  על  בית  החולים  להעביר  הודעה  למשרד  הבריאות  .  
מטרתה  של  רשימת  המחלות  החייבות  בדיווח  למשרד  הבריאות  על  פי  פקודת  בריאות  העם  ,  הינה  לעקוב  אחר  כל  שינוי  בתחלואה  ובמאפייניה  של  כל  אחת  מהמחלות  הנכללות  ברשימה  .  
במחלות  אלה  קיימת  חשיבות  לקבלת  מלוא  הפרטים  הנוגעים  להופעתן  ,  וכן  למהירות  הדיווח  .  
הרשימה  נחלקת  לפרקים  ,  בהתאם  למחלות  .  
בקיץ  האחרון  אירעה  בארץ  התפרצות  של  קדחת  הנילוס  המערבי  .  
כארבע  מאות  בני  אדם  חלו  במחלה  ,  מתוכם  מתו  27  חולים  מסיבוכים  .  
בין  היתר  ,  עלולה  קדחת  הנילוס  המערבי  לגרום  לדלקת  המוח  ולדלקת  קרום  המוח  .  
נגיף  קדחת  הנילוס  המערבי  מועבר  לבני  אדם  על  ידי  יתושים  העוקצים  עופות  .  
רופאים  מומחים  למחלות  זיהומיות  מבתי  החולים  בארץ  מתחו  ביקורת  על  משרד  הבריאות  ,  בגלל  האופן  בו  נערך  להתפרצות  המחלה  בקיץ  ,  במיוחד  בעקבות  מותם  של  שני  חולים  מבוגרים  בקיץ  1999  מהמחלה  ,  ועל  היעדר  מידע  מקיף  שהועבר  לרופאים  בבתי  החולים  .  
במערכת  הבריאות  אומרים  ,  כי  הכללתה  של  המחלה  ברשימת  המחלות  החייבות  בדיווח  הינה  חלק  מלקחי  ההתפרצות  האחרונה  .  
מומחים  מזהירים  מפני  התפרצות  המחלה  גם  בקיץ  הקרוב  .  
קדחת  השקע  האפריקאי  מועברת  לבני  אדם  על  ידי  עקיצות  יתושים  ,  וכן  על  ידי  מגע  עם  דם  ונוזלי  גוף  ,  או  רקמות  בעלי  חיים  .  
למחלה  אין  בהכרח  ביטויים  קליניים  אצל  בני  אדם  ,  וכשישנם  ,  הם  מתבטאים  בחום  ,  כאבי  ראש  ,  כאבי  שרירים  וכאבי  פרקים  .  
למחלה  עלולים  סיבוכים  דוגמת  פגיעה  ברשתית  ,  דלקת  המוח  ודלקת  כבד  ,  המלווים  בדימומים  העשויים  להיות  קטלניים  .  
המחלה  פוגעת  בעיקר  בבקר  ,  כבשים  ,  עיזים  ובמספר  סוגי  מכרסמים  .  
החשש  הוא  מפני  התפרצות  המחלה  בקרב  בני  אדם  הנחשפים  לבעלי  חיים  נגועים  .  
לדברי  ד"ר  אמיליה  אניס  ,  סגנית  מנהל  המחלקה  לאפידמיולוגיה  במשרד  הבריאות  ,  ההחלטה  להכליל  את  המחלה  ברשימת  המחלות  החייבות  בדיווח  ,  נובעת  מהעובדה  ,  כי  בשנה  שעברה  היתה  התפרצות  של  המחלה  בערב  הסעודית  ותימן  ,  שכללה  מקרי  תחלואה  בבני  אדם  ,  לראשונה  מחוץ  ליבשת  אפריקה  .  
אניס  הגדירה  את  התפרצות  המחלה  בסעודיה  ותימן  prefix=כ  "  נורת  אזהרה  "  .  
גם  בשירותים  הוטרינריים  במשרד  החקלאות  ננקטים  צעדים  למקרה  של  הופעת  קדחת  השקע  האפריקאי  בארץ  .  
רשימת  המחלות  החייבות  דיווח  מחולקת  לפרקים  .  
בפרק  "  מחלות  בעלות  חשיבות  בינלאומית  המחייבות  הודעה  מיידית  "  ,  כלולות  בין  היתר  ,  אבעבועות  שחורות  ,  דבר  ,  כולירה  ,  נגיף  האבולה  וקדחת  צהובה  .  
בפרק  אודות  מחלות  "  המחייבות  הודעה  אינדבדואלית  "  ,  מופיעות  ,  בין  השאר  ,  אדמת  ,  צהבת  ,  כלבת  ,  דלקת  כבד  ומחלות  מין  .  
פרק  אחר  מתייחס  למחלות  הכלולות  בתוכנית  החיסונים  של  משרד  הבריאות  .  
