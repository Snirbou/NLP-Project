עדכון  אחרון  -  22:51  01/03/01  הירוקים  חוזרים  העירה  מאת  צפריר  רינת  אלפי  ההתנגדויות  לבנייה  לגובה  בירושלים  מעידות  על  המהפכה  בחברה  להגנת  הטבע  :  הארגון  ,  שבעבר  עסק  בעיקר  בשמירה  על  השטחים  הפתוחים  ,  החל  בשנים  האחרונות  להתמודד  עם  סוגיות  כמו  זיהום  אוויר  ,  בעיות  תחבורה  ובנייה  בערים  ליפשיץ  וגדליזון  (  למטה  )  .  אי  אפשר  לנתק  בין  העיר  לטבע  תצלום  :  אוריאל  סיני  משרדי  הוועדה  המחוזית  לתכנון  ובנייה  בירושלים  הוצפו  לפני  כמה  שבועות  במספר  חסר  תקדים  של  4,000  התנגדויות  לתוכנית  המאפשרת  בנייה  לגובה  בעיר  .  
את  ההתנגדויות  האלה  אירגנה  החברה  להגנת  הטבע  ,  המנהלת  מאבק  חריף  נגד  הבנייה  לגובה  בירושלים  .  
החברה  להגנת  הטבע  עוברת  מהפכה  ,  ואחד  מסימניה  הוא  העיסוק  בעניין  עירוני  מובהק  כמו  האופי  וההיקף  של  הבנייה  לגובה  .  
הארגון  הסביבתי  הגדול  והחשוב  בישראל  זוהה  עד  לאחרונה  בעיקר  עם  שימור  חיות  בר  ,  פרחים  ושטחים  פתוחים  ,  אבל  הוא  נעשה  בהדרגה  ארגון  סביבתי  הפועל  גם  באזורים  עירוניים  .  
על  השינויים  הרבים  בארגון  אחראי  במידה  רבה  המנכ"ל  איתן  גדליזון  ,  שסיים  השבוע  את  תפקידו  לאחר  קדנציה  של  חמש  שנים  .  
מי  שאמור  להמשיך  אותם  וליצור  ארגון  שונה  עוד  יותר  מזה  שהיה  בעבר  הוא  מחליפו  ,  מיקי  ליפשיץ  ,  שניהל  עד  לאחרונה  את  סניף  חיפה  של  הארגון  .  
החברה  להגנת  הטבע  היתה  במשך  שנים  משופעת  ביחידות  משנה  כמו  בתי  ספר  שדה  וסניפים  הפרושים  על  כל  הארץ  .  
על  פי  הגדרתו  של  גדליזון  ,  כל  אחת  מהיחידות  האלה  היתה  בבואה  של  הארגון  כולו  ,  והתנהלו  בהן  מגוון  רחב  של  פעולות  כמו  הדרכת  טיולים  ,  שירותי  אירוח  ומבצעים  לשמירת  הטבע  .  
כל  זה  החל  להשתנות  כאשר  התברר  כי  החברה  שמרה  על  המסורת  שלה  ,  אבל  הסביבה  שהיא  פועלת  בה  עברה  שינויים  מרחיקי  לכת  בהתייחסות  לשמירת  הטבע  ולהרגלי  הפנאי  והטיילות  .  
בתחום  החשוב  ביותר  מבחינת  הארגון  ,  הפעילות  לשמירת  הטבע  ,  גדליזון  וחברי  הנהלה  נוספים  הבינו  שיש  למקצע  את  יחידות  החברה  כדי  שלא  יטפלו  בכמה  עניינים  ביחד  ,  ויש  להפנות  את  כובד  המשקל  של  הפעילות  לבעיות  סביבתיות  מגוונות  .  
כך  אימץ  הגוף  הירוק  הישראלי  תפישה  המקובלת  כבר  שנים  רבות  בעולם  ;  על  פיה  ,  בין  כל  הבעיות  הסביבתיות  יש  קשר  ,  ואי  אפשר  לנתק  ,  למשל  ,  בין  בנייה  עירונית  ,  מערכות  תחבורה  ושימור  שטחים  פתוחים  .  
הבעיות  הסביבתיות  קיימות  בעיקר  באזורים  העירוניים  ,  ולכן  החל  המהלך  הנמצא  כיום  בעיצומו  :  שינוי  ייעודה  של  החברה  להגנת  הטבע  לארגון  סביבתי  הפועל  באינטנסיוויות  באזורים  עירוניים  ומתחיל  לעסוק  גם  בבעיות  כמו  בריאות  הציבור  ,  תחבורה  וזיהום  אוויר  .  
כבר  עתה  פועלים  חמישה  "  בתי  ספר  עירוניים  "  בשלוש  הערים  הגדולות  ,  ברחובות  ובאר  שבע  .  
יש  בהם  פעילות  של  חוגי  סיור  והדרכה  ,  אבל  לא  במתכונת  המסורתית  של  טיולי  טבע  בלבד  .  
"  אם  מנהל  בית  ספר  בחיפה  מבקש  מהסניף  להדריך  טיול  בחוף  ,  נציע  לו  לעסוק  לא  רק  בצומח  או  בחולות  והדגים  "  ,  מסביר  ליפשיץ  .  
"  נרצה  לדבר  גם  על  בעיות  של  זיהום  ים  ועל  שימור  חופים  מול  תוכניות  בנייה  "  .  
האסטרטגיה  החדשה  יצרה  קואליציות  עם  ארגונים  קטנים  יותר  ,  ובעיקר  עם  נציגי  תושבים  .  
המונח  הפופולרי  כיום  בחברה  להגנת  הטבע  הוא  "  עבודה  עם  הקהילה  "  ,  והסניפים  העירוניים  נקראים  עכשיו  "  מרכזים  לפעילות  ציבורית  "  .  
הדבר  בולט  בעיקר  בחיפה  ובירושלים  ,  שפועלים  בהן  ארגונים  רבים  ,  מקצתם  על  בסיס  שכונתי  מובהק  .  
גם  סניפי  החברה  להגנת  הטבע  שותפים  בפעילות  ועושים  זאת  בה  בעת  עם  בתי  ספר  שדה  העירוניים  .  
גדליזון  וליפשיץ  גאים  במיוחד  בהתארגנות  חדשה  הנקראת  "  שומרי  הסביבה  "  .  
מדובר  בהפעלה  מהירה  של  חברים  לפעילות  במסעות  ההסברה  של  הארגון  הסביבתי  ,  בעיקר  לצורך  פעולת  מחאה  .  
כך  מסוגלת  כיום  החברה  להגנת  הטבע  לגייס  בהתראה  קצרה  יחסית  פעילים  למשמרות  מחאה  ,  הפגנות  ,  חלוקת  עלונים  וכל  פעילות  העוסקת  בעניינים  כמו  מאבק  נגד  הרס  החופים  או  מניעת  חוק  העשוי  לפגוע  בסביבה  .  
גם  כאן  יש  חידוש  :  בראשונה  התגייסה  החברה  להגנת  הטבע  לטובת  מפגינים  שהתנגדו  לעבודות  חוקיות  בכביש  חוצה  ישראל  ואף  נעצרו  על  ידי  המשטרה  .  
היו  גורמי  איכות  סביבה  ממוסדים  יותר  שראו  בכך  תהליך  לא  רצוי  של  הקצנה  ירוקה  .  
החיבור  לאוכלוסיות  רחבות  יותר  כולל  גם  קשרים  עם  ארגוני  סטודנטים  ,  אבל  החברה  להגנת  הטבע  עדיין  לא  הצליחה  ליצור  אחיזה  של  ממש  בשכונות  ובערי  פיתוח  ,  וליפשיץ  מודה  כי  הצלחתה  ביישובים  הערביים  קטנה  אף  יותר  .  
עם  זאת  ,  חל  באחרונה  שינוי  מעניין  ,  כאשר  בפעם  הראשונה  צורף  לוועד  המנהל  של  הארגון  חבר  ערבי  ,  עורך  הדין  ג'ובראן  ג'ובראן  .  
גדליזון  וליפשיץ  אומרים  שהמעבר  לפעילות  קהילתית  הוא  החשוב  ביותר  מבחינתם  בגלל  ההשלכות  שיש  לו  על  השגת  מטרות  החברה  בכל  הקשור  לשמירת  טבע  וסביבה  .  
אבל  מבחינה  ארגונית  וכלכלית  ,  נעשו  שינויים  מהפכניים  לא  פחות  .  
הם  התחוללו  בעיקר  במערך  הגדול  של  בתי  הספר  מחוץ  לערים  הגדולות  ,  במקומות  שתושבי  ישראל  עשו  בהם  בעבר  את  היכרותם  המעמיקה  עם  החברה  להגנת  הטבע  .  
גדליזון  אומר  שהצורך  בהתמקצעות  ובהתייעלות  כלכלית  ,  לנוכח  הירידה  בהקצבות  הכספיות  שקיבלה  החברה  להגנת  הטבע  ממשרד  החינוך  ,  חייב  הקמת  מערכת  חדשה  המפרידה  בין  שירותי  האירוח  ושירותי  ההדרכה  .  
מי  שבא  כיום  לבקר  בבית  ספר  שדה  בהר  מירון  או  באילת  ,  יוכל  ללון  בו  כמו  היה  צימר  או  מלון  ולקבל  שירותי  הדרכה  מאחד  מבתי  הספר  המרחביים  שהקימה  החברה  .  
שלא  במפתיע  ,  רוב  בתי  הספר  האלה  ממוקם  בתוך  ערים  .  
גם  הדרכת  הטיולים  עברה  מהפך  .  
"  גילינו  שהסביבה  שאנחנו  פועלים  בה  השתנתה  ואנחנו  עומדים  מול  קהל  עם  טעם  חדש  "  ,  מסביר  גדליזון  .  
"  הלקוחות  שלנו  ,  אם  זה  אנשים  פרטיים  או  מוסדות  חינוכיים  ,  רוצים  כיום  טיולים  עם  אטרקציות  היכולות  לכלול  גם  בילוי  במרכזי  קניות  עירוניים  בסוף  היום  ,  ולפעמים  גם  ויתור  מוחלט  על  הטיול  הרגלי  .  
כיום  אין  דבר  כזה  ,  לחזור  על  אותו  הטיול  או  לבקר  באותו  האזור  ,  אלא  להספיק  הכל  במהירות  ובאופן  חד-פעמי  "  .  
הוראות  הבטיחות  של  המשטרה  בעקבות  אירועי  האינתיפאדה  האחרונה  יצרו  קושי  נוסף  ,  מלבד  פחדיהם  של  הורים  ומורים  להוציא  תלמידים  לטיולים  .  
במשך  חודשים  ארוכים  הפסיקו  אזרחים  ומוסדות  חינוכיים  לטייל  ,  לדעת  גדליזון  בלי  הצדקה  .  
התוצאה  היתה  הפסדים  כלכליים  ניכרים  לחברה  להגנת  הטבע  ,  שהכנסותיה  מתבססות  במידה  רבה  על  פעילויות  אירוח  והדרכה  .  
יחידות  בארגון  נסגרו  prefix=ו  -  80  עובדים  פוטרו  .  
כמו  כן  הופסקה  כמעט  לחלוטין  התיירות  מחו"ל  שאירגנה  החברה  .  
רק  באחרונה  החלה  התאוששות  של  טיולי  ישראלים  .  
"  ייתכן  שאנחנו  רואים  כיום  את  קצו  של  הטיול  השנתי  כמו  שהכרנו  בעבר  "  ,  אומר  גדליזון  .  
"  זה  לא  בהכרח  דבר  רע  .  
פשוט  נצטרך  לפתח  אמצעים  חדשים  כדי  להסביר  את  מה  שפעלנו  בשבילו  תמיד  .  
עם  זאת  ,  גם  היום  עדיין  יש  לנו  מטיילים  רבים  הרוצים  ללכת  ולראות  דברים  .  
יש  גם  החברות  השונות  הרוצות  להוציא  עובדים  לטיולים  בטבע  ,  והם  רוצים  דווקא  פעילות  אתגרית  וטיולים  רגליים  "  .  
השינויים  הרבים  שהתחוללו  בחברה  נתקלו  בביקורת  פנימית  ,  כמו  זו  של  אחד  ממייסדי  הארגון  ,  prefix=ה token=פרופ'  אמוץ  זהבי  ,  בין  הזואולוגים  הבולטים  בישראל  ,  המקיים  שנים  רבות  פעולות  מחקר  וחינוך  בבית  ספר  שדה  חצבה  שבערבה  .  
זהבי  סבור  שיהיה  זה  משגה  לוותר  על  הפעילות  לשמירת  הטבע  ,  שנעשתה  עד  היום  בתוך  בית  ספר  שדה  מחוץ  לעיר  עם  פעילויות  אכסון  ,  והוא  מנסה  לשמור  על  המתכונת  המקורית  של  בית  ספר  שדה  בחצבה  .  
"  יש  כאן  פגיעה  בתפישה  מרכזית  שעל  פיה  ,  כדי  לשמור  על  הטבע  צריך  להיות  קרובים  אליו  ולהכיר  אותו  היטב  "  ,  הוא  אומר  .  
"  בתי  ספר  שדה  התבססו  על  אנשים  שהכירו  את  השטח  לפרטי  פרטים  וחיו  אותו  "  ,  מוסיף  זהבי  .  
"  זה  מצב  שחייב  להמשיך  ולהתקיים  תוך  כדי  שיתוף  פעולה  עם  גורמים  נוספים  וחוקרים  מהאקדמיה  .  
אי  אפשר  לנהל  את  הפעילות  לשמירת  טבע  ממשרדים  בערים  "  .  
זהבי  טוען  שאפשר  לנהל  את  בתי  ספר  שדה  טוב  יותר  ,  ואז  לא  יהיה  כל  צורך  כלכלי  לסגור  אותם  .  
יהיה  להם  יתרון  יחסי  על  כל  מוסד  אחר  של  החברה  מאחר  שיהיו  בהם  כוחות  ההדרכה  הטובים  ביותר  .  
הוא  אומר  ששימור  בתי  ספר  שדה  אינו  צריך  לבוא  על  חשבון  הרחבת  הפעילות  בעיר  ,  שהיא  חשובה  ביותר  והוא  מצדד  בה  .  
גם  אם  יצליחו  אנשים  כמו  זהבי  לשמור  על  המשך  הפעילות  של  כמה  בתי  ספר  שדה  ,  המהפך  שגדליזון  החל  בו  כבר  הושלם  במידה  רבה  .  
אנשי  החברה  להגנת  הטבע  נראים  יותר  ויותר  במשרדי  עיריות  גדולות  כשהם  מתווכחים  עם  מהנדסים  ומתכננים  על  מיקום  של  קו  חשמל  או  על  תוכנית  להקמת  מגדל  דירות  יוקרתי  על  חוף  הים  .  
הם  אפילו  מתכוונים  להיות  מעורבים  עם  ארגונים  ציבוריים  נוספים  בהכנת  תוכניות  מתאר  עירוניות  .  
אולי  יש  משהו  סמלי  בכך  שאחד  המאבקים  שניהלה  החברה  באחרונה  היה  דווקא  על  דו  -  קיום  בין  העיר  לטבע  ,  דו  -  קיום  שיאפשר  לירושלים  להתפתח  ולאוכלוסיית  הצבאים  החיה  בה  להמשיך  ולחיות  .  
