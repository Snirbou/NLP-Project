עדכון  אחרון  -  01:14  06/03/01  תקציב  המדינה  /  הסיעות  בקואליציה  רוצות  עוד  1.5  מיליארד  שקל  ,  הליכוד  מוכן  לחלק  חצי  מיליארד  בליכוד  בונים  על  החשש  מפיזור  הכנסת  מאת  צבי  זרחיה  בהצבעה  בקריאה  ראשונה  במליאת  הכנסת  על  הצעת  תקציב  המדינה  prefix=ל  -  ,  2001  שתתקיים  מחר  בבוקר  ,  צפוי  רוב  גדול  שיורכב  מהסיעות  שירכיבו  את  הקואליציה  החדשה  .  
ואולם  עד  להצבעה  בקריאה  שנייה  ושלישית  על  התקציב  ,  העתידה  להתקיים  prefix=ב  -  29  במארס  ,  מצפה  לשר  האוצר  מו"מ  מתיש  עם  סיעות  הקואליציה  .  
הצטרפותן  לקואליציה  אינה  מבטיחה  את  תמיכתן  האוטומטית  של  סיעות  אלה  בהצבעה  על  התקציב  בקריאה  השנייה  והשלישית  .  
הן  רוצות  להוכיח  לבוחריהן  כי  השיגו  עבורם  הישגים  במסגרת  דיוני  התקציב  ,  והן  דורשות  משר  האוצר  לספק  את  הסחורה  .  
בימים  האחרונים  התחילה  ההתרוצצות  במסדרונות  הכנסת  ,  והסיעות  התחילו  להגיש  את  תביעותיהן  התקציביות  כתנאי  לתמיכתן  בתקציב  בהצבעות  המכריעות  .  
בסך  הכל  מעוניינות  הסיעות  לחלק  1.8-1.5  מיליארד  שקל  בשנה  מהתקציב  לפי  ראות  עיניהן  .  
היקף  התביעות  עשוי  עוד  לעלות  עם  התקרבות  מועד  ההצבעה  .  
אתמול  טילפן  ח"כ  צבי  הנדל  (  האיחוד  הלאומי  -  ישראל  ביתנו  )  לראש  הממשלה  הנבחר  ,  אריאל  שרון  ,  וקבל  :  "  יש  לנו  דרישות  תקציביות  .  
מאחר  שאין  לפי  שעה  שר  אוצר  ,  איננו  יכולים  להעלות  אותן  בפניו  ,  ובעצם  אנו  מדברים  עם  הקיר  "  .  
הנדל  התריע  כי  "  אם  תביעותינו  ייענו  בשלילה  ,  ניאלץ  להצביע  נגד  התקציב  "  .  
ממורמר  אחר  ,  ח"כ  נחום  לנגנטל  (  מפד"ל  )  ,  ניסה  את  מזלו  אצל  ח"כ  סילבן  שלום  (  ליכוד  )  המוזכר  כמועמד  המוביל  לקבלת  תיק  האוצר  .  
לנגנטל  טילפן  אליו  וביקש  את  התחייבותו  לקיים  דיון  רציני  בתביעות  הסיעות  בין  ההצבעה  על  התקציב  בקריאה  ראשונה  לבין  ההצבעה  בקריאה  שנייה  ושלישית  ,  דיון  שבמסגרתו  ניתן  יהיה  להכניס  שינויים  בהצעת  התקציב  המקורית  .  
שלום  סירב  להעניק  התחייבות  כלשהי  ,  ולנגנטל  הבהיר  :  "  חומה  של  אטימות  לא  תוכל  להגן  על  הממשלה  "  .  
בתגובה  לשיחה  עם  שלום  כינס  אתמול  לנגנטל  ישיבה  של  נציגי  סיעתו  ,  ש"ס  ,  יהדות  התורה  והאיחוד  הלאומי  ,  שבה  הושמעו  קובלנות  על  התקציב  שהכין  אברהם  שוחט  ושאותו  יגישו  להצבעה  שוחט  ,  ח"כ  ראובן  ריבלין  ושלום  .  
לנגנטל  תבע  לבטל  קיצוצים  ופגיעות  תקציביות  בסעיפי  מוסדות  החינוך  הציוניים  -  דתיים  ,  ישיבות  ההסדר  והמכינות  הקדם  צבאיות  ,  וכן  לבטל  את  הקיצוץ  הדרסטי  ,  כדבריו  ,  בתקציב  החטיבה  להתיישבות  של  הסוכנות  היהודית  .  
מדובר  בתקציב  המועבר  להקמה  ולעיבוי  של  יישובים  בשטחים  .  
בעמדה  זו  תומך  גם  ח"כ  הנדל  ,  שהודיע  כי  ייאבק  גם  על  הקצאת  prefix=כ  -  -  100  200  מיליון  שקל  להקמת  כבישים  עוקפים  בשטחים  ועל  הקצאת  משאבים  גבוהה  להקמת  יחידות  דיור  ציבורי  לנזקקים  .  
זאת  ועוד  ,  המפלגות  החרדיות  יהדות  התורה  וש"ס  תובעות  להכניס  לבסיס  ספר  התקציב  את  כל  ההקצבות  המיועדות  למוסדות  דת  .  
צעד  זה  ,  אם  יתבצע  ,  ימנע  מהן  את  ההתחננות  השנתית  בפני  שר  האוצר  ,  בבקשה  שיעביר  ליעדם  את  הכספים  המגיעים  למוסדות  .  
במשרד  האוצר  מעריכים  כי  תביעה  זו  ספק  אם  תתקבל  ,  מאחר  שהיא  תשמוט  את  הקלף  שבאמצעותו  מנסה  מדי  שנה  שר  האוצר  לגייס  את  תמיכת  הסיעות  האלה  בתקציב  .  
כמו  כן  מבקשת  ש"ס  לסייע  לנזקקים  המטופלים  על  ידי  משרד  העבודה  ,  וגם  ,  כמובן  ,  לחולים  הנזקקים  לשירותי  הבריאות  .  
בסיעה  אומרים  כי  ליו"ר  המפלגה  קשרים  טובים  עם  ח"כ  שלום  ,  ולפיכך  הם  בטוחים  כי  ניתן  יהיה  להגיע  להבנות  עם  שר  האוצר  החדש  .  
אלא  שבש"ס  חוששים  כי  הפקידות  המקצועית  במשרד  האוצר  עלולה  לקלקל  את  שלום  ,  להפוך  אותו  לאנטי  -  חברתי  ולשכנע  אותו  שלא  להגדיל  את  המשאבים  החברתיים  .  
בליכוד  לא  מתרגשים  מאיומי  הסיעות  להצביע  נגד  התקציב  בקריאה  השנייה  והשלישית  ,  שכן  אי  אישורו  עד  לסוף  מארס  2001  יגרום  לפיזור  הכנסת  .  
הם  מעריכים  שנציגי  הסיעות  שנאבקו  במו"מ  הקואליציוני  לקבל  תיקים  בממשלה  לא  יוותרו  בסוף  החודש  על  הוולבו  והשררה  רק  משום  שתביעה  תקציבית  כלשהי  שלהן  לא  נעתרה  במלואה  .  
בכל  זאת  ,  כדי  לרצות  את  הסיעות  ,  יכניס  שר  האוצר  החדש  שינויים  בתקציב  בהיקף  של  כחצי  מיליארד  שקל  בהתאם  לתביעותיהן  ,  כנהוג  בשנים  האחרונות  ,  ובא  לתקציב  גואל  .  
