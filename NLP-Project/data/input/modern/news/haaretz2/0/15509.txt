עדכון  אחרון  -  01:40  06/03/01  שווי  שוק  ממשלה  עם  28  שרים  מאת  גיא  רולניק  כאשר  ארה"ב  בחרה  לפני  חודשיים  על  חודם  של  כמה  אלפי  קולות  את  ג'ורג'  בוש  הבן  לנשיא  גיחכו  ותמהו  רבים  גם  בישראל  ,  כיצד  קורה  שהאמריקאים  בחרו  להם  נשיא  שנראה  מעט  רפה  שכל  .  
האם  האיש  הזה  -  שאומרים  עליו  שהוא  עובד  6  שעות  ביום  ומקפיד  לנוח  בצהריים  -  יכול  לנהל  את  המדינה  הגדולה  בעולם  ?  
ואולם  ,  לאחר  שבוש  הרכיב  את  הממשלה  שלו  ואנחנו  הרכבנו  את  שלנו  ,  לא  נותר  אלא  להביט  בנעשה  בארה"ב  ולקנא  .  
משום  שכשמסתכלים  על  גודלה  ,  הרכבה  ואופייה  של  ממשלת  ישראל  בשנת  2001  אי  אפשר  שלא  להרגיש  החמצה  ,  אכזבה  ותימהון  .  
אומרים  שהמשק  השתנה  ,  שהעולם  השתנה  ,  שהטכנולוגיה  משנה  את  עולם  העסקים  .  
איפה  זה  בדיוק  בא  לידי  ביטוי  בדירקטוריון  של  החברה  הישראלית  הגדולה  מכולן  -  מדינת  ישראל  .  
אנחנו  מביטים  prefix=ב  -  28  הפרצופים  של  השרים  שימונו  בשבוע  הבא  ,  בתארים  שלהם  ,  ברקורד  שלהם  ,  בשאיפות  שלהם  -  ואנחנו  מבינים  שצריך  להנמיך  ,  להנמיך  מאוד  את  הציפיות  .  
גודלה  של  הממשלה  מבטא  את  הכל  :  28  שרים  לא  מבטאים  את  רצון  העם  prefix=ב  "  אחדות  "  ,  אלא  בעיקר  את  הצורך  לסדר  לכולם  ג'ובים  .  
כשמנפחים  את  הממשלה  prefix=ל  -  28  חברים  ,  אין  שום  סיבה  לצפות  שמישהו  במנגנון  הסקטור  הציבורי  ידאג  למשלמי  המיסים  .  
המסר  הוא  ברור  -  אנחנו  כאן  בשביל  עצמנו  .  
ממשלה  עם  28  שרים  משדרת  לכל  חלקי  הסקטור  הציבורי  כי  שם  המשחק  הוא  לדאוג  לעצמך  ,  למקורביך  ,  לעמותותיך  ולחבריך  .  
מאחורי  כל  שר  יש  את  הסקטור  החביב  עליו  ,  העמותה  לה  הוא  קשור  ומאות  חברים  וידידים  להם  הוא  ידאג  עכשיו  לג'ובים  ,  אישורים  ,  קרקעות  ותקנים  .  
ממשלה  עם  28  שרים  משרישה  את  אווירת  הציניות  בכל  הסקטור  הציבורי  ובמדינה  כולה  :  הרי  כולם  יודעים  שהשרים  מיותרים  ,  כולם  יודעים  שמנפחים  את  המנגנון  כדי  לדאוג  לפוליטיקאים  ,  כולם  יודעים  שחלקם  באים  אל  שולחן  הממשלה  רק  כדי  לדאוג  לחבריהם  .  
ממשלה  עם  28  שרים  משדרת  לכל  הסקטור  הציבורי  כי  כספי  משלם  המיסים  הם  הפקר  .  
כיצד  אפשר  להוביל  את  המהלכים  הנדרשים  של  קיצוצים  ,  התייעלות  או  רפורמות  במשק  כשבראש  הפירמידה  יש  מנגנון  ניהול  מסואב  ומגוחך  ?  
ממשלה  עם  28  שרים  לא  יכולה  לקבל  החלטות  ;  כבר  לפני  חמישים  שנה  ,  בימים  הראשונים  של  חקר  המינהל  הציבורי  וניהול  של  ארגונים  ,  נקבע  כי  גופי  ניהול  כה  גדולים  אינם  מסוגלים  לקיים  תהליך  של  קבלת  החלטות  .  
המקסימום  שאפשר  לעשות  על  שולחן  של  28  איש  הוא  לאכול  טוב  או  לשיר  בציבור  -  לנהל  אי  אפשר  .  
ממשלה  עם  28  שרים  ,  שעשרה  מהם  מיותרים  בעליל  :  מי  צריך  את  רענן  כהן  ,  סאלח  טריף  ,  דוד  לוי  ,  עוזי  לנדאו  ,  דני  נווה  ,  אלי  סויסה  או  ניסים  דהן  סביב  שולחן  הממשלה  ?  
לא  רק  שהשרים  בלי  תיק  מיותרים  ,  לא  רק  שהשרים  למשרדים  חדשים  שהומצאו  בשנים  האחרונות  מיותרים  -  גם  חלק  מהמשרדים  הקיימים  ,  כמו  התמ"ס  ,  התיירות  או  התקשורת  מיותרים  -  הם  צריכים  להיות  מחלקה  במשרד  האוצר  או  רשות  ציבורית  קומפקטית  .  
ממשלה  עם  28  שרים  לא  תוכל  להתמודד  עם  המיתון  המתרגש  על  המשק  -  לא  תוכל  להחליט  ,  לא  תוכל  לקצץ  ,  לא  תוכל  להוריד  נטל  מס  ,  לא  תוכל  לבצע  שינוי  מהותי  בהרכב  התקציב  ,  לא  תוכל  לעודד  צמיחה  ועצם  כינונה  לא  ייטע  אופטימיות  בסקטור  העסקי  .  
הבום  הגדול  בהיי  -  טק  prefix=ב  -  2000  יצר  אשליה  כאילו  המשק  הישראלי  צומח  למרות  המחדלים  של  הממשלה  .  
אבל  כשקטר  ההיי  -  טק  מוריד  הילוך  -  אנחנו  נשארים  עם  הכוחות  הפנימיים  של  המשק  ,  ובעיקר  עם  הממשלה  שעדיין  נוגסת  במחצית  מהפעילות  הכלכלית  ומעורבת  בכל  .  
28  שרים  סביב  שולחן  הממשלה  הם  סימן  מבשר  רעות  לסוג  השלטון  שצפוי  לנו  בשנים  הקרובות  .  
שלטון  שלא  יוכל  להביא  מפנה  במדיניות  הכלכלית  ;  שלטון  שמתעלם  מכך  שהעולם  משתנה  ,  שלטון  שמשלמי  המיסים  לא  מעניינים  אותו  .  
ממשלה  כזאת  משאירה  את  גורלו  של  המשק  הישראלי  הצועד  לקראת  מיתון  בידי  הממשל  האמריקאי  .  
בהעדר  כל  יכולת  של  השלטון  הישראלי  להניע  את  המשק  -  הפרמטר  היחיד  שישפיע  לטוב  או  לרע  על  סיכויי  הצמיחה  בישראל  הוא  הכלכלה  האמריקאית  בכלל  ,  ווול  סטריט  ושוק  ההון  האמריקאי  בפרט  .  
עד  לפני  חצי  שנה  -  זאת  היתה  נחמה  די  גדולה  -  הכלכלה  האמריקאית  רתחה  ,  מיליארדים  של  דולרים  נשפכו  ,  הגלובליזציה  נטעה  אופטימיות  במשק  וההיי  -  טק  דחף  קדימה  חלקים  גדולים  מהמשק  .  
אבל  ,  כשהקטר  האמריקאי  עוצר  מלכת  ,  אנחנו  נשארים  תקועים  עם  חבורת  ציניקנים  ,  בלי  יעד  ,  בלי  כיוון  ,  בלי  חזון  ובלי  שום  דבר  מגבש  -  וזה  די  מייאש  .  
