עדכון  אחרון  -  02:29  05/03/01  חקירה  לזיהוי  תוקפי  הערבים  בנתניה  מאת  עמית  בן  -  ארויה  אזרחים  שהיו  באזור  הפיגוע  היכו  תקפו  אתמול  מספר  פלשתינאים  ששהו  בסמוך  .  
אירוע  התקיפה  החמור  ביותר  אירע  בשוק  ברחוב  שוהם  .  
סאלח  בסאם  ,  פלשתינאי  תושב  עקרבה  שבגדה  ,  השוהה  באופן  בלתי  חוקי  בישראל  ,  רץ  לאחר  הפיגוע  במורד  הרחוב  ,  ומיד  החלו  15  -  10  אנשים  במרדף  אחריו  .  
אחד  מהם  הכשיל  אותו  והוא  נפל  ארצה  .  
"  ראיתי  אותו  שוכב  על  הכביש  ואנשים  בועטים  לו  בראש  ומכים  בו  בקרשים  "  ,  אמר  עד  ראייה  ,  "  לא  שמעתי  אף  אחד  שאומר  להפסיק  "  .  
במהלך  הכאת  הערבי  ,  צעק  הקהל  שמסביב  "  מוות  לערבים  "  .  
לאחר  כמה  דקות  הרחיקה  המשטרה  את  המכים  מבסאם  ,  והפצוע  הועבר  לטיפול  בבית  חולים  .  
לדברי  עדי  ראייה  ,  אם  המשטרה  לא  היתה  מתערבת  היתה  ההתעללות  נמשכת  .  
בסאם  נמצא  למעשה  במעצר  ,  מכיוון  שנראה  רץ  ממקום  הפיגוע  ובשל  עובדת  שהותו  הבלתי  חוקית  בישראל  .  
בבית  החולים  הוצבה  עליו  שמירה  .  
רק  אדם  אחד  נעצר  בחשד  למעורבות  בתקיפה  .  
זאת  ,  למרות  שרבים  מהסוחרים  בשוק  ,  שהיו  עדי  ראייה  ,  יודעים  את  זהות  חלק  מהתוקפים  .  
משטרת  נתניה  הודיעה  כי  נפתחה  חקירה  בנוגע  לתקיפה  .  
במהלך  היום  התקיימו  במקום  הפיגוע  הפגנות  ,  והונפו  שלטים  הקוראים  לנקמה  .  
