עדכון  אחרון  -  23:19  04/03/01  לא  רשות  שידור  שלישית  אלא  רשות  תקשורת  לאומית  "  קול  האמת  "  ,  98  '  .  מצב  הביניים  גרוע  מכל  תצלום  :  אלכס  ליבק  דרישתה  של  ש"ס  ,  במסגרת  המשא  ומתן  הקואליציוני  ,  להקים  רשות  שידור  שלישית  בשביל  תחנות  הרדיו  הלא  חוקיות  שבחסותה  ,  חושפת  את  המבנה  המעוות  של  מבנה  הממשל  בישראל  בתחום  התקשורת  .  
את  הרעיון  להקים  רשות  שידור  סקטורלית  יש  לפסול  מאחר  שהוא  יגביר  את  האפליה  המובנית  בין  סקטורים  במדינה  ,  יעמיק  את  השסעים  הפוליטיים  -  החברתיים  בה  ,  ויאיץ  את  התרופפות  לכידותה  .  
אולם  יש  לשבח  את  ש"ס  על  שהיא  מכירה  במצב  האנומלי  שבו  נתונות  התחנות  המזוהות  עמה  ועל  שאיפתה  להסדיר  את  הבעיה  המתמשכת  .  
קיומן  של  תחנות  שידור  מחוץ  לחוק  במשך  שנים  רבות  הוא  תעודת  עניות  לחברה  הישראלית  ואות  לתפקודה  הלקוי  של  הממשלה  בתחום  זה  .  
מזמן  היה  צריך  לבחור  באחת  משתי  דרכים  :  או  להפסיק  את  פעילותן  של  התחנות  הפיראטיות  או  להכיר  בכך  שעצם  קיומן  מצביע  על  צורך  ציבורי  ,  ולא  בהכרח  מגונה  .  
ואם  כך  ,  היה  צריך  למצוא  דרך  לאפשר  מענה  לצורך  זה  במסגרת  החוק  .  
מצב  הביניים  גרוע  מכל  ,  מכיוון  שהוא  נותן  לגיטימציה  דה  -  פקטו  לפעילות  לא  חוקית  בראש  חוצות  ומחנך  בפועל  את  עשרות  אלפי  המאזינים  של  תחנות  אלה  לזלזל  בשמירת  החוק  .  
יתר  על  כן  ,  שידור  זה  פוגע  בתחנות  השומרות  חוק  ,  והוא  בגדר  מפגע  בטיחותי  .  
הוא  מטשטש  את  ההבחנה  בין  שידור  "  תמים  "  ,  החוטא  "  רק  "  בעשייה  בלא  רישיון  ,  לבין  שידור  עוין  ועברייני  במהותו  .  
הממשל  הישראלי  לא  פתר  עד  היום  את  הבעיה  ,  והדבר  נזקף  לחובת  המערכת  הפוליטית  לדורותיה  ,  המעדיפה  לטמון  את  הראש  בחול  ולהתרחק  מסוגיה  זו  .  
אולם  זו  אינה  הסיבה  היחידה  לכך  .  
אילו  היה  הממשל  הישראלי  ערוך  נכונה  בתחום  התקשורת  ,  כבר  היה  פועל  למציאת  פתרון  לבעיה  זו  ,  כמו  לאחרות  ,  לא  פחות  חשובות  .  
סמכויות  הממשלה  בתחום  התקשורת  מפוצלות  בין  רשויות  ומשרדים  שונים  ,  ואחריות  כוללת  אין  בידי  איש  .  
כך  קל  לבעיות  לחמוק  מפתרון  .  
המחיר  שמשלמים  האזרחים  ,  החברה  והמשק  הישראליים  בשל  מצב  זה  הוא  גבוה  ,  וקיומן  הממושך  של  תחנות  הרדיו  הפיראטיות  הוא  רק  דוגמה  אחת  .  
בשל  סיבות  אלה  ואחרות  ,  הוצע  זה  כבר  להקים  רשות  תקשורת  בנוסח  FCC  האמריקאית  ,  או  רשויות  דומות  במדינות  מפותחות  אחרות  ,  אך  מימוש  הרעיון  מתמהמה  .  
לכן  לא  די  לדחות  את  דרישתה  של  ש"ס  להקים  רשות  תקשורת  שלישית  ,  אלא  יש  לנצל  את  העיתוי  של  הקמת  ממשלה  חדשה  לצורך  החלטה  ממלכתית  מקצועית  על  הקמת  רשות  תקשורת  לאומית  .  
לרשות  כזאת  יוקנו  אחריות  כוללת  וסמכויות  מתאימות  ,  והיא  תפעל  באופן  מקצועי  ובלתי  תלוי  .  
בהיותה  כזאת  ,  חזקה  עליה  שתמצא  גם  פתרון  לסוגיית  השידור  שמחוץ  לחוק  בישראל  .  
