עדכון  אחרון  -  00:35  08/03/01  מדינה  ושותפה  מאת  אילון  יעבץ  הכתרים  והסגר  יביאו  לאלימות  משתוללת  ,  ללא  כתובת  פלשתינית  להידבר  עמה  הקבינט  הפלשתיני  .  
לא  הכריז  על  עזיבת  דרך  השלום  תצלום  :  אי  -  פי  כדור  השלג  הקורא  למוטט  את  הרשות  הפלשתינית  מתגלגל  בקול  רעם  במסדרונות  מוסדות  הביטחון  של  מדינת  ישראל  .  
למעשה  ,  תהליך  הקריסה  של  הרשות  נמצא  בשלבים  מתקדמים  ,  בגלל  מדיניות  היד  הקשה  הישראלית  .  
בשטח  פונים  הפלשתינאים  יותר  ויותר  לרשויות  הישראליות  ולגורמים  מן  השמאל  בבקשות  סיוע  ,  לנוכח  המגבלות  המוטלות  על  פעילותה  האזרחית  של  הרשות  .  
הן  השליטה  ,  והן  חוסר  השליטה  ,  מועברים  בהדרגה  מאחריות  הרשות  לאחריותה  של  ישראל  .  
עם  זאת  ,  הכיבוש  הזוחל  אל  השטחים  הפלשתיניים  עלול  להתגלות  כטעות  ביטחונית  אסטרטגית  ,  ואנו  עלולים  למצוא  את  עצמנו  מתגעגעים  לימי  "  הרשות  הטרוריסטית  "  .  
כדי  להבין  את  חשיבות  קיומה  של  רשות  פלשתינית  לביטחון  ישראל  כדאי  להיזכר  מדוע  טורחת  ישראל  ,  זה  שנים  ,  לסייע  לרשות  בתהליך  בניית  מוסדותיה  .  
הסיבה  אינה  אלטרואיזם  לשמו  .  
אחרי  עשורים  של  כיבוש  עם  אחר  הבנו  ,  כי  כדי  להסיר  מעלינו  את  הקללה  הזאת  עלינו  לעודד  את  שכנינו  הפלשתינאים  לטפל  בענייניהם  ולהפרידם  ממדינת  היהודים  .  
אלא  שכדי  לבנות  מערכת  יחסים  תקינה  בין  שתי  תנועות  לאומיות  שכנות  נדרש  צד  שכנגד  .  
לפיכך  ,  במסגרת  הסכמי  השלום  הוקמה  רשות  פלשתינית  שלטת  ,  שתישא  באחריות  למימוש  הסדרי  שלום  .  
כיום  נדמה  שכל  מאמצינו  היו  לשווא  .  
הרשות  אינה  נוהגת  כמדינה  מתוקנת  ,  אלא  מדרבנת  ,  או  לכל  הפחות  אינה  מונעת  ,  פעולות  אלימות  נגד  ישראל  .  
אולם  יתרונות  קיומה  עדיין  רבים  .  
קיומו  של  היריב  הבעייתי  עדיף  מהאפשרות  שאלימות  כאוטית  תשתולל  ,  בלא  כתובת  פלשתינית  שעמה  אפשר  להידבר  .  
בהעדר  הייררכיה  שלטונית  ברורה  ,  הנשענת  על  תשתיות  ארגוניות  ופיסיות  ,  יתקשו  גם  גורמי  הצבא  להגדיר  מטרות  שאותן  ניתן  להכריע  במערכה  .  
זאת  ועוד  ,  עם  התמוטטות  הרשות  עלולה  להתנפץ  גם  תקוות  הפלשתינאים  להקים  מדינה  באמצעים  מדיניים  ,  והאלימות  רק  תגבר  .  
משום  מה  ,  כוחות  הביטחון  הישראליים  מתקשים  לראות  את  ההשלכות  האסטרטגיות  של  הכתרים  והסגר  ,  המביאים  לכך  שאנו  מחזקים  כמו  ידינו  את  מגמת  עלייתם  של  אדוני  מלחמה  ,  השולטים  במובלעות  באמצעות  כנופיות  חמושות  .  
בעתיד  הלא  רחוק  ,  כאשר  היריב  יתפצל  לתנועות  טרור  וגרילה  רבות  ,  שיפעילו  אלימות  בלא  אחריות  ממסדית  וייטמעו  בסביבתן  האזרחית  ,  נתקשה  להביא  ליציבות  אף  יותר  מאשר  היום  .  
הסכנה  של  התלקחות  מלחמה  אזורית  ,  החשש  שתיכפה  על  ישראל  נוכחות  בינלאומית  ,  והאיום  שינבע  מהתחוללות  האלימות  הפלשתינית  במשך  שנים  רבות  ,  בלא  שליטה  ,  צריכים  להיות  מועמדים  מול  האתגר  שבעיצוב  מדיניותה  של  הרשות  הפלשתינית  .  
רשות  זו  ,  שמעולם  לא  הכריזה  על  עזיבת  דרך  השלום  כאסטרטגיה  המרכזית  ,  עוד  עשויה  להיהפך  לשותפה  ראויה  .  
למעשה  ,  ככל  שהמבנה  הממסדי  הפלשתיני  ידמה  למדינה  ,  כך  תגבר  אחריות  הפלשתינאים  לצעדיהם  ולמשאביהם  .  
על  ישראל  לפעול  להבניית  הרשות  הפלשתינית  באופן  שיהלום  את  האינטרסים  הישראליים  .  
יש  לסייע  לפלשתינאים  בכל  צעד  המחזק  את  נטייתם  "  מערבה  "  :  כינון  ממשל  תקין  ,  כלכלה  מתקדמת  ,  דמוקרטיה  ליברלית  ויחסי  שכנות  טובה  עמנו  .  
הקמת  מוסדות  ביורוקרטיים  מודרניים  בשטחים  הפלשתיניים  תצריך  סיוע  בינלאומי  ,  שיותנה  בליווי  צמוד  של  מומחים  זרים  ובאימונים  משותפים  עם  דרגים  מקבילים  במדינות  מפותחות  .  
יש  להקים  מוקדי  אינטרסים  משותפים  לאורך  גבולות  ישראל  ,  בדומה  לאלה  הקיימים  בגבול  רצועת  עזה  .  
מעבר  לגישה  החד  -  ממדית  הכוחנית  ,  יהיה  עלינו  לפתח  גם  גישה  אופרטיווית  רב  -  ממדית  ,  שתיצור  תמריצים  לדבקים  בדרך  השלום  ובעיצוב  חזון  משותף  שיעוגן  בבוא  היום  בהסכמי  שלום  .  
הגדרת  הפלשתינאים  כפרטנר  לשלום  ,  או  כיריב  קשוח  ואכזרי  ,  תלויה  במידה  רבה  במדיניותה  של  ישראל  .  
מתוך  עמדה  של  עוצמה  עלינו  לנקוט  צעדים  שיכוונו  את  הפלשתינאים  לנתיב  של  תקווה  והדדיות  .  
מיטוט  הרשות  ,  גירוש  מנהיגיה  וכיבוש  שטחי  A  מחדש  בוודאי  לא  יחזקו  את  הנטייה  הפלשתינית  לבחור  בנתיב  השלום  .  
הכותב  הוא  מוסמך  לתואר  שני  מטעם  התוכנית  ללימודי  ביטחון  באוניברסיטת  תל  אביב  
