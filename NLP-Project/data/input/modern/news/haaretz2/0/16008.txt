עדכון  אחרון  -  02:59  07/03/01  דורון  רוזנבלום  לילה  חדש  הפציע  להצגתן  ולהשבעתן  של  ממשלות  ישראל  -  גם  אלה  שהתבררו  בדיעבד  ככושלות  וכאסוניות  ביותר  -  התלווה  מאז  ומתמיד  רטט  ציפייה  אופטימי  :  אם  לא  מול  עצם  הלא  נודע  שבראש  ממשלה  חדש  (  כבמקרה  של  נתניהו  וברק  )  -  כי  אז  מהתקווה  לריענון  הליהוק  הממשלתי  ,  למצוינות  הלא  נודעת  של  שרים  חדשים  ,  דמויות  חדשות  ,  זמירות  חדשות  ;  אם  לא  אופוריה  נוכח  דרך  חדשה  ובשורת  חזון  מפורשת  (  "  שחר  חדש  הפציע  "  ,  "  נמשיך  את  דרכך  ,  יצחק  "  ,  "  נהפוך  כל  אבן  בדרך  לשלום  "  )  -  כי  אז  לפחות  אופטימיות  מה  עם  ציפייה  ליצירתיות  בונה  ,  לריפוי  ,  לשיכוך  .  
בקיצור  :  ביום  החגיגי  שבו  מושבעת  ממשלה  חדשה  בישראל  ,  בדרך  כלל  האינטואציה  מקווה  לטוב  גם  אם  הניתוח  השכלתני  חוזה  שחורות  .  
ממשלת  שרון  ,  היוצאת  היום  לדרכה  ,  היא  יוצאת  דופן  מבחינה  זו  ,  בהיותה  בעיקר  ברירת  מחדל  של  ייאוש  -  גם  רגשית  ,  גם  שכלתנית  :  ייאוש  מהשלום  ,  ייאוש  מהמצב  הביטחוני  ,  ייאוש  מהמצב  המדיני  ,  ייאוש  משינוי  ,  ייאוש  מהיצירתיות  עצמה  .  
מעולם  לא  הוקמה  אצלנו  ממשלה  בנסיבות  מוזרות  ופסימיות  כאלה  :  האג'נדה  שלה  סמויה  לחלוטין  מן  העין  .  
כל  דמויותיה  ממוחזרות  .  
ראש  הממשלה  עצמו  נראה  כמו  קיטבג  שהורד  מהבוידם  ,  מאובק  כולו  ממלחמות  נושנות  ואיומות  .  
החידוש  המסעיר  היחיד  בממשלה  זו  הוא  בכך  ,  שהיא  שאינה  מבטיחה  דבר  ואינה  מבשרת  דבר  ,  מלבד  "  החזרת  הביטחון  "  .  
אך  האם  -  גם  בעבר  הרחוק  ביותר  -  יש  "  ביטחון  "  לחזור  אליו  ?  
ראש  הממשלה  היוצא  ,  אהוד  ברק  ,  שבישר  רק  לפני  פחות  משנתיים  כי  "  שחר  חדש  הפציע  "  ,  השאיר  אחריו  את  תהליך  השלום  כמו  רופא  כירורג  שיצא  מהניתוח  כשידיו  מורמות  בהשלמה  ,  כאשר  המוניטור  מעיד  על  מוות  קליני  של  הפציינט  .  
אריאל  שרון  נכנס  לזירת  הניתוח  -  כשם  שנכנס  בעבר  לכמה  מתהליכי  השלום  -  לא  ככירורג  נוסף  ,  אלא  כמו  פתולוג  :  ככזה  ,  מה  הוא  כבר  יכול  להבטיח  ?  
שיקים  לתחייה  את  המנוח  ?  
מה  הוא  כבר  יכול  לבשר  :  prefix=ש  "  לילה  חדש  הפציע  "  ?  
ועם  זאת  ,  שלוש  נחמות  קטנות  ,  כמעט  פרוורטיות  ,  בכל  זאת  מתלוות  להצגת  הממשלה  היום  :  הראשונה  (  המשותפת  כמעט  לכל  השחקנים  הפוליטיים  )  היא  שראש  הממשלה  לפחות  אינו  נתניהו  .  
לא  שוב  ,  לפחות  לא  לפי  שעה  ;  שהרי  בצל  הפחד  מדמות  זו  התנהלה  בשנה  האחרונה  כל  הפארסה  הפוליטית  שהביאה  אותנו  אל  היום  הזה  .  
הנחמה  השנייה  היא  ,  שבניגוד  מרענן  (  מרענן  ?  
נכון  יותר  לומר  :  מיושן  )  לשני  קודמיו  ,  שרון  לפחות  נתפס  כדמות  ממשית  ,  הנטועה  בקרקע  לטוב  ולרע  .  
הנחמה  -  פורתא  השלישית  היא  כמעט  מאגית  :  שיקרה  ההיפך  מהמובן  מאליו  ומהצפוי  מראש  .  
משמע  ,  שאם  קודמיו  של  שרון  היוו  בתחילה  חידוש  מרטיט  ,  דיברו  גבוהה  גבוהה  ,  הבטיחו  שינוי  מסעיר  ,  רק  כדי  להשאיר  אחריהם  אדמה  חרוכה  -  מי  יודע  :  אולי  דווקא  שרון  הקשיש  ,  שאינו  מבטיח  דבר  ואינו  מבשר  דבר  ,  ישאיר  אחריו  גן  מלבלב  ?  
אם  שערם  של  ברק  ונתניהו  הלבין  תוך  חדשים  ספורים  מאז  הפכו  לראשי  ממשלה  ,  מי  יודע  :  אולי  שערו  של  שרון  ישחיר  ?  
שתי  התקוות  הללו  מבוססות  באותה  מידה  .  
אבל  לך  תדע  .  
תמיד  טוב  לקוות  .  
