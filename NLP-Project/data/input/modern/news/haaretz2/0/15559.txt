עדכון  אחרון  -  01:13  06/03/01  רובינשטיין  וארבל  לבג"ץ  :  לבטל  האיסור  הגורף  על  עיסוק  בראיית  חשבון  ועריכת  דין  במקביל  מאת  אליסה  אודנהיימר  "  מן  הראוי  לשנות  את  המצב  המשפטי  הקיים  ,  האוסר  באופן  גורף  עיסוק  מקביל  בראיית  חשבון  ועריכת  דין  "  -  כך  טוענים  שר  המשפטים  ,  יוסי  ביילין  ,  היועץ  המשפטי  לממשלה  ,  אליקים  רובינשטיין  ופרקליטת  המדינה  ,  עדנה  ארבל  ,  בתגובה  לעתירה  שהוגשה  לבג"ץ  .  
את  העתירה  הגיש  עו"ד  עדי  כהן  ,  שביקש  להתיר  לו  לעסוק  במקצוע  ראיית  החשבון  במקביל  לעבודה  בעריכת  דין  ,  תוך  התחייבות  כי  במקרה  שיהיה  צורך  בכך  יימנע  מכל  מצב  של  ניגוד  עניינים  בין  שני  העיסוקים  .  
עמדת  ביילין  ,  רובינשטיין  וארבל  שונה  מאוד  מעמדתה  של  לשכת  עורכי  הדין  ,  הטוענת  בתגובתה  לעתירה  כי  קיימת  בעייתיות  רבה  בעיסוק  מקביל  בשני  המקצועות  .  
ביילין  ,  ארבל  ורובינשטיין  אומרים  בתגובתם  כי  על  פי  המצב  המשפטי  הקיים  ,  לא  ניתן  להיענות  לבקשת  העותר  .  
עמדתם  ,  עם  זאת  ,  היא  כי  יש  לשנות  את  המצב  .  
המשיבים  אומרים  כי  prefix=ב  -  2000  אושרה  על  ידי  ועדת  השרים  לחקיקה  הצעת  חוק  חופש  העיסוק  (  הקלה  בהגבלות  -  בשל  גיל  ,  תושבות  ועיסוק  אחר  )  על  פיה  האיסור  הגורף  על  עורך  דין  לעסוק  במקצועות  מסוימים  יומר  לאיסור  על  הימצאות  במצבים  בהם  קיים  ניגוד  אינטרסים  בין  עריכת  הדין  לעיסוק  אחר  .  
המשיבים  אומרים  כי  הצעת  החוק  מצויה  כיום  בשלבים  ראשוניים  של  חקיקה  ,  ויש  להמתין  ולראות  האם  תאושר  על  ידי  הכנסת  ותהפוך  לחוק  (  בג"ץ  68/01  )  .  
