עדכון  אחרון  -  03:54  06/03/01  מחלוקת  על  מנכ"ל  משרד  הדתות  השאירה  המפד"ל  מחוץ  לממשלה  מאת  יוסי  ורטר  ונדב  שרגאי  שרון  נפגש  אתמול  עם  נשיא  בית  המשפט  העליון  ,  אהרן  ברק  .  
הפגישה  היתה  רשמית  ,  על  פי  נוהג  שלפיו  כל  ראש  ממשלה  חדש  נפגש  עם  נשיא  ביהמ"ש  העליון  (  משה  ריינפלד  )  תצלום  :  איתן  הס  -  אשכנז  ראש  הממשלה  הנבחר  ,  אריאל  שרון  ,  מתח  אתמול  ביקורת  על  המפד"ל  ,  שסירבה  להצטרף  לממשלתו  אם  לא  יוענק  לה  תפקיד  מנכ"ל  משרד  הדתות  ,  בנוסף  לכל  מה  שהציע  לה  הליכוד  .  
בעקבות  התעקשותה  של  המפד"ל  ולאחר  מגעים  טלפוניים  קדחתניים  בלילה  שבין  יום  ראשון  לשני  ,  בין  שרון  ואנשיו  לראשי  המפד"ל  ,  הודיע  שרון  אתמול  כי  החליט  למסור  את  תיק  הבינוי  והשיכון  שהובטח  ליצחק  לוי  ,  ליו"ר  ישראל  בעליה  ,  נתן  שרנסקי  .  
עם  זאת  ,  המפד"ל  תתמוך  בממשלה  בעת  הצגתה  בכנסת  ,  מחר  .  
"  על  מה  הם  מתווכחים  שם  ?  "  שאל  שרון  ,  "  כמה  זמן  אפשר  לעכב  הקמת  ממשלה  ?  
יש  גבול  לאפשרות  למשוך  את  העניין  (  הקמת  הממשלה  )  בגלל  מינוי  מנכ"ל  .  
הם  לא  מבינים  מה  הולך  פה  ?  
מה  המצב  במדינה  ?  "  שרון  הציע  למפד"ל  לבחור  בין  שתי  חלופות  :  תפקיד  שר  הבינוי  והשיכון  ותפקיד  נוסף  של  שר  ללא  תיק  או  את  תיק  הבינוי  והשיכון  ושני  סגני  שרים  ,  אחד  במשרד  הדתות  ואחד  במשרד  החינוך  .  
המפד"ל  העדיפה  את  ההצעה  השניה  ,  אך  תבעה  כי  נציג  שלה  ימונה  למנכ"ל  משרד  הדתות  .  
הליכוד  הסביר  לאנשי  המפד"ל  ,  ובמיוחד  לרב  יצחק  לוי  ,  כי  לא  יוכל  לכפות  על  ש"ס  ,  שנציגה  יכהן  כשר  הדתות  ,  למנות  לו  מנכ"ל  מן  המפד"ל  ,  אך  המפד"ל  עמדה  על  דעתה  .  
שלשום  בלילה  ,  כשהמגעים  התארכו  ,  הודיע  שרון  למפד"ל  ולמפלגות  נוספות  :  "  עד  מחר  בבוקר  חייבים  לגמור  .  
ביום  רביעי  נקים  ממשלה  ולא  תהיה  שמירת  תיקים  .  
שרון  הבהיר  לאנשי  צוות  המו"מ  מטעמו  כי  אם  ייעתר  לדרישת  המפד"ל  וימשיך  את  המו"מ  הקואליציוני  איתה  ,  הוא  לעולם  לא  יוכל  להציג  ממשלה  בפני  הכנסת  .  
כאשר  הגיע  הבוקר  והמפד"ל  לא  התרצתה  ,  הציע  שרון  את  תיק  הבינוי  והשיכון  לישראל  בעליה  .  
יו"ר  המפד"ל  ,  יצחק  לוי  ,  אמר  אתמול  ששרון  והליכוד  ,  למרות  התחייבות  מפורשת  שלהם  ,  סרבו  לתת  למפד"ל  את  אותן  הסמכויות  שניתנו  להם  בימי  ממשלתו  של  אהוד  ברק  .  
"  בימי  ברק  "  ,  אומר  לוי  ,  "  היו  סמכויות  לשני  הסגנים  ,  שהליכוד  מוכן  לתת  לנו  עכשיו  במשרד  החינוך  ובמשרד  הדתות  .  
כאן  מבקשים  לתת  לנו  סגני  שרים  כקישוט  ,  שיבואו  למשרד  כל  יום  וישתו  שם  תה  .  
את  זה  אנו  לא  רוצים  .  
גם  כך  הממשלה  מנופחת  בסגניה  ושריה  .  
שרון  עשה  טעות  גדולה  שלא  הקים  ממשלה  של  18  שרים  והוא  עוד  יתחרט  על  כך  "  .  
לוי  אמר  שגם  שיתוף  בקביעת  מנכ"ל  משרד  הדתות  ,  שניתן  למפד"ל  בימי  ברק  ,  אינו  ניתן  עתה  למפד"ל  .  
לוי  אמר  שהסירוב  של  הליכוד  להפקיד  בידי  המפד"ל  את  תיק  החינוך  פגע  בה  מאוד  .  
"  בכלל  ,  הם  ניהלו  את  המו"מ  איתנו  ,  כאילו  שאינם  רוצים  שאנו  נהיה  שותפים  בממשלה  .  
הדבר  מתמיה  מאוד  ,  שכן  אנו  לא  רק  תמכנו  בשרון  לפני  הבחירות  ,  אלא  גם  פעלנו  והפעלנו  אחרים  ,  כדי  שהוא  ייבחר  "  ,  אמר  אתמול  לוי  .  
בתשובה  לשאלה  האם  לא  הייתה  זאת  טעות  פוליטית  להצטייר  prefix=כ  '  נתונים  בכיסו  של  הליכוד  ושרון  '  ,  עוד  לפני  הבחירות  ,  אמר  לוי  ,  כי  הוא  מכיר  אמנם  מפלגות  כמו  ש"ס  שגמרו  עקרונית  את  המו"מ  עם  שרון  ערב  הבחירות  ,  אבל  למפד"ל  היה  מותר  להניח  שלא  יקפחו  אותה  גם  אחרי  הבחירות  .  
"  אם  זה  המוסר  של  שרון  אז  אני  מצטער  על  כך  "  ,  אמר  .  
לוי  הוסיף  כי  "  אין  לנו  שום  הבנות  עם  הליכוד  .  
אנחנו  מחוץ  לממשלה  וכנראה  שכך  שרון  רוצה  "  .  
יאיר  שלג  מוסיף  :  יו"ר  תנועת  "  מימד  "  (  השותפה  prefix=ב  "  ישראל  אחת  "  )  "  ,  הרב  מיכאל  מלכיאור  ,  יכהן  בממשלה  החדשה  כסגן  שר  החוץ  ,  האחראי  לענייני  התפוצות  .  
מינויו  של  מלכיאור  הוא  בהסכמה  עם  שר  החוץ  המיועד  ,  שמעון  פרס  .  
