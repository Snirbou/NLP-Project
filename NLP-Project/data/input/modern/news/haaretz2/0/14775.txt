עדכון  אחרון  -  22:02  03/03/01  ברית  אינטרסים  מאת  שלום  דיכטר  המאבק  על  שוויון  האזרח  הערבי  הוא  מעניינה  של  כלל  החברה  הישראלית  פעילותה  של  ועדת  אור  מאפשרת  לאזרחים  הערבים  בישראל  לפרוץ  שוב  אל  תודעת  הרוב  היהודי  באמצעי  התקשורת  .  
הפעם  עם  מיקרופון  ביד  ,  במקום  שלט  בהפגנה  או  אבן  .  
אך  אין  זו  אלא  זירה  נוספת  של  אותו  מאבק  אזרחי  -  המאבק  להכרה  ולשוויון  .  
לערבים  בישראל  סיבות  טובות  להשפיע  באמצעות  פעולה  אזרחית  על  מדיניות  הממשלה  בסוגיית  השוויון  ,  הן  משום  שהיא  מפלה  אותם  באופן  שיטתי  והן  משום  שהמערכת  הפרלמנטרית  -  השלטונית  ,  שבה  מורחקים  חברי  הכנסת  הערבים  ממוקדי  קבלת  ההחלטות  ,  אינה  מספקת  להם  את  הסחורה  .  
לכן  משתכללים  בתקופה  זו  הארגונים  הערביים  הפועלים  לשינוי  בישראל  .  
אך  בכך  אין  די  ,  כי  השוויון  לאזרחים  הערבים  אינו  אינטרס  בלעדי  שלהם  .  
זהו  גם  אינטרס  של  האזרחים  היהודים  המעונינים  בדמוקרטיה  ואינם  רוצים  במדינת  אפרטהייד  .  
אזרחים  יהודים  אלה  צריכים  להשתתף  במאבק  לשוויון  מלא  של  אחיהם  הערבים  ,  והשתתפות  במאבק  אין  פירושה  רק  הצבעה  בעד  מפלגה  הדוגלת  בשוויון  .  
מאבק  אזרחי  פירושו  עיסוק  פעיל  בשינוי  המצב  ,  החל  במדיניות  הממשלה  וכלה  ביישומה  ברשות  המקומית  שבה  מתגורר  האזרח  .  
קשה  ליהודים  להיאבק  למען  שוויון  לערבים  .  
הבעיה  היא  שאנו  ,  האזרחים  היהודים  בישראל  ,  כל  כך  רגילים  לאי  שוויון  המובנה  בחיינו  ,  שאנו  נוטים  לחשוב  שזכות  ההצבעה  וחופש  הדיבור  הם  דמוקרטיה  המספיקה  בהחלט  לאזרחים  הערבים  ואל  להם  לתבוע  עוד  .  
ככלל  ,  האזרחים  היהודים  בישראל  רואים  את  יחסיהם  עם  האזרחים  הערבים  prefix=כ  "  סכסוך  של  סכום  אפס  "  ,  שבו  אם  לצד  האחר  יש  יותר  ,  לצד  שלי  יש  פחות  .  
ובג'ונגל  כמו  בג'ונגל  ,  עדיף  שלצד  שלי  יהיה  יותר  ,  גם  אם  זה  לא  מתיישב  עם  התדמית  הדמוקרטית  .  
עד  עתה  ההדחקה  שירתה  גישה  זו  היטב  ,  אך  אירועי  סתיו  2000  והחרמת  הבחירות  הבהירו  שאין  מדובר  עוד  במיעוט  זניח  ,  שאפשר  להתעלם  ממנו  .  
מאיזו  סיבה  ייצאו  האזרחים  היהודים  למאבק  למען  שוויון  לאזרחים  הערבים  ?  
מוטיווציות  של  מוסריות  גבוהה  או  הזדהות  עם  הקורבן  הן  לגיטימיות  ,  ובדרך  כלל  עד  היום  הן  המוציאות  את  מעט  האזרחים  היהודים  למאבק  למען  שוויון  ;  אך  אין  בכוחן  לגייס  את  המעגלים  הרחבים  יותר  .  
כדי  להתגייס  למאבק  למען  האחר  (  כביכול  )  נדרשת  מידה  רבה  של  מודעות  לחשיבותו  של  השוויון  בין  כלל  האזרחים  בדמוקרטיה  ,  סולידריות  אזרחית  ,  ובעיקר  -  הבנה  ברורה  שזהו  אינטרס  של  כולם  ,  גם  של  היהודים  .  
בקרב  הערבים  בישראל  יש  קולות  הקוראים  ליהודים  שלא  להתערב  ,  להשאיר  להם  את  המאבק  הזה  ,  כי  כך  הם  גם  בונים  את  עצמם  כקבוצה  לאומית  .  
אפשר  להבין  זאת  ,  אך  לא  להסכים  .  
בצורה  זו  או  אחרת  ,  האזרחות  בישראל  היא  השדה  המשותף  שבו  ייפגשו  שני  הקולקטיווים  גם  בעתיד  -  אם  כשתי  קבוצות  לאומיות  או  כאזרחים  בשורה  אחת  .  
משום  כך  -  ולא  כדי  לפגוע  בהתפתחות  האזרחים  הערבים  כקולקטיב  בישראל  -  על  היהודים  לפעול  גם  הם  למען  שוויון  הערבים  .  
מדובר  גם  בהכשרת  עתידו  של  השדה  האזרחי  שלהם  .  
על  האזרחים  היהודים  לפעול  מכיוונם  שלהם  למען  שוויון  אזרחי  ,  לא  כפטרונים  דורשי  טוב  ,  לא  כבעלי  כוח  נדיבים  ,  ולא  בהכרח  כשותפים  מלאים  -  אלא  כבעלי  ברית  של  אינטרסים  .  
ממאבקים  אחרים  בעולם  אנו  למדים  ,  שעם  כל  הבעייתיות  שבכך  ,  הכרחי  לשלב  כוחות  משני  צדי  האי  שוויון  כדי  שמאבק  מעין  זה  יאזור  כוח  .  
מבחינה  מעשית  ,  התנועה  לאיכות  הסביבה  יכולה  להיות  דגם  פעולה  גם  למאבק  זה  ,  וסיסמתה  "  לחשוב  גלובלי  ולפעול  לוקלי  "  יכולה  לשמש  קו  מנחה  ראשוני  .  
באזור  משגב  שבגליל  ,  למשל  ,  כבר  קמות  קבוצות  אזרחים  יהודים  הניגשות  לסוגיית  השוויון  בצורה  מעשית  מאוד  ופועלות  לשינוי  ברשות  המקומית  ובסביבתן  הקרובה  .  
הן  בודקות  את  החלוקה  השוויונית  בתקציבים  המשותפים  ובוחנות  מחדש  את  מצוקת  הקרקע  של  השכנים  הערבים  .  
יש  להקים  קבוצות  נוספות  של  יהודים  ברחבי  הארץ  ,  שיפעלו  באזורי  מגוריהן  לשינוי  המצב  המפלה  .  
שינוי  המצב  הקיים  וחתירה  לשוויון  בישראל  הם  מתפקידם  של  כלל  האזרחים  .  
באמצעות  ארגונים  אזרחיים  לשינוי  יש  לקיים  הסברה  שיטתית  ,  מצד  אחד  ,  ולחץ  ציבורי  -  אזרחי  כלפי  הממשל  ,  מהצד  האחר  .  
פעולה  כזאת  יכולה  להביא  לא  רק  לצמצום  הפערים  ,  אלא  גם  לביטולם  .  
הכותב  הוא  מנהל  -  עמית  של  "  עמותת  סיכוי  לקידום  שוויון  אזרחי  "  
