עדכון  אחרון  -  03:33  08/03/01  נאום  שריד  :  העבודה  נותנת  אליבי  לשרון  מאת  גדעון  אלון  שריד  בכנסת  ,  אתמול  .  
"  לפחות  תתנצל  בפני  הנגרים  "  ,  אמר  לשרון  תצלום  :  זום  ,  77  ידיעו  יו"ר  האופוזיציה  החדש  ,  ח"כ  יוסי  שריד  (  מרצ  )  ,  תקף  אתמול  בחריפות  רבה  את  ראש  הממשלה  החדש  ,  אריאל  שרון  .  
בנאומו  בכנסת  ,  ציין  שריד  כי  "  זו  הממשלה  הכי  גדולה  בתולדות  המדינה  -  הכי  הרבה  שרים  ,  הכי  הרבה  שרים  בלי  תיק  ,  הכי  הרבה  סגני  שרים  ,  ועוד  היד  נטויה  "  .  
בנימה  צינית  הוסיף  כי  "  ממשלה  בלי  דוד  לוי  ובלי  המפד"ל  היא  גזירה  שהציבור  לא  יוכל  לעמוד  בה  .  
יבוא  יום  וגם  הם  יצטרפו  לממשלה  "  .  
שריד  הזכיר  את  נאום  שרון  בעת  שראש  הממשלה  לשעבר  ,  אהוד  ברק  ,  הביא  לאישור  הכנסת  את  הצעת  החוק  להגדלת  מספר  השרים  בממשלתו  prefix=ב  -  '  .  99  שרון  אמר  אז  כי  הוא  יצטרך  להתנצל  בפני  הנגרים  על  כך  שכשהוא  יעלה  לשלטון  -  הם  יצטרכו  לשוב  ולהקטין  את  ממדי  שולחן  הממשלה  .  
שריד  פנה  לשרון  :  "  אם  אתה  לא  רוצה  להתנצל  בפני  הילדות  והילדים  ,  החולים  והזקנים  ,  הסטודנטים  והעולים  העניים  שדיברת  אז  בשמם  ,  לפחות  תתנצל  בפני  הנגרים  "  .  
שריד  תקף  את  שרון  על  שהוא  "  הופך  את  עורו  ואת  חברבורותיו  "  ומאפשר  לאשר  את  "  חוק  טל  "  במהירות  ,  על  אף  שהוא  התנגד  לו  בעבר  .  
לדברי  שריד  ,  המצפון  של  שרון  הפך  לפתע  לגמיש  כמו  "  נעל  בית  שינה  של  בעל  חווה  "  .  
יו"ר  מרצ  טען  כי  הפקדת  תיק  הביטחון  והחוץ  בידי  נציגי  מפלגת  העבודה  ,  בנימין  בן  -  אליעזר  ושמעון  פרס  ,  מהווה  בריחה  מאחריות  ,  משום  שבכך  שרון  מכין  לעצמו  את  האליבי  המושלם  .  
בהתייחסו  למלחמת  לבנון  ,  יו"ר  האופוזיציה  אמר  כי  מפלגתו  תתנגד  לכל  "  מלחמת  ברירה  ,  לכל  מלחמה  שניתן  היה  למנוע  אותה  "  .  
שריד  הזהיר  כי  מלחמת  ברירה  "  תחזיר  את  השמאל  אל  הככרות  "  .  
הוא  גם  תקף  את  אנשי  מפלגת  העבודה  "  שעלו  על  הקרון  של  שרון  כאשר  נפתחה  מלחמת  לבנון  .  
אנחנו  מכירים  אותם  ואת  מתינותם  המפורסמת  ברגע  של  מבחן  "  ,  אמר  שריד  בנימה  עוקצנית  .  
שריד  הבטיח  להיות  אופוזיציה  עניינית  .  
לדבריו  ,  "  מעשי  הממשלה  יקרבו  אותה  ומעשיה  ירחיקוה  "  .  
ח"כ  חיים  דרוקמן  (  מפד"ל  )  הביע  בדבריו  במליאת  הכנסת  סיפוק  על  כך  שסוף  -  סוף  יוצאת  לדרך  הממשלה  שהעם  חיכה  לה  לנוכח  השפל  הביטחוני  חסר  התקדים  .  
עם  זאת  ,  דרוקמן  ציין  כי  "  לא  העלתי  בדעתי  בחלום  הבלהות  שלי  כי  לא  נהיה  שותפים  לממשלה  הזו  ,  שאין  לה  שותף  טבעי  יותר  מן  המפד"ל  "  .  
ח"כ  יוסף  לפיד  (  שינוי  )  אמר  כי  אתמול  היה  היום  השחור  ביותר  בתולדות  הכנסת  ,  משום  שהכנסת  החליטה  לפטור  בעוד  שנתיים  את  בחורי  הישיבה  מחובת  השירות  הצבאי  ושמה  ללעג  את  כל  אותם  חיילים  טובים  ואנשי  מילואים  שמשרתים  בצה"ל  .  
לדברי  לפיד  ,  החלטת  הכנסת  קבעה  שיש  מי  שראוי  ללמוד  ומי  שראוי  אולי  למות  ,  "  וזה  לא  מתקבל  על  הדעת  במדינה  שוויונית  "  .  
