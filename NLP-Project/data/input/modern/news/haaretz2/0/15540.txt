עדכון  אחרון  -  01:14  06/03/01  מים  /  בנציבות  מעריכים  כי  שימוש  בדשא  סינתטי  יחסוך  לפחות  40  מיליון  מ"ק  בשנה  הדשא  של  השכן  סינתטי  יותר  מאת  עמירם  כהן  השימוש  העיקרי  בדשא  מלאכותי  באירופה  ובארה"ב  -  במגרשי  כדורגל  וגולף  תצלומי  ארכיון  הדשא  של  השכן  ירוק  יותר  .  
הוא  גם  לא  מצהיב  לעולם  ,  לא  צריך  להשקות  אותו  ,  לכסח  אותו  ,  לדשן  אותו  ,  לעקור  ממנו  עשבים  שוטים  ,  לרסס  אותו  נגד  נמלים  ,  והוא  לא  דוקר  בגב  ולא  עושה  אלרגיות  .  
כי  הדשא  של  השכן  ,  בעיקר  אם  הוא  גר  בסביון  ,  בהרצליה  פיתוח  ,  בכפר  שמריהו  או  באחת  משכונות  הווילות  צמודות  הקרקע  שבפרברי  גוש  דן  ,  הוא  סינתטי  ,  וכפי  הנראה  ,  עומד  לצאת  לו  שם  טוב  בגינות  האזור  .  
לא  כולם  יאהבו  את  זה  ;  כמו  שלא  כולם  אוהבים  פרחים  מפלסטיק  .  
אבל  בעת  חירום  כזו  ,  כשמשק  המים  מתמוטט  ,  מוכנה  נציבות  המים  לבחון  ברצינות  סיוע  לתושבים  שיהיו  מוכנים  להסב  את  חלקת  הדשא  שלהם  לדשא  סינתטי  .  
בעיקר  אמור  הדבר  לגבי  הגינון  הציבורי  ,  הפארקים  ,  מגרשי  הכדורגל  ,  בריכות  השחייה  ואיי  התנועה  .  
לפי  אומדנים  בנציבות  המים  ,  הגינון  הציבורי  בישראל  צורך  80  מיליון  מ"ק  מים  בשנה  ,  שלפחות  מחציתם  ניתן  לחסוך  על  ידי  שימוש  בדשא  מלאכותי  .  
לדוגמה  ,  פארק  הירקון  ופארק  דרום  בתל  אביב  צורכים  יחד  2  מיליון  מ"ק  מים  שפירים  בשנה  ,  שאותם  ניתן  לחסוך  על  ידי  הסבת  הדשא  לסינתטי  .  
נציבות  המים  בוחנת  את  העניין  ,  ולאחר  שיסתיימו  הבדיקות  וייקבע  תקן  מחייב  ,  תגובש  חבילת  סיוע  לרשויות  מקומיות  וגופים  ציבוריים  אחרים  שיסבו  משטחי  דשא  לדשא  מלאכותי  .  
השימוש  העיקרי  הנעשה  בדשא  מלאכותי  באירופה  ובאמריקה  הוא  במגרשי  כדורגל  וגולף  .  
על  דשא  מלאכותי  מסוג  טוב  ניתן  לשחק  כדורגל  24  שעות  ביממה  ,  365  יום  בשנה  .  
גם  גולף  .  
מועדון  כדורגל  שיש  לו  קבוצת  בוגרים  וכמה  קבוצות  נוער  וילדים  צריך  להחזיק  בארבעה  מגרשי  דשא  רגיל  ,  כי  דשא  צריך  "  לנוח  "  .  
כשמדובר  במגרש  עם  דשא  סינתטי  ,  יספיק  מגרש  אחד  .  
בערים  הגדולות  שבהן  הקרקע  שווה  מיליונים  ,  מדובר  בחיסכון  גדול  .  
התאחדויות  כדורגל  אירופיות  רבות  כבר  הכירו  בדשא  המלאכותי  כמשטח  חוקי  למשחק  .  
משחקי  prefix=ה  "  הלה  פרנקונה  "  (  מדינות  הדוברות  צרפתית  )  שיתקיימו  השנה  ייערכו  באצטדיון  פרנק  קלייר  באוטווה  ,  קנדה  ,  על  דשא  סינתטי  .  
דשא  סינתטי  אינו  דבר  זול  ;  העלות  למ"ר  נעה  בין  25  דולר  prefix=ל  -  100  דולר  .  
אבל  בתחשיב  כלכלי  ,  החזר  ההשקעה  הוא  קצר  :  במגרשי  כדורגל  6  -  5  שנים  .  
לגבי  דשא  ביתי  התחשיב  קצת  יותר  מסובך  ,  אך  ההחזר  דומה  .  
חברת  דשאטק  ,  המייבאת  דשא  סינתטי  מתוצרת  חברה  קנדית  ידועה  ,  טוענת  כי  אורך  החיים  של  הדשא  מגיע  prefix=ל  -  25  שנה  .  
החברה  נותנת  שמונה  שנות  אחריות  לדשא  המיועד  למגרשי  כדורגל  ושבע  שנים  לדשא  לשימוש  ביתי  .  
למי  שמחפש  חסרונות  :  בדיוק  כמו  פרח  סינתטי  .  
הכרזת  נציב  המים  אתמול  ,  כי  לא  יהיה  מנוס  מייבוש  דשאים  וגינות  ציבוריות  לתקופה  של  שלוש  שנים  ,  עד  שיתחילו  מפעלי  ההתפלה  המתוכננים  ומפעלי  השבת  הקולחין  לספק  מים  ,  מספקת  סיבה  נוספת  לראות  בדשא  המלאכותי  ,  לפחות  במגזר  הציבורי  ,  תחליף  לדשא  הטבעי  .  
עדיף  לראות  בפארקים  שלנו  דשא  מלאכותי  על  פני  קוצים  ודרדרים  .  
