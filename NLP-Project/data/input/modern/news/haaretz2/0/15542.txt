עדכון  אחרון  -  01:12  06/03/01  יו"ר  לשכת  המהנדסיםמבקש  מבית  המשפט  לבטל  את  הדחתו  מאת  חיים  ביאור  ארבעה  ממקורבי  יו"ר  לשכת  המהנדסים  ,  יעקב  חי  ,  הגישו  אתמול  לבית  המשפט  המחוזי  בחיפה  בקשה  דחופה  ,  בה  נטען  כי  הדחתו  מכהונתו  נעשתה  שלא  כדין  .  
חי  ביקש  להצטרף  לבקשה  .  
בפנייתם  מבקשים  צירי  הוועידה  מוני  קובל  ,  שלמה  קפלושניק  ,  דרור  קן  -  דרור  ומאיר  שפק  כי  בית  המשפט  יורה  ללשכת  המהנדסים  ולמנכ"ל  הלשכה  ,  אלי  כהן  -  קגן  ,  להימנע  ממינוי  יו"ר  חדש  ללשכה  שלא  באמצעות  ועידתה  .  
לטענתם  ,  בהוראת  כהן  -  קגן  ננעלה  הוועידה  לפני  שנדונו  כל  העניינים  שעל  סדר  יומה  ,  ובעיקר  הצעה  לפיטורי  כהן  -  קגן  ואי  אמון  בהנהלת  הלשכה  .  
הם  אמרו  כי  "  המנכ"ל  לא  איפשר  לצירי  הוועידה  להגיש  את  מועמדותם  לתפקיד  יו"ר  הלשכה  ,  וזאת  תוך  רמיסת  תקנון  הלשכה  והחוק  "  .  
הארבעה  מערערים  על  תקינות  ניהול  הוועידה  ,  מכיוון  שהמנכ"ל  פעל  ,  לטענתם  ,  למניעת  השתתפותם  של  צירי  הוועידה  ,  תומכי  יו"ר  הלשכה  המודח  ,  מסניף  חיפה  והצפון  .  
הם  טוענים  כי  אי  הזמנתם  של  היועץ  המשפטי  ושל  רואה  החשבון  של  הלשכה  לוועידה  מוכיחה  שכהן  -  קגן  תיכנן  מראש  לנעול  את  הוועידה  לאחר  שתתקבל  הצעתו  ,  למנות  את  עמוס  ברקוביץ  ליו"ר  הלשכה  ,  או  לכל  המאוחר  לנעול  אותה  לאחר  הצבעת  אי  האמון  ביו"ר  הלשכה  -  ובכך  למנוע  את  הדיון  בפיטוריו  .  
בית  המשפט  הורה  לכהן  -  קגן  להשיב  על  הטענות  בתוך  שבעה  ימים  .  
כהן  -  כגן  אמר  אמש  כי  "  טענותיהם  של  מקורבי  חי  משוללות  בסיס  .  
הוועידה  קיבלה  את  החלטותיה  ברוב  דמוקרטי  ברור  של  58  %  "  .  
