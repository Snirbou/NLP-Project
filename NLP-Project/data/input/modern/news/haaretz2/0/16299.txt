עדכון  אחרון  -  03:46  08/03/01  ניצב  לוי  :  קהלני  ביקש  מידע  על  נמרודי  ניצב  בדימוס  יוסי  לוי  העיד  אתמול  במשפטו  של  אביגדור  קהלני  .  
השר  לשעבר  מואשם  ,  בין  השאר  ,  בשיבוש  מהלכי  משפטו  של  עופר  נמרודי  .  
לטענת  התביעה  ,  ביקש  קהלני  מלוי  ,  שהיה  ראש  מטה  המבצעים  שלו  ,  לבדוק  אם  מתנהלת  חקירה  נגד  נמרודי  ואם  נחתם  הסכם  עד  מדינה  עם  רפי  פרידן  .  
לוי  העיד  אתמול  כי  כשקהלני  היה  שר  וגם  לאחר  מכן  ,  הוא  אכן  ביקש  מידע  מהסוג  שפורט  .  
לוי  ,  שהורשע  בעסקת  טיעון  במסירת  המידע  ,  לא  ידע  שאת  הפרטים  ,  כך  נטען  ,  העביר  קהלני  לנמרודי  .  
בנוסף  ,  העיד  לוי  ,  כי  קהלני  ביקש  ממנו  להיפגש  עם  עו"ד  יוסי  כהן  ,  סניגורו  של  נמרודי  ,  כדי  לסייע  בארגון  פגישה  עם  ניצב  יוסי  סדבון  ,  שכיהן  אז  כראש  אגף  החקירות  .  
עמית  בן  -  ארויה  
