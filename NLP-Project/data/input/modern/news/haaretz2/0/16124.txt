עדכון  אחרון  -  23:40  07/03/01  התבלין  היקר  בישראל  מאת  אביב  לביא  איזה  עונש  מגיע  למי  שנתפס  בקטיפת  עלי  מרווה  ?  
תלוי  ,  כנראה  ,  במי  מדובר  .  
שני  פלשתינאים  מהכפר  נחאלין  שליד  בית  לחם  חצו  ברגל  את  הקו  הירוק  ,  הגיעו  לשמורת  נחל  בצת  והחלו  למלא  שקים  בתבלין  הריחני  .  
פקחי  רשות  שמורות  הטבע  תפסו  אותם  על  חם  ,  ובית  משפט  השלום  בעכו  גזר  עליהם  שלושה  חודשי  מאסר  ועוד  שנתיים  על  תנאי  .  
שלושה  חודשים  בכלא  בעוון  קטיף  לא  חוקי  .  
הפלשתינאים  מגיעים  לקטוף  בישראל  משום  שבשטחי  הרשות  צמחי  התבלין  נפגעו  קשות  .  
מרווה  היא  תבלין  לא  זול  ולכן  יפתח  קרמר  ,  דובר  רשות  שמורות  הטבע  ,  מרוצה  מהעונש  -  לטעמו  זו  הדרך  היחידה  להרתיע  את  מחפשי  הרווחים  שבדרך  .  
השאלה  היא  למה  אמצעי  ההרתעה  החריפים  האלה  ננקטים  רק  נגד  ערבים  .  
ספק  רב  אם  יהודי  שהיה  נתפס  בקטיפת  מרווה  היה  נכנס  לכלא  .  
קרמר  זוכר  מקרה  אחד  בעבר  שבו  נגזר  עונש  מאסר  על  קטיף  לא  חוקי  .  
גם  אז  מי  שנשלח  לכלא  היה  ערבי  .  
