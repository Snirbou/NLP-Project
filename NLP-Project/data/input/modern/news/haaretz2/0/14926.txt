עדכון  אחרון  -  01:53  04/03/01  "  אני  כדורסלן  ,  וטוב  "  מאת  אור  גיל  -  רן  אשקלון  התאהבה  ממבט  ראשון  בג'ייסון  רוו  ,  כדורסלן  אליצור  המקומית  .  
למרות  גילו  הצעיר  וכמות  סנטימטרים  דלה  ,  רוו  ריחף  לטבעות  ,  הלהיב  בכדרור  והנהיג  את  הקבוצה  .  
כל  זאת  עד  להפסד  למכבי  ר"ג  ג'ייסון  רוו  .  
לא  ממהר  לחתום  לעונה  נוספת  היכל  הספורט  באשקלון  ,  4.2.01  .  
אליצור  אשקלון  מארחת  את  מכבי  רמת  גן  במשחק  של  להיות  או  לחדול  מבחינתה  .  
אשקלון  חייבת  לנצח  ,  כדי  לעשות  צעד  משמעותי  לעבר  ליגת  העל  .  
ר"ג  כבר  הבטיחה  את  עלייתה  .  
20  שניות  לסיום  המשחק  ,  מורה  לוח  התוצאות  :  81  -  82  לר"ג  .  
הכדור  של  אשקלון  .  
ג'ייסון  רוו  ,  הרכז  החדש  של  הקבוצה  ,  לוקח  את  האחריות  על  כתפיו  .  
השניות  חולפות  ורוו  ,  במקום  לחפש  שחקן  חופשי  ,  ממשיך  לכדרר  ולבזבז  זמן  .  
לבסוף  הוא  לוקח  זריקה  חסרת  תכלית  וקובע  עוד  הפסד  בית  לאשקלון  .  
ג'ייסון  רוו  הוא  ללא  ספק  אחת  התגליות  הגדולות  שהגיעו  לארץ  .  
לאחר  שאליצור  אשקלון  איבדה  בסיום  הסיבוב  הראשון  את  רכזה  ג'ונתן  היינס  (  נפצע  קשה  בעין  )  ,  חיכו  ראשי  הקבוצה  כמעט  חודש  עד  להחתמת  רוו  .  
עדי  אזולאי  ,  מאמן  הקבוצה  שפוטר  בשבוע  שעבר  ,  העדיף  להמתין  עד  שיימצא  שחקן  מתאים  .  
כאשר  הוחתם  רוו  ,  אמר  אזולאי  :  "  כולם  יראו  שהיה  שווה  לחכות  לשחקן  מסוגו  "  .  
כדורסל  ,  שינה  ואינטרנט  ג'ייסון  רוו  רק  בן  22  ומתנשא  לגובה  של  1.77  מ'  בלבד  ,  נתון  שוודאי  לא  הקל  עליו  במגרשי  המשחקים  בעיר  הולדתו  באפאלו  ,  במדינת  ניו  יורק  .  
רק  שאצלו  ,  הגובה  לא  קובע  דבר  .  
רוו  אומר  כי  מאז  שהוא  זוכר  את  עצמו  החזיק  כדור  ושיחק  ,  אך  מלבד  כדורסל  הוא  גם  אוהב  לישון  ולגלוש  באינטרנט  .  
"  למזלי  יש  אימון  של  הקבוצה  בכל  ערב  ,  אחרת  הייתי  ישן  בכל  שעות  היממה  "  ,  זאת  בעקבות  לילה  נוסף  של  גלישה  ברשת  .  
בתיכון  שיחק  רוו  בבאפאלו  ואף  זכה  עמה  באליפות  המדינה  לבתי  ספר  תיכוניים  .  
בקולג'  שיחק  בליולה  מרילנד  ולאחר  שסיים  את  לימודיו  קיבל  הצעה  לשחק  בקפריסין  ,  בקבוצת  אפועל  ניקוסיה  .  
רוו  לא  חשב  הרבה  ,  ארז  שתי  מזוודות  ונסע  לאי  .  
בניקוסיה  הוא  שותף  prefix=ב  -  14  משחקים  וסיים  עם  ממוצע  של  20  נקודות  למשחק  .  
אבל  אז  החלו  בעיות  כספיות  ,  המאמן  לא  חפץ  יותר  בשירותיו  ,  ורוו  נאלץ  לעזוב  .  
עוד  לפני  שהספיק  לחשוב  על  עתידו  ,  הוא  נחת  באליצור  אשקלון  ותוך  זמן  קצר  הפך  ליקיר  האוהדים  .  
*  מי  אתה  ג'ייסון  רוו  ?  
"  אני  בסך  הכל  בן  אדם  קטן  עם  לב  גדול  ,  שאוהב  כדורסל  יותר  מהכל  ורוצה  לעזור  לכל  קבוצה  בה  אני  משחק  .  
אני  מטבעי  שחקן  שקט  ,  שמעדיף  לדבר  על  המגרש  ולא  בתקשורת  .  
אדם  פשוט  שאוהב  את  הפינה  שלו  ,  להיות  עם  עצמו  ,  בלי  חברים  "  .  
*  בהתחלה  ,  הרבה  אנשים  פיקפקו  ביכולתך  לעזור  לקבוצה  .  
"  ברגע  שאנשים  מסתכלים  עלי  ולא  מבינים  איך  שחקן  בגובה  שלי  יכול  להיות  כדורסלן  ,  זה  עושה  לי  את  זה  ואני  מתחיל  לחיות  מחדש  .  
ואז  אני  אומר  לעצמי  :  '  כן  ,  אני  כדורסלן  ואחד  שעושה  זאת  טוב  '  .  
זה  עושה  לי  טוב  שאנשים  מסתכלים  עלי  בתור  ילד  ,  ולא  מאמינים  מה  אני  מסוגל  לעשות  על  המגרש  "  .  
*  מה  ההסבר  לניתור  שלך  ?  
"  הרבה  אנשים  שואלים  אותי  ,  איך  אתה  מצליח  לנתר  כל  כך  גבוה  ?  
אני  לא  יודע  ממש  מה  לענות  להם  .  
אין  לי  מושג  איך  אני  עושה  את  זה  "  .  
*  אז  כשיש  לך  הזדמנות  במשחק  אתה  לא  תוותר  על  הטבעה  ?  
"  סביר  להניח  שאם  אוכל  להטביע  אעשה  זאת  .  
זה  מכניס  אותי  לאקסטזה  ואני  נהנה  לראות  את  הקהל  מתלהב  .  
לפעמים  אני  עולה  לסל  בכל  הכוח  ומרוב  התלהבות  אני  מסוגל  בטעות  לשבור  אותו  "  .  
*  אתה  רואה  את  עצמך  כמנהיג  ?  
"  אני  בהחלט  מרגיש  כמו  מנהיג  .  
אני  כמו  מאמן  על  המגרש  ,  שצריך  לעשות  הכל  כדי  שהקבוצה  תקלע  לסל  וכדי  שהשחקנים  מסביבי  יהיו  טובים  כמו  שאני  רוצה  .  
אם  אני  לא  טוב  ,  אז  אני  צריך  לעזור  למישהו  אחר  להיות  טוב  .  
אני  משחק  כדורסל  כל  החיים  ואוהב  את  האווירה  והקהל  ,  אבל  הכי  הרבה  אני  אוהב  שהכדור  בידיים  שלי  "  .  
רוו  הוא  מסוג  השחקנים  שבזכותם  שווה  להגיע  למגרשים  .  
הוא  תמיד  אוהב  להתבלט  מעל  כולם  ולעשות  רעש  על  הפארקט  .  
למרות  גובהו  ,  הוא  מצליח  לנתר  גבוה  ולהטביע  .  
יש  לו  ראיית  משחק  מצוינת  ויכולת  קליעה  טובה  מחוץ  לקשת  .  
לאחר  שני  המשחקים  הראשונים  שלו  בקבוצה  (  נגד  בני  הרצליה  והפועל  חיפה  )  ,  בהם  היה  בלתי  ניתן  לעצירה  ,  הגיע  המשחק  הקובע  מול  רמת  גן  .  
הוא  נתן  מחצית  ראשונה  גדולה  ,  אבל  בשנייה  הלך  לאיבוד  .  
שבוע  לאחר  מכן  ,  בכרמיאל  ,  נמשך  משחקו  הלא  משכנע  ,  שהתאפיין  בחוסר  ריכוז  ואחוזי  קליעה  נמוכים  .  
בשבוע  שעבר  ,  במשחק  הביתי  מול  מ.כ  חיפה  ,  קיוו  באשקלון  לראות  את  ג'ייסון  רוו  חוזר  לשיאו  ,  אך  לשווא  .  
נראה  כי  מאז  ההחטאה  מול  רמת  גן  הוא  פשוט  איבד  את  הביטחון  שלו  .  
מול  חיפה  ,  שלא  כהרגלו  ,  הוא  לא  שלט  בקצב  המשחק  ,  המשיך  להחטיא  זריקות  נוחות  מחוץ  לקשת  ולמרות  שידע  כי  אינו  בכושר  ,  ניסה  שוב  ושוב  לקחת  על  עצמו  את  המשחק  .  
בסיום  המשחק  הוא  לא  רצה  לשוחח  עם  העיתונאים  .  
מאוחר  יותר  ,  הוא  כבר  הסכים  לדבר  ,  אבל  את  הסיבות  ליכולתו  וליכולת  הקבוצה  הוא  כנראה  מעדיף  לשמור  לעצמו  .  
*  איך  אתה  מסביר  את  יכולתך  במשחקים  האחרונים  ?  
"  מההתחלה  ידעתי  שאני  לא  אצליח  לשמור  על  היכולת  הטובה  משני  המשחקים  הראשונים  בהם  קלעתי  prefix=כ  -  25  נקודות  .  
בסך  הכל  הייתי  קצת  בהלם  מכל  הרעש  שעשו  סביבי  עקב  היכולת  שהפגנתי  .  
אני  יודע  שמצפים  ממני  להיות  מצוין  בכל  משחק  ,  אך  לא  תמיד  זה  הולך  כמו  שהייתי  רוצה  .  
מי  שחשב  שבכל  משחק  אקלע  20  נקודות  ואעשה  ככל  העולה  על  רוחי  ,  פשוט  חולם  בהקיץ  .  
זה  לא  שהייתי  מתנגד  לכך  ,  אבל  במציאות  זה  בלתי  אפשרי  "  .  
*  אתה  זוכר  מה  קרה  בכדור  האחרון  במשחק  מול  רמת  גן  ?  
"  איך  אני  יכול  לשכוח  מה  היה  אז  ?  
הכדור  הגיע  אלי  וידעתי  שהמשחק  בידיים  שלי  ,  פשוט  איבדתי  לרגע  את  תחושת  הזמן  וכשקלטתי  את  המספרים  הרצים  על  שעון  המשחק  נכנסתי  ללחץ  ,  לא  הגעתי  לזריקה  טובה  וגם  החלקתי  על  הפארקט  ,  והפסדנו  "  .  
*  אתה  יכול  לשתף  אותנו  בתחושה  עם  סיום  המשחק  ?  
"  לא  הייתי  רוצה  שאף  אחד  ירגיש  את  מה  שהרגשתי  בסיום  .  
הרגשה  גדולה  של  פיספוס  .  
באיזשהו  מקום  כעסתי  קצת  על  עצמי  ,  שלא  הצלחתי  לגרום  לכדור  להיכנס  לסל  ולהביא  ניצחון  .  
בכל  מקרה  ,  לקח  לי  קצת  זמן  עד  שחזרתי  לעצמי  ,  כי  אני  מקצוען  וחייבים  להמשיך  הלאה  .  
כל  עוד  הליגה  לא  נגמרה  ויש  לקבוצה  סיכוי  לעמוד  בציפיות  שהעמידה  לעצמה  בתחילת  העונה  ,  אני  אמשיך  להילחם  "  .  
*  מעכשיו  ,  הקבוצה  תשחק  בפלייאוף  התחתון  .  
זה  לא  קצת  מתסכל  ?  
"  זו  בהחלט  לא  האפשרות  הרצויה  מבחינתנו  כקבוצה  .  
אין  לי  ספק  שיש  לאליצור  אשקלון  מקום  בליגת  העל  ,  אבל  הפסדנו  במשחקים  שהיינו  חייבים  לנצח  .  
כקבוצה  ,  אנחנו  מודעים  לכך  שכל  משחק  מעכשיו  הוא  לא  פחות  ממלחמת  עולם  ,  ונעשה  הכל  בשביל  לסיים  במקום  שיוביל  את  אליצור  אשקלון  לליגת  העל  בעונה  הבאה  "  .  
*  ולמה  אפשר  לצפות  ממך  ?  
"  אני  לא  רוצה  להבטיח  שום  דבר  לאף  אחד  .  
את  מה  שאני  מצפה  מעצמי  אני  אראה  על  המגרש  ,  שם  אני  מרגיש  הכי  בטוח  .  
אין  לי  ספק  שאם  אצליח  לחבר  שוב  את  הקבוצה  ,  נשחק  כמו  שמצפים  מאיתנו  וגם  נחזור  לנצח  "  .  
אשקלון  ,  לא  סופי  בשבוע  שעבר  ,  למרות  משחקו  הלא  משכנע  מול  רמת  גן  ,  החליטו  בהנהלת  אליצור  אשקלון  כי  ג'ייסון  רוו  הוא  השחקן  שהקבוצה  צריכה  גם  לשנים  הבאות  .  
בהזדמנות  הראשונה  שהיתה  ליעקב  וקנין  ,  יו"ר  הקבוצה  ,  הוא  ניסה  להחתים  את  הכוכב  החדש  על  חוזה  לחמש  שנים  .  
רוו  הקשיב  בדממה  לדברי  הבוס  ,  אך  לבסוף  ענה  לו  :  "  זה  יפה  מאוד  מצידך  ,  אבל  על  העתיד  שלי  נדבר  בסיומה  של  העונה  "  .  
רוו  יודע  שבאשקלון  היו  רוצים  לראותו  לובש  גם  בשנה  הבאה  את  מדי  הקבוצה  ,  אבל  נראה  כי  יש  לו  תוכנית  אחרת  .  
הוא  לא  פוסל  הישארות  בפרובינציה  הקטנה  מהדרום  ,  במידה  שתישאר  לבסוף  בליגת  העל  .  
אשקלון  ,  לדעתו  ,  היא  עיר  נהדרת  והוא  נהנה  מכל  רגע  ,  אך  זאת  רק  עוד  תחנה  נוספת  בדרך  להגשמת  החלום  .  
*  מה  הסיכויים  שתישאר  באשקלון  גם  בעונה  הבאה  ?  
"  אין  לי  תשובה  ברורה  .  
אני  מאוד  נהנה  להיות  כאן  ,  מתייחסים  אלי  מצוין  ולא  חסר  לי  כלום  .  
כרגע  ,  בכל  אופן  ,  אני  לא  מתעניין  בעונה  הבאה  "  .  
*  החלום  שלך  הוא  האן.בי.איי?  "  אני  אשחק  איפה  שירצו  אותי  ,  אבל  החלום  והכיוון  הנכון  מבחינתי  ,  זה  כמובן  להגיע  לאן.בי.איי,  ממש  לא  משנה  לי  לאיזו  קבוצה  "  .  
