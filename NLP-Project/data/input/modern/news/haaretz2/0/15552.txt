עדכון  אחרון  -  01:14  06/03/01  אל  על  וארקיע  ישתפו  פעולה  בהפעלת  טיסות  שכר  לאירופה  מאת  זוהר  בלומנקרנץ  דוד  חרמש  אל  על  וארקיע  סיכמו  על  שיתוף  פעולה  מסחרי  ביניהן  ,  בתחום  הטיסות  בין  ישראל  לאירופה  .  
בפגישה  שהתקיימה  אתמול  בין  מנכ"ל  אל  על  ,  דוד  חרמש  ,  לבין  מנכ"ל  ארקיע  ,  ישראל  בורוביץ  ,  ביריד  התיירות  הבינלאומי  ITB  שנערך  בברלין  ,  סוכם  על  שורת  צעדים  מעשיים  שינקטו  שתי  החברות  על  מנת  לאפשר  את  שיתוף  הפעולה  .  
במסגרת  ההסכם  ארקיע  תפנה  לאל  על  נוסעים  מטיסות  שכר  שביטלה  -  ולא  לחברות  תעופה  זרות  כפי  שנהגה  לעשות  עד  כה  .  
חברת  לופטהנזה  הגרמנית  ,  לדוגמה  ,  נהנתה  עד  כה  מנוסעים  שהפנתה  אליה  ארקיע  -  מטיסות  שכר  שביטלה  מפרנקפורט  ודיסלדורף  .  
על  מנת  לייעל  את  שיתוף  הפעולה  ביניהן  ,  תעביר  ארקיע  את  סניפיה  בפרנקפורט  ובציריך  לבנייני  המשרדים  של  אל  על  באותן  ערים  .  
כמו  כן  יבצעו  החברות  שינויים  בלוחות  הזמנים  של  טיסות  השכר  מאירופה  ואליה  -  על  מנת  לתאם  את  שעות  פעילותן  .  
לדברי  חרמש  ,  "  שיתוף  הפעולה  בין  החברות  יתחיל  להיות  מיושם  בתוך  שבועות  "  .  
בורוביץ  אמר  כי  שיתוף  הפעולה  בין  החברות  יתבטא  בעיקר  בשיווק  טיסות  השכר  ,  וכי  בנוסף  תרכוש  אל  על  חבילות  נופש  של  ארקיע  בישראל  .  
"  זה  הזמן  לשיתוף  פעולה  בין  שתי  החברות  ;  יש  לעבות  את  צינורות  השיווק  המשותפים  ,  ולחזק  את  הקשר  בין  החברות  בפעילותן  באירופה  "  ,  הוסיף  .  
