עדכון  אחרון  -  13:22  05/03/01  כמעט  כל  השוטרים  מופנים  לביטחון  השוטף  עקב  ההתרעות  מאת  עמוס  הראל  ונקול  קראו  הכוננות  הגבוהה  של  כוחות  הביטחון  תימשך  בימים  הקרובים  ,  עקב  ההתרעות  בדבר  כוונתם  של  ארגונים  פלשתיניים  לבצע  פיגועים  בתחומי  ישראל  .  
בעקבות  התרעות  החלה  המשטרה  לתגבר  את  כוחותיה  לאורך  הקו  הירוק  עוד  בסוף  השבוע  ,  לפני  הפיגוע  בנתניה  .  
צה"ל  נענה  לפניית  המשטרה  ויעביר  בקרוב  מאות  חיילים  למשימות  אבטחה  בקו  התפר  .  
בעקבות  הפיגוע  אתמול  (  ראשון  )  בנתניה  הונחו  הכוחות  בגדה  המערבית  להגביר  את  תדירות  הסיורים  ממזרח  לקו  הירוק  ולהגדיל  את  המאמצים  למנוע  כניסת  פלשתינאים  ,  תוך  מתן  דגש  על  מעסיקיהם  ועל  אלה  שמאפשרים  להם  ללון  בתחומי  המדינה  .  
עד  היום  ,  למרות  הסגר  ,  נטה  צה"ל  להעלים  עין  מכניסת  פלשתינאים  מהגדה  ומיעט  בהפעלת  כוחות  לסיכולה  .  
במערכת  הביטחון  סבורים  שיש  ממש  באיומי  החמאס  ,  כי  יבצע  סדרת  פיגועי  התאבדות  בשטח  ישראל  עם  השבעת  ממשלת  שרון  ,  ויש  גם  מידע  על  תוכניות  דומות  של  הג'יהאד  האיסלאמי  וארגונים  נוספים  .  
למרות  חג  הקורבן  המוסלמי  החל  היום  ,  לא  תאפשר  מערכת  הביטחון  הקלות  לפלשתינאים  .  
אתמול  הותרה  יציאתם  של  כמה  מאות  מתושבי  הגדה  לירדן  .  
אולם  ,  הסגר  והכתר  הפנימי  הנוקשה  בשטחים  יישארו  בעינם  ,  בשל  גל  הפיגועים  .  
כמעט  כל  השוטרים  יעסקו  מהיום  בביטחון  השוטף  מפכ"ל  המשטרה  ,  רב  ניצב  שלמה  אהרונישקי  ,  קבע  אמש  בתום  התייעצות  בלשכתו  שמעתה  ועד  להודעה  חדשה  תעסוק  המשטרה  ,  רובה  ככולה  ,  בביטחון  השוטף  -  ולכן  נושאים  כגון  הלחימה  בפשיעה  יידחקו  בחלקם  לשוליים  .  
סגל  הפיקוד  הבכיר  של  המשטרה  החליט  שהחל  מהיום  בבוקר  ועד  להודעה  חדשה  יעבדו  כל  השוטרים  שממלאים  תפקידים  מבצעיים  במשמרות  של  12  שעות  ביממה  .  
כן  הוחלט  שתינתן  עדיפות  לפעילות  ביטחון  שוטף  ,  בדגש  על  מרכזי  הערים  וריכוזי  קהל  ;  שוטרים  שממלאים  עבודות  משרדיות  ותפקידים  מינהליים  יופנו  לתגבור  ;  חלק  מהכוחות  העוסקים  בלחימה  בפשיעה  ,  בבילוש  ובחקירות  יופנו  גם  כן  לטובת  פעילות  ביטחון  שוטף  ;  הכשרתם  של  חלק  מהשוטרים  תיפסק  ומתנדבי  המשמר  האזרחי  ייצאו  לתגבור  בשטח  .  
