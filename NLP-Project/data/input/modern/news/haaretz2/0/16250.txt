עדכון  אחרון  -  03:30  08/03/01  ההצבעה  /  שחר  אילן  מעדיפים  להנציח  את  הבלתי  נסבל  חוק  דחיית  השירות  ,  שעבר  אתמול  בכנסת  ,  הוא  דוגמה  קלאסית  למצב  שבו  שני  צדדים  מעדיפים  להנציח  מצב  בלתי  נסבל  ,  כדי  לא  להסכים  לפשרה  כואבת  .  
על  פי  החוק  ,  הסדר  דחיית  השירות  במתכונתו  הנוכחית  יוארך  בשנתיים  .  
ועדת  טל  עשתה  עבודה  חשובה  מאוד  .  
רוב  חבריה  סברו  שהמצב  שבו  כמעט  כל  הגברים  בציבור  החרדי  אינם  משרתים  שירות  משמעותי  בצה"ל  ,  הוא  בלתי  מוסרי  ,  אבל  גם  הבינו  שלא  ניתן  לגייס  אותם  בכפייה  .  
הוועדה  המליצה  לאפשר  לבחורי  הישיבות  לצאת  לשוק  העבודה  בגיל  23  .  
כלומר  ,  חברי  הוועדה  סברו  שאם  אי  אפשר  לפתור  את  בעיית  ההשתמטות  החרדית  מהצבא  ,  צריך  לפתור  לפחות  את  בעיית  ההשתמטות  שלהם  מעבודה  ופרנסה  .  
הכנסת  העדיפה  אתמול  את  ההשתמטות  הכפולה  .  
היבט  נוסף  של  החלטת  הכנסת  הוא  החזרת  הנושא  הרגיש  כל  כך  והשנוי  במחלוקת  לבג"ץ  .  
החלטה  של  בג"ץ  בעניין  הזה  ,  שתמיד  תהיה  שנויה  במחלוקת  ,  פחות  טובה  לחברה  הישראלית  והיא  תערער  עוד  יותר  את  מעמדו  הציבורי  המעורער  ממילא  של  בית  המשפט  העליון  .  
האמת  היא  שאפילו  לא  צריך  להגיש  עתירות  לבג"ץ  .  
הן  כבר  הוגשו  .  
אתמול  התקיים  הדיון  בעתירות  של  ח"כ  יוסי  פריצקי  משינוי  ועו"ד  יהודה  רסלר  ,  נגד  הוראת  השעה  הקצרה  שעברה  בכנסת  לפני  הבחירות  ותוקפה  יפוג  במאי  .  
השופט  ברק  קבע  ,  שאם  תועבר  הוראת  שעה  ארוכה  יותר  ,  יוכלו  העותרים  לתקן  את  עתירותיהם  גם  נגדה  .  
ברק  גם  הבהיר  שמדובר  בשאלה  חוקתית  של  חוק  יסוד  מול  חוק  רגיל  ,  כלומר  ,  הוא  לא  שלל  על  הסף  את  האפשרות  שייפסל  החוק  שחוקקה  הכנסת  .  
במצב  הזה  ,  לחרדים  יש  לכאורה  עניין  שחוק  טל  יעבור  במהרה  ,  כדי  להקדים  את  בג"ץ  .  
אלא  שעכשיו  יהיו  להם  שבועות  לא  מעטים  לנסות  לעוות  ולסרסר  את  חוק  טל  .  
למה  הכוונה  ?  
גם  חוק  טל  הוא  הוראת  שעה  .  
על  פי  המלצות  הוועדה  ,  אחת  לחמש  שנים  תצטרך  ועדת  החוץ  והביטחון  של  הכנסת  לחדש  אותו  ,  אחרת  יפוג  תוקפו  .  
בעבר  דרשו  המפלגות  החרדיות  לבטל  את  יסוד  הזמניות  כליל  ולהעביר  את  חוק  טל  כחוק  קבוע  .  
אתמול  אמר  ח"כ  אברהם  רביץ  שחוק  קבוע  הוא  לא  ישיג  ,  אבל  השאיפה  שלו  היא  להפוך  את  הסדר  .  
כלומר  ,  החוק  יישאר  בתוקפו  ,  אלא  אם  כן  הממשלה  תפנה  לוועדת  החוץ  והביטחון  לבטל  אותו  והוועדה  תקבל  את  הבקשה  .  
