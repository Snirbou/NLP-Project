עדכון  אחרון  -  02:58  07/03/01  מפד"ל  /  התערבותו  של  הרב  אליהו  הביאה  להקשחת  עמדות  מכים  על  חטא  התמימות  הפוליטית  מאת  נדב  שרגאי  התערבותו  של  הרב  מרדכי  אליהו  ,  מנהיגה  הרוחני  של  המפד"ל  ,  היא  שהביאה  בלילה  שבין  ראשון  לשני  להקשחת  עמדתו  של  יו"ר  המפלגה  הרב  יצחק  לוי  במשא  ומתן  מול  הליכוד  .  
בכירים  במפד"ל  אומרים  שעד  לשלב  זה  נטה  הרב  לוי  ,  למרות  התרעומת  הרבה  על  הליכוד  ועל  אריאל  שרון  ,  לקבל  את  תיק  השיכון  שהוצע  לו  ולהיכנס  לממשלה  גם  ללא  תפקיד  מנכ"ל  משרד  הדתות  וסמכויות  לסגנים  בחינוך  ובדתות  .  
וזאת  למרות  שבתקופת  ברק  נקבע  מנכ"ל  משרד  הדתות  במשותף  על  ידי  המפד"ל  וש"ס  .  
ביום  ראשון  אחרי  חצות  הליל  ,  במהלך  התייעצות  שהתקיימה  במשרדו  של  עו"ד  פנחס  מעוז  ,  היועץ  המשפטי  של  המפד"ל  ,  צלצל  הפלאפון  של  הרב  לוי  .  
על  הקו  היה  הרב  הראשי  לשעבר  ,  הרב  מרדכי  אליהו  .  
לוי  ,  הסר  למרותו  של  הרב  אליהו  בעניינים  רבים  ,  הקפיד  עד  לאותו  שלב  שלא  לערבו  בפרטי  המשא  ומתן  .  
אחרי  השיחה  הזאת  ,  אומרים  במפד"ל  ,  לוי  היה  אדם  אחר  .  
הוא  הסביר  לחבריו  עד  כמה  קופחה  המפד"ל  על  ידי  הליכוד  ,  הדגיש  את  הפרת  ההבטחה  מצד  שרון  לדאוג  למפד"ל  לפחות  כמו  בממשלת  ברק  ,  ואף  אמר  לחבריו  שלא  יוכל  לנהוג  בניגוד  לדעתו  של  הרב  אליהו  .  
לוי  עצמו  אומר  שגם  לפני  השיחה  הזאת  נטה  שלא  לקבל  את  הצעת  הליכוד  לתיק  השיכון  ,  אולם  חבריו  אומרים  דברים  אחרים  .  
במפד"ל  גם  עסקו  אתמול  בשאלה  מי  עירב  את  הרב  אליהו  במשא  ומתן  .  
אצבעות  רבות  הופנו  לעברו  של  ח"כ  יגאל  ביבי  ,  מקורבו  של  הרב  אליהו  ומבאי  ביתו  ,  שלפי  ההשערה  רגז  על  נטיית  לוי  להסכים  לקבלת  תיק  השיכון  ללא  עמידה  על  סמכויות  במשרד  הדתות  ,  שבו  הוא  (  ביבי  )  ,  היה  אמור  לכהן  .  
ביבי  עצמו  מכחיש  את  הדבר  מכל  וכל  .  
לדבריו  ,  שרון  עצמו  יזם  את  מעורבות  הרב  אליהו  במשא  ומתן  ,  מתוך  תקווה  שילחץ  על  לוי  להסכים  לתנאי  הליכוד  .  
"  שרון  תקע  לעצמו  גול  עצמי  .  
הרב  אליהו  לא  זו  בלבד  שלא  ביקש  מלוי  להתגמש  ,  אלא  ציווה  עליו  שלא  להיכנס  בגלל  השליטה  האבסולוטית  של  ש"ס  במשרד  הדתות  "  ,  אומר  יגאל  ביבי  .  
עובדה  נוספת  שהתבררה  אתמול  :  גורמים  בליכוד  פנו  לישראל  בעליה  והציעו  לה  את  תיק  השיכון  עוד  ביום  ראשון  בלילה  ,  אחרי  שיחתו  של  שרון  עם  הרב  אליהו  .  
ההצעה  הועברה  לשרנסקי  ביום  שני  לפנות  בוקר  ,  שעות  ארוכות  לפני  שלשכת  המפד"ל  התכנסה  ביום  שני  בצהריים  לדון  במצב  שנוצר  .  
במהלך  ישיבת  הלשכה  ,  בעיצומו  של  ויכוח  בין  יצחק  לוי  שהתנגד  להיכנס  לממשלה  ושאול  יהלום  שתמך  בכניסה  ,  התקבלה  בהפתעה  מוחלטת  הידיעה  שהליכוד  חתם  הסכם  עם  ישראל  בעליה  ומסר  לה  את  תיק  השיכון  .  
בהצעת  ההחלטה  -  שכבר  נוסחה  באותה  עת  בלשכה  -  עמדה  ההכרעה  בשאלת  הכניסה  לממשלה  להיות  מועברת  למרכז  המפלגה  ,  שכידוע  התכנס  אתמול  .  
ההפתעה  ,  מסתבר  ,  לא  היתה  במקומה  .  
שרנסקי  קיבל  את  ההצעה  מהליכוד  12  שעות  קודם  לכן  ,  אבל  ראשי  המפד"ל  לא  ידעו  על  כך  וכעסם  על  הליכוד  רק  גבר  .  
לכעס  הזה  ,  ניתן  אתמול  ביטוי  רחב  ,  ושולבה  בו  גם  הכאה  על  חטא  ,  בעיקר  על  חטא  הנאיביות  הפוליטית  .  
המפד"ל  היתה  המפלגה  שסייעה  לשרון  במערכת  הבחירות  האחרונה  לא  רק  בתחום  הפורמלי  .  
אלפי  פעילים  של  המפד"ל  סבבו  ברחובות  ובשווקים  ועבדו  למען  שרון  .  
צמרת  המפלגה  גייסה  את  שני  הרבנים  הראשיים  לשעבר  ,  הרב  אברהם  שפירא  והרב  מרדכי  אליהו  ,  וכן  רבנים  נוספים  בעלי  השפעה  ממחנה  הציונות  הדתית  ,  ודאגה  לפרסם  כרוזי  תמיכה  שלהם  בשרון  .  
המפד"ל  ,  שלא  כמו  ש"ס  ,  לא  דרשה  באותו  שלב  תמורה  פוליטית  ולא  דאגה  לסגור  הסכם  עם  שרון  ,  גם  לא  בקווים  כלליים  ,  עוד  לפני  הבחירות  .  
שאול  יהלום  הודה  אתמול  :  "  המפד"ל  גילתה  תמימות  נוראית  ,  שלא  השתלמה  לה  בסופו  של  דבר  .  
הליכוד  הסיק  שהמפד"ל  בכיסו  בכל  מקרה  .  
גם  היום  אני  לא  מצטער  שלא  הוצאנו  את  הנשמה  לליכוד  לפני  הבחירות  .  
זו  לא  דרכנו  ,  למרות  שיש  הסבורים  שזה  מה  שהיינו  צריכים  לעשות  "  .  
"  הצטיירנו  כגרורה  ,  כסרח  עודף  ,  כלא  משמעותיים  ולא  רלוונטיים  "  ,  אומר  יגאל  ביבי  .  
"  יכול  להיות  שהשוק  אתמול  יביא  לשידוד  מערכות  פנימי  ,  לרענון  בהנהגה  .  
יד  ההשגחה  היכתה  את  הליכוד  בעיוורון  ,  כדי  שאנחנו  נתפקח  "  .  
