עדכון  אחרון  -  02:58  07/03/01  התק"ם  תומך  בביילין  כיו"ר  זמני  של  העבודה  מאת  יוסי  ורטר  שר  המשפטים  היוצא  ,  יוסי  ביילין  ,  שב  והודיע  אתמול  כי  בכוונתו  להתמודד  על  תפקיד  היו"ר  הזמני  של  מפלגת  העבודה  ,  ולכהן  בו  עד  שייבחר  יו"ר  קבוע  ,  בפריימריס  שמועדם  טרם  נקבע  .  
ביילין  אמר  את  הדברים  בפגישה  שערך  עם  ראשי  התנועה  הקיבוצית  המאוחדת  (  תק"ם  )  ,  נתן  טל  ויגאל  צחור  ,  אשר  הודיעו  על  תמיכתם  בו  .  
ביילין  הבהיר  ,  עם  זאת  ,  כי  אם  השר  שמעון  פרס  יודיע  על  רצונו  בתפקיד  -  הוא  יסיר  את  מועמדותו  .  
במקביל  ,  שוחח  ביילין  עם  כמעט  כל  בכירי  העבודה  בכנסת  ומחוצה  לה  ,  בניסיון  לגייס  את  תמיכתם  .  
מלשכתו  של  ביילין  נמסר  אתמול  כי  עד  כה  ,  הודיעו  על  תמיכתם  בו  יו"ר  הכנסת  אברהם  בורג  ,  השרים  אברהם  שוחט  ,  חיים  רמון  ומתן  וילנאי  ;  השר  המיועד  סלח  טריף  ,  חברי  הכנסת  ויצמן  שירי  ,  אפי  אושעיה  ,  יעל  דיין  ,  קולט  אביטל  ,  ואלי  בן  מנחם  וכן  ראש  העיר  תל  אביב  רון  חולדאי  .  
בעבודה  מציינים  כי  פעילותו  של  ביילין  נועדה  לאלץ  את  פרס  להסיר  את  מועמדותו  ,  שכן  פרס  הצהיר  לא  פעם  כי  יהיה  מוכן  לקבל  על  עצמו  את  התפקיד  "  בהסכמה  כללית  "  בלבד  .  
דובריהם  של  השרים  מתן  וילנאי  וחיים  רמון  הודיעו  כי  בניגוד  להודעת  ביילין  ,  הם  אינם  תומכים  במועמדותו  .  
וילנאי  עדיין  לא  קבע  עמדה  בסוגייה  .  
