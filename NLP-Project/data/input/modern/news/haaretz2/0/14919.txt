עדכון  אחרון  -  01:32  04/03/01  שטראוס  קיבלה  הטבה  של  מפעל  מאושר  אף  שלא  עמדה  בתנאי  התמ"ס  מאת  אורה  קורן  חברת  שטראוס  לא  עמדה  בתנאים  לקבלת  הטבה  ממרכז  ההשקעות  ,  כפי  שנקבעו  לפני  prefix=כ  -  6  שנים  .  
למרות  זאת  ,  אושר  לה  בסוף  השבוע  פטור  מהתנאי  לקבלת  ההטבה  ,  בניגוד  לעמדת  משרד  התמ"ס  .  
האישור  עורר  כעס  רב  בקרב  גורמים  ממשלתיים  המעורבים  באישורי  השקעות  ,  הסבורים  כי  הוא  מנוגד  לחוק  לעידוד  השקעות  הון  .  
על  פי  הנוהלים  ,  אישור  ועדת  הערר  יובא  בפני  שרי  האוצר  והתמ"ס  להכרעה  סופית  ;  אם  השרים  ידחו  את  החלטת  ועדת  הערר  ,  יבוטלו  למעשה  ההטבות  שניתנו  לשטראוס  .  
מקורות  ממשלתיים  ציינו  כי  זו  הפעם  השנייה  שוועדת  הערר  שליד  מרכז  ההשקעות  מאשרת  הטבה  לשטראוס  החורגת  מהחוק  לעידוד  השקעות  הון  .  
לדבריהם  ,  לפני  prefix=כ  -  6  שנים  הגישה  שטראוס  בקשה  לקבלת  מעמד  של  מפעל  מאושר  לפרויקט  העברת  המחלבות  מחיפה  לאחיהוד  ולהרחבתן  .  
מינהלת  מרכז  ההשקעות  במשרד  התמ"ס  דחתה  את  הבקשה  ,  מכיוון  שבאותה  תקופה  אושרו  השקעות  המיועדות  ליצוא  .  
ואולם  שטראוס  נעזרה  בהליך  מקובל  במקרים  כאלה  ,  של  פנייה  לוועדת  הערר  ,  וזו  אישרה  את  התוכנית  .  
הוועדה  התנתה  את  האישור  בכך  ששטראוס  תייצא  %  -  15  %  20  מהייצור  הנובע  מאותה  השקעה  .  
ההטבה  התבטאה  בפטור  ממס  חברות  prefix=ל  -  10  שנים  על  הרווחים  מההשקעה  שאושרה  .  
אף  שלא  עמדה  בתנאי  האישור  ,  ביקשה  שטראוס  באחרונה  ממרכז  ההשקעות  לאשר  לה  את  ההטבה  ,  בגלל  שינוי  בתנאי  השוק  .  
לדבריה  ,  היצוא  תוכנן  למדינות  השכנות  ,  והאינתיפאדה  אינה  מאפשרת  לממש  תוכנית  זו  .  
בקשתה  נדחתה  ,  כי  עד  לסוף  2000  לא  החלה  האינתיפאדה  .  
בעקבות  הדחייה  פנתה  שטראוס  שוב  לאותה  ועדת  ערר  ;  הוועדה  ,  בהרכב  שונה  ,  אישרה  בסוף  השבוע  את  הערר  שהגישה  שטראוס  .  
כיום  מכהנים  בועדת  הערר  יורם  טורבוביץ  ,  יהודה  גיל  ,  אברהם  אשרי  ,  שוקי  פורר  ויונתן  בשיא  .  
בין  הנימוקים  שהכריעו  לטובת  שטראוס  בדיון  היתה  תפישת  חברי  הוועדה  ,  שלפיה  אין  להפלות  בין  חברות  שונות  באותו  ענף  .  
לדבריהם  ,  מרכז  ההשקעות  הציע  prefix=ב  -  2000  לתנובה  ולטרה  הטבות  מפליגות  ללא  מגבלת  יצוא  ,  ולא  ייתכן  ששטראוס  לא  תיהנה  מהטבות  כי  אינה  מייצאת  .  
חברי  הוועדה  התייחסו  בדבריהם  להצעה  של  מרכז  ההשקעות  לתנובה  ולטרה  לקבל  מענקים  והקלות  בהיקף  של  עשרות  מיליוני  שקלים  ,  אם  יעבירו  את  מרכז  פעילותן  לפארק  צבאים  שליד  בית  שאן  (  תנובה  )  ולאזור  תעשייה  בדרום  (  טרה  )  .  המתנגדים  להטבות  סבורים  כי  טרה  היתה  עוברת  לאזור  הדרום  גם  בלעדיהן  .  
לטענת  הגורמים  הממשלתיים  ,  הטבות  אלה  משקפות  הגמשת  יתר  ,  עד  כדי  חריגה  מחוק  עידוד  השקעות  הון  .  
על  רקע  הפרשנויות  המשתנות  לכללי  אישור  השקעות  ,  החלו  בחודשים  האחרונים  מגעים  בין  משרד  האוצר  לתמ"ס  ,  לקביעת  כללי  השקעות  ברורים  שיתאימו  לצורכי  המשק  בשנים  הקרובות  ,  ובראשם  העדפה  ברורה  יותר  לפריפריה  בתחום  ההיי  -  טק  .  
