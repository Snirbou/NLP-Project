עדכון  אחרון  -  01:14  06/03/01  רוח  מזרחית  מאת  יעל  אפרתי  ההתקרבות  המדינית  בין  ישראל  למרוקו  גילתה  לישראלים  את  יופיו  של  העיצוב  שם  ,  ובתל  אביב  אפילו  נפתחו  כמה  חנויות  שמתמחות  בפריטים  מרוקאיים  .  
ניתוק  היחסים  הדיפלומטיים  עלול  לצנן  את  ההתלהבות  הזאת  "  ארט  מרוק  "  .  
בעל  החנות  מגדיר  את  הקונים  "  אשכנזים  מהרצליה  ,  כפר  שמריהו  ורמת  השרון  "  טז'ינים  מקרמיקה  ,  קומקומי  תה  ,  כריות  צבעוניות  ושטיחי  צמר  המיובאים  ממרוקו  התחבבו  מאוד  על  הישראלים  בשנים  האחרונות  .  
בתל  אביב  אף  נפתחו  שלוש  חנויות  מרווחות  ומצליחות  המתמחות  בפריטי  עיצוב  מרוקאיים  .  
צריך  רק  לקוות  שניתוק  היחסים  הדיפלומטיים  עם  מרוקו  לפני  חודשים  אחדים  לא  יפגע  בפריחה  הזאת  .  
הפופולריות  של  העיצוב  המרוקאי  בישראל  ,  שאינה  דומה  בהיקפה  לפריחה  של  העיצוב  מהמזרח  הרחוק  אך  מזכירה  אותה  ,  החלה  עם  פתיחת  הגבולות  בין  שתי  המדינות  .  
ישראלים  רבים  נחשפו  אל  מוצרי  הצריכה  והאמנות  המרוקאיים  בטיולים  שערכו  שם  .  
בין  המטיילים  היו  יוצאי  מרוקו  רבים  שחזרו  לבקר  במחוזות  ילדותם  ,  אך  גם  ישראלים  שביקשו  לטייל  בארץ  מוסלמית  קרובה  שהיתה  עד  אז  סגורה  בפניהם  .  
העלות  הנמוכה  של  הטיולים  והדיווחים  על  מוצרים  במחירים  "  וילה  מרוק  "  .  
שירותי  עיצוב  בבית  הלקוח  אטרקטיוויים  עוררו  את  סקרנותם  של  ישראלים  רבים  ,  ובהם  גם  סוחרים  שהשכילו  לזהות  את  הדרישות  החדשות  בשוק  .  
אבל  קשה  להניח  שפריטי  העיצוב  האלה  היו  זוכים  לפופולריות  גדולה  ,  אם  לא  היו  משתלבים  במגמה  שרווחת  כבר  שנים  בעולם  העיצוב  ,  וכמו  תמיד  הגיעה  אלינו  באיחור  -  מגמה  שזונחת  את  העיצוב  המינימליסטי  לטובת  העיצוב  האקלקטי  .  
על  פי  התפישה  הזאת  ,  אלמנטים  אוריינטליים  עתירי  פרטים  משתלבים  היטב  בסגנון  מערבי  מודרני  המצטיין  בפשטות  מתוחכמת  ונקיית  קווים  .  
בשנים  האחרונות  ניצלו  סיטונאים  את  דרכונם  הזר  כדי  לייבא  לישראל  כלי  בית  וטקסטיל  ממרוקו  ושיווקו  אותם  בחנויות  המתנות  ,  לצד  פריטים  ממדינות  אחרות  .  
לאחר  שבע  שנים  שבהן  שיווק  סחורה  ממרוקו  לחנויות  אחרות  ,  החליט  אייל  זוהר  לפתוח  לפני  כחודשיים  את  "  ארט  מרוק  "  ברחוב  בן  יהודה  בתל  אביב  .  
הוא  משוכנע  כי  לחנות  כזאת  יש  היום  פוטנציאל  עסקי  של  ממש  .  
בשנותיו  כסיטונאי  סבר  כי  העניין  בעיצוב  המרוקאי  הוא  אפיזודה  חולפת  ,  אך  באחרונה  שינה  את  דעתו  .  
את  הקונים  שלו  הוא  מגדיר  prefix=כ  "  אשכנזים  מהרצליה  ,  כפר  שמריהו  ורמת  השרון  שמבינים  ואוהבים  את  הצבעוניות  העזה  ואת  המקוריות  של  העיצוב  המרוקאי  "  ,  אך  הוא  מאמין  כי  המעגל  הזה  יילך  ויתרחב  .  
ליתר  ביטחון  הוא  מציג  מדפים  עמוסים  בכלי  אוכל  ,  מאפרות  ואהילים  מחומרים  פשוטים  ועבודת  יד  זולה  בעשרות  בודדות  של  שקלים  ,  לצד  פריטים  יקרים  ,  ובהם  מראות  ,  פסיפסים  ,  רהיטים  ,  מנורות  נחושת  גדולות  ושטיחים  .  
רפאל  בן  -  סעדון  ,  בעליה  של  "  דאר  פז  "  ביפו  ,  החליט  באחרונה  להרחיב  את  החנות  הקיימת  זה  שש  שנים  .  
בן  -  סעדון  ,  שגדל  במוגדור  שבמרוקו  אצל  סבו  ,  איש  עסקים  ואספן  אמנות  ,  נוסע  כל  חודשיים  למרוקו  ,  בעזרת  דרכון  מרוקאי  ,  ומתגורר  שם  במשך  חודש  אצל  אחייניו  .  
בזמן  הזה  הוא  מסייר  במדינה  כולה  כדי  למצוא  פריטים  חדשים  ,  ומגלה  בקיאות  מרשימה  בהתמחותם  של  בני  כל  עיר  ומחוז  .  
בפז  ,  למשל  ,  יש  עבודות  פסיפס  וכדים  מצוירים  בעבודת  אמנות  משובחת  ,  במרקש  כלי  קרמיקה  ,  ובקזבלנקה  -  מבחר  של  רקמות  ושטיחים  ארוגים  .  
"  הלקוחות  הרציניים  "  ,  הוא  אומר  ,  "  מוכנים  לשלם  על  אמנות  טובה  "  .  
כמו  מתחריו  ,  גם  הוא  מסתייע  בקשרי  משפחה  וידידות  (  "  יש  לי  חברים  המקורבים  לאמנים  העובדים  בשביל  ארמון  המלוכה  "  )  ,  ועד  שפרצה  אינתיפאדת  אל  -  אקצה  שהגיעה  גם  ליפו  ,  זכו  עסקיו  לפריחה  גדולה  .  
באחרונה  פתח  בנו  ויקטור  חנות  לממכר  פריטים  דומים  בלוס  אנג'לס  ,  ופוקדים  אותה  ישראלים  לשעבר  ואמריקאים  שאוהבים  את  העיצוב  המהודר  .  
דגנית  ויוסי  כהן  פתחו  את  "  וילה  מרוק  "  לפני  שנתיים  ברחוב  יהודה  הלוי  בתל  אביב  .  
בשונה  ממתחריהם  הם  מציעים  תפישת  עיצוב  מרוקאי  מהמסד  עד  הטפחות  בליווי  ייעוץ  מקצועי  .  
מביקורים  במקום  מתקבל  הרושם  ,  שציבור  הלקוחות  הוא  מעין  מועדון  חברים  יאפי  שמתרחב  בשיטת  חבר  מביא  חבר  .  
הסוד  ,  על  פי  דגנית  כהן  ,  נעוץ  בעובדה  שהעיצוב  המרוקאי  מתאים  ללקוח  הישראלי  הממוצע  "  מהטעם  הפשוט  שישראל  היא  מדינה  ים  תיכונית  ,  ומזה  אי  אפשר  לברוח  גם  אם  מאוד  מנסים  .  
למרוקו  ולנו  יש  אקלים  דומה  ,  אור  וצבעוניות  דומים  ,  וגם  חלק  מההרגלים  שלנו  דומים  .  
לכן  יותר  טבעי  לנו  לחיות  בסביבת  עיצוב  שנולדה  במרוקו  מאשר  בסביבה  שנהוגה  באוסטרליה  ,  למשל  "  .  
בחנות  מוצעים  כלי  אוכל  ,  כריות  ,  מראות  ,  אגרטלים  וגופי  תאורה  ,  ולמי  שרוצה  בבית  פינה  מרוקאית  מציעים  prefix=ב  "  וילה  מרוק  "  רהיטים  מעוטרים  בעבודת  "  מושרביה  "  -  סגנון  ערבי  -  מרוקאי  של  גילוף  בעץ  -  מערכות  ישיבה  שלמות  ומרופדות  בהזמנה  ,  דלתות  ,  ריצוף  מרוקאי  בשלל  דגמי  אריחים  וכן  שירותי  עיצוב  בבית  הלקוח  .  
את  הסחורה  הם  מייבאים  כל  חודשיים  -  שלושה  ,  ובבעלותם  גם  מרפדייה  משלהם  וחנות  בדים  קטנטנה  הכוללת  מאות  דוגמאות  .  
באחרונה  רכשו  בסמוך  לחנות  דירה  שבימים  אלה  נהפכת  לדירה  לדוגמה  בעיצוב  מרוקאי  עד  אחרון  הפריטים  ,  כולל  משקופים  ,  סורגים  ,  אריחים  מצוירים  וגם  בוסתן  קטן  ואדניות  פסיפס  כחולות  שייבנו  בחצר  הקדמית  .  
העיצוב  המרוקאי  ,  לדברי  כהן  ,  הוא  הרבה  יותר  מאוסף  של  פריטים  ,  והוא  מבוסס  על  תפישה  סגנונית  רחבה  .  
בתשובה  לשאלה  איך  רצוי  לעצב  סלון  ביתי  ממוצע  ,  כהן  ממליצה  על  ספות  מרופדות  וכריות  בצבעוניות  עזה  אך  בלתי  מעייפת  המסודרות  בצורת  ח'  -  עיצוב  שמנצל  היטב  את  שטח  החדר  ובעיקר  תורם  לאינטימיות  ולאווירה  נעימה  .  
למי  שמתעקש  לא  להיפרד  מהסט  הנצחי  -  ספה  תלת  מושבית  ,  ספה  דו  מושבית  וכורסה  -  מומלץ  לפחות  לרפד  מחדש  את  הכורסאות  באריג  מפוספס  בגוני  חרדל  ,  אדום  ,  ירוק  וזהב  כצעד  קטן  בדרך  להשתלבות  במרחב  .  
