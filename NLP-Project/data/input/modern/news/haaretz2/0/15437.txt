עדכון  אחרון  -  23:18  05/03/01  עננת  ערוץ  7  מאת  חנה  קים  מעל  מינויה  הצפוי  של  ח"כ  לימור  לבנת  לשרה  לביטחון  פנים  מרחפת  עננה  כבדה  .  
לעננה  הזאת  -  לא  נעים  לומר  ,  אך  צריך  שהדברים  ייאמרו  -  שותפים  לכאורה  היועץ  המשפטי  לממשלה  ,  אליקים  רובינשטיין  ,  ופרקליטת  המדינה  עדנה  ארבל  .  
וכך  התגלגלה  הפרשה  :  יעקב  כץ  ,  מנהל  ערוץ  ,  7  שהועמד  לדין  על  הפעלת  הערוץ  הפיראטי  ,  סיפר  בתצהיר  לבג"ץ  והעיד  בשבועה  במשפטו  ,  כי  לבנת  ,  אז  שרת  התקשורת  בממשלת  נתניהו  ,  הזעיקה  אותו  בבהילות  למשרד  ראש  הממשלה  והודיעה  לו  כי  בישיבה  אצל  נתניהו  הודיע  רובינשטיין  ,  "  שהוא  הולך  לפשוט  על  האונייה  בלב  ים...",  כלומר  שהמשטרה  עומדת  לפשוט  על  האונייה  .  
לבנת  הזהירה  אותו  מראש  ,  סיפר  כץ  ,  לכן  פנה  בבהילות  למשרדו  של  עו"ד  יעקב  ויינרוט  ,  וזה  הגיש  בקשה  לבג"ץ  ,  שסיכלה  את  הפשיטה  המשטרתית  .  
הח"כ  לשעבר  איתן  כבל  פנה  ליועץ  המשפטי  לפני  כחצי  שנה  וביקש  ממנו  לפתוח  בחקירה  נגד  לבנת  בגין  חשד  לשיבוש  עבודת  המשטרה  .  
רובינשטיין  ,  אף  שהיה  מעורב  בסיפור  ,  עסק  בבקשה  במשך  כמה  חודשים  ,  ורק  לאחר  שפורסם  הקשר  שלו  אליה  -  העביר  את  הטיפול  לידי  פרקליטת  המדינה  .  
אם  היתה  נפתחת  חקירה  נגד  לבנת  -  רובינשטיין  היה  אמור  להיות  אחד  הנחקרים  .  
לפני  כשלושה  שבועות  שיגרה  ארבל  מכתב  לראש  אגף  החקירות  של  המשטרה  ,  ניצב  משה  מזרחי  ,  שבו  היא  כותבת  ,  כי  החליטה  שאין  מקום  לפתוח  בחקירה  נגד  לבנת  .  
מכתבה  של  ארבל  ,  הרצוף  נימוקים  בלתי  משכנעים  ,  ואף  סתירה  בולטת  ,  דווקא  מחזק  את  הצורך  לחקור  את  הפרשה  .  
מהמכתב  עולה  ,  למשל  ,  כי  שני  פרוטוקולים  נעלמו  כלא  היו  :  פרוטוקול  הפגישה  בין  רובינשטיין  לבין  נתניהו  והשרים  ,  שבה  דיווח  רובינשטיין  לכאורה  על  הכוונה  לפשוט  על  משרדי  הערוץ  ,  ופרוטוקול  הישיבה  בלשכתו  של  רובינשטיין  שבה  הוחלט  לאפשר  למשטרה  לעשות  זאת  .  
בגלל  היעלמותם  של  שני  הפרוטוקולים  לא  יהיה  אפשר  להגיע  לחקר  האמת  ,  כותבת  ארבל  .  
אבל  האם  לא  דווקא  היעלמותם  היא  המחייבת  פתיחת  חקירה  ?  
עוד  כותבת  ארבל  ,  כי  רובינשטיין  אינו  זוכר  מה  בדיוק  אמר  באותה  ישיבה  עם  ראש  הממשלה  והשרים  :  "  ...  נסיבותיה  של  היוועצות  השרים  ,  בה  עידכן  (  רובינשטיין  )  את  ראש  הממשלה  והדרג  המדיני...  אינן  זכורות  לו  במדויק  "  .  
גם  לימור  לבנת  אמרה  לעדנה  אדטו  ,  כתבת  "  ידיעות  אחרונות  "  ,  כי  היא  אינה  זוכרת  את  הדברים  .  
אחר  כך  שינתה  את  גרסתה  והכחישה  ,  באמצעות  עורכת  דינה  ,  את  דברי  כץ  .  
תפקידה  של  חקירת  משטרה  הוא  לרענן  את  זיכרון  הנחקרים  :  גם  אלה  שאומרים  כי  הם  אינם  זוכרים  וגם  אלה  שנזכרו  לפתע  ושינו  את  גרסתם  .  
"  ...  (  היועץ  המשפטי  )  אינו  נוהג  להיכנס  בישיבות  מיניסטריאליות  לנושאים  אופרטיוויים  של  אכיפה  "  ,  כותבת  ארבל  במכתבה  .  
אך  במכתבו  של  נועם  סולברג  ,  אז  עוזרו  של  רובינשטיין  ,  שנכתב  לקראת  הישיבה  בלשכת  היועץ  (  שהפרוטוקול  שלה  ,  כזכור  ,  נעלם  )  ,  נכתב  :  "  ...  היועץ  המשפטי  לממשלה  ידווח  מראש  על  האכיפה  המתוכננת  לדרג  המדיני  "  .  
איך  מסבירים  את  הסתירה  בין  דבריו  של  היועץ  לבין  דברי  עוזרו  ,  התומכים  דווקא  בגרסת  כץ  ?  
כץ  מצטייר  ממכתבה  של  ארבל  כמי  שאינו  אומר  אמת  :  ארבל  מזכירה  פעמיים  ,  כי  הוא  הועמד  לדין  בגין  הגשת  תצהיר  כוזב  לבג"ץ  .  
מדוע  אם  כן  החליטה  הפרקליטות  שלא  לכלול  את  עלילת  הכזב  ,  לכאורה  ,  נגד  לבנת  בכתב  האישום  נגד  כץ  ?  
מדוע  בחקירה  הנגדית  במשפטו  של  כץ  נמנע  התובע  ,  שמעון  דולן  ,  להטיח  בפניו  את  פרשת  לבנת  וערוץ  ?  7  ואולי  כץ  דווקא  אומר  את  האמת  ?  
והלא  כבר  התברר  שכאשר  הפרקליטות  מחליטה  להאמין  למישהו  ,  רפי  פרידן  למשל  ,  היא  מוכנה  להפוך  אותו  לעד  מדינה  (  בפרשת  נמרודי  )  גם  לאחר  שבית  המשפט  קבע  כי  הוא  שיקר  בעדותו  במשפטו  שלו  .  
את  החלטתה  שלא  לחקור  את  לבנת  מנמקת  ארבל  גם  בפרסום  בעיתונות  על  הכוונה  לאכוף  את  החוק  נגד  ערוץ  7  .  
לבנת  ידעה  משהו  שכבר  פורסם  בין  כה  וכה  .  
זו  הכוונה  .  
אבל  בעיתונות  לא  פורסם  מעולם  מתי  תפשוט  המשטרה  על  התחנה  .  
יש  הבדל  בין  ידיעה  על  כוונה  לחקור  סחר  בסמים  בלוד  לבין  ידיעה  על  פשיטה  משטרתית  ביום  מסוים  וברחוב  מסוים  .  
בית  המשפט  העליון  אמור  לדון  בקרוב  בעתירתו  של  איתן  כבל  נגד  החלטת  ארבל  .  
הסיפור  הזה  עדיין  לא  תם  ,  וטוב  שכך  :  הוא  צריך  להיחקר  עד  לגילוי  האמת  -  גם  אם  מדובר  בשרת  החינוך  המיועדת  ,  על  אחת  כמה  וכמה  כשמדובר  בשרה  לביטחון  פנים  ,  שתהיה  אחראית  ,  בין  השאר  ,  לכך  שלא  יודלף  מידע  מסווג  מאגף  החקירות  שישבש  את  עבודת  המשטרה  .  
