עדכון  אחרון  -  03:08  01/03/01  בתוך  הכסף  /  מירב  ארלוזורוב  משווקים  ביטוח  (  3  )  משרד  האוצר  פירסם  בתחילת  השבוע  כי  התשואה  הממוצעת  בשנת  2000  של  פוליסות  ביטוח  החיים  החדשות  ,  הפוליסות  המשתתפות  ברווחים  ,  היתה  4.4  %  .  
הפרסום  שהוא  ראשון  מסוגו  ,  נתפס  כמרשים  .  
התשואה  היא  גבוהה  יחסית  לשנת  השקעות  לא  מוצלחת  ,  והיא  כנראה  גבוהה  מזו  שהניבו  משקיעים  מוסדיים  אחרים  בשוק  ,  בעיקר  קופות  הגמל  .  
אלא  שהנתון  מטעה  .  
משרד  האוצר  טרח  ופירסם  את  התשואה  שהניב  תיק  ההשקעות  של  ביטוחי  החיים  ,  אבל  זאת  אינה  התשואה  שמקבל  עמית  חברת  הביטוח  לידיו  .  
מהתשואה  הזו  עוד  ניכו  לעצמן  חברות  הביטוח  דמי  ניהול  בשיעור  ממוצע  של  1.2  %  .  
התשואה  נטו  שראה  המבוטח  היתה  קרובה  יותר  prefix=ל  -  .  3.2%  מבלי  שפורסמו  עדיין  הנתונים  הממוצעים  של  תשואות  קופות  הגמל  ,  כנראה  שהתשואה  נטו  של  הקופות  לא  היתה  נמוכה  בהרבה  מזו  .  
היתרון  היחסי  של  חברות  הביטוח  בהשגת  תשואות  יפות  על  התיקים  שלהן  אבד  בחלקו  ,  מכיוון  שהחברות  גובות  דמי  ניהול  גבוהים  -  1.2  %  בענף  הביטוח  ,  לעומת  0.7  %  ממוצע  בענף  קופות  הגמל  .  
יתרה  מכך  ,  prefix=ב  -  '  99  גבו  חברות  הביטוח  דמי  ניהול  ממוצעים  של  prefix=כ  -  ,  2.5%  שהם  פי  3  מדמי  הניהול  שגבו  קופות  הגמל  .  
הפער  בדמי  הניהול  נובע  מנוסחה  שונה  הקיימת  בשני  הענפים  .  
בעוד  שקופות  הגמל  גובות  דמי  ניהול  בלבד  ,  הרי  שהעמלה  של  חברות  הביטוח  היא  שילוב  של  דמי  הניהול  עם  השתתפות  ברווחים  (  חברות  הביטוח  זכאיות  לגבות  %  15  מהרווח  של  התיק  ,  וזאת  לאחר  החזר  הפסדים  משנים  עברו  והפחתת  דמי  ניהול  )  .  לפיכך  ,  בשנים  שבהן  הרווחים  גבוהים  מאוד  ,  עשויה  ההשתתפות  ברווחים  של  חברות  הביטוח  להביא  אותן  לגזירת  עמלות  שמנות  במיוחד  .  
סיבה  נוספת  לפער  היא  הבדלי  התחרותיות  בין  שני  הענפים  .  
על  פי  כללי  הפיקוח  ,  רשאיות  קופות  הגמל  לגבות  דמי  ניהול  של  עד  %  2  מהתיק  שהן  מנהלות  .  
בפועל  ,  רק  קופות  גמל  פרטיות  קטנות  גובות  את  דמי  הניהול  האלה  .  
הקופות  המובילות  בשוק  ,  בלחץ  התחרות  ביניהן  ,  נמצאות  במהלך  מתמיד  של  הפחתת  דמי  הניהול  .  
לעומת  זאת  ,  בענף  הביטוח  לא  התקיימה  עד  היום  דינמיקה  תחרותית  כזו  .  
תחת  זאת  ,  כל  חברות  הביטוח  גובות  את  מקסימום  שיעור  ההשתתפות  ברווחים  המותר  להן  -  15  %  .  
חברות  הביטוח  טוענות  כי  עלויות  השיווק  הגבוהות  יותר  שלהן  מצדיקות  זאת  ,  אבל  אפשר  להזכיר  כי  עלויות  השיווק  -  תשלום  עמלות  לסוכני  הביטוח  -  הן  גם  אלה  המביאות  לכך  שהתחרותיות  בענף  נמוכה  .  
הסוכנים  אינם  מחליפים  חברות  ,  אינם  משווים  בין  החברות  ,  ואינם  ממליצים  למבוטחים  לעבור  פוליסות  .  
ובכל  מקרה  ,  מעבר  כזה  הוא  כמעט  בלתי  אפשרי  משפטית  .  
על  אף  זאת  ,  יש  כיום  ניצנים  ראשונים  של  התפתחות  תחרות  בתחום  הביטוח  גם  בסעיף  העמלות  .  
כך  ,  החלה  ביטוח  ישיר  לשווק  פוליסות  ביטוח  חיים  ללא  גביית  דמי  ניהול  .  
חברת  כלל  החלה  לשווק  את  הפוליסות  המסלוליות  החדשות  -  פוליסות  ביטוחים  ,  שבהן  ניתן  לבחור  את  אפיקי  ההשקעה  המועדפים  ולעבור  מאפיק  לאפיק  -  ובהן  היא  גובה  דמי  ניהול  קבועים  (  ללא  השתתפות  ברווחים  )  בשיעור  של  עד  1.4  %  .  
התקווה  היא  כי  בעתיד  תעמיק  התחרות  ,  כך  שגם  בפוליסות  ביטוח  החיים  המרכזיות  בענף  יחלו  העלויות  לרדת  .  
