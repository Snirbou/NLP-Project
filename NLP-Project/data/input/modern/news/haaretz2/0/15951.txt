עדכון  אחרון  -  02:58  07/03/01  המו"מ  על  סמכויות  לא  הסתיים  יהדות  התורה  המו"מ  בין  הליכוד  ליהדות  התורה  עדיין  לא  הסתיים  .  
סוכם  שיהדות  התורה  תקבל  בנוסף  לראשות  ועדת  הכספים  גם  שלושה  סגני  שרים  ,  כנראה  במשרדי  הדתות  ,  העבודה  והרווחה  והבינוי  והשיכון  .  
אלא  שיהדות  התורה  עומדת  על  כך  שסגני  השרים  האלה  יקבלו  סמכויות  מוגדרות  .  
ספק  אם  לש"ס  ולישראל  בעלייה  המחזיקות  במשרדים  אלה  יהיה  איזשהו  עניין  להעניק  לה  סמכויות  כאלו  .  
יהדות  התורה  לא  תצטרף  לקואליציה  רשמית  אם  לא  תועבר  היום  הוראת  השעה  המאריכה  את  הסדר  דחיית  השירות  בשנתיים  .  
ביהדות  התורה  אין  מוכנים  להתפשר  על  תקופה  קצרה  יותר  .  
שחר  אילן  
