עדכון  אחרון  -  01:59  05/03/01  האגודה  ליחסי  עבודה  תמליץ  לממשלה  לחתום  על  אמנה  עם  המעסיקים  וההסתדרות  האגודה  הישראלית  לחקר  יחסי  עבודה  תגיש  לממשלה  החדשה  ולשר  העבודה  שימונה  דו"ח  מפורט  על  מצב  יחסי  העבודה  בישראל  ובו  המלצה  לפיה  ההסתדרות  ,  הממשלה  והמעסיקים  יחתמו  על  אמנה  בתחום  זה  .  
מחברי  הדו"ח  אומרים  כי  יזמו  מהלך  זה  על  רקע  "  הטלטלה  העזה  וחוסר  הסדר  שהשתרר  ביחסי  העבודה  במשק  "  .  
בכתיבת  הדו"ח  משתתפים  ,  בין  השאר  ,  נשיא  ביה"ד  הארצי  לעבודה  ,  סטיב  אדלר  ;  יו"ר  האגודה  לחקר  יחסי  עבודה  ,  גדי  הראל  ,  המכהן  כמשנה  לדיקן  הפקולטה  להנדסת  תעשייה  וניהול  בטכניון  ;  מזכ"ל  האגודה  לחקר  יחסי  עבודה  ,  עוזר  כרמי  ;  ראש  מכון  ירושלים  לחקר  ישראל  ,  רמי  פרידמן  ;  מנהל  אגף  משאבי  אנוש  בהתאחדות  התעשיינים  ,  יוסי  גטניו  ;  ראש  האגף  לכלכלה  ולחברה  בהסתדרות  ,  אפרים  זילוני  ;  מנהל  הרשות  לתכנון  כוח  אדם  במשרד  העבודה  ,  בני  פפרמן  ;  הממונה  על  השכר  באוצר  ,  יובל  רכלבסקי  ;  יו"ר  המוסד  לבוררות  בשירות  הציבורי  ,  נחמן  אורי  ;  יו"ר  איגוד  מנהלי  משאבי  אנוש  במרכז  הישראלי  לניהול  ,  קובי  ציטר  ;  המשפטן  גיא  מונדלק  ;  ויו"ר  המכון  למחקר  כלכלי  וחברתי  ,  רובי  נתנזון  .  
הראל  אמר  כי  הכנת  הדו"ח  נדרשה  גם  בשל  השינויים  המשמעותיים  העוברים  על  שוק  העבודה  בישראל  והמשפיעים  על  המשק  כולו  .  
"  שינויים  אלה  נובעים  מתהליך  הגלובליזציה  ,  התחזקות  תעשיית  ההיי  -  טק  ,  היחלשות  ההסתדרות  שהיתה  שחקן  מרכזי  ביחסי  העבודה  במשך  עשרות  שנים  ,  צמצום  משקלם  של  ההסכמים  הקיבוציים  לטובת  החוזים  האישיים  ,  ניידות  רבה  של  עובדים  וצמצום  מעורבות  הממשלה  בשוק  העבודה  .  
כרמי  אמר  כי  מוסכם  גם  על  דעת  התעשיינים  המיוצגים  בוועדה  כי  יש  לעצור  את  תהליך  ההיעלמות  של  ההסכמים  הקיבוציים  .  
עם  זאת  ,  על  הסכמים  החדשים  שייחתמו  במפעלים  "  לקחת  בחשבון  לא  רק  את  דרישות  העובדים  ,  אלא  גם  את  האינטרסים  של  המעסיקים  "  .  
