עדכון  אחרון  -  00:00  01/03/01  מרכז  התעסוקה  מאת  נחמיה  שטרסלר  ביום  שני  בערב  גנבו  חברי  מרכז  מפלגת  העבודה  את  הסינרמה  מהליכוד  ואת  הכוח  מבכירי  המפלגה  .  
הפעם  החברים  עצמם  יקבעו  מי  יהיו  השרים  .  
מה  יהיו  השיקולים  שלהם  ?  
משיחות  עם  כמה  מהנוכחים  עולה  שלא  כדאי  לצפות  לשיקולים  ממלכתיים  .  
שלושה  צעירים  מסניף  ראש  העין  התנדבו  להסביר  לי  את  המציאות  :  "  כל  מי  שאתה  רואה  במרכז  בא  כדי  לקבל  משהו  לעצמו  ,  איזה  טובת  הנאה  קטנה  ,  איזה  תפקיד  ,  איזה  דירקטור  .  
ברור  שהמרכז  הצביע  בעד  הצטרפות  לממשלה  .  
אחרת  מאיפה  יגיעו  הג'ובים  ?  
השר  ,  או  המנכ"ל  דואגים  לנו  .  
הם  יכולים  לתת  לנו  איזה  סמנכ"ל  בדואר  ,  או  איזה  אחראי  אזור  בשרות  התעסוקה  עם  רכב  והכל  "  .  
אז  הכל  עניין  של  תפקידים  ?  
"  לא  רק  .  
אנחנו  רוצים  להרים  טלפון  לשר  ,  לדבר  איתו  ,  להגיד  לו  מה  אנחנו  חושבים  ,  שהוא  יקשיב  ויגיב  .  
אפשר  לעשות  את  זה  רק  אם  השר  תלוי  בך  ,  כלומר  אם  אתה  חבר  מרכז  "  .  
והם  משתפים  פעולה  ?  
"  יש  הרבה  שלא  מחזירים  טלפון  ,  אבל  פואד  בן  -  אליעזר  עונה  תמיד  ,  לכן  אנחנו  בעדו  "  .  
אבל  יש  מגבלות  על  חברי  מרכז  ,  ובעצם  קשה  להם  לקבל  תפקיד  ממלכתי  .  
"  נכון  .  
לכן  אנחנו  לא  חברי  מרכז  .  
אנחנו  חברי  מפלגה  שעובדים  למען  מועמד  מסוים  ומצביעים  עבורו  בפריימריס  "  .  
שלמה  בוחבוט  ,  ראש  עיריית  מעלות  וחבר  מרכז  ,  מנסח  את  התשובה  ביתר  חדות  :  "  השרים  צריכים  לדעת  שהבחירה  שלהם  לא  מובטחת  .  
עכשיו  הם  ירוצו  אחרינו  וייאלצו  להתחנף  לנו  כמה  ימים  .  
לפחות  שיזיעו  "  .  
