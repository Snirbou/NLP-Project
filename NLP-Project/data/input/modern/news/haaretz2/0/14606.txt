עדכון  אחרון  -  00:46  02/03/01  ועדת  הביקורת  בלשכת  המהנדסים  :  היו"ר  ניצל  מעמדו  לתועלת  אישית  מאת  חיים  ביאור  "  יו"ר  הלשכה  ,  יעקב  חי  ,  ניצל  את  מעמדו  ואת  תפקידו  כדי  לא  לקבוע  נהלים  מחייבים  בלשכה  לגבי  החזרי  הוצאות  הנוגעים  לו  אישית  "  -  כך  קובע  הדו"ח  השנתי  של  ועדת  הביקורת  בלשכת  המהנדסים  והאדריכלים  .  
הדו"ח  הוגש  על  ידי  שניים  משלושת  חברי  הוועדה  ,  דב  קליימן  ואשר  פליישמן  .  
יו"ר  הוועדה  ,  ד"ר  דוד  לרדו  ,  המקורב  לחי  ,  לא  השתתף  בכתיבתו  ;  בדו"ח  נאמר  כי  עובדה  זו  היא  "  עוד  אחד  מסימני  החולי  המתמשך  בלשכת  המהנדסים  "  .  
על  פי  הדו"ח  ,  בין  '  99  prefix=ל  -  2000  השתמש  יו"ר  הלשכה  ברכב  של  המוסד  וקיבל  החזר  הוצאות  טלפון  נייד  ;  וזאת  ,  בלי  שגובשו  נהלים  מחייבים  לגבי  החזר  הוצאות  של  בכירים  בלשכה  ,  בניגוד  להחלטה  מפורשת  של  הנהלת  הלשכה  .  
לדעת  הוועדה  ,  "  מעורבותו  הפעילה  של  חי  בפעילות  ועדת  ההנהלה  ,  הקובעת  את  תנאי  ההעסקה  של  בכירים  בלשכה  ,  מעלה  חשש  אפשרי  לפגיעה  בטוהר  המידות  "  .  
הוועדה  גם  קובעת  כי  המחאות  דמי  חבר  שהועברו  על  ידי  חברת  החשמל  ,  שנועדו  ללשכה  ,  לא  הגיעו  ליעדן  במועד  ,  עד  שחסרונן  התגלה  על  ידי  הלשכה  .  
הוועדה  הביעה  תמיהה  על  "  סירובו  או  הימנעותו  של  חי  מלהסביר  סוגיה  זו  ,  שיש  לה  היבטים  פליליים  לכאורה  "  .  
הוועדה  קוראת  לבחון  את  מידת  אחריותו  האישית  של  חי  לנזקים  כלכליים  ותדמיתיים  שנגרמו  ללשכת  המהנדסים  ,  עקב  מכתב  ההתראה  לפני  משפט  שקיבלה  מההוצאה  לאור  תירוש  ,  שהפיקה  את  בטאוני  האגודות  המקצועיות  הפועלות  בלשכה  .  
אמש  לא  ניתן  היה  להשיג  את  תגובת  יו"ר  הלשכה  או  המנכ"ל  לדו"ח  הביקורת  .  
