עדכון  אחרון  -  03:53  06/03/01  סביבה  /  המועצה  הארצית  לתכנון  ובנייה  תקיים  היום  דיון  בעתיד  מפרץ  אילת  האם  החקלאות  הימית  במפרץ  אילת  תעבור  ליבשה  ?  
מאת  צפריר  רינת  כלובי  דגים  במפרץ  אילת  ,  אתמול  .  
פוגעים  בשוניות  האלמוגים  תצלום  :  מורי  חן  לשני  משרדים  ממשלתיים  עמדות  שונות  ביחס  לעתיד  החקלאות  הימית  במפרץ  אילת  .  
משרד  החקלאות  דורש  שלענף  יוקצו  שטחים  בים  במסגרת  תוכנית  מתאר  ארצית  לחופים  הנמצאת  כעת  בהליכי  הכנה  .  
זאת  ,  כדי  שיוכל  להמשיך  לפעול  .  
לעומת  זאת  ,  במשרד  לאיכות  הסביבה  ובגופים  לשמירת  טבע  טוענים  שבגלל  ההשפעה  הסביבתית  השלילית  של  החקלאות  הימית  ,  יש  להעבירה  מהים  אל  היבשה  .  
המועצה  הארצית  לתכנון  ובנייה  ,  שתכריע  בעניין  ,  אמורה  לקיים  היום  דיון  על  מפרץ  אילת  במסגרת  תוכנית  המתאר  הארצית  לחופים  .  
לקראת  הדיון  הפעיל  משרד  החקלאות  לחץ  על  חברי  המועצה  ועל  מינהל  התכנון  במשרד  הפנים  ,  ודרש  לדון  בעתיד  החקלאות  הימית  ולהקצות  שטחים  לפעילותה  באזור  המפרץ  .  
בשבוע  שעבר  שלח  מנכ"ל  משרד  החקלאות  ,  יוסי  ישי  ,  מכתבים  אל  ראש  מינהל  התכנון  ,  דינה  רצ'בסקי  ,  ואל  חברי  המועצה  הארצית  ובהם  מחה  על  כך  שעל  פי  תוכנית  המתאר  המוצעת  למפרץ  אילת  ,  החקלאות  הימית  כלל  לא  מוזכרת  ולא  מיועדים  לה  שטחים  באתרים  שבהם  היא  פועלת  כבר  עשרים  שנה  .  
חברות  החקלאות  הימית  מתבססות  על  ידע  שפותח  על  ידי  חוקרי  "  המרכז  הלאומי  לחקלאות  ימית  "  הפועל  במסגרת  מכון  לחקר  ימים  ואגמים  .  
ישי  מחה  על  כך  שגם  למרכז  זה  לא  הוקצו  שטחים  .  
במפרץ  אילת  פועלות  בשנים  האחרונות  שתי  חברות  של  חקלאות  ימית  שלהן  מתקנים  יבשתיים  וכלובי  דגים  הנמצאים  בים  .  
פעילותן  לא  היתה  מוסדרת  במסגרת  תוכנית  מתאר  קבועה  והתקיימה  על  בסיס  של  היתר  לשימוש  חורג  .  
לאחרונה  דחו  מוסדות  התכנון  את  דרישת  חברות  החקלאות  הימית  להאריך  את  ההיתר  החורג  ולמעשה  קבעו  שאם  הן  לא  יסדירו  את  פעילותן  באופן  חוקי  ,  הן  לא  יוכלו  להמשיך  לפעול  .  
לטענת  ישי  ,  החקלאות  הימית  היא  ענף  חדשני  המאפשר  גיוון  של  מקורות  פרנסה  .  
"  משרד  החקלאות  רואה  בעיר  אילת  עיר  מחוז  ליישובים  הכפריים  והחקלאיים  של  הערבה  ומכאן  מעורבותו  העמוקה  בהליכי  התכנון  של  עיר  זו  "  ,  כתב  .  
"  לצערנו  ,  כל  ניסיונותינו  להשפיע  על  החלטות  המתכננים  עלו  בתוהו  "  .  
את  ההחלטה  שלא  להכליל  שטחי  חקלאות  ימית  במפרץ  במסגרת  תוכנית  המתאר  קיבלה  ועדת  היגוי  של  תוכנית  המתאר  .  
ההחלטה  התבססה  ,  בין  השאר  ,  על  חוות  דעת  של  כמה  מבכירי  הביולוגים  הימיים  בישראל  .  
לטענתם  ,  החקלאות  הימית  היא  מגורמי  הזיהום  העיקריים  של  מפרץ  אילת  ,  בעיקר  בגלל  הפרשות  של  דגים  ושאריות  מזון  .  
ביולוגים  של  רשות  הטבע  והגנים  ומדענים  במכון  הבינאוניברסיטאי  באילת  הזהירו  לאחרונה  ששוניות  האלמוגים  במפרץ  אילת  נמצאות  בתהליך  של  גוויעה  כתוצאה  מזיהום  ,  שחלק  משמעותי  ממנו  מגיע  מכלובי  הדגים  .  
במפרץ  התגלו  ריכוזים  גדולים  של  אלמוגים  מתים  והתברר  שיכולת  ההתחדשות  של  השוניות  נפגעה  קשות  .  
לעומת  זאת  ,  מומחים  שביצעו  בדיקות  בעבור  חברות  החקלאות  הימית  טענו  שהשפעתה  היא  מקומית  בלבד  והיא  אינה  מסכנת  את  שוניות  המפרץ  .  
הילל  גורודין  מאגף  הדיג  במשרד  החקלאות  ,  אמר  בהרצאה  לפני  כמה  חודשים  במסגרת  כנס  חירום  של  מדענים  על  מצב  מפרץ  אילת  ,  שהשפעת  כלובי  הים  על  קרקעית  הים  קיימת  בקרבה  מיידית  לכלובים  והולכת  ודועכת  ככל  שמתרחקים  מהם  .  
הוא  גם  טען  שזיהום  שמקורו  בכלובים  אינו  נשאר  באזור  מפרץ  אילת  אלא  מוסע  אל  תוך  הים  .  
מידת  ההשפעה  של  החקלאות  הימית  על  המפרץ  אמורה  להתברר  בעתיד  באמצעות  בדיקה  של  מומחים  בין  לאומיים  .  
על  פי  החלטת  ועדת  מנכ  "  לים  לעניין  החקלאות  הימית  שפעלה  בשנה  האחרונה  ,  תתחיל  ועדת  מומחים  בקרוב  בבדיקה  של  בעיות  הזיהום  באילת  .  
הם  יעריכו  ,  בין  השאר  ,  מהי  ההשפעה  שיש  לכל  מקור  זיהום  על  מצב  המפרץ  .  
בחברה  להגנת  הטבע  יש  הסכמה  מלאה  לעמדת  ועדת  ההיגוי  שלא  להכליל  שטחי  חקלאות  ימית  בתוכנית  המתאר  .  
לדברי  ראש  האגף  לשימור  הסביבה  בחברה  ,  עמית  שפירא  ,  במפרץ  אילת  יש  מצב  חירום  אקולוגי  ,  ולכן  יש  לנקוט  גישה  זהירה  המונעת  פעילויות  שעלולות  לגרום  לזיהום  .  
"  מגדלי  הדגים  טוענים  שאין  הוכחות  חד  משמעיות  שהחקלאות  מזהמת  את  המפרץ  .  
אבל  חובת  ההוכחה  היא  עליהם  "  ,  אומר  שפירא  .  
"  כדי  שיהיה  אפשר  להתייחס  אליהם  בעתיד  בתוכניות  מתאר  ,  הם  צריכים  להראות  תוכנית  של  פעילותם  שעומדת  באמות  מידה  סביבתיות  .  
אם  הלחצים  של  משרד  החקלאות  יענו  ,  ותוכנית  המתאר  תייעד  שטחים  לחקלאות  ימית  ,  הרי  שתוכנית  זו  לא  תהיה  שווה  כלום  .  
המטרה  של  תוכנית  מתאר  ארצית  צריכה  להיות  הגנה  על  מפרץ  אילת  ושונית  האלמוגים  הנמצאת  בו  "  .  
החברה  להגנת  הטבע  ורשות  הטבע  והגנים  מוסיפות  לתבוע  את  הוצאת  כלובי  הדגים  מהים  אל  היבשה  ,  ולעמדה  זאת  שותף  גם  המשרד  לאיכות  הסביבה  .  
המשרד  סבור  שיש  להוציא  את  הכלובים  ללא  קשר  לבדיקת  ועדת  המומחים  הבין  לאומית  -  שלמשרד  היה  חלק  חשוב  בבחירתה  ובקביעת  מטרותיה  .  
במשרד  לאיכות  הסביבה  הבהירו  השבוע  שעל  סמך  הממצאים  שכבר  קיימים  לגבי  מצב  המפרץ  -  בהקשר  לבעיות  הזיהום  -  אפשר  להסיק  שיש  להוציא  את  הכלובים  .  
לכן  המשרד  יתנגד  בתוקף  לייעוד  שטחים  לחקלאות  ימית  במפרץ  ,  במסגרת  תוכנית  המתאר  .  
ביקורת  על  הרכב  ועדת  המומחים  החברה  להגנת  הטבע  תוקפת  בחריפות  את  הרכב  ועדת  המומחים  שאמורה  לדון  במצבו  האקולוגי  של  מפרץ  אילת  -  לקבוע  מהם  מקורות  הזיהום  של  המפרץ  ומהי  השפעתו  של  כל  גורם  .  
הביקורת  של  החברה  מופנית  בעיקר  כלפי  בחירתו  של  פרופ'  הראלד  רוזנטל  מגרמניה  כאחד  המומחים  שיערכו  את  הבדיקה  .  
פרופ'  רוזנטל  שימש  עד  לאחרונה  כחבר  הוועדה  המשותפת  לגרמניה  וישראל  למחקר  על  חקלאות  ימית  וערך  מחקרים  רבים  על  השפעות  החקלאות  הימית  על  הסביבה  .  
הוא  גם  שימש  כחבר  בוועדות  בין  לאומיות  שעסקו  בפיתוח  חקלאות  ימית  .  
לטענת  עמית  שפירא  מהחברה  להגנת  הטבע  ,  קיים  חשש  prefix=ש token=פרופ'  רוזנטל  ייתן  הכשר  להמשך  פעילות  החקלאות  הימית  במפרץ  ,  בגלל  קשריו  המקצועיים  עם  גורמי  החקלאות  הימית  .  
