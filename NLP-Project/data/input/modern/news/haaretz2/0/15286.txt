עדכון  אחרון  -  02:29  05/03/01  2  סודאנים  נתפסו  כשניסו  לעבור  את  גבול  לבנון  מאת  שרון  גל  שני  גברים  בעלי  אזרחות  סודאנית  ניסו  לחצות  אמש  את  גבול  לבנון  -  ישראל  ,  ונתפסו  בידי  חיילי  צה"ל  .  
השניים  ,  בני  -  20  ,  25  נחקרו  ויועברו  לידי  המשטרה  .  
היום  הם  יובאו  לבית  משפט  השלום  להארכת  מעצר  .  
בשעות  הערב  זיהו  תצפיות  של  צה"ל  באזור  מוצב  לילך  ,  סמוך  לכפר  רג'ר  ,  דמויות  חשודות  ליד  גדר  המערכת  .  
כוחות  צבא  גדולים  הוקפצו  מחשש  שמדובר  בחוליית  מחבלים  המנסה  לחדור  לישראל  .  
בעת  שהגיעו  הכוחות  אל  הגדר  הם  הבחינו  בשני  גברים  המנסים  לעבור  אותה  ,  ותפסו  אותם  .  
בחקירה  ראשונית  התברר  כי  מדובר  בשני  אזרחים  סודאנים  שעבדו  לאחרונה  בלבנון  ,  וככל  הנראה  הסתבכו  בפלילים  ולכן  ניסו  לברוח  .  
כשהועברו  לידי  המשטרה  אמרו  בחקירתם  כי  ניסו  להסתנן  לישראל  לחפש  עבודה  .  
מפקד  תחנת  קרית  שמונה  ,  סגן  -  ניצב  יורם  מלול  ,  מסר  כי  השניים  לא  היו  חמושים  ,  ולפי  הערכה  לא  התכוונו  לבצע  פיגוע  .  
דובר  צה"ל  הודיע  כי  השניים  לא  הצליחו  להסתנן  לישראל  ,  ונתפסו  בטרם  חצו  את  הגבול  .  
