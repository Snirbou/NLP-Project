עדכון  אחרון  -  03:53  06/03/01  טלוויזיה  המסע  אל  האוריינט  מאת  רוגל  אלפר  עושים  שוק  עם  גיל  חובב  ,  21:25  ,  ערוץ  2  עושים  שוק  .  
נראה  כבריטי  בבומביי  בסרט  של  אייבורי  ומרצ'נט  דמותו  של  גיל  חובב  קלה  לקטלוג  :  גבר  קירח  ורך  דיבור  שמרכיב  משקפי  ג'ון  לנון  מאופיין  מיידית  ,  בהתאם  למוסכמות  האופנה  ,  כיאפי  אינטליגנטי  .  
איזה  איש  נעים  וחינני  ,  תרבותי  ומנומס  .  
ואולם  אין  הוא  מסתגר  במגדל  שן  .  
בלכתו  בשוק  ,  עגלתו  העמוסה  נשרכת  מאחוריו  ,  מטייל  לו  סתם  כך  לעיני  המצלמה  ,  ייאות  להנחות  תוכנית  .  
ומדוע  לא  .  
שהרי  ממילא  יצא  לערוך  קניות  ,  והוא  איש  רעים  להתרועע  ,  אין  זה  לטורח  לו  כלל  וכלל  .  
זהו  תחביבו  .  
הוא  פותח  בשיחה  אגבית  וקלילה  באותה  קלות  ש  דוד  לוי  נעלב  .  
כדי  להעביר  זמן  בנעימים  יפטפט  עם  הבסטיונרים  .  
בטבעיות  .  
הוא  יודע  להתחבב  על  הבריות  ומתמוגג  מהססגוניות  ,  מהאותנטיות  ,  מהעממיות  ,  מהניחוחות  .  
אנשים  פשוטים  ,  מלח  הארץ  ,  אינם  פחותים  בעיניו  .  
להיפך  .  
הם  הדבר  האמיתי  .  
האסלי  .  
כדי  לשבור  את  הקרח  יסגל  לעצמו  ח'  prefix=ו  -  ע'  מודגשות  ,  יציין  את  מוצאו  הספרדי  ,  יתרפק  על  תקרובות  סבתו  ויפגין  בקיאות  בקורותיה  של  בית"ר  ירושלים  .  
לעתים  זה  נראה  כמו  מסע  בחירות  .  
וגיל  חובב  ,  פוליטיקאי  מדופלם  ,  תקשורתן  חלקלק  ,  איש  העם  ,  גם  ישמח  לפגוש  את  הילדים  ,  לשמוע  על  האישה  ,  לדגום  מהסחורה  .  
אהלן  ,  מה  העניינים  ,  מה  מבשלים  ,  המממממ  ,  טעים  .  
כמו  שסבתא  בישלה  לו  כשחלה  בשפעת  .  
איזה  פינוק  .  
הנשים  במטבח  המסעדה  הכורדית  תוחבות  את  המלית  בקישואים  החלולים  ומניחות  בסיר  ,  תופרות  את  העוף  באצבעות  זריזות  .  
חובב  קשוב  ,  מגלה  עניין  ,  זורק  בדיחה  לאחת  שנחבאת  אל  הכלים  .  
שתרגיש  בנוח  .  
הוא  לא  נושך  ,  כן  ?  
הוא  בא  לשמוע  ,  ללמוד  .  
להתבשם  .  
והוא  נראה  כבריטי  בבומביי  בסרט  של  אייבורי  ומרצ'נט  .  
ממולאים  !  
קובה  !  
לכאורה  עולם  ומלואו  ,  חגיגה  של  ריחות  וטעמים  ,  פולקלור  אקזוטי  ,  סודות  הכנה  שעוברים  מדור  לדור  .  
ובעצם  ,  ממולאים  וקובה  .  
אבל  הטלוויזיה  הישראלית  לא  נלאית  מלעלות  לרגל  לשוק  ,  לסגוד  למסתרי  האוריינטליזם  הקסום  .  
כל  פטרייה  היא  שכיית  חמדה  ,  סוביניר  מהמסע  אל  האוריינט  .  
"  יומן  יקר  ,  היום  טעמתי  בראשונה  מיץ  גזר  טבעי  ,  סגולה  נגד  עין  הרע  .  
מה  רבות  האמונות  התפלות  בקרב  המקומיים  !  "  .  
גם  השף  חיים  כהן  מרבה  לבקר  בשוק  .  
גם  גידי  גוב  .  
גם  יהושע  מצא  .  
בסך  הכל  אוכל  היאפי  האינטליגנטי  אוהב  את  הדוגריות  והחספוס  של  טיפוסי  השוק  .  
אך  לאחר  שהצטייד  בחומריו  יחפז  למטבחו  המעוצב  והמבהיק  ,  שנוף  מפולש  מנוקד  בעצי  זית  ניבט  מחלונו  .  
יקצוץ  ויטגן  ,  יסביר  בסבלנות  אין  קץ  ,  תנועותיו  מתונות  .  
לאחר  השאון  וההמולה  ,  עורג  הוא  למקדשו  האנין  והשלו  ,  לניקיון  משטח  עבודתו  .  
כעת  יתקין  ארוחה  וינחיל  לצופיו  את  רזי  חיתוך  השום  ,  ערבוב  המרק  והזהבת  התפוד  .  
זה  כה  מרגיע  ,  הלא  כן  ?  
וטעים  .  
המממממ  .  
יאמי  יאמי  .  
חם  בבטן  .  
מתכון  כורדי  אוריגינל  .  
החיים  הטובים  .  
הרבה  פפריקה  וכף  אבקת  מרק  עוף  .  
איזה  שובב  חובב  .  
אסור  אבקה  !  
זה  לא  אסלי  .  
לא  אוריגינל  .  
לא  באלאדי  .  
מה  סבתא  היתה  אומרת  .  
ובכל  זאת  ולמרות  הכל  ושימות  העולם  .  
שובב  .  
וכי  מה  רע  במתכון  או  שניים  ומעט  אווירה  מזרח  תיכונית  בזמן  צפיית  שיא  ,  חצי  שעה  שבועית  של  התחככות  בנציגי  העם  .  
אלא  שבדרך  אל  המסך  הפך  השוק  לשטיק  מאוס  ,  חבוט  וממוחזר  ,  כמו  סיפורי  הסבתא  של  חובב  .  
נשבר  מההיקסמות  המעושה  ,  מההאדרה  המזויפת  .  
זה  כולו  שוק  .  
זה  בסך  הכל  אוכל  .  
המעמד  הזה  ,  שיחת  הגורמה  עם  הבסטיונר  ,  הוא  טקס  נדוש  .  
זו  במיה  .  
זה  ארטישוק  ירושלמי  .  
וואו  ,  ירקות  .  
"  יומן  יקר  ,  מה  צעקנים  הם  התגרנים  "  .  
שיראו  את  זה  לתיירים  מאמריקה  .  
