עדכון  אחרון  -  23:53  06/03/01  שלט  אבסולוטי  "  אלפא  גריפ  "  מאפשר  לעשות  הכל  ,  אם  רק  לומדים  להקליד  גם  באגודלים  הוא  עכבר  ומקלדת  ,  הוא  ג'ויסטיק  ,  שלט  רחוק  ,  מחשב  זעיר  ,  טלפון  חכם  וכלי  זעיר  ,  נייד  וקומפקטי  לגלישה  באינטרנט  .  
"  אלפא  גריפ  "  מיועד  ,  כך  מוסרים  יצרניו  ,  לבני  10  עד  ,  29  בני  הדור  שמתקשה  להינתק  מהמחשב  וממשחקי  הווידיאו  ,  והוא  מאפשר  להם  להקליד  טקסטים  ,  לגלוש  ולחפש  מידע  ,  לנהל  תקשורת  מורכבת  עם  חברים  ,  להחליף  ערוצים  בטלוויזיה  ולבצע  חישובים  מבלי  לצאת  מן  ההרפתקה  הדיגיטלית  הבדיונית  .  
כדי  להשתמש  בו  ביעילות  יש  ללמוד  להקליד  גם  באגודלים  ,  בעת  שכפות  הידיים  חובקות  בנינוחות  את  המכשיר  ,  אגב  תנועת  אצבעות  טבעית  ומינימלית  .  
"  אלפא  גריפ  "  מכיל  פחות  מקשים  ממקלדת  או  משלט  רחוק  רגיל  ,  והם  ממלאים  תפקידים  מרובים  כשמסיטים  אותם  בכיוונים  שונים  .  
המכשיר  ישווק  בארצות  הברית  בחודשים  הקרובים  .  
שירות  "  הארץ  "  
