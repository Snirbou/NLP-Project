עדכון  אחרון  -  02:59  07/03/01  ממשל  קלינטון  היה  קרוב  להסכם  עם  צפון  קוריאה  מאת  ניו  יורק  טיימס  ארה"ב  היתה  קרובה  להסכם  עם  צפון  קוריאה  הקומוניסטית  בשלהי  כהונת  ממשל  קלינטון  .  
המו"מ  ,  שעסק  באיום  הטילים  הבליסטיים  מצפון  קוריאה  ,  הגיע  למבוי  סתום  בצל  הקרב  המשפטי  בפלורידה  לאחר  הבחירות  .  
המתאמת  של  ממשל  קלינטון  למדיניות  כלפי  צפון  קוריאה  ,  וונדי  שרמן  ,  עמדה  לטוס  לפיונגיאנג  בדצמבר  כדי  ליישב  את  סוגיית  הטילים  -  הנחשבת  להצדקה  האמריקאית  העיקרית  להקים  מערכת  הגנה  מטילים  .  
פתרון  המחלוקת  היה  מביא  לחתימה  מיידית  על  הסכם  מסגרת  בין  קלינטון  למנהיג  צפון  קוריאה  קים  ז'ונג  -  איל  ,  בפיונגיאנג  .  
אולם  אז  החליט  קלינטון  לזנוח  את  המו"מ  בגלל  הקרב  על  ספירת  הקולות  בפלורידה  .  
יועציו  הסבירו  שהנשיא  לא  יכול  לנסוע  לחו"ל  באמצע  משבר  חוקתי  בהתהוות  .  
בתום  הקרב  בין  גור  לבוש  ,  החליט  צוותו  של  קלינטון  שכבר  לא  נותר  זמן  .  
"  אף  שעדיין  נותרו  פרטים  קריטיים  ליישב  ,  נראה  שאפשר  היה  להגיע  להסכם  "  ,  אמרה  השבוע  שרמן  .  
פרק  זה  עדיין  רלוונטי  ,  היות  שאיום  הטילים  של  צפון  קוריאה  הוא  שעומד  ברקע  הוויכוח  בוואשינגטון  על  מערכת  ההגנה  מפני  טילים  ,  ומשום  שהנשיא  בוש  טרם  החליט  אם  ימשיך  את  אסטרטגיית  קלינטון  .  
ככלל  ,  מתייחס  ממשל  בוש  בספקנות  לצפון  קוריאה  ,  וספק  אם  ינסה  אמצעים  דיפלומטיים  כדי  למנוע  את  איום  הטילים  .  
בבית  הלבן  אומרים  שקים  הבטיח  בשיחות  שלא  לייצר  ,  לנסות  או  להציב  טילים  בטווח  העולה  על  480  ק"מ  .  
הצעה  זו  תמנע  מצפון  קוריאה  מלהציב  טילים  שיוכלו  לפגוע  בארה"ב  .  
נשיא  דרום  קוריאה  ,  קים  דיי  -  ז'ונג  ,  שייפגש  היום  בוואשינדטון  עם  הנשיא  בוש  ,  צפוי  ללחוץ  על  הממשל  החדש  לקיים  דו  שיח  עם  פיונגיאנג  .  
