עדכון  אחרון  -  03:08  01/03/01  ניסיון  למנוע  פיטורי  עובד  בחוגלה  -  קימברלי  מאת  חיים  ביאור  ההסתדרות  במרחב  תל  אביב  תפנה  ביום  ראשון  לבית  הדין  האזורי  לעבודה  בתל  אביב  ותבקש  צו  מניעה  נגד  חברת  חוגלה  -  קימברלי  ,  בשל  פיטוריו  של  שלומי  עודד  ,  שלטענתה  הוא  יו"ר  ועד  העובדים  במפעל  שברמת  החייל  .  
לטענת  עו"ד  מיה  פרי  -  אלתרמן  ,  מהלשכה  המשפטית  של  האגף  לאיגוד  מקצועי  בהסתדרות  ,  לפיטוריו  של  עודד  יש  קשר  לכך  שהוא  מעורב  בהתארגנות  של  עובדי  המפעל  במסגרת  ההסתדרות  ,  ולעובדה  כי  נבחר  prefix=ב  -  6  באוקטובר  האחרון  ליו"ר  הוועד  שהוקם  .  
לטענת  עו"ד  פרי  -  אלתרמן  ,  שבוע  לפני  פיטוריו  נקרא  עודד  למנהל  התפעול  במפעל  ,  גדעון  לזר  ,  והאחרון  אמר  לו  בין  היתר  :  "  אתם  מנסים  לארגן  כאן  את  העובדים  בסגנון  של  מאפיה  .  
התוצאה  תהיה  שיפוטרו  עובדים  "  .  
במקביל  ,  מאיים  יו"ר  ההסתדרות  במרחב  ת"א  ,  גרשון  גלמן  ,  להכריז  על  סכסוך  עבודה  בשל  פיטורי  עודד  .  
לטענתה  ,  "  הנהלת  המפעל  השתמשה  בכך  שהאיש  איחר  ברבע  שעה  לעבודה  שלוש  פעמים  ,  ופיטרה  אותו  "  .  
לדבריו  ,  אין  לו  ספק  שהסיבה  האמיתית  לפיטורי  העובד  היא  היבחרו  לראשות  הוועד  ,  דבר  שאינו  רצוי  להנהלה  ,  המבקשת  להרתיע  את  העובדים  מפני  התארגנות  במסגרת  ההסתדרות  .  
לטענת  הנהלת  חוגלה  -  קימברלי  ,  עודד  פוטר  מכיוון  שבנוסף  לאיחורים  לעבודה  ,  לא  ציית  לכללי  הבטיחות  בעת  שנהג  ברכב  של  החברה  ,  גרם  לתאונות  דרכים  ולנזק  לרכוש  .  
לדברי  ההנהלה  ,  לא  ידוע  לה  כלל  על  הקמת  ועד  עובדים  במפעל  ,  ולכן  פיטורי  האיש  נעשו  ללא  קשר  לשאלת  חברותו  בוועד  או  ליוזמת  ההתארגנות  של  עובדים  במסגרת  ההסתדרות  .  
