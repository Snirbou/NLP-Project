עדכון  אחרון  -  22:51  01/03/01  מה  עשה  האדמו"ר  בבית  הלבן  מאת  שלמה  שמיר  בארצות  הברית  חוקרים  אם  יש  קשר  בין  התמיכה  בהילרי  קלינטון  בקריה  החסידית  ניו  סקווייר  לבין  המתקת  עונשם  של  ארבעה  מתושבי  הקריה  בידי  הנשיא  לשעבר  .  
בכל  מקרה  ,  הקריירה  של  הסנאטורית  הטרייה  כבר  ניזוקה  קלינטון  .  
"  לא  ידעתי  כלום  "  תצלום  :  אי  -  פי  החדשות  הטובות  מבחינתה  של  הילרי  קלינטון  הן  שעד  תום  תקופת  כהונתה  כסנאטורית  מטעם  מדינת  ניו  יורק  נותרו  עוד  שש  שנים  כמעט  .  
בפוליטיקה  האמריקאית  תקופה  כזאת  כמוה  כנצח  .  
עם  זאת  ,  שובל  החדשות  הרעות  המשתרך  מאחורי  קלינטון  ,  המכהנת  בתפקידה  זה  חודש  ,  מתארך  ומתעבה  .  
התקדים  של  אשת  נשיא  ראשונה  בהיסטוריה  האמריקאית  שעברה  היישר  מהבית  הלבן  לספסלי  הסנאט  ,  שאוהדיה  התהדרו  בו  ,  הולך  ומצטייר  כחיסרון  דווקא  .  
"  האמינו  לי  ,  לא  ידעתי  מאומה  מכל  מה  שהתרחש  בבית  הלבן  סביב  בקשות  החנינה  "  ,  אמרה  לעשרות  העיתונאים  שצרו  עליה  במסדרונות  הסנאט  .  
"  עניין  החנינות  מחק  את  הסיכוי  שהילרי  תיהנה  מתקופת  חסד  המובטחת  לכל  סנאטור  חדש  "  ,  אמר  חבר  הקונגרס  הדמוקרטי  מברוקלין  ,  אנתוני  וינר  .  
"  והיא  יכולה  להאשים  בכך  רק  את  עצמה  "  .  
הערכה  זאת  אוששה  בשלושה  סקרי  דעת  קהל  שהתקיימו  באחרונה  .  
מסקר  של  העיתון  "  ניו  יורק  פוסט  "  ,  למשל  ,  עלה  כי  %  58  מתושבי  ניו  יורק  אינם  מאמינים  להסבריה  של  קלינטון  שלא  ידעה  על  המתרחש  בעניין  החנינות  .  
לפי  סקר  אחר  ,  רוב  גדול  יותר  לא  האמין  להצהרתה  כי  לא  ידעה  שאחיה  ,  יו  רודהאם  ,  פועל  לקידום  חנינות  נשיאותיות  לשני  עבריינים  שאחד  מהם  הורשע  בסחר  סמים  .  
"  ברור  שלא  זאת  הדרך  שבה  הייתי  בוחרת  או  מתכננת  להתחיל  את  הקריירה  שלי  בסנאט  "  ,  אמרה  קלינטון  לעיתונאים  .  
גם  אם  תוכיח  קלינטון  שוב  את  כושר  ההתאוששות  המיוחס  לה  -  יעיב  על  עברה  הציבורי  עניין  המתקת  עונשם  של  ארבעה  היהודים  החרדיים  תושבי  הקריה  החסידית  ניו  סקווייר  .  
בנוגע  למעורבותה  בהחלטה  לחון  את  מארק  ריץ'  ואפילו  בעניין  ידיעתה  על  פעילותו  המפוקפקת  של  אחיה  יו  רודהאם  ,  יש  כאלה  המהססים  להחשיד  את  קלינטון  בהתנהגות  בלתי  הולמת  ומוכנים  להניח  לה  ליהנות  מהספק  ;  אבל  בהחלטת  הנשיא  לשעבר  ,  בימים  האחרונים  לכהונתו  ,  להמתיק  את  עונשם  של  ארבעה  היהודים  ,  קשה  שלא  להבחין  בצלה  הארוך  של  רעייתו  .  
באחרונה  החליטה  התובעת  הכללית  של  ניו  יורק  ,  מרי  -  ג'ו  וייט  ,  להרחיב  את  חקירתה  הפלילית  על  הנסיבות  לחנינה  שניתנה  למארק  ריץ'  :  היא  מתכוונת  לחקור  גם  את  החשד  כי  המתקת  עונשם  של  ארבעה  היהודים  החרדים  היתה  בבחינת  תשלום  פוליטי  של  הנשיא  לשעבר  לקריה  החסידית  ניו  סקווייר  -  תגמול  על  תמיכת  רוב  מוחץ  מקרב  בעלי  זכות  ההצבעה  בקריה  בהילרי  קלינטון  בבחירות  בנובמבר  .  
עסקנים  בריכוזי  אוכלוסייה  דתית  בברוקלין  ,  המוכנים  בכל  עת  להוכיח  את  מידת  עירנותם  למתרחש  בקהילה  ,  שומרים  על  שתיקה  ואחדים  מהם  טענו  כי  אינם  יודעים  דבר  על  מה  שסלל  את  הדרך  להמתקת  עונשם  של  ארבעה  תושבי  הקריה  החסידית  .  
עסקן  אחד  ניאות  לומר  ,  "  יש  לי  תחושת  בטן  לא  נעימה  בנוגע  למה  שצפוי  להתגלות  בחקירת  העניין  "  .  
איש  אינו  מערער  על  שמה  הטוב  של  חסידות  סקווייר  ,  שהיא  ענף  של  שושלת  צ'רנובל  שהיתה  מהמסועפות  והמרכזיות  ביהדות  מזרח  אירופה  לפני  השואה  .  
סקווייר  ,  שכמו  חסידויות  אחרות  השתקמה  לאחר  המלחמה  וצמחה  מחדש  בניו  יורק  ,  הקימה  לפני  prefix=כ  -  40  שנה  את  הקריה  ניו  סקווייר  ,  לא  הרחק  מניו  יורק  .  
מנהיגה  הרוחני  של  הקריה  הוא  האדמו"ר  דוד  טברסקי  ,  הנחשב  לאחת  הדמויות  החסידיות  האהודות  בצפון  אמריקה  .  
הרבי  ,  שהוא  צאצא  ישיר  של  מייסד  חסידות  סקווייר  ,  מקבל  בכל  ערב  עשרות  יהודים  הבאים  אליו  לבקש  עצה  או  סיוע  חומרי  .  
בהנהגתו  צמחה  הקריה  והתפתחה  ,  הוקמה  בה  רשת  של  מוסדות  חינוך  תורניים  ולפי  האומדן  מתגוררים  בה  prefix=כ  -  15  אלף  נפשות  .  
כמו  בקריות  חסידיות  אחרות  ,  תבע  הגידול  הטבעי  הגדלת  המוסדות  ובנייתם  של  חדשים  .  
בד  בבד  צמח  בקריה  דור  של  עסקנים  שנאלץ  להתמודד  עם  הצרכים  הגדלים  ולמצוא  משאבים  פיננסיים  למימון  העלויות  של  פיתוח  המוסדות  .  
תושבי  הקריה  לא  ידעו  ,  כי  במשך  שבע  שנים  היו  אחדים  מעסקניה  המרכזיים  יעד  לחקירה  מאומצת  של  שלטונות  החוק  .  
החקירה  התמקדה  בקלמן  שטרן  ,  דוד  גולדשטיין  ,  בנימין  ברגר  ויעקב  אלבוים  .  
הם  נאשמו  בתכנון  וביצוע  של  הונאה  מקיפה  ובה  גנבו  כספי  מלגות  לסטודנטים  והניחו  ידם  על  מענקים  פדרליים  שהוענקו  לקריה  כסיוע  לעסקים  קטנים  .  
כמו  כן  נאשמו  במעילה  בכספי  סובסידיה  לדיור  ציבורי  .  
היקף  הגניבה  ,  כפי  שנמסר  במשפט  ,  היה  40  מיליון  דולר  .  
בעת  המשפט  סיפרה  התובעת  דבורה  לאנדיס  לחבר  המושבעים  כי  ארבעת  הנאשמים  "  הקימו  "  ישיבה  פיקטיווית  בשם  "  תולדות  יעקב  יוסף  "  ששימשה  כתובת  לתקציבי  ענק  מהאוצר  הפדרלי  .  
פרקליטי  ההגנה  טענו  כי  הנאשמים  לא  ניצלו  את  הכספים  שהוצאו  במרמה  מהשלטונות  למטרות  אישיות  ,  אלא  ייעדו  אותם  לאחזקת  המוסדות  השונים  .  
"  מרשי  הוא  עני  ואביון  כעכבר  כנסייה  "  ,  טען  אחד  מפרקליטי  ההגנה  .  
"  הוא  אב  לשמונה  ילדים  ומתגורר  בדירה  צנועה  "  .  
התובעת  דחתה  טיעון  זה  :  אחד  הנאשמים  ,  טענה  ,  רכש  מכונית  יקרה  ועמיתיו  השתמשו  בכספים  לצרכים  פרטיים  ,  מקניית  חיתולים  ועד  לתשלום  בעד  תיקון  מכוניותיהם  .  
בינואר  '  99  הורשעו  הארבעה  ונגזרו  עליהם  תקופות  מאסר  ארוכות  .  
כן  פסק  השופט  כי  עליהם  להשיב  לשלטונות  את  40  מיליון  הדולרים  שגזלו  .  
לא  ידוע  כיצד  נוצרו  הקשרים  בין  ראשי  הקריה  למועמדת  הילרי  קלינטון  ,  אך  לוח  הזמנים  של  ביקוריה  בתחומי  מדינת  ניו  יורק  במסע  הבחירות  מעיד  כי  היא  פקדה  את  ניו  סקווייר  באוגוסט  בשנה  שעברה  .  
ערב  הבחירות  הצהיר  העיתון  המקומי  "  דער  בלאט  "  על  תמיכתו  במועמדותה  של  קלינטון  לסנאט  .  
בקלפיות  שהוצבו  בקריה  זכתה  קלינטון  ברוב  מוחץ  :  היא  קיבלה  1,400  קולות  ואילו  יריבה  ,  המועמד  הרפובליקאי  השמרן  ריק  לאציו  ,  קיבל  12  קולות  .  
תוצאות  הבחירות  בניו  סקווייר  היו  מנקרות  עיניים  בהשוואה  לתוצאות  בקריות  חסידיות  סמוכות  ובריכוזים  של  יהודים  חרדיים  ,  ששם  זכה  לאציו  ברוב  גורף  לעומת  קולות  מעטים  להילרי  קלינטון  .  
החשד  בדבר  זיקה  בין  תוצאות  הבחירות  בניו  סקווייר  להחלטת  הנשיא  לשעבר  לקצר  את  תקופות  מאסרם  של  ארבעת  תושבי  הקריה  התעורר  בראשונה  לפני  כשלושה  שבועות  ,  כשנודע  כי  האדמו"ר  דוד  טברסקי  ביקר  בבית  הלבן  וקיים  שיחה  עם  הנשיא  בנוכחות  הילרי  קלינטון  .  
הפגישה  התקיימה  prefix=ב  -  22  בדצמבר  ,  פחות  מחודש  אחרי  יום  הבחירות  .  
האם  בא  הרב  לבית  הלבן  כדי  להבטיח  תגמול  הולם  בעד  התמיכה  הגורפת  של  מצביעי  הקריה  בהילרי  קלינטון  ?  
התשובה  לכך  תתברר  בחקירה  .  
העיתון  "  דיילי  ניוז  "  ציטט  לא  כבר  פעילים  אורתודוקסים  מרכזיים  בעיר  החרדית  מונסיי  ,  הסמוכה  לניו  סקווייר  ,  שאמרו  כי  "  אופן  הצבעתם  של  תושבי  ניו  סקווייר  הודרך  מאמונתם  שקלינטון  תשפיע  על  בעלה  להמתיק  את  דינם  של  הארבעה  "  .  
רוני  גרינוולד  ,  רב  אורתודוקסי  במונסיי  ,  אמר  בראיון  prefix=ל  "  דיילי  ניוז  "  ,  "  גורלם  של  הארבעה  המרצים  עונשי  מאסר  היה  חשוב  ביותר  ומרכזי  בעיני  האדמו"ר  הרבי  דוד  טברסקי  "  .  
לדברי  גרינוולד  ,  "  המחשבה  על  הסבל  של  משפחות  הכלואים  הדידה  שינה  מעיני  הרבי  "  .  
בתחילת  השבוע  דיווח  "  הניו  יורק  פוסט  "  כי  במגעים  שקדמו  להחלטת  הנשיא  לשעבר  להמתיק  את  עונשם  של  ארבעה  היהודים  מעורב  פעיל  במפלגה  הדמוקרטית  ,  פול  אדלר  ,  שהעיתון  מגדירו  "  קבלן  קולות  "  .  
מקור  שהעיתון  אינו  מזהה  אמר  ,  "  אם  מישהו  יודע  מה  היה  הגורם  לתוצאות  הבחירות  (  בניו  סקווייר  )  הרי  זה  פול  אדלר  "  .  
על  פי  "  הניו  יורק  פוסט  "  ,  מיד  לאחר  שנודע  על  החלטת  הנשיא  להמתיק  את  עונשם  של  הארבעה  ,  נסע  אדלר  לניו  סקווייר  לבשר  על  החלטת  קלינטון  .  
עם  זאת  ,  פרקליטו  של  אדלר  אמר  לעיתון  כי  "  לא  היה  לו  שום  קשר  "  לעניין  המתקת  העונש  .  
ארבעה  הכלואים  עדיין  לא  שוחררו  .  
על  פי  החלטת  הנשיא  לשעבר  ,  תקופות  מאסרם  שהיו  בין  30  prefix=ל  -  78  חודשים  קוצרו  prefix=ל  -  24  prefix=ו  -  30  חודש  .  
משפטנים  מציינים  כי  החלטות  של  נשיא  לחון  או  להמתיק  עונש  הן  מוחלטות  ואי  אפשר  לשנותן  או  לבטלן  .  
עם  זאת  ,  בשבוע  שעבר  אמר  חבר  הקונגרס  דן  ברטון  ,  העומד  בראש  הוועדה  בקונגרס  החוקרת  את  החנינה  למארק  ריץ'  ,  "  אני  מקווה  ומצפה  כי  התובעת  תמצה  את  הליכי  החקירה  שבסמכותה  לקיים  "  .  
לדברי  פרשנים  ,  המחוקק  הרפובליקאי  ביקש  להתריע  מפני  ניסיונות  של  התביעה  לקיים  חקירה  למראית  עין  .  
פרשנים  בניו  יורק  העוקבים  אחרי  התפתחות  הקריירה  של  הסנאטורית  הטרייה  גורסים  כי  בלי  קשר  לתוצאות  החקירה  ,  הילרי  רודהאם  קלינטון  כבר  ספגה  שתי  מהלומות  :  סיכוייה  להתקדם  למעמד  בכיר  בצמרת  המפלגה  הדמוקרטית  ואף  לעמדת  בכורה  כמנהיגה  המוכרת  של  המפלגה  -  נעשו  קלושים  .  
וההימור  שהיא  עשויה  להיות  האשה  הראשונה  שתיבחר  לנשיאות  ארצות  הברית  נהיה  פרוע  במיוחד  .  
ניו  יורק  
