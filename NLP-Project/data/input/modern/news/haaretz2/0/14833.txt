עדכון  אחרון  -  22:25  03/03/01  עיריית  חיפה  תובעת  מיעקב  ועופר  נמרודי  לתקן  מבנה  מסוכן  בעיר  השייך  להכשרת  הישוב  מאת  אבי  שמול  יו"ר  מעריב  והכשרת  הישוב  יעקב  נמרודי  ובנו  עופר  ,  המשמש  חבר  דירקטוריון  החברה  ,  נאשמים  בהחזקת  מבנה  מסוכן  ברחוב  החלוץ  13  בחיפה  .  
עיריית  חיפה  הגישה  נגד  השניים  כתב  אישום  המתברר  כעת  בבית  המשפט  לעניינים  מקומיים  בעיר  .  
בעירייה  אומרים  כי  הגשת  התביעה  האישית  אינה  צעד  יוצא  דופן  ,  אך  מבדיקת  "  הארץ  "  עולה  כי  הפעולה  נגד  נמרודי  אינה  עולה  בקנה  אחד  עם  המדיניות  שהתנהלה  במשך  שנים  .  
הנוהג  שהתקיים  במשך  שנים  בנוגע  לאחזקת  מבנים  מסוכנים  היה  של  פעולות  נגד  החברות  -  ולא  נגד  בעלי  השליטה  .  
העירייה  :  לא  מדובר  בשינוי  מדיניות  מקור  באגף  הפיקוח  אמר  כי  בעירייה  הגיעו  למסקנה  שנקיטת  אמצעים  משפטיים  ואחרים  נגד  חברות  מסחריות  אינה  מרתיעה  מספיק  ,  ולכן  הוחלט  לשנות  את  המדיניות  .  
משפחת  נמרודי  ,  לפי  הסבר  זה  ,  אינה  מקבלת  יחס  יוצא  דופן  .  
דוברת  עיריית  חיפה  אמרה  בתגובה  כי  העירייה  לא  שינתה  את  הנוהג  וכי  מאז  ומתמיד  פעלה  באופן  אישי  נגד  בעלי  מבנים  מסוכנים  .  
כתב  האישום  ,  המתייחס  לחברת  הכשרת  הישוב  וחברי  הדירקטוריון  שלה  ,  הוגש  גם  נגד  חברת  מושב  שיתופי  יודפת  ,  המחזיקה  בחלק  מהמבנה  .  
העירייה  טוענת  כי  בפברואר  '  99  נפלו  ממרפסת  הגג  גושי  בטון  וכי  גושים  נוספים  עומדים  ליפול  מהמבנה  .  
כעבור  שבוע  נשלחו  על  כך  הודעות  בדואר  רשום  ,  עליו  חתום  היה  ראש  העיר  ,  עמרם  מצנע  .  
בעלי  הנכס  נדרשו  ,  אישית  ,  להוריד  את  גושי  הבטון  העשויים  ליפול  וכן  לתקן  תוך  30  יום  את  המרפסות  המסוכנות  .  
כעבור  חמישה  חודשים  הגיע  למקום  ,  בשנית  ,  נציג  מטעם  משרד  מהנדס  העיר  ומצא  כי  ההוראות  לא  מולאו  כנדרש  וכי  הסכנה  עדיין  קיימת  .  
בכתב  האישום  נטען  כי  הנאשמים  לא  מילאו  אחר  הוראות  ראש  העיר  .  
כעת  החלה  הכשרת  הישוב  בביצוע  שיפוצים  בבניין  ,  בהיקף  של  עשרות  אלפי  שקלים  ,  לצורך  חיזוק  המרפסות  והחלקים  המסוכנים  .  
התיקונים  מבוצעים  בתיאום  עם  נציג  ממשרד  מהנדס  העיר  ובסיומם  תתבצע  בדיקה  נוספת  ,  על  פיה  יוחלט  אם  לבטל  את  האישומים  .  
