עדכון  אחרון  -  02:32  05/03/01  במשטרה  מעריכים  :  המחבל  התכוון  לעלות  עם  המטען  על  אוטובוס  ולפוצצו  מאת  עמית  בן  -  ארויה  גופתו  של  המחבל  מפונה  ממקום  הפיגוע  ,  אתמול  בנתניה  .  
המחבל  הפעיל  את  המטען  באופן  ידני  ובלתי  מתוחכם  באמצעות  מנגנון  פשוט  שהוא  החזיק  תצלום  :  אוריאל  סיני  שלושה  ישראלים  נהרגו  ועוד  91  נפצעו  קל  כתוצאה  מפיגוע  אתמול  במרכז  נתניה  .  
המחבל  נהרג  אף  הוא  כתוצאה  מהפיצוץ  .  
במשטרה  מעריכים  הערכת  המשטרה  היא  שהמחבל  החליט  להפעיל  את  המטען  שהיה  בתוך  תיקו  ככל  הנראה  בניגוד  לתוכניתו  המקורית  .  
צו  איסור  פירסום  הוטל  על  חקירת  הפיגוע  .  
הפיגוע  אירע  בפינת  הרחובות  שוהם  והרצל  .  
ניידת  של  יחידת  התחבורה  הציבורית  הבחינה  בשעה  08:50  באופניים  חשודים  שניצבו  במקום  זה  .  
במקביל  ,  שוטרים  שהיו  במקום  במסגרת  סיור  ביטחון  שוטף  הזעיקו  חבלן  משטרתי  .  
כשהגיע  החבלן  המשטרתי  בניידת  שהפעילה  סירנה  בשעה  08:57  ,  נשמע  פיצוץ  עז  בתחילת  מעבר  החצייה  בפינת  הרחובות  ,  מול  תחנת  הדלק  "  סונול  "  .  
כוחות  גדולים  של  משטרה  ,  מד"א  ,  כבאות  ועובדי  עירייה  הגיעו  במהירות  למקום  .  
חלק  גדול  מרחוב  הרצל  ,  המהווה  ציר  תנועה  ראשי  בעיר  ,  נסגר  לתנועה  עד  לשעות  הצהריים  .  
המטען  שהתפוצץ  היה  קטן  באופן  יחסי  ולכן  הנזק  שנגרם  לא  היה  רב  ,  בהתחשב  בכך  שהפיגוע  אירע  באזור  מרכזי  ובשעה  שהמקום  הומה  באנשים  .  
כתוצאה  מהפיצוץ  נפגעו  כמה  חנויות  ונשברו  זגוגיות  חלונות  בקרבת  מקום  .  
מייד  לאחר  הפיגוע  ,  נערכו  סריקות  אחרי  מטענים  נוספים  .  
ההערכה  במשטרה  היא  שהמחבל  תיכנן  כנראה  לגרום  נזק  גדול  יותר  באמצעות  עלייה  עם  המטען  ופיצוצו  על  אוטובוס  עמוס  נוסעים  .  
מפקד  מרחב  שרון  במשטרה  ,  ניצב  -  משנה  אהרון  פרנקו  ,  אמר  כי  "  ייתכן  שהמחבל  חשש  להתגלות  בשל  הנוכחות  המשטרתית  ובשל  הפעלת  הסירנה  על  ידי  הניידת  שהגיעה  למקום  ,  ולכן  החליט  להפעיל  את  המטען  "  .  
מפקד  מחוז  מרכז  במשטרה  ,  ניצב  יהודה  בכר  ,  אמר  שעדיין  לא  ידוע  אם  המטען  נישא  על  גופו  של  המחבל  או  אם  הוא  היה  בתיק  שהוא  החזיק  .  
הפעלת  המטען  נעשתה  באופן  ידני  ובלתי  מתוחכם  באמצעות  מנגנון  פשוט  שהחזיק  המחבל  ,  בניגוד  לפיגועים  קודמים  שבהם  הופעלו  מטענים  באמצעות  טלפונים  ניידים  .  
עד  ראייה  לפיגוע  ,  אריק  סמסון  ,  שבבעלותו  מספרה  בסמוך  למקום  הפיגוע  ,  סיפר  :  "  הלכתי  לכיוון  המספרה  וראיתי  אדם  רץ  לכיוון  האוטובוס  כדי  לעשות  פיגוע  בתוכו  .  
הנהג  לא  פתח  לו  את  הדלת  "  .  
גם  סמסון  העיד  שהמחבל  נלחץ  כנראה  מהחבלן  המשטרתי  שבא  לבדוק  את  האופניים  החשודים  ,  ולכן  החליט  להפעיל  את  המטען  שהיה  עליו  .  
אדם  אחר  שהיה  עד  לפיגוע  הוא  אריק  מטוס  ,  מורה  לנהיגה  שהיה  בדרך  לאחד  מתלמידיו  .  
לדבריו  ,  "  היה  לי  מזל  .  
נסעתי  ברחוב  הרצל  ולפתע  הרכב  שלי  התכסה  בחלקי  גופות  תוך  כדי  רעש  נוראי  שנשמע  "  .  
מטוס  נטש  את  רכבו  ונסוג  לאחור  .  
תושבים  נוספים  שהיו  במקום  הפיגוע  אמרו  שהיה  מזל  רב  בכך  שהמטען  לא  התפוצץ  בתחנת  הדלק  "  סונול  "  ,  המצויה  רק  כמה  מטרים  ממקום  התרחשות  הפיגוע  .  
למקום  הפיגוע  הגיע  גם  מפכ"ל  המשטרה  ,  רב  -  ניצב  שלמה  אהרונישקי  .  
הוא  אמר  כי  "  לא  היתה  אינפורמציה  מדויקת  לפיגוע  "  .  
לדברי  המפכ"ל  ,  "  אין  בטחון  של  %  100  וקשה  לסגור  הרמטית  את  קו  התפר  .  
עשרות  עובדים  פלשתינאים  ,  השוהים  בישראל  באופן  בלתי  חוקי  ועובדים  בנתניה  ,  נעצרו  מייד  לאחר  הפיגוע  .  
חלקם  הגדול  של  העצורים  עובדים  בשוק  של  נתניה  ,  הסמוך  מאוד  למקום  הפיגוע  .  
העצורים  הושמו  במתחם  סגור  ליד  משטרת  נתניה  .  
