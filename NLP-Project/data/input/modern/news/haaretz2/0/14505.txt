עדכון  אחרון  -  00:38  02/03/01  ביהמ"ש  בפיג'י  :  לפרק  את  הממשלה  ראש  הממשלה  המודח  ,  צ'אודרי  .  
"  אני  עדיין  המנהיג  החוקי  "  תצלום  :  אי  -  פי  בית  הדין  לערעורים  בפיג'י  פסק  ביום  רביעי  שהממשלה  הזמנית  ,  הנתמכת  על  ידי  הצבא  ,  אינה  חוקית  .  
השופטים  ,  מאוסטרליה  ,  ניו  זילנד  ובריטניה  ,  אמרו  כי  מפקדי  הצבא  פעלו  באופן  בלתי  חוקי  בכך  שנטשו  את  החוקה  המאפשרת  ריבוי  אתני  .  
השופטים  הורו  לנשיא  ,  ראטו  ג'וספה  אילוילו  ,  לכנס  מחדש  את  הפרלמנט  ,  שלא  התכנס  מאז  ההפיכה  .  
השופטים  גם  אמרו  לנשיא  להתפטר  מתפקידו  תוך  שבועיים  .  
בקהילה  הבינלאומית  חוששים  ,  כי  הפסיקה  עשויה  לעורר  אלימות  על  בסיס  פוליטי  ואתני  .  
הממשלה  תפסה  את  השלטון  אשתקד  לאחר  הפיכה  של  תושבי  פיג'י  מקומיים  .  
המורדים  הדיחו  את  ראש  הממשלה  ,  מהנדרה  צ'אודרי  ,  ההודי  הראשון  שנבחר  לראשות  ממשלת  פיג'י  .  
בהפיכה  ,  שאירעה  בחודש  מאי  ,  השתלטו  מורדים  לאומנים  על  בניין  הפרלמנט  ותפסו  את  צ'אודרי  וכמה  מעמיתיו  כבני  ערובה  .  
לאחר  שנחתם  הסכם  עם  המורדים  הקים  הצבא  את  הממשלה  הזמנית  ,  וקיבל  את  דרישות  המורדים  לבטל  את  החוקה  ולא  לאפשר  לאזרחים  ממוצא  הודי  לכהן  בתפקידים  ציבוריים  .  
ראש  הממשלה  הזמני  ,  ליסניה  קראסה  ,  אמר  כי  הקבינט  שלו  ייפגש  ביום  שלישי  כדי  לשקול  את  הפסיקה  ,  וכי  מועצת  המנהיגים  של  פיג'י  -  גוף  מסורתי  של  מקומיים  -  תיפגש  גם  היא  בהמשך  השבוע  .  
"  בתום  ההתייעצויות  יודיע  כבוד  הנשיא  ,  אילוילו  ,  על  הדרך  בעזרתה  נחזיר  את  המדינה  לשלטון  חוקתי  "  ,  אמר  ראש  הממשלה  הזמני  .  
צ'אודרי  אמר  ,  כי  משמעות  הפסיקה  היא  שהוא  עדיין  המנהיג  החוקי  של  המדינה  .  
צ'אודרי  קיבל  בברכה  את  ההוראות  של  השופטים  ואמר  :  "  לטובתה  של  פיג'י  אסור  לממשלה  הזמנית  להמשיך  בקיומה  "  .  
הממשלה  הזמנית  הגישה  ערר  על  פסיקה  קודמת  של  בית  המשפט  הגבוה  של  פיג'י  ,  פסיקה  שקבעה  כי  החוקה  צריכה  להישאר  כפי  שהיא  וכי  הנשיא  צריך  לפטר  את  הפרלמנט  ולמנות  ראש  ממשלה  חדש  .  
המקרה  הובא  אל  בית  המשפט  הגבוה  על  ידי  חקלאי  ממוצא  הודי  ,  צ'נדריקה  פרסאד  ,  שרכושו  הותקף  פעמים  רבות  על  ידי  המקומיים  .  
בית  המשפט  הגבוה  פסק  כי  ביטול  החוקה  ,  התומכת  בזכויות  מיעוטים  ,  אינו  מעשה  חוקי  .  
סוכנויות  הידיעות  
