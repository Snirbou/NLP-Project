עדכון  אחרון  -  01:14  07/03/01  התפקיד  ששלום  באמת  רוצה  סילבן  שלום  תפקיד  ראש  הממשלה  לא  היה  התפקיד  הראשון  ש  אהוד  ברק  לא  הצליח  בו  .  
לתפקידו  כרמטכ"ל  נכנס  ברק  כשהדבר  העיקרי  שעניין  אותו  היה  הגעתו  למשרת  ראש  ממשלה  .  
התנהלותו  כרמטכ"ל  היתה  של  מי  שנזהר  לקחת  סיכונים  העלולים  לטרפד  את  הגעתו  לתפקיד  הבא  ,  והרושם  שהוא  הותיר  אחריו  כרמטכ"ל  היה  דהוי  בהתאם  .  
קיימת  סכנה  לא  מעטה  במינוי  אנשים  מוכשרים  ושאפתניים  לתפקידים  שנתפשים  בעיניהם  רק  כמקפצה  בדרך  לתפקיד  הבכיר  הבא  .  
מינויו  של  סילבן  שלום  לתפקיד  שר  האוצר  מעורר  בדיוק  את  אותה  תחושת  סכנה  .  
שלום  מוכשר  מאוד  .  
שלום  אינטליגנטי  .  
שלום  הוא  פוליטיקאי  מנוסה  ושנון  .  
שלום  גם  מבין  כלכלה  .  
אבל  שלום  נושא  עיניו  למשרת  ראש  הממשלה  ,  וזה  לאו  דווקא  מבשר  טובות  .  
החשש  הכבד  הוא  ששלום  עלול  לשעבד  את  האוצר  לשם  קידום  האינטרסים  הפוליטיים  שלו  .  
הוא  יכול  לנווט  את  תקציב  המדינה  כך  שיהיו  בו  יותר  העברות  כספיות  למוקדי  כוח  שירצה  ביקרם  .  
הוא  יכול  גם  לנקוט  פעולות  פופוליסטיות  שעשויות  לסייע  לכלכלה  בטווח  הקצר  ולהקנות  לו  מוניטין  בקרב  הבוחרים  .  
פריצת  מסגרת  התקציב  ,  העמקת  הגירעון  ,  העברות  חד  -  צדדיות  ,  הפחתות  מסים  גורפות  וכל  פעולה  אחרת  שתיתפש  כמיטיבה  עם  העם  .  
כשיושבים  על  כסא  שר  האוצר  ,  הפיתוי  להיטיב  הוא  גדול  .  
היתרון  הגדול  של  שוחט  ,  בכהונתו  השנייה  כשר  האוצר  ,  היה  חוסר  שאפתנותו  הפוליטית  שאיפשר  לו  לעמוד  בפיתוי  ,  ולהקפיד  על  הכללים  הנוקשים  של  ניהול  תקציב  מאוזן  .  
לא  בכדי  היה  שוחט  מטרה  להתקפות  אישיות  בוטות  של  חיים  רמון  ,  שהאשים  את  המדיניות  הכלכלית  שלו  בנפילת  ממשלת  העבודה  .  
רמון  הוא  פוליטיקאי  שחושב  קדימה  -  על  עצמו  .  
שוחט  הוא  פוליטיקאי  שחושב  קדימה  -  על  טובת  המדינה  .  
צריך  להיות  פוליטיקאי  בעל  חזון  כדי  למצוא  את  זהות  האינטרסים  בין  המדיניות  הכלכלית  הנכונה  לבין  ההתנהלות  האישית  הנכונה  .  
בטווח  הארוך  שני  האינטרסים  נפגשים  ,  כאשר  המדיניות  הכלכלית  הנכונה  מביאה  לקטיף  הפירות  האישיים  באמצעות  הצמיחה  של  המשק  .  
אלא  שלמרבית  הפוליטיקאים  אופק  ראייה  קצר  בהרבה  מהטווח  הארוך  .  
סילבן  שלום  ,  שר  האוצר  החדש  ,  יעמוד  מעתה  במבחן  אופק  הראייה  .  
חובת  ההוכחה  מוטלת  עליו  -  האם  הוא  יהיה  פוליטיקאי  מן  השורה  ,  שרק  עוצר  בתפקיד  לשעה  קלה  ,  או  פוליטיקאי  בעל  חזון  ,  שרואה  בהצלחה  הכלכלית  של  ישראל  את  הצלחתו  שלו  .  
הוכחת  החזון  תהיה  גם  אמת  המידה  ,  האם  שלום  אכן  ראוי  להתמנות  לתפקיד  הבא  .  
מירב  ארלוזורוב  
