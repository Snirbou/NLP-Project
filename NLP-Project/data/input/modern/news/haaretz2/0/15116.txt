עדכון  אחרון  -  00:11  05/03/01  צעיר  גנב  וודקה  ,  דקר  שלושה  ונמלט  צעיר  דקר  אתמול  (  ראשון  )  שלושה  עובדים  בסופרמרקט  במרכז  ירושלים  ,  ופצע  עובד  נוסף  .  
הצעיר  נכנס  לסופרמרקט  בצהריים  וניסה  לגנוב  בקבוק  וודקה  .  
הוא  נתפס  בידי  קצינת  הביטחון  ,  והועבר  לחדר  שבו  שמרו  עליו  ארבעה  מהעובדים  .  
בשלב  מסוים  ,  הטיח  החשוד  את  הבקבוק  בראשו  של  אחד  העובדים  ,  לקח  סכין  שהיתה  במקום  ודקר  בה  שלושה  עובדים  נוספים  .  
לאחר  התקיפה  ברח  הדוקר  לכיוון  גן  העצמאות  הסמוך  ,  והצליח  להימלט  מהמשטרה  .  
המשטרה  פתחה  בסריקות  ועצרה  צעיר  שענה  לתיאורו  של  החשוד  .  
לאחר  כארבע  שעות  חקירה  ,  התברר  כי  אין  לו  כל  קשר  לאירוע  .  
שלושה  מהפצועים  הועברו  לבית  החולים  הדסה  עין  כרם  .  
מצב  שניים  מהם  קל  ,  והשלישי  קל  עד  בינוני  .  
הפצוע  הרביעי  הועבר  לבית  החולים  "  ביקור  חולים  "  ,  ומצבו  קל  .  
