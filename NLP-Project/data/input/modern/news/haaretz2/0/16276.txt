עדכון  אחרון  -  03:30  08/03/01  סנקציות  על  ליבריה  עקב  תמיכתה  במורדים  בסיירה  ליאון  האו"ם  (  רויטרס  )  .  מועצת  הביטחון  של  האו"ם  החליטה  אתמול  פה  אחד  להטיל  סנקציות  על  ייצוא  יהלומים  מליבריה  ,  כעונש  על  תמיכת  המדינה  במורדים  בסיירה  ליאון  .  
על  ליבריה  הוטל  ,  מאותה  סיבה  ,  אמברגו  נשק  מקיף  .  
ליבריה  ונשיאה  ,  צ'ארלס  טיילור  ,  מואשמים  באספקת  נשק  ,  אימונים  ,  תמיכה  לוגיסטית  ומתן  מקלט  למורדי  החזית  המהפכנית  המאוחדת  (  RUF  )  במלחמת  האזרחים  הנמשכת  בסיירה  ליאון  מזה  עשור  ,  בתמורה  ליהלומים  שמספקים  לה  המורדים  השכנים  .  
