עדכון  אחרון  -  01:56  04/03/01  פה  גוטמן  ,  אנחנו  מאחוריו  מאת  שלומי  ברזל  שחקני  בית"ר  ירושלים  הרגישו  לא  רע  עם  העובדה  שאלי  גוטמן  ספג  את  כל  חיצי  הביקורת  .  
הם  ,  באורח  פלא  ,  נהנו  לראות  אותו  מתייסר  ובלבד  שרבב  לא  ידבק  בהם  ,  אלא  שהכישלון  של  הקבוצה  גדול  מדי  מכדי  שיהיה  לו  אב  אחד  .  
לא  לעולם  חוסן  אלי  גוטמן  תצלומי  ארכיון  :  אוריא  אחד  המערכונים  של  הגשש  החיוור  עוסק  בשיח  טבחים  של  המלחמות  הגדולות  ,  אלה  של  '  48  מול  נציג  67  '  .  כאשר  ינואר  ופסח  מנסים  להסביר  לששת  עד  כמה  היתה  גדולה  תרומתם  לאותה  מלחמה  ,  הם  משתמשים  בסופו  של  דבר  בשורת  המחץ  -  תמונה  שלהם  עם  גדולי  המצביאים  .  
ששת  מביט  בתמונה  ומקשה  '  ואיפה  אתם  בדיוק  ?  
'  .  
השניים  לא  מתרגשים  ומנפקים  הסבר  :  '  פה  העץ  ,  אנחנו  מאחוריו  '  .  
ולמה  נזכרנו  במערכון  הנשכח  ?  
סתם  ,  כי  שחקני  בית"ר  ירושלים  המשיכו  להתנהג  השבוע  בדיוק  כמו  ינואר  ופסח  -  פה  אלי  גוטמן  ,  אנחנו  מאחוריו  .  
למי  שלא  רואה  יש  בעיה  .  
ובכל  זאת  ,  אלי  גוטמן  הוא  מועמד  רציני  לתואר  מאמן  העונה  ואין  כאן  חלילה  כוונה  לגרום  למאמן  התרגשות  יתר  ,  שתעלה  עוד  יותר  את  לחץ  הדם  שלו  .  
סקירה  של  בית"ר  ירושלים  ויכולת  שחקניה  מלמדת  כי  העובדה  שהקבוצה  הזאת  נחשבה  מועמדת  מובילה  לזכות  בתואר  האליפות  במשך  יותר  prefix=מ  -  20  מחזורים  ,  אינה  יותר  מבדיחה  עצובה  .  
רבים  התפתו  להאמין  כי  הקבוצה  של  גוטמן  טובה  יותר  ממכבי  חיפה  של  אברהם  גרנט  והפועל  תל  אביב  של  דרור  קשטן  והיא  עתידה  להתהדר  בתואר  האליפות  ,  גם  אם  הדרך  היתה  משמימה  במיוחד  .  
להטעיה  הזאת  אחראי  בראש  ובראשונה  המאמן  אלי  גוטמן  ,  שהצליח  עם  סגל  בינוני  במיוחד  להיצמד  לחיפה  ,  לעקוף  את  הדאבליסטית  ואף  להוביל  את  טבלת  ליגת  העל  .  
גוטמן  הבין  טוב  מכולם  כי  הקבוצה  אבוקסיס  שבנה  אינה  מסוגלת  לדרוס  יריבות  ,  שהשחקנים  שלו  כבודדים  הם  אולי  מהמובילים  בכדורגל  הישראלי  ,  אבל  הסיכויים  שיתחברו  לכלל  קבוצה  נותרו  קלושים  והפכו  זניחים  ככל  שנקפו  המחזורים  .  
כאן  גם  מגיע  החלק  של  גוטמן  בפיאסקו  שעונה  לשם  בית"ר  ירושלים  .  
אחרי  הכל  ,  הוא  זה  שקיבץ  את  השחקנים  הללו  ,  הוא  זה  שקיבל  כמה  החלטות  מקצועיות  שלא  ימחקו  מהרקורד  שלו  .  
התברר  כי  גוטמן  אינו  מסוגל  ללכד  שורה  של  כוכבים  ,  או  כאלה  שטעו  וחשבו  שהם  כאלה  ,  לתלכיד  מנצח  .  
בהפועל  חיפה  זה  היה  קל  בהרבה  .  
ג'ובאני  רוסו  נחשב  שם  לעילוי  ובעצם  הוא  היה  הקבוצה  .  
עמיתיו  קיבלו  את  מעמד  המשת"פ  באהבה  .  
ממועדון  אפור  ומשעמם  הפכה  הפועל  חיפה  בזכות  הכדורגל  של  רוסו  ,  האנגלית  העילגת  שלו  ,  תסרוקת  הקארה  וחזות  הדוגמן  ,  לקבוצה  שמאכלסת  את  שערי  מוספי  הספורט  לא  רק  בגלל  שהיתה  במקום  הראשון  .  
אבל  מה  שטוב  לחיפה  ,  לא  בהכרח  מתאים  לבית"ר  ירושלים  עונה  לאחר  שהשליט  הבלעדי  אלי  אוחנה  נדד  לבני  יהודה  .  
יותר  מדי  שחקנים  בבית"ר  ראו  עצמם  מועמדים  לרשת  את  אוחנה  -  יוסי  אבוקסיס  ,  אלון  מזרחי  וג'ובאני  רוסו  -  ומלחמת  הירושה  החלה  כבר  במחזור  הראשון  בטדי  מול  הפועל  פתח  תקוה  .  
אבוקסיס  שולב  במשחק  במחצית  השנייה  ,  לאחר  שהתוצאה  היתה  1  -  1  .  
בית"ר  השיגה  פנדל  ושניים  ניגשו  לכדור  .  
שניות  אחר  כך  עשה  דרכו  רוסו  למרכז  המגרש  אבל  וחפוי  ראש  .  
אבוקסיס  עשה  מזה  1  -  2  .  
בזכות  השוערים  מזלה  של  בית"ר  שפר  עליה  בזכות  הבחירה  של  גוטמן  באוהד  כהן  כשוער  שני  .  
כאשר  איציק  קורנפיין  נפצע  ונעדר  לתקופה  של  כחודשיים  ,  הפגין  אוהד  כהן  יכולת  שגרמה  אפילו  לקורנפיין  לנוע  בחוסר  נוחות  על  הספסל  .  
השוער  המחליף  הצטיין  בין  הקורות  ,  ובלא  מעט  משחקים  העניק  לבית"ר  נקודות  שלא  היתה  ראויה  להן  .  
אם  בית"ר  היתה  ממשיכה  גם  העונה  במסורת  המפוקפת  של  שוערי  המשנה  שבחרה  -  החל  באורי  סוויסה  וכלה  בגיא  גריף  -  היא  היתה  הופכת  את  מכבי  חיפה  לקבוצה  רגועה  הרבה  לפני  משחק  העונה  לפני  כשבועיים  .  
קורנפיין  חזר  לשער  וההגנה  של  בית"ר  לא  איפשרה  לו  יותר  מדי  רגעי  חסד  .  
למרות  שהרופאים  דרשו  חזרה  הדרגתית  לפעילות  ,  לקורנפיין  נשאר  העניין  הזה  בחזקת  המלצה  .  
בית"ר  חזרה  מהמפגש  מול  אשדוד  בסיבוב  השני  עם  3  נקודות  ליגה  ,  רק  בגלל  קורנפיין  .  
גלאם  ,  חזן  ,  נילאש  ושאר  חניכיו  של  אלישע  לוי  עשו  כל  מה  שצריך  כדי  להכניע  שוער  ,  אבל  קורנפיין  בחן  את  גבולות  מעטפת  המגבלות  של  שוער  ,  ניקה  אבק  מחיבורי  הקורות  ,  כיסח  את  הדשא  על  קו  השער  ויצא  כשידו  על  העליונה  בכל  מאבק  של  אחד  על  אחד  .  
השבוע  ,  בהפסד  הבית  להפועל  תל  אביב  -  1  ,  2  הוא  גרם  לשמעון  צ'רנוחה  לשרבט  משהו  באנגלית  ולרוץ  בהתקפת  אמוק  לעבר  המאמן  הלאומי  ריצ'ארד  נילסן  .  
קורנפיין  אולי  מעדיף  לשים  פתקים  כאלה  בכותל  ,  צ'רנוחה  מאמין  בשיטת  הדיוור  הישיר  מול  לקוח  בשר  ודם  .  
המסר  היה  ברור  -  שוער  ברמתו  חייב  לעמוד  בין  הקורות  במשחקי  נבחרת  ישראל  .  
זרים  לכדורגל  הצלחה  נוספת  רשם  גוטמן  כאשר  בחר  בפליקס  חלפון  לתפקיד  המגן  הימני  .  
לאחר  שקבוצות  העיר  תל  אביב  מאסו  בפליקס  ,  הוא  עלה  לבירה  ועד  כה  רשם  עונה  מוצלחת  במיוחד  .  
פליקס  לא  יוצר  יותר  מדי  חורים  בהגנה  ,  משתתף  פעיל  בהתקפות  ,  אבל  לוקה  במיוחד  בכל  הקשור  לסיום  מהלכים  .  
הזוועה  האמיתית  קשורה  לצמד  האיום  בראנקו  סאביץ'  ומילאן  סטוייאנובסקי  .  
גוטמן  ,  שעל  פי  רוב  בוחר  את  הזרים  שלו  בקפידה  ולאחר  בחינה  מדוקדקת  ,  נפל  הפעם  בגדול  .  
קשה  במיוחד  להבין  את  הדבקות  שלו  בשניים  ,  למרות  שתוך  זמן  קצר  התברר  כי  גם  התקפת  צפרירים  חולון  היא  משהו  שגדול  עליהם  בכמה  מספרים  .  
אהוד  אשש  ,  בלם  העבר  של  בית"ר  ,  שומר  בדרך  כלל  על  שתיקה  במשחקי  הקבוצה  .  
הוא  נשאר  אוהד  ,  שחולק  עם  עצמו  את  הרשמים  על  יורשיו  .  
ביום  ראשון  האחרון  הוא  כבר  לא  עצר  את  לשונו  :  "  מעולם  לא  ראיתי  כאלה  ליצנים  "  .  
אפשר  להבין  אותו  .  
סאביץ'  דהר  לרגל  של  אבי  תקוה  במהירות  אדירה  ,  כל  זאת  מרחק  70  מטר  משערו  של  קורנפיין  ,  ובית"ר  איבדה  את  היתרון  המספרי  שהיה  לה  .  
שניות  ספורות  לפני  שריקת  הסיום  החליט  סטוייאנובסקי  לסיים  מאבק  פשוט  עם  סלים  טועמה  בהורדת  זקיף  על  קו  prefix=ה  -  16  .  
הפעולה  הזאת  לא  היתה  חריגה  מבחינת  הבלם  הקרואטי  ,  המתקשה  לעצור  את  חלוצי  היריב  שלא  על  ידי  עבירות  .  
טועמה  עשה  מזה  שער  ניצחון  מרהיב  .  
ישראל  כהן  הובא  לבית"ר  אחרי  עונה  מופלאה  בהפועל  ת"א  ,  אבל  די  מהר  גילה  כי  גוטמן  לא  מייעד  לו  מקום  בהרכב  הראשון  .  
המוטיווציה  של  כהן  ירדה  פלאים  וכך  זה  גם  נראה  על  כר  הדשא  .  
כהן  התקשה  להבין  מדוע  המאמן  שלו  לא  ממהר  להשתמש  בכישוריו  למרות  שסאביץ'  מספק  בכל  דקה  סיבות  טובות  לכך  .  
כאשר  כבר  קיבל  כהן  הזדמנות  הוא  בדרך  כלל  ירק  לבאר  ,  או  לכיוון  יוסי  בניון  .  
את  עמדת  המגן  השמאלי  אייש  בתחילת  העונה  דוד  אמסלם  ,  ששב  הביתה  לאחר  גלות  בקריסטל  פאלאס  והפועל  חיפה  .  
בעיצומה  של  תקופת  היובש  על  הספסל  בליגת  המשנה  באנגליה  ,  זכה  אמסלם  לקרש  הצלה  שניפק  לו  גוטמן  ,  כאשר  צירף  אותו  להפועל  חיפה  לאחר  עונת  האליפות  .  
אמסלם  לא  הרשים  בחיפה  ,  ודאי  לא  במשחקי  הנבחרת  בהם  שותף  ,  אבל  הוא  נחשב  לאחד  השחקנים  האהודים  בטדי  ומהמקורבים  יותר  ליוסי  אבוקסיס  וניר  סביליה  ,  אז  גוטמן  הביא  גם  אותו  כנדוניה  מחיפה  .  
המשחק  של  אמסלם  היה  סביר  בכל  מה  שקשור  לחלק  ההתקפי  ונשאר  רע  כמו  תמיד  בכל  האספקטים  ההגנתיים  .  
כאשר  מוסיפים  לכך  את  העובדה  שמאחור  ניצבים  שני  המתחזים  לבלמים  ,  אפשר  להבין  את  לחץ  הדם  הגבוה  של  גוטמן  ויושבי  היציע  .  
למעשה  ,  מאז  חזר  לישראל  לא  הצליח  אמסלם  לשחזר  את  היכולת  הגבוהה  שהפגין  קודם  שיצא  לנסות  את  מזלו  בחו"ל  .  
אגב  ,  תמוה  שדווקא  באנגליה  החליטו  לייבא  מגינים  מישראל  ,  שמתקשים  בהגבהות  כדור  פשוטות  במיוחד  ,  דבר  שכל  דרדק  אנגלי  נעדר  טכניקה  מסוגל  לבצע  .  
העובדה  שגם  אמסלם  וגם  נג'ואן  גרייב  כשלו  באנגליה  ,  כנראה  תשים  סוף  להימור  הלא  מובן  הזה  .  
הסיפור  של  אמסלם  היה  יכול  להסתיים  בעונה  פושרת  ,  אלמלא  האירוע  המביש  בתבוסה  למכבי  חיפה  .  
לפני  כארבעה  חודשים  נפצע  אמסלם  במשחק  אימון  ונעדר  למשך  יותר  מחודשיים  .  
בית"ר  הסתדרה  לא  רע  והמשיכה  לנצח  ,  אבל  גוטמן  המשיך  להאמין  במגן  .  
הוא  החליט  להחזיר  את  אמסלם  להרכב  הראשון  וקיבל  כגמולו  בקרית  אליעזר  ,  כאשר  המגן  סירב  להיכנס  למשחק  כמחליף  .  
אפשר  לומר  על  אוהדי  בית"ר  הרבה  דברים  ,  אבל  לא  שהם  פראיירים  .  
כאשר  החליף  ניסים  בכר  את  אמסלם  במשחק  מול  הפועל  ת"א  ,  ספג  המגן  שריקות  בוז  צורמות  במיוחד  .  
גם  הוא  נפרד  העונה  מתעודת  החסינות  שהיתה  לו  ביציע  המזרחי  .  
צפוף  פה  ,  צפוף  חוליית  הקישור  היתה  אמורה  להיות  גולת  הכותרת  אצל  האלופה  המיועדת  ,  אבל  התברר  כי  האכזבה  האפילה  אפילו  על  הציפיות  .  
הבעיה  הגדולה  היתה  המאבק  בין  רוסו  לאבוקסיס  .  
גם  אם  השניים  לא  יודו  בכך  ,  הם  נהנו  הרבה  יותר  כאשר  אחד  מהם  ישב  על  הספסל  ולא  חסרו  מקרים  כאלה  העונה  .  
בית"ר  ,  כמו  קבוצות  רבות  וטובות  לפניה  ,  למדה  כי  שני  בעלי  בית  באותה  חולייה  הם  יותר  מדי  .  
מלמיליאן  ואוחנה  הסתדרו  כי  לא  שיחקו  על  אותה  משבצת  ,  והאחד  היה  זקוק  לשני  .  
אבוקסיס  ורוסו  ,  לעומת  זאת  ,  הפכו  לצל  האחד  של  השני  ועם  התקדמות  הליגה  גם  של  עצמם  .  
מלבד  המאבק  במרכז  השדה  ,  התנהל  לו  גם  קרב  רציני  ביציעים  ,  כאשר  רוסו  איים  לגזול  מאבוקסיס  את  אהדת  הקהל  עד  לאותה  יריקה  מטופשת  על  אחד  הקנאים  .  
ג'ובאני  רוסו  התקשה  לשחזר  בבית"ר  את  היכולת  שהפגין  בהפועל  חיפה  ,  אפילו  זו  שבעונה  לאחר  האליפות  .  
הוא  המשיך  בבירה  את  הדעיכה  ביכולתו  ,  למרות  שאין  עוררין  על  כישוריו  כשחקן  כדורגל  מצוין  .  
גוטמן  טעה  כאשר  דרש  מרוסו  לקחת  חלק  גדול  מדי  במשחק  ההגנה  ,  אולי  משום  שלא  רצה  לתת  לאבוקסיס  את  התחושה  שיש  בקבוצה  נסיכים  .  
אבל  כאשר  מתחילים  לעסוק  בשיקולים  כאלה  ,  ברור  כי  טוב  לא  יצמח  .  
לא  רק  שרוסו  היה  עסוק  יתר  על  המידה  במלאכת  הגנה  בה  אין  לו  יותר  מדי  מושג  (  כפי  שתעיד  ההרחקה  שלו  בקרית  אליעזר  שהביאה  לשער  של  פראליה  )  ,  הוא  חסר  לבית"ר  בחלק  ההתקפי  ,  שנותר  ברגליים  של  אבוקסיס  ,  תאמאש  שאנדור  ,  ז'אן  טלסניקוב  ואישטוון  המאר  .  
שוב  ,  בחירה  מוטעית  של  גוטמן  .  
יתרה  מכך  ,  הניסיון  להציג  את  כולם  כשווים  לא  צלח  גם  מבחינה  חברתית  והכוכב  הקרואטי  קיבל  "  שמיכה  "  מצד  כמה  מחבריו  ,  שמיהרו  לבכות  לעיתונות  כי  רוסו  נהנה  מפריווילגיות  .  
מילא  לאבד  את  המלוכה  ,  אבל  להיות  כאחד  האדם  ?  
זה  כבר  היה  מוגזם  עבור  רוסו  ונראה  כי  הוא  מחכה  שהעונה  תסתיים  כדי  למלט  עצמו  מהקבוצה  .  
מי  שראה  את  הניצוץ  בעיניו  בטקס  שערכה  לו  הפועל  חיפה  לפני  המשחק  נגד  בית"ר  ,  הבין  כי  רוסו  כבוי  בטדי  כבר  יותר  מדי  זמן  .  
יוסי  אבוקסיס  נחלץ  להגן  על  גוטמן  ,  יש  שאומרים  כי  אף  הניא  את  המאמן  מלהודיע  על  התפטרותו  מיד  לאחר  ההפסד  המביש  לצפרירים  חולון  .  
אבוקסיס  החמיץ  חלק  ניכר  מהכנות  הקבוצה  לעונה  בגלל  דלקת  בשרירי  הבטן  ,  אבל  הצטרף  לבית"ר  כבר  במחצית  השנייה  במשחק  הפתיחה  .  
אבוקסיס  היה  בעל  מניות  בכורה  בריצה  של  בית"ר  ירושלים  ,  אבל  ברגע  האמת  לא  היה  מסוגל  לעצור  את  ההתרסקות  .  
הוא  הגן  על  המאמן  ,  יצא  נגד  האוהדים  ושילם  מחיר  כבד  .  
העיסוק  בדברים  שלא  אמורים  להיות  קשורים  לכדורגל  גבה  מחיר  על  המגרש  ,  ובנוסף  החל  אבוקסיס  לצבור  כרטיסים  אדומים  בקצב  מדאיג  .  
גם  מעמדו  ביציעים  ספג  מכה  קשה  .  
במשחק  האחרון  נגד  הפועל  ת"א  הוא  התקשה  בביצוע  מהלכים  פשוטים  ונראה  תופס  את  ראשו  יותר  מדי  פעמים  ,  כאילו  מבקש  למרוט  את  שערו  שאבד  כבר  מזמן  .  
בסיום  הוא  אף  הסיט  בראשו  את  הכדור  שבעט  טועמה  לרשת  של  קורנפיין  .  
תאמאש  שאנדור  הוא  נקודת  האור  בבית"ר  .  
הקבוצה  עלתה  על  דרך  המלך  כאשר  גוטמן  החליט  כי  אינו  מוכן  לאפשר  לז'אן  טלסניקוב  להסיר  חלודה  סקוטית  בהרכב  הראשון  ,  והציב  את  שאנדור  כקשר  האחורי  .  
שאנדור  התגלה  כמי  שאינו  בוחל  בעבודת  הגנה  ,  אותה  עשה  על  הצד  הטוב  יותר  ,  ובנוסף  דאג  גם  לפטם  את  חלוציו  ולהבקיע  בעצמו  לא  מעט  שערים  .  
לא  מפתיע  שהוא  זה  ששבר  את  בצורת  ההבקעות  של  בית"ר  בשבוע  שעבר  .  
אבל  שאנדור  אינו  מנהיג  ולא  הוא  האיש  שיצליח  להוציא  את  בית"ר  מהתהום  אליו  הדרדרה  .  
הוא  רק  יכול  לדאוג  שזה  יעשה  בצורה  יפה  ואלגנטית  .  
אישטוון  המאר  לא  נהנה  מעונה  גדולה  ,  אבל  גוטמן  מיהר  לוותר  עליו  לטובת  ולאדימיר  פטרוביץ'  ,  חלוץ  שמנסה  להוכיח  כי  ניתן  להבקיע  מבלי  לבעוט  לשער  .  
למותר  לציין  ,  עד  כה  ללא  הצלחה  יתרה  .  
גוטמן  ,  קורבן  לאופיו  הנוקשה  ,  התייחס  להמאר  כאילו  היה  יו  -  יו  .  
פעם  פה  ,  פעם  באשדוד  ,  פעם  בנתניה  .  
המדהים  הוא  בכך  שהמאמן  ציפה  מהשחקן  לתת  את  הכל  גם  כאשר  היה  ברור  כי  זה  משחקו  האחרון  בקבוצה  ,  שגרמה  לו  להציב  דרך  קבע  שתי  מזוודות  סמוך  למפתן  דלת  ביתו  .  
המאר  עזב  בסופו  של  דבר  לנתניה  ובית"ר  נותרה  באגף  שמאל  רק  עם  אמסלם  .  
בקיצור  ,  בבית"ר  הגשימו  את  חזון  מקימי  התנועה  וויתרו  לחלוטין  על  השמאל  .  
ז'אן  טלסניקוב  חזר  מסקוטלנד  לאחר  פתיחה  מוצלחת  והכרות  ארוכה  עם  הספסל  ,  כפי  שקורה  למרבית  מכוחותינו  בחו"ל  .  
טלסניקוב  מעולם  לא  היה  שחקן  יצירתי  במיוחד  -  למעט  פרק  זמן  קצר  ומטעה  בנבחרת  של  שלמה  שרף  -  אבל  קודם  ליציאתו  לאירופה  הצטיין  במלאכת  ההגנה  .  
הוא  נחשב  לקשר  הגנתי  מהשורה  הראשונה  בישראל  ,  שלעיתים  אף  עשוי  לתרום  להתקפה  .  
העונה  לא  הצליח  טלסניקוב  לתרום  דבר  להתקפה  (  לזכותו  יאמר  כי  לא  ניסה  לגנוב  לאבוקסיס  ,  רוסו  ושאנדור  את  ההצגה  )  ,  אבל  משחק  ההגנה  שלו  שערורייתי  .  
לא  מעט  פעמים  הוא  החל  מהלכים  שהסתיימו  בשער  לזכות  היריבה  ,  ומול  חולשתם  הגדולה  של  סאביץ'  וסטוייאנובסקי  הוא  היה  צריך  לתת  הרבה  יותר  .  
ההורדה  שלו  לספסל  עשתה  רק  טוב  לבית"ר  .  
נחיתת  אונס  ההתקפה  היתה  אמורה  להיות  הדובדבן  שבקצפת  ,  אבל  התגלתה  עד  מהרה  כנמר  של  נייר  .  
אלון  מזרחי  חשב  לחזור  בגדול  ,  לאחר  שהסיר  משקעים  מניס  על  הגב  של  אלי  אוחנה  בעונה  שעברה  .  
מזרחי  פתח  את  העונה  מצוין  ,  אבל  דעך  מהר  מדי  .  
גוטמן  העניק  לו  אשראי  מוגזם  וכאשר  גילה  כי  ההתקפה  שלו  באוברדראפט  רציני  ,  החל  להחליף  את  החלוץ  שלא  נראה  מתאמץ  מדי  .  
אלון  מזרחי  אולי  לא  נראה  כמו  כוכב  על  המגרש  ,  אבל  הגינונים  שלו  נותרו  כאלה  ,  גם  חוזהו  בקבוצה  .  
הפיצוץ  הגדול  הגיע  מאוחר  מהתחזיות  ,  אבל  הגיע  .  
גוטמן  לא  היה  מוכן  לקבל  את  הביקורת  של  מזרחי  ותגובותיו  לאחר  שהוחלף  ,  ונוכח  התפוקה  הדלה  של  החלוץ  החליט  המאמן  כי  הגיע  הזמן  לומר  שלום  ולא  להתראות  .  
בנקודה  זו  נכנסה  לפעולה  הנהלת  בית"ר  ,  שכל  קשר  בינה  לבין  גוף  מקצועי  מקרי  בהחלט  ,  והעניקה  למאמן  גיבוי  מסוייט  .  
גוטמן  ניסה  לעמוד  בהחלטתו  אבל  נכנע  בסופו  של  דבר  ללחץ  ,  רק  כדי  לראות  את  prefix=ה  '  אווירון  '  ממשיך  בניסיונות  להמריא  .  
ניר  סביליה  הוא  אניגמה  .  
לא  בכל  הקשור  לכישוריו  כחלוץ  ,  משום  שברור  לכל  כי  באלה  הוא  לוקה  .  
מה  שנותר  בחזקת  תעלומה  הוא  החוזה  המדהים  ממנו  נהנה  השחקן  (  מעל  prefix=ל  -  200  אלף  דולר  לעונה  )  נוכח  תנובתו  הדלה  .  
סביליה  מממשיך  גם  העונה  להחמיץ  ממצבים  בלתי  אפשריים  ולהיות  משקם  שוערים  מקצועי  .  
יניב  אברג'יל  תמיד  חלם  על  בית"ר  ירושלים  ולאוהדי  הקבוצה  היתה  חיבה  גדולה  לילד  מבית"ר  תל  אביב  שהשפיל  את  אולג  קוזנייצוב  הגדול  .  
והזקן  צריך  לומר  ,  כי  די  מהר  התגלה  שהדברים  האלה  לא  ממש  יעילים  מול  שחקנים  צעירים  יותר  .  
אברג'יל  הבקיע  לזכות  בית"ר  כמה  שערים  חשובים  ,  אבל  רשם  החמצות  מדהימות  .  
גם  הוא  סבל  מחוסר  ההחלטיות  של  מאמנו  ,  שיותר  מדי  פעמים  נתן  לו  להרגיש  זמני  בהחלט  .  
אברג'יל  הוא  חלוץ  מחליף  לגיטימי  ,  לא  יותר  .  
הבעיה  היא  שבבית"ר  ציפו  ממנו  להרבה  יותר  מזה  .  
כשהבית  ריק  בניית  הסגל  על  ידי  גוטמן  מוזרה  ולא  מובנת  ,  דווקא  כאשר  מדובר  במאמן  שיטתי  כל  כך  ,  מאמן  שקול  שאחוזי  ההצלחה  שלו  בבחירת  שחקנים  היו  מהגבוהים  בכדורגל  הישראלי  .  
קשה  להבין  את  ההתעקשות  על  לירון  בסיס  ,  שמאז  העונות  המוצלחות  בהפועל  באר  שבע  והפועל  חיפה  ,  מצטיין  הרבה  יותר  בסיכום  חוזים  מאשר  בהבקעה  .  
לא  ברור  מדוע  חשב  גוטמן  כי  מה  שלא  הספיק  לאשדוד  יהיה  טוב  לבית"ר  .  
לבית"ר  גם  אין  שחקני  בית  שייתנו  ערך  מוסף  דווקא  במצבים  קשים  .  
רענן  דרעי  ,  איתן  מזרחי  ,  ניר  רייכמן  אלעד  יעקובי  ושמוליק  לוי  נמצאים  בסגל  רק  למקרה  שמישהו  יחוקק  חוק  שיטען  כי  קבוצה  ללא  שחקני  בית  אינה  יכולה  להשתתף  בליגת  העל  .  
לא  כדאי  להקל  ראש  באפשרות  הזאת  ,  גם  חוק  יעקובו  נחשב  עד  לא  מזמן  לבלתי  אפשרי  .  
כאשר  מוסיפים  לכישלון  המקצועי  של  בית"ר  ירושלים  גם  את  המעבר  מהנהלה  ישנה  להנהלה  חדשה  ,  עם  בוגר  היציע  המזרחי  בטדי  במשרת  הדובר  ,  בעלים  שצופה  בקריסה  מוחלטת  אבל  מעדיף  לא  לגעת  בצעצוע  שרכש  לבתו  ויחסים  חברתיים  רעועים  ,  קשה  להבין  איך  הקבוצה  הזאת  שיכנעה  רבים  כל  כך  כי  היא  בדרך  לאליפות  .  
הלחץ  מצד  הקהל  עליו  מלינים  השחקנים  ,  אינו  אלא  תרמית  .  
אם  הם  לא  מאמינים  שישאלו  את  ניסים  בכר  איך  הרגישו  השחקנים  שלו  כאשר  המרחק  בינם  לבין  הקומץ  ביציעי  ימק"א  לא  עלה  על  50  מטרים  ,  בשעה  שכוחות  המשטרה  שומרים  לעצמם  את  הזכות  לעשות  שימוש  בדרכי  המילוט  .  
ההיסטוריה  מלמדת  כי  אלי  גוטמן  מצליח  הרבה  יותר  בעונה  השנייה  שלו  באותה  קבוצה  -  גביע  עם  באר  שבע  ,  אליפות  עם  הפועל  חיפה  -  אבל  אם  הסגל  הנוכחי  ימשיך  בבית"ר  עונה  נוספת  ,  ספק  אם  גוטמן  יצליח  ליצור  פעם  נוספת  אפילו  את  אשליית  האליפות  .  
ספק  אם  גוטמן  ימשיך  עונה  נוספת  .  
