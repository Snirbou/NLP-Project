עדכון  אחרון  -  18:05  06/03/01  העדלאידע  בחולון  בוטלה  עקב  המצב  הביטחוני  מאת  ציפי  שוחט  לראשונה  מאז  קיומה  ,  בוטלה  העדלאידע  שאמורה  היתה  להתקיים  ביום  שישי  ,  9  במארס  בחולון  ,  בשל  המצב  הביטחוני  .  
העדלאידע  המתקיימת  זה  תשע  שנים  בפורים  ,  הפכה  למסורת  ארצית  ,  בהשתתפות  אלפי  ילדים  ומבוגרים  ,  תהלוכת  ענק  ,  להקות  של  להטוטונים  ,  תזמורות  רחוב  ,  רקדנים  ,  שחקנים  ,  מיצגי  פירוטכניקה  ,  ובובות  ענק  של  דמויות  ידועות  מאגדות  הילדים  .  
3,000  ילדים  ומבוגרים  בחולון  התכוננו  לאירוע  במשך  חצי  שנה  ,  אולם  בימים  האחרונים  הגיעו  ללשכת  ראש  העיר  ,  מוטי  ששון  ,  מאות  פניות  של  תושבים  מודאגים  ,  שביקשו  לבטל  או  לדחות  את  האירוע  מתוך  חשש  לילדיהם  .  
מהעירייה  נמסר  ,  כי  לאחר  התלבטות  קשה  ,  שבה  הובאה  גם  בחשבון  תחזית  מזג  האוויר  הסוער  הצפוי  בסוף  השבוע  ,  הוחלט  לדחות  את  העדלאידע  לקיץ  ,  לפסטיבל  ילדים  בינלאומי  שיתקיים  בעיר  לכבוד  ההכרזה  של  חולון  כעיר  הילדים  .  
