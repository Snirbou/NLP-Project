עדכון  אחרון  -  03:10  01/03/01  ירקוני  :  יש  להגיע  לאיזון  בין  צורכי  התעבורה  האזרחית  לצורכי  חיל  האוויר  מאת  זוהר  בלומנקרנץ  אבנר  ירקוני  "  התעופה  האזרחית  סובלת  כיום  מבעיה  אובייקטיווית  של  חוסר  במרחב  אוויר  ובתשתיות  קרקעיות  ,  שמחריפה  לנוכח  צרכיה  הביטחוניים  של  המדינה  וצורכי  חיל  האוויר  .  
הצמצום  במרחב  האווירי  משפיע  בעיקר  על  התעופה  הפנים  ארצית  ,  אך  גם  על  התעופה  הבינלאומית  ,  ומתבטא  בחוסר  היכולת  לפתוח  מרווחי  בטיחות  טיסה  מספיקים  "  ,  כך  אומר  ראש  מינהל  התעופה  האזרחית  היוצא  ,  עו"ד  אבנר  ירקוני  .  
ירקוני  שהתפטר  מתפקידו  בתום  שלוש  שנות  כהונה  ,  הוסיף  כי  צריך  למצוא  את  נקודת  האיזון  הטובה  ביותר  בין  צורכי  התעבורה  האזרחית  לבין  אלה  של  חיל  האוויר  .  
בשלוש  שנות  כהונתו  בתפקיד  התחלפו  שלושה  מנכ  "  לים  וארבעה  שרים  במשרד  התחבורה  :  שאול  יהלום  ,  יצחק  מרדכי  ,  אהוד  ברק  ו  אמנון  ליפקין  -  שחק  .  
ירקוני  אומר  כי  "  החלפת  שרי  תחבורה  בקצב  ממוצע  של  יותר  משר  אחד  לשנה  ,  והיעדר  תשתית  ארגונית  וחוקית  ראויה  למינהל  התעופה  האזרחית  ,  כגוף  מקצועי  עליון  ,  יוצרים  חוסר  ודאות  בנוגע  למדיניות  התעופה  ואופן  פעילות  הריבון  .  
"  ייתכן  כי  אם  במקום  מינהל  התעופה  האזרחית  ,  היתה  רשות  תעופה  אזרחית  חזקה  ,  עצמאית  ויציבה  ,  הכוללת  את  המינהל  ואת  רשות  שדות  התעופה  -  היה  ברור  לכולם  כי  זהו  הגוף  הקובע  מדיניות  ורגולציה  למשך  שנים  קדימה  "  ,  אומר  ירקוני  .  
.  
ירקוני  לא  מסתיר  כי  חוסר  היכולת  להפוך  את  מינהל  התעופה  האזרחית  לגוף  עצמאי  ,  היה  העילה  המרכזית  להתפטרותו  מהתפקיד  :  "  התקדמתי  בשני  שלבים  .  
בשלב  הראשון  ,  הייתי  צריך  להקנות  למינהל  התעופה  האזרחית  את  המעמד  הראוי  לו  ,  שלטעמי  לא  היה  קיים  כשהגעתי  לתפקיד  .  
בשלב  השני  היה  צורך  למלא  את  המעמד  הזה  ביכולת  ביצוע  .  
"  בחלק  הראשון  הצלחתי  ,  בחלק  השני  -  לא  .  
אמנם  שני  שרי  תחבורה  הסכימו  עם  הפעולות  שהצעתי  ,  אך  מפאת  תקופת  כהונתם  הקצרה  לא  ניתן  היה  לעשות  זאת  .  
אין  פה  עניין  של  הודעה  בכישלון  ,  אלא  הבנה  והכרה  שבמערכת  הפוליטית  הקיימת  לא  ניתן  לעשות  זאת  ,  אך  אני  משוכנע  שהשינוי  יחול  עם  הזמן  "  ,  הוסיף  ירקוני  .  
ירקוני  דוחה  טענות  שהועלו  כלפיו  בענף  התעופה  ,  לפיהן  שירת  בהחלטותיו  בעיקר  את  האינטרסים  של  חברת  אל  על  .  
"  בעבר  ,  כאשר  מדינת  ישראל  נשאה  ונתנה  על  זכויות  טייס  מול  מדינות  אחרות  ,  לא  נשאלה  השאלה  מה  טוב  למדינה  -  אלא  מה  טוב  לאל  על  .  
כיום  ברור  שהשאלה  המרכזית  היא  מה  טוב  למדינה  ,  ושלפעמים  ההחלטות  אינן  טובות  לאל  על  "  .  
בין  השאר  הוא  מציין  את  החלפת  המוביל  הרשמי  לירדן  (  ארקיע  שהחליפה  את  אל  על  )  ,  או  את  הכנסת  טיסות  השכר  של  מובילים  ישראלים  למרבית  היעדים  המרכזיים  באירופה  .  
"  למעשה  פתחתי  את  כל  היעדים  המרכזיים  לטיסות  שכר  "  ,  הוא  אומר  .  
"  בסופו  של  דבר  ,  זה  מאלץ  את  אל  על  להתחרות  ובטווח  הארוך  יותר  ,  מואיל  גם  לה  "  .  
ירקוני  ,  שהיה  חבר  בוועדת  יעקב  נאמן  לבדיקת  טיסות  אל  על  בשבת  ,  מביע  מורת  רוח  מאי  סיום  עבודתה  .  
"  נראה  לי  לא  תקין  ,  שוועדה  בה  חברים  אישים  מאוד  בכירים  שקיבלו  כסף  עבור  השתתפותם  בישיבות  הוועדה  ,  לא  מסיימת  את  עבודתה  "  ,  הוא  אומר  .  
"  דעתי  באשר  לאי  הפעלת  אל  על  בשבתות  ובמועדי  ישראל  נמסרה  לוועדה  .  
עם  זאת  נראה  לי  כי  אם  השבתת  הטיסות  ליום  אחד  בשבוע  היתה  תורמת  לכלכלתה  של  חברת  תעופה  ,  היינו  רואים  עוד  חברות  תעופה  בעולם  הנוהגות  כך  "  .  
בעיה  מרכזית  נוספת  עליה  מצביע  ירקוני  ,  היא  בתחום  המסחרי  .  
"  חוסר  היציבות  הפוליטית  באזור  גורם  לשינויים  חריפים  מאוד  בביקוש  ובאופי  הביקוש  -  ולכן  לא  ניתן  לתכנן  לטווח  ארוך  "  ,  אמר  .  
בתחום  יחסי  התעופה  בין  ישראל  לרשות  הפלשתינית  ,  אומר  ירקוני  ,  כי  פעל  למימושו  של  הסכם  וואי  לפי  הנחיות  משרד  ראש  הממשלה  .  
לדבריו  ,  בעת  כהונתו  נוצרו  מערכות  יחסים  בריאות  ותקינות  עם  ירדן  ומצרים  .  
"  היו  קונפליקטים  והם  נפתרו  .  
"  למשל  עם  ירדן  ,  עניין  חציית  המטוסים  בשמי  ישראל  ממזרח  למערב  -  באיזה  גבהים  ובאיזה  שעות  ;  ועם  המצרים  ,  שרצו  להגביל  את  טיסות  האימון  של  מטוסי  חיל  האוויר  לטובת  הפניית  התעופה  האזרחית  לשדה  התעופה  הפלשתיני  "  .  
