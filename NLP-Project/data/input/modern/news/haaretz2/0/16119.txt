עדכון  אחרון  -  23:45  07/03/01  כך  צומח  המתאבד  הבא  ערב  חג  הקורבן  עם  המשפחה  הכי  ענייה  בדהיישה  הנצורה  :  עם  הרעב  בלילות  ,  עם  פצעי  הלכלוך  ותת  התזונה  על  פני  הילדים  ,  משפחת  שמאחה  .  
בית  עלוב  כביתם  לא  ראיתי  בשטחים  הכבושים  ביום  ראשון  השבוע  ,  בזמן  שהמחבל  הפעיל  את  מטען  ההרג  שלו  בנתניה  ,  שיחקו  במחנה  הפליטים  דהיישה  כמה  ילדים  מטונפים  ,  חוטמם  זב  ופניהם  מכוסי  פצעים  מוגלתיים  .  
הם  שיחקו  באחד  מחדרי  ביתם  הדל  באלות  מעץ  ,  אלו  אלות  הרעולים  מהאינתיפאדה  הקודמת  שנשמרו  כאן  למזכרת  .  
הקטן  שבילדים  לבש  אימונית  מרופטת  בצבעי  הסוואה  צבאיים  ,  אחיו  אחז  באקדח  עלוב  מפלסטיק  ושניהם  איימו  זה  על  זה  .  
החדר  היה  ריק  כמעט  לגמרי  ,  להוציא  את  שאריות  האוכל  העבש  שהתגוללו  על  הרצפה  .  
הקירות  טחובים  ,  עירומים  ,  קורי  עכביש  בפינותיהם  .  
על  מכשיר  הטלוויזיה  הישן  והמוכתם  הונחו  כמה  קופסאות  שימורים  חלודות  של  רסק  עגבניות  .  
זה  המזווה  .  
יחד  עם  שקיות  הסוכר  שמתחת  לטלוויזיה  ,  שק  הקמח  הטורקי  והאורז  האיטלקי  ,  מתנת  אונר"א  ,  שבקיתון  שאמור  להיות  מטבח  ,  אין  עוד  אוכל  בבית  הזה  .  
אין  גם  מקלחת  ,  רק  כיור  מזוהם  חלימה  שמאחה  ושני  ילדיה  הקטנים  וחור  לשירותים  לידו  .  
כשמורידים  שם  את  המים  הם  מחלחלים  מבין  המרצפות  אל  חדר  השינה  .  
אין  מכונת  כביסה  ,  אין  מקרר  ,  אין  מוצרי  חלב  ,  אין  תנור  חימום  .  
אין  ספר  ,  אין  משחק  לילדים  ,  אין  שולחן  .  
בארון  משרדי  אפור  וחלוד  זרוקים  באי  סדר  נורא  בלויי  הסחבות  שמשמשים  בגדים  לאם  ולילדיה  .  
על  הארון  מונחים  כמה  מזרונים  ,  הטחב  אחז  בהם  מזמן  ,  והם  נפרשים  לשנת  הלילה  .  
שיירי  כרובית  רקובה  בכניסה  .  
מספרי  הזהב  שעל  דלתות  החדרים  ,  יחד  עם  ההוראות  בעברית  ובאנגלית  להימלטות  במקרה  של  שריפה  שמודבקים  עליהם  ,  מספרים  שהדלתות  הללו  שימשו  פעם  חדרי  מלון  ישראלי  .  
בני  הבית  אומרים  שקיבלו  את  הדלתות  הכחולות  הללו  כתרומה  ;  אולי  גנבום  .  
גם  מכנסי  הג'ינס  החדשים  שזרוקים  על  הספה  ,  הרהיט  היחיד  בסלון  ,  התג  עדיין  נעוץ  בהם  ,  והם  ארוכים  מדי  עבור  הילד  עבד  אל  חכים  ,  הם  אולי  גנובים  .  
הם  אומרים  שקיבלו  גם  אותם  כתרומה  .  
אין  להם  כל  דרך  לקנות  בגד  חדש  לילד  .  
בזמן  שהמפגע  הפעיל  את  מטענו  ,  שיחקו  הילדים  הללו  באלות  ובאקדח  .  
כשיגדלו  גם  הם  רוצים  להיות  פדאין  ,  כלשונם  .  
וכי  מה  ירצו  ?  
ומה  יהיו  ?  
בית  עלוב  כביתם  לא  ראיתי  מעודי  בשטחים  הכבושים  ,  בעוני  כזה  לא  נתקלתי  ,  כאן  שמעתי  השבוע  לראשונה  על  רעב  .  
בלילה  ,  סיפרו  הילדים  ,  תוקף  אותם  הרעב  .  
מאז  הסגר  גם  השכנים  כבר  לא  יכולים  להרשות  לעצמם  לתרום  להם  אוכל  כמו  פעם  .  
אתמול  אכלו  פול  ומחר  ,  יום  החג  ,  יברחו  מהבית  שמא  יבואו  קרובי  משפחה  לביקורי  החג  והם  לא  יכולים  לכבדם  בכלום  .  
על  ארוחת  החג  אין  מה  לדבר  ,  אולי  קצת  שעועית  להשביע  את  רעב  הילדים  .  
בת  אחת  מכרו  לבדווי  זקן  מהנגב  ,  שנשאה  לאשה  תמורת  סכום  פעוט  .  
הנה  תמונתה  בסלון  ,  צעירה  נאה  שאמה  ואחיה  כבר  חצי  שנה  לא  ראוה  ולא  שמעו  ממנה  .  
הבן  הבכור  ,  המפרנס  היחיד  ,  חבוש  בכלא  הישראלי  בעוון  גניבת  מכוניות  .  
אחיו  הצעיר  הולך  מדי  יום  למחסום  ,  ליידות  אבנים  בחיילים  ,  בתקווה  שייפצע  או  אפילו  ייהרג  .  
300  דולרים  ,  הוא  יודע  ,  תקבל  משפחתו  prefix=מ  "  וועדות  סדאם  "  אם  ייפצע  ,  עשרת  אלפים  דולרים  אם  ייהרג  ,  סכום  שיכול  לשנות  במשהו  את  מצוקת  אחיו  הקטנים  .  
מדי  פעם  הוא  גם  מנסה  לגנוב  מכונית  מישראל  ,  כמו  שעשה  אחיו  הבכור  ,  כדי  להביא  קצת  כסף  הביתה  .  
את  המכונית  האחרונה  שגנב  החרים  לו  קצין  פלשתיני  .  
מדי  פעם  הוא  רואה  את  הקצין  המחרים  נוהג  בה  .  
הוא  התחנן  בפני  הקצין  שישאיר  לו  לפחות  את  הרדיו  -  טייפ  ,  אבל  הקצין  אמר  לו  שזה  רכוש  ישראלי  גנוב  והכניסו  לארבעה  חודשים  לכלא  הפלשתיני  ,  לדברי  הנער  בלא  משפט  .  
הוא  אומר  שגנב  כדי  לכסות  על  חוב  של  800  שקל  שהצטבר  במכולת  .  
"  לקחתי  מברג  ושברתי  סוויטש  של  סובארו  לגאסי  .  
אף  אחד  לא  שואל  למה  אנחנו  גונבים  "  .  
כשיגדל  יהיה  מחבל  ;  אולי  זה  יציל  את  משפחתו  .  
משפחת  שמאחה  .  
אולי  הענייה  במשפחות  מחנה  דהיישה  העני  .  
12  אלף  בני  פליטים  ,  יוצאי  45  כפרים  אבודים  באזור  ההר  והשפלה  ,  שכפרי  ישראל  ועריה  משגשגים  היום  על  אדמותיהם  ,  מצטופפים  כאן  באחד  מהעלובים  והקשים  במחנות  הגדה  ,  גיבוב  של  ספק  -  בתים  וסימטאות  צרות  ,  הביוב  זורם  ביניהם  וצחנתו  עולה  למרחוק  .  
בסגר  הנוכחי  נגדעו  כאן  כמעט  כל  מקורות  ההכנסה  הדלים  שהיו  .  
חג  הקורבן  ,  זה  שחל  השבוע  ,  היה  ללא  ספק  חגם  הקשה  ביותר  מאז  נקלעו  לכאן  ,  באסונם  ,  לפני  למעלה  מיובל  שנים  .  
לבני  משפחת  שמאחה  ,  בביתם  התארחתי  בערב  החג  הזה  ,  יש  יום  יום  חג  :  כלום  ,  אבל  כלום  ,  לא  ציין  שם  את  החג  הממשמש  ,  להוציא  את  הנעליים  החדשות  שלרגלי  הנער  פארס  .  
אחיו  הקטנים  הסתובבו  בנעליים  בלויות  וקרועות  ,  אחד  היה  יחף  .  
אמם  בחלוק  בלה  .  
אף  אחד  לא  קנה  להם  כלום  לחג  .  
מראית  עין  של  שגרה  ברחובות  בית  לחם  ,  בדרך  לדהיישה  .  
רק  התנועה  הדלילה  מזכירה  שהעיר  נצורה  .  
במחסום  בית  לחם  מחזירים  חיילים  ישראלים  כמעט  את  כל  המכוניות  כלעומת  שבאו  .  
אין  יוצא  ואין  בא  ,  לפחות  בדרך  המלך  .  
תמונת  המשורר  המת  רסאן  כנאפאני  בכניסה  לדהיישה  ,  מכונית  גולף  חדישה  ממול  כפרס  בהגרלה  של  מסעדה  מקומית  .  
המכונית  מעלה  אבק  ,  אין  סועדים  ואין  הגרלה  .  
גם  הכתובות  שנכתבו  כאן  לכבוד  ביקור  האפיפיור  הולכות  ודוהות  ,  כטעם  הזיכרון  של  הרגע  היחיד  בתולדות  המחנה  הזה  שהעולם  התעניין  בו  .  
בפתחי  הבתים  העלובים  עומדות  נשים  ושוטפות  את  הכניסות  לבתיהן  לקראת  החג  .  
"  חגנו  היחיד  יהיה  חג  השיבה  "  ,  כתוב  בכתובת  קיר  חדשה  .  
"  אתם  חושבים  שתהיה  שיבה  ?  "  ,  שואלת  אותנו  מיד  בכניסתנו  חלימה  שמאחה  .  
זה  החלום  בכל  בית  בדהיישה  .  
וכי  איזה  חלום  אחר  ירקמו  ?  
בת  ,  45  חלימה  היא  אלמנה  שמגדלת  את  ילדיה  בלא  כל  מקור  הכנסה  ממשי  .  
חסן  ,  בעלה  ,  מסגר  המחנה  ,  מת  prefix=ב  -  1996  ממחלה  .  
שישה  בנים  ובת  לחלימה  האלמנה  :  אחמד  בן  ,  23  בכלא  הישראלי  ;  סועד  בת  20  שנמכרה  לקשיש  מוחמד  דיאב  אבו  -  רקיק  מהנגב  להיות  לו  לאשה  ;  פארס  בן  14  שעם  אבא  מת  ,  אח  בכלא  ואחות  מכורה  לבדווי  ,  נופלת  פרנסת  המשפחה  על  כתפיו  ,  והוא  מעשן  מרלבורו  בשרשרת  ;  עבד  אל  חכים  בן  13  שעוטף  את  גופו  בכאפייה  אדומה  ומלוכלכת  ולא  מפסיק  לחייך  ;  מוהנד  שאמו  לא  יודעת  בדיוק  בן  כמה  הוא  ולבסוף  אומרת  שהוא  בן  ;  12  איימן  שנעלם  לרגע  ,  וחזר  באימונית  המזוהמת  שלו  ,  כנראה  בן  תשע  ;  והקטן  בהאא  בן  ארבע  וחצי  ,  אולי  חמש  ,  בקרעי  נעליו  ובחליפה  הכמו  -  צבאית  המרופטת  שלו  .  
פני  איימן  ופני  בהאא  הקטנים  מכוסים  פצעים  מוגלתיים  ,  מהלכלוך  ומתת  התזונה  בבית  שאין  בו  חלב  ,  פרי  ,  ירק  או  בשר  .  
"  מתפרנסת  מאלוהים  "  ,  עונה  האם  חלימה  בתשובה  לשאלה  ,  "  זה  נותן  קצת  וזה  נותן  קצת  "  .  
חיוכיה  לא  מסגירים  את  מצוקותיה  .  
ברמדאן  האחרון  קיבלה  את  התרומות  האחרונות  מבני  המחנה  ,  כל  משפחה  נתנה  קצת  ,  1,000  שקלים  בסך  הכל  .  
שום  כיבוד  לא  מוגש  כאן  לשולחן  שאיננו  .  
אחת  לחצי  שנה  תקבל  שני  שקי  אורז  ,  שק  סוכר  ושק  קמח  מאונר"א  .  
הפעוט  בהאא  מוצץ  שאריות  של  מה  שהיה  פעם  משקפי  שמש  סגולים  מפלסטיק  בפרוטה  .  
ריח  רע  עומד  באוויר  החדר  .  
קליפות  גרעינים  וחתיכות  פיתה  עבשה  על  הספה  .  
קניות  לחג  ?  
"  שום  דבר  .  
אין  לי  כסף  "  .  
את  אחמד  בכורה  כבר  לא  ראתה  מזה  חצי  שנה  .  
בגלל  הסגר  אינה  יכולה  לבקרו  בכלאו  שברמלה  .  
אחמד  מאורש  ,  מחכה  בכלא  למשפטו  על  גניבות  רכב  ,  לפי  מיטב  ידיעתה  של  אמו  הדואגת  ,  שגם  לדבר  איתו  בטלפון  לא  יכולה  .  
אין  טלפון  .  
דלת  הסלון  מעוטרת  במספר  הזהב  ,  431  שוודאי  הוביל  פעם  לחדר  אנושי  יותר  מזה  .  
אחמד  כבר  היה  בכלא  על  עבירות  דומות  .  
פרנסת  המשפחה  היתה  עליו  ואמו  אומרת  שהוא  לא  מצא  עבודה  ,  ולכן  חזר  לגנוב  .  
"  יסורי  הנשמה  :  בחרתי  לחיות  לבד  ולסבול  לבד  "  ,  העתיק  האסיר  אחמד  מכתבי  נג'יב  מחפוז  אל  מחברת  הכלא  שלו  במהלך  מאסרו  הקודם  .  
עכשיו  עוברת  המחברת  בעטיפת  קטיפה  אדומה  ,  שם  אחותו  רקום  עליה  ,  מיד  ליד  בסלון  ,  והיא  גאוות  המשפחה  .  
יש  בה  גם  ציורים  של  מסוקים  ישראלים  שמפציצים  שיירות  פלשתיניות  וחרב  טובלת  בדם  מעל  בתי  דהיישה  .  
מנין  אתם  ?  
הבן  פארס  עונה  :  מזכרייה  .  
ליתר  דיוק  :  משפחת  אביו  מזכרייה  ,  משפחת  אמו  מעג'ור  ,  ושני  הכפרים  אינם  עוד  .  
בעג'ור  ,  כך  ההיסטוריון  ואליד  חאלידי  ,  חיו  3,730  איש  prefix=ב  -  566  בתים  שלא  נשאר  מהם  זכר  .  
מזכרייה  נותרו  חורבות  מסגד  .  
רוב  תושביהם  וצאצאיהם  בדהיישה  .  
"  באנו  משם  ואנחנו  צריכים  לחזור  לשם  "  ,  אומר  הנער  פארס  ,  דור  שלישי  לפליטות  ,  "  המחנה  הזה  לא  שייך  לנו  ,  וגם  פה  לא  נותנים  לנו  הישראלים  לשבת  בשקט  "  .  
איימן  מכוון  את  אקדח  הפלסטיק  לעברנו  .  
זה  צעצועו  היחיד  .  
"  ביום  חשבון  תעמוד  מול  אלוהים  ותתן  דין  וחשבון  מה  עשית  למען  עמך  "  ,  אומר  בדרמטיות  קריין  תחנת  השידור  "  אג'יאל  "  מרמאללה  ברדיו  הצרוד  והסדוק  שפתוח  כאן  ללא  הפסקה  .  
40  ילדים  על  הקיר  המטונף  :  חללי  האינתיפאדה  הנוכחית  בכרזה  חדשה  שהתגלגלה  גם  לבית  הדלות  הזה  .  
הנה  תמונת  מועייד  ג'ואריש  ,  שהיה  בן  12  במותו  ,  בחליפת  חג  ,  אולי  בחג  שעבר  .  
והשאהיד  אבו  טאחן  ,  שאין  לו  שם  פרטי  בכרזת  הזיכרון  ,  בחיוך  ילדותי  נטול  שיניים  ,  וכמובן  גם  תמונת  מוחמד  דורה  המת  .  
גם  שכנים  נהרגו  וילדי  שמאחה  מכירים  היטב  את  פרטי  הריגתם  .  
עם  זה  הם  גדלים  .  
למשל  ,  השכן  עבד  אל  קאדר  חילווה  ,  בן  21  במותו  ,  שהיה  לקוי  בנפשו  והלך  לעבר  החיילים  עד  שהרגוהו  .  
פארס  :  "  צריך  להיות  חוק  שיתייחסו  לערבים  כמו  אל  בני  אדם  .  
לא  לירות  בכל  אחד  .  
מישהו  הלך  לכפר  חאדר  לקנות  משהו  -  ירו  בו  .  
ומועטז  ,  הילד  מהמחנה  ,  שהלך  להתפלל  ולא  היה  בן  15  -  גם  בו  ירו  והרגו  אותו  .  
מה  היתה  אשמתו  ?  "  פארס  הנער  מצית  עוד  סיגריה  וממשיך  .  
עכשיו  הוא  דובר  המשפחה  :  "  אנחנו  רק  מבקשים  להפחית  את  הדיכוי  ,  להסיר  את  הסגר  ולתת  לנו  לחיות  "  .  
שני  אחיו  הקטנים  של  פארס  ,  איימן  ומוהנד  ,  לומדים  בפנימייה  לילדי  מצוקה  בחברון  .  
לפני  כמה  ימים  ,  מספר  אחיהם  הגדול  ,  רצה  ללוות  אותם  חזרה  לפנימייה  ,  אבל  החייל  הישראלי  גירש  אותם  בבושת  פנים  חזרה  הביתה  ,  מאיים  לבעוט  בהם  ,  לדבריו  .  
"  הם  לא  רוצים  שנקבל  חינוך  ,  הם  רוצים  אותנו  חיות  "  .  
פעם  בשבוע  ,  בימי  חמישי  ,  חוזרים  שני  הילדים  הקטנים  לבדם  לביתם  במחנה  ,  גם  זה  בכספי  תרומה  .  
פארס  :  "  איך  שאתה  רואה  את  המצב  שלנו  ,  אנחנו  לא  יודעים  איך  יעבור  החג  הזה  .  
עכשיו  אני  חושב  לגנוב  מחנויות  של  פלשתינאים  .  
אין  לי  ברירה  .  
אולי  גם  נגנוב  אופנוע  ,  משהו  קטן  שנוכל  למכור  ולקנות  אוכל  .  
אני  חייב  לגנוב  .  
יש  לי  ילדים  קטנים  שאין  להם  מה  לאכול  ואני  אחראי  להם  עכשיו  ,  כשאחי  הגדול  בכלא  .  
אני  ,  שישן  על  ידם  בלילה  כשהם  רעבים  ,  יודע  כמה  קשה  להם  הרעב  .  
כל  השטויות  של  אבו  עמאר  והשלום  -  ואנחנו  לא  רואים  כלום  .  
כל  יום  רק  יורים  בנו  "  .  
חלימה  מתבוננת  בעיניים  כלות  בבנה  ,  גאה  בו  :  "  אנחנו  רק  מרגישים  את  המוות  ורואים  את  המוות  .  
לא  את  השלום  "  .  
ופארס  ממשיך  :  "  לערפאת  יש  מסוק  ואנשים  שמוחאים  לו  כפיים  הוא  טס  ומשאיר  אותנו  כאן  .  
כל  יום  אנחנו  תורמים  עוד  שאהיד  והוא  וסוהא  מסתובבים  .  
אנחנו  רוצים  שלום  ,  לא  לתרום  כל  יום  שאהיד  ,  אבל  נתניהו  ואבו  עמאר  צריכים  לפתור  את  הבעיות  .  
מה  עושה  הרשות  ?  
משמיעה  לשאהידים  שיר  בטלוויזיה  .  
אנחנו  מאחלים  שמישהו  יחטוף  כדור  ואז  יוכל  לפרנס  את  המשפחה  .  
לכן  אנחנו  הולכים  לזרוק  אבנים  .  
השאהיד  עבד  אל  קאדר  חילווה  אמר  לי  לפני  שנהרג  שיש  לו  תוכנית  שנלך  ליד  המחסום  של  קבר  רחל  ונזרוק  אבנים  ואם  ניפגע  נקבל  כסף  ונוכל  לקנות  דברים  .  
בגדים  לחג  לאחים  הקטנים  .  
"  החיילים  פושעים  .  
חיילים  מבוגרים  צריכים  להסתכל  על  הילדים  האלה  כאילו  היו  ילדים  שלהם  ולא  לירות  בהם  כדורים  .  
ברגע  שאני  זורק  אבן  ,  לא  צריך  להגיב  בכדורים  .  
ממרחק  1,000  מטרים  הם  יורים  בנו  .  
אנחנו  פוחדים  שיתקפו  אותנו  ויפגיזו  אותנו  מכיוון  אפרת  .  
יש  שם  כבר  טנק  .  
פגז  אחד  ירסק  את  כל  המחנה  .  
החיילים  צריכים  להשתכנע  שאנחנו  לא  פרות  .  
שאנחנו  רק  רוצים  לחיות  ,  לא  משהו  אחר  .  
החיילים  צריכים  לדעת  שאנחנו  נלחמים  בהם  דור  אחרי  דור  ואם  אנחנו  נהרגים  ,  הדור  הבא  יילחם  בהם  עד  מוות  .  
מה  לעשות  ,  זה  החיים  שלנו  ,  נגזר  עלינו  לחיות  ככה  "  .  
מה  אכלתם  היום  ?  
חילמה  מחייכת  במבוכה  .  
עוד  לא  אכלו  כלום  ,  רק  שתו  תה  .  
השעה  שעת  צהריים  מוקדמת  .  
"  לפעמים  אני  מתעורר  בלילה  מרעב  ואז  אני  נזכר  שאין  כסף  "  ,  אומר  פארס  .  
"  בצהריים  ,  אם  מישהו  ישלח  לנו  משהו  ,  נאכל  את  מה  שישלח  ,  ואם  לא  -  נאכל  פול  מאתמול  .  
יש  לנו  שמן  אבל  אין  לנו  מה  לטגן  "  ,  אומרת  חילמה  .  
ופארס  אומר  שיבלה  את  כל  החג  ליד  קבר  אביו  ,  שם  הוא  רוצה  להיות  ,  בזמן  שמואזין  המחנה  הכריז  ברמקול  על  כניסת  חג  הקורבן  .  
*  
