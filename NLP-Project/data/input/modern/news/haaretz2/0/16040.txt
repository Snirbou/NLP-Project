עדכון  אחרון  -  16:24  07/03/01  ממשלת  פיג'י  הגישה  את  התפטרותה  רה"מ  המודח  צ'אודרי  .  
קרא  לנשיא  להכריז  על  בחירות  חדשות  תצלום  :  אי  -  פי  ראש  הממשלה  הזמני  של  פיג'י  ,  לאיסניה  קראסה  ,  וממשלתו  הנתמכת  על  ידי  הצבא  ,  התפטרו  היום  (  רביעי  )  בעקבות  פסיקת  בית  משפט  שניתנה  בשבוע  שעבר  ,  לפיה  הממשלה  ,  שהוקמה  לאחר  הפיכה  צבאית  ,  איננה  חוקית  .  
ההפיכה  פרצה  במאי  2000  .  
קראסה  הגיש  היום  את  התפטרותו  לנשיא  המדינה  ,  ראטו  ז'וספה  אילוילו  .  
"  כעת  על  הנשיא  להחליט  אם  הוא  מקבל  את  ההתפטרות  "  ,  אמר  התובע  הכללי  של  הממשלה  הזמנית  ,  אליפאטה  קטאקי  .  
לא  התקבלה  תגובה  מיידית  מאילוילו  ,  שצפוי  להיפגש  מחר  עם  מועצת  המנהיגים  הגדולה  .  
המועצה  ,  המורכבת  בעיקר  מבכירי  אוכלוסיית  הילידים  של  פיג'י  ,  ממנה  את  הנשיא  ואת  סגנו  .  
שעה  לפני  הגשת  ההתפטרות  קרא  ראש  ממשלת  פיג'י  המודח  ,  מאהנדה  צ'אודרי  ,  לנשיא  פיג'י  לפזר  את  הממשלה  ולהכריז  על  בחירות  חדשות  ,  בניסיון  לחלץ  את  המדינה  ,  המפולגת  מבחינה  גזעית  ,  מתוך  המבוי  הסתום  הפוליטי  שבו  היא  שרויה  .  
פיג'י  נקלעה  למשבר  במאי  2000  כשמורדים  לאומנים  הסתערו  על  הפרלמנט  בדרישה  לזכויות  לתושבי  פיג'י  הילידים  .  
המרד  הצית  אלימות  נרחבת  נגד  בני  המיעוט  האינדו  -  פיג'יאני  ,  השולטים  בעסקים  במדינה  למרות  שהם  מרכיבים  רק  %  44  מהאוכלוסיה  .  
המורדים  החזיקו  את  ראש  הממשלה  צ'אודרי  כבן  ערובה  במשך  56  ימים  ,  לפני  שנחתם  הסכם  עם  הצבא  לשחרורו  ולכניסת  קראסה  לתפקיד  ראש  הממשלה  .  
מאז  ההפיכה  מתמודד  צ'אודרי  עם  גורמים  בתוך  הקואליציה  שלו  ,  שדורשים  מנהיג  פיג'יאני  יליד  .  
סגנו  של  צ'אודרי  ,  יליד  פיג'י  טופני  באבה  ,  הכריז  כי  יתמודד  מול  צ'אודרי  על  המנהיגות  .  
סוכנויות  הידיעות  
