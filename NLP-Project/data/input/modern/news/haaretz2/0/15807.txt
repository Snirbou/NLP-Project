עדכון  אחרון  -  23:53  06/03/01  תמיכה  נפשית  מקוונת  לחקלאי  בריטניה  מאת  ג'סטין  האנט  פרה  מיועדת  לשריפה  בשל  התפרצות  מחלת  הפה  והטלפיים  בחווה  בצפון  אנגליה  תצלום  :  רויטרס  גרדיאן  חקלאים  בריטים  המתקשים  להתמודד  עם  התפרצות  מגפת  הפה  והטלפיים  נקראים  לקבל  תמיכה  נפשית  ומעשית  באינטרנט  .  
מלבד  מבזקי  חדשות  ,  מציעים  אתרי  אינטרנט  חקלאיים  שירות  דואר  אלקטרוני  ,  שבאמצעותו  יכולים  החקלאים  לשלוח  שאלות  לווטרינרים  בבריטניה  .  
באתר  FOL  Networks  ,  המציע  פורומים  מקוונים  לחקלאים  בתעשיית  הבקר  ,  מעריכים  כי  האינטרנט  מסוגל  למנוע  משבר  ,  בייחוד  אם  המחלה  מתפרצת  באזור  כפרי  אחד  .  
"  כשהתפרצה  מחלת  הפרה  המשוגעת  הקמנו  במהירות  פורום  "  ,  מסביר  מנהל  השיווק  של  הארגון  ,  ג'ון  סוואבי  .  
"  החקלאים  דנו  זה  עם  זה  במחלה  והשלכותיה  ,  וקיבלו  באתר  מידע  ותמיכה  חברית  "  .  
רבים  מחקלאי  בריטניה  פונים  כיום  לאינטרנט  בתקווה  ששירותים  מקוונים  חדשים  יסייעו  בשיפור  ארוך  טווח  של  התעשייה  מוכת  המשברים  שלהם  .  
לחקלאים  במצוקה  מוצעים  שירותים  רבים  ,  החל  מדיווחים  שוטפים  על  המחירים  בשוק  הכבשים  שניתן  לקבל  גם  בטלפון  סלולרי  עם  חיבור  לאינטרנט  ,  וכלה  באתרים  לרכישת  ציוד  יד  שנייה  במחירים  זולים  ,  כמו  טרקטורים  .  
FOL  נטוורקס  מפעילה  אתר  בשם  Farming  Online  ,  המציע  לחקלאים  בריטים  תחזיות  מזג  אוויר  מפורטות  ,  שיאפשרו  לפזר  את  הדשנים  במועד  הנכון  ולהבטיח  יבולים  גדולים  יותר  .  
כמו  כן  ,  מציע  האתר  מחירים  עדכניים  של  חיטה  ,  שעורה  ,  שיבולת  שועל  ותפוחי  אדמה  .  
בצעד  נוסף  שנועד  לסייע  לתעשייה  ,  הקימה  FOL  זירת  מסחר  אלקטרונית  במכסות  חלב  ,  המאפשרת  לחקלאים  לרכוש  ולמכור  חלב  ללא  תשלום  עמלות  למתווכים  מסורתיים  .  
לדברי  סוואבי  ,  היכולת  לספק  מידע  שוטף  על  המחירים  בשוק  באמצעות  האינטרנט  אמורה  להקל  על  חקלאים  לקבל  החלטות  רווחיות  יותר  .  
"  חקלאי  המבקש  למכור  דגנים  יכול  לעשות  זאת  בכל  עת  "  ,  הוא  אומר  ,  "  אם  הוא  יקרא  באתר  כי  מחירי  הדגנים  מעולם  לא  היו  גבוהים  יותר  ,  הוא  יוכל  לקבל  במהירות  החלטה  למכור  "  .  
שירותי  תמיכה  מקוונים  לחקלאים  מציעים  כיום  יותר  מאשר  מידע  ופורומים  .  
פארמק  (  Farmec  )  הקימה  באחרונה  זירה  כלל  -  אירופית  מקוונת  ,  המציעה  ציוד  חקלאי  חדש  ומשומש  ,  הנבדק  על  ידי  מומחים  חיצוניים  לפני  שהוא  מוצע  למכירה  .  
לדברי  פול  באסט  ,  מנכ"ל  פארמק  ,  החקלאים  בבריטניה  יכולים  להתחבר  לאינטרנט  ולרכוש  ציוד  יד  שנייה  במחיר  נמוך  יותר  מזה  המוצע  באירופה  .  
בהמשך  השנה  מתכוונת  First4Farming  להקים  זירת  מסחר  אלקטרונית  למוצרים  חקלאיים  ,  כמו  דשנים  ,  מספוא  וכימיקלים  .  
"  האינטרנט  עצמו  לא  יאושש  את  מחירי  הדגנים  בעולם  "  ,  אמר  ניק  אוונס  ,  מנכ"ל  החברה  ,  "  אך  הוא  יקדם  התייעלות  וקיצוץ  בהוצאות  "  .  
אתרי  אינטרנט  ,  כמו  Help  Farming  ,  מציעים  קישורים  לקבוצות  תמיכה  נפשית  לחקלאים  שמחלת  הפה  והטלפיים  מאיימת  להחריב  את  פעילותם  ,  ולהקשות  עליהם  להמשיך  ולפרנס  את  משפחותיהם  .  
סטיוון  האו  ,  עורך  השבועון  "  Farmers  '  Weekly  "  ,  אמר  כי  המשבר  שאחז  בענף  החקלאות  בבריטניה  הוא  אחת  הסיבות  לכך  שחקלאים  יותר  פתוחים  כיום  לאינטרנט  ולפתרונות  המקוונים  שהוא  מציע  .  
"  כולם  סובלים  מרווחיות  נמוכה  "  ,  אמר  .  
"  במציאות  זו  מוכנים  החקלאים  לנסות  כמעט  כל  דבר  שישפר  אותה  "  .  
עם  זאת  ,  המסחר  האלקטרוני  בענף  החקלאות  נמצא  בתחילת  דרכו  והאו  מציין  כי  עדיין  לא  ברור  אם  רבים  יאמצו  אותו  ומה  יהיה  קצב  התפתחותו  .  
אחרים  אופטימיים  יותר  .  
"  עתיד  החקלאים  אינו  טמון  רק  בהידוק  נוסף  של  החגורה  "  ,  אמר  באסט  .  
"  הם  חייבים  לאמץ  טכנולוגיות  חדשות  "  .  
