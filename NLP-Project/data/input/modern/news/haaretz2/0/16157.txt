עדכון  אחרון  -  00:22  08/03/01  הקורבנות  האחרים  מאת  יאיר  שלג  בקיץ  האחרון  השתתפתי  בסמינר  ללימודי  יהדות  בפולין  .  
אלה  היו  הימים  שלפני  תשעה  באב  ,  וכיאה  לזמן  ולמקום  עסקנו  במדרשי  החורבן  .  
בשלב  מסוים  החלטנו  שלא  להמשיך  להסתגר  בבניין  הקהילה  היהודית  ,  אלא  לרדת  לבית  הקפה  המקומי  .  
למדנו  מדרש  המספר  על  שלוש  דמעות  שהזיל  הקב"ה  על  עם  ישראל  :  אחת  על  חורבן  הבית  הראשון  ,  השנייה  על  חורבן  הבית  השני  ,  והשלישית  -  על  הגלות  .  
בעודנו  מרוכזים  בלימוד  ,  נשמע  לפתע  קול  משולחן  סמוך  :  "  וליהודים  יש  גם  דמעה  רביעית  -  על  שלא  קיבלו  מספיק  כסף  "  .  
ניגשתי  לבעל  הקול  ושאלתי  אותו  לפשר  ההערה  האנטישמית  .  
הוא  סיפר  שמוצאו  ממשפחת  אצולה  אוסטרית  ,  שרבים  מבניה  נרצחו  בידי  היטלר  ,  וכי  הוא  עצמו  התחתן  עם  צוענייה  ,  שגם  רבים  מבני  משפחתה  נרצחו  בידי  הנאצים  .  
אף  אחד  מאתנו  ,  המשיך  האיש  ,  לא  קיבל  פיצוי  על  הרצח  ועל  הסבל  ,  אבל  היהודים  כל  הזמן  ממשיכים  לקבל  .  
נזכרתי  בהערה  הזאת  לנוכח  סרטו  של  חיים  יבין  "  ירושלים  -  ברלין  וחזרה  "  ,  שהוקרן  באחרונה  בערוץ  1  .  
גם  בסרט  הזה  מתלוננים  נציגי  קורבנות  השואה  הצוענים  על  קיפוחם  -  הן  בפיצויים  והן  בהנצחת  הסבל  שסבלו  .  
גם  אנדרטת  השואה  המתוכננת  בברלין  אמורה  להתמקד  בלעדית  בשואת  היהודים  ,  בלי  להזכיר  את  הצוענים  ,  ההומוסקסואלים  ,  חולי  הנפש  ,  ועוד  .  
שאלת  "  קיפוחם  "  של  קורבנות  שאינם  יהודים  עלתה  באחרונה  גם  סביב  הדיונים  על  הקמת  הקרן  הגרמנית  לפיצוי  עובדי  הכפייה  .  
תחילה  התנגדו  הגרמנים  לעצם  הקמתה  של  קרן  כזאת  ,  בנימוק  שהיהודים  כבר  פוצו  בסך  כולל  של  יותר  ממאה  מיליארד  מארק  .  
הקנצלר  גרהארד  שרדר  אמנם  נעתר  לדרישת  הפיצוי  ,  אבל  כשהעלו  הארגונים  היהודיים  את  הצורך  להבחין  ,  בחישוב  הפיצוי  ,  בין  מי  שעבדו  "  סתם  "  עבודת  כפייה  למי  שעבדו  במחנות  ריכוז  וגטאות  -  טענה  מוצדקת  כשלעצמה  -  שוב  עוררו  זעם  בקרב  מדינות  מזרח  אירופה  ,  שהנה  שוב  דואגים  היהודים  לעצמם  ,  שהרי  עיקר  עובדי  מחנות  הריכוז  והגטאות  היו  יהודים  ,  בעוד  אזרחי  מזרח  אירופה  ,  שכמעט  לא  פוצו  עד  היום  ,  יקבלו  פחות  .  
אין  ספק  ,  גורלם  ומעמדם  של  היהודים  היה  ייחודי  ,  ולא  רק  מבחינת  ההיקף  המספרי  של  ההשמדה  :  שום  קבוצה  אחרת  לא  נאספה  בשיטתיות  מכל  רחבי  ארצות  הכיבוש  הנאצי  כדי  להישלח  למחנות  להשמדה  המונית  .  
רציחות  הצוענים  ,  ההומוסקסואלים  ,  ושאר  שנואי  המשטר  הנאצי  ,  לא  בוצעו  בדרך  כלל  בתאי  גזים  משום  שהם  לא  היו  יעד  prefix=ל  "  פתרון  סופי  "  .  
ובכל  זאת  ,  אסור  להתעלם  מן  העובדה  ,  שמבחינת  בני  משפחותיהם  של  שאר  הקורבנות  רצח  הוא  רצח  ,  כשם  שאסור  להתעלם  מכך  שבתודעה  האנושית  הכללית  נרשם  -  או  לפחות  עלול  להירשם  -  שבשעת  מצוקה  זעקו  היהודים  חמס  על  אפלייתם  לרעה  ,  ואילו  בשעת  כוחם  הם  דואגים  לאפלייתם  לטובה  .  
לפיכך  ,  מן  הראוי  שהממסד  היהודי  ינצל  את  מעמדו  הנוכחי  גם  למען  שאר  קורבנות  השואה  .  
מדובר  ,  בראש  ובראשונה  ,  בתביעת  פיצויים  לניצולים  או  ליורשי  הקורבנות  שאינם  יהודים  .  
אבל  גם  אם  כבר  הוחמצה  השעה  בעניין  זה  ,  או  שכוחו  של  הממסד  היהודי  לא  יספיק  לכך  ,  חשובה  לא  פחות  היא  הדאגה  להנצחה  ולהנחלת  תודעת  הרדיפה  של  הקורבנות  האחרים  .  
הממסד  היהודי  הוא  שצריך  להבהיר  ,  שהאנדרטה  בברלין  ,  כציון  המוקם  במדינת  הרוצחים  ולא  במדינת  הקורבנות  ,  צריכה  להתייחס  לכל  הקורבנות  -  גם  אם  בדגש  מיוחד  על  שואת  היהודים  .  
כמו  כן  ראוי  ,  שמן  הסכומים  שיישארו  לאחר  תשלומי  הפיצויים  הישירים  ליורשי  הקורבנות  ,  אלה  המיועדים  כיום  לקרן  יהודית  כללית  ,  יופרש  אחוז  מסוים  להנחלת  תודעת  הרצח  של  הקורבנות  האחרים  .  
יהיה  זה  ,  כמדומה  ,  רק  לכבודו  של  העם  היהודי  ,  אם  בשעת  כוחו  ידאג  גם  לזכרם  של  שאר  קורבנות  המפלצת  הנאצית  ולהנחלת  משמעותה  האוניוורסלית  של  השואה  -  לצד  משמעותה  היהודית  .  
