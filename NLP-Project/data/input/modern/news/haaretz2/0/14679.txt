עדכון  אחרון  -  02:56  02/03/01  אמין  אל  -  הינדי  :  ערפאת  הסכים  לחדש  את  התיאום  הביטחוני  מאת  דני  רובינשטיין  הינדי  .  
בעקבות  בקשת  פאואל  ראש  מנגנון  הביטחון  הכללי  הפלשתיני  ,  אמין  אל  -  הינדי  ,  אמר  אתמול  שיו"ר  הרשות  הפלשתינית  ,  יאסר  ערפאת  ,  הסכים  לחידוש  המפגשים  הביטחוניים  עם  ישראל  ,  וזאת  בתנאי  שהמפגשים  יתקיימו  בנוכחות  נציגים  אמריקאיים  בכירים  .  
הינדי  אמר  את  הדברים  בראיון  לביטאון  הרשות  הפלשתינית  ,  "  אל  -  חיאת  אל-ג'דידה  "  .  
הינדי  הודה  שלמרות  הפסקת  התיאום  הביטחוני  מאז  החלה  אינתיפאדת  אל  -  אקצה  ,  עדיין  נמשכים  תיאומים  עם  ישראל  בנושאים  ביטחוניים  שונים  ,  בעיקר  ברמה  מקומית  .  
הוא  הוסיף  כי  הסכמת  ערפאת  לחידוש  התיאום  באה  על  פי  בקשתו  של  שר  החוץ  האמריקאי  ,  קולין  פאואל  ,  שערפאת  נפגש  עמו  ביום  ראשון  .  
מקורות  פלשתיניים  הסבירו  אמש  שדבריו  של  אמין  אל  -  הינדי  נאמרו  בעיקר  על  רקע  לחץ  אמריקאי  ואירופי  להוריד  את  רמת  האלימות  שגברה  מאוד  בימים  האחרונים  .  
הפיגועים  השונים  בישראל  ,  הירי  בכבישים  ומטעני  החבלה  בתוך  ישראל  עצמה  הביאו  לדאגה  עמוקה  באירופה  ובארה"ב  .  
בעקבות  זאת  ,  היו  פניות  רבות  לפלשתינאים  בבקשה  שהם  יחדשו  את  התיאום  הביטחוני  עם  ישראל  ,  אך  לדברי  המקורות  ,  אין  לייחס  חשיבות  פלשתינאים  מפגינים  בדרישה  להוציא  להורג  משתפי  פעולה  עם  ישראל  ,  אתמול  בשכם  .  
תקרית  ירי  בודדת  בשטחים  היתה  אמש  ליד  שכם  תצלום  :  אי  -  פי  רבה  לדברי  הינדי  ,  שנאמרו  על  רקע  לחץ  זה  .  
חידוש  שיתוף  הפעולה  הביטחוני  עם  ישראל  הוא  אחד  מתנאיו  של  ראש  הממשלה  הנבחר  ,  אריאל  שרון  ,  להקלה  בסגר  המוטל  על  שטחי  הרשות  .  
מקורות  ביטחוניים  בישראל  אמרו  אתמול  שמגעים  בלתי  רשמיים  בין  ראשי  המנגנונים  הביטחוניים  בשטחים  ובין  אנשי  מערכת  הביטחון  הישראלית  נמשכים  כל  הזמן  ,  אולם  מדובר  בעיקר  בפגישות  אישיות  ובמפגשים  אקראיים  ולא  בישיבות  רשמיות  .  
המקורות  הדגישו  שפגישות  רשמיות  בעלות  אופי  מסודר  לא  מתקיימות  כלל  .  
הם  מסרו  שרוב  הפגישות  הביטחוניות  בתקופה  האחרונה  נעשו  רק  כדי  לדון  בבעיות  מיידיות  .  
ראש  מנגנון  הביטחון  המסכל  בגדה  המערבית  ,  ג'יבריל  רג'וב  ,  התייחס  גם  הוא  אתמול  לסוגיית  המגעים  עם  ישראל  ,  וזאת  על  רקע  ידיעות  שלפיהן  בפגישותיו  בארה"ב  הוא  דן  עם  אנשי  הסי  .  
איי.אי  בהקמת  ערוץ  לשיחות  חשאיות  עם  ישראל  .  
רג'וב  הכחיש  מכל  וכל  את  הידיעות  האלה  .  
פגישת  תיאום  ביטחוני  אחרונה  בדרג  גבוה  התקיימה  לפני  כעשרה  ימים  במחסום  ארז  ,  אולם  היא  לא  הניבה  שום  תוצאות  .  
