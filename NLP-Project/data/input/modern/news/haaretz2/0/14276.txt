עדכון  אחרון  -  03:08  01/03/01  ההסתדרות  והנהלת  אסם  במו"מ  על  הסכם  להעתקת  המפעל  בבני  ברק  מאת  חיים  ביאור  ההסתדרות  במרחב  רמת  גן  ובני  ברק  והנהלת  אסם  פתחו  אתמול  במו"מ  על  רקע  החלטת  אסם  לסגור  את  מפעלה  בבני  ברק  ולהעתיק  את  פעילותו  למפעלים  אחרים  של  החברה  -  בפתח  תקוה  ,  חולון  ,  שדרות  ויקנעם  .  
המפעל  בבני  ברק  ,  המעסיק  130  עובדים  ,  עוסק  בייצור  פתיתים  אפויים  ,  קמח  לעוגות  וחטיפי  ביסלי  .  
הוא  ממוקם  בשטח  שהעירייה  החליטה  לערוך  בו  שינוי  יעוד  .  
אסם  מתכוננת  ליישם  את  השלב  הראשון  של  העברת  המפעל  באוקטובר  ולהשלימו  בתוך  שנתיים  .  
בפגישה  שהתקיימה  בין  סמנכ"ל  משאבי  אנוש  באסם  ,  אברהם  פינקלשטיין  ,  מנהל  המפעל  דב  דותן  ,  מחזיקת  תיק  עובדי  המזון  במרחב  רמת  גן  -  בני  ברק  ,  לאה  נוישול  ,  ושלושת  ועדי  העובדים  במפעל  ,  דרשו  נוישול  ונציגי  העובדים  כי  העובדים  במפעל  בבני  ברק  ימשיכו  להיות  מועסקים  במסגרת  ההסכם  הקיבוצי  הקיים  בין  ההסתדרות  לאסם  .  
עוד  הם  דרשו  כי  יוסכם  על  כינון  רשת  ביטחון  שתקבע  כי  תנאי  העבודה  והשכר  של  עובדי  המפעל  בבני  ברק  לא  ייפגעו  עקב  ההעתקה  למפעל  אחר  של  החברה  ,  וכי  הפיצויים  המוגדלים  הקבועים  בהסכם  העבודה  הנוכחי  במפעל  בבני  ברק  לגבי  עובדים  מפוטרים  ,  לא  ישונו  .  
נוישול  אמרה  כי  הסיבה  לדרישה  לכינון  רשת  ביטחון  ,  נובעת  מהערכה  כי  חלק  מעובדי  המפעל  בבני  ברק  הם  מבוגרים  ולא  יסכימו  לעבור  למפעל  אחר  של  החברה  .  
נציגי  ההנהלה  הודיעו  בפגישה  כי  ידאגו  להמשך  התעסוקה  במסגרת  חברת  אסם  "  לכל  עובדי  המפעל  בבני  ברק  ,  עד  האחרון  שבהם  .  
הם  הביעו  נכונות  לכינון  רשת  ביטחון  ,  אך  לא  פירטו  את  תוכנה  "  .  
