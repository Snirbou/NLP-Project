עדכון  אחרון  -  03:02  07/03/01  ביקורת  בליכודעל  שרון  :  השארת  המפד"ל  ,  המרכז  ולוי  בחוץ  תפגע  קשות  בממשלה  מאת  יוסי  ורטר  לבנת  ,  אמש  .  
אולמרט  הציע  לשקול  חלוקה  מחדש  של  כל  התיקים  תצלום  :  מוטי  קמחי  אחד  הבכירים  גרס  :  "  הרי  בעוד  זמן  לא  רב  יתחילו  הבעיות  בין  שרון  לפרס  ותוך  כמה  חודשים  מפלגת  העבודה  יכולה  לפרוש  מהממשלה  .  
אל  מי  שרון  יילך  אז  ?  
אל  המפד"ל  ,  אל  המרכז  ואל  גשר  .  
אבל  הם  יחכו  לו  בפינה  ,  לאחר  מה  שעולל  להן  .  
הוא  היה  חייב  להשאיר  בממשלה  קודם  כל  את  המחנה  שלו  ,  את  בני  בריתו  ,  ורק  אחר  כך  לפנות  לאחרים  "  .  
ראש  העיר  ירושלים  ,  אהוד  אולמרט  ,  שעד  לאחרונה  היה  חבר  צוות  המשא  ומתן  הקואליציוני  מטעם  הליכוד  ,  אמר  אמש  בערוץ  2  כי  בשום  פנים  ואופן  אין  להקים  ממשלה  ללא  המפד"ל  ,  וללא  חברי  סיעת  המרכז  וחברי  סיעתו  של  דוד  לוי  .  
"  אנו  עלולים  לשלם  על  זה  מחיר  מוסרי  וציבורי  מהמדרגה  הראשונה  .  
אם  לא  נעשה  זאת  ,  אנו  עלולים  להצטער  על  כך  יותר  מהר  מכפי  שאנו  חושבים  ,  ואם  נעשה  זאת  ,  נגלה  מהר  מאוד  שזה  היסוד  שמבטיח  את  קיומה  של  הממשלה  לטווח  ארוך  "  ,  הזהיר  אולמרט  .  
אולמרט  הציע  לשרון  לשקול  חלוקה  מחודשת  של  כל  התיקים  בממשלה  ,  גם  אלה  שכבר  הובטחו  בהסכמים  קואליציוניים  למפלגות  אחרות  .  
הוא  אמר  כי  יו"ר  גשר  דוד  לוי  נהג  באומץ  לב  ובכבוד  והוא  זכאי  להערכה  רבה  על  כך  שפרש  מתפקיד  שר  החוץ  בגלל  עמדותיו  .  
"  הוא  שותף  לדרכנו  ואני  חושב  שנעשה  בתבונה  רבה  אם  נמצא  דרך  לשלבו  בממשלה  בתפקיד  שראוי  לו  "  ,  אמר  אולמרט  .  
באשר  לחמשת  חברי  סיעת  המרכז  לשעבר  :  דן  מרידור  ,  רוני  מילוא  ,  יצחק  מרדכי  ,  ונחמה  רונן  ודוד  מגן  שיצהירו  אמונים  לכנסת  היום  ,  אמר  אולמרט  כי  מדובר  בחמישה  ח"כים  מהימין  שרובם  הגדול  היה  בליכוד  ,  ובראשם  עומד  אחד  האנשים  המצוינים  בפוליטיקה  ,  מרידור  .  
השר  המיועד  ח"כ  ראובן  ריבלין  אמר  בתגובה  לדברים  כי  על  אף  שגם  הוא  חושב  שיש  לעשות  הכל  על  מנת  לצרף  לממשלה  את  18  חברי  הכנסת  מסיעות  המפד"ל  ,  המרכז  ,  יהדות  התורה  וגשר  ,  "  שהם  חומה  בצורה  לעקרונות  הליכוד  "  ,  הוא  תמה  על  הביקורת  מצידו  של  אולמרט  .  
"  הרי  הוא  היה  חלק  מצוות  המשא  ומתן  הקואליציוני  של  הליכוד  שהציע  תיקים  רבים  למפלגת  העבודה  עד  שלא  נותר  דבר  לשותפות  הטבעיות  שלנו  "  ,  אמר  ריבלין  .  
