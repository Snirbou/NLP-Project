עדכון  אחרון  -  10:16  01/03/01  כשנופל  האסימון  מאת  ינאי  עופרן  חיפוש  אחרי  האזור  האחראי  להומור  במוח  יש  אנשים  שקל  מאוד  להצחיק  אותם  ,  ויש  כאלה  שדבר  לא  יעלה  חיוך  על  פניהם  .  
איך  מתבטאים  ההבדלים  האלה  במוח  ?  
האם  יש  אזור  מסוים  במוח  שאחראי  על  ההומור  ?  
מחקר  חדש  ,  שיתפרסם  בגיליון  מארס  של  כתב  העת  "  Nature  Neuroscience  "  ,  טוען  שכן  .  
מחקרים  שנערכו  על  אנשים  עם  פגיעות  מוח  סיפקו  כבר  לפני  שנים  רמזים  חשובים  .  
חבלות  מסוימות  ,  כך  התברר  ,  יכולות  לגרום  לאדם  לאבד  את  היכולת  לתפוס  את  prefix=ה  "  פאנץ'-ליין  "  .  
למחקרים  בפגועי  מוח  יש  יתרון  גדול  וחיסרון  גדול  .  
מצד  אחד  ,  פגועי  מוח  מספקים  לחוקרים  הזדמנות  לראות  מה  קורה  כשאזור  מסוים  במוח  יוצא  מכלל  פעולה  .  
מצד  אחר  ,  התאונות  שמובילות  לפגיעות  האלה  לא  מתואמות  עם  החוקרים  .  
"  אין  שתי  פגיעות  מוח  שמכסות  בדיוק  את  אותם  אזורים  "  ,  מתלונן  ריימונד  דולן  מהמכון  הנוירולוגי  בלונדון  ,  שחיפש  ,  יחד  עם  עמיתו  ויגוד  גול  ,  דרך  לבדוק  איך  מעבד  המוח  בדיחות  .  
שיטה  מקובלת  במדעי  המוח  לאיתור  האזורים  שאחראים  על  תפקודים  שונים  היא  מכשיר  prefix=ה  -  MRI  הפונקציונלי  .  
בעזרת  המכשיר  יכולים  החוקרים  לגלות  איזה  אזור  פעיל  במוח  בכל  רגע  .  
אפשר  ,  למשל  ,  לבקש  מאדם  להזיז  את  יד  ימין  ולבדוק  באיזה  אזור  במוח  מתרחשת  פעילות  מוגברת  באותו  רגע  .  
כך  אפשר  לזהות  את  האזור  במוח  שמפעיל  את  יד  ימין  .  
אבל  כשהדברים  מגיעים  להומור  העסק  קצת  מסתבך  .  
כדי  לעבד  בדיחה  המוח  צריך  לגייס  מיומנויות  קוגניטיוויות  שונות  :  אם  מדובר  במשחק  מלים  ,  למשל  ,  צריך  לגייס  את  האזורים  שאחראים  על  עיבוד  שפה  ;  אם  זו  בדיחה  על  פוליטיקאי  ,  צריך  לשלוף  מהזיכרון  את  המידע  הרלוונטי  על  האישיות  הפוליטית  .  
מכשיר  prefix=ה  -  MRI  הפונקציונלי  יאיר  במקרה  כזה  הרבה  מאוד  אזורים  והם  ישתנו  מבדיחה  לבדיחה  ומנבדק  לנבדק  .  
קשה  מאוד  לגלות  אזור  אחד  שמשותף  לכל  המקרים  האלה  ,  וגם  אם  מצליחים  לזהות  אזור  כזה  אי  אפשר  להכריז  עליו  כעל  "  מרכז  ההומור  "  לפני  שמוודאים  שאי  אפשר  לייחס  אותו  לאיזושהי  פונקציה  קוגניטיווית  אחרת  שקשורה  לכל  הבדיחות  שנבדקו  .  
דולן  וגול  ניסו  לעקוף  את  המכשולים  האלה  .  
"  באיזה  אמצעי  מניעה  משתמשים  מהנדסים  ?  "  הם  שאלו  נבדקים  בריאים  ,  ומיהרו  להשיב  "  באישיות  שלהם  "  .  
חלק  מהנבדקים  מצאו  את  השנינה  הזאת  משעשעת  ביותר  ,  אחרים  התלהבו  פחות  .  
דולן  וגול  המשיכו  לנסות  וערכו  רשימה  ארוכה  של  בדיחות  .  
חלקן  היו  מבוססות  על  משחקי  מלים  פונטיים  ;  אחרות  ,  כמו  בדיחת  המהנדסים  ,  כונו  על  ידי  החוקרים  בדיחות  סמנטיות  ,  כלומר  כאלה  שדורשות  עיבוד  מיוחד  של  משמעות  המלה  .  
כל  הבדיחות  היו  באורך  דומה  ואפילו  עם  מספר  הברות  דומה  ,  כדי  למזער  ככל  האפשר  את  ההבדלים  הצפויים  בעיבוד  הבדיחה  במוח  .  
כל  נבדק  התבקש  לתת  לכל  אחת  מהבדיחות  ציון  .  
מכשיר  prefix=ה  -  MRI  הראה  שאצל  כל  הנבדקים  גויסו  אותם  אזורים  במוח  כדי  לעבד  את  הבדיחות  הפונטיות  גם  אם  הן  לא  הצחיקו  אותם  .  
אזורים  אחרים  גויסו  אצל  כל  הנבדקים  כדי  לעבד  את  הבדיחות  הסמנטיות  .  
אבל  בכל  המקרים  ,  כאשר  נבדק  חשב  שבדיחה  מסוימת  מצחיקה  זוהתה  פעילות  חריגה  באזור  מסוים  בקליפת  המוח  ,  ממש  מאחורי  המצח  ,  ובאזור  נוסף  במוח  הקטן  ,  סמוך  לעורף  .  
הפעילות  הזאת  הופיעה  רק  כשהנבדק  נהנה  מהבדיחה  ,  ובלי  קשר  לסוג  המנגנונים  המוחיים  שגויסו  כדי  לעבד  אותה  .  
האזורים  האלה  ,  הסיקו  החוקרים  ,  הם  האחראים  על  ההנאה  מבדיחות  .  
אותם  אזורים  במוח  זוהו  בעבר  כאזורים  שפעילים  אצל  קופים  בזמן  שהם  מקבלים  תגמול  על  ביצוע  מוצלח  של  משימות  .  
מה  פשר  העובדה  הזאת  ?  
על  פי  גול  ודולן  ,  המוח  משדר  סיפוק  מהעובדה  שמשהו  הצחיק  את  בעל  המוח  .  
זאת  אולי  הסיבה  ,  משער  דולן  ,  "  שיש  אנשים  שבשבילם  הומור  הוא  כמעט  כמו  סם  "  .  
גם  אם  הפרשנות  שנותנים  דולן  וגול  לממצאים  שלהם  היא  קצת  קיצונית  ,  ברור  שהם  הצליחו  לזהות  את  האזור  שבו  מתבטאת  תחושת  העונג  שמלווה  בדיחה  מוצלחת  .  
זה  יכול  להיות  רמז  ראשון  להבנת  התופעה  האנושית  המשונה  שנקראת  הומור  .  
