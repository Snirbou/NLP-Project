עדכון  אחרון  -  23:28  04/03/01  תקשורת  /  אביב  לביא  איתות  ראשון  מהממשל  החדש  יצחק  מרדכי  .  
כתבי  הרדיו  מבקשים  שידור  ישיר  שמועות  רבות  נקשרו  בשמה  של  דליה  יאירי  לאורך  הקדנציה  הקצרה  של  ממשלת  ברק  .  
קרבתה  לראש  הממשלה  היוצא  ורעייתו  הפכו  אותה  למועמדת  קבועה  -  אמיתית  או  וירטואלית  -  לניהול  הרדיו  במקום  אמנון  נדב  .  
ברוב  המקרים  שבהם  יאירי  נדרשה  לנושא  ,  היא  הבהירה  שאין  לה  כל  עניין  בתפקידי  ניהול  .  
לעתים  העדיפה  להשאיר  את  הדברים  תלויים  ועומדים  ,  אך  נראה  שעשתה  כך  בעיקר  כדי  לעקוץ  את  נדב  .  
בין  השניים  לא  שוררת  חיבה  יתרה  .  
עכשיו  מתברר  שגם  בממשל  החדש  יש  כנראה  מי  שמעוניין  לבדוק  את  האפשרות  שיאירי  תעבור  הסבה  לניהול  .  
מדובר  ,  ככל  הידוע  ,  בשיחת  גישוש  בלבד  ,  שבה  הועלתה  האפשרות  המפתיעה  שיאירי  תמונה  למנכ"ל  רשות  השידור  .  
כדאי  לזכור  שבימים  כאלה  ,  של  ממשלה  בדרך  ,  רעיונות  לא  מעטים  נזרקים  לאוויר  כדי  להפעיל  לחץ  או  להעביר  מסר  לגורם  זה  או  אחר  .  
לא  כל  שיחה  ראשונית  נועדה  לסלול  את  הדרך  למינוי  בפועל  .  
במבט  ראשון  ,  שידוך  אפשרי  בין  אריאל  שרון  ליאירי  נראה  לא  טבעי  ,  נוכח  העובדה  שהיא  מזוהה  כבעלת  נטיות  שמאליות  .  
ואולי  ,  בעצם  ,  לא  מדובר  בצעד  מפתיע  כל  כך  :  שניהם  באו  ממשפחת  הצנחנים  (  יאירי  היא  אלמנתו  של  אל"מ  עוזי  יאירי  ,  שנהרג  בפעולה  לחילוץ  בני  הערובה  דליה  יאירי  .  
שיחת  גישוש  לקבלת  מינוי  במלון  סבוי  )  ,  ויתרה  מזאת  :  דב  וייסגלס  ,  פרקליטו  ומקורבו  של  שרון  ,  שימש  עד  לא  מכבר  שותפה  של  יאירי  בהגשת  תוכניתה  ברשת  ב  '  .  יאירי  :  "  לא  רוצה  להתייחס  .  
כשיפנו  באופן  רשמי  אשמח  להגיב  "  .  
אודליה  כרמון  ,  הדוברת  של  אריאל  שרון  :  "  לא  היה  דבר  כזה  "  .  
מי  ישדר  מהכרעת  הדין  הכרעת  הדין  במשפטו  של  יצחק  מרדכי  תינתן  בזמן  הקרוב  ,  והכתבים  המשפטיים  החליטו  לנסות  ולהקדים  תרופה  למכה  .  
הם  עדיין  זוכרים  בחרדה  את  אותו  בוקר  נמהר  ,  שבו  הקריא  השופט  שלמה  לוין  את  ההכרעה  בערעורו  של  אריה  דרעי  .  
רוב  הכתבים  מיהרו  אז  לצאת  מאולם  המשפט  ,  עוד  לפני  שלוין  סיים  את  המשפט  הראשון  ,  כדי  לדווח  על  זיכויו  של  דרעי  מאשמת  שוחד  ,  דברים  ששניות  ספורות  לאחר  מכן  התבררו  כלא  -  מדויקים  .  
הזעם  של  תומכי  דרעי  -  שכבר  פצחו  בחגיגות  -  היה  רב  ,  המבוכה  של  העיתונאים  רבה  עוד  יותר  .  
על  שולחנו  של  יעקב  צבן  ,  סגן  נשיא  בית  משפט  השלום  בירושלים  ומי  שיושב  בראש  ההרכב  במשפט  מרדכי  ,  הונחה  השבוע  בקשה  מאת  כתבי  המשפט  של  שתי  תחנות  הרדיו  -  אורי  אס  מגלי  צה"ל  ובני  טייטלבוים  מרשת  ב  '  .  השניים  מבקשים  לאפשר  שידור  ישיר  של  הכרעת  הדין  במשפט  מרדכי  .  
הם  מזכירים  את  העניין  הציבורי  הרב  בתוצאות  המשפט  ,  ומעריכים  ששתי  רשתות  הטלוויזיה  ושתי  תחנות  הרדיו  ישאפו  לדווח  עליהן  בזמן  אמת  .  
אחת  המכשלות  שיעמדו  לפני  העיתונאים  ,  מזהירים  אס  וטייטלבוים  ,  הם  ממדיו  של  בית  המשפט  :  "  איש  לא  ייטיב  יותר  מכבוד  שופטי  ההרכב  לדעת  עד  כמה  אולמות  הדיונים  בבית  משפט  השלום  בירושלים  ,  ובכללם  אולמו  של  כבוד  השופט  צבן  ,  המשמש  את  התיק  ,  הם  צרים  ומעוטי  מקומות  ישיבה  "  ,  הם  כותבים  .  
"  מסדרונות  בניין  בית  המשפט  ,  שנבנה  לפני  שנים  רבות  ,  אף  הם  אינם  רחבים  "  .  
אס  וטייטלבוים  מזכירים  שהאולם  היה  מלא  מפה  לפה  בכל  הדיונים  ,  וכי  אין  ספק  שבהכרעת  הדין  לא  יהיו  די  מקומות  ישיבה  לכל  המעוניינים  .  
בהסתמך  על  תקדים  דרעי  ,  הם  צופים  שהאנדרלמוסיה  תחגוג  .  
ואכן  ,  אין  שום  סיבה  שהבעיות  לא  יחזרו  על  עצמן  :  שוב  יצטרכו  הכתבים  לשמוע  משפט  אחד  ואז  לרוץ  אל  מחוץ  לאולם  כדי  למסור  דיווח  .  
שוב  הם  עלולים  למעוד  ולהגיע  למסקנות  נמהרות  וחלקיות  .  
המצב  הזה  ,  טוענים  אס  וטייטלבאום  ,  עלול  לפגוע  בכבוד  הנאשם  ,  ובוודאי  בכבוד  בית  המשפט  .  
את  כבודה  של  התקשורת  הם  אינם  מזכירים  ,  אבל  מן  הסתם  גם  הוא  -  ואולי  בעיקר  הוא  -  עומד  לנגד  עיניהם  .  
אס  וטייטלבוים  מדגישים  כי  היענות  לבקשתם  אינה  דורשת  היערכות  טכנית  מסובכת  ,  מאחר  שמדובר  בשידור  אודיו  פשוט  :  "  השידור  החי  המבוקש  כרוך  בהצבת  מיקרופון  אחד  באולם  הדיונים  -  סמוך  לאב  בית  הדין  ,  ותו  לא  .  
אין  מדובר  בשידור  תמונה  מכל  סוג  שהוא  מתוך  אולם  הדיונים  "  .  
הם  גם  צופים  שאם  בית  המשפט  ינקוט  צעד  הפוך  כדי  להגן  על  כבוד  המעמד  -  סגירת  אולם  הדיונים  ,  אין  יוצא  ואין  בא  עד  להקראת  ההחלטה  ונימוקיה  המלאים  -  לא  תימנע  דליפה  חלקית  של  המידע  .  
בעידן  הטלפונים  הסלולריים  דלתות  אינן  חוסמות  אינפורמציה  ,  אך  הסיכוי  לסילופים  וטעויות  גדל  עוד  יותר  .  
התובעת  -  פרקליטות  המדינה  -  מסרה  שאינה  מתנגדת  לבקשה  ,  "  בתנאי  שהנאשם  ייתן  הסכמתו  לכך  "  .  
העו"ד  יאיר  גולן  ,  סניגורו  של  מרדכי  ,  עדיין  פוסח  על  שתי  הסעיפים  ,  אבל  נראה  שהוא  נוטה  להשיב  בשלילה  .  
לדבריו  ,  אין  שום  סיבה  להפלות  בין  מרשו  לבין  כל  נאשם  אחר  .  
שיקוליו  אינם  משפטיים  ,  אלא  תקשורתיים  -  תדמיתיים  .  
במקרה  של  הרשעה  ,  למשל  ,  הוא  חושש  שיקרה  למרדכי  מה  שקרה  לדרעי  :  שבמשך  חודשים  ארוכים  יככב  קולו  של  השופט  בקדימונים  של  יומני  החדשות  ברדיו  ,  תזכורת  קבועה  לדברים  החריפים  שבית  המשפט  אמר  על  הנאשם  .  
מצוקתם  של  העיתונאים  אינה  מרשימה  אותו  :  אם  יתאזרו  במעט  סבלנות  ,  הוא  אומר  ,  ויהיו  יסודיים  יותר  ,  הם  יוכלו  להימנע  מפיאסקו  בשידור  חי  .  
השופטים  ממתינים  בינתיים  לתשובת  פרקליטיו  של  מרדכי  ,  שאמורה  להינתן  עד  מחר  .  
גם  אם  זו  תהיה  בסופו  של  דבר  תשובה  חיובית  ,  ספק  אם  ייאותו  לאשר  את  השידור  .  
גורמים  במערכת  המשפט  זוכרים  היטב  את  הביקורת  שהוטחה  בהם  אחרי  השידור  המפורסם  של  הכרעת  הדין  במשפט  דרעי  ,  שהקריא  השופט  יהושע  צמח  .  
אנשי  ש"ס  האשימו  אז  את  מערכת  המשפט  באפליה  לרעה  של  דרעי  .  
השופטים  ,  על  פי  התקדים  ההיסטורי  ,  צריכים  לבחור  מי  יעמוד  חשוף  לשבט  הביקורת  -  הם  או  העיתונאים  .  
המשוואה  הזאת  אינה  נותנת  לעיתונאים  סיבות  רבות  לאופטימיות  .  
לא  בדיוק  סקר  נייטראלי  אנשי  הסקרים  הבכירים  היו  מרואיינים  פופולריים  במיוחד  במערכת  הבחירות  .  
גם  בגלי  צה"ל  הרבו  להעלות  לשידור  כמה  מהם  ,  תוך  כדי  הקפדה  על  גילוי  נאות  :  דורי  שדמון  ,  למשל  ,  הוצג  דרך  קבע  כאיש  הסקרים  הצמוד  של  ישראל  אחת  ו  אהוד  ברק  .  
רפי  סמית  ,  לעומת  זאת  ,  הוצג  כסוקר  נייטראלי  ,  שלא  עובד  עם  אף  אחד  מהצדדים  .  
בגל"צ  וידאו  אתו  את  הדברים  בטרם  החלה  מערכת  הבחירות  .  
כמה  ימים  לאחר  הבחירות  למדו  אנשי  גל"צ  מפרסומים  בכלי  התקשורת  שהם  הוטעו  .  
סמית  ,  תוך  כדי  שמירה  על  דיסקרטיות  רבה  ,  סיפק  באופן  רצוף  סקרים  למטה  שרון  .  
בתחנה  הצבאית  חשו  מרומים  .  
המרואיין  "  הבלתי  תלוי  "  שלהם  קיבל  למעשה  שכר  מהליכוד  .  
המבוכה  היתה  רבה  -  איך  חמק  המידע  הזה  מכתבי  התחנה  ?  
ואחרי  המבוכה  ,  בא  תור  הכעס  .  
הכתב  המדיני  של  גל"צ  ,  רביב  דרוקר  ,  שיגר  לסמית  מכתב  נזעם  בשמו  ובשם  צוות  "  מה  בוער  "  בראשות  רזי  ברקאי  :  "  מזמן  לא  הרגשתי  מרומה  כל  כך  "  ,  מטיח  דרוקר  ,  "  נתנו  בך  אמון  ומעלת  בו  .  
בתחילתה  של  מערכת  הבחירות  שאלתי  אותך  באופן  ישיר  אם  אתה  עובד  בעבור  אחד  המטות  .  
השבת  בשלילה  .  
קשה  לי  להיזכר  בשקר  בוטה  כל  כך  מצד  מי  שאמור  להיות  איש  מקצוע  אמין  "  .  
סמית  לא  ממש  מכחיש  את  העובדות  ,  אם  כי  הוא  מחזיק  בפרשנות  שונה  לגמרי  עליהן  .  
הוא  סבור  שאין  כל  בעיה  אתית  בהתנהלותו  :  "  עשיתי  סקרים  בעבור  גורמים  שונים  "  ,  הוא  אומר  ,  "  גם  בשביל  הליכוד  וגם  בשביל  כמה  כלי  תקשורת  .  
כשהתראיינתי  בגל"צ  סיפקתי  רק  את  הנתונים  שמסרתי  לכלי  התקשורת  .  
לא  עליתי  לשידור  על  בסיס  הסקרים  שסיפקתי  למטה  שרון  .  
מעבר  לזה  ,  העבודה  שלי  מול  מטה  שרון  הסתכמה  באיסוף  הנתונים  היבשים  .  
לא  הייתי  שותף  בניתוחם  או  בבניית  אסטרטגיה  וקביעת  מדיניות  ,  ולכן  ,  כשהתראיינתי  ברדיו  לא  שימשתי  כדובר  מטעם  "  .  
את  דרוקר  הטענות  האלה  אינן  מרשימות  :  "  התירוצים  הללו  אינם  עומדים  בשום  מבחן  של  שכל  ישר  "  ,  הוא  כותב  לסמית  .  
השאלה  היא  מהו  מעמדו  של  סוקר  :  על  פי  סמית  ,  כל  עוד  הוא  אינו  מסייע  בעיצוב  הקו  הפוליטי  של  אחד  הצדדים  ,  הוא  נותר  איש  מקצוע  אובייקטיווי  .  
דרוקר  אינו  מוכן  לקבל  את  ההפרדה  הזאת  .  
סוקר  שמקבל  שכר  מאחד  הצדדים  ,  על  פי  תפישתו  ,  מפסיק  להיות  גורם  בלתי  תלוי  .  
אפשר  לראיין  אותו  ,  אבל  רק  בליווי  גילוי  נאות  .  
מעבר  למחלוקת  האתית  ,  נותרה  שאלת  האמינות  האישית  .  
סמית  מתקשה  להסביר  מדוע  לא  חשף  את  הקלפים  לפני  אנשי  גל"צ  :  "  אני  עושה  כל  כך  הרבה  דברים  ,  שאני  פשוט  כבר  לא  זוכר  מתי  רביב  שאל  אותי  אם  אני  עובד  עם  אחד  המועמדים  ,  אבל  אני  בטוח  שזה  היה  לפני  שהתחלתי  להתראיין  ,  כך  שבאותו  רגע  עניתי  אמת  .  
אחר  כך  פשוט  לא  חשבתי  על  זה  .  
הרי  אף  אחד  לא  באמת  חושב  שאני  רודף  אחר  הראיונות  האלה  .  
האמינות  שלי  נבנית  על  הנתונים  שאני  מציג  ,  ועוד  שניים  -  שלושה  ראיונות  באמת  לא  חשובים  לי  "  .  
מבחינת  דרוקר  ,  לא  יהיו  עוד  ראיונות  כאלה  :  "  על  רקע  מה  שקרה  במערכת  הבחירות  "  ,  הוא  מבהיר  במכתבו  לסמית  ,  "  אני  ואנשים  רבים  בגלי  צה"ל  חשים  שיקשה  עלינו  מאוד  לעבוד  אתך  בעתיד  "  .  תך  בעתיד  "  .  
