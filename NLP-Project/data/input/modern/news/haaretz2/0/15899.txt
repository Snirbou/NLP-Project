עדכון  אחרון  -  01:14  07/03/01  הפסיקה  במשפט  נאפסטר  :  חברות  התקליטים  יזהו  את  השירים  -  והחברה  תחסום  אותם  מאת  יובל  דרור  שון  פאנינג  ,  מייסד  נאפסטר  חברת  נאפסטר  תחסום  שירים  שיזוהו  ע"י  חברות  התקליטים  כשירים  המוגנים  לפי  חוק  זכויות  היוצרים  -  כך  החליטה  אמש  שופטת  ביהמ"ש  הפדרלי  ,  מרלין  פאטל  .  
פסיקה  זו  מהווה  ניצחון  חלקי  לנאפסטר  ,  שביקשה  למשוך  את  ידיה  מהאחריות  על  המערכת  החוסמת  את  החלפת  השירים  ,  ודרשה  מחברות  התקליטים  לאתר  עבורה  את  השירים  המוגנים  .  
בכך  הסתיימה  ההתדיינות  המשפטית  בין  הצדדים  .  
ביולי  2000  פסקה  השופטת  פאטל  כי  על  נאפסטר  לאתר  את  השירים  המוגנים  לפי  חוק  זכויות  היוצרים  ,  ולחסום  את  החלפתם  או  לחלופין  לסגור  את  שירות  החלפת  השירים  שלה  .  
נאפסטר  טענה  כי  פעולה  זו  בלתי  אפשרית  ועירערה  לבית  המשפט  לערעורים  ,  שהוציא  צו  על  תנאי  המקפיא  את  החלטתה  של  פאטל  .  
prefix=ב  -  12  בפברואר  ,  לאחר  ששמעו  את  הצדדים  ,  פירסמו  שלושת  שופטי  בית  המשפט  לערעורים  את  החלטתם  -  ולפיה  פסיקתה  של  פאטל  היתה  "  גורפת  מדי  "  .  
בעוד  שנאפסטר  מסוגלת  ומחויבת  לחסום  החלפת  שירים  הגורמת  לפגיעה  בזכויות  היוצרים  של  חברות  התקליטים  ,  על  חברות  התקליטים  מוטלת  האחריות  להגיש  רשימה  של  שירים  לנאפסטר  ,  כדי  שזו  תמנע  את  החלפתם  .  
השופטים  הורו  לפאטל  לשנות  את  החלטתה  בהתאם  לפסיקתם  .  
ביום  שישי  האחרון  ,  בדיון  בפני  השופטת  פאטל  ,  הודיעה  נאפסטר  כי  היא  מתחילה  ליישם  מערכת  שתמנע  את  החלפתם  של  שירים  מסוימים  .  
עורך  דינה  של  נאפסטר  ,  דיוויד  בויס  ,  אמר  כי  בשלב  הראשון  תיחסם  החלפתם  של  5,600  שירים  ,  ששמותיהם  הוגשו  לנאפסטר  על  ידי  חברות  התקליטים  .  
פרשנים  משפטיים  טענו  כי  ייתכן  שפאטל  לא  תסתפק  במערכת  זו  ותדרוש  מנאפסטר  לאתר  את  השירים  ולחסום  את  החלפתם  .  
ואולם  מפסיקתה  של  פאטל  עולה  כאמור  כי  האחריות  חולקה  בין  התובעת  לנתבעת  :  חברות  התקליטים  יגישו  לנאפסטר  את  שם  השיר  ,  שם  האמן  ושמות  הקבצים  בהם  משתמשים  הגולשים  כדי  לכנות  את  השיר  -  ואילו  נאפסטר  תהיה  אחראית  על  הכנסת  הנתונים  למערכת  שלה  ותמנע  את  החלפתם  .  
יושבת  ראש  ההתאחדות  האמריקאית  של  יצרניות  התקליטים  (  RIAA  )  ,  הילארי  רוזן  ,  הודתה  לשופטת  על  שפירסמה  במהירות  את  החלטתה  המחייבת  את  נאפסטר  להסיר  שירים  מוגנים  מהמערכת  שלה  :  "  בכוונתנו  לספק  לנאפסטר  את  הנתונים  שקבע  בית  המשפט  "  .  
למרות  שנאפסטר  הודיעה  כי  התחילה  ליישם  את  ההגבלות  על  המערכת  שלה  כבר  בסוף  השבוע  ,  גולשים  דיווחו  כי  לא  נתקלו  בבעיות  מיוחדות  בהשגת  שירים  המוגנים  לפי  חוק  זכויות  היוצרים  .  
לא  מן  הנמנע  שאם  נאפסטר  תיכשל  בחסימת  החלפת  השירים  ,  יחזרו  הצדדים  לבית  המשפט  .  
