עדכון  אחרון  -  20:23  03/03/01  3ימואלדוחיאאיחודלאומי3  חילוקי  דעות  בין  הליכוד  לאיחוד  הלאומי  בעניין  תיקים  וקווי  היסוד  של  המשלה  מאת  נדב  שרגאי  .  
האיחוד  הלאומי  -  ישראל  ביתנו  אינה  מסתפקת  במכתב  ששיגר  היום  ראש  הממשלה  הנבחר  אריאל  שרון  ליו"ר  סיעת  ישראל  ביתנו  ,  שעתיד  להיות  מצורף  להסכם  הקואליציוני  שיחתם  בין  הליכוד  והאיחוד  הלאומי  .  
במכתב  כותב  שרון  כי  הרעיונות  שהועלו  בקמפ  דיויד  ,  בוושינגטון  ובטאבה  אינם  תקפים  ואינם  מחייבים  את  הממשלה  ,  וכי  האמור  לעיל  רלוונטי  גם  במסלול  הסורי  .  
עוד  כותב  שרון  במכתב  שישראל  לא  תנהל  מו"מ  תחת  אש  וכי  ישראל  מחוייבת  להסכמים  שאושרו  בממשלה  ובכנסת  ,  בכפוף  להתחייבויות  הצד  השני  .  
המכתב  נוסח  בעקבות  חילוקי  דעות  חריפים  בין  האיחוד  הלאומי  לבין  הליכוד  בשאלת  קווי  היסוד  של  הממשלה  .  
באיחוד  הלאומי  אומרים  כי  הליכוד  לא  עמד  בהתחייבותו  לכלול  במכתב  גם  התחייבות  להמשך  הריבונות  הישראלית  בגולן  ובבקעת  הירדן  ,  וכן  התחייבות  לעתיד  כל  היישובים  ביש"ע  .  
הסיעה  גם  תובעת  שייכתב  במכתב  שהסכם  אוסלו  אינו  תקף  עוד  .  
גם  בעניין  התיקים  יש  חילוקי  דעות  .  
הליכוד  הסכים  להעניק  לאיחוד  הלאומי  את  תפקיד  שר  התשתיות  ,  שבו  יכהן  אביגדור  ליברמן  ,  (  שמאחוריו  4  חכי"ם  ,  חברי  "  ישראל  ביתנו  "  )  וכן  את  תיק  התיירות  או  התיק  לאיכות  הסביבה  לרחבעם  זאבי  (  המייצג  3  חכי"ם  ,  חברי  האיחוד  הלאומי  )  .  אתמול  מסרה  דוברת  האיחוד  הלאומי  ,  שזאבי  דוחה  את  ההצעה  לשני  תיקים  אלה  ,  מפני  שבעיניו  אינם  תיקים  ביצועיים  .  
ליברמן  וגנדי  תובעים  שני  סגני  שרים  .  
הליכוד  מוכן  לעת  עתה  לסגן  אחד  בלבד  .  
ייתכן  שיהיה  זה  צבי  הנדל  במשרד  הביטחון  ,  כסגן  שר  האחראי  על  נושא  התיישבות  ,  או  יורי  שטרן  במשרד  הקליטה  ,  עם  אחריות  מסויימת  על  לשכת  הקשר  .  
