עדכון  אחרון  -  23:28  04/03/01  השוואה  בשני  נעלמים  מאת  דפנה  לוצקי  בבדיקת  שני  אתרי  אינטרנט  המציעים  השוואת  מחירים  נתגלה  אחד  מהם  כלא  אמין  .  
השני  יכול  לחסוך  כסף  וזמן  רב  איור  :  רות  גוילי  שני  האתרים  המוכרים  בישראל  המציעים  השוואה  כזאת  הם  זאפ  וצ'ק  (  http  :  /  /  www.check.co.il  ;  http://www.zap.co.il  )  ,  ושניהם  מתפרשים  על  תחומים  רחבים  ,  החל  במוצרי  חשמל  ואלקטרוניקה  וכלה  במוצרי  מזון  .  
הנתונים  המתפרסמים  בצ'ק  הם  פרי  חיפוש  של  סוקרים  ,  הנעשה  הן  ברשת  והן  בחנויות  לא  מקוונות  וברשתות  השיווק  (  כך  על  פי  האתר  )  ,  ואילו  המידע  בזאפ  לקוח  מהנתונים  שמפרסמות  החנויות  עצמן  -  רק  חנויות  מקוונות  -  ומתעדכן  אוטומטית  עם  כל  שינוי  שנעשה  ברשת  .  
עם  זאת  ,  שני  האתרים  גם  יחד  מתנערים  מאחריות  מוחלטת  למחירים  המתפרסמים  בהם  :  צ'ק  מביא  בחשבון  טעויות  אנוש  אפשריות  ,  וזאפ  מעביר  את  האחריות  למחירים  אל  בעלי  העסקים  .  
לפי  בעלי  האתרים  ,  המוצרים  שהצרכנים  מרבים  להשוות  בין  מחיריהם  הם  ספרים  ,  מקלטי  טלוויזיה  ,  מקררים  ,  מכונות  כביסה  ,  מכשירי  די  -  וי  -  די  וציוד  מחשבים  .  
כדי  לבדוק  איזה  משני  האתרים  נותן  את  התשובה  האמינה  ביותר  ,  בדקנו  אם  ישנה  התאמה  בין  מחירי  המוצרים  המתפרסמים  בהם  ובין  מחירי  המוצרים  הנקובים  באתרי  החנויות  .  
בכל  אתר  ביצענו  השוואת  מחירים  בין  מוצרים  שונים  (  טלוויזיות  ,  מכונות  כביסה  ,  מייבשי  כביסה  ,  מכשירי  פקס  ,  די  -  וי  -  די  ,  כרטיסי  טיסה  ועוד  )  ,  ומחירי  כל  מוצר  נבדקו  כמה  פעמים  באתרי  החנויות  עצמן  כדי  לוודא  את  אמיתות  הנתונים  .  
יש  לציין  כי  כאשר  מדובר  בחברה  המקיימת  מסחר  גם  מחוץ  לאינטרנט  ,  פעמים  רבות  המחירים  המוצגים  באתר  הרשמי  אינם  זהים  למחירים  בחנויותיה  .  
למשל  ,  המחירים  באתר  של  רשת  בסט  ביי  נמוכים  על  פי  רוב  prefix=בכ  -  10  %  מהמחירים  בסניפיה  .  
מוטב  היה  לו  ציינו  בצ'ק  מתי  מקור  המחיר  הוא  בחנות  מקוונת  ומתי  בחנות  לא  מקוונת  .  
בזאפ  מתעוררת  השאלה  ,  עד  כמה  יעילה  השוואת  מחירים  המתייחסת  רק  למחירי  חנויות  מקוונות  ,  בעוד  שרוב  הצרכנים  עדיין  אינם  מבצעים  רכישות  באינטרנט  .  
ובכל  זאת  ,  בשני  האתרים  שמחים  לספר  על  השימוש  שעושים  הגולשים  בנתונים  .  
יעל  גלעד  ,  מנהלת  השיווק  של  זאפ  ,  מספרת  על  קונה  שבא  לחנות  עם  הטבלה  המודפסת  ודרש  -  ואף  קיבל  -  את  המחיר  שמצא  באינטרנט  ,  אף  שהמחיר  בחנות  היה  גבוה  ממנו  .  
גם  בעמוד  הבית  של  צ'ק  מדווחים  גולשים  על  מיקוח  בעזרת  נתונים  המתפרסמים  באתר  .  
תוצאות  הבדיקה  שלנו  מלמדות  כי  הנתונים  בזאפ  נמצאו  תואמים  בכל  המקרים  ,  ואילו  בצ'ק  לא  נמצאה  אפילו  התאמה  אחת  בין  נתוני  האתר  לנתוני  החנויות  .  
כך  ,  למשל  ,  פורסם  בצ'ק  כי  מכונת  כביסה  קריסטל  מדגם  C222  נמכרת  בבסט  ביי  prefix=ב  -  שקלים  ,  בעוד  שבאתר  של  בסט  ביי  צוין  שמחירה  הוא  2,490  שקל  .  
ייתכן  כי  ההבדל  במקרה  זה  נעוץ  בכך  שמחירי  בסט  ביי  באתר  נמוכים  מאלו  שבסניפיה  ,  אלא  שכאמור  ,  האתר  אינו  מציין  מה  מקור  המחיר  .  
כמו  כן  נמצא  חוסר  התאמה  במחירי  מוצרים  שנמכרים  ברשתות  שבהן  לא  קיים  הבדל  בין  המחיר  בסניפים  למחירי  האינטרנט  ,  כדוגמת  שקם  אלקטריק  .  
בצ'ק  צוין  ,  למשל  ,  כי  מכשיר  פקס  מתוצרת  פנסוניק  ,  דגם  ,  105  נמכר  ברשת  שקם  אלקטריק  תמורת  1,799  שקלים  ,  בעוד  שבאתר  שקם  אלקטריק  המחיר  הוא  1,280  שקלים  בלבד  .  
יותר  מזה  ,  בצ'ק  גילינו  מחירי  מוצרים  שכלל  לא  מופיעים  באתרי  החנויות  :  לפי  צ'ק  ,  מכשיר  די  -  וי  -  די  מתוצרת  אלטקס  נמכר  ברשת  סקאל  במחיר  2,260  שקלים  .  
אלא  שהמכשיר  כלל  לא  מופיע  באתר  של  חברה  (  אולי  הוא  מצוי  בחנות  ,  אבל  אין  כל  דרך  לדעת  זאת  )  .  הטיסות  וחבילות  הנופש  שהאתר  משווה  את  מחיריהן  מתוארכות  לחודשים  אוגוסט  עד  אוקטובר  (  של  שנת  ,  2000  ככל  הנראה  )  -  מה  שמעיד  על  כך  שהאתר  לא  עודכן  זה  זמן  רב  .  
רשימת  הטיסות  של  זאפ  ,  לעומת  זה  ,  ארוכה  בהרבה  ,  מעודכנת  בתאריכיה  ,  ומחיריה  נמצאו  תואמים  את  מחירי  הסוכנויות  .  
הבדל  נוסף  בין  שני  האתרים  הוא  ברמת  הפירוט  שהם  מציעים  .  
בעוד  שאתר  זאפ  מתאר  בצורה  מקיפה  יותר  את  המוצר  המבוקש  ,  התיאור  בצ'ק  פחות  מפורט  .  
כך  ,  למשל  ,  מופיע  בו  מכשיר  די  -  וי  -  די  "  נקמצ'י  "  ,  10  הנמכר  בשקם  אלקטריק  .  
בחיפוש  המכשיר  באתר  של  שקם  אלקטריק  גילינו  כי  קיימים  שני  מכשירי  "  נקמצ'י  "  10  -  מסוגים  שונים  ובמחירים  שונים  .  
את  תגובת  צ'ק  לא  היה  אפשר  להשיג  .  
מספרי  הטלפון  המצוינים  באתר  אינם  פועלים  וניסיונות  לשלוח  אליו  דואר  אלקטרוני  נכשלו  .  
מרגיז  לגלות  כי  דווקא  באתר  שמכריז  על  אובייקטיוויות  והעדר  כל  תלות  מסחרית  -  צ'ק  -  נמצא  מידע  לא  אמין  ולא  מעודכן  .  
למי  שמבקשים  לחסוך  את  סקר  השווקים  ,  כדאי  איפוא  להשוות  מחירים  דרך  זאפ  .  
גם  מי  שאינו  קונה  בחנויות  מקוונות  יכול  להפיק  מידע  -  ולו  על  טווח  מחירים  -  משיטוט  מקדים  כזה  .  
