עדכון  אחרון  -  00:02  01/03/01  לשרוף  את  המועדון  מאת  אוריה  שביט  זאבי  .  
לך  תקבל  החלטה  בדיון  האינטנסיווי  על  התרסקותה  של  בית"ר  ירושלים  לא  נאמרת  אמת  פשוטה  ולא  פופולרית  -  האשמים  העיקריים  במשבר  שעובר  על  הקבוצה  הם  האוהדים  שלה  .  
קצת  קשה  להאמין  שעסק  מקצועני  עם  תקציב  חסר  תקדים  של  60  מיליון  שקל  מושפע  עד  כדי  כך  מגורם  חיצוני  בלתי  נשלט  ,  אבל  זאת  עובדה  .  
יותר  מכל  קבוצה  אחרת  בארץ  בית"ר  היא  מוקד  הזדהות  ומרכז  האגו  של  ציבור  נרחב  הסובל  מפתיל  קצר  ומתיאבון  עצום  שלא  ניתן  להשביעו  .  
האוהדים  של  בית"ר  רוצים  הכל  ומציבים  את  הקבוצה  בסבך  של  סתירות  .  
הם  רוצים  גם  ניהול  מקצועני  של  גד  זאבי  שמשקיע  מיליונים  מכיסו  הפרטי  ,  וגם  עממיות  שכונתית  על  גבול  האנרכיה  ,  אבל  זה  לא  הולך  ביחד  .  
אף  איש  עסקים  רציני  לא  יסכים  לסידור  כזה  .  
הם  רוצים  גם  מאמנים  ירושלמים  אותנטיים  וגם  מאמנים  עם  ניסיון  מוכח  של  זכייה  באליפויות  ,  אבל  אין  מאמנים  ירושלמים  עם  ניסיון  מוכח  כזה  .  
לשיאם  הגיעו  אוהדי  בית"ר  במסע  הציבורי  שהם  מנהלים  לסילוקו  של  המאמן  אלי  גוטמן  ,  מסע  שנמשך  גם  לאחר  שגוטמן  חלה  ואושפז  בבית  חולים  .  
תחושת  המשפחתיות  לא  הפריעה  למקצת  האוהדים  להקים  אוהל  מחאה  נגד  גוטמן  בשערי  האיצטדיון  בשעה  שהוא  מנסה  להתאושש  .  
ועכשיו  לך  תקבל  החלטה  מקצועית  מי  יאמן  את  הקבוצה  .  
העניינים  בבית"ר  יתחילו  להסתדר  רק  כשגד  זאבי  יבין  שלא  ניתן  יהיה  לרצות  את  כל  האוהדים  אף  פעם  .  
מה  שמעניין  אותם  באמת  זה  לא  אליפויות  אלא  למרוד  ,  להפגין  ,  לבעוט  בממסד  ,  לשרוף  את  המועדון  ואחר  כך  לבכות  את  הבית  שעלה  בלהבות  .  
