עדכון  אחרון  -  01:59  05/03/01  הצעה  עסקית  שנשלחה  בדואל  הגיעה  לחברה  אחרת  ;  בזק  בינלאומי  :  לא  ידוע  לנו  על  תקלות  מאת  הדר  חורש  הצעה  עסקית  שנשלחה  על  ידי  חברת  היי  -  טק  אחת  לחברה  שנייה  ,  המנויה  על  שירות  האינטרנט  של  חברת  בזק  בינלאומי  ,  הגיעה  לחברה  שלישית  -  גם  היא  מנויה  של  בזק  בינלאומי  .  
מקור  התקלה  הוא  ,  ככל  הנראה  ,  בבעיית  ניתוב  בשרת  דואר  חדש  שהחלה  בזק  בינלאומי  להפעיל  .  
מבדיקה  שנערכה  בחברות  המעורבות  בתקלה  ,  התברר  כי  החברה  ששלחה  את  המסמך  בדואר  אלקטרוני  היא  מנויה  של  אינטרנט  קווי  זהב  .  
החברה  אליה  מוען  הדואר  היא  מנויה  של  בזק  בינלאומי  ,  באמצעות  חברת  ISDN  .  
Net  ,  שנרכשה  לפני  כשנתיים  על  ידי  בזק  בינלאומי  ומוזגה  לתוכה  .  
מהחברה  שאליה  הגיע  הדואר  בטעות  נמסר  כי  בשבועות  האחרונים  נתקלה  בבעיות  רבות  בשירות  הדואר  האלקטרוני  ,  ובחלק  מהמקרים  אבד  דואר  ולא  הגיע  לייעדו  .  
החברה  שאליה  אמור  היה  הדואר  האלקטרוני  להגיע  מסרה  כי  בשבוע  שעבר  אירעו  כמה  תגלות  במערכת  הדואר  האלקטרוני  שלה  ,  שהתבטאו  בשכפול  לא  מבוקר  של  דברי  דואר  נכנס  .  
מנהל  המכירות  של  החברה  ששלחה  את  הדואר  האלקטרוני  הביע  אתמול  תדהמה  מהתקרית  :  "  אני  שמח  שהדואר  לא  הגיע  בטעות  לאחת  החברות  המתחרות  שלנו  .  
עד  כה  לא  קרה  לנו  דבר  כזה  "  .  
מחברת  בזק  בינלאומי  נמסר  בתגובה  כי  לחברה  לא  ידוע  על  תקלות  מיוחדות  שאירעו  בשבוע  האחרון  ,  למעט  מקרים  של  עיכוב  בהעברת  דואר  אלקטרוני  .  
בזק  בינלאומי  היא  חברה  בת  בבעלות  מלאה  של  בזק  .  
החברה  עוסקת  בהעברת  שיחות  בינלאומיות  ובשירותי  אינטרנט  ונחשבת  לחברת  שירותי  האינטרנט  השלישית  בגודלה  בישראל  .  
