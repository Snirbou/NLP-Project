עדכון  אחרון  -  01:33  04/03/01  ח"כ  אבי  יחזקאל  דורש  להיות  סגן  שר  האוצר  ;  בליכוד  מתנגדים  מאת  צבי  זרחיה  אבי  יחזקאל  ח"כ  אבי  יחזקאל  (  ישראל  אחת  )  ,  שנבחר  מטעם  מפלגתו  לכהן  כסגן  שר  ,  תובע  לקבל  את  משרת  סגן  שר  האוצר  או  סגן  שר  הביטחון  .  
יחזקאל  אמר  אתמול  כי  הוא  בעל  רקע  מתאים  לכהן  באחת  המשרות  ,  מכיוון  שבכנסת  הנוכחית  הוא  משמש  כיו"ר  ועדת  המשנה  לענייני  שוק  ההון  וכיו"ר  הוועדה  לענייני  תקציב  הביטחון  .  
בכנסת  הקודמת  שימש  כיו"ר  ועדת  הכלכלה  .  
בכירים  במפלגת  העבודה  טענו  אתמול  כי  מכיוון  שתיק  האוצר  יימסר  לליכוד  ,  יש  למנות  סגן  שר  אוצר  מטעם  מפלגתם  ,  כדי  שלנציג  הסיעה  תהיה  דריסת  רגל  במשרד  .  
הם  הדגישו  כי  בעבר  כיהן  נציג  העבודה  ,  עדי  אמוראי  ,  כסגן  שר  בעת  כהונתו  של  יצחק  מודעי  ,  אז  בליכוד  ,  כשר  האוצר  .  
תפקיד  סגן  שר  האוצר  אינו  ביצועי  באופן  ממשי  .  
הוא  מקבל  ,  בדרך  כלל  ,  אחריות  על  אחד  האגפים  במשרד  ,  אך  ההחלטות  העיקריות  נקבעות  על  ידי  שר  האוצר  .  
ח"כ  נסים  דהן  (  ש"ס  )  ,  שכיהן  עד  לפני  9  חודשים  כסגנו  של  שר  האוצר  ,  אברהם  שוחט  ,  היה  מופקד  על  אגף  שוק  ההון  ,  הביטוח  והחיסכון  .  
בנוסף  ,  סגן  שר  האוצר  משיב  בדרך  כלל  על  שאילתות  בכנסת  מטעמו  של  שר  האוצר  .  
מינויו  של  יחזקאל  כסגן  שר  יפנה  את  משרות  יו"ר  ועדת  המשנה  לשוק  ההון  ויו"ר  הוועדה  לתקציב  הביטחון  .  
בעבודה  ובליכוד  עדיין  לא  הוחלט  מי  המפלגות  שנציגיהן  יאיישו  משרות  אלה  .  
בכירים  בליכוד  אמרו  אמש  כי  הכוונה  היא  שסגני  שרים  יכהנו  במשרדים  שבהם  מכהנים  שרים  ממפלגתם  ,  כדי  למנוע  עימותים  .  
הם  הוסיפו  כי  נראה  שנציג  מפלגת  העבודה  יקבל  את  משרת  יו"ר  הוועדה  לתקציב  הביטחון  .  
ראש  הוועדה  לשוק  ההון  ימונה  מבין  חברי  ועדת  הכספים  ,  במסגרת  חלוקת  ראשי  ועדות  המשנה  .  
