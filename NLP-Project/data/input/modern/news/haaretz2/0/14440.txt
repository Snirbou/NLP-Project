עדכון  אחרון  -  04:37  01/03/01  השכלה  גבוהה  /  הצעה  :  ציוני  הבגרות  ,  ללא  שקלול  ציוני  המגן  ,  יהוו  תחליף  לבחינה  הפסיכומטרית  המטרה  :  להפוך  את  ציוני  הבגרות  לאובייקטיוויים  מאת  ראלי  סער  ביקורת  חריפה  נמתחת  באחרונה  על  האוניברסיטאות  בגלל  הבחינות  הפסיכומטריות  ,  המשמשות  ככלי  ניפוי  בתחרות  על  המקומות  המבוקשים  בפקולטות  היוקרה  באוניברסיטאות  .  
קולות  רבים  ,  באקדמיה  ובכנסת  ,  קוראים  לביטולה  כדי  למנוע  את  האפליה  שהיא  יוצרת  לדעתם  בין  המועמדים  לפקולטות  התחרותיות  ,  שבאים  מבתים  מבוססים  כלכלית  ומתיכוני  העלית  ,  לבין  תלמידי  הפריפריה  ושכונות  המצוקה  שמקבלים  חינוך  נחות  יותר  .  
הביקורת  הציבורית  על  מדיניות  הקבלה  של  האוניברסיאות  הולידה  כבר  שתי  הצעות  חוק  לביטול  הבחינה  הפסיכומטרית  .  
האחת  ,  של  ח"כ  יוסי  שריד  ,  שמציעה  שהאוניברסיטאות  יבטלו  את  הבחינות  הפסיכומטריות  ויקבלו  את  המועמדים  רק  לפי  ציוני  בחינות  הבגרות  .  
ההצעה  השנייה  ,  של  ח"כ  סילבן  שלום  ,  מציעה  לאוניברסיטאות  לקבל  את  כל  המועמדים  ,  בלי  התניות  ,  ולנפותם  בתום  שנת  לימודים  אקדמית  אחת  ,  בהתאם  להישגיהם  .  
זה  חודשים  אחדים  שהמועצה  להשכלה  גבוהה  דנה  בחלופות  לבחינה  הפסיכומטרית  המושמצת  .  
במסגרת  זו  הציע  יו"ר  הוועדה  לתכנון  ולתקצוב  (  ות"ת  )  ,  פרופ'  נחמיה  לבציון  ,  לראשי  משרד  החינוך  ,  לפני  ימים  אחדים  ,  הצעה  מהפכנית  :  נטרול  מרכיב  ציון  המגן  בציוני  תעודת  הבגרות  בשלוש  הבחינות  המרכזיות  :  מתמטיקה  ,  אנגלית  ועברית  ,  כחלופה  לבחינה  הפסיכומטריות  .  
לפי  הצעת  לבציון  ,  הסטודנט  יוכל  להתקבל  לפקולטה  לרפואה  ,  למשל  ,  רק  על  סמך  הישגיו  הגבוהים  בבחינות  הבגרות  בשלוש  השפות  (  אנגלית  ,  מתמטיקה  ועברית  )  .  אם  ירצה  ,  יוכל  אותו  סטודנט  לשפר  את  סיכויו  אצל  ועדת  הקבלה  האוניברסיטאית  בעזרת  ציוני  הבחינה  הפסיכומטרית  ,  אך  האוניברסיטאות  לא  יחייבו  את  המועמדים  לכך  .  
הציון  הפסיכומטרי  מכריע  רק  באותן  פקולטות  שבהן  הביקוש  גואה  לעומת  ההיצע  .  
בפקולטות  למדעי  הרוח  ,  למשל  ,  אין  משמעות  לציוני  בחינה  זו  .  
לעומת  זאת  ,  שינוי  מזערי  בציוני  הבחינה  ,  מכריע  אם  המועמד  יתקבל  לחוגים  מבוקשים  כמו  מדעי  המחשב  ,  פסיכולוגיה  ,  משפטים  או  רפואה  .  
מאחר  שהבחינה  הפסיכומטרית  מקובלת  ככלי  מדידה  אובייקטיווי  ,  מבקש  לבציון  להפוך  גם  את  ציון  תעודת  הבגרות  לאובייקטיווי  ,  ומתנה  את  הצעתו  בכך  שראשי  משרד  החינוך  יסכימו  שציוני  תעודת  הבגרות  בשלוש  השפות  ישקפו  רק  את  ציוני  הבחינות  נטו  ,  ללא  הערכת  המורה  .  
כיום  ,  הציון  שמופיע  בתעודת  הבגרות  אינו  משקף  את  הישגי  התלמידים  בבחינה  ,  כי  את  מחצית  הציון  נותן  המורה  ,  והערכתו  לא  מבוסס  על  מדד  אובייקטיווי  ,  כמו  בחינת  הבגרות  ,  אלא  על  הערכתו  האישית  .  
כך  למשל  ,  הציון  90  המופיע  בתעודת  הבגרות  ,  יכול  להיות  שקלול  של  ציון  90  בבחינת  הבגרות  ,  וציון  מגן  ,  90  או  לחילופין  ,  ציון  95  בבגרות  וציון  מגן  של  85  או  שקלול  של  ציון  100  בבחינת  הבגרות  וציון  מגן  80  .  
לדברי  בכיר  במועצה  להשכלה  גבוהה  ,  "  מאחר  שהציון  90  יכול  לשקף  פער  של  20  נקודות  בהישגים  הממשיים  של  התלמידים  ,  חובה  עלינו  לנטרל  את  מרכיב  ציון  המגן  משלוש  הבחינות  החשובות  לאוניברסיטאות  ,  אם  ציוני  הבגרות  אמורים  להיות  חלופה  לבחינה  הפסיכומטרית  .  
כיום  יש  תחרות  קשה  על  כל  מקום  בפקולטה  היוקרתית  ,  ולכן  על  ציון  הבגרות  להיות  מכשיר  חד  ומדויק  ,  בלי  ההטיות  העצומות  של  הערכות  המורים  "  .  
במשרד  החינוך  ידוע  כי  הציונים  הסופיים  בתעודת  הבגרות  פוגעים  רק  בתלמידים  המצטיינים  .  
המורים  "  מקלקלים  "  את  הישגי  התלמידים  המעולים  prefix=ב  "  עזרת  "  ציוני  מגן  נמוכים  ,  ומנפחים  את  ההישגים  הנמוכים  בבחינות  הבגרות  של  התלמידים  החלשים  יחסית  ,  בעזרת  ציוני  מגן  גבוהים  ,  כדי  לשפר  את  הציון  המופיע  בתעודת  הבגרות  או  כדי  להעלות  את  מספר  התלמידים  הזכאים  לתעודת  בגרות  .  
מדיניותו  זו  של  משרד  החינוך  מכוונת  ,  ומעוגנת  בהחלטתו  לצמצם  את  פערי  הלימוד  בין  התלמידים  החזקים  לחלשים  ,  ולכן  ספק  אם  משרד  החינוך  יוכל  לעמוד  בהצעתו  של  לבציון  ,  שנועדה  לתקן  את  האפליה  לרעת  המצטיינים  שנוקט  משרד  החינוך  במדיניות  הציונים  שלו  .  
אך  לדברי  בכיר  במועצה  להשכלה  גבוהה  ,  "  זו  הדרך  היחידה  שהאוניברסיטאות  יהיו  מוכנות  לוותר  על  חובת  הבחינה  הפסיכומטרית  .  
בלי  נטרול  מרכיב  ציון  המגן  ,  המל"ג  לא  תמליץ  לאוניברסיטאות  לשקול  חלופה  לבחינות  הפסיכומטריות  "  .  
המדענית  הראשית  של  משרד  החינוך  ,  פרופ'  זמירה  מברך  ,  אומרת  שהצעתו  של  לבציון  "  נראית  על  פניה  נכונה  ,  וראויה  להישקל  בכובד  ראש  בהנהלת  המשרד  "  .  
אך  גם  מברך  אינה  מתעלמת  ממדיניות  צמצום  הפערים  שמכתיב  משרד  החינוך  בעשור  האחרון  לכן  ,  לדבריה  ,  "  יש  לבחון  האם  ביטול  חובת  הפסיכומטרי  ייטיב  עם  אוכלוסיית  התלמידים  מהשכבות  החלשות  "  .  
מברך  אינה  משוכנעת  שרק  בעזרת  ציוני  בחינות  הבגרות  ,  תלמידי  דימונה  ואופקים  ינהרו  אל  הפקולטות  היוקרתיות  .  
"  יש  מתאם  בין  ציון  גבוה  בבחינת  הבגרות  לציון  גבוה  בפסיכומטרי  "  ,  אומרת  מברך  ,  "  לכן  ,  מטבע  הדברים  בעלי  ההישגים  הגבוהים  במבחני  הבגרות  יבואו  גם  הם  מבתי  הספר  של  העשירונים  העליונים  ,  ולא  מקרב  האוכלוסייה  שמשרד  החינוך  היה  רוצה  לראות  בפקולטות  היוקרה  "  .  
לדברי  מברך  ,  הצעתו  של  לבציון  עלולה  להביא  גם  למות  בתי  הספר  התיכוניים  .  
"  אם  כל  מאמצי  התיכון  יופנו  להצלחת  התלמידים  בשלוש  בחינות  בגרות  חיצוניות  ,  לא  יהיה  כל  הבדל  בין  התיכון  העיוני  לאקסטרני  ,  והתלמידים  ישאלו  את  עצמם  :  לשם  מה  לי  לבלות  שלוש  שנים  בבית  הספר  ,  אם  אני  יכול  להתכונן  במשך  שלושה  חודשים  לפני  בחינת  הבגרות  ,  כמו  שנוהגים  תלמידי  התיכונים  האקסטרניים  .  
כיום  ללימודים  בתיכון  יש  ערך  מוסף  ,  מלבד  ההכנה  לבחינות  הבגרות  "  .  
האם  ההצעה  מפחיתה  מחשיבות  המורים  "  לביטול  ציון  המגן  במרכיב  הציון  הסופי  בתעודת  הבגרות  יהיה  אפקט  פסיכולוגי  שלילי  על  כל  המורים  בתיכון  ,  ויפחית  בחשיבותם  ובערכם  "  ,  אומר  בכיר  במשרד  החינוך  .  
"  זה  יהפוך  אותם  מקובעים  מחצית  מציון  הבגרות  לפקידים  ,  שכל  תפקידם  מתמצה  בהכנה  יעילה  של  התלמידים  לבחינות  הבגרות  .  
כיום  המורה  חיוני  לתלמיד  ,  כי  הערכתו  יכולה  לקבוע  את  גובה  הציון  .  
ללא  ציון  המגן  ,  התלמיד  יכול  שלא  להכין  שיעורי  בית  ולהיעדר  מהשיעורים  ,  ועדיין  לקבל  ציון  גבוה  בבגרות  "  .  
ראש  מינהל  הבחינות  במשרד  החינוך  ,  משה  דקלו  ,  אומר  :  "  חשוב  לנו  שעמדת  המורה  תתבטא  בציון  בתעודת  הבגרות  ,  כי  לפי  מדיניות  המשרד  ,  המורה  עומד  במרכז  .  
תפקידנו  לחזק  את  בתי  הספר  שלנו  ,  ולא  לאותת  למורים  :  הציון  שלכם  לא  שווה  "  .  
