עדכון  אחרון  -  10:04  03/03/01  הקונגרס  היהודי  :  היידר  דיבר  בגנות  מנהיג  הקהילה  בווינה  הקונגרס  היהודי  העולמי  מגנה  בחריפות  את  מנהיג  הימין  הקיצוני  האוסטרי  ,  יירג  היידר  ,  בשל  הערה  מעליבה  שהשמיע  בגנות  מנהיג  הקהילה  היהודית  בווינה  ,  אריאל  מוזיקנט  .  
התקשורת  המקומית  ציטטה  את  היידר  ,  כאילו  אמר  ביום  רביעי  לחברים  בפאב  מקומי  ,  כי  אינו  יכול  להבין  "  איך  למישהו  שנקרא  '  אריאל  '  נדבק  כל  כך  הרבה  לכלוך  "  .  
(  אריאל  הוא  שמה  של  אבקת  כביסה  )  .  בהודעה  שפירסם  הקונגרס  היהודי  ,  נאמר  כי  התבטאותו  של  היידר  מזכירה  סיפורים  מהשואה  ,  שלפיהם  ייצרו  הנאצים  סבון  משומן  של  קורבנותיהם  היהודים  .  
"  אומנם  אין  וודאות  שזה  אכן  התרחש  ,  אך  במשך  השנים  זה  הפך  לאיום  הנורא  ביותר  "  ,  נאמר  בהודעת  הקונגרס  ,  שהאיצה  בממשלת  אוסטריה  להתנער  בפומבי  מההערות  של  היידר  .  
