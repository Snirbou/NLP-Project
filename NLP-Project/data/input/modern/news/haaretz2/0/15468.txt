עדכון  אחרון  -  01:36  06/03/01  כרטיס  כניסה  לנצח  מאת  משה  גלעד  הכרה  באתר  טבע  או  היסטוריה  כנכס  עולמי  של  אונסק"ו  מבטיחה  סיוע  בינלאומי  בשימורו  וגידול  בתיירות  ,  אך  גם  פיקוח  הדוק  מצד  הארגון  .  
ישראל  ,  שהצטרפה  בשנה  שעברה  למועצת  המורשת  העולמית  ,  הגישה  את  מועמדותם  של  ארבעה  אתרים  :  מצדה  ,  המכתשים  בנגב  ,  עכו  והר  ציון  אלהמברה  בגרנדה  .  
כל  פיתוח  דורש  אישור  של  אונסק"ו  תצלומים  :  משה  גלעד  חואן  לופז  ,  אדריכל  ספרדי  שעוסק  בשימור  אתרים  ,  מצביע  בגאווה  על  שלט  הבד  הגדול  שתלוי  על  חומת  העיר  העתיקה  בקורדובה  .  
על  השלט  כתוב  באותיות  מאירות  עיניים  :  "  אתר  זה  ,  נכס  עולמי  מוכר  על  ידי  אונסק"ו  ,  משומר  ומשופץ  בעזרת  הארגון  העולמי  והרשויות  המקומיות  "  .  
"  השינוי  הגדול  בקורדובה  חל  prefix=ב  -  "  ,  1984  מספר  לופז  ,  "  העיר  הוכרה  אז  כנכס  עולמי  ונכנסה  לרשימה  היוקרתית  של  אונסק"ו  .  
היינו  בין  האתרים  הראשונים  בספרד  שזכו  להכרה  הזאת  .  
מאז  יש  כאן  תנופה  אדירה  של  שימור  ,  שחזור  אתרים  שניזוקו  והוזנחו  ,  ובעיקר  יש  שינוי  בגישה  של  שלטונות  המחוז  ,  הממשלה  והרשויות  המקומיות  .  
"  התרחש  כאן  תהליך  מרתק  "  ,  מסביר  לופז  .  
"  כאשר  נכנסנו  לראשונה  לרשימת  האתרים  המוכרים  כנכס  עולמי  ,  כולם  חשבו  שזה  עומד  להביא  לכאן  תקציבי  ענק  .  
מהארגון  העולמי  קיבלנו  תקציבים  קטנים  ,  אך  את  רוב  הכסף  סיפקו  דווקא  הרשויות  הספרדיות  .  
עצם  הכבוד  של  הכללה  ברשימה  שיכנע  אותן  שכדאי  להשקיע  בשימור  העיר  העתיקה  .  
התהליך  היה  בעיקר  פנימי  .  
מאז  שנכנסנו  לרשימה  ,  מספר  התיירים  שמגיעים  לעיר  נסק  באורח  דרמטי  .  
אני  בטוח  שזה  קשור  לכך  שאנחנו  נחשבים  עכשיו  לנכס  עולמי  .  
תיירים  לא  יוותרו  על  ביקור  במקום  כזה  "  .  
תקופת  הזוהר  של  קורדובה  החלה  במאה  השמינית  לספירה  ,  כאשר  הכובשים  המורים  המוסלמים  בנו  בעיר  ובסביבתה  300  מסגדים  ,  ארמונות  ומבני  ציבור  .  
המטרה  המוצהרת  שלהם  היתה  להתחרות  בזוהר  של  ערים  חשובות  כדמשק  ,  קונסטנטינופול  (  איסטנבול  )  ובגדד  .  
במאה  prefix=ה  -  ,  13  תחת  שלטונו  של  המלך  הנוצרי  פרדיננד  השלישי  ,  המכונה  "  הקדוש  "  ,  נהפך  המסגד  הגדול  של  קורדובה  לקתדרלה  .  
מבנים  חדשים  ומרשימים  מאוד  נבנו  לצדו  ,  ובראשם  אלקאזאר  דה  לוס  רייס  כריסטיאנוס  והגנים  המרהיבים  שמקיפים  אותו  .  
עד  היום  נחשבים  המסגד  וגני  האלקאזאר  הסמוכים  לו  לאתרים  המושכים  והמרשימים  ביותר  בקורדובה  .  
16  שנים  לאחר  שהופיעה  לראשונה  ברשימת  אונסק"ו  ,  קורדובה  אינה  לבד  .  
35  אתרים  ספרדיים  מופיעים  היום  ברשימה  היוקרתית  .  
רובם  הגדול  הם  אתרי  תרבות  ומיעוטם  אתרי  טבע  .  
חמשת  האתרים  הספרדיים  האחרונים  הצטרפו  לרשימה  רק  בשנת  2000  .  
לדעת  לופז  ,  תושבי  המקומות  שבהם  ממוקמים  האתרים  החדשים  עשו  עסקה  מצוינת  .  
"  השאלה  היחידה  היא  אם  יבינו  במהירות  לא  רק  את  הזכויות  שהיא  מעניקה  ,  אלא  גם  את  החובות  שחלים  עליהם  כחברים  במועדון  היוקרתי  הזה  "  ,  הוא  אומר  .  
690  אתרים  מופיעים  היום  ברשימת  הנכסים  הנחשבים  למורשת  עולמית  .  
את  הרשימה  הרכיבה  במשך  29  השנים  האחרונות  המועצה  למורשת  עולמית  של  אונסק"ו  -  ארגון  החינוך  ,  המדע  והתרבות  של  האו"ם  .  
529  אתרים  הם  נכסי  תרבות  ,  138  הם  נכסי  טבע  ,  prefix=ו  -  23  הם  נכסים  שמשלבים  טבע  ותרבות  .  
האתרים  האלה  פזורים  prefix=ב  -  122  מדינות  .  
נכון  להיום  ישראל  עדיין  אינה  אחת  מהן  ,  אבל  המצב  הזה  ,  כך  מקווים  רבים  ,  עומד  להשתנות  .  
ירושלים  מופיעה  ברשימה  מאז  1981  -  כטריטוריה  נפרדת  .  
לפי  ההצהרה  הרשמית  של  אונסק"ו  ,  מטרת  הרשימה  העולמית  היא  "  לעודד  הזדהות  ,  הגנה  ,  ושימור  של  מורשת  תרבותית  וטבעית  ברחבי  העולם  .  
האתרים  שמופיעים  ברשימה  מוכרים  כבעלי  ערך  וחשיבות  יוצאי  דופן  למין  האנושי  "  .  
מורשת  תרבותית  ,  לפי  הארגון  ,  מתייחסת  למונומנטים  ,  קבוצות  של  מבנים  ,  אתרים  בעלי  חשיבות  היסטורית  ,  אסתטית  ,  ארכיאולוגית  ,  אתנית  ואנתרופולוגית  .  
מורשת  טבעית  מתייחסת  לתצורות  מיוחדות  מבחינה  פיסית  ,  ביולוגית  וגיאולוגית  .  
כמו  כן  נכללים  בה  מינים  בסכנת  הכחדה  ,  ואזורים  שיש  ערך  מדעי  או  אסתטי  בשימורם  .  
מטרתו  המוצהרת  של  הארגון  היא  לעודד  את  המדינות  לשמר  במצב  הטוב  ביותר  את  האתרים  המוכרזים  הנמצאים  בהן  .  
הארגון  מגיש  סיוע  כספי  ,  טכני  ,  מקצועי  והכשרתי  כדי  לסייע  בשימורם  של  האתרים  .  
כמו  כן  ,  הארגון  מספק  סיוע  במקרי  חירום  ,  הנגרמים  בשל  אסונות  טבע  כמו  רעידות  אדמה  ,  ובשל  אסונות  אנושיים  כמלחמה  .  
בימים  האחרונים  קרא  האו"ם  לתנועת  הטאליבן  השלטת  באפגניסטן  ,  להימנע  מהרס  פסלי  ענק  בודהיסטיים  עתיקים  באתר  במיאן  ,  הכלולים  ברשימת  הנכסים  הנחשבים  למורשת  עולמית  של  אונסק"ו  .  
שר  התרבות  של  הטאליבן  הודיע  כי  הפסלים  נותצו  -  אך  המידע  הזה  לא  אושר  .  
לידתו  של  הפרויקט  הענק  הזה  של  אונסק"ו  נבעה  מהקמתו  של  סכר  אסואן  במצרים  .  
עם  הצגת  התוכניות  לבניית  הסכר  התברר  לעולם  כולו  ,  שבשל  הבנייה  יוצף  העמק  שבו  שוכנים  מקדשי  אבו  סימבל  ,  מהקדומים  והחשובים  במצרים  .  
prefix=ב  -  ,  1959  בעקבות  פניית  ממשלות  סודן  ומצרים  ,  החליט  אונסק"ו  להתגייס  להצלת  האתרים  .  
מקדשי  אבו  סימבל  פורקו  והוקמו  מחדש  באזור  יבש  .  
המבצע  כולו  עלה  80  מיליון  דולר  .  
מחצית  מהסכום  נתרמה  על  ידי  50  מדינות  .  
בעקבות  הצלחת  המבצע  באסואן  נוהלו  מסעות  ציבוריים  דומים  בוונציה  ובמקדשי  בורובודור  באינדונזיה  .  
מדינות  מרחבי  העולם  הכירו  באותן  שנים  בחשיבותם  של  האתרים  לעולם  ולאנושות  ,  ובצורך  לסייע  ממשלות  מקומיות  לפעול  לשימורם  או  לשכנע  אותן  שזה  נחוץ  .  
מכאן  ועד  הרכבת  הרשימה  העולמית  הדרך  היתה  קצרה  .  
אחד  החידושים  המעניינים  שהכניסה  הרשימה  לתודעה  העולמית  נעוץ  בהכללתם  של  אתרי  תרבות  וטבע  ברשימה  אחת  .  
לפי  מסמכי  אונסק"ו  ,  מטרת  האיחוד  היא  "  להצביע  בבירור  על  כך  שהמורשת  העולמית  מורכבת  מנכסי  תרבות  וטבע  כאחד  .  
האיזון  בין  שני  המרכיבים  הוא  בעל  חשיבות  עליונה  ,  ובני  האדם  משפיעים  באופן  דרמטי  על  שני  המרכיבים  "  .  
פיתוח  ופיקוח  סיוע  בינלאומי  ניתן  רק  לאתרים  שעומדים  בקריטריונים  ברורים  וקשיחים  .  
המועצה  האחראית  על  רשימת  הנכסים  העולמיים  מתכנסת  בדרך  כלל  פעמיים  בשנה  .  
פעילותה  מתרכזת  בזיהוי  אתרים  חדשים  והכרזתם  ,  ובשימורם  של  אתרים  שכבר  נכללים  ברשימה  .  
אלהמברה  בעיר  גרנדה  שבדרום  ספרד  נחשבת  היום  לאחד  מפלאי  העולם  .  
גם  ביום  גשום  בינואר  גדוש  האתר  מבקרים  ,  שרובם  מתגודדים  סביב  מדריכים  דוברי  יפאנית  שוטפת  .  
הארמון  והמצודה  של  אלהמברה  ,  הגנים  של  הארמון  הסמוך  ,  הנקרא  ג'נרליפה  ,  והרובע  העתיק  של  גרנדה  ,  הסמוך  לאלהמברה  -  כל  אלה  נכללים  ברשימה  הנכסים  העולמיים  של  אונסק"ו  .  
בפתח  חנות  המזכרות  הקטנה  בלב  האתר  הסכימה  מריה  אוסטבז  ,  מדריכת  תיירים  ותיקה  בגרנדה  ,  להסביר  את  הבעייתיות  הקיימת  ,  לדעתה  ,  ברשימת  הנכסים  העולמיים  :  "  אלהמברה  היתה  פופולרית  מאוד  מאז  ומעולם  .  
עכשיו  ,  כאשר  אנחנו  חלק  מהרשימה  העולמית  ,  יש  עלינו  מגבלות  שלא  תמיד  אנחנו  יכולים  להתמודד  אתן  בהצלחה  .  
כל  שינוי  או  פיתוח  ,  גם  הקטן  ביותר  ,  דורש  אישורים  .  
הקמת  מגרש  חניה  או  הרחבה  מתבקשת  של  חנות  המזכרות  נהפכים  למשימה  בלתי  אפשרית  כמעט  .  
אנשי  אונסק"ו  אינם  מתמודדים  עם  הבעיות  היום  -  יומיות  שלנו  .  
הם  רואים  את  האינטרס  העולמי  ,  הכלל  אנושי  ,  שהוא  לא  בהכרחי  האינטרס  שלנו  .  
זה  מצב  מצחיק  .  
מגינים  על  אלהמברה  מפנינו  "  .  
לדעתה  של  אוסטבז  ,  אלהמברה  לא  היתה  נפגעת  גם  אילו  לא  נכללה  ברשימה  ,  אבל  הפיתוח  והשינויים  ,  ההכרחיים  לדעתה  ,  היו  נעשים  קלים  ומעשיים  הרבה  יותר  .  
"  מובן  מאליו  שיש  לנו  אינטרס  מובהק  לשמר  את  אלהמברה  .  
אבל  לא  תמיד  יש  הסכמה  בנוגע  לסדר  העדיפויות  .  
היום  ,  אם  יש  כספים  לשיפוצים  ,  כופים  על  העירייה  ועל  רשויות  השימור  להשקיע  אותם  ברובע  העתיק  בעיר  ,  ולא  בגבעה  של  אלהמברה  .  
זה  בור  ללא  תחתית  .  
הרובע  העתיק  סובל  מהזנחה  של  מאות  שנים  ,  ובקצב  הנוכחי  אין  סיכוי  שכספים  יגיעו  לפיתוח  ההכרחי  של  אלהמברה  עצמה  "  ,  היא  אומרת  .  
המלה  "  פיתוח  "  היא  אחד  הדברים  שמפחידים  את  אנשי  אונסק"ו  יותר  מכל  .  
מגרש  חניה  מרווח  יותר  ,  או  כניסה  של  כלי  רכב  לתוך  אתר  האלהמברה  עצמו  (  דבר  שאסור  היום  לחלוטין  )  יקלו  על  התיירים  ,  אבל  יפגעו  ,  לדעת  מומחי  שימור  ,  באתר  .  
באחת  מישיבותיה  האחרונות  התייחסה  המועצה  העולמית  של  אונסק"ו  ,  העוסקת  ברשימת  הנכסים  העולמיים  ,  לאלהמברה  .  
בדבריה  שיבחה  את  הרשויות  המקומיות  (  העירייה  ורשויות  השימור  )  על  ההשקעה  הנבונה  והמאמץ  שהופנה  לשילובו  של  הרובע  העתיק  בפרויקט  השימור  של  אלהמברה  .  
עם  זאת  ,  המועצה  הביעה  דאגה  רבה  מהתוכניות  להרחבתו  הצפויה  של  בית  העלמין  העירוני  ,  שעלולות  לפגוע  באתר  המוכרז  נכס  עולמי  .  
מועצת  אונסק"ו  הפצירה  ברשויות  לשנות  את  תוכניות  ההרחבה  האלה  והבטיחה  לדון  בדבר  שנית  באחת  מישיבותיה  הקרובות  .  
המקל  והגזר  מאפיינים  את  הפעילות  של  אונסק"ו  בנושא  זה  .  
נציגי  מדינות  ומקומות  רבים  ברחבי  העולם  רוצים  להיכלל  ברשימה  בזכות  הכבוד  ,  הפרסום  ,  הגדלת  כוח  המשיכה  של  האתר  וההבטחה  לסיוע  בינלאומי  בשימור  .  
הם  לא  בהכרח  רוצים  לשמוע  את  דעתם  של  אנשי  אונסק"ו  על  תוכניות  הפיתוח  שלהם  .  
בנקודה  זו  מתעקשת  אונסק"ו  על  מעורבות  גם  בפרטי  הפרטים  של  כל  אתר  .  
היא  מעודדת  את  אנשי  השימור  באתרים  לפנות  למועצה  ישירות  ובאופן  מיידי  אם  מתוכנן  ,  לדעתם  ,  איזה  שינוי  או  פיתוח  שעלולים  לשנות  את  מבנהו  ומעמדו  הנוכחי  של  האתר  או  להזיק  להם  .  
הארגון  עצמו  שולח  את  נציגיו  לעתים  מזומנות  כדי  לפקח  על  האתרים  .  
רשויות  מקומיות  בכל  העולם  לא  מתלהבות  מהפיקוח  הזה  .  
מקיסריה  ועד  דרך  הים  העיר  העתיקה  שבתחומי  החומות  בירושלים  היא  האתר  היחיד  בישראל  שכלול  היום  ברשימת  הנכסים  העולמיים  של  אונסק"ו  .  
למרות  זאת  ,  ירושלים  לא  מופיעה  תחת  הכותרת  "  ישראל  "  .  
ההסבר  המצורף  מבהיר  זאת  :  העיר  הוצעה  לאונסק"ו  prefix=ב  -  1981  על  ידי  ממלכת  ירדן  .  
שנה  לאחר  מכן  ,  prefix=ב  -  ,  1982  נכנסה  ירושלים  לרשימה  מצומצמת  יותר  של  אתרים  ,  שהוכרו  כנכס  עולמי  אבל  מרחפת  עליהם  סכנה  ,  ולכן  הם  זקוקים  להשגחה  מיוחדת  של  הארגון  .  
הניסיון  מלמד  שאם  יש  דבר  שרשויות  ברחבי  העולם  מנסות  להימנע  ממנו  ,  הרי  הוא  הכללה  ברשימת  האתרים  בסכנה  .  
מלבד  פחיתות  הכבוד  שכרוכה  בכך  ,  משמעות  הדבר  היא  שלדעת  הארגון  ,  יש  להגן  על  האתר  מפני  יושביו  ,  או  שאלה  אינם  מסוגלים  או  רוצים  לעשות  מספיק  כדי  להגן  עליו  .  
בדברי  ההסבר  למקומה  של  ירושלים  ברשימה  נכתב  :  "  כעיר  קדושה  ליהדות  ,  לאיסלאם  ולנצרות  נשאה  ירושלים  מאז  ומעולם  ערך  סמלי  גבוה  .  
יש  בה  prefix=כ  -  220  אתרים  היסטוריים  ובראשם  כיפת  הסלע  שנבנתה  במאה  השביעית  ,  הכותל  המערבי  וכנסיית  הקבר  .  
האיום  על  אתרים  אלה  נובע  מן  העובדה  שאין  הסכמה  בינלאומית  בנוגע  למעמדה  של  העיר  העתיקה  .  
ישויות  אחדות  טוענות  לריבונות  על  העיר  העתיקה  "  .  
בעת  הכללתה  של  ירושלים  ברשימת  הארגון  הוסכם  שאין  בהכללה  זו  כדי  להצביע  על  הכרה  בריבונות  של  איזושהי  מדינה  על  העיר  .  
השינוי  המשמעותי  והדרמטי  במעמדה  של  ישראל  וביחסיה  עם  המועצה  של  אונסק"ו  ,  המכריזה  על  אוצרות  המורשת  העולמית  ,  מתחולל  בימים  אלה  .  
prefix=ב  -  6  בינואר  2000  הצטרפה  ישראל  למועצת  המורשת  העולמית  כחברה  רשמית  .  
מאז  עסוקים  אנשי  הוועד  הישראלי  ,  בראשות  האדריכל  מייק  טרנר  ,  בהכנת  רשימות  של  אתרים  המתאימים  להיכלל  ברשימת  הנכסים  העולמיים  .  
כפי  שאפשר  לצפות  ,  לא  חסרים  כאלה  .  
רשימת  ההמלצות  הראשונה  של  הוועד  הישראלי  ,  ובה  23  סעיפים  (  חלקם  כוללים  יותר  מאתר  אחד  )  ,  הוגשה  ואושרה  בנובמבר  האחרון  .  
רשימה  זו  כוללת  אתרי  טבע  כמו  מקורות  נחל  דן  והירדן  ,  הכנרת  והארבל  ,  ואתרי  תרבות  כמו  בתי  הכנסת  הקדומים  בגליל  ,  עתיקות  קיסריה  ,  ובתי  הבאוהאוס  בתל  אביב  .  
מלבד  רשימה  זו  הוגשו  שלוש  רשימות  נוספות  .  
האחת  כוללת  אתרים  בינלאומיים  המשותפים  לישראל  ולשכנותיה  ,  כמו  ים  המלח  ,  הערבה  ומפרץ  אילת  .  
השנייה  מכילה  קבוצות  של  אתרים  לפי  נושאים  -  "  מבצרי  צלבנים  "  ,  "  ערי  נמל  "  .  
הרשימה  השלישית  מכילה  דרכים  תרבותיות  שחוצות  את  ישראל  ומן  הראוי  לשמרן  :  דרך  הים  ,  מסילות  הברזל  העותמניות  ועוד  .  
ארבעת  האתרים  הראשונים  שהגישה  הוועדה  הישראלית  הם  מצדה  (  כאתר  מעורב  -  תרבות  וטבע  )  ,  ארץ  המכתשים  בנגב  (  טבע  )  ,  עכו  (  תרבות  )  ,  והר  ציון  בירושלים  (  תרבות  )  .  להערכת  האדריכל  טרנר  ,  תהליך  אישורם  של  אתרים  אלה  יימשך  לפחות  עד  נובמבר  2001  .  
אם  המומחים  הבינלאומיים  שאונסק"ו  משגרת  בימים  אלה  לארץ  יאשרו  את  הדו  "  חות  של  המומחים  הישראלים  ,  תתקיים  הצבעת  המדינות  בכינוס  המועצה  בהלסינקי  בנובמבר  .  
"  זה  יהיה  אירוע  חגיגי  ומשמח  מאוד  מבחינתנו  "  ,  מסביר  טרנר  .  
"  מבחינות  רבות  ,  אפשר  להשוות  את  זה  לקבלת  שלושה  כוכבים  במדריך  מישלן  .  
אין  המלצה  טובה  יותר  לתיירים  מרחבי  העולם  מאשר  הופעתם  של  אתרים  ברשימת  הנכסים  העולמית  "  .  
טרנר  סבור  שמעכשיו  אפשר  לצפות  להתקדמות  בקצב  מהיר  יותר  באישורם  של  אתרים  ישראליים  .  
"  בארגון  יש  עכשיו  נטייה  לאפליה  מתקנת  למען  מדינות  שמספר  האתרים  בהן  קטן  או  אפסי  כמו  ישראל  .  
זה  נותן  לנו  מקום  לתקווה  שבשנים  הבאות  נוכל  לשבץ  אתרים  רבים  נוספים  ברשימה  ,  בערך  בקצב  של  שלושה  או  ארבעה  אתרים  בשנה  "  .  
על  השאלה  מדוע  לא  נכללה  ישראל  ברשימה  עד  כה  ,  טרנר  עונה  בהיסוס  מסוים  :  "  ההסבר  נעוץ  בשיבוצה  של  ירושלים  תחת  ריבונות  מעורפלת  -  לא  ישראלית  .  
אין  טעם  לעסוק  בכך  היום  ,  אלא  לצפות  לעתיד  טוב  יותר  ,  שכולנו  יכולים  להרוויח  ממנו  "  .  
טרנר  אינו  חושש  מהמעורבות  של  אונסק"ו  בטיפול  באתרים  בישראל  .  
"  כבר  עכשיו  אפשר  לומר  שצמחו  לנו  רווחים  גדולים  מהעבודה  מול  אונסק"ו  "  ,  הוא  אומר  .  
"  זה  הביא  את  כל  הגופים  המעורבים  בפרויקט  הזה  -  המועצה  לשימור  אתרים  ,  רשות  העתיקות  ,  רשות  הטבע  והגנים  ,  עמותת  האדריכלים  ,  משרד  החינוך  ,  רשויות  מקומיות  וגופים  נוספים  -  לפעול  במשותף  ובצורה  מקצועית  ואחראית  ,  כפי  שלא  נעשה  בעבר  .  
זה  רווח  נקי  .  
אם  נמשיך  לעבוד  כך  ,  באופן  ענייני  ,  אחראי  ומקצועי  ,  אין  לנו  סיבה  לחשוש  מהיחסים  עם  אונסק"ו  "  .  
תקציבים  גדולים  ,  מודה  טרנר  ,  לא  יצמחו  באופן  מיידי  מהיחסים  עם  הארגון  .  
אבל  אם  סכומי  הסיוע  יושקעו  בתבונה  ,  הם  יניבו  תוצאות  משמעותיות  .  
את  הרשימה  המלאה  של  אתרים  שהוכרו  כנכס  עולמי  אפשר  למצוא  באתר  האינטרנט  של  אונסק"ו  :  http://www.unesco.org/whc/heritage.htm  קורדובה  
