עדכון  אחרון  -  03:53  06/03/01  דילמה  בש"ס  :  האם  לכפות  תיק  הדתות  על  אוחנה  מאת  שחר  אילן  אוחנה  .  
מטובי  המנהלים  בש"ס  מנכ"ל  ש"ס  ,  אשר  אוחנה  ,  מסרב  להתמנות  לשר  הדתות  .  
הסירוב  ,  שעד  השבוע  נחשב  לטקטי  ,  מתגלה  כנחוש  .  
מקורבי  אוחנה  אומרים  שרק  אם  הרב  יוסף  יכפה  עליו  מפורשות  את  המינוי  ,  הוא  יאלץ  לקבלו  .  
בש"ס  היתה  אתמול  התלבטות  קשה  בשאלה  האם  לכפות  על  אוחנה  את  התפקיד  .  
אוחנה  נחשב  לאחד  מטובי  המנהלים  של  ש"ס  ,  ומזוהה  עם  סדרי  מנהל  תקין  .  
כשהיה  מנכ"ל  משרד  הדתות  היה  שותף  להפעלת  מערכת  הביקורות  שחשפה  את  פרשת  הישיבות  הפיקטיוויות  .  
בימים  האחרונים  אמר  למקורביו  שאינו  מעוניין  בתפקיד  שר  הדתות  .  
בין  הסיבות  שמנה  :  *  משימת  שיקום  המשרד  תוך  שנתיים  בלתי  אפשרית  ,  וגם  אם  יצליח  ,  מישהו  אחר  יקצור  את  הפירות  .  
*  כל  שרי  הדתות  נכשלו  בתפקידם  .  
חלקם  סיימו  את  הקרייה  הפוליטית  שלהם  .  
*  סירובו  לעבור  על  כללי  המנהל  התקין  יביא  לעימותים  תכופים  בינו  לבין  רבנים  וראשי  ישיבות  .  
מועצת  חכמי  התורה  של  ש"ס  תתכנס  היום  בצהריים  כדי  לאשר  את  ההסכם  הקואליציוני  ולמנות  את  השרים  וסגני  השרים  של  התנועה  .  
המועמד  לתפקיד  שר  הדתות  ,  אם  לא  ימונה  אוחנה  ,  הוא  ח"כ  נסים  דהאן  .  
לדהאן  כיהן  כמנהל  האגף  לארגונים  ומוסדות  של  משרד  הדתות  ,  בשנים  בהן  זכה  המשרד  לדו"ח  הביקורת  הקשה  בתולדותיו  .  
ח"כ  אלי  סויסה  ,  איש  מחנה  דרעי  ,  יוכל  לבחור  בין  תיק  הבריאות  לתפקיד  השר  לענייני  ירושלים  .  
בהנחה  שיבחר  בבריאות  ,  מיועד  תיק  ירושלים  לדהאן  .  
אם  ימונה  דהאן  לשר  הדתות  ,  יקבל  כנראה  ח"כ  יצחק  ועקנין  את  תפקיד  השר  לענייני  ירושלים  .  
יו"ר  ש"ס  ,  אלי  ישי  ,  ימונה  לשר  הפנים  וסגן  ראש  הממשלה  .  
ח"כ  שלמה  בניזרי  ימונה  לשר  העבודה  והרווחה  .  
סויסה  מעוניין  במשרד  העבודה  והרווחה  ,  אבל  במחנה  ישי  מבהירים  שלא  יקבל  אותו  .  
סויסה  יידרש  להתחייב  בפני  מועצת  החכמים  של  ש"ס  שיקבל  את  מנהיגותו  ומרותו  של  ישי  .  
לש"ס  יהיו  שלושה  סגני  שרים  .  
משולם  נהרי  ,  ימונה  לסגן  שר  החינוך  והממונה  על  רשת  מעיין  החינוך  התורני  .  
עוד  מועמד  בטוח  לסגן  שר  הוא  יצחק  ועקנין  .  
סיכויים  טובים  גם  ליו"ר  ועדת  העבודה  והרווחה  ,  ח"כ  דוד  טל  .  
