עדכון  אחרון  -  01:04  02/03/01  הליכוד  מבקש  להביא  התקציב  להצבעה  בקריאה  ראשונה  ביום  ב'  מאת  צבי  זרחיה  הליכוד  מבקש  להעלות  ביום  ב'  הקרוב  את  הצעת  תקציב  המדינה  prefix=ל  -  2001  להצבעה  בקריאה  ראשונה  במליאת  הכנסת  .  
לדברי  יו"ר  סיעת  הליכוד  ,  ח"כ  ראובן  ריבלין  ,  אם  ברגע  האחרון  יתברר  שאין  רוב  בעד  התקציב  ,  הליכוד  יבקש  לדחות  את  ההצבעה  עד  לאחר  הקמתה  של  הממשלה  החדשה  ;  ריבלין  פנה  אמש  אל  מזכיר  הכנסת  ,  אריה  האן  ,  והודיע  לו  כי  הבקשה  להצבת  התקציב  על  סדר  יומה  של  המליאה  היא  על  דעתו  של  ראש  הממשלה  הנבחר  ,  אריאל  שרון  .  
ריבלין  גם  פנה  אל  ראשי  מפלגת  העבודה  בבקשה  לתמיכת  הח  "  כים  של  המפלגה  בתקציב  .  
שר  האוצר  היוצא  ,  אברהם  שוחט  ,  הודיע  לו  כי  עמדת  המפלגה  בעניין  תוכרע  בימים  הקרובים  ,  מאחר  שהמפלגה  עסוקה  עד  היום  בצהריים  בבחירת  מועמדיה  לכהונה  בממשלה  .  
ריבלין  מצפה  לתמיכתם  של  הח  "  כים  ממפלגת  העבודה  ,  מאחר  שמדובר  בהצעת  חוק  התקציב  שהוגשה  לכנסת  לפני  5  חודשים  על  ידי  שוחט  .  
בימים  הקרובים  ינסו  ראשי  הליכוד  לגייס  את  תמיכתם  בתקציב  של  הח  "  כים  מש"ס  ,  ישראל  בעלייה  ,  המפד"ל  ,  יהדות  התורה  והאיחוד  הלאומי  .  
ההצבעה  על  התקציב  צפויה  להיערך  לאחר  ההצבעה  על  חוק  טל  ,  המאריך  את  תוקפו  של  ההסדר  לדחיית  השירות  בצה"ל  של  תלמידי  הישיבות  ,  ולפיכך  ,  בליכוד  מצפים  לתמיכתם  של  הח  "  כים  מהסיעות  הדתיות  והחרדיות  .  
לדברי  ריבלין  ,  ישנה  חשיבות  רבה  לאשר  את  התקציב  בקריאה  ראשונה  כבר  בתחילת  השבוע  הבא  ,  לפני  הקמתה  של  הממשלה  החדשה  ,  על  מנת  שוועדת  הכספים  תוכל  להספיק  ולדון  בו  ובחוק  ההסדרים  עד  לסוף  מארס  2001  -  המועד  המועדף  על  הליכוד  להעברת  התקציב  בקריאה  שנייה  ושלישית  בכנסת  .  
במידה  שלא  יהיה  ניתן  לאשר  התקציב  עד  לסוף  החודש  ,  יפעל  הליכוד  לשינוי  החוק  ,  כדי  לאפשר  את  אישור  התקציב  עד  לסוף  מאי  או  יוני  2001  .  
בליכוד  מציינים  כי  עד  להצבעה  בקריאה  השנייה  והשלישית  בתקציב  ניתן  יהיה  להכניס  בו  שינויים  ,  בהתאם  לדרישותיהן  של  מפלגות  הקואליציה  .  
ההערכה  היא  שהיקף  השינויים  יגיע  לכמיליארד  שקל  ,  אך  בכל  מקרה  לא  תהיה  פריצה  של  מסגרת  התקציב  .  
בנוסף  ,  לקראת  ההצבעה  בקריאה  שנייה  ושלישית  על  חוק  ההסדרים  עשויה  הממשלה  החדשה  לבקש  מהכנסת  לבטל  חלק  מהחוקים  הפרטיים  שהתקבלו  בחודשים  האחרונים  ,  שלהם  עלות  תקציבית  אדירה  .  
