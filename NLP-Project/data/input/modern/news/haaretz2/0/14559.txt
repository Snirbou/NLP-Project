עדכון  אחרון  -  22:35  01/03/01  מאבק  באקסטזי  המשטרה  ערכה  באחרונה  פשיטות  תכופות  על  מועדונים  ברחבי  הארץ  ,  שבהם  ,  על  פי  מידע  מודיעיני  ,  יש  צריכה  של  הסם  אקסטזי  .  
המשטרה  דירבנה  את  פעילותה  לאחר  שבחודשים  האחרונים  קטל  הסם  לפחות  ארבעה  צעירים  בתל  אביב  .  
ככל  שעוררו  תגובות  נזעמות  של  בעלי  המועדונים  ,  פעולות  המשטרה  ראויות  .  
הנזק  ,  בעיקר  לצעירים  ,  מצדיק  את  תשומת  הלב  המיוחדת  של  רשויות  אכיפת  החוק  .  
מאבק  בצריכת  סמים  נתקל  ברחבי  העולם  בקשיים  .  
הרשויות  בארה"ב  הביעו  באחרונה  חשש  ,  שסכנת  כישלון  מרחפת  שם  על  מלחמה  מקיפה  מאוד  בצריכת  סמים  ,  הנעזרת  בתקציבי  ענק  ובכוח  אדם  רב  .  
גם  בישראל  נשמעת  הטענה  ,  שהמאבק  בצריכת  סמים  מסובך  ;  ההבטחה  לחוויה  נפשית  יוצאת  דופן  מקשה  מאוד  על  המאבק  .  
הסניגורים  של  צריכת  האקסטזי  מביאים  כראיה  את  המספר  הקטן  יחסית  של  קורבנות  הסם  .  
בעלי  מועדונים  שהמשטרה  פשטה  עליהם  קובלים  מצדם  ,  כי  אינם  יכולים  למנוע  את  הסחר  באקסטזי  באולמות  הבילוי  ובסביבתם  .  
הם  מאשימים  את  המשטרה  ,  שהיא  מאיימת  כי  אם  לא  יסייעו  לה  ,  ייתנו  את  הדין  גם  על  עבירות  שוליות  שהמשטרה  נוהגת  להתעלם  מהן  .  
טענות  אלה  אינן  שקולות  כנגד  הצורך  למנוע  ככל  האפשר  את  השימוש  בסם  מסוכן  .  
החומר  ,  שראשיתו  בתחילת  המאה  כתרופה  פסיכיאטרית  ,  נמצא  גם  היום  בשימוש  במרפאות  לטיפול  נפשי  .  
אך  הללו  נתונות  לפיקוח  .  
צריכה  בלתי  מבוקרת  של  אקסטזי  ,  המיוצר  בלי  פיקוח  ,  חושפת  אליו  צעירים  ,  שרבים  מהם  אינם  מסוגלים  להתמודד  עם  השפעותיו  .  
אין  מקום  לגישה  הליברלית  כביכול  ,  המדברת  על  חופש  הבחירה  ועל  התובנות  שהכדור  מחולל  .  
ההתייחסות  לסם  בארץ  מוכרחה  להביא  בחשבון  את  התוצאות  אצל  צרכנים  שלהם  הוא  עלול  לגרום  נזק  חמור  .  
על  פי  הנחה  זאת  ,  נכון  נוהגת  המשטרה  בהפעלת  יד  מחמירה  ,  אפילו  יהיו  התוצאות  חלקיות  .  
חלק  חשוב  ,  מוגבל  אף  הוא  ביעילותו  ,  הוא  מערכת  הסברה  אינטנסיווית  .  
מניעת  הפצה  של  הסם  ,  זו  משימה  שגם  בתי  הספר  חייבים  ליטול  על  עצמם  בנחישות  .  
אין  להשלים  עם  מצב  ,  שבו  ,  על  פי  עדויות  רבות  ,  בתי  הספר  נהפכים  לזירת  סחר  בסמים  .  
הנהלות  בתי  הספר  אינן  זכאיות  לרחוץ  בניקיון  כפיהן  כפי  שמנסים  לעשות  בעלי  המועדונים  ועליהן  לנקוט  אמצעים  קשים  .  
הורים  אינם  שולחים  את  ילדיהם  למועדונים  ;  הם  משגרים  אותם  לבתי  ספר  מתוך  אמון  ביכולתם  לבלום  עבריינות  בין  כותליהם  .  
אקסטזי  נהפך  בשנים  האחרונות  לפיתוי  נפוץ  .  
לעומת  כל  טענות  הנגד  ניצב  בעדיפות  ראשונה  הנימוק  שהביא  השבוע  מפקד  מרחב  הירקון  בתל  אביב  .  
"  אני  לא  רוצה  "  ,  אמר  תנ"צ  אורי  בר  -  לב  ,  "  למצוא  גופה  במגרש  חנייה  ולגלות  שזה  צעיר  שמת  לאחר  שנטל  כדור  אקסטזי  במועדון  "  .  
