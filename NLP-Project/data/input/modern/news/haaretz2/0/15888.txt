עדכון  אחרון  -  01:12  07/03/01  בית  המשפט  בסופיה  יחליט  היום  אם  בלקן  אייר  תמשיך  לפעול  -  או  תפורק  מאת  זוהר  בלומנקרנץ  בית  המשפט  בסופיה  ייתן  היום  את  החלטתו  לגבי  המשך  פעילותה  או  פירוקה  של  חברת  התעופה  בלקן  אייר  .  
אתמול  התקיים  דיון  משפטי  ארוך  בבולגריה  ,  בו  הציגו  נציגי  הצדדים  את  טיעוניהם  .  
לבקשת  הפירוק  שהוגשה  כנגד  בלקן  אייר  הצטרפו  נושים  נוספים  :  הנהלת  שדה  התעופה  בסופיה  ,  הארגון  הבינלאומי  של  חברות  התעופה  הסדירות  (  ויאט"א  )  וחברת  הביטוח  הבולגרית  בולסטראט  .  
החברה  טוענת  כי  בלקן  אייר  חייבת  לה  11  מיליון  דולר  .  
נציג  קבוצת  זאבי  אחזקות  ,  עו"ד  דימטרי  דינאלוב  ,  הציג  תוכנית  הבראה  להמשך  הפעלתה  של  בלקן  אייר  ,  באמצעות  מינוי  מפרק  זמני  .  
המטרה  הינה  להרוויח  כסף  שישמש  לכיסוי  חובות  .  
הפעלת  תוכנית  ההבראה  תלויה  בשיתוף  פעולה  של  ממשלת  בולגריה  ,  המחזיקה  %  25  מהבעלות  על  החברה  .  
שאר  המניות  (  %  75  )  מוחזקות  בידי  זאבי  אחזקות  .  
"  על  מנת  שתוכנית  ההבראה  תצא  לפועל  ,  צריכה  ממשלת  בולגריה  להקפיא  את  כל  חובות  החברה  ,  עד  שתגיע  בלקן  אייר  לרווחיות  תפעולית  .  
כמו  כן  צריכה  ממשלת  בולגריה  להזרים  לחברת  התעופה  15  מיליון  דולר  ,  שהם  חלק  מהפער  בין  המצגים  שהוצגו  לזאבי  אחזקות  בעת  ניהול  המו"מ  לרכישת  החברה  לבין  מצב  החברה  בפועל  ,  ולהחזיר  את  אגרות  התעופה  שהועלו  במאות  אחוזים  ,  כחודש  לאחר  הפרטת  החברה  ,  לרמה  בה  היו  לפני  כן  "  ,  נאמר  בתוכנית  ההבראה  .  
כחלק  מתוכנית  ההבראה  ,  תעמוד  החברה  בהתחיבותה  להשקיע  100  מיליון  דולר  בחמש  השנים  הראשונות  .  
