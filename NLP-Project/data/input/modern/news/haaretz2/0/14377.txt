עדכון  אחרון  -  04:19  01/03/01  מאבטח  בחוצה  ישראל  נורה  מול  קלקיליה  מאת  עמוס  הראל  מאבטח  בכביש  חוצה  ישראל  נפצע  אתמול  פצעים  קלים  עד  בינוניים  ,  בפיגוע  ירי  בין  הקיבוצים  אייל  לניר  אליהו  ,  מול  קלקיליה  .  
שני  היורים  הצליחו  לחמוק  בחזרה  לשטח  הרשות  הפלשתינית  .  
בפיגוע  אחר  ירו  פלשתינאים  בטעות  בילדה  פלשתינאית  ,  שנפצעה  קל  ,  ליד  פסגת  זאב  .  
הפיגוע  הראשון  אירע  אתמול  סמוך  לשעה  9  בבוקר  .  
שני  פלשתינאים  חמושים  חצו  ברגל  את  הקו  הירוק  מערבה  ,  אל  תוואי  כביש  חוצה  ישראל  הסמוך  .  
הם  פתחו  באש  לעבר  רכב  אבטחה  ,  שליווה  פועלים  שעסקו  בסלילת  הכביש  .  
בסך  הכל  נורו  prefix=כ  -  30  קליעים  .  
המאבטח  שהיה  במכונית  נפצע  משני  קליעים  ,  בידו  וברגלו  .  
הוא  פונה  לבית  החולים  מאיר  בכפר  סבא  .  
שני  היורים  עברו  בדרכם  למקום  הפיגוע  ובחזרה  ליד  עמדה  של  כוחות  הביטחון  הלאומי  הפלשתיני  .  
השוטרים  בעמדה  לא  התערבו  ולא  מנעו  את  הפיגוע  .  
מאוחר  יותר  נפגשו  מפקדי  החטיבות  המרחביות  ,  של  צה"ל  ושל  כוחות  הביטחון  הפלשתיניים  ,  לתחקיר  משותף  של  התקרית  .  
בתגובה  לפיגוע  הטיל  מפקד  חטיבת  קלקיליה  (  אפרים  )  ,  אלוף  -  משנה  איתן  אברהם  ,  כתר  על  העיר  .  
גזרת  קלקיליה  נחשבת  לשקטה  ביותר  בגדה  המערבית  .  
בניגוד  לגזרות  אחרות  ,  עדיין  מתקיימת  בה  רמה  מסוימת  של  תיאום  ביטחוני  בין  הצדדים  ,  ומספר  תקריות  הירי  קטן  יחסית  .  
סמוך  לשעה  7:30  בערב  ירו  פלשתינאים  לעבר  מכונית  נושאת  לוחיות  זיהוי  צהובות  ,  בכביש  פסגת  זאב  -  הגבעה  הצרפתית  בצפון  ירושלים  .  
נוסעי  המכונית  היו  פלשתינאים  ,  שכנראה  לא  זוהו  ככאלה  בידי  היורים  .  
ילדה  שנסעה  במכונית  נפצעה  קל  מרסיס  .  
היא  פונתה  לבית  החולים  הדסה  עין  כרם  .  
זהו  הפיגוע  השני  באותו  אזור  בתוך  שבוע  .  
לפני  שבוע  נפצע  פצעים  בינוניים  תושב  מעלה  אדומים  ,  מיריות  ממכונית  פלשתינית  סמוך  לצומת  הגבעה  הצרפתית  .  
תקריות  ירי  נוספות  אירעו  אתמול  סמוך  לטול  כרם  בקרבת  הקו  הירוק  ובגבול  ישראל  -  מצרים  מול  רפיח  ,  שם  גם  נזרקו  כמה  רימוני  יד  לעבר  חיילי  צה"ל  .  
בכל  התקריות  האלה  לא  היו  נפגעים  .  
בתגובה  צה"ל  הרס  עמדה  של  המשטרה  הפלשתינית  במקום  .  
בימים  האחרונים  מורגשת  ירידה  משמעותית  במספר  תקריות  הירי  בשטחים  ,  אולם  זו  אינה  מתבטאת  במספרי  הנפגעים  .  
בכל  יום  השבוע  נפצעו  ישראלים  מירי  בגדה  או  ברצועת  עזה  .  
בחברון  עצרו  אתמול  שוטרי  משמר  הגבול  ,  בפעולה  יזומה  ,  פעיל  מרכזי  בחמאס  .  
האיש  ,  חילמי  זארי  ,  חשוד  במעורבות  בפיגוע  הירי  שבו  נהרגו  שני  מתנחלים  ליד  קרית  ארבע  בחודש  דצמבר  .  
הוא  עובד  כמורה  בבית  ספר  בעיר  ונעצר  כשעבר  דרך  שטח  H2  ,  שבשליטת  ישראל  .  
