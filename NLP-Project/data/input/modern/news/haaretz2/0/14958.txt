עדכון  אחרון  -  01:53  04/03/01  ממשיך  לפרוש  בשיא  מאת  רמי  היפש  אורי  אפק  היה  בכל  צומת  חשוב  בו  עבר  הספורט  הישראלי  .  
הוא  היה  במינכן  '  ,  72  הוא  גם  חגג  מדליות  ראשונות  בברצלונה  .  
אחרי  ההצלחה  הגדולה  בסידני  ,  לדבריו  ,  הוא  החליט  כי  הגיע  הזמן  לומר  שלום  .  
ובכל  זאת  ,  אתונה  לא  נראית  כל  כך  רחוקה  אורי  אפק  .  
לא  חושש  שהיומן  שלו  יוותר  ריק  תצלום  :  אוריאל  סיני  אורי  אפק  הפך  כבר  מזמן  לאחד  המוסדות  הלא  רשמיים  של  הספורט  הישראלי  .  
נראה  כי  לא  נמצא  שנה  בהיסטוריה  של  מדינת  ישראל  ,  בה  לא  מילא  אפק  תפקיד  כלשהו  בספורט  המקומי  -  בין  אם  מדובר  במשרת  אימון  ,  ניהול  ,  מנכ"ל  הוועד  האולימפי  או  בתפקידו  הנוכחי  והאחרון  כיושב  ראש  מינהלת  היחידה  לספורט  הישגי  במכון  וינגייט  .  
אפק  תמיד  היה  שם  .  
תפקידו  במנהלת  יהיה  האחרון  ,  כי  אפק  החליט  שהגיע  הזמן  לצאת  בגיל  68  לגמלאות  :  "  המוטו  שלי  הוא  תמיד  לעזוב  תפקיד  אחרי  שהגעת  לשיא  בו  ,  זה  מה  שעשיתי  כל  חיי  .  
עשיתי  תפקידים  וכאשר  ראיתי  שזכיתי  להישגים  עזבתי  .  
כך  כשהייתי  מאמן  נבחרת  הנשים  בכדורעף  ,  מנכ"ל  הוועד  האולימפי  והשף  דה  מיסיון  (  ראש  המשלחת  )  בשלוש  אולימפיאדות  לוס  אנג'לס  ,  סיאול  וברצלונה  .  
אחרי  שהגיעו  המדליות  prefix=ב  -  '  92  החלטתי  לפרוש  ,  וכך  אעשה  כעת  "  .  
אפק  נולד  בבלפוריה  ,  התחנך  בנתניה  והיה  שוער  מכבי  נתניה  .  
כשלמד  במכללת  וינגייט  ,  שהיתה  אז  בתל  אביב  ,  הצליח  מיכה  שמבן  למשוך  אותו  לכדורעף  והוא  הפך  למאמן  .  
בין  השאר  אימן  אפק  את  עין  שמר  ,  הפועל  העוגן  ,  הפועל  כפר  סבא  ונבחרת  הנשים  הישראלית  בה  הכיר  את  אשתו  שהיתה  הקפטנית  (  "  הדברים  הפכו  לרציניים  אחרי  שאימנתי  את  הנבחרת  "  ,  הוא  חושף  )  .  אפק  ,  בעל  תואר  בחינוך  ,  באירגון  ומינהל  בספורט  ,  היה  משך  שנים  עובד  משרד  החינוך  ודרכו  הגיע  לתפקידים  בספורט  :  "  זה  נכון  שהספורט  היה  פוליטי  בארץ  בשנות  החמישים  והשישים  ותופעת  הפיפטי  פיפטי  בין  מכבי  להפועל  היתה  בולטת  אז  .  
אני  הגעתי  לתפקידים  בספורט  דרך  משרד  החינוך  ,  הייתי  תמיד  על  משבצת  הפקיד  הבכיר  .  
מצד  אחד  זה  היה  טוב  כי  מילאתי  תפקידים  מקצועיים  ולא  היתה  לי  בעיה  לעזור  להפועל  ,  להיות  חלק  מהוועדה  המארגנת  של  המכביה  או  להעלות  את  אליצור  ליגה  בכדורעף  .  
מצד  שני  ,  ברור  כי  רק  בגלל  שלא  הייתי  מעורב  פוליטית  באחד  המרכזים  נמנעו  ממני  תפקידים  שהייתי  יכול  למלא  "  .  
*  כמו  יו"ר  הוועד  האולימפי  ?  
"  אין  לי  ספק  שכבר  הייתי  יכול  להיות  יו"ר  הוועד  האולימפי  אם  לא  הייתי  על  תקן  פקיד  .  
אבל  גם  אלה  שהיו  יושבי  ראש  הוועד  עשו  עבודה  טובה  ,  סייעו  לספורט  ,  וצריכים  לפרגן  להם  "  .  
*  לא  הגיע  הזמן  שבמקום  עסקנים  ינהלו  את  הספורט  ספורטאי  עבר  ?  
"  כדאי  ,  אבל  הם  לא  מוכנים  לעסוק  בעניין  .  
בארץ  מתייחסים  לעסקנות  כדבר  שלילי  ,  אבל  עסקנות  באה  מלשון  עוסקים  בענף  ,  אנשים  שמוכנים  להשקיע  מהזמן  שלהם  כדי  לקדם  את  הרעיון  .  
זה  היה  מבורך  אם  הספורטאים  היו  עוזרים  לספורט  ,  תורמים  באיגודים  השונים  ,  הופכים  למאמנים  ולמנהלים  ,  אבל  זה  לא  קורה  .  
הספורטאים  היום  אינטליגנטים  ,  הם  רואים  שהמאמנים  שלהם  לא  מרוויחים  כסף  כי  חוץ  מכדורגל  וכדורסל  אין  הכרה  במאמנים  בענפי  ספורט  אחרים  ,  כמו  אתלטיקה  ,  שחייה  והתעמלות  .  
הם  גם  לא  מתעמקים  והופכים  לעסקנים  וחבל  ,  כי  היה  להם  מה  לתרום  "  .  
*  אלמלא  העלייה  הרוסית  לא  היו  לנו  גם  מספיק  מאמנים  טובים  בארץ  .  
"  אין  ספק  שהעלייה  תרמה  המון  בתחום  האימון  ותחומי  ספורט  נוספים  ,  כמו  רפואת  ספורט  ופיסיולוגיה  ,  דברים  שמפותחים  שם  ויש  אלפים  שעוסקים  בזה  .  
העלייה  עזרה  גם  במאמנים  וגם  בספורטאים  ,  שחלק  גדול  מהם  עשה  את  ההתקדמות  הגדולה  שלהם  פה  ,  כמו  אלכס  אברבוך  ,  קונסטנטין  מאטוסביץ'  ומיכאל  קלגנוב  "  .  
אפק  לא  מתבייש  לקרוא  לעצמו  איש  ספורט  ונדמה  כי  יש  לו  מידע  על  כל  אולימפיאדה  .  
הוא  בעצמו  מתגאה  :  "  הכרתי  במהלך  שנותיי  את  כל  240  הספורטאים  שייצגו  את  ישראל  באולימפיאדות  השונות  מאז  הלסינקי  1956  "  .  
*  היית  בהלסינקי  ?  
"  לא  ,  האולימפיאדה  הראשונה  אותה  ראיתי  היתה  רומא  1960  אליה  נסעתי  באופן  פרטי  .  
אחר  כך  הייתי  שותף  לאולימפיאדות  בתפקידים  קטנים  או  גדולים  יותר  .  
את  הספורטאים  בהלסינקי  ,  למשל  ,  הכרתי  במהלך  הפעילות  הספורטיווית  שלי  .  
אני  זוכר  את  כל  האולימפיאדות  ,  את  כל  מה  שהיה  שם  ,  כולל  לצערי  האסון  במינכן  "  .  
*  היית  בכפר  האולימפי  ?  
"  גרתי  ליד  הכפר  האולימפי  .  
עד  היום  אני  זוכר  את  כל  מה  שקרה  באותו  יום  חמישי  בספטמבר  1972  .  
רק  בשתיים  עשרה  וחצי  בלילה  נפרדנו  מהם  לשלום  ובשלוש  בבוקר  התעוררתי  מצלצול  טלפון  ,  שהודיע  לי  כי  קורה  משהו  בכפר  .  
כשנערך  טקס  האזכרה  באיצטדיון  האולימפי  הלכתי  לשם  עם  אנקה  שפיצר  ,  כי  הייתי  היחיד  שהכיר  אותה  אישית  היות  שבתה  ובני  נולדו  באותו  יום  .  
עד  עכשיו  אני  בקשר  אתה  ועם  המשפחות  ,  זו  היתה  שעה  קשה  "  .  
*  הייתם  שלמים  עם  ההחלטה  להמשיך  את  האולימפיאדה  כרגיל  ?  
"  מבחינתם  ההצגה  חייבת  להימשך  .  
גם  אל  תשכח  שעמדו  שאלות  כמו  אם  צריך  להיכנע  לטרור  ולא  להמשיך  את  החיים  כרגיל  .  
המשלחת  לא  היתה  יכולה  להמשיך  שם  ,  כי  מבחינה  רגשית  זה  היה  בלתי  אפשרי  וגם  בגלל  שירדה  הוראה  מגבוה  ,  מראש  הממשלה  גולדה  מאיר  ,  לחזור  ארצה  .  
זאת  היתה  תחושה  קשה  לראות  את  גמר  prefix=ה  -  100  מטר  עם  שבע  מתחרות  והשביל  שבו  היתה  אמורה  לרוץ  אסתר  רוט  מיותם  "  .  
רגע  השיא  בברצלונה  אפק  היה  הראשון  שמונה  לתפקיד  מנכ"ל  הוועד  האולימפי  לאחר  שהוחלט  בתחילת  שנות  השמונים  להקים  את  המוסד  .  
הוא  כיהן  בתפקיד  prefix=מ  -  1982  עד  1994  והיה  בשלוש  אולימפיאדות  :  לוס  אנג'לס  ,  1984  סיאול  1988  וברצלונה  ,  1992  ממנה  חזרה  המשלחת  הישראלית  עם  שתי  מדליות  .  
בסיאול  היא  היתה  קרובה  להשיג  מדליה  ,  בעיקר  על  ידי  השייטים  אלדד  אמיר  ויואל  סלע  .  
עד  היום  השניים  מאמינים  כי  לא  זכו  במדליה  בגלל  שיום  הכיפורים  חל  במהלך  האולימפיאדה  .  
אפק  לא  חושב  שזו  היתה  הסיבה  היחידה  :  "  כמו  בסידני  ,  שאמרו  לשייטות  לשמור  על  הצוותים  האחרים  ,  כך  בסיאול  אמרו  להם  לשמור  על  צוות  מסוים  והם  לא  הצליחו  .  
אין  ספק  שהעובדה  שיום  הכיפורים  נפל  על  אחד  השיוטים  פגעה  בהם  ,  כי  סלע  ואמיר  היו  אלופי  העולם  ומועמדים  ברורים  למדליה  .  
אבל  אין  מה  לעשות  ,  מרגע  שקיבלנו  את  התוכנית  ידענו  שיהיו  תחרויות  שיפלו  על  יום  הכיפורים  ונצטרך  להיערך  לכך  .  
זו  הסיבה  שהסייפת  לידיה  חטואל  לא  נשלחה  לסיאול  ,  כי  התחרות  שלה  נערכה  ביום  הזה  .  
אין  מה  לעשות  ,  מדובר  ביום  קדוש  "  .  
*  למרות  זאת  ,  האחים  רן  ודן  טורטן  ירדו  לים  ביום  הכיפורים  .  
"  יום  לפני  זה  נסעתי  במיוחד  לפוסאן  ,  שם  היו  התחרויות  ,  ואמרתי  לשייטים  לא  לרדת  לים  .  
חששתי  יותר  מאמיר  וסלע  כי  הם  קיבוצניקים  ,  לא  חשבתי  שהטורטנים  יירדו  למים  .  
לא  היה  לי  קל  כאשר  ראיתי  את  זה  ,  אבל  זה  עבר  מזמן  .  
סיאול  עברה  ,  הגיעה  ברצלונה  והגיעה  המדליה  "  .  
*  האמנת  שיהיו  שתי  מדליות  באולימפיאדה  הזאת  ?  
"  לא  ממש  ,  למרות  שידענו  כי  אם  תהיה  מדליה  היא  יכולה  להגיע  מהג'ודו  .  
בכל  מקרה  ,  ההרגשה  שלי  ביום  התחרויות  של  יעל  ארד  היתה  עילאית  .  
כל  המשלחת  היתה  שם  ומקרב  לקרב  גברה  האמונה  שהמדליה  אפשרית  .  
זה  היה  לא  קל  ,  בחצי  הגמר  לא  היה  ברור  מי  המנצחת  בקרב  .  
ואז  הגיע  הגמר  ,  המדליה  היתה  מובטחת  ולא  האמנתי  שזה  אפשרי  .  
עזריקם  מילצ'ן  ,  נציג  מכבי  ואיש  שעבר  הרבה  בספורט  ,  היה  שם  עם  דמעות  בעינים  .  
ההתרגשות  היתה  עצומה  ,  במיוחד  לאחר  שאורן  סמדג'ה  הביא  מדליה  נוספת  "  .  
*  שאף  אחד  לא  ציפה  לה  .  
"  חוץ  ממשה  פונטי  ,  המאמן  שלו  ,  אף  אחד  לא  חשב  על  זה  שסמדג'ה  יביא  מדליה  ,  אבל  היה  לו  יום  מצוין  .  
"  אני  הרגשתי  שאחרי  הצלחה  כמו  ברצלונה  אפשר  לעזוב  את  תפקיד  מנכ"ל  הוועד  האולימפי  .  
ברגע  שאתה  מגיע  לשיא  אתה  צריך  לפרוש  ולשאוף  למטרות  אחרות  .  
ביצעתי  חפיפה  ארוכה  עם  אפרים  זינגר  ועזבתי  .  
אחר  כך  ביקשו  ממני  לעמוד  בראש  מינהלת  הספורט  ההישגי  .  
בגלל  שרציתי  לעזור  לגילי  לוסטיג  ,  שכמו  כל  העוסקים  בספורט  היה  תלמיד  שלי  ואני  חושב  שהוא  אדם  מתאים  ליחידה  לספורט  הישגי  ,  מילאתי  את  התפקיד  .  
עכשיו  ,  אחרי  ההצלחה  בסידני  ,  אני  עוזב  "  .  
*  אלמלא  המדליה  של  מיכאל  קלגנוב  לא  בטוח  שהאולימפיאדה  היתה  מוכתרת  כהצלחה  .  
לא  שלחו  לשם  יותר  מדי  ספורטאים  ?  
"  המטרה  לפני  סידני  היתה  להוציא  משלחת  איכותית  אבל  גם  את  המשלחת  הגדולה  ביותר  שנשלחה  לתחרויות  ,  ויכול  להיות  שהיתה  כאן  טעות  .  
מה  שבטוח  ,  גילי  יכין  משלחת  שונה  לאתונה  .  
אמרתי  לו  כבר  כי  אתונה  הולכת  להיות  שעתו  היפה  ביותר  .  
בגלל  זה  נבנה  סגל  הזהב  עם  קריטריונים  יותר  נוקשים  ואם  ייצאו  לשם  שליחים  הם  יעשו  רק  את  השליחים  ולא  דברים  אחרים  .  
המטרה  תהיה  להביא  הישגים  איכותיים  והזמן  להכין  את  המשלחת  קצר  "  .  
*  ואתה  לא  רוצה  להיות  יותר  מעורב  בעניין  הזה  ?  
"  אני  אייעץ  למי  שאעביר  לו  חפיפה  ,  למרות  שעדיין  לא  ידוע  מי  זה  יהיה  .  
אני  חושב  שבגיל  69  אפשר  להפסיק  .  
זה  לא  אומר  שאפסיק  לגמרי  את  כל  הפעילויות  שלי  .  
אמשיך  לשחות  שעה  כל  יום  בים  ,  כמו  שאני  עושה  תמיד  ,  ואמשיך  להיות  מעורב  בעמותות  שונות  ,  כמו  העמותה  לקידום  הדו  -  קיום  והספורט  בין  יהודים  וערבים  באוניברסיטת  תל  אביב  ,  בה  אני  חבר  כבוד  ,  ובהתאחדות  הנכים  .  
יש  גם  שלושה  ספרים  שעומדים  על  השולחן  ואותם  אני  רוצה  להוסיף  על  14  הספרים  שכבר  כתבתי  .  
היומן  שלי  לא  מתרוקן  בגלל  הפרישה  "  .  
