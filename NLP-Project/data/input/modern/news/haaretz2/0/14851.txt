עדכון  אחרון  -  22:39  03/03/01  יומן  שר  החקלאים  שלום  שמחון  ,  נכון  לכתיבת  שורות  אלה  ,  הוא  המועמד  המוביל  לתפקיד  שר  החקלאות  בממשלתו  של  אריאל  שרון  .  
שמחון  הוא  חקלאי  בעצמו  ,  ומוביל  את  חוק  עיגון  זכויות  החקלאים  -  ולכן  מינויו  מעורר  התנגדות  .  
הטענה  היא  לניגוד  עניינים  ,  אבל  למעשה  ניגוד  שכזה  לא  קיים  .  
מאז  ומתמיד  שר  החקלאות  היה  למעשה  שר  החקלאים  .  
בדרך  כלל  מדובר  באיש  מהמגזר  החקלאי  -  למשל  איש  מרצ  חיים  אורון  ,  ששימש  בתפקיד  בתחילת  כהונתה  של  ממשלת  ברק  .  
לפיכך  ,  אף  אחד  לא  חושד  בשר  החקלאות  באובייקטיוויות  .  
תופעה  זו  קיימת  גם  במשרדים  אחרים  .  
אפשר  לציין  את  שר  התעשיינים  ,  שרת  הירוקים  וכדומה  .  
כל  שר  רואה  את  עצמו  כממונה  על  טיפוח  התחום  שהוא  קיבל  על  עצמו  .  
מסיבה  זו  ,  כל  עוד  חקלאים  ימשיכו  לכהן  כשרי  החקלאות  ,  הרי  שלמרות  הבעייתיות  מדובר  בחצי  צרה  ,  בשל  ההשפעה  המוגבלת  של  שר  זה  על  תחום  המקרקעין  .  
הבעיה  האמיתית  היא  עם  משרדים  אחרים  שאינם  נתפשים  כסקטוריאליים  .  
המבחן  של  שרון  יהיה  במינוי  שרים  שיוכלו  לנהל  בצורה  הוגנת  וממלכתית  ,  בלי  העדפת  מקורבים  ,  את  המשרדים  הרגישים  יותר  בכל  הנוגע  לענף  הנדל"ן  -  משרד  התשתיות  האחראי  על  מינהל  מקרקעי  ישראל  ומשרד  הפנים  האחראי  על  מינהל  התכנון  .  
זיו  מאור  
