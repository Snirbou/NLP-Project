עדכון  אחרון  -  23:45  07/03/01  גירושו  של  משיח  מאת  עמירה  שגב  ראסל  הוקי  -  זמר  ,  גיטריסט  ,  מסז'יסט  ,  הילר  ,  מיסטיקן  ומניפולטור  אכזרי  וכריזמטי  ,  אזרח  ארצות  הברית  שראה  בעצמו  יהודי  -  שהה  בישראל  שלוש  שנים  בניגוד  לחוק  .  
לפני  שבועיים  גורש  מהארץ  בהליך  חריג  ואלים  היאה  לפושעים  מסוכנים  ,  כבול  בידיו  וברגליו  ,  אחרי  שהוזרק  לו  סם  מטשטש  .  
הוא  הותיר  אחריו  שובל  של  לבבות  שבורים  ,  מעריצים  מבולבלים  וחברים  פגועים  ראסל  הוקי  בבית  המעצר  "  ניצן  "  ,  עשר  שעות  לפני  שגורש  .  
מה  ,  יתנפלו  עלי  ויתקעו  לי  זריקה  ?  
לא  צריך  בשביל  זה  צו  בית  משפט  ?  
על  סמך  מה  הם  יקבלו  צו  כזה  ?  
זה  לא  יקרה  צילומים  :  חן  מיקא  לפני  שבועיים  ,  בלילה  שבין  חמישי  לשישי  ,  גורש  בצו  משרד  הפנים  האזרח  האמריקאי  ראסל  הוקי  בהליך  שכמוהו  לא  זכור  למשפטנים  ,  רופאים  ואנשי  האגודה  לזכויות  האזרח  .  
הוא  נכבל  בידיו  וברגליו  ,  חרף  התנגדותו  הזריק  לו  רופא  משטרתי  זריקת  הרגעה  והוא  הועלה  לטיסת  אל  על  לניו  יורק  ,  כפות  ,  מסומם  ומלווה  באותו  רופא  ,  שאף  כבל  אותו  למושב  במטוס  .  
"  להזריק  שלא  בסמכות  ולא  במסגרת  טיפול  הכרחי  -  זו  תקיפה  "  ,  אומרת  עו"ד  יפית  וייסבוך  מהסניגוריה  הציבורית  ,  שטיפלה  בהוקי  בהתנדבות  .  
"  אפילו  כשמדובר  prefix=ב  '  פצצה  מתקתקת'  בחקירות  שב"כ  ,  כל  דבר  כרוך  באישור  ,  אז  גירוש  של  זמר  תמהוני  מצדיק  ליווי  של  רופא  ומותר  להזריק  לו  ?  
אם  יש  הנחיה  כזאת  זה  חמור  מאוד  .  
קשה  לי  להאמין  .  
כוח  פיזי  סביר  ,  שעליו  מדבר  דובר  המשטרה  ,  לא  כולל  הזרקה  ואינו  יכול  לכלול  הזרקה  ,  זו  פעולה  פולשנית  לגופו  של  אדם  והיא  אינה  מותרת  בחוק  ובוודאי  שלא  לצורך  גירוש  אדם  מהארץ  .  
אי  אפשר  לשלול  ככה  זכויות  של  אנשים  ולא  משנה  מי  הם  .  
בשביל  זה  יש  חוקי  יסוד  ,  שכל  החוקים  מפורשים  לאורם  .  
גם  אם  התנגד  לגירוש  והתפרע  ,  זו  זכותו  .  
מה  הוא  ,  ואנונו  ?  
הוא  סיכון  ביטחוני  ?  
התקנות  לשעת  חירום  חלות  עליו  ?  "  "  זוהי  זוועה  צרופה  ששמה  לצחוק  את  חוקי  מדינת  ישראל  ,  כולל  את  חוק  כבוד  האדם  וחירותו  "  ,  אומר  עו"ד  אביגדור  פלדמן  ,  סניגורו  של  אסיר  האטום  מרדכי  ואנונו  .  
"  מאז  פרשת  ד"ר  רוברט  סובלן  ,  שהואשם  בשנות  prefix=ה  -  60  בריגול  לטובת  ברית  המועצות  וגורש  מסומם  לארצות  הברית  ,  לא  שמעתי  על  מקרה  כזה  בישראל  הדמוקרטית  .  
אני  מתקשה  להאמין  שמשטרת  ישראל  אכן  מודה  ראסל  הוקי  בכלא  הישראלי  .  
אני  לא  פושע  ,  אני  לא  מאיר  לנסקי  .  
אולי  אני  משוגע  אבל  אין  להם  אין  שום  הוכחות  לזה  שכך  הוא  גורש  "  .  
שלוש  שעות  לפני  גירושו  הסביר  ראסל  הוקי  בטלפון  ,  מבית  המעצר  "  ניצן  "  ,  מדוע  לדעתו  אין  סיכוי  שדבר  כזה  יקרה  .  
"  בכל  הרשויות  פה  יודעים  שאני  לא  אלך  בשקט  ,  שאני  יהודי  ,  שעברתי  גיור  ועשו  לי  בר  מצווה  ויש  לי  בת  בארץ  שהיא  יהודייה  ואני  לא  מוכן  לעזוב  את  ישראל  .  
בשגרירות  ארצות  הברית  ,  בכלא  ,  במשטרה  ,  במשרד  הפנים  -  כולם  יודעים  שבשקט  אני  לא  אלך  .  
מותר  לחברת  תעופה  להטיס  נוסע  שמסרב  לטוס  ומשתולל  ?  
אולי  אם  הוא  אסיר  מורשע  שכבול  לשוטר  מלווה  ,  או  פסיכי  עם  תעודות  .  
ואני  לא  פושע  .  
אני  לא  מאיר  לנסקי  .  
אולי  אני  משוגע  אבל  להם  אין  לזה  שום  הוכחות  .  
לא  אושפזתי  מעולם  בשום  מתקן  של  השב"ס  ולא  נשלחתי  להסתכלות  .  
אז  מה  ,  יתנפלו  עלי  ויתקעו  לי  זריקה  ?  
ישימו  אותי  במעיל  משוגעים  ?  
יכבלו  אותי  למושב  במטוס  רועד  וצורח  ושוב  יתקעו  לי  זריקה  ?  
לא  צריך  בשביל  זה  צו  בית  משפט  ?  
על  סמך  מה  הם  יקבלו  צו  כזה  ?  
אז  אפשר  להרגיע  את  כולם  .  
זה  לא  יקרה  "  .  
עכשיו  תקבל  עוד  זריקה  בלוח  האירועים  של  משטרת  נתב"ג  היה  כתוב  באותו  ערב  "  גירוש  מהיר  .  
00:55  הגעת  ניידת  היחידה  לליווי  זרים  לשער  '  שלום  '  .  
01:05  המראה  .  
אזרח  אמריקאי  בליווי  קצין  רפואה  ,  שב"ס  "  .  
לשגרירות  ארצות  הברית  הודיעו  על  הגירוש  24  שעות  קודם  לכן  ,  אבל  להוקי  או  לעו"ד  וייסבוך  הם  לא  טרחו  להודיע  על  כך  .  
"  הודיעו  לנו  על  הגירוש  ופרטיו  "  ,  אומר  דובר  השגרירות  .  
"  אנחנו  סומכים  על  שלטונות  ישראל  שיבצעו  את  ההליך  בדרך  הרגישה  ביותר  ולא  בכפייה  .  
ואכן  ,  נאמר  לנו  שהוא  ילווה  על  ידי  קצין  רפואה  משירות  בתי  הסוהר  "  .  
ולא  שאלתם  למה  רופא  ?  
"  אנחנו  לא  מתערבים  בנוהלים  רשמיים  פנימיים  של  מדינת  ישראל  .  
ראסל  הוקי  ידע  שבשלב  כלשהו  צו  הגירוש  נגדו  יבוצע  "  .  
"  כמה  דקות  אחרי  שיחת  הטלפון  האחרונה  שלי  "  ,  סיפר  הוקי  בשיחת  טלפון  מניו  יורק  ,  יומיים  לאחר  גירושו  ,  "  באו  לתא  שלי  שני  שוטרים  ואמרו  לי  ,  '  מעבירים  אותך  ,  אז  תאסוף  את  הדברים  שלך  '  ,  ולקחו  אותי  לתא  מעצר  .  
אחרי  עשר  דקות  כבלו  לי  את  הרגליים  ,  כבלו  את  הידיים  באזיקים  מאחורי  הגב  וחמישה  שוטרים  הובילו  אותי  לאולם  הכניסה  של  '  ניצן  '  ,  שם  חיכה  איש  בחליפה  .  
אמרו  לי  ,  הוא  יתן  לך  זריקה  שתהיה  רגוע  .  
שמו  יהושע  (  שוקי  )  אסרף  ,  ואמרו  לי  שהוא  רופא  .  
סירבתי  וביקשתי  לראות  עורך  דין  .  
אמרו  לי  ,  אין  לך  זכות  .  
"  הם  קפצו  עלי  ,  החזיקו  אותי  על  הרצפה  והורידו  לי  את  המכנסיים  .  
צרחתי  וניסיתי  להתחמק  מהמזרק  .  
זה  כאב  בצורה  נוראה  .  
הם  אמרו  לי  ,  תירגע  ,  אתה  רק  מועבר  למעשיהו  .  
הם  גררו  אותי  החוצה  ולא  ענו  על  שאלות  .  
לא  רציתי  להשתולל  כדי  שלא  ימשיכו  להזריק  וירדימו  אותי  לגמרי  .  
שמו  אותי  בתא  מסורג  ,  מין  כלוב  ,  בחלק  אחורי  של  טנדר  פתוח  .  
רעדתי  מקור  .  
חיכינו  שעה  ליד  השער  בשדה  התעופה  ובכיתי  מקור  ,  אז  הם  הביאו  לי  גרביים  .  
דוקטור  אסרף  היה  אחרינו  במכונית  נפרדת  .  
נסענו  הרבה  זמן  על  המסלול  .  
העלו  אותי  כבול  למטוס  של  אל  על  וד"ר  שוקי  אסרף  קשר  אותי  למושב  .  
"  עכשיו  תקבל  עוד  זריקה  ,  הוא  אמר  לי  .  
ישבתי  בשקט  ושאלתי  ,  למה  ,  והוא  אמר  לי  ,  זה  הנוהל  .  
שוב  הוא  הוריד  לי  את  המכנסיים  ושוב  תקע  לי  מזרק  בירך  .  
צרחתי  ,  כי  זה  נורא  כאב  .  
אם  תעשה  רעש  תקבל  שלישית  ,  הוא  אמר  לי  .  
הרגשתי  נורא  .  
זה  המם  אותי  קצת  ,  אבל  בעיקר  רעדתי  וכל  הגוף  כאב  לי  .  
פעמיים  במשך  הטיסה  הוא  נתן  לי  כדורים  ,  נגד  חרדה  הוא  אמר  ,  כי  הזעתי  ורעדתי  .  
"  אחרי  אחת  -  עשרה  שעות  נחתנו  בשדה  התעופה  קנדי  ,  כל  הנוסעים  ירדו  וחמישה  שוטרים  ניו  יורקים  נכנסו  ,  התירו  את  החבלים  שד"ר  אסרף  קשר  אותי  בהם  למושב  ,  שמו  עלי  אזיקים  והוליכו  אותי  דרך  הטרמינל  למכונית  שחיכתה  בחוץ  .  
ד"ר  אסרף  הצטרף  לרכב  והורידו  אותי  במלון  ברחוב  53  מערב  "  .  
כל  אדם  הוא  משיח  ראסל  הוקי  ,  בן  ,  43  זמר  ,  גיטריסט  ,  מסז'יסט  ,  הילר  ,  מרחף  ,  יפה  תואר  ומניפולטור  אכזרי  וכריזמטי  ,  שהה  בישראל  שלוש  שנים  .  
ארבעה  חודשים  מתוכן  ישב  בבית  המעצר  ניצן  במעצר  מינהלי  ,  תחת  צו  גירוש  של  משרד  הפנים  בגין  שהייה  בלתי  חוקית  .  
הוא  הצליח  להיות  לחלק  בלתי  נפרד  מחייהם  של  עשרות  אנשים  במשך  שלוש  השנים  ששהה  כאן  ,  אנשי  תיאטרון  ,  מוסיקה  ומחול  ,  אמנים  וסתם  אנשים  ,  קצתם  מפורסמים  מאוד  .  
נשים  מכל  הגילים  נפלו  לרגליו  ,  כמה  מהן  בנות  להורים  בכירים  ביותר  במערכת  הביטחון  .  
עם  כולם  שמר  על  קשר  טלפוני  קבוע  מהכלא  באמצעות  שיחות  גוביינא  וכרטיסי  טלקרד  שסיפקו  לו  אלה  מהם  שביקרוהו  בכלא  .  
סכומי  כסף  קטנים  הועברו  אליו  בקביעות  ,  "  כדי  שיחיה  שם  כמה  שיותר  נורמלי  "  ,  אומר  אחד  מידידיו  ,  שכמו  כל  השאר  מבקש  ששמו  לא  יוזכר  בהקשר  לראסל  הוקי  .  
רובם  מכירים  אלה  את  אלה  דרך  הוקי  ,  שקישר  ביניהם  ואחר  כך  הפריד  ,  סיכסך  אותם  אלה  עם  אלה  ואחר  כך  הרגיע  ,  נתן  ולקח  ,  הטריף  ואהב  ,  הרעיף  עליהם  מקסמיו  והתעמר  בהם  ברגעיו  האפלים  .  
"  הוא  האיש  הכי  יפה  שהכרתי  ,  אבל  גם  הכי  מכוער  .  
וכשרואים  אותו  בכיעורו  שוכחים  את  היופי  .  
הוא  מפסיק  להיות  רלוונטי  "  ,  אומרת  אחת  מידידותיו  ,  שכמו  אחרים  פתחה  לפניו  את  ביתה  .  
"  יחסיו  עם  אנשים  היו  טוטאליים  "  ,  אומר  ידיד  אחר  .  
"  הוא  נכנס  לתוכם  ועשה  בהם  כבתוך  שלו  .  
הוא  לא  היה  גורו  ,  הוא  היה  משיח  .  
כשמישהו  היה  נרתע  מהקביעה  הזאת  הוא  היה  מסביר  שכל  אדם  הוא  משיח  .  
הוא  האיש  הכי  מבריק  שהכרתי  ,  עם  זיכרון  פנומנלי  .  
לא  היתה  לו  השכלה  ,  בגלל  הדרך  המוטרפת  שבה  הוא  גדל  ,  אבל  אין  ספר  שהוא  לא  קרא  ואין  פרט  בו  שהוא  לא  זוכר  "  .  
"  הוא  היה  מחליט  לגור  כל  פעם  אצל  מישהו  אחר  וזורע  הרס  ,  נפשי  וממשי  .  
משתמש  ומשליך  "  ,  אומרת  מכרה  תל  אביבית  .  
"  הוא  ידע  לדבר  עם  כל  אחד  באופן  שהתאים  רק  לו  ולהפעיל  אותו  .  
את  נקודות  החולשה  של  אנשים  הוא  היה  מזהה  עוד  לפני  שהם  פתחו  את  הפה  והוא  היה  מתיישב  עליהן  ולוחץ  על  הכפתורים  בדרך  שהכי  כאבה  ,  ואחר  כך  מרפא  .  
אף  פעם  לא  ידעת  מתי  הוא  ילחץ  על  הכפתור  ,  ועם  כמה  אנשים  זה  הגיע  ממש  לאלימות  .  
פה  ברחוב  ,  בנווה  צדק  ,  היה  אפילו  קרב  חרבות  עם  אחד  מקורבנותיו  ,  שכמובן  אחר  כך  חזר  להעריץ  אותו  "  .  
"  היה  לו  רעיון  ,  חיובי  ומקסים  ,  שנקרא  מעגל  החיים  .  
אור  החיים  .  
רעיון  פשוט  ונהדר  "  ,  אומרת  חברה  אחרת  .  
"  הפצת  מסר  השלום  והאהבה  דרך  נשים  אמניות  במפגשים  של  שיחות  נפש  ויצירה  משותפת  .  
הרעיון  היה  טוב  וגם  הדרך  ,  אבל  בראסל  היו  הרבה  פנים  והכל  בסופו  של  דבר  נועד  להירתם  לצורכי  השליחות  שלו  ,  או  איך  שלא  תקראי  לזה  ,  ותוך  כדי  כך  הוא  נגע  במומחיות  בעצבים  החשופים  של  הרבה  אנשים  כמו  שרק  הוא  ידע  לעשות  ועשה  נזקים  איומים  שהוא  באמת  ניסה  לתקן  ,  אבל  לא  תמיד  הצליח  .  
בעיני  ,  גם  אם  הוא  היה  קצת  פסיכי  ,  הוא  אינטליגנטי  בצורה  לא  רגילה  ורגיש  ,  הסיפורים  שלו  מרתקים  ,  הוא  מטפל  אדיר  ,  מסז'יסט  מדהים  והוא  היה  מסוגל  להתפרנס  פה  בכבוד  ובמקום  זה  הוא  חי  על  חשבון  כולנו  ,  כי  משיחים  לא  צריכים  לדאוג  לפרנסתם  "  .  
עמותת  נפגעי  ראסל  "  הוא  נדד  בין  הפסטיבלים  הרוחניים  ,  כמו  '  בראשית'  ,  הקים  בהם  אוהלים  שמשכו  המון  אנשים  ,  כי  ראסל  היה  מגנט  לאנשים  "  ,  אומר  חבר  מצפון  הארץ  .  
"  אצל  ראסל  היה  רק  שחור  ולבן  ומי  שלא  טוטאלית  בעדו  היה  טוטאלית  נגדו  ,  אבל  זה  לא  פשוט  ,  כי  ראסל  מורכב  מאוד  ומרתק  .  
ולמרות  שהוא  הצליח  בדרכו  לעבור  את  הגבולות  של  כל  האנשים  שנתנו  לו  להיכנס  לחיים  שלהם  ,  הוא  גם  השאיר  שם  משהו  שהם  לא  ישכחו  ,  ולא  רק  לרע  .  
זה  סיפור  עצוב  בעצם  ,  שלטווח  הארוך  הנפגע  העיקרי  ממנו  הוא  ראסל  ,  שהוא  בן  -  אדם  עקור  "  .  
"  פתאום  קלטנו  שאנחנו  כולנו  משחקים  במשחק  שראסל  המציא  ומפעיל  "  ,  אומרת  חברה  אחרת  ,  מבוגרת  יותר  מהגיל  הממוצע  של  הדוברים  ,  שהם  ברובם  בני  עשרים  עד  שלושים  .  
"  זאת  הרגשה  איומה  לגלות  יום  אחד  שאת  די  בובה  על  חוט  ,  וראסל  עשה  את  זה  ממש  באמנות  .  
איך  נתנו  לו  להיכנס  לנו  ככה  לחיים  ?  
הוא  מדהים  ,  הוא  יפה  ,  הוא  גאון  ,  הוא  מוכשר  לכל  מה  שרק  יעלה  בדעתך  והוא  מקשיב  ואמפתי  וכולנו  הרי  רוצים  שיקשיבו  לנו  וכולנו  נתנו  בו  אמון  גם  כשידענו  שאנחנו  הולכים  להיפגע  .  
כולנו  זיהינו  בו  את  המקום  היפה  והרגוע  שהיה  בו  ,  עד  שהכיעור  השתלט  .  
השתלט  ונעלם  .  
כל  הקבוצות  שהוא  אירגן  ,  כל  המפגשים  ,  הוא  ידע  לתת  לאנשים  את  התחושה  שהם  היחידים  .  
בגאונות  רבה  הוא  ידע  להעניק  לכל  אחד  את  השיחה  שלו  .  
אולי  נקים  עמותה  של  נפגעי  ראסל  "  .  
"  ראסל  הוא  איש  עם  קסם  אישי  חריג  שנותן  ונעים  איתו  ואז  הוא  לוקח  ודורך  עליך  .  
מזיק  לעצמו  ולא  נותן  שיעזרו  לו  "  ,  אומרת  מכרה  אחרת  ,  צעירה  מאוד  ,  שלדבריה  תמיד  תאהב  את  ראסל  אבל  מקווה  שהוא  לא  יחזור  .  
כמה  מהחברים  סייעו  לו  לפנות  prefix=ל  "  עתירת  אסיר  "  שכתב  לבג"ץ  (  ומסר  לידידה  ,  שלא  העבירה  אותה  ליעדה  )  ,  לכתוב  מכתבים  בניסיונותיו  למצוא  את  בתו  האבודה  סופי  ,  שהיא  היום  בת  18  וממה  שהצליח  לגלות  נמצאת  בארץ  עם  אמה  ,  ולהוכיח  את  יהדותו  (  סבתא  שלו  מצד  אמו  היתה  לטענתו  יהודייה  -  אנגלייה  ששמה  מרגרט  רוברט  -  שור  )  .  חברים  אספו  בשבילו  כסף  לכרטיס  טיסה  לכל  יעד  שיבחר  בו  חוץ  מארצות  הברית  ,  לשם  סירב  בתוקף  לחזור  ,  כי  לטענתו  המתין  לו  שם  צו  מעצר  (  שגרירות  ארצות  הברית  שבדקה  את  העניין  הבטיחה  לו  ששום  צו  לא  מאיים  עליו  שם  ,  אבל  הוא  טען  שהם  משקרים  במודע  )  ונלחמו  עם  השגרירות  שתנפיק  לו  דרכון  במקום  זה  שנגנב  ממנו  ,  מה  שכלל  מבצע  בלתי  אפשרי  לצלמו  בכלא  לצורך  זה  .  
השמועה  על  גירושו  פשטה  בין  מכריו  במהירות  מדהימה  .  
רובם  ,  יש  לומר  ,  נושמים  לרווחה  .  
לא  כולם  מזועזעים  מהדרך  האלימה  שבה  בוצע  הגירוש  ומודים  לשלטונות  שהוציאו  אותו  מחייהם  .  
"  לפעמים  הגיהנום  עושה  את  מלאכתם  של  הצדיקים  "  ,  אומר  אחד  ממכריו  .  
"  הרעיון  שיותר  אני  לא  אתעורר  בבוקר  עם  צלצול  טלפון  והקול  של  האוטומט  '  יש  לך  שיחת  גוביינא  '  וראסל  יתיישב  לי  על  האוזן  לשעה  שלמה  -  מאיר  לי  את  העולם  בצבעים  ורודים  "  ,  אומר  חבר  (  "  תכתבי  קורבן  "  )  אחר  .  
איש  מאלה  שהתבקשו  לספר  עליו  לא  הסכים  לעשות  זאת  בשמו  ,  מלבד  נעם  בכור  ,  תלמיד  תיכון  שראסל  התגורר  בבית  הוריו  ,  כחצי  שנה  .  
"  פגשנו  אותו  ברחוב  בירושלים  ,  הוא  עבד  בגינון  ,  הורי  הזמינו  אותו  אלינו  לאכול  כי  גם  הם  מתעניינים  בהילינג  וביוגה  ,  והוא  נשאר  חצי  שנה  .  
הוא  איש  יפה  ,  מקסים  ומדהים  ויש  לו  סיפור  חיים  חד  פעמי  .  
אני  קיבלתי  ממנו  רק  דברים  טובים  "  .  
גן  עדן  טרופי  הוקי  עצמו  אינו  פגוע  ממה  שידידיו  אומרים  עליו  וגם  לא  ממש  מופתע  .  
"  כשהיחסים  הם  טוטאליים  ואינטנסיוויים  כל  כך  יש  נפגעים  "  ,  הוא  אומר  .  
"  וגם  אני  נפגע  ,  אז  אני  לא  חבר  יותר  ?  "  ברשימת  הטלפונים  של  חברים  לפנות  אליהם  ,  שאותה  סיפק  prefix=ל  "  הארץ  "  עוד  מהכלא  (  "  יש  לי  600  מספרי  טלפון  בראש  "  )  ,  אנשים  שלדבריו  יעשו  הכל  בשבילו  ,  כלולים  כל  אלה  שנושמים  לרווחה  שהוא  יצא  מחייהם  ,  כל  המצוטטים  לעיל  ,  ובראשם  אבי  המשפט  "  הגיהנום  עושה  את  מלאכתם  של  הצדיקים  "  .  
"  אבל  הם  כולם  עדיין  חלק  מהחיים  שלי  והם  יודעים  את  זה  "  ,  אומר  הוקי  .  
"  זה  הבית  שלי  .  
אני  חי  פה  prefix=מ  -  '  .  98  באתי  הנה  עם  כרטיס  לכיוון  אחד  וחמישה  סנט  ,  משוכנע  לחלוטין  שלכאן  אני  שייך  תחת  חוק  השבות  ,  כי  אני  יהודי  "  ,  אמר  ראסל  הוקי  בראיון  שנערך  בכלא  "  ניצן  "  עשר  שעות  לפני  שגורש  ,  לבוש  חולצה  מוכתמת  בדם  ,  שרידים  למתקפה  האחרונה  של  אסיר  אחר  ,  לדבריו  שלישית  במספר  (  אחת  הסוהרות  אמרה  אחר  כך  שהוא  באמת  חטף  מכות  מדי  פעם  .  
בבירור  שניסתה  לערוך  עם  תוקפו  הראשי  ,  אסיר  ששמו  אבו  -  באכר  ,  נאמר  לה  "  הוא  פשוט  מוציא  אותי  מהדעת  "  )  .  הוא  נולד  prefix=ב  -  1958  בבסיס  של  המארינס  בקוונטיקו  ,  וירג'יניה  ,  שבו  שירת  אביו  ,  לוטננט  ריצ'רד  הוקי  ,  לוחם  בעל  תואר  ביערנות  ובוטניקה  ,  שכעבור  שנים  שינה  את  שמו  לברק  גלבוע  .  
בשנות  ילדותו  המוקדמות  עבר  ראסל  מבסיס  לבסיס  עם  הוריו  עד  שהתגרשו  ,  ואז  עבר  עם  אמו  ,  בעלת  תואר  שני  בחינוך  שעשתה  הסבה  לנגינת  בנג'ו  ,  ושני  אחיו  הקטנים  ,  לחיים  של  נדודים  בכל  רחבי  ארצות  הברית  .  
היא  ניגנה  בלהקות  ג'ז  ובפסטיבלים  ,  ההשכלה  שקיבל  היתה  קטועה  בגלל  המעברים  ממקום  למקום  .  
חברים  ,  מאותה  סיבה  ,  לא  היו  לו  .  
"  זה  נשמע  סוער  ומדליק  ,  האמת  שלילדים  זה  חיי  גיהנום  "  ,  אמר  .  
אביו  עזב  את  הצבא  וניהל  את  מפעל  העצים  של  סבו  ,  שהיה  גבר  ענק  ,  אלכוהוליסט  שהסיפורים  המיתולוגיים  על  התעמרותו  בתושבי  העיר  ובעיקר  בשוטריה  מסופרים  עד  היום  ,  "  כולל  על  קרב  יריות  שלו  עם  אבי  וצריחות  סבתי  '  אל  תהרוג  אותו  !  
'  לא  ברור  מי  את  מי  .  
ואני  לא  מדבר  על  אספסוף  ,  אלא  על  אנשים  מבוססים  ומשכילים  "  .  
כשהיה  בן  עשר  ,  הוא  מספר  ,  ראה  אביו  את  הסרט  המצויר  של  הביטלס  "  צוללת  צהובה  "  ועבר  התגלות  רוחנית  .  
"  הוא  החליט  לקשור  את  גורלו  עם  העולם  הרוחני  ההודי  .  
הוא  נסע  להודו  והביא  לארצות  הברית  את  כל  הגורואים  הגדולים  ,  שהיום  הם  תעשיות  של  מיליוני  דולרים  .  
יוגי  באג'אן  ,  סוואמי  סאצ'דנאנדה  ,  מוקטינאנדה  ,  שאז  היו  רק  מורים  רוחניים  שקיבצו  סביבם  אנשים  על  רציף  בסטאטן  איילנד  ונתנו  שיעורים  רוחניים  ולימדו  יוגה  ומדיטציה  .  
הוא  לקח  אותם  איתו  להולי  מאם  ג'אם  ,  הפסטיבל  הגדול  והראשון  של  מורים  רוחניים  prefix=ב  -  '  69  בקולורדו  ,  ושם  גם  פגשתי  את  הרב  שלמה  קרליבך  "  .  
לדברי  הוקי  ,  זו  היתה  החוויה  היהודית  הראשונה  שלו  והוא  העדיף  את  השירים  ,  המוסיקה  והשמחה  על  שתיקת  ההודים  .  
"  היו  אז  באותה  חבורה  קן  קיזי  עם  prefix=ה  '  מרי  פרנקסטרס  '  ,  prefix=ה  '  דה  הוט  פארמרס  '  ,  סטיב  גסקין  שאז  התפרסם  בהרצאות  ליל  שני  שלו  ,  וטימותי  לירי  ,  עם  מסעות  האוטובוס  שלו  ,  עם  כל  אנשי  הקומונות  שלהם  .  
ואבא  שלי  החליט  שגם  הוא  רוצה  להקים  קומונה  ומרכז  רוחני  משלו  ולהיות  מורה  רוחני  .  
הוא  קנה  אחוזה  על  אי  טרופי  בפלורידה  שאיזה  רב  חובל  שתל  בו  גן  מדהים  עם  צמחייה  מכל  העולם  ,  והפך  לגורו  "  .  
זה  התחיל  עם  יוגה  ומדיטציה  ומזון  אורגני  ,  "  ואנשים  הצטרפו  ,  עד  שהוא  פגש  את  לין  ברמן  ,  חוקרת  תנ"ך  יהודייה  ,  ובאמצעותה  נכנס  לעולם  התנ"ך  "  .  
מרגע  שהחלה  הקומונה  על  האי  ,  ראסל  בן  prefix=ה  -  12  סירב  לחזור  לאמו  ,  שנישאה  בינתיים  למוסיקאי  ארט  דראגון  ,  שניהל  באורגון  את  מועדון  הלילה  "  השפם  של  אבא  שלך  "  .  
"  לין  ברמן  נהייתה  מורת  הקומונה  ואבי  ,  באמצעות  ספריה  ,  גילה  שהאנגלים  הקדומים  ,  הקלטים  ,  הם  בעצם  מעשרת  השבטים  האבודים  .  
אבי  השתכנע  שהוא  יהודי  והחליט  שכל  הקהילה  שלנו  תעבור  לישראל  .  
היינו  כשלושים  איש  ,  לא  כולל  ילדים  "  .  
כרטיס  טיסה  לכיוון  אחד  בתחילת  שנות  prefix=ה  -  70  בא  ראסל  הוקי  עם  אביו  לישראל  .  
"  אני  זוכר  את  קיבוץ  גזר  ,  שאבי  התכוון  להקים  שם  מרכז  הילינג  ,  מרכז  רב  תכליתי  ,  של  רוחניות  וחזרה  לאדמה  וכל  זה  .  
פגשנו  אז  המון  אנשים  ,  רות  דיין  למשל  ,  והרב  קרליבך  גייר  את  אבא  שלי  בבית  כנסת  בירושלים  .  
למדנו  עברית  ,  חתמנו  על  כל  מיני  מסמכים  שעד  היום  לא  הצלחתי  לאתר  .  
הייתי  בן  13  ופחדתי  שבאמת  נעבור  לישראל  .  
רציתי  לחזור  לאי  ,  שם  היה  לי  סוף  סוף  בית  קבוע  ,  ולא  לעבור  למקום  המוזר  הזה  "  .  
הוא  אומר  שהאנשים  כאן  הפחידו  אותו  .  
"  אנשים  כועסים  ,  צועקים  אחד  על  השני  כל  הזמן  .  
תל  אביב  נראתה  נחשלת  ורועשת  .  
היכרנו  את  מרגוט  קלאוזנר  ,  והיא  ואבא  שלי  התחברו  מיד  .  
היא  היתה  מדיום  מפורסמת  ואבא  שלי  ,  עם  הגורואים  ואלן  גינזברג  וטימותי  לירי  וכל  התנועה  הפסיכדלית  -  הם  היו  חברים  שלו  כשהוא  גר  prefix=ב  -  '  69  בהרי  שפילד  במסצ'וסטס  והם  היו  באים  לשם  .  
שנה  לפני  וודסטוק  אבא  שלי  ערך  בעצמו  פסטיבל  ענק  עם  prefix=ה  '  מי  '  ו  '  ג'פרסון  איירפליין  '  ומי  לא  .  
נשמע  מופרך  אבל  תאמיני  לי  ,  הכל  נכון  .  
אבא  שלי  הכיר  טוב  את  טוני  קוקס  ,  בעלה  הראשון  של  יוקו  אונו  ,  והבת  שלהם  ,  קיוקו  ,  שהם  נלחמו  עליה  בבתי  משפט  ,  נשלחה  לגור  אצלנו  בחווה  עד  שיוכרע  גורלה  .  
וכמובן  שדרכם  פגשנו  המוני  אנשים  .  
אז  זה  לא  היה  היסטוריה  ,  אז  זה  פשוט  קרה  "  .  
את  רוב  זמנם  בישראל  בילו  האב  ובנו  בביתה  של  קלאוזנר  באולפני  הרצליה  והיא  גם  ערכה  לראסל  טקס  בר  מצווה  .  
הוא  נימול  לדבריו  כשנולד  .  
"  בשביל  אבא  שלי  הייתי  עוד  אחד  שחי  בקומונה  .  
לישראל  הוא  לקח  אותי  כמו  אביזר  .  
בישראל  הייתי  '  זה  הבן  שלי  '  ,  תוספת  לאישיותו  .  
אין  לכם  פה  מושג  מה  זה  משפחה  לא  מתפקדת  בסגנון  אמריקאי  .  
בכל  מקרה  ,  שמרנו  שבת  ,  חגים  ,  צומות  ,  ברצינות  גדולה  .  
זה  היה  לגמרי  מקרי  שלי  מלאו  13  כשהוא  היה  בקטע  היהודי  "  .  
אחר  כך  חזרו  לארצות  הברית  .  
"  היו  לנו  עסקים  בפורט  מייר  ,  חנות  מזון  ובוטיק  ,  וכל  הכסף  כמובן  הלך  לאבא  שלי  .  
לאט  לאט  אנשים  התחילו  לעזוב  ,  אבל  אחרים  באו  במקומם  ואז  היה  בום  הקרקעות  העצום  באזור  ואבא  שלי  החליט  למכור  את  האחוזה  וסילק  את  כולם  .  
אלוהים  אמר  לו  לא  להתחלק  בכסף  ,  אלא  להשתמש  בו  להוראת  תורת  האל  .  
אני  גרתי  בדיר  העזים  שגידלתי  ,  זה  היה  המקצוע  שלי  שם  .  
לבד  .  
לא  היו  לי  חברים  .  
אחרי  שנתיים  כאלה  הוא  הורה  גם  לי  לעזוב  .  
כשסירבתי  הוא  קרא  למשטרה  .  
'  הוא  בן  18  ואני  לא  רוצה  אותו  פה  '  ,  הוא  אמר  להם  .  
הם  כבלו  אותי  באזיקים  ולקחו  אותי  משם  "  .  
אמו  עבדה  בדיסנילנד  ,  "  ולא  היה  לי  ממש  קשר  איתה  .  
גם  היום  אין  לי  .  
אחרי  ששוטטתי  בארצות  הברית  ,  ניגנתי  ,  שרתי  ,  הגעתי  לניו  יורק  וראיתי  את  דייוויד  בואי  prefix=ב  '  איש  הפיל  '  והחלטתי  שאני  אהיה  שחקן  תיאטרון  .  
ג'ון  לנון  נרצח  ,  הייתי  באירוע  הענק  בסנטרל  פארק  ,  ואמא  שלי  אמרה  לי  ,  תחפש  את  סאלי  קוק  ,  שחקנית  מפורסמת  בברודווי  שאמא  שלי  הכירה  כשהיא  הופיעה  עם  '  ז'ק  ברל  חי  ומת  בפאריס  '  .  
אני  הייתי  בן  21  והיא  בת  ,  39  ואחרי  24  שעות  עברנו  לגור  יחד  ונולדה  לנו  בת  ,  סופי  .  
נישואים  מטורפים  ,  תקופה  מטורפת  .  
היא  היתה  מפורסמת  מאוד  בחוגי  ברודוויי  והחברים  שלנו  היו  סטיוון  סונדהיים  וכאלה  .  
אני  עבדתי  במסעדה  ,  כמו  כל  השחקנים  שאף  אחד  עוד  לא  גילה  אותם  .  
נסעתי  לזמן  קצר  לעבוד  עם  אבא  שלי  באורגון  ,  והיא  לקחה  את  סופי  ,  שהיתה  בת  14  חודש  ,  ונעלמה  "  .  
כאשר  חזר  ,  מצא  בדירה  רק  טבעת  קטנה  של  התינוקת  ,  "  שאני  עונד  אותה  עד  היום  על  הצמיד  "  .  
הוא  יצא  שוב  לנדודים  בארצות  הברית  ,  "  די  אבוד  ,  בדווי  ,  צועני  אמריקאי  ,  עד  שחבר  אמר  לי  שמגיע  לי  כסף  מביטוח  לאומי  ,  כי  אני  חסר  כל  .  
לפני  עשר  שנים  קיבלתי  עשרת  -  אלפים  דולר  ,  קיבלתי  בית  באיסט  וילג'  והקמתי  מרכז  הילינג  ,  '  וונדרלאנד'  ,  חופשי  מתשלום  .  
לואיז  בוז'ואה  ,  אמנית  מפורסמת  ,  היתה  בעלת  הבניין  ,  והבן  שלה  הציע  לי  לבוא  לגור  בבניין  .  
נפגשנו  ברחוב  ונקשרנו  .  
ככה  אני  רוכש  אנשים  .  
"  גרתי  שם  שנה  והקמתי  גן  עדן  .  
אנשים  נכנסו  ועברו  שינוי  בגלל  היופי  .  
600  דולר  בשבוע  הוצאתי  על  פרחים  .  
חדר  שלם  היה  ג'קוזי  ענק  משפחתי  .  
זה  היה  מוזיאון  של  יופי  טהור  ,  מקדש  עם  קטורת  ואריגי  קטיפה  ממרוקו  .  
הכסף  הספיק  לחמישה  חודשים  "  .  
המשטרה  פינתה  אותו  בכוח  ,  הוא  מספר  ,  מחשש  שיתבע  חזקה  על  הבניין  שהוצע  למכירה  .  
"  ישבתי  כמה  ימים  בכלא  עד  שהבניין  נמכר  ואז  שוחררתי  ,  בערבות  של  רופא  מכר  "  .  
הוקי  הפר  את  תנאי  השחרור  בערבות  וברח  לישראל  ,  עם  כרטיס  טיסה  לכיוון  אחד  שקנה  לו  ,  לדבריו  ,  אחד  מרבני  חב"ד  מברוקלין  .  
"  נסעתי  באמצע  הלילה  באופניים  על  גשר  ברוקלין  והיתה  לי  הארה  .  
אני  יהודי  וישראל  היא  הבית  שלי  .  
משהו  הוביל  אותי  לבית  חב"ד  בברוקלין  ,  הם  סידרו  לי  כרטיס  טיסה  לישראל  וכבר  למחרת  נסעתי  .  
זכותי  להיות  בישראל  על  פי  חוק  השבות  ,  ואני  חייב  למצוא  את  בתי  היחידה  ,  היהודייה  ,  שמתגוררת  בארץ  .  
הגעתי  עם  גיטרה  וחמישה  סנט  ,  ירדתי  לחוף  בתל  אביב  ,  ניגנתי  ליד  הדולפינריום  וכבר  באותו  ערב  הכרתי  זוג  ישראלים  מנווה  צדק  ,  הוא  הילר  והיא  רקדנית  prefix=ב  '  בת  שבע'  ,  והם  אימצו  אותי  .  
אנשים  הופכים  להיות  המשפחה  שלי  .  
היחסים  שלי  עם  אנשים  אינטנסיוויים  מאוד  ,  רומנטיים  בלי  להיות  מיניים  "  .  
יהושע  בן  ברק  גלבוע  ראסל  הוקי  נעצר  לפני  ארבעה  חודשים  במסעדת  אבולעפיה  ביפו  ,  בחשד  שפרץ  לבית  של  חבר  שבו  התגורר  וממנו  סולק  ,  ובחשד  שאנס  תיירת  מדרום  אפריקה  .  
לדברי  עו"ד  יפית  וייסבוך  ,  שמונתה  להגן  עליו  מטעם  הסנגוריה  הציבורית  ,  "  לא  נמצאה  תשתית  ראייתית  לכל  ההאשמות  נגדו  והן  בוטלו  .  
שעה  לאחר  מכן  הוצא  נגדו  צו  גירוש  מהארץ  ,  בפקס  ,  בטופס  ללא  שם  וברוסית  ,  והוא  הועבר  למעשיהו  "  .  
נערך  לו  שימוע  בערכאת  הביקורת  המינהלית  על  החזקת  prefix=שב  "  חים  (  "  שוהים  בלתי  חוקיים  "  )  במעצר  עד  לביצוע  צו  גירוש  .  
עו"ד  שרון  בבלי  -  לארי  ממשרד  הפנים  יושבת  פעמיים  בשבוע  ,  בנוכחות  נציג  שב"ס  ,  נציג  המשטרה  ונציג  מהמוקד  לסיוע  לעובדי  חוץ  במעצר  .  
אחרי  השימוע  של  הוקי  היא  כתבה  :  "  טוען  שייאבק  בגירוש  בדרכים  משפטיות  ,  טוען  שפנה  למשרד  הפנים  לפני  שנתיים  בבקשה  לעלות  ,  מאחר  והוא  יהודי  לטענתו  .  
הוא  נראה  לי  לא  כל  כך  מאוזן  !  
הוא  מאיים  ומסוכן  !  "  .  
זה  פרוטוקול  השימוע  ,  אומרת  עו"ד  וייסבוך  ,  שלא  נכחה  בדיון  ,  "  הוא  היה  כנראה  נסער  והיא  נבהלה  "  .  
וההחלטה  :  "  מבחינתי  ניתן  לגרש  לאחר  אישור  זהותו  וכדאי  להזדרז  !  
לתשומת  לב  ,  הקונסוליה  דורשת  כרטיס  טיסה  בטרם  תנפיק  לו  תעודת  מעבר  "  .  
הוא  הועבר  לבית  המעצר  ניצן  .  
למה  לא  למעשיהו  ,  שם  מוחזקים  המועמדים  לגירוש  ?  
"  כי  כשמישהו  נראה  להם  פה  גדול  מעבירים  אותו  לניצן  ,  כדי  לשמור  עליו  יותר  טוב  "  ,  אומרת  עו"ד  וייסבוך  .  
"  עשרות  אנשים  התקשרו  אלי  בשבילו  ,  אבל  אף  אחד  לא  היה  מוכן  לחתום  לו  ערבות  "  .  
"  אני  מניח  שהשלטונות  הריחו  '  סינדרום  ירושלים  '  והחליטו  שעדיף  שהוא  לא  יהיה  פה  "  ,  אומר  אחד  מהאנשים  שאת  ביתם  בנווה  צדק  פקד  הוקי  בקביעות  .  
"  הסכום  הזה  ,  שלושים  אלף  שקל  ,  היה  בלתי  אפשרי  .  
אנחנו  לא  אנשים  עשירים  .  
תאמיני  לי  שעשינו  כל  מה  שאפשר  .  
עדיף  שיחזור  לארצות  הברית  ואם  יש  לו  דרך  להוכיח  שהוא  יהודי  שיעשה  את  זה  משם  ,  במקום  שיש  לרשויות  אחריות  עליו  "  .  
בני  משפחתו  בארצות  הברית  ,  שאליהם  פנו  חבריו  ,  עו"ד  וייסבוך  ועו"ד  ניקי  מאור  מהתנועה  ליהדות  פלורליסטית  ,  שגויסה  לסייע  לו  בהוכחת  יהדותו  ,  טענו  שאין  ביכולתם  לעזור  וגם  אין  להם  עניין  בכך  .  
"  התרשמתי  "  ,  אומרת  עו"ד  מאור  ,  "  שהם  מאוד  לא  מעוניינים  שהוא  יחזור  לארצות  הברית  ולמטרה  הזאת  הם  כן  מוכנים  לעזור  .  
אמא  שלו  ,  ג'ואן  דראגון  ,  כתבה  לי  ,  '  אינני  יכולה  לספק  את  המסמכים  שביקשת  .  
אני  אעריך  כל  סיוע  מצידך  כדי  שראסל  יוכל  להישאר  בישראל  '  "  .  
ד"ר  ג'וזף  גרוס  ,  רופא  יהודי  מניו  יורק  שמכיר  אותו  מילדות  ופגש  אותו  ואת  אביו  בקומונה  שהקים  בבורדר  ,  קולורדו  ,  בחברת  הרב  שלמה  קרליבך  ,  כתב  לעו"ד  מאור  תצהיר  לפיו  שמו  היהודי  של  ראסל  הוא  יהושע  בן  ברק  גלבוע  :  "  אני  וחברים  אחרים  בקהילה  היהודית  בניו  יורק  תמיד  ראינו  בו  יהודי  ולעיתים  קרובות  דיברנו  על  שאיפתו  לשוב  לישראל  .  
אני  מקווה  בכל  מאודי  שהוא  יתגבר  על  הקשיים  הנוכחיים  ויורשה  לו  להפוך  לאזרח  ישראלי  ויוכל  לתרום  את  האנרגיות  היצירתיות  שלו  לשם  פיתוחה  וחיזוקה  של  ארץ  ישראל  "  .  
"  ראסל  רצה  שאני  אעתור  לבג"ץ  אבל  לא  היתה  לי  שום  עילה  "  ,  אומרת  עו"ד  מאור  .  
בקשתו  מעו"ד  בבלי  -  לארי  להפחית  את  סכום  הערבות  prefix=ל  -  שקל  ,  בשימוע  נוסף  שנערך  לו  ,  נדחתה  .  
הוקי  הודיע  לעו"ד  וייסבוך  ,  שהמשיכה  לטפל  בו  בהתנדבות  ,  שהוא  לא  יחתום  על  הסכמה  לגירוש  ויילחם  חוקית  להישאר  בארץ  .  
"  לנו  נאמר  לאורך  כל  התקופה  "  ,  אומרת  וייסבוך  ,  "  שהיות  והוא  מסרב  להיות  מגורש  מרצון  ,  יידרש  ליווי  משטרתי  לשם  ביצוע  צו  הגירוש  .  
זה  יקר  מאוד  ואין  לזה  תקציב  ,  וזה  גם  הליך  חריג  כשלא  מדובר  בהסגרה  של  פושע  מורשע  ,  ולכן  כנראה  הוא  הוחזק  בניצן  ,  למרות  שזה  במחיצת  פושעים  כבדים  מורשעים  ,  ואכן  מדי  פעם  תקפו  אותו  .  
מבחינתנו  ,  הם  אמרו  ,  הוא  צרות  ,  ולכן  הוא  שם  .  
לא  נראה  אז  שיש  לזה  פתרון  באופק  וראסל  בעצמו  העדיף  לשבת  שם  ולא  במתקן  העובדים  הזרים  במעשיהו  ,  כי  בניצן  יושבים  שניים  בתא  ובמעשיהו  שישה  וכולם  מעשנים  .  
"  הוא  התעקש  להישאר  בארץ  אפילו  אם  כרגע  מדובר  בכלא  .  
הוא  היה  בטוח  שיקרה  בסוף  משהו  טוב  .  
אילו  היינו  יודעים  מראש  שהגירוש  עומד  להתבצע  ובאמצעים  שהם  בניגוד  לחוק  ,  אפשר  היה  אולי  לזרז  את  העתירה  .  
אבל  לא  ידענו  ,  ומאחר  שאני  לא  מייצגת  אותו  רשמית  ,  לרשויות  אכן  לא  היתה  שום  חובה  ליידע  אותי  "  .  
תקדים  מזעזע  בטלפון  מניו  יורק  הודיע  ראסל  הוקי  השבוע  שיגיש  תלונה  רשמית  נגד  שלטונות  ישראל  על  הדרך  שבה  גורש  וכבר  פנה  בעניין  לעיתונאים  אמריקאים  .  
"  ואני  בהחלט  אייצג  אותו  "  ,  אומרת  עו"ד  וייסבוך  .  
"  הליך  פולשני  בעצור  שלא  לצורך  חקירה  הוא  בגדר  תקיפה  ,  הוא  בניגוד  לכל  החוקים  הידועים  במדינת  ישראל  ובניגוד  לאמנת  טוקיו  שישראל  חתומה  עליה  .  
קשה  לי  להאמין  שיש  הנחיה  פנימית  prefix=ב  '  פקודת  הנציבות  (  הוראות  המשטרה  )  '  ,  שמאפשרת  להם  להזריק  זריקת  הרגעה  לעצור  שאינו  חולה  נפש  ולא  במסגרת  טיפול  פסיכיאטרי  .  
"  העובדה  שהמשטרה  אישרה  את  ההזרקה  חמורה  מאוד  בעיני  ואשמח  לדעת  מהו  ההיתר  החוקי  לזוועה  הזאת  .  
זה  פשוט  מצמרר  בעיני  .  
ייצגתי  מאות  עצירים  ומעולם  לא  נתקלתי  במקרה  כזה  ,  אלא  אם  מדובר  בעצור  שהוא  חולה  נפש  ויש  צורך  לטפל  בו  .  
לי  לא  ידוע  על  תקדים  כזה  .  
מחר  ירצו  לעצור  אותך  ויזריקו  לך  זריקת  הרגעה  אם  תתנגדי  .  
או  עצור  שמתפרע  בבית  המשפט  יקבל  זריקה  כדי  שלא  יפריע  למהלכו  התקין  .  
פשוט  לא  יעלה  על  הדעת  במדינת  ישראל  "  .  
המשטרה  טוענת  שנגד  הוקי  הוגשו  תלונות  על  איומים  .  
"  לא  ידוע  לי  על  חקירות  או  תלונות  נוספות  כנגד  ראסל  הוקי  מרגע  הוצאת  צו  הגירוש  "  ,  אומרת  עו"ד  וייסבוך  .  
"  לגבי  התלונות  הקודמות  ,  גניבה  וחשד  לאונס  ,  בית  המשפט  קבע  כי  אין  ראיות  ולא  הוגשו  נגדו  כתבי  אישום  .  
גם  אם  היו  תלונות  ,  זה  לא  רלוונטי  להליך  הגירוש  מרגע  שלא  הוגש  כתב  אישום  בגינן  .  
אני  בספק  רב  שהוא  נחקר  בעניין  אחר  כלשהו  "  .  
עו"ד  אביגדור  פלדמן  :  "  המקרה  היחיד  שזכור  לי  ,  שבו  הוזרק  חומר  מרגיע  למגורש  ,  היה  של  ד"ר  רוברט  סובלן  ,  שהוסגר  לארצות  הברית  בתקופת  המלחמה  הקרה  והתאבד  במטוס  .  
ברור  לגמרי  שאסור  בתכלית  האיסור  לתת  טיפול  רפואי  ללא  הסכמה  ,  אלא  אם  יש  נסיבות  רפואיות  שמצדיקות  את  זה  .  
גם  אז  זה  עניין  מורכב  מאין  כמוהו  על  פי  חוק  זכויות  החולה  .  
אין  להעלות  על  הדעת  להשתמש  באמצעי  רפואי  כמו  זריקת  הרגעה  כדי  להתגבר  על  התנגדות  למעצר  או  לגירוש  .  
זה  בניגוד  לכל  חוק  שאני  מכיר  .  
לא  יעלה  על  הדעת  שירצו  לעצור  מישהו  ויכניסו  לו  זריקה  כדי  להקל  על  התהליך  ,  או  משהו  מסוג  זה  .  
זו  זוועה  צרופה  .  
זה  שרופא  הסכים  לעשות  את  זה  ,  זו  בעיני  פגיעה  חמורה  באתיקה  הרפואית  .  
זה  מעשה  חמור  ביותר  "  .  
פרופ'  ערן  דולב  ,  יו"ר  הלשכה  האתית  בהסתדרות  הרפואית  :  "  אני  מעולם  לא  שמעתי  על  מקרה  דומה  .  
לפי  הדברים  שהובאו  לידיעתי  ,  נעשה  שימוש  ברופא  כלפי  אדם  שלא  הוגדר  כחולה  ובניגוד  לרצונו  של  אותו  אדם  ,  אשר  לא  הוגדר  כאדם  נטול  רצון  במשמעות  החוקית  .  
אם  אכן  כך  הם  הדברים  ,  על  פניו  מדובר  בתקיפה  ובשימוש  באמצעים  רפואיים  בכפייה  שלא  על  פי  החוק  ושלא  על  פי  העקרונות  האתיים  .  
מאחר  שאותו  רופא  איננו  חבר  ההסתדרות  הרפואית  בישראל  ,  הלשכה  האתית  שלה  מנועה  לעסוק  במקרה  ,  שאם  לא  כן  ,  אין  שום  ספק  שבשלב  ראשון  הוא  היה  נדרש  להסברים  ועל  פיהם  היינו  שוקלים  להמשיך  ולברר  את  הפרשה  עד  תום  "  .  
מיכל  אהרוני  ,  האחראית  על  זכויות  עצורים  באגודה  לזכויות  האזרח  :  "  זהו  מקרה  חמור  ביותר  שמעלה  המון  סימני  שאלה  ,  כמו  מהו  תפקידו  של  הרופא  ,  שהוא  כידוע  לטפל  ולהציל  חיי  אדם  ולא  לסייע  לשלטונות  בריסון  עצירים  .  
איך  הדבר  מתיישב  עם  נהלי  המשטרה  ,  שלפיהם  ריסון  של  עציר  ייעשה  רק  באמצעות  כבלים  או  שימוש  בכוח  סביר  ?  
לפרש  זריקת  הרגעה  כשימוש  בכוח  סביר  זה  פשוט  מזעזע  בעינינו  .  
זו  פגיעה  בקדושת  גופו  של  אדם  ,  זו  פלישה  חודרנית  לגופו  ופגיעה  באוטונומיה  שלו  על  גופו  ,  שזאת  זכות  יסוד  וערך  מקודש  .  
אם  אדם  נכבל  למושב  ,  למה  הוא  לווה  על  ידי  רופא  ?  
למה  לא  על  ידי  שוטר  ?  
אנחנו  לא  שמענו  מעולם  על  מקרה  כזה  "  .  
נחמן  קליינמן  ,  דובר  אל  על  ,  מסרב  להתייחס  לטענותיו  של  ראסל  הוקי  .  
"  זה  לא  מענייני  "  ,  הוא  אומר  .  
האם  בחוקי  התעופה  הבינלאומיים  יש  חוק  או  תקנה  שאוסרים  על  חברה  להטיס  אדם  בעל  כורחו  ושמגלה  התנגדות  ?  
"  לא  .  
במיוחד  אם  מדובר  בעניין  מדיני  שעניינו  גירוש  "  .  
לארי  שוורץ  ,  דובר  שגרירות  ארצות  הברית  :  "  לקונסול  נאמר  שהגירוש  התבצע  ללא  דרמות  .  
הוא  שאל  על  סימום  והובטח  לו  שהוא  הלך  בשקט  .  
את  הקונסול  זה  מספק  .  
נאמר  לנו  שהיחס  אליו  היה  טוב  ולא  היתה  בעיה  .  
אנחנו  זקוקים  לתלונה  מאזרח  אמריקאי  כדי  לטפל  בעניין  אחרת  ,  אבל  כרגע  אין  לנו  תלונה  כזאת  ולכן  אין  לנו  זכות  להתערב  .  
ראסל  הוקי  הפר  את  החוק  ולישראל  יש  זכות  מלאה  לעצור  אותו  ולגרש  אותו  .  
אין  לנו  הוכחות  ולא  קובלנה  .  
אנחנו  רגועים  "  .  
אם  הוא  עזב  בשקט  ,  כפי  שנאמר  לכם  ,  למה  היה  צורך  בליווי  של  "  קצין  רפואה  "  ,  כפי  שידוע  לך  שאכן  טס  איתו  ?  
"  שוב  אני  אומר  :  אם  תתקבל  תלונה  נטפל  בה  "  .  
המשטרה  מאשרת  :  זריקת  הרגעה  לפי  הצורך  דובר  המשטרה  מאשר  את  גרסתו  של  ראסל  הוקי  על  פרטי  הגירוש  ,  כמו  את  העובדה  שעובד  בשירותם  רופא  ששמו  יהושע  (  שוקי  )  אסרף  .  
וזאת  תגובתה  הרשמית  של  משטרת  ישראל  :  "  ראסל  הוקי  גורש  מהארץ  על  פי  צו  חוקי  שהוצא  נגדו  על  ידי  משרד  הפנים  ,  לאחר  ששהה  בארץ  כשנתיים  באופן  בלתי  חוקי  .  
בנוסף  לכך  ,  בתקופה  זו  נחקר  במשטרה  מספר  פעמים  בעקבות  תלונות  שהוגשו  נגדו  בחשד  למעורבות  פלילית  ,  ובהן  גם  חשד  שאיים  על  חייהם  של  אנשים  .  
"  לאור  מצבו  ,  אשר  מפאת  צנעת  הפרט  וכבודו  של  האיש  אנו  מנועים  מלפרט  ,  ומאחר  שהיה  חשד  מבוסס  כי  הוא  עלול  להתפרע  ולהתנגד  לגירושו  ,  הוחלט  על  כבילתו  וליוויו  על  ידי  רופא  מקצועי  ,  אשר  רשאי  במקרה  כנ"ל  ועל  פי  שיקול  דעתו  המקצועית  לתת  לו  זריקת  הרגעה  בעת  הצורך  .  
"  מאחר  שהוקי  התנגד  להליך  גירוש  זה  ,  כפי  שצפינו  מראש  ,  נאלצו  מלוויו  להפעיל  כוח  סביר  תוך  מתן  זריקת  הרגעה  ,  על  מנת  לממש  את  צו  הגירוש  .  
אנו  דוחים  כל  טענה  לאלימות  כביכול  שהופעלה  נגדו  ,  וללא  התנגדותו  והתפרעותו  שליוו  את  הגירוש  ,  היינו  חוסכים  ליווי  רופא  ונמנעים  מלהפעיל  כוח  נגדו  "  .  
סנ"צ  עופר  סיוון  ,  עוזרו  של  דובר  המשטרה  ,  התבקש  להמציא  סימוכין  חוקיים  לפעולת  הרופא  ,  אך  לא  עשה  זאת  .  
