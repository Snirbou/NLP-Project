עדכון  אחרון  -  22:25  03/03/01  מנהרות  הכרמל  -  בין  תכנון  ציבורי  לקניין  פרטי  מאת  עזריאל  לוי  השבוע  נתייחס  מעט  בהרחבה  לפסק  הדין  בעניין  הפקעת  מנהרות  הכרמל  ,  שניתן  לאחרונה  בבית  המשפט  המחוזי  בחיפה  (  ה"פ  370/00  )  .  מדובר  בפסק  דין  העוסק  בשטח  הביניים  שבין  תכנון  לקניין  (  ולזכויות  קניין  )  .  המדינה  פנתה  לבית  המשפט  וביקשה  כי  יתן  צו  המורה  למשיבים  למסור  את  החזקה  בזכויות  השימוש  התת  -  קרקעיות  במקרקעין  הרשומים  על  שמם  .  
למעט  פתחי  המנהרה  ,  המדובר  במנהרה  תת  -  קרקעית  שתיכרה  בעומק  של  200  -  15  מטר  .  
הליך  זה  יועד  למקרקעין  אלו  ולא  לשטחי  היציאה  ,  המופקעים  בשלמותם  .  
סעיף  11  לחוק  המקרקעין  קובע  כי  "  הבעלות  בשטח  של  קרקע  מתפשטת  בכל  עומק  שמתחת  לשטח  הקרקע  "  .  
למרות  שההפקעה  נעשתה  לפי  פקודת  הקרקעות  ,  הרי  שהחפירה  עצמה  תתבצע  לפי  תוכנית  סטטוטורית  ,  על  פי  חוק  התכנון  והבנייה  .  
גם  בתוכנית  נקבע  שאין  בקביעת  השטח  למנהרה  כדי  להוות  שינוי  ייעוד  מהתוכניות  המאושרות  החלות  על  השטח  ,  ואשר  מתייחסות  לשימושים  המותרים  על  פני  הקרקע  .  
התוכנית  הסטטוטורית  הרלוונטית  כוללת  חתך  אורך  של  המנהרה  ,  שעל  פיו  המדובר  במנהרה  בעומק  של  עשרות  מטרים  ,  כאשר  העומק  המינימלי  מבניין  כלשהו  מגיע  ליותר  prefix=מ  -  36  מטר  .  
בית  המשפט  קבע  כי  אף  שההודעות  על  ההפקעה  אינן  מפרטות  את  רוחב  התוואי  או  את  עומקו  ,  הרי  שיש  לראות  כמחייבת  את  הצהרת  המדינה  שהודעת  ההפקעה  מתייחסת  רק  לתוואי  האמור  בעומק  הקרקע  ,  ואין  בה  כדי  לפגוע  בכל  דרך  אחרת  בזכות  הקניין  לגבי  כל  חלק  אחר  של  המקרקעין  .  
בית  המשפט  המחוזי  ,  מפי  השופט  שמואל  ברלינר  ,  דחה  גם  את  כל  הטענות  שנגעו  לשיטת  העבודה  באתר  ,  משום  שכאשר  תופקד  התוכנית  המפורטת  שתאפשר  את  ביצוע  העבודות  בפועל  ,  תהיה  לכל  אזרח  האפשרות  החוקית  להגיש  התנגדות  ולהשפיע  על  התוכנית  .  
לדברי  השופט  ,  "  הליך  תכנוני  זה  ,  יש  בו  כדי  לאפשר  למשיבים  להביא  לידי  ביטוי  את  עמדותיהם  בפני  רשויות  התכנון  ,  וכפועל  יוצא  מכך  ,  תיקח  בוודאי  התוכנית  המפורטת  שתאושר  ,  בחשבון  ,  את  האינטרסים  המוצדקים  של  המשיבים  (  ...  )  לצורך  הקטנת  הפגיעה  בקניינם  ככל  האפשר  "  .  
פסק  הדין  סוקר  בקצרה  וביסודיות  את  הספרות  (  ספרו  הידוע  של  אריה  קמר  )  ואת  הפסיקה  ,  ומסיק  כי  באיזון  האינטרסים  יש  לזכור  כי  "  בענייננו  נפגעת  אמנם  זכות  קניינית  של  ממש  ,  אך  באופן  מוגבל  ביותר  .  
בעובי  ההר  ,  השימוש  והפקת  הנאה  מכל  דבר  במקרקעין  אינם  מושפעים  ,  כך  לכאורה  ,  מההפקעה  "  .  
השופט  קבע  כי  המטרה  של  סלילת  כבישים  היא  מטרה  ציבורית  ראויה  ,  ואף  שנעשית  על  ידי  יזם  פרטי  ,  שזכה  במכרז  ,  היא  לתועלת  הכלל  ;  לדבריו  ,  ההפקעה  נעשתה  על  פי  ההליך  הדרוש  ,  ולא  הוכח  שהיתה  בהפקעה  חריגה  מסמכות  .  
לכן  ,  לדברי  השופט  ,  "  לא  הוכחו  במקרה  דנן  סיבות  המצדיקות  שלא  לתת  את  הצו  למסירת  החזקה  בתת  -  הקרקע  במקרקעין  המופקעים  .  
המשיבים  לא  הביאו  ראיה  בעלת  משקל  מספיק  ,  להראות  כי  קיים  חשש  של  ממש  שהפגיעה  ברכושם  תהיה  מעבר  למידה  הנדרשת  ,  במגבלה  של  חוק  היסוד  ,  או  כי  צפויה  סכנה  למקרקעיהם  עקב  כריית  המנהרה  ,  או  תיפגע  אפשרות  הניצול  והבנייה  על  פני  הקרקע  למעלה  "  .  
בסופו  של  דבר  ניתן  הצו  המאפשר  לקיחת  החזקה  עבור  כריית  המנהרה  .  
פסק  דין  זה  מהווה  "  אור  בקצה  המנהרה  "  בתקופה  שבה  יכולת  הרשות  להפקיע  ולממש  צרכים  ציבוריים  ואחרים  הולכת  ומוצרת  על  ידי  חוקי  היסוד  והפרשנות  שניתנת  להם  על  ידי  בתי  המשפט  .  
גם  אם  מקצת  הנמקותיו  של  פסק  הדין  ראויות  לפירוט  נוסף  ,  אין  ספק  ,  לדעתי  ,  שתוצאת  פסק  הדין  ראויה  ומוצדקת  .  
בשולי  דברים  אלה  ראוי  להעיר  כי  המצב  המשפטי  בישראל  לוקה  בחסר  ,  באשר  אינו  מאפשר  לרשום  זכויות  ,  כמו  גם  להפקיע  זכויות  ,  בצורה  אופקית  .  
הבעלות  במקרקעין  ,  על  פי  הדין  הישראלי  ,  לא  ניתנת  להפרדה  מהמבנים  שעל  הקרקע  ולא  ניתנת  לרישום  בדרך  של  הפרדה  אופקית  של  הזכויות  (  למעט  מסגרת  של  בית  משותף  ,  שלה  חסרונות  שונים  )  .  המדובר  בתפישה  אנכרוניסטית  ,  שאינה  נותנת  מענה  הולם  לדרישות  המסועפות  של  החיים  המודרניים  .  
מן  הראוי  לציין  כי  על  פסק  הדין  הוגש  ערעור  ,  שעיקרו  על  דרך  קבלת  העדויות  ומקצתו  על  "  טעויות  משפטיות  "  בפסק  הדין  .  
הכותב  הוא  עורך  דין  
