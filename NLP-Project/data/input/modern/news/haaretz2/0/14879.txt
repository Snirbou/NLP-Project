עדכון  אחרון  -  01:33  04/03/01  נור  מנווטת  בדרך  המשי  מאת  בועז  לוי  נור  מקרופרינטרס  סיימה  שנה  מוצלחת  שבה  השלימה  את  רכישתה  של  חברת  סלסה  האמריקאית  ושילשה  את  רווחיה  .  
מנכ"ל  החברה  ,  ארז  שחר  ,  מסמן  כעת  את  שוק  דפסי  המשי  כמנוע  הצמיחה  של  נור  לשנים  הבאות  כיסויי  משאיות  שהודפסו  במדפסות  הפורמט  הרחב  של  נור  "  המשימה  שלנו  היא  להפוך  לספק  העולמי  המוביל  לשוק  ההדפסה  מחוץ  לבית  "  ,  אומר  מנכ"ל  נור  מקרופרינטרס  ,  ארז  שחר  ,  המייצרת  מדפסות  בפורמט  רחב  .  
בקיץ  2000  עשתה  נור  צעד  חשוב  בדרך  לכיבוש  יעד  זה  ,  כשהשלימה  את  רכישת  החברה  האמריקאית  סלסה  דיגיטל  .  
נור  עברה  דרך  ארוכה  בארבע  השנים  האחרונות  .  
בתחילת  '  97  נקלעה  החברה  למשבר  קשה  ,  כשבעל  השליטה  בה  ,  משה  נור  ,  הודח  מתפקידיו  לאחר  שהתברר  כי  שילשל  לכיסו  מכספי  החברה  .  
מהלך  ההבראה  שעברה  נור  תחת  שרביט  ההנהלה  החדשה  בראשות  ארז  שחר  הצליח  להביא  את  החברה  לאיתנות  פיננסית  ,  עמדה  של  הובלה  בשוק  ושווי  של  יותר  prefix=מ  -  100  מיליון  דולר  .  
התוצאות  הכספיות  שפירסמה  נור  לפני  שבועיים  ,  שכוללות  את  התוצאות  של  סלסה  ,  נתנו  תמונת  מצב  לגבי  הצלחת  המיזוג  .  
המספרים  מדברים  בעד  עצמם  :  הרווח  התפעולי  של  החברה  הממוזגת  הגיע  prefix=ל  -  מיליון  דולר  ברבעון  האחרון  של  ,  2000  וזאת  לעומת  1.6  מיליון  דולר  במשותף  ברבעון  האחרון  של  '  99  (  תוצאות  פרו  -  פורמה  )  .  ההצלחה  של  המיזוג  בולטת  לאור  רכישות  רבות  אחרות  שבוצעו  בשנה  האחרונה  ושהיו  פחות  מוצלחות  .  
"  המניעים  שלנו  לרכישה  של  סלסה  היו  נכונים  "  ,  אומר  שחר  ,  המנסה  להסביר  מדוע  הוא  הצליח  במקום  שבו  אחרים  נכשלו  .  
"  חלק  גדול  מהכישלונות  ברכישות  בתקופה  האחרונה  נבעו  משום  ששני  הצדדים  היו  חלשים  ,  וחשבו  שמיזוג  יכול  לחזק  אותם  .  
במקרה  שלנו  הרכישה  נעשתה  מעמדה  של  כוח  "  .  
"  זו  היתה  הזדמנות  פנטסטית  "  ,  אומר  שחר  במבט  לאחור  .  
נור  שילמה  תמורת  סלסה  30  מיליון  דולר  ,  מתוכם  20  מיליון  במזומן  והשאר  במניות  .  
"  סלסה  ניצבה  על  פרשת  דרכים  :  היא  היתה  חברה  פרטית  ,  והיה  לה  קשה  לגייס  כסף  כדי  לצמוח  "  .  
סלסה  תרמה  לנור  מדפסות  הפועלות  בפורמטים  דומים  לאלה  שהיא  מייצרת  ,  אולם  בקצה  הנמוך  יותר  של  השוק  .  
תפוקת  המדפסות  של  סלסה  נמוכה  יותר  ,  ולכן  הן  זולות  יותר  .  
נור  מייצרת  מדפסות  בפורמטים  רחבים  .  
מדפסות  אלה  מיועדות  לשוק  הפרסום  מחוץ  לבית  ,  הכולל  שלטי  חוצות  ,  שילוט  בנקודות  מכירה  ,  שלטים  על  בניינים  וכיסויים  למשאיות  .  
זהו  הפלח  הצומח  במהירות  הרבה  ביותר  בעולם  הפרסום  ,  על  אף  שעד  כה  לא  פותחו  כלים  נאותים  כדי  לבדוק  את  מידת  האפקטיוויות  שלו  .  
את  הצמיחה  בשוק  המדפסות  הדיגיטליות  בפורמט  רחב  מניע  לא  רק  הגידול  בביקוש  לשלטי  חוצות  ,  אלא  גם  המעבר  של  חברות  דפוס  קטנות  מדפוס  משי  לדפוס  דיגיטלי  .  
מעבר  זה  מתרחש  לאור  היתרון  הכלכלי  של  הדפוס  הדיגיטלי  כשמדפיסים  בכמויות  קטנות  -  כנהוג  בפרסום  מחוץ  לבית  .  
דפוס  משי  ,  שהוא  השיטה  המקובלת  כיום  להדפסה  בפורמט  רחב  ,  הוא  עתיר  עבודה  ומתאפיין  בעלות  קבועה  גבוהה  יחסית  ,  הקשורה  להכנה  של  פלטות  הדפוס  .  
בגלל  ההוצאה  הקבועה  הגדולה  ,  בשיטה  זו  משתלם  להדפיס  בכמויות  גדולות  .  
בהדפסה  דיגיטלית  אין  עלות  קבועה  ,  והמחשב  שולח  את  התמונה  היישר  אל  מצע  ההדפסה  ,  כמו  בד  ,  נייר  ופלסטיק  .  
מכאן  ,  ששיטה  זו  משתלמת  במיוחד  בעת  הדפסה  של  כמויות  קטנות  .  
שחר  מציג  תחשיבים  ,  ולפיהם  מעבר  מדפוס  משי  לדפוס  דיגיטלי  כדאי  כשבית  הדפוס  מדפיס  סדרות  קטנות  prefix=מ  -  200  עותקים  .  
נור  עובדת  כיום  על  פיתוח  שיגדיל  את  התפוקה  של  המדפסות  שלה  ,  כך  שרף  הכדאיות  יעלה  prefix=ל  -  400  עותקים  .  
קהל  היעד  למוצרים  של  נור  הם  20  אלף  דפסים  (  חברות  דפוס  קטנות  )  הפועלים  כיום  בפורמט  הרחב  בעולם  בטכנולוגייה  וותיקה  של  דפוס  משי  .  
שחר  מעיד  כי  המעבר  מדפוס  משי  לדפוס  דיגיטלי  אינו  טריוויאלי  ,  ומצריך  שינוי  תפיסתי  והדרכה  אינטנסיווית  .  
אחד  המכשולים  הקשים  הוא  מימון  ,  שכן  ההשקעה  הראשונית  הנדרשת  במדפסת  יכולה  להגיע  למאות  אלפי  דולרים  -  הרבה  מעבר  לסדר  הגודל  המוכר  בקרב  החברות  הקטנות  האלה  .  
לצורך  כך  מפתחת  נור  תוכנית  מימון  לקוחות  ,  שתאפשר  לה  לגבות  תשלום  לפי  שימוש  במדפסות  .  
"  זה  יקרב  אותנו  לשיטות  הפעולה  של  ענקיות  בתחום  "  ,  אומר  שחר  .  
המגעים  לקונסולידציה  בנישה  בה  פועלת  נור  לא  החלו  ולא  נגמרו  בעסקה  עם  סלסה  .  
שחר  מאשר  כי  נור  ניהלה  מגעים  גם  עם  חטיבת  הפורמט  הרחב  של  סאיטקס  (  סאיטקס  ויז'ן  )  ,  שחקנית  נוספת  בתחום  ,  מגעים  שלא  עלו  יפה  .  
"  לא  הסכמנו  על  המחיר  .  
הם  תיכננו  אז  להנפיק  ,  וניהלו  את  המו"מ  תחת  הרושם  של  הערכת  שווי  גבוהה  למדי  ,  שמקורה  היה  בבנקאי  ההשקעות  שלהם  "  .  
שחר  אומר  כי  למרות  שכרגע  לא  מנוהלים  כל  מגעים  ,  האפשרות  לחזור  אל  שולחן  הדיונים  עם  הנהלת  סאיטקס  אינה  דימיונית  .  
"  אנחנו  פועלים  בשוק  אטרקטיווי  שצומח  מהר  ,  וכולל  מעט  שחקנים  .  
אם  נצליח  לחבור  עם  סאיטקס  או  עם  ויוטק  -  שחקנית  נוספת  בתחום  -  נצליח  לשנות  את  כללי  המשחק  בצורה  משמעותית  "  .  
בטווח  של  5  -  4  שנים  ,  הנישה  בה  פועלת  נור  עשויה  להפוך  לשוק  מעניין  עבור  ענקיות  תעשייה  כמו  קודאק  ,  HP  ואחרות  .  
ההשקעה  השנתית  של  דפסי  המשי  בציוד  וחומרי  הדפסה  דיגיטליים  הגיעה  לכמעט  חצי  מיליארד  דולר  בשנה  שעברה  ,  ועד  2005  היא  צפויה  לטפס  prefix=ל  -  מיליארד  דולר  .  
שחר  מעריך  כי  לאור  חסמי  הכניסה  הטכנולוגיים  המשמעותיים  בענף  ,  הכניסה  של  חברות  הענק  תתבצע  באמצעות  השחקניות  הפעילות  בתחום  .  
"  דרושות  כשלוש  שנים  של  פיתוח  עד  להוצאת  מוצר  לשוק  ,  ולכן  החברות  הגדולות  יעדיפו  קיצורי  דרך  "  ,  הוא  אומר  .  
יוזמה  כזו  מצד  הגדולות  לא  תיתקל  בהתנגדות  של  נור  .  
"  אנחנו  בפירוש  לא  מנסים  לכבוש  את  העולם  בעצמנו  "  ,  אומר  שחר  .  
הוא  מוסיף  כי  השאיפה  של  נור  לשיתוף  פעולה  עם  הענקיות  בתחום  באה  כבר  לידי  ביטוי  במגעים  ראשונים  אותם  היא  מנהלת  .  
"  אלה  גישושים  ראשוניים  ,  שנועדו  לעזור  להם  להבין  מה  אנחנו  עושים  ,  ולעזור  לנו  להתקרב  אליהם  "  ,  אומר  שחר  .  
שחר  מעריך  כי  שיתוף  פעולה  בין  אחת  מהענקיות  בתחום  הדפוס  לבין  חברה  כמו  נור  יכול  לבוא  לידי  ביטוי  בכמה  דרכים  .  
"  הכל  פתוח  .  
זה  מתחיל  מהשקעה  קטנה  ושיתוף  פעולה  מוגבל  ,  ויכול  להסתיים  ברכישה  מלאה  "  .  
עם  זאת  ,  הוא  מדגיש  כי  הדרך  לחתימה  על  הסכמים  כאלה  עדיין  ארוכה  ,  וכי  כיום  השוק  של  נור  עדיין  קטן  מכדי  לעניין  את  השחקנים  הגדולים  .  
התוכניות  האסטרטגיות  של  נור  הן  להרחיב  את  יריעת  הטכנולוגיה  שפיתחה  לכיוונים  חדשים  .  
אחד  מאלה  יכול  להיות  הדפסות  על  טקסטיל  .  
"  בעוד  שהמזרח  הרחוק  ממשיך  לרכוש  הדפסות  המוניות  על  טקסטיל  ,  יש  ירידה  באורכי  הסדרות  המודפסות  באירופה  ובאמריקה  .  
זו  יכולה  להיות  הזדמנות  טובה  עבורנו  "  ,  אומר  שחר  .  
