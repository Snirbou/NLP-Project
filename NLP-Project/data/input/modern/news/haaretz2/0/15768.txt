עדכון  אחרון  -  23:53  06/03/01  מתנחלים  ברשת  מאת  דפנה  לוי  prefix=ב  "  מצפה  האינטרנט  "  ,  בית  שתיכנן  האדריכל  האמריקאי  מייקל  ג'אנצן  ,  הדיירים  שוכנים  בכמוסה  אינטראקטיווית  שנעה  בתוך  חלל  דינמי  עשוי  זכוכית  "  מצפה  האינטרנט  "  .  
גולשים  מכל  העולם  יוכלו  להשפיע  על  צורתו  האינטרנט  עדיין  לא  הצליח  לחדור  לכל  בית  ,  אבל  יש  כבר  מי  שבונה  בתים  שחודרים  לרשת  .  
האדריכל  האמריקאי  מייקל  ג'אנצן  עוסק  בתכנון  בתים  עתידניים  ,  שאמורים  לספק  סביבת  מגורים  חדשה  לדור  שגדל  בעולם  דיגיטלי  מקוון  .  
אחד  מהפרויקטים  שלו  הוא  "  מצפה  האינטרנט  "  -  בית  שעשוי  לשמש  מעטפת  למי  שחי  מבלי  למוש  כמעט  מהמחשב  .  
"  מצפה  האינטרנט  "  עוצב  ,  לדברי  ג'אנצן  ,  כמעין  מקדש  לעידן  המחשב  ,  ויותר  מכך  לאינטרנט  .  
לדבריו  ,  החלל  העגול  שבתוכו  חי  הדייר  הוא  המרחב  שאליו  זורם  המידע  ממחשבים  בכל  העולם  .  
הדייר  אמור  לשבת  בתוך  מין  כמוסה  מיוחדת  ,  המכילה  תחנת  עבודה  אינטראקטיווית  ,  שאותה  אפשר  לנווט  למעלה  ,  למטה  ולצדדים  .  
החלל  הזה  יכול  להיפתח  לחלוטין  או  להיסגר  כביצה  .  
אפשר  גם  להזיז  את  קירות  הבית  ,  העשויים  לוחות  זכוכית  קמורים  ,  כדי  להתאים  אותו  לצרכים  משתנים  .  
הדיירים  יוכלו  "  בית  הווידיאו  "  (  מימין  ולמעלה  )  .  צד  אחד  מורכב  ממסכי  טלוויזיה  עשויים  פלסמה  ,  שעליהם  מוקרנות  תמונות  של  חוף  הים  להקרין  תמונות  וסרטים  מהרשת  או  מהמחשב  המרכזי  של  הבית  היישר  על  הקירות  או  על  תקרת  הזכוכית  .  
חלק  מהלוחות  מאפשרים  גם  להקרין  תמונות  על  הקירות  החיצוניים  ,  כדי  שגם  מי  שמתבונן  מרחוק  על  מצפה  האינטרנט  יוכל  ליהנות  מהן  .  
לבית  הזה  יהיה  ,  מן  הסתם  ,  גם  אתר  אינטרנט  כדי  שגולשים  מכל  העולם  יוכלו  להשפיע  על  המתרחש  בו  בזמן  אמת  -  להציע  תמונות  שיוצגו  בו  ואפילו  להשפיע  על  צורתו  .  
האדריכל  מקווה  שלאחר  בנייתם  של  כמה  בתים  כאלה  ,  בבעלות  פרטית  וציבורית  ,  הם  יוכלו  לתקשר  בינם  לבין  עצמם  ,  באמצעות  הרשת  כמובן  .  
ג'אנצן  ,  בעל  תארים  באדריכלות  ובמולטימדיה  ,  מלמד  קורסים  המשלבים  את  שני  התחומים  הללו  בבית  הספר  לאמנות  ובפקולטה  לארכיטקטורה  של  אוניברסיטת  ואשינגטון  .  
הוא  מרבה  לעסוק  בפרויקטים  הבוחנים  את  אפשרויות  השימוש  באנרגיות  חלופיות  ,  ומתמקד  בניסיון  לבנות  בתי  היי  -  טק  מודולריים  וקלים  לייצור  ,  המתחשבים  בסביבה  ומתאימים  לסביבות  מגורים  שונות  .  
לאחד  הפרויקטים  הללו  הוא  קורא  "  M  -  Viroments  "  -  בתים  המורכבים  מחלקים  גדולים  ושונים  ,  הניתנים  להזזה  ,  עיצוב  וכיוון  מחדש  ,  כדי  שאפשר  יהיה  להתאימם  לסביבות  שונות  ולצרכים  משתנים  .  
חלקיה  הבסיסיים  של  כל  מערכת  כזאת  הם  לוחות  מלבניים  ,  המתחברים  באמצעות  צירים  ויוצרים  מעין  קוביות  הנצמדות  זו  לזו  .  
את  הלוחות  אפשר  לחבר  בצורה  אופקית  או  אנכית  ,  והצירים  מאפשרים  להם  לנוע  פנימה  או  החוצה  מהמסגרת  ,  כדי  לסגור  או  לפתוח  חללים  שונים  .  
בחלק  מהלוחות  קבועים  חלונות  או  דלתות  ,  וחלקם  מבודדים  מפני  רעש  וחום  .  
לוחות  אחרים  נועדו  להצל  על  חלקי  הבית  או  לאפשר  כניסה  של  אור  ,  בהתאם  לאקלים  .  
את  הלוחות  אפשר  גם  לחבר  בצורה  שהופכת  אותם  מקיר  סתמי  למרפסת  .  
כל  אלה  יחד  נשענים  על  מערך  של  רגליים  ,  שאמור  להבטיח  את  יציבותו  של  המבנה  .  
במפרט  הטכני  מציין  ג'אנצן  כי  הבית  -  שהוא  מייעד  לאתרי  נופש  עתידניים  -  אינו  זקוק  במרבית  המקומות  ליסודות  ,  וכי  אפשר  להתאימו  לתוואי  הקרקע  גם  באזורים  שבהם  קשה  לבצע  בנייה  מסוג  אחר  .  
בדגמים  שבנה  עד  כה  ,  המסגרת  של  הבית  עשויה  פלדה  והלוחות  מבטון  מעורב  בחומרים  אחרים  ,  שנצבע  מטעמים  אסתטיים  .  
עם  זאת  ,  הוא  מציין  שאפשר  להשתמש  במגוון  נרחב  של  חומרים  .  
בחזונו  של  ג'אנצן  ,  כל  הבתים  מחוברים  זה  לזה  ברשת  ממוחשבת  .  
כזהו  גם  בית  החוף  שתיכנן  במאליבו  שבקליפורניה  ,  המכונה  "  בית  הווידיאו  "  .  
צדו  של  הבית  הפונה  לעבר  העיר  מורכב  כולו  ממסכי  טלוויזיה  חדשניים  עשויים  פלסמה  ,  ועליהם  מוקרנות  כל  העת  תמונות  של  הים  והחוף  כפי  שאלה  משתקפים  מהחלונות  בחזית  הבית  .  
האשליה  המשונה  נמשכת  גם  בפנים  :  הרצפה  מכוסה  חול  ,  יש  שם  בריכת  גלים  ,  ומסכים  נוספים  מציגים  את  ההתרחשויות  מבחוץ  ,  כדי  לטשטש  את  ההבדלים  בין  פנים  הבית  לסביבתו  .  
בימים  אלה  ג'אנצן  מתכנן  גם  פארק  שעשועים  דיגיטלי  ,  שמתקניו  מבוססים  על  היסודות  אוויר  ,  אדמה  ,  רוח  ואש  .  
אם  הוא  אכן  ייבנה  לבסוף  ,  המתקנים  יתבססו  על  מסכי  וידיאו  אינטראקטיוויים  ,  שיעניקו  לילדים  המבקרים  בו  אשליה  שהם  נמצאים  בעולם  אחר  .  
