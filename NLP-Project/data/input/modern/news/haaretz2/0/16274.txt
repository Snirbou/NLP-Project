עדכון  אחרון  -  03:30  08/03/01  חוק  הבחירה  הישירה  נמחק  מספר  החוקים  מאת  גדעון  אלון  החוק  לבחירה  ישירה  של  ראש  הממשלה  נמחק  אמש  מספר  החוקים  ,  תשע  שנים  בדיוק  לאחר  שאושר  ,  לאחר  שמליאת  הכנסת  אישרה  ברוב  גדול  (  72  בעד  מול  37  נגד  prefix=ו  -  3  נמנעים  -  הח  "  כים  זבולון  אורלב  ,  חיים  דרוקמן  ונחום  לנגנטל  )  את  ביטול  החוק  ,  ובמקביל  אישרה  בקריאה  שנייה  ושלישית  את  חוק  יסוד  :  הממשלה  במתכונתו  החדשה  .  
אישור  החוק  התאפשר  הודות  לשינוי  בעמדת  סיעת  מרצ  ,  שעד  לפני  כמה  חודשים  התנגדה  בתוקף  לביטול  הבחירה  הישירה  ,  אולם  ביוזמתו  של  ח"כ  יוסי  שריד  החליטה  לתמוך  בביטולה  .  
באישור  החוק  תמכו  סיעות  העבודה  ,  הליכוד  ,  מרצ  ,  מרכז  ,  חד"ש  ,  מרכז  ,  גשר  ,  יהדות  התורה  וכמה  מנציגי  האיחוד  הלאומי  -  ישראל  ביתנו  ,  רע"מ  ,  בל"ד  וח"כ  יגאל  ביבי  (  מפד"ל  )  .  נגד  הצביעו  נציגי  ש"ס  ,  שינוי  ,  ישראל  בעלייה  ,  האיחוד  הלאומי  -  ישראל  ביתנו  (  בחלקה  )  ,  הבחירה  הדמוקרטית  ,  רע"מ  (  בחלקה  )  ,  ח"כ  אמנון  רובינשטיין  (  מרצ  )  ,  ח"כ  שאול  יהלום  (  מפד"ל  )  ,  ח"כ  רוני  מילוא  (  מרכז  )  ,  והשר  חיים  רמון  (  ישראל  אחת  )  .  ראש  הממשלה  היוצא  אהוד  ברק  לא  הגיע  להצבעה  בגלל  התנגדותו  לביטול  הבחירה  הישירה  .  
בישיבת  סיעת  ישראל  אחת  לפני  הצהריים  אמר  ברק  כי  "  אני  ספקן  באיזו  מידה  התיקון  הטכני  של  הבחירה  הישירה  יכול  להביא  לרפואה  מבלי  שתהיה  רפורמה  עמוקה  יותר  במערכת  הבחירות  "  .  
כל  השרים  האחרים  בממשלה  היוצאת  הצביעו  בעד  ביטול  הבחירה  הישירה  (  למעט  חיים  רמון  שהתנגד  )  .  השרה  דליה  איציק  נעדרה  מהצבעה  בשל  אבל  על  מות  אביה  .  
במהלך  כל  שעות  היום  נעשו  מאמצים  לגייס  רוב  לחוק  במתכונתו  החדשה  ולביטול  החוק  לבחירה  ישירה  של  ראש  הממשלה  .  
בבוקר  התברר  ליוזם  החוק  ח"כ  עוזי  לנדאו  (  ליכוד  )  ויו"ר  השדולה  לשינוי  שיטת  הבחירות  ,  ח"כ  אופיר  פינס  (  עבודה  )  ,  כי  הרוב  של  65  ח"כים  שעליו  התבססו  שלשום  כל  התחזיות  ,  ולפיהן  רבים  הסיכויים  לביטול  הבחירה  הישירה  ,  התמסמס  ויש  רק  59  תומכים  בביטול  הבחירה  הישירה  ,  זאת  משום  שאביה  של  השרה  דליה  איציק  נפטר  ובשעות  הצהריים  עמדה  להתקיים  הלוויתו  ;  ח"כ  קולט  אביטל  שהתה  בארה"ב  והיה  חשש  שלא  תספיק  להגיע  להצבעה  ;  ח"כ  זהבה  גלאון  (  מרצ  )  הוזמנה  לדיון  בבית  משפט  והיה  ספק  אם  תגיע  להצבעה  ;  הח  "  כים  יהושע  מצא  ואיוב  קרא  מהליכוד  זעמו  על  ש  אריאל  שרון  לא  צירף  אותם  לממשלתו  והיה  חשש  שלא  יגיעו  להצבעה  ;  והח  "  כים  של  גשר  איימו  שאם  ישראל  אחת  לא  תאשר  את  התפלגותם  לסיעה  עצמאית  ,  הם  לא  יתמכו  בחוק  .  
יוזמי  ביטול  החוק  נכנסו  ללחץ  .  
השדלנית  בהירה  ברדוגו  השקיעה  מאמצים  ניכרים  כדי  לשכנע  את  מצא  וקרא  לתמוך  בביטול  החוק  .  
גם  ח"כ  מיכאל  קליינר  שהתנגד  לאחד  מסעיפי  החוק  ,  התרצה  והבטיח  לתמוך  בביטול  החוק  .  
בשל  אי  הבהירות  לגבי  מספר  התומכים  בביטול  הבחירה  הישירה  ,  נענה  יו"ר  הכנסת  אברהם  בורג  ,  מהתומכים  הבולטים  בחוק  ,  לפניית  הח  "  כים  לנדאו  ,  פינס  ויו"ר  סיעת  הליכוד  ח"כ  ראובן  ריבלין  ודחה  שלוש  פעמים  את  מועד  קיום  ההצבעה  .  
במהלך  הדיון  שקדם  להצבעה  הושמעה  שורה  ארוכה  של  נאומים  שהבולט  שבהם  היה  נאומו  של  השר  חיים  רמון  ,  שיצא  בתוקף  נגד  ביטול  הבחירה  הישירה  .  
רמון  ציין  כי  "  גל  של  שטיפת  מוח  וזיכרון  קצר  של  הציבור  הביא  לצערי  חלק  גדול  מהח  "  כים  לשנות  את  עמדתם  "  .  
הוא  הצביע  על  חסרונותיה  של  שיטת  הבחירות  שהיתה  נהוגה  עד  ,  1992  "  שהיום  רוצים  לחזור  אליה  ומתגעגעים  אליה  "  .  
רמון  סבור  כי  הבחירה  הישירה  לא  נכשלה  ,  אלא  היו  אלה  המפלגות  שלא  ידעו  להתאים  את  עצמן  לשינוי  שחל  בחברה  הישראלית  .  
שר  המשפטים  היוצא  יוסי  ביילין  ,  שהיה  מיוזמי  ביטול  הבחירה  הישירה  ,  נשא  נאום  פרידה  מהכנסת  ,  ובו  הביע  את  קורת  רוחו  על  ביטול  הבחירה  הישירה  וציין  כי  זו  המתנה  הטובה  ביותר  שהוא  יכול  היה  לקבל  לרגל  פרישתו  .  
בתום  ההצבעות  על  כל  ההסתייגויות  לחוק  ,  שנפלו  בזו  אחר  זו  ברוב  גדול  ,  ניסה  ח"כ  אברהם  פורז  (  שינוי  )  לעכב  את  ההצבעה  בקריאה  האחרונה  והשלישית  לאישור  החוק  .  
הוא  ביקש  להפוך  את  ההצבעה  להצבעת  אי  אמון  בראש  הממשלה  ובדרך  זו  להביא  לדחיית  ההצבעה  לשבוע  הבא  ,  אולם  יו"ר  הכנסת  אברהם  בורג  קבע  שעל  פי  חוות  דעת  משפטית  לא  ניתן  להביע  אי  אמון  בממשלה  שעדיין  לא  הושבעה  על  ידי  הכנסת  .  
בתום  ההצבעה  בקריאה  השלישית  ,  כשבורג  הכריז  על  התוצאות  -  72  בעד  prefix=ו  -  37  נגד  -  ניגשו  ח"כים  רבים  לברך  את  יוזם  החוק  ,  ח"כ  עוזי  לנדאו  ,  שנראה  מאושר  מההישג  המרשים  שבו  זכה  לאחר  מאבק  ממושך  ומתיש  מאוד  .  
