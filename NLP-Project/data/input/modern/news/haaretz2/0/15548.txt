עדכון  אחרון  -  01:12  06/03/01  פרשנות  /  אורה  קורן  סוף  עידן  החממות  הטכנולוגיות  הממשלתיות  כרמל  ורניה  מתכנן  למעשה  להפסיק  בהדרגה  את  פרויקט  החממות  הממשלתיות  ,  באמצעות  הפרטתן  .  
אלה  שלא  יצליחו  למשוך  משקיעים  שירצו  לנהל  אותן  צפויות  להיסגר  ,  ואם  יהיו  בהן  כמה  פרויקטים  מבטיחים  ,  הם  עשויים  לעבור  לחממה  שתופרט  .  
המדען  הראשי  עשוי  לתמוך  בפרויקטים  בחממות  חדשות  שיוקמו  ,  ושיזמיהן  יעמדו  באותם  קריטריונים  ,  כחלק  מהתמיכה  הרגילה  במו"פ  לחברות  .  
מינהלת  תוכנית  החממות  תצטמצם  בהדרגה  ,  עד  שתתבטל  כמעט  לחלוטין  .  
בשלב  ראשון  תתמקד  המינהלה  בפיקוח  על  עמידת  הזכיינים  בתנאים  להפעלת  החממות  .  
בסוף  התהליך  יצטמצם  כנראה  תפקידה  לפיקוח  על  שיעורי  האחזקות  של  היזמים  .  
"  תוכנית  החממות  הטכנולוגיות  הגיעה  לבגרות...  הגיע  הזמן  להעביר  את  החממות  בהדרגה  לידיים  פרטיות  ,  שינהלו  אותן  באופן  עסקי  ומקצועי  יותר  "  ,  אמר  ורניה  .  
רק  אם  הניסוי  ייכשל  -  וממגעים  עם  הסקטור  הפרטי  עולה  כי  הסבירות  לכך  קלושה  -  ייוותר  ורניה  על  רצונו  לסגור  את  תוכנית  החממות  .  
