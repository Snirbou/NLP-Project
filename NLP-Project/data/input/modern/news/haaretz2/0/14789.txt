עדכון  אחרון  -  22:02  03/03/01  על  העבודה  לחזור  להתיישבות  לכתו  של  אהוד  ברק  אינו  משנה  דבר  בעניין  מצבה  האובדני  של  מפלגת  העבודה  ,  שצריך  להדיד  שינה  לא  רק  מעיני  הנאחזים  בקרשי  הטיטניק  של  ימים  אלה  .  
כל  אזרח  במדינה  צריך  להיות  מודאג  מהתרסקות  מפלגה  האמורה  להיות  גורם  מרכזי  ואחראי  בעיצוב  דרכה  ובניינה  של  המדינה  .  
אין  זה  נכון  לתלות  את  האשם  רק  באיש  ששגה  בתפקודו  ,  ולא  פחות  מכך  לא  תהיה  תקומה  למפלגה  שסדר  היום  העיקרי  בה  יעסוק  ביורש  זה  או  אחר  .  
איבוד  ההגמוניה  במפלגת  עבודה  הוא  תהליך  מתמשך  מאז  ,  1977  והדבר  נעוץ  בעיקרו  בהתרחקותה  מערכים  שעשו  אותה  בעבר  למה  שהיתה  .  
המרכזי  שבהם  הוא  הקשר  בין  המפלגה  לבניין  הארץ  ,  ובעיקר  להתיישבות  .  
ממקורותיה  ינקה  העבודה  ,  וקודם  לכן  מפא"י  ,  את  מרב  כוחה  .  
שם  ההתיישבות  נכרך  באהבה  לארץ  ,  באמונה  בערכי  הציונות  ,  בעבודה  חקלאית  ובמדיניות  של  פיזור  אוכלוסים  .  
רק  חזרה  מיידית  לעיסוק  באלה  ,  בחקלאות  ,  בשמירה  על  מקורות  המים  ,  בבנייה  מחודשת  של  תנועות  הנוער  ובהצבת  יערי  הגשמה  לצעירים  -  תחזיר  את  העבודה  להגה  השלטון  .  
העבודה  הפקירה  עולם  זה  והעמידה  רק  את  תהליך  השלום  במרכז  סדר  היום  .  
איני  מתנגד  לשלום  ,  אך  הוא  חייב  להתבסס  על  יסודות  איתנים  .  
שכנינו  מעבר  לגבול  מזהים  ויתורים  מרחיקי  לכת  כחולשה  .  
עם  זאת  ,  ייתכן  כי  אלמלא  היה  לנו  אויב  חיצוני  מצבנו  מבית  היה  כיום  גרוע  יותר  ,  לנוכח  מלחמות  היהודים  .  
העבודה  אינה  נתפשת  בציבור  כתנועת  עוגן  .  
את  המונופול  על  אהבת  הארץ  הותירה  לאחרים  וראשיה  אף  היו  נבוכים  שוב  ושוב  מהחיבוק  של  ראשי  ההתיישבות  ,  שניסו  לקשור  אותה  לעשייה  ולאדמה  .  
גוש  אמונים  ובני  התנועה  הדתית  הלאומית  היו  לאוונגרד  הבלעדי  בעשייה  ההתיישבותית  בעשרים  השנים  האחרונות  .  
אפשר  להחזיר  את  הדברים  לקדמותם  ואף  לחנך  לשלום  .  
המסלול  הזה  עובר  גם  דרך  רמת  הגולן  ,  הנגב  ,  הגליל  ,  גוש  עציון  ,  בקעת  הירדן  וחבלי  ארץ  נוספים  .  
זאת  קריאה  לצו  חירום  ,  רגע  לפני  שיהיה  מאוחר  מדי  ,  כי  קיים  איום  קיומי  על  המדינה  .  
כדי  שמפח  הנפש  בעבודה  יוחלף  במהפכה  רעיונית  שתסחף  ציבורים  גדולים  ,  חייבת  המפלגה  לחבור  מחדש  לבנייה  ולחבריה  בהתיישבות  .  
