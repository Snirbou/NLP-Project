עדכון  אחרון  -  22:25  03/03/01  המקומית  ברעננה  מערערת  על  ההחלטה  לבטל  היתר  להקמת  בריכת  שחייה  פרטית  מאת  אליסה  אודנהיימר  הוועדה  המקומית  לתכנון  ולבנייה  רעננה  הגישה  ערעור  לבית  המשפט  העליון  על  החלטת  בית  המשפט  המחוזי  ,  לפיה  היתר  שהעניקה  להקמת  בריכת  שחייה  בחצר  של  בית  ניתן  בחוסר  סמכות  ועל  הוועדה  היה  לפעול  נגד  הקמתה  .  
הערעור  מתייחס  לאישור  שהעניקה  הוועדה  לבניית  בריכת  שחייה  בחצר  ביתם  של  בני  הזוג  לביא  .  
בני  הזוג  נוימרק  -  שכניהם  של  משפחת  לביא  -  פנו  לביהמ"ש  המחוזי  בבקשה  למתן  פסק  דין  נגד  החלטת  הוועדה  המקומית  .  
הזוג  נוימרק  טען  כי  הקמת  הבריכה  תגרום  למטרדי  רעש  ,  תפגע  באיכות  חייהם  -  ותוריד  את  ערך  ביתם  .  
הוועדה  המקומית  טענה  בבית  המשפט  המחוזי  כי  מאז  שנות  prefix=ה  -  80  הוציאה  עשרות  היתרי  בנייה  לבריכות  שחייה  פרטיות  בתחומה  ;  זאת  ,  בהסתמך  על  הוראה  מסמיכה  בתוכנית  המתאר  לרעננה  ,  המתירה  שימוש  בקרקע  או  בבניין  לתכלית  שלא  נזכרה  במפורש  בתוכנית  ,  בהתחשב  בתכונותיו  ובאופיו  של  האזור  ובשימוש  המבוקש  .  
כמו  כן  טענה  הוועדה  כי  העניקה  עשרות  היתרי  בנייה  לבריכות  שחייה  פרטיות  בהסתמך  על  החלטת  ועד  ערר  מחוז  מרכז  ,  לפיה  בניית  בריכה  פרטית  בחצר  מגורים  מהווה  חלק  טבעי  ואינטגרלי  מרשימת  השימושים  הסבירים  שרשאי  אדם  לעשות  בחצר  ביתו  .  
שופטת  בית  המשפט  המחוזי  בתל  אביב  ,  אסתר  קובו  ,  קיבלה  את  העתירה  וקבעה  כי  הוועדה  לא  היתה  מוסמכת  להוציא  את  היתר  הבנייה  לבריכת  השחייה  ,  מאחר  שאין  הוראה  מפורשת  בתוכנית  המתאר  בדבר  הקמת  בריכה  כזו  .  
השופטת  גם  קבעה  כי  הקמת  בריכת  השחייה  תהווה  מטרד  למשפחת  נוימרק  .  
הוועדה  המקומית  טוענת  בערעורה  ,  שהוגש  באמצעות  עו"ד  עירית  גל  ,  כי  יש  לבטל  את  פסק  הדין  של  בית  המשפט  המחוזי  ,  ולקבוע  כי  ההיתר  ניתן  כדין  .  
בין  היתר  טוענת  הוועדה  כי  בית  המשפט  המחוזי  התעלם  בפסק  דינו  מהחלטתה  של  ועדת  ערר  מחוז  מרכז  -  לה  כפופה  הוועדה  המקומית  -  לגבי  מקור  סמכותה  של  הוועדה  המקומית  להוציא  היתר  בנייה  לבריכות  פרטיות  בתחומה  (  ע"א  1649/01  )  .  
