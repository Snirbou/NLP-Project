עדכון  אחרון  -  19:04  08/03/01  ריבלין  מבקש  לעכב  את  ההחלטות  בעניין  מתן  רישיון  תקשורת  לכבלים  מאת  צבי  זרחיה  זאת  ,  עד  שילמד  את  הנושא  ;  תיקון  החוק  היה  אמור  להתקבל  עד  סוף  מאי  שר  התקשורת  החדש  ,  ראובן  ריבלין  ,  מבקש  לעכב  ביצוע  החלטות  בוועדת  הכלכלה  בעניין  התיקון  לחוק  הבזק  (  תיקון  24  )  ,  שהוגש  על  ידי  שר  התקשורת  הקודם  ,  בנימין  בן  אליעזר  ,  ונדון  כעת  בוועדה  לקראת  הצבעה  בקריאה  שנייה  ושלישית  .  
התיקון  נועד  לפתוח  את  ענף  התקשורת  לתחרות  .  
prefix=ל  "  הארץ  "  נודע  כי  ריבלין  פנה  אתמול  בעניין  זה  ליו"ר  הוועדה  ,  ח"כ  אברהם  פורז  (  שינוי  )  .  ביום  שני  אמורה  הוועדה  לקיים  דיון  בעניין  הבעלויות  הצולבות  .  
תיקון  החוק  נועד  לאפשר  לשר  התקשורת  להמיר  את  זיכיונות  הכבלים  ברישיון  תקשורת  קבוע  ,  שיאפשר  להם  לספק  שירותי  טלוויזיה  ,  אינטרנט  וטלפון  .  
מקורות  בכנסת  העריכו  אתמול  כי  בעקבות  פנייתו  של  ריבלין  ,  לא  מן  הנמנע  כי  סיום  חקיקת  החוק  -  המיועד  לסוף  מאי  2001  -  יידחה  .  
עוד  נמסר  כי  לא  מן  הנמנע  שריבלין  "  יטביע  את  חותמו  "  על  הצעת  החוק  ,  וישנה  חלק  מהסעיפים  שהוצעו  על  ידי  קודמו  .  
ריבלין  אמר  כי  הוא  מצדד  בהנהגת  תחרות  ,  ואולם  הוא  מבקש  ללמוד  לעומק  את  הצעת  החוק  ואת  השלכותיה  ,  לפני  שזו  תקודם  על  ידי  ועדת  הכלכלה  .  
הוא  ציין  כי  "  באופן  עקרוני  ,  תחרות  יכולה  להביא  לירידת  מחירים  ,  וגם  למצב  שבו  השוק  קורס  או  רמת  השירות  מידרדרת  "  .  
הוא  הוסיף  כי  יש  לבחון  גם  את  הכנסת  הפרסומות  לערוצי  השידור  השונים  ,  ואת  התחרות  ביניהם  .  
הוא  חושש  כי  פתיחת  תחרות  בשידור  תביא  לירידת  מחירים  ,  שתוביל  לירידה  ברמה  .  
ריבלין  אמר  כי  הוא  מתכוון  ללמוד  היטב  את  תחומי  התקשורת  השונים  לפני  שיקבל  החלטות  .  
ריבלין  :  "  עד  היום  הכרתי  את  ענף  התקשורת  כצרכן  .  
כעת  אקבל  כל  החלטה  לאחר  מחשבה  תחילה  "  .  
