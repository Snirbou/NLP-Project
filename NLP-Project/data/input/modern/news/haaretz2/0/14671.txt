עדכון  אחרון  -  02:55  02/03/01  צה"ל  והיועמ"ש  דנים  בהפיכת  סיורי  המתנחלים  למשמר  אזרחי  מאת  עמוס  הראל  צה"ל  דן  לאחרונה  עם  היועץ  המשפטי  לממשלה  במתן  מעמד  של  משמר  אזרחי  למתנחלים  המקיימים  סיורי  אבטחה  בגדה  המערבית  .  
בצבא  מתקיימת  עבודת  מטה  בעניין  .  
השבוע  פורסם  prefix=ב  "  הארץ  "  כי  בפיקוד  המרכז  מנסים  לגבש  הסדר  שייתן  תוקף  חוקי  לפעולות  האבטחה  של  המתנחלים  בכבישים  .  
בהתנחלויות  רבות  מתקיימים  סיורים  ,  המלווים  תושבים  בנסיעות  אל  הכביש  הראשי  או  אל  הקו  הירוק  .  
חלק  מהיוזמות  נעשות  באופן  מאורגן  יחסית  ,  בעוד  שבהתנחלויות  אחרות  מדובר  בפעילות  מאולתרת  ,  בהתאם  לצרכים  המיידיים  .  
קצינים  בכירים  הביעו  תמיכה  במתן  המעמד  החוקי  ,  בטענה  שאין  כל  סיכוי  להתנגד  לתופעה  הנובעת  מצורך  אמיתי  ,  ולכן  עדיף  לפקח  עליה  prefix=ו  "  למשטר  "  אותה  .  
מקורות  צבאיים  מסרו  prefix=ל  "  הארץ  "  כי  לאחרונה  התקיימו  דיונים  בסוגייה  בהשתתפות  היועץ  המשפטי  ,  אליקים  רובינשטיין  ,  ובכירים  בפיקוד  המרכז  ובפרקליטות  הצבאית  .  
צה"ל  הציע  לתת  לסיורים  מעמד  של  משמר  אזרחי  ,  אך  רובינשטיין  סבר  שההצעה  אינה  מפורטת  מספיק  וביקש  מהקצינים  להשלים  בה  פרטים  נוספים  .  
עבודת  המטה  מתקיימת  בחטיבת  המבצעים  (  האחראית  על  ההבטים  הצבאיים  של  הפעילות  )  ובפרקליטות  הצבאית  (  העוסקת  בצדדים  החוקיים  שלה  )  ,  בסיוע  פיקוד  המרכז  .  
גורם  משפטי  אמר  כי  אחד  הקשיים  נובע  מכך  שאנשי  המשמר  האזרחי  בתחומי  הקו  הירוק  עוסקים  כיום  בעיקר  בטיפול  בעבירות  תנועה  ,  בעוד  שבשטחים  מדובר  בפעילות  אבטחה  לכל  דבר  .  
לדבריו  ,  קשה  להאמין  שניתן  יהיה  לאפשר  למתנחלים  שיתנדבו  לסיורים  לקבל  מעמד  של  שוטרים  .  
סוגייה  נוספת  שנבחנת  היא  הרחבת  סיורי  האבטחה  המתקיימים  בשטחים  חקלאיים  בהתנחלויות  בדרום  הר  חברון  .  
כיום  ,  המתנחלים  רשאים  לבצע  סיור  כזה  רק  עם  שוטר  ברכב  ,  אך  הם  מתלוננים  כי  כך  נפגמת  יעילות  הסיורים  משום  שאין  די  שוטרים  למשימה  .  
בצה"ל  מבקשים  לאפשר  למתנחלים  באזור  לבצע  את  הסיורים  בכוחות  עצמם  ,  כשהסיוע  המשטרתי  יתמצה  רק  במערכת  קשר  משותפת  .  
במועצת  יש"ע  הביעו  אתמול  תקווה  שהסדרתו  החוקית  של  הנושא  תושג  בקרוב  .  
חרף  התמיכה  הבולטת  בכך  בפיקוד  המרכז  ,  ישנם  קצינים  המסתייגים  מהרעיון  וטוענים  שהמדינה  תיתן  באמצעותו  כוח  רב  בידי  מתנחלים  ,  שאינם  כפופים  להנחיות  הצבא  ושהקיצונים  מביניהם  עלולים  לעשות  בו  שימוש  לרעה  .  
