עדכון  אחרון  -  22:25  03/03/01  משרד  הפנים  אישר  לצרף  לאור  עקיבא  שטח  שעליו  מתוכננת  בניית  2,400  בתים  מאת  אבי  שמול  משרד  הפנים  אישר  את  צירופם  של  מאות  דונמים  חסרי  מעמד  מוניציפלי  בגבולה  הצפוני  של  אור  עקיבא  ,  להקמת  שכונת  המגורים  היוקרתית  של  היישוב  שתיקרא  אור  קיסריה  .  
השכונה  ,  שעל  פי  תוכנית  בניין  עיר  מאושרת  מתוכננים  להיבנות  בה  2,400  בתים  ,  תכלול  ברובה  בנייה  צמודת  קרקע  ,  במטרה  למשוך  אוכלוסייה  מבוססת  ליישוב  .  
השטח  המיועד  נמצא  בין  שכונת  אורות  באור  עקיבא  לבין  צומת  פל  -  ים  .  
עתה  ,  לאחר  ששר  הפנים  חיים  רמון  חתם  על  הצווים  והמפות  המאפשרים  את  סיפוח  השטח  ,  מותנה  ביצוע  הפרויקט  בהסכמתה  של  קרן  קיסריה  אדמונד  בנימין  דה  רוטשילד  ,  בעלת  המקרקעין  ,  להעברתם  לתחום  השיפוט  של  אור  עקיבא  .  
ראשי  הקרן  התנו  את  הסכמתם  לכך  במציאת  פתרון  כולל  לשטחים  נוספים  ,  חסרי  מעמד  מוניציפלי  ,  שלגביהם  מתנהל  דיון  בין  המועצה  האזורית  חוף  הכרמל  והמועצות  המקומיות  אור  עקיבא  ,  בנימינה  ,  פרדס  חנה  וכרכור  .  
המחלוקת  הקשה  ביותר  בין  החברה  לפיתוח  קיסריה  ,  למועצה  האזורית  חוף  כרמל  ושלוש  המועצות  המקומיות  נוגעת  להעברת  אזור  התעשייה  של  קיסריה  לתחום  המוניציפלי  של  המועצות  .  
על  פי  הצווים  שנחתמו  ,  החברה  לפיתוח  קיסריה  (  של  קרן  קיסריה  )  תוכל  להמשיך  ולנהל  את  האזור  ,  אך  הכנסותיו  יחולקו  בין  המועצות  המקומיות  .  
משמעות  הדבר  היא  כי  110  המפעלים  ששילמו  דמי  ניהול  לחברה  לפיתוח  קיסריה  יתחילו  לשלם  ארנונה  לשלוש  המועצות  .  
בחברה  לפיתוח  קיסריה  כועסים  על  ההחלטה  .  
לטענתם  ,  לאחר  שניהלו  במשך  תקופה  ארוכה  מו"מ  לצורך  ויתור  על  שטחים  ,  בין  היתר  על  אור  קיסריה  ,  התקבלה  ההחלטה  בלעדיהם  .  
"  אני  לא  מצליח  להבין  את  שר  הפנים  "  ,  אמר  סגן  יו"ר  קרן  קיסריה  ,  אברהם  ביגר  .  
"  היו  לנו  הרבה  רצון  טוב  ונכונות  לוויתורים  .  
השר  אפילו  לא  היה  מוכל  להיפגש  אתנו  ולשמוע  את  עמדתנו  .  
כעת  תהיה  הרבה  עבודה  לעורכי  הדין  "  .  
הצדדים  המעורבים  ממתינים  להחלטה  של  בג"ץ  .  
אם  ייושרו  המחלוקות  ,  מקווים  באור  עקיבא  לייעד  את  אור  קיסריה  לשיווק  ראשוני  לאנשי  כוחות  הביטחון  ,  באמצעות  עמותותיהם  .  
התוכניות  לבניית  השכונה  מטופלות  זה  שש  שנים  והן  מוכנות  לביצוע  .  
עם  זאת  ,  תושבים  מקיסריה  הביעו  דאגה  מכך  שמחירי  הבתים  בשכונות  הנושקות  לשטח  שעליו  תיבנה  אור  קיסריה  עלולים  לרדת  בעתיד  .  
זאת  ,  לטענתם  ,  מאחר  שמחירי  הבתים  באור  עקיבא  נמוכים  ממחירי  בתים  זהים  בקיסריה  .  
