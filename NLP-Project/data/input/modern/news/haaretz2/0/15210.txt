עדכון  אחרון  -  01:59  05/03/01  האקרים  גנבו  קוד  המאפשר  שליטה  מרחוק  בלווייני  הצי  האמריקאי  מאת  יובל  דרור  חברת  אקסיג'נט  אינטרנשיונל  ,  המשמשת  קבלן  משנה  של  ממשלת  ארה"ב  ,  הודתה  בסוף  השבוע  כי  מחשבי  הממשל  הפדרלי  נפלו  קורבן  לפעולותיהם  של  "  גנבים  מהסייבר  ספייס  "  ,  שחדרו  למערכת  המחשבים  וגנבו  את  הקוד  המיוחד  המאפשר  לשלוט  מרחוק  בלוויינים  .  
הפריצה  בוצעה  בדצמבר  ,  ואולם  דבר  קיומה  התפרסם  לאחר  שחוקרי  משטרה  פשטו  על  משרדי  חברת  ייעוץ  שוודית  וחיפשו  במחשביה  עדוית  הקשורות  למקרה  .  
אקסיג'נט  פיתחה  מוצר  המאפשר  לצוות  שיגור  הלוויין  לשלוט  בו  באמצעות  הוראות  שונות  המכתיבות  את  אופן  פעולתו  ותנועתו  בחלל  .  
לטענת  אקסיג'נט  ,  הפורצים  גנבו  תוכנה  ישנה  ,  לאחר  שבאפריל  2000  השיקה  החברה  מוצר  חדש  ,  אשר  קודי  ההפעלה  שלו  לא  נגנבו  .  
"  אנחנו  עובדים  בצמוד  עם  הממשל  הפדרלי  ועם  הכוחות  החוקרים  את  המקרה  ,  במטרה  לגלות  מי  אחראי  לפריצה  "  ,  הסביר  מנכ"ל  אקסיג'נט  ,  בי.אר  סמדלי  .  
כעת  מתנהל  המבצע  בשיתוף  פעולה  בין  מנגנוני  הביטחון  השוודיים  לסוכנות  הביון  הפדרלית  של  ארה"ב  .  
לדעת  החוקרים  ,  ההאקרים  השתמשו  בתיבות  הדואר  האלקטרוני  של  חברת  הייעוץ  ,  כדי  להפיץ  את  הקוד  ברשת  .  
עדויות  להימצאו  של  הקוד  ברשת  נמצאות  בידי  החוקרים  .  
נמסר  כי  אקסיג'נט  הגישה  תלונות  רשמיות  נגד  החברה  השוודית  ונגד  אוניברסיטה  גרמנית  ,  שממחשביה  ,  ככל  הנראה  ,  פעל  הפורץ  .  
למרות  שאקסיג'נט  סירבה  לפרסם  מי  הלקוח  שנפגע  מהפריצה  ,  סוכנות  הידיעות  רויטרס  מסרה  שהלקוח  הוא  הצי  האמריקאי  ,  שגילה  פריצה  למחשביו  prefix=ב  -  24  בדצמבר  ,  שלושה  ימים  לאחר  שבוצעה  הפריצה  עצמה  .  
