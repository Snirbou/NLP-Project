עדכון  אחרון  -  11:25  07/03/01  אמה  קירקבי  ביטלה  את  ביקורה  בישראל  זמרת  הסופרן  הבריטית  הסבירה  כי  לא  תוכל  לשיר  במקום  שבו  מדכאים  עם  למען  שמירת  שלומו  של  עם  אחר  .  
מנהל  המרכז  למוסיקה  בירושלים  :  הסבריה  של  קירקבי  הם  רציונליזציה  שקופה  אמה  קירקבי  :  "  רגשותי  אינם  מניחים  לי  לבוא  "  זמרת  הסופרן  הבריטית  אמה  קירקבי  ,  שהיתה  אמורה  לבוא  אתמול  לישראל  כאורחת  המרכז  למוסיקה  בירושלים  ,  הודיעה  אתמול  להנהלת  המרכז  כי  החליטה  לבטל  את  ביקורה  .  
הקונצרטים  בהשתתפות  קירקבי  נועדו  להתקיים  במרכז  בירושלים  (  "  משכנות  שאננים  "  )  ובאולם  הקונסרבטוריון  בתל  אביב  .  
קירקבי  ,  מהזמרות  הבולטות  ביותר  באסכולת  הביצוע  האותנטית  ,  הופיעה  בישראל  פעמים  רבות  ,  וקשריה  עם  המרכז  למוסיקה  בירושלים  הדוקים  וידידותיים  .  
זה  הנוסח  המלא  של  המכתב  ששלחה  קירקבי  להנהלת  המרכז  :  "  אני  מצטערת  מאוד  .  
אין  דרך  קלה  לנסח  זאת  .  
איני  יכולה  לבוא  השבוע  .  
עשיתי  את  כל  ההכנות  ליציאה  הבוקר  ,  אבל  לאמיתו  של  דבר  זה  זמן  רב  אני  מתלבטת  בקשר  לנסיעה  .  
אבן  כבדה  כמו  מעיקה  עלי  ,  ואיני  יכולה  לשאת  את  משאה  ובו  -  בזמן  לשיר  בהנאה  במקום  שבו  אנשים  נתונים  לסגר  בכפריהם  ;  וביטחונה  של  קבוצה  לאומית  אחת  ,  של  אנשים  חפים  מפשע  ,  מושג  באמצעות  דיכוי  הקבוצה  האחרת  .  
"  אחת  מחברותי  ,  פרו  -  ישראלית  המצויה  היטב  בעניינים  ,  אמרה  באחרונה  :  '  טוב  ששרון  יישא  עכשיו  בתפקיד  ,  כי  בעבר  אנשים  חזקים  הצליחו  יותר  בעשיית  שלום  '  .  
אני  מקווה  לטובת  כולם  כי  היא  צודקת  ,  אבל  איני  רואה  כל  סימן  לכך  בינתיים  .  
"  אני  נושאת  עמי  זיכרונות  נפלאים  מהקהל  הישראלי  ,  ורוחשת  כבוד  וסימפטיה  לעמיתי  המוסיקאים  בישראל  .  
לכן  בלעתי  בתחילה  את  ספקותי  והודעתי  שאבוא  -  אבל  כעת  רגשותי  אינם  מניחים  לי  לעשות  זאת  .  
בשבועות  האחרונים  מצאתי  את  עצמי  אומרת  לידידים  כי  הלוואי  שנסיעה  זו  לא  היתה  מתבצעת  וכי  אני  רוצה  כבר  להיות  אחריה  .  
רגשות  כאלה  אינם  תשתית  להופעה  ראויה  לשמה  .  
"  מעולם  לא  איכזבתי  כך  את  זולתי  במישור  המקצועי  ,  ואני  מתנצלת  על  חולשתי  הכפולה  .  
איני  חיה  פוליטית  .  
ברור  לי  שרבים  מידידי  בישראל  אינם  מאושרים  מהמצב  ,  וכי  אני  איני  נאלצת  לחיות  אותו  כמוהם  .  
רגשותי  החבריים  כלפיהם  גרמו  לי  להסכים  לבוא  ,  וזה  שורש  הסתבכותי  .  
מוטב  היה  אילו  נהגתי  ביתר  אומץ  וביתר  ישירות  ,  מהתחלה  .  
כל  שאוכל  לומר  הוא  שעכשיו  אני  ממש  לא  יכולה  לבוא  "  .  
מנהל  המרכז  למוסיקה  בירושלים  ,  בני  גל  -  עד  ,  הגיב  בהפתעה  ובאכזבה  עמוקה  על  מכתבה  של  קירקבי  .  
הזמרת  ,  אשר  לה  ידידים  ומעריצים  רבים  בישראל  ,  "  בחרה  להעניש  את  מי  שאינו  ראוי  לעונש  "  ,  אמר  .  
"  אני  מכבד  אנשים  החוששים  לבוא  לכאן  בעת  הזאת  "  ,  הוסיף  גל  -  עד  .  
"  ברור  שכל  אחד  מכלכל  את  צעדיו  לפי  מידת  חרדתו  וחששו  מסיכונים  .  
אני  מכבד  פחות  אנשים  שעוטפים  את  הרגש  האנושי  ,  המובן  מאליו  ,  במסכת  שלמה  של  רציונליזציה  פוליטית  ,  בנושאים  שהבנתם  בהם  קלושה  בהחלט  "  .  
כאב  ,  לא  אידיאולוגיה  בראיון  טלפוני  קצר  מאנגליה  הרחיבה  אמה  קירקבי  את  הסברה  בנוגע  לביטול  הופעותיה  בישראל  .  
את  אהובה  מאוד  בישראל  ,  וביקרת  כאן  כל  כך  הרבה  פעמים  .  
איך  את  מרגישה  אחרי  הביטול  והאכזבה  שבאה  בעקבותיו  ?  
קירקבי  :  "  גם  לי  קשה  מאוד  .  
אני  מודעת  לאכזבה  הגדולה  של  הקהל  ושל  האמנים  הצעירים  שהייתי  אמורה  לעבוד  אתם  .  
אבל  לא  יכולתי  אחרת  "  .  
למה  הודעת  על  הביטול  רק  עכשיו  ?  
"  זו  היתה  הטעות  הגדולה  שלי  .  
הייתי  חלשה  מדי  .  
כשהאינתיפאדה  השנייה  פרצה  נתקפתי  בהרבה  היסוסים  והתלב  -  טויות  ,  והעמיתים  שלי  בישראל  ידעו  על  כך  .  
כנראה  הייתי  צריכה  להחליט  אז  שלא  לבוא  ,  אבל  כנראה  קיוויתי  שהדברים  ישתנו  -  והם  לא  השתנו  .  
המצב  רק  הלך  והחמיר  "  .  
את  בוודאי  מודעת  לכך  שהביטול  הוא  הצהרה  פוליטית  .  
"  כך  כנראה  מפרשים  זאת  ,  אבל  אני  אמנית  ,  הרחוקה  מאוד  מפוליטיקה  .  
הסיבה  לכך  שלא  באתי  לישראל  היא  רגשית  .  
ההחלטה  נבעה  מתוך  הכאב  שאני  חשה  על  סבל  הפלשתינאים  ,  לא  מתוך  אידיאולוגיה  "  .  
האם  יש  לך  קשר  עם  פלשתינאים  ?  
"  לא  .  
כלל  לא  .  
אבל  קראתי  ושמעתי  על  מצבם  -  גם  מחברים  ישראלים  שחושבים  בדרך  דומה  לשלי  "  .  
האם  הסימפטיה  שלך  עברה  עכשיו  לצד  הפלשתינאי  ?  
"  לא  ,  היא  נתונה  לשני  הצדדים  .  
אבל  הדרך  שבה  מתנהלים  העניינים  יוצרת  קרקע  פורייה  ותנאים  אידיאליים  לעליית  החמאס  ,  ועם  זה  קשה  להשלים  .  
אני  מבינה  את  הזעזוע  אחרי  פיגוע  טרור  כמו  בנתניה  ;  אבל  מה  שרואים  מכאן  הוא  שבצד  הפלשתיני  סובלים  יותר  ,  ויותר  ממה  שנחוץ  .  
גם  החלטה  לבוא  ולהופיע  בישראל  היתה  עלולה  להיות  הצהרה  -  והרי  החיים  אינם  נורמליים  לשני  הצדדים  ,  כך  שתמיכה  בצד  שחייו  נורמליים  יותר  היתה  מטילה  צל  על  כל  הסבל  "  .  
האם  הסיבה  האמיתית  לביטול  בואך  היא  לא  הפחד  שבו  נתקפת  אחרי  אותו  פיגוע  בנתניה  ,  כפי  שנרמז  בישראל  ?  
"  לא  -  הרי  פצצות  יש  גם  כאן  .  
חוץ  מזה  ,  אני  יודעת  שהסיכוי  להיפגע  בתאונה  כשחוצים  את  הרחוב  גדולה  יותר  ,  ובוודאי  הסיכון  גדול  עוד  יותר  במטוסים  -  ובהם  אני  טסה  הרבה  .  
לא  ,  השיקול  הזה  לא  עלה  במוחי  ,  ולא  הפחד  הוא  שהניא  אותי  מלבוא  "  .  
איך  את  רואה  את  המשך  היחסים  שלך  עם  ישראל  אחרי  השבר  הזה  ?  
"  בתקווה  גדולה  לחדש  אותם  אחרי  שהמצב  ישתפר  "  .  
האם  הוקל  לך  עכשיו  ,  אחרי  שהגעת  להחלטה  ?  
"  כלל  לא  ,  להיפך  .  
אני  עצובה  וממשיכה  לחוש  במועקה  גדולה  מתמיד  "  .  
נעם  בן  זאב  
