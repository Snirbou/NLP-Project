עדכון  אחרון  -  02:29  05/03/01  הפיגוע  מהלך  כולל  נגד  ישראל  מאת  זאב  שיף  את  העברת  פעולות  הטרור  הפלשתיניות  למרכזי  אוכלוסייה  בישראל  אין  לראות  כמהלך  של  החמאס  או  הגי  '  אהד  האיסלאמי  בלבד  ,  אלא  כמהלך  כולל  שבו  מעורבים  המיליציה  של  הפתח  ,  התנזים  ,  ואישים  שונים  בארגוני  הביטחון  של  הרשות  הפלשתינית  .  
המהלך  נועד  לשבור  את  רוחה  של  ישראל  ולהביאה  לוויתורים  מדיניים  .  
פעולות  טרור  אלה  זוכות  ,  לפי  משאלים  שונים  ,  בתמיכה  נרחבת  בציבור  הפלשתיני  בשטחים  .  
מדובר  במתקפה  שהיא  חלק  מקבלת  פנים  חמה  שמכינים  הפלשתינאים  לראש  הממשלה  הנבחר  ,  אריאל  שרון  ,  ערב  כניסת  ממשלתו  לכהונתה  ,  ולפני  כינוס  ועידת  הפסגה  של  מנהיגי  ערב  בסוף  החודש  .  
מיד  אחרי  ועידת  הפסגה  הבינערבית  יחול  "  יום  האדמה  "  ,  וברשות  הפלשתינית  מצפים  ששוב  ניתן  יהיה  לגרור  חלק  מערביי  ישראל  להפגנות  קשות  ולשביתה  כללית  .  
על  פי  הערכה  זו  ,  הפלשתינאים  יעשו  בזמן  הקרוב  מאמץ  מיוחד  להגביר  את  פעולות  הטרור  בישראל  .  
מדובר  במתקפת  -  נגד  -  מקדימה  של  הפלשתינאים  לפני  ששרון  נכנס  למשרד  ראש  הממשלה  ,  ולפני  ששמעו  אם  יש  באמתחתו  הצעה  מדינית  כלשהי  להמשך  המו"מ  עמם  .  
כך  הם  מצפים  "  לשפר  "  את  הצעותיו  של  שרון  ולהפעיל  לחץ  ציבורי  בישראל  לוויתורים  מדיניים  .  
שרון  עומד  כעת  למבחן  ;  ערפאת  מעמיד  בפניו  אתגר  קשה  ,  אולם  ,  למעשה  ,  זהו  מבחנו  של  הציבור  הישראלי  כולו  .  
בתוך  ימים  ספורים  יהיה  שרון  חייב  למצוא  תשובה  מניחה  את  הדעת  להבטחתו  לרסן  את  הטרור  ולהבטיח  ביטחון  לאזרחי  ישראל  .  
שרון  מקבל  דיווח  שוטף  על  אירועי  הביטחון  ,  אך  ברור  שהחלטה  על  תגובה  צבאית  ישראלית  חריגה  תתקבל  רק  בהסכמה  של  שניים  -  ראש  הממשלה  היוצא  ,  אהוד  ברק  ,  וראש  הממשלה  הנכנס  .  
ומה  יעלה  בגורל  המו"מ  המדיני  ?  
prefix=ב  -  1996  גרמו  פעולות  טרור  דומות  ,  כששמעון  פרס  היה  ראש  הממשלה  ,  להשעיית  השיחות  המדיניות  בין  ישראל  והפלשתינאים  ולוועידת  הפסגה  הבינלאומית  בשארם  א  -  שייח  .  
הם  גרמו  גם  להפסקת  השיחות  בוואי  פלנטיישן  בין  ישראל  לסוריה  .  
עכשיו  הן  מאיימות  על  האפשרות  לחידוש  המו"מ  המדיני  עם  שרון  ,  שיעמוד  בקרוב  בראש  ממשלת  ישראל  .  
העומס  העיקרי  בפעולות  הטרור  נופל  על  הציבור  הישראלי  ;  יכולת  העמידה  של  העם  במלחמה  יוצאת  הדופן  הזו  עומדת  למבחן  .  
התגובה  המיידית  היא  ,  שלא  לאפשר  יותר  לפועלים  פלשתינאים  ,  בלא  יוצא  מן  הכלל  ,  לעבוד  בישראל  בגלל  הסכנות  הכרוכות  בכך  .  
אנו  מצויים  עדיין  בשלב  שבו  פעולות  הטרור  גורמות  להקצנה  ,  לרצון  נקמה  ולשנאה  .  
עדות  לכך  אפשר  היה  לראות  אתמול  כאשר  המון  נסער  שחזה  בנפגעי  הפצצה  שהפעיל  המתאבד  הפלשתינאי  היכה  באכזריות  פועל  ערבי  שנזדמן  למקום  ופצע  אותו  קשה  .  
הקצנה  זו  מורגשת  גם  בצה"ל  ,  בכוחות  הסדירים  ובין  אנשי  המילואים  .  
השאלה  היא  ,  כיצד  ייראו  הדברים  כשהמלחמה  הזו  תימשך  ותעמיק  .  
