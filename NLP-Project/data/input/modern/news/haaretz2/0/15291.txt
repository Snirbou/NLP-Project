עדכון  אחרון  -  02:32  05/03/01  גל  הפיגועים  /  עמוס  הראל  מתאבדים  יש  ,  מהנדס  עדיין  אין  ראש  השב"כ  דיכטר  .  
המזל  אוזל  בעוד  כוחות  ההצלה  עסוקים  בפינוי  הנפגעים  ממקום  הפיצוץ  במרכז  נתניה  ,  השתרר  אתמול  שקט  יחסי  בשטחים  .  
עד  שעות  אחר  הצהריים  לא  נרשמה  אפילו  תקרית  ירי  אחת  בגדה  וברצועה  .  
תופעה  דומה  אירעה  ביום  חמישי  האחרון  ,  יום  הפיגוע  בצומת  מי  -  עמי  .  
גם  אז  אירעו  רק  פיגועי  ירי  בודדים  בשטחים  .  
עובדות  אלו  עדיין  אינן  מבשרות  מגמה  חדשה  ;  הפיגועים  בשטחים  בוודאי  עוד  יתחדשו  בעוצמה  .  
לעומת  זאת  ,  הן  מבטאות  הבנה  פלשתינית  באשר  למה  שכואב  יותר  לישראלים  .  
אם  דעת  הקהל  בארץ  עוברת  לסדר  היום  על  מותם  של  מתנחלים  או  חיילים  בשטחים  ,  התגובה  שונה  לגמרי  כשמדובר  במטען  המתפוצץ  בלב  עיר  באזור  המרכז  .  
והדרך  לשם  מעולם  לא  היתה  קלה  יותר  .  
חרף  הסגר  בן  חמשת  החודשים  ,  עוברים  אלפי  פלשתינאים  מדי  בוקר  את  הקו  הירוק  לכיוון  ישראל  .  
רובם  המכריע  פשוט  רוצה  להתפרנס  ,  אבל  ביניהם  מסתננים  גם  מניחי  המטענים  .  
אלה  ,  כמו  אלה  ,  נמצאים  בתחומי  ישראל  באופן  בלתי  חוקי  .  
צה"ל  מודה  כי  אינו  משקיע  משאבים  בסגר  על  הגדה  ,  משימה  כמעט  בלתי  אפשרית  לאורך  מאות  קילומטרים  של  גבול  שאינו  גבול  ,  בלא  שום  גדר  הפרדה  .  
גם  מאמצי  האכיפה  של  המשטרה  זניחים  .  
רק  "  שוהים  בלתי  חוקיים  "  (  prefix=שב  "  חים  )  מעטים  מובאים  למשפט  .  
יעידו  על  כך  האזרחים  שהתפרעו  אתמול  בבוקר  בנתניה  ,  שלא  התקשו  כלל  למצוא  מטרה  לזעמם  -  פועלים  פלשתינאים  העובדים  בשוק  ,  בדרך  כלל  בלי  הפרעה  וכמובן  בלא  היתר  .  
קצין  צה"ל  המשרת  בשטחים  הופתע  בסוף  השבוע  לשמוע  את  סגן  שר  הביטחון  ,  ח"כ  אפרים  סנה  ,  מרגיע  את  הציבור  לאחר  הפיגוע  במי  -  עמי  ,  כי  "  לא  ידוע  לנו  על  חוליות  נוספות  השוהות  בתחומי  הקו  הירוק  "  .  
מה  זה  משנה  בכלל  ?  
,  תהה  הקצין  .  
הרי  החוליות  יכולות  לחצות  את  הקו  בכל  עת  שיחפצו  .  
הפיגוע  בנתניה  אתמול  אינו  קשור  בהכרח  במישרין  למטען  במי  -  עמי  ולמטען  שנחשף  ביום  רביעי  בתל  אביב  ,  שניהם  מעשי  ידיה  של  אותה  חולייה  .  
מבצע  התאבדות  מצריך  תהליך  גיוס  ארוך  ואחריו  הכנה  מנטאלית  ממושכת  .  
עולה  גם  השאלה  אם  אכן  תוכנן  הפיגוע  מראש  כהתאבדות  .  
בפיצוץ  הקודם  בנתניה  ,  לפני  חודשיים  ,  נהרג  המחבל  כנראה  כתוצאה  מטעות  בהפעלה  .  
המחבל  שנהרג  בפיצוץ  בקפה  אפרופו  ,  במארס  '  ,  97  הולך  שולל  בידי  מפעיליו  מחוליית  צוריף  להאמין  כי  יהיה  לו  די  זמן  להיחלץ  בשלום  בטרם  יתפוצץ  המטען  .  
הקשר  בין  הפיגועים  האחרונים  עשוי  להיות  אחר  .  
ייתכן  שההיערכות  המשטרתית  הנרחבת  בגוש  דן  ,  על  רקע  הפיגועים  בשבוע  שעבר  ,  הניעה  את  המחבלים  לבחור  כיעד  את  נתניה  ,  הצפונית  יותר  .  
שאלת  האחריות  הארגונית  לפיצוץ  פחות  חשובה  מבעבר  .  
אינתיפאדת  אל  -  אקצה  הולידה  התארגנויות  חוצות  קווים  ,  המשלבות  פעילי  חמאס  עם  אנשי  פתח  ,  ג'יהאד  איסלאמי  ומנגנוני  הביטחון  .  
הכל  בהתאם  לכישורים  הנדרשים  .  
מכל  מקום  ,  ייתכן  שהחמאס  החל  בזריזות  רבה  לממש  את  איומו  משבת  ,  בדבר  גל  של  עשרה  פיגועי  התאבדות  בתוך  ישראל  .  
"  הבטחות  "  קודמות  מסוג  זה  מולאו  לעתים  בדייקנות  -  כמו  בפיגועי  הנקמה  על  הטבח  במערת  המכפלה  ועל  ההתנקשויות  הישראליות  בבכירי  החמאס  ,  עימאד  עאקל  prefix=ו  "  המהנדס  "  יחיא  עייאש  .  
מי  שממליץ  על  יד  קשה  כלפי  הרשות  ,  צריך  לזכור  שמדיניות  כזו  נוטה  להניע  מתנדבים  לפיגועי  התאבדות  .  
בעוד  שבאלה  אין  מחסור  ,  מתקשים  הפלשתינאים  לגייס  מהנדס  ברמתו  של  עייאש  .  
לפחות  שמונה  מטעני  חבלה  הונחו  בערי  ישראל  בחודשים  האחרונים  (  פעמיים  בנתניה  ,  בתל  אביב  ובירושלים  ;  פעם  אחת  בחדרה  ופעם  בוואדי  ערה  )  .  בכל  המקרים  היה  מספר  הנפגעים  מועט  ,  גם  בשל  מטענים  ברמה  נמוכה  .  
שלושת  ההרוגים  אתמול  ,  בפיצוץ  הקטלני  ביותר  מתחילת  העימות  ,  הם  עדיין  מחיר  פחות  קשה  מעשרות  ההרוגים  בגל  הפיגועים  הנורא  של  חורף  1996  .  
היעדר  חומר  נפץ  תקני  בגדה  מקשה  על  המחבלים  .  
אם  יצליחו  להבריח  מטעני  חבלה  מהרצועה  ,  עלולות  התוצאות  להיות  קשות  יותר  .  
החודשים  החולפים  עמדו  בסימן  הצלחות  מרשימות  של  השב"כ  בסיכול  פיגועים  ,  למרות  העדר  מוחלט  של  סיוע  מצד  מנגנוני  הביטחון  הפלשתיניים  .  
אך  ייתכן  שהמזל  הישראלי  מתחיל  לאזול  .  
בשמונת  הימים  האחרונים  רשמו  לעצמם  הפלשתינאים  רצף  של  הצלחות  -  בכל  אחד  מהימים  הללו  נפגעו  ישראלים  ,  לעתים  משני  צדי  הקו  הירוק  :  ארבעה  נהרגו  ויותר  ממאה  נפצעו  .  
כשאלה  הנתונים  ,  אין  פלא  שהרשות  אינה  נדרשת  למספר  גבוה  מדי  של  אירועי  ירי  בשטחים  .  
