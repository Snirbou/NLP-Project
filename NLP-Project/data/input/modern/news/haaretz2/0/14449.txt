עדכון  אחרון  -  04:37  01/03/01  הרשות  הפלשתינית  גייסה  אסירי  חמאס  למנגנוני  הביטחון  מאת  עמוס  הראל  אשתו  (  מימין  )  של  נעים  בדארין  מאל  -  בירה  ,  שנהרג  מפגיעת  פגז  טנק  של  צה"ל  ,  בהלווייתו  אתמול  .  
בימים  האחרונים  היו  פחות  תקריות  ירי  ,  אך  לא  פחות  נפגעים  ישראלים  תצלום  :  אי  -  פי  הרשות  הפלשתינית  גייסה  באחרונה  כמה  אסירים  משוחררים  ,  פעילי  חמאס  ,  למנגנוני  הביטחון  שלה  .  
בכיר  במערכת  הביטחון  הישראלית  אמר  prefix=ל  "  הארץ  "  ,  כי  אסירים  אלה  משתלבים  בפיגועים  שיוזמים  מנגנוני  הביטחון  הפלשתיניים  נגד  חיילי  צה"ל  ואזרחים  ישראלים  .  
באוקטובר  ,  זמן  קצר  לאחר  פרוץ  העימות  בשטחים  ,  שחררה  הרשות  הפלשתינית  עשרות  אסירים  ,  פעילי  החמאס  והג'יהאד  האיסלאמי  ,  מבתי  הכלא  שלה  .  
רבים  מהאסירים  ,  שחלקם  התמחו  בהנחת  מטענים  ובפיגועי  ירי  ,  חזרו  מיד  לפעולה  בשורות  ארגוניהם  וכבר  היו  מעורבים  בפיגועים  .  
כעת  מתברר  כי  חלקם  עושים  זאת  "  במדים  "  ,  כפעילים  רשמיים  במנגנוני  הרשות  .  
גם  בשנים  שקדמו  prefix=ל  "  אינתיפאדת  אל  -  אקצא  "  שילבה  הרשות  אסירים  משוחררים  במנגנוני  הביטחון  ,  אולם  אז  היו  אלה  בעיקר  פעילי  פתח  שעסקו  בטרור  לפני  חתימת  הסכמי  אוסלו  .  
הבכיר  במערכת  הביטחון  אמר  ,  כי  הולכת  ומתרחבת  תופעה  של  חוליות  טרור  בין  -  ארגוניות  :  צירוף  של  פעילים  בעלי  התמחויות  שונות  לחוליות  מקומיות  העוסקות  בפיגועים  .  
יש  בידי  ישראל  ,  לדברי  הבכיר  ,  מידע  על  חוליות  שבהן  פועלים  יחדיו  אנשי  מנגנונים  ,  פעילי  פתח  ,  חמאס  והג'יהאד  האיסלאמי  .  
לדבריו  ,  חוליות  אלו  מקבלות  תמיכה  מלאה  של  הרשות  הפלשתינית  .  
הרשות  ,  אמר  המקור  הבכיר  ,  מסייעת  לפעילותן  של  חוליות  הטרור  האלה  בשירותים  לוגיסטיים  ,  באספקת  אמצעי  לחימה  ובאימונים  :  "  החוליות  פועלות  נגדנו  תוך  הבנת  רוח  המפקד  .  
ערפאת  מפעיל  את  האלימות  ככלי  אסטרטגי  .  
הוא  נתן  אור  ירוק  לטרור  באמצעות  שחרור  האסירים  וההסתה  ,  היוצרים  אווירה  תומכת  טרור  בתחומי  הרשות  "  .  
ברשות  מורגש  גם  מעבר  הדרגתי  של  אנשי  מנגנוני  הביטחון  לפעילות  בארגון  הפתח  ,  במקביל  ואף  במקום  החברות  בממסד  הביטחוני  הרשמי  .  
כמעט  כל  פעילי  החמאס  והג'יהאד  שהוחזקו  בכלא  לפני  האינתיפאדה  שוחררו  .  
פעילים  בודדים  ,  בהם  כנראה  בכיר  החמאס  משכם  מחמוד  אבו  הנוד  ,  מוחזקים  בתנאי  "  מעצר  גמיש  "  -  בפועל  מעצר  הגנתי  של  הרשות  מחשש  שייפגעו  בידי  ישראל  .  
ארגונים  פלשתיניים  ,  בראשם  החמאס  והג'יהאד  ,  ממשיכים  בניסיונות  להחדיר  מטעני  חבלה  לשטח  ישראל  -  אתמול  נחשף  ופוצץ  מטען  בידי  חבלן  משטרתי  ברחוב  אלנבי  בתל  אביב  ;  בשבוע  שעבר  ירו  חיילי  צה"ל  ופצעו  אחד  מאנשי  חוליית  ג'יהאד  איסלאמי  ,  שניסו  לחדור  לשטח  ישראל  סמוך  למעבר  כיסופים  ברצועת  עזה  ,  כשבידיהם  מטעני  חבלה  .  
