עדכון  אחרון  -  03:53  06/03/01  צרפת  /  תלונה  על  משוא  פנים  של  השופטת  החוקרת  בפרשת  סנטייה  השופטת  לא  נתנה  לרב  לצאת  מהכלא  מאת  ענת  ציגלמן  ביהמ"ש  המיוחד  בפאריס  בו  נדונה  פרשת  סנטייה  ,  בחודש  שעבר  תצלום  :  אי  -  פי  פאריס  תלונה  שהוגשה  אתמול  נגד  שופטת  חוקרת  לעניינים  כלכליים  בפאריס  מחריפה  ויכוח  ציבורי  רגיש  בצרפת  ,  סביב  מידת  הכוח  שניתן  בידי  השופטים  החוקרים  במדינה  והשימוש  שהם  עושים  בו  .  
התלונה  צפויה  לעורר  שערורייה  ,  משום  שהשופטת  שבה  מדובר  ,  איזבל  פרבו  -  דפרה  (  prevost-desprez  )  ,  מילאה  תפקיד  מרכזי  בכמה  פרשיות  כלכליות  שהתפוצצו  בצרפת  בחודשים  האחרונים  .  
היא  כיכבה  כשופטת  חוקרת  בפרשת  פלקון  -  מיטראן  ,  שבה  מואשם  ז'אן  כריסטוף  מיטראן  (  בנו  של  נשיא  צרפת  לשעבר  )  בסחר  לא  חוקי  בנשק  ;  ובפרשת  הסנטייה  ,  שבה  מואשמים  124  סוחרים  מרובע  הטקסטיל  בפאריס  בהונאת  בנקים  בסכום  כולל  של  540  מיליון  פרנקים  .  
דרכי  החקירה  של  פרבו  -  דפרה  משמשות  נושא  שיחה  בחוגים  משפטיים  בפאריס  מזה  זמן  מה  ,  ואולם  עד  אתמול  לא  הגיעו  הדברים  לכדי  תלונה  רשמית  .  
התלונה  שהוגשה  נוגעת  לפרשה  אחרת  שחוקרת  פרבו  -  דפרה  ,  שעניינה  הלבנת  כספים  בישראל  .  
השופטת  חקרה  prefix=כ  -  40  חשודים  ,  שפדו  -  כל  אחד  בנפרד  -  צ'קים  צרפתיים  במשרדים  להחלפת  מטבע  בישראל  .  
זוהי  פעולה  שנחשבת  בישראל  לחוקית  ,  אך  לא  בצרפת  .  
בין  השאר  ,  הובא  לחקירה  הרב  חיים  שלום  ישראל  ,  צרפתי  ממוצא  מרוקאי  ,  שהקים  וניהל  בצרפת  רשת  חינוך  בשם  "  אור  יוסף  "  הכוללת  40  בתי  ספר  פרטיים  יהודיים  .  
prefix=ב  -  1987  הקים  הרב  ישראל  בית  ספר  חרדי  -  ספרדי  בשם  "  נר  שמואל  "  בשכונת  הר  נוף  בירושלים  ,  ומאז  הוא  מחלק  את  זמנו  בין  צרפת  לישראל  .  
פעילותו  של  בית  הספר  ממומנת  בעיקר  באמצעות  תורמים  צרפתים  דרך  עמותת  "  מסורת  "  .  
הרב  ישראל  נקרא  לחקירה  משום  שבמשך  3  שנים  פדה  בישראל  prefix=כ  -  60  צ'קים  של  תורמים  צרפתים  ,  בסכום  כולל  של  כשני  מיליון  פרנקים  -  שהם  prefix=כ  -  15  %  מסך  התרומות  שקיבל  .  
השופטת  החוקרת  חושדת  שזו  היתה  דרך  להלבין  כספים  .  
לטענת  הרב  ,  עשה  זאת  בתום  לב  ,  כדי  לחסוך  בזמן  :  העברת  הכסף  מחשבון  העמותה  בפאריס  לחשבונה  בישראל  אורכת  prefix=כ  -  3  שבועות  .  
prefix=ב  -  8  בנובמבר  2000  נעצר  הרב  ישראל  לתקופה  של  כשישה  שבועות  בהוראת  פרבו  -  דפרה  .  
באותו  פרק  זמן  הוא  לא  נחקר  אפילו  פעם  אחת  .  
לשופט  חוקר  בצרפת  -  פונקציה  שאינה  קיימת  בישראל  -  ישנה  סמכות  לעצור  חשודים  לתקופות  ארוכות  מאוד  בלא  משפט  .  
בפרשת  הסנטייה  ,  למשל  ,  נעצרו  חשודים  לתקופות  של  עד  20  חודשים  .  
חלק  מהחשודים  אף  הושמו  כמה  חודשים  במעצר  בבידוד  ,  בלא  הזכות  לראות  אפילו  את  נשיהם  וילדיהם  .  
סניגורו  של  הרב  ישראל  ,  עו"ד  ז'אן  -  אלכס  בוכינגר  ,  הגיש  בקשה  לשחרורו  ,  ומשדחתה  פרבו  -  דפרה  את  הבקשה  ,  עירער  על  החלטתה  .  
בית  המשפט  לערעורים  החליט  לשחרר  את  הרב  בערבות  ,  וקבע  prefix=ש  "  מעצרו  לא  נראה  עוד  הכרחי  למטרות  איסוף  מידע  "  .  
בבוקר  השחרור  טילפן  עו"ד  בוכינגר  לשופטת  בעניין  אחר  ,  והזכיר  את  ההחלטה  .  
התברר  לו  שפרבו  -  דפרה  שומעת  על  כך  בפעם  הראשונה  .  
היא  זעמה  :  "  הוא  יברח  ,  זה  בטוח  "  .  
עו"ד  בוכינגר  מחה  :  "  את  שופטת  בטרם  מעשה  "  .  
בוכינגר  החליט  לקבל  את  פני  הרב  ביציאה  מהכלא  .  
לתדהמתו  ,  בקושי  הספיק  הרב  ישראל  לעשות  שני  צעדים  מעבר  לשערי  הכלא  ,  ומיד  ניגשו  אליו  שלושה  שוטרים  .  
הרב  נעצר  בשנית  ,  בהוראתה  של  פרבו  -  דפרה  .  
מאוחר  יותר  ,  בלשכתה  של  השופטת  ,  בסיומו  של  עימות  בינה  לבין  עו"ד  בוכינגר  ,  היא  קבעה  שאינו  יכול  להמשיך  להגן  על  הרב  ,  ואיימה  לחקור  גם  אותו  בפרשה  .  
באותו  ערב  ,  בהליך  המשפטי  שבו  הורתה  על  החזרתו  של  הרב  לכלא  ,  אמרה  השופטת  לרב  ,  בנוכחות  עדים  :  "  כבר  שלחתי  כמה  רבנים  לכלא  .  
השתכנעתי  שהתורה  מרשה  לכם  לגנוב  "  .  
בוכינגר  עירער  שוב  .  
בפעם  השנייה  בשלושה  ימים  החליט  בית  המשפט  לערעורים  על  שחרור  הרב  .  
השופט  אזיבר  קבע  שהחלטתה  של  פרבו  -  דפרה  לעצור  שוב  את  הרב  "  מוכתמת  באי  -  דיוקים  ,  ואינה  עונה  על  דרישות  החוק  "  .  
prefix=ב  "  אי  דיוקים  "  התכוון  השופט  לנימוק  שנתנה  השופטת  להחלטתה  :  "  נראה  היה  שבכוונת  הרב  להימלט  לישראל  "  .  
בוכינגר  :  "  היא  '  שכחה  '  שהרב  נעצר  בשערי  הכלא  "  .  
הרב  שוחרר  prefix=ב  -  21  בדצמבר  2000  .  
אתמול  הגיש  בוכינגר  תלונה  נגד  פרבו  -  דפרה  לראש  השופטים  החוקרים  במטרה  "  לשבור  את  קשר  השתיקה  "  סביבה  .  
התלונה  מייחסת  לשופטת  "  משוא  פנים  "  כלפי  הרב  ,  שהוביל  prefix=ל  "  מעצר  שרירותי  "  ,  שאינו  מתבסס  לא  על  חשדות  חדשים  ולא  על  עובדות  חדשות  .  
התלונה  מגובה  בעדויותיהם  של  הנוכחים  בלשכתה  של  השופטת  בעת  הדיון  על  החזרתו  של  הרב  לכלא  ;  ובביקורת  שמתח  עליה  שופט  בית  המשפט  לערעורים  .  
לפי  החוק  הפלילי  הצרפתי  ,  קבלתה  של  תלונה  על  משוא  פנים  מצדיקה  את  פסילתה  של  השופטת  מחקירת  הפרשה  ,  והעברת  התיק  לידי  שופט  חוקר  אחר  .  
אם  תתקבל  התלונה  ,  תהיה  זו  הוכחה  ראשונה  לטענות  על  התנהגותה  של  השופטת  בחקירותיה  ,  שנשמעו  עד  כה  בחדרי  חדרים  ,  בין  השאר  ,  בפרשת  הסנטייה  .  
החלטתו  של  ראש  השופטים  החוקרים  צפויה  בתוך  48  שעות  .  
