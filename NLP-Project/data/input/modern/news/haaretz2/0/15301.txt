עדכון  אחרון  -  02:32  05/03/01  91  אנשים  נפצעו  קל  בפיגוע  מאת  חיים  שדמי  93  אנשים  שנפצעו  מהפיגוע  בפינת  הרחובות  הרצל  ושוהם  בנתניה  הגיעו  לבתי  החולים  לניאדו  ,  הלל  יפה  ומאיר  .  
שניים  מהפצועים  מתו  מאוחר  יותר  על  שולחן  הניתוחים  .  
מצבם  של  כל  יתר  הפצועים  מוגדר  קל  ,  ורובם  שוחררו  לביתם  עוד  אתמול  .  
לבית  חולים  לניאדו  בנתניה  הגיעו  54  פצועים  ,  שמתוכם  נותרו  אתמול  באשפוז  שמונה  בני  אדם  .  
הפצועים  מאושפזים  במחלקות  כירורגיה  כללית  ,  פנימית  וילדים  ,  ובגופם  של  כל  השמונה  לא  נפגעו  איברים  חיוניים  .  
רוב  המאושפזים  בלניאדו  צפויים  להשתחרר  מבית  החולים  עוד  היום  .  
לבית  החולים  הלל  יפה  בחדרה  פונו  16  פצועים  .  
שניים  מהפצועים  -  נפתלי  דין  ויבגניה  מלכין  -  שנפגעו  קשה  מאוד  ,  מתו  מאוחר  יותר  על  שולחן  הניתוחים  .  
ששה  מאושפזים  נותרו  אתמול  בהלל  יפה  ,  והם  סובלים  מפגיעות  הדף  וחרדה  .  
לבית  החולים  מאיר  בכפר  סבא  פונו  23  פצועים  ,  וכל  הנפגעים  שוחררו  עוד  אתמול  לביתם  .  
הם  סבלו  מפגיעות  הדף  וחרדה  .  
