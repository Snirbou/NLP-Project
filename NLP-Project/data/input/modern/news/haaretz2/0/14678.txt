עדכון  אחרון  -  02:56  02/03/01  טיוטת  האישום  נגד  ליברמן  :  היכה  ילד  בפניו  ,  בעט  בו  ואחז  בשערו  מאת  גדעון  אלון  ח"כ  ליברמן  .  
מכחיש  שתקף  ועדת  הכנסת  תתכנס  ביום  שלישי  הבא  כדי  לדון  בבקשת  היועץ  המשפטי  לממשלה  ,  אליקים  רובינשטיין  ,  להסיר  את  חסינותו  של  ח"כ  אביגדור  ליברמן  (  האיחוד  הלאומי  -  ישראל  ביתנו  )  לצורך  העמדתו  לדין  פלילי  בעבירות  של  תקיפת  קטין  ,  תקיפה  ואיומים  .  
במכתב  לבורג  ,  ציין  רובינשטיין  ,  כי  prefix=ב  -  17  בדצמבר  '  99  בערב  חזר  בנו  בן  prefix=ה  -  12  של  ליברמן  לביתו  ביישוב  נוקדים  בשטחים  וסיפר  לאביו  כי  שלושה  ילדים  היכו  אותו  .  
ליברמן  יצא  מביתו  והחל  לרדוף  אחרי  הילדים  ,  שהיו  בני  12  prefix=ו  -  13  שנים  .  
בעת  האירוע  יידה  ליברמן  ,  על  פי  טיוטת  כתב  האישום  ,  אבנים  לעבר  הילדים  ואחת  מהן  פגעה  בגבו  של  הילד  נ.ב.  לפי  טיוטת  כתב  האישום  ,  שניים  מהילדים  נמלטו  לתוך  אחד  הקרוואנים  ביישוב  והתחבאו  בו  .  
בינתיים  הלך  ליברמן  לביתם  וסיפר  להוריהם  כי  ילדיהם  תקפו  את  בנו  .  
אחר  כך  ליברמן  איתר  את  מיקומם  של  שני  הילדים  ,  נכנס  לקרוואן  והיכה  אחד  מהם  בפניו  .  
כתוצאה  מהמכה  נהדף  הילד  לקיר  ,  ראשו  נחבל  והוא  נפל  על  הרצפה  .  
בעודו  שוכב  על  הרצפה  ,  בעט  בו  ליברמן  והילד  פרץ  בבכי  .  
אחר  כך  ,  על  פי  טיוטת  כתב  האישום  ,  אחז  ליברמן  את  הילד  בשערו  ,  משך  אותו  בצווארון  חולצתו  והוביל  אותו  בזרועו  לרכבו  .  
משם  לקח  אותו  לביתו  של  הילד  ביישוב  תקוע  כדי  להתלונן  בפני  הוריו  על  שהילד  היכה  את  בנו  .  
ליברמן  גם  איים  ,  לפי  טיוטת  כתב  האישום  ,  על  הילד  כי  ישבור  את  ידיו  ורגליו  ,  אם  יחזור  שוב  ליישוב  נוקדים  .  
כתוצאה  ממעשיו  של  ליברמן  נגרמה  לילד  נפיחות  מתחת  לעינו  השמאלית  וחבלה  בחלק  האחורי  של  ראשו  .  
כמו  כן  נותרו  סימנים  כחולים  בזרועו  .  
רובינשטיין  ציין  כי  ליברמן  הכחיש  את  החשדות  נגדו  .  
הוא  טען  בחקירתו  במשטרה  כי  הוא  רדף  אחרי  הילדים  ,  הלך  לביתם  של  שניים  מהם  כדי  להתלונן  בפני  הוריהם  על  מעשי  ילדיהם  ואחר  כך  המשיך  לקראוון  שבו  הסתתרו  הילדים  .  
ליברמן  גם  הכחיש  כי  זרק  אבנים  על  הילדים  או  היכה  אותם  בכל  דרך  שהיא  .  
הוא  גם  הכחיש  את  הטענה  כאילו  איים  על  הילדים  .  
רובינשטיין  הדגיש  כי  המעשים  המיוחסים  לליברמן  בטיוטת  כתב  האישום  הם  מעשי  אלימות  שנעשו  כלפי  קטינים  .  
לדבריו  ,  "  על  פי  מיטב  שיפוטינו  ישנן  ראיות  מספיקות  המצדיקות  הגשת  כתב  אישום  "  .  
רובינשטיין  העיר  כי  איפשר  לפרקליטו  של  ליברמן  ,  עו"ד  דב  ויסגלס  ,  לעיין  בחומר  הראיות  נגדו  ולהשמיע  את  טיעוניו  ,  לפני  שהוחלט  לפנות  לכנסת  בבקשה  להסרת  החסינות  .  
יו"ר  ועדת  הכנסת  ,  ח"כ  סאלח  טריף  (  ישראל  אחת  )  ,  אמר  כי  בכוונתו  לקיים  דיון  מהיר  וקצר  וכי  בכוונתו  להמליץ  בפני  ועדת  הכנסת  להיענות  לבקשת  רובינשטיין  ולהסיר  את  חסינותו  של  ליברמן  .  
גם  ליברמן  הודיע  כי  לא  יתנגד  להסרת  חסינותו  ושבכוונתו  להוכיח  את  חפותו  בבית  המשפט  .  
היועץ  המשפטי  לממשלה  יתייצב  בפני  הוועדה  כדי  לנמק  את  השיקולים  שהינחו  אותו  להגיש  כתב  אישום  פלילי  נגד  ליברמן  .  
טריף  הוסיף  כי  מקריאה  ראשונית  של  כתב  האישום  נראה  כי  מדובר  בעבירה  שאיננה  במסגרת  חסינותו  המהותית  של  ליברמן  ולכן  יקשה  על  ליברמן  לטעון  כי  המעשה  המיוחס  לו  בוצע  במסגרת  עבודתו  הפרלמנטרית  .  
