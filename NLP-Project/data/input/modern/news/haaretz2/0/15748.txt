עדכון  אחרון  -  23:53  06/03/01  כמו  ספינות  תקועות  על  שרטון  מאת  סמי  שלום  שטרית  הירח  ירוק  בוואדי  דודו  בוסי  .  
ספריה  לעם  ,  הוצאת  עם  עובד  ,  272  עמ  '  ,  69  שקלים  כל  מי  שגדל  בשכונת  מהגרים  קשת  -  יום  יכול  לסמן  את  הרגע  שבו  התבהר  לו  שהוא  חי  בשכונת  עוני  ולא  במגרש  משחקים  ענק  וחסר  גבולות  ;  למרות  אהבתך  לשכונה  ,  אתה  מבין  אז  שיש  מקומות  אחרים  עם  גורלות  אחרים  .  
זהו  הרגע  שבו  נפסקת  הילדות  באחת  ,  וכמו  במעשה  קסם  מאבדים  הבתים  ,  הרחובות  והאנשים  את  צבעי  האיפור  הילדותיים  ועל  הכל  נופל  כיעור  אפור  ומדכא  .  
ברגע  הזה  כל  מה  שאתה  רוצה  זה  להתעופף  משם  הלאה  ,  אבל  אתה  לא  זז  כי  לבך  קרוע  כל  כך  בין  אהבה  לשנאה  .  
זהו  רגע  התודעה  .  
בוסי  מוביל  את  גיבורו  הנער  ,  מוסא  ,  אל  הרגע  הזה  כשיאו  של  תהליך  התבגרות  מואץ  שנקודות  הציון  שלו  -  שהיו  מפרנסות  הרבה  פסיכולוגים  חינוכיים  אלמלא  התנגדותו  של  אביו  (  "  אני  מחרבן  על  כל  הפסיכולוגים  שלך  "  ,  עמ'  193  )  -  הן  :  המכות  והסיוטים  מהחדר  של  המורי  ;  משבר  הזהות  הראשון  כאשר  הוא  מבין  שבגלל  אמו  הפרסייה  הוא  אינו  מושלם  כשאר  התימנים  ;  היותו  עד  לרצח  בן  דודו  אוני  בן  השמונה  ,  שהיה  גדול  ממנו  בשנתיים  ;  הסחיבות  הראשונות  ;  אובדן  חברו  הגדול  "  עזריאל  שאריות  "  ,  שתלה  עצמו  לאחר  שנכנע  prefix=ל  "  שאריות  המלחמה  "  שרדפו  את  נפשו  המיוסרת  ;  ולבסוף  הזיון  הראשון  (  "  ינעל  כל  העולם  ,  אני  גבר  ,  אני  גבר  ,  אני  גבר  !  "  ,  עמ'  190  )  ;  ושכטות  החשיש  הראשונות  בגיל  13  ושבעה  חודשים  ,  שהביאו  אותו  להתגלות  התודעה  שאני  חייב  להביאה  כאן  במלואה  :  "  מצאתי  את  עצמי  בבית  השימוש  ,  מפשיל  במהירות  את  המכנסיים  ,  מתיישב  על  האסלה  הקרה  ,  משלשל  בפראות  ,  שומע  את  הצרחות  ואת  ניפוץ  הכלים  ,  מסתכל  על  הבבואה  שלי  שנשקפת  אלי  מאריחי  החרסינה  .  
אני  מסתכל  עליה  ובולע  ללא  הפסקה  את  הרוק  ,  ופתאום  הבבואה  מצמיחה  זוג  כנפי  מלאכים  ,  כנפיים  צחורות  ומבהיקות  כמו  חרסינה  .  
אני  משפשף  את  העיניים  ,  רואה  את  הבבואה  המכונפת  ניתקת  מאריחי  החרסינה  ,  מתעופפת  ויוצאת  דרך  חלון  השירותים  וממשיכה  להתעופף  בקול  משק  כנפי  חרסינה  של  מלאכים  צחורים  הלאה  -  הלאה  ,  מעל  לכביש  הראשי  הפקוק  ,  מעל  לגגות  הבתים  הדלים  והצריפים  הישנים  ,  מעל  לשוק  הבשר  המוצף  ביוב  ,  מעל  למאורות  הקלפים  העשנות  שאנשים  מגודלים  ומפחידים  יוצאים  ובאים  בהן  ,  מעל  לתחנות  הסמים  הפזורות  בסמטאות  הצרות  ,  מעל  למגרש  הכדורגל  הקטן  שידע  כל  -  כך  הרבה  התפרעויות  ומעשי  אלימות  ,  מעל  לוואדי  השוטף  בימי  הקיץ  את  כל  השכונה  בצחנת  ביוב  בלתי  נסבלת  ,  מעל  לבתי  -  הכנסת  וחדרי  המורי  המתרבים  והולכים  -  ממשיכה  ומתעופפת  מעל  לדיכאון  ולייאוש  של  השכונה  הגוועת..."  אבל  אחרי  כל  ההתעופפות  הזאת  ,  בבואתו  שהיא  למעשה  התודעה  המביטה  מלמעלה  ורואה  לראשונה  את  כל  התמונה  ,  שכוללת  את  מוסא  הקטן  המשלשל  מפחד  ,  "  (  ...  )  חוזרת  ונכנסת  דרך  חלון  השירותים  ומתמקמת  שוב  על  הקיר  המבהיק  .  
אני  שוב  משפשף  את  העיניים  ורואה  בבואה  עייפה  ומבוהלת  ,  עם  קמט  ארוך  ועמוק  במצח  ,  נשקפת  אלי  מהחרסינה  "  (  עמ'  214  )  .  בוסי  לוקח  אותנו  אל  המסע  הזה  על  פני  271  עמודים  של  קריאה  שוטפת  ומהנה  כמעט  ללא  הפסקה  ,  רק  כדי  שנהיה  מסוגלים  להתקרב  להבנת  הרגע  הזה  ,  שהוא  תמצית  המצב  האקזיסטנציאלי  של  נער  הגדל  בשכונת  התקווה  :  אינו  הולך  ואינו  נשאר  ,  כל  -  כך  רוצה  לעזוב  ולהתנתק  ואחר  כך  נקרע  מגעגועים  ומרגיש  לא  שייך  בשום  מקום  אחר  .  
הדיאלוג  האלגורי  הבא  בין  ששון  למוסא  על  גדת  הוואדי  המצחין  מביוב  ופסולת  (  ואדי  מוסררה  שהיום  הוא  נתיבי  איילון  )  מתמצת  את  כל  האקזיסטנציאליזם  של  הדרום  מול  הצפון  ,  המערב  מול  המזרח  ,  לשורות  עדינות  אחדות  :  "  '  תסתכל  על  הירח  '  ,  אמר  ששון  והצביע  על  הכתם  הירוק  שצף  במים  ,  '  תראה  איזה  מעאפן  הוא  נראה  בוואדי  ,  ירוק  כמו  חרא  של  חתולים  '  .  
'  כי  הוא  תקוע  איפה  שאנחנו  תקועים  '  ,  אמרתי  ומשכתי  באף  ,  '  במים  עומדים  ומסריחים  ,  במיץ  של  הזבל  '  .  
(  ...  )  '  אני  רוצה  לעוף  מפה  '  ,  אמרתי  והסתכלתי  למעלה  על  ירח  לבן  ,  נפוח  ,  נקי  וטהור  ,  זה  ששומר  על  מרחק  בטוח  מהבבואה  הירוקה  שהוא  משאיר  אצלנו  "  (  עמ'  86  )  .  אבל  שכונת  התקווה  אינה  ככל  השכונות  והנער  הזה  אינו  ככל  הנערים  ושונה  אף  מאחותו  ציפורה  למשל  ,  אשר  מתה  להתחתן  כדי  לברוח  מהשכונה  (  "  אני  יעזוב  סוף  סוף  את  השכונה  המסריחה  הזאתי  "  עמ'  43  -  42  )  ;  וכמו  גיבוריו  של  יוצר  הקולנוע  השחור  ספייק  לי  ,  הוא  נמצא  תמיד  מעל  כולם  בשלוש  דרגות  של  תודעה  חסרת  מנוח  .  
הוא  רואה  הכל  שקוף  ובתוך  תוכו  רוצה  לתקן  כל  עוול  שנקרה  בדרכו  .  
אך  לבסוף  הוא  ממשיך  הלאה  בנפש  מיוסרת  ,  כפי  שמציע  לו  יוסף  הגנב  ,  בעל  הקיוסק  :  "  הכי  טוב  תעשה  כמוני  -  לא  ראיתי  לא  שמעתי  "  (  עמ'  186  )  ,  כאשר  הוא  מבקש  להזמין  משטרה  כדי  להציל  את  עמרם  השחיף  ששנים  חוטף  מכות  רצח  מאחיו  הגדול  יעקב  הדוס  .  
כבר  כילד  בן  חמש  הוא  נקרע  למראה  מוכר  הפטרוזיליה  העיראקי  הזקן  בשולי  השוק  ,  שאינו  מוותר  גם  בשמש  הקופחת  ,  והוא  ,  מוסא  הקטן  ,  עומד  שם  ובוהה  בו  ברחמים  ולבסוף  מציע  לו  מטבע  של  10  גרוש  כנדבה  .  
הזקן  זרק  עליו  את  המטבע  וגירשו  מעל  פניו  .  
גם  את  התנהגותו  המתרפסת  והכנועה  של  אביו  הוא  לא  מוכן  לקבל  ,  ובמיוחד  את  מנהגו  המביך  "  לקוד  קידה  ולהצדיע  לכל  העולם  כאילו  כולם  רמטכ  "  לים  בעיניו  "  (  עמ'  34  )  .  רק  לאחר  ההתגלות  המתוארת  למעלה  ,  הוא  מצליח  לעמוד  מול  אביו  ולעמת  אותו  עם  התנהגותו  זו  ועם  טוב  לבו  לבריות  שבא  על  חשבון  משפחתו  .  
אך  המקום  שבו  הוא  נכנע  יותר  מכל  ,  הוא  במקרה  של  ליאת  הנערה  ,  שהעניקה  לו  את  ההכרה  המוקדמת  בגבריותו  .  
הוא  מזדעזע  מהקלות  שבה  היא  מכייסת  אשה  מבוגרת  באוטובוס  ,  מההתמסרות  המכנית  שלה  אליו  ,  מהחשיש  ,  מהיחסים  המעוותים  עם  אחותה  הגדולה  ממנה  בעשור  ומהקלות  הבלתי  נסבלת  שבה  היא  עברה  לאחרים  ולבסוף  מאיומיה  שתרצח  אותו  .  
אבל  הוא  מתייסר  וממשיך  הלאה  ,  כי  היא  אחרי  הכל  היתה  זו  שפקחה  את  עיניו  לראות  את  התמונה  הגדולה  .  
גם  שנים  לאחר  מכן  ,  כשהוא  כבר  מחוץ  לשכונה  ,  הוא  מתעניין  בשלומה  .  
דודו  בוסי  עבר  להתגורר  מחוץ  לשכונה  ,  אך  בנשמתו  מעולם  לא  עזב  אותה  והיא  לא  עזבה  אותו  ,  כי  הוא  כותב  את  שכונת  התקווה  מתוך  השכונה  וזו  הצלחתו  של  הספר  הזה  .  
כך  גם  צריך  לקרוא  את  הרומן  ,  או  לפחות  להביא  זאת  בחשבון  כשמצטרפים  למסעותיו  של  גיבורו  מוסא  בנבכי  ילדותו  ,  שהם  נבכי  השכונה  ומבוכיה  מגובה  עיניו  ומבטו  של  ילד  מתבגר  .  
ואכן  ,  לאורך  כל  המסע  הזה  מתלווה  תחושה  של  צפייה  בסרט  שאכן  צולם  מגובה  מבטו  של  ילד  ,  אבל  הילד  הזה  מתבגר  מהר  מאוד  ואולי  מהר  מדי  ,  ומצליח  להעניק  לנו  צילומי  תקריב  נועזים  מחד  גיסא  וצילומי  אוויר  ממעוף  בבואתו  המכונפת  מאידך  גיסא  .  
יותר  מכל  ברומן  שלפנינו  הלשון  היא  העניין  המרכזי  והבולט  לעין  הקורא  כבר  בשורות  הראשונות  .  
זוהי  לשון  שאינה  נסמכת  ואף  מתעלמת  מכל  רבדיה  של  השפה  הספרותית  הישראלית  ההגמונית  .  
בוסי  כותב  כאילו  איש  לא  כתב  לפניו  ,  ועל  כך  אמר  פעם  אורסון  ולס  :  "  אמן  צריך  ללמוד  רק  מפנימיותו  ,  כאילו  לא  יצרו  דבר  לפניו  .  
כמו  אדם  בגן  עדן  ביום  שקרא  לחיות  בשמותיהן  "  .  
אין  בלשונו  של  בוסי  קריצות  לשוניות  לעמוס  עוז  ובני  דורו  או  רמיזות  ספרותיות  לאתגר  קרת  ולספרות  מתחם  שינקין  והדיוטי  -  פרי  .  
זוהי  עברית  ספרותית  חדשה  שנולדה  בתוך  השכונות  והיא  מזרחית  -  ישראלית  לחלוטין  ,  אבל  היא  גם  לא  מנהלת  שיג  ושיח  עם  דן  בניה  סרי  ודורית  רביניאן  הנפלאים  .  
היא  נולדה  מלשונותיהם  של  האנשים  ,  בין  דוכן  העיתון  המקומי  לאולם  הקולנוע  .  
יש  לה  מקבילות  ברובעי  המהגרים  במערב  אירופה  ובגטאות  השחורים  וההיספאנים  בארה"ב  .  
היא  לשון  פנימית  עמוסת  קודים  ודימויים  עצמאיים  שאינם  נזקקים  למסמנים  מן  החוץ  .  
למשל  ,  "  אמא  רכרוכית  כמו  כבד  -  עוף  חצי  מבושל  "  (  עמ'  25  )  ,  או  "  נראתה  כמו  אלה  שמשחקות  את  הנשים  הרעות  בסרטים  הערביים  של  ליל  שבת  "  (  עמ'  245  -  244  )  .  כך  גם  השמות  של  הדמויות  :  לבנה  הכושית  ,  עשירה  (  הענייה  )  ,  עזריאל  שאריות  ,  ששון  צלקות  ,  שמעון  המדען  (  מדביק  המודעות  )  ;  וגם  ההכרזה  הגאה  "  אני  כן  כושי  ,  יא  מניאק  !  "  (  עמ'  136  )  ,  או  הקללה  העצמית  "  טפו  עלי  ועל  המקום  הזה  שאני  חיה  בו  "  (  עמ'  124  )  אינן  באות  בחשבון  בהקשר  אחר  .  
בוסי  משכלל  את  הלשון  הזאת  לכדי  רומן  מלא  ,  ובכך  מצרף  חוליה  מכרעת  לעיצובה  של  שפה  עברית  אמנותית  ישראלית  ,  שנולדה  מתוך  המציאות  המזרחית  בשכונות  ובעיירות  .  
ראשיתה  במה  שנקרא  אז  מוסיקת  הקסטות  ,  אחר  כך  בשפת  המקומונים  המזרחיים  בסיפוריהם  של  בני  שכונת  התקווה  שאול  ביבי  ,  בני  זאדה  ובני  תורתי  ,  ששנים  אחר  כך  עיצבו  ומיצבו  את  השפה  הזאת  בקולנוע  המזרחי  החדש  ,  כמו  גם  חנה  אזולאי  -  הספרי  וחיים  בוזגלו  .  
היצירה  שלהם  ,  כמו  של  בוסי  ,  מציגה  (  ולא  מייצגת  !  
)  עולם  פנימי  כאילו  אין  אשכנזים  בעולם  ,  אם  כי  הם  נמצאים  ברקע  הגדול  שלו  (  אצל  בוסי  הם  סטטיסטים  ממש  :  הפסיכיאטר  הקבוע  בשכונה  ,  הרופא  שהוא  סוחר  סמים  -  אדולן  -  המורה  המאנפפת  ,  הזונה  הרומנייה  )  .  בוסי  אינו  עוסק  בסוציולוגיה  של  השכונה  או  בפוליטיקה  שלה  ,  כפי  שעשו  לפניו  באופן  מרתק  יצחק  גורמזאנו  -  גורן  בספרו  "  מקלט  בבבלי  "  ושמעון  בלאס  בספרו  "  תל  -  אביב  מזרח  "  .  
הוא  לא  עוסק  בחיפוש  שורשי  הדיכוי  והעוני  (  יש  מי  שיעסקו  בכך  )  ,  אלא  הופך  אותם  לכוח  :  יצירה  תרבותית  .  
זה  היה  תמיד  כוחו  של  המיעוט  המדוכא  -  ליצור  ולברוא  עולם  חדש  במקום  שבו  "  הסדינים  והמגבות  התלויים  על  חבלי  הכביסה  מתנפנפים  על  הגגות  לצד  דודי  השמש  ולרגלי  האנטנות  ,  כמו  מפרשים  קרועים  של  ספינות  שנתקעו  על  שרטון  "  (  עמ'  265  )  .  כל  מי  שמכיר  את  השכונה  חייב  להזיל  דמעה  על  התמונה  העגומה  הזאת  ,  ועם  זאת  לחייך  חיוך  רחב  של  שמחה  על  היצירה  הנפלאה  הזאת  שנולדה  מתוך  נשמתה  של  השכונה  .  
סמי  שלום  שטרית  הקים  וניהל  את  בית  הספר  קדמה  בשכונת  התקווה  בתל  אביב  
