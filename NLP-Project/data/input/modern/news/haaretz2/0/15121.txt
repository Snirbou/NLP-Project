עדכון  אחרון  -  23:22  04/03/01  די  להפרטת  החינוך  מאת  אורית  איכילוב  למגמה  של  העמקת  הסקטורליות  בחינוך  יהיו  תוצאות  חברתיות  חמורות  המצב  הקיים  מחייב  חקיקת  חוק  חינוך  ציבורי  תצלום  :  פבל  וולברג  בהמולת  האירועים  הפוליטיים  נבלעה  בקול  דממה  דקה  ההצעה  השערורייתית  לתיקון  סעיף  11  לחוק  החינוך  הממלכתי  .  
אם  תתקבל  ההצעה  ,  יגדל  המימון  הציבורי  של  מסגרות  חינוך  לא  -  רשמיות  לסוגיהן  prefix=מכ  -  65  %  מהמימון  הניתן  לחינוך  הציבורי  prefix=ל  -  80  %  .  
מדובר  ,  למעשה  ,  במסגרות  חינוך  סקטורליות  ,  פרטיות  ומעין  -  פרטיות  ,  הקיימות  במגזר  ההתיישבותי  ,  העירוני  ,  בחינוך  הדתי  והחרדי  ,  בהתיישבות  שמעבר  לקו  הירוק  ,  במגזר  הערבי  ,  ובקרב  עולים  מברית  המועצות  לשעבר  .  
ברוב  המקרים  מדובר  במוסדות  חינוך  סלקטיוויים  ואליטיסטיים  המהווים  פתח  מילוט  מהאינטגרציה  ומספקים  שירותי  חינוך  אטרקטיוויים  לתלמידים  מרבדים  חברתיים  מבוססים  ,  שהוריהם  מממנים  חלק  זניח  מעלות  חינוך  ילדיהם  .  
אין  זה  מפליא  ,  לפיכך  ,  שחברי  כנסת  המייצגים  מגזרים  אלה  נזעקו  לתמוך  בשוד  הקופה  הציבורית  לצורך  הגדלת  המימון  ,  השערורייתי  גם  במתכונתו  הנוכחית  ,  של  החינוך  הפרטי  .  
התוצאות  החברתיות  של  העמקת  הסקטורליות  בחינוך  הן  חמורות  ,  ופוגעות  בעיקר  בשוויון  ההזדמנויות  לחינוך  איכותי  לכל  .  
מצד  אחד  הולכת  ומתהווה  מערכת  חינוך  פרטית  במימון  ציבורי  מסיווי  המשרתת  תלמידים  מבוססים  ,  ומנגד  נהפכים  מוסדות  חינוך  ממלכתיים  לגטאות  לתלמידים  בני  שכבות  חברתיות  חלשות  .  
הקלות  הבלתי  נסבלת  של  הקמת  מסגרות  חינוך  פרטיות  בישראל  כיום  מעוגנת  במידה  רבה  בפרצות  הקיימות  בחוק  הפיקוח  ובחוק  החינוך  הממלכתי  ,  ובנכונות  המדינה  ,  משיקולים  פוליטיים  ,  לממן  חינוך  פרטי  מכספי  ציבור  .  
גם  משרד  החינוך  ,  בניגוד  למדיניותו  הרשמית  ,  הולך  עם  הזרם  ומחיל  עקרונות  של  שוק  (  חופשי  או  מבוקר  )  על  מערכת  החינוך  .  
כך  ,  למשל  ,  נפרצים  אזורי  הרישום  ,  ובתי  ספר  מתחרים  ביניהם  על  גיוס  התלמידים  .  
שיווק  בתי  הספר  נהפך  לענף  מכניס  בשביל  מעצבי  תדמיות  ואנשי  שיווק  ,  והעיסוק  בתדמיות  מחליף  לא  אחת  את  ההשקעה  בחריש  פדגוגי  עמוק  .  
בתחום  החינוך  יש  כיום  רק  חקיקה  מועטת  ומיושנת  ברובה  ,  שאינה  יכולה  לרסן  ולווסת  את  מגמת  הבדלנות  וההפרטה  .  
המצב  הקיים  מחייב  חקיקת  חוק  חינוך  ציבורי  ,  שיקבע  כי  החינוך  בישראל  שייך  לציבור  כולו  ,  ימנע  הקמת  מסגרות  חינוך  פרטיות  במימון  ציבורי  ,  ויבטיח  שמערכת  החינוך  תעניק  חינוך  איכותי  לכל  התלמידים  .  
בחוק  תוכר  הזכות  להקמת  בתי  ספר  פרטיים  בפיקוח  המדינה  ,  אך  במימון  העלות  המלאה  של  החינוך  על  ידי  ההורים  .  
מעמד  של  בית  ספר  ציבורי  יינתן  אך  ורק  לבתי  ספר  שיעמדו  בשורה  ארוכה  של  דרישות  ,  כגון  :  קיום  תוכנית  ליבה  ממלכתית  ,  שתכלול  מקצועות  לימוד  מתחום  ההומניסטיקה  והמדעים  ;  מתן  אפשרות  לתלמידים  להכיר  את  מורשתם  ואת  המורשת  של  העדות  השונות  (  יהודיות  ולא  -  יהודיות  החיות  בישראל  )  ,  הכשרתם  להשתלב  ולתפקד  כאזרחים  בדמוקרטיה  .  
כמו  כן  יחויבו  בתי  ספר  ציבוריים  לשלב  בתוכם  אוכלוסיית  תלמידים  מגוונת  ,  כולל  תלמידי  החינוך  המיוחד  ,  לקלוט  תלמידים  ללא  מיון  מוקדם  ,  ולהרחיק  תלמידים  רק  במקרים  נדירים  .  
דרישות  אלה  ברובן  מעוגנות  כיום  בחוק  ובתקנות  משרד  החינוך  ,  אך  אינן  נאכפות  כנדרש  .  
דרוש  יהיה  ,  לפיכך  ,  מנגנון  אכיפה  יעיל  ,  שיעקוב  אחרי  מילוי  הדרישות  השונות  באופן  שוטף  ,  ואשר  יוכל  לשלול  מבית  ספר  שאינו  עומד  בהן  את  מעמדו  כמוסד  חינוכי  ציבורי  .  
פרופ'  איכילוב  היא  מרצה  וחוקרת  בבית  הספר  לחינוך  באוניברסיטת  תל  אביב  
