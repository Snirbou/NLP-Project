עדכון  אחרון  -  00:02  01/03/01  המלצת  השבוע  השבוע  בטלוויזיה  /  אורי  קליין  מייקל  ברנדון  ושירלי  מקליין  שבוע  חלש  במיוחד  צפוי  לשוחרי  הקולנוע  ,  שמאמינים  עדיין  שאחד  מתפקידיה  של  הטלוויזיה  הוא  לספק  לצרכניה  חוויה  סינמטקית  מספקת  .  
ניתן  יהיה  אמנם  לצפות  פעם  נוספת  בכמה  סרטים  ראויים  ששודרו  כבר  יותר  מפעם  אחת  (  כגון  "  אהבה  אחר  הצהריים  "  של  בילי  ויילדר  ,  "  סירת  הצלה  "  של  אלפרד  היצ'קוק  ,  "  אש  צולבת  "  של  אדוארד  דמיטריק  ואחרים  )  ,  וזו  אולי  ההזדמנות  של  אלה  שעדיין  לא  ראו  את  הסרטים  האלה  לגלות  אותם  ;  אבל  לרשימה  הזאת  לא  מצטרף  השבוע  אפילו  סרט  אחד  ,  שהשידור  הטלוויזיוני  שלו  יכול  להיחשב  בבחינת  אירוע  .  
במצב  העניינים  העגום  הזה  ,  שמעורר  את  הרצון  להינתק  מהכבלים  בהפגנתיות  ולבחור  באלטרנטיווה  אחרת  ,  או  לקרוא  ,  לפחות  ,  למחאה  ציבורית  ספונטנית  כועסת  ,  לא  נותרת  לשוחרי  הקולנוע  ברירה  אלא  להסתפק  במועט  ביותר  :  לצפות  ,  למשל  ,  prefix=ב  "  חילופי  עונות  "  של  ריצ'רד  לאנג  prefix=מ  -  ,  1980  שהוא  אמנם  קומדיה  חסרת  השראה  ,  אבל  מספק  את  ההזדמנות  לצפות  באנתוני  הופקינס  באחד  מתפקידיו  הקולנועיים  המוקדמים  ביותר  ;  או  prefix=ב  "  הבובו  "  של  רוברט  פאריש  prefix=מ  -  ,  1967  שהוא  אמנם  אחת  הקומדיות  החלשות  ביותר  שבהן  פיטר  סלרס  כיכב  ,  אבל  הוא  עשוי  לעניין  את  מי  שהעריך  את  הקומיקאי  הבריטי  המוכשר  הזה  ,  וצפה  באחרונה  בסרט  התיעודי  המרתק  ,  ששודר  בערוץ  ,  8  ותיעד  את  חייו  המיוסרים  ומרובי  הסתירות  .  
שני  הסרטים  מציגים  את  דמותן  של  שתיים  מהנשים  הצעירות  הרבות  שלאורך  תולדות  הקולנוע  נפלו  קורבן  לרודנות  ולשתלטנות  של  הגברים  שניהלו  את  חייהן  ואת  הקריירות  שלהן  .  
בריט  אקלנד  מככבת  בסרטו  של  פאריש  לצדו  של  סלרס  ,  שהיה  אז  בעלה  ,  וגילה  בהדרגה  שכשרונה  אינו  תואם  את  הציפיות  שלו  ממנה  ;  הם  הופיעו  יחד  בכמה  סרטים  שנכשלו  ,  והכישלון  של  עבודתם  המשותפת  בישר  את  ההרס  המהיר  את  נישואיהם  .  
בו  דרק  ,  שמופיעה  בסרטו  של  לאנג  כסטודנטית  צעירה  שמנהלת  רומן  עם  פרופסור  נשוי  ,  בגילומו  של  הופקינס  ,  פרצה  אל  הקולנוע  שנה  קודם  להופעתה  בסרט  הזה  ,  כאשר  היא  גילמה  את  מושא  הפנטסיות  של  דאדלי  מור  בקומדיה  "  10  של  בלייק  אדוארדס  .  
הופעתה  בסרט  הפכה  את  דרק  לרגע  קצר  לסמל  המיני  הנשי  של  התקופה  ;  אבל  הקריירה  שלה  דעכה  במהירות  ,  ונשלטה  באופן  מוחלט  על  ידי  בעלה  ,  השחקן  והבמאי  ג'ון  דרק  ,  שניצל  אותה  בסדרה  של  סרטים  שנעו  על  גבול  הנלעג  והגרוטסקי  ,  ולעתים  אף  חצו  אותו  .  
במצב  העניינים  העגום  הזה  אמנם  ,  הסרט  המעניין  ביותר  שמשודר  השבוע  הוא  "  הפולשים  ממאדים  "  ,  סרטו  של  ויליאם  קמרון  מנזיס  prefix=מ  -  ,  1953  שהוא  אחד  מסרטי  המדע  הבדיוני  המוצלחים  ביותר  שהופקו  בשנות  prefix=ה  -  ,  50  וביטאו  את  תחושת  הבהלה  והפרנויה  שפעלה  מתחת  לפני  השטח  השאננות  של  אמריקה  באותו  עשור  .  
מנזיס  היה  ידוע  בעיקר  כאחד  ממעצבי  התפאורה  המוכשרים  והמוערכים  בהוליווד  ;  הוא  עיצב  ,  בין  השאר  ,  את  מרבית  התפאורה  של  "  חלף  עם  הרוח  "  .  
אבל  הוא  ביים  גם  כמה  סרטים  ,  מרביתם  פנטסיות  מדע  בדיוניות  ,  שהידועה  שבהן  היתה  "  Things  to  Come  "  ,  שהתבסס  על  חזונו  העתידני  של  ה"ג'  ולס  .  
"  הפולשים  מהמאדים  "  ,  שצולם  בצבע  והוקרן  בשיטה  התלת  -  מימדית  ,  הוא  הטוב  מבין  סרטיו  המאוחרים  של  מנזיס  .  
ייחודו  של  הסרט  נובע  מהעובדה  שהוא  מציג  את  סיפורו  מזווית  הראייה  של  ילד  ,  שהוא  הדמות  היחידה  בסרט  שעדה  לפלישה  מהחלל  שמתוארת  בו  ולהשתלטותם  של  הפולשים  על  תודעתם  של  תושביה  של  עיירה  אמריקאית  טיפוסית  קטנה  .  
"  הפולשים  מהמאדים  "  ,  בדומה  prefix=ל  "  פלישת  חוטפי  הגופות  "  של  דון  סיגל  ,  שהופק  שלוש  שנים  אחרי  סרטו  של  מנזיס  ,  עוסק  לא  רק  בחרדה  מפני  הבלתי  נודע  ,  שעלול  להגיח  ממקורות  חיצוניים  אל  תוך  אמריקה  ,  אלא  בסכנות  החבויות  בתוך  אמריקה  עצמה  .  
הסרט  ,  שהופק  בזמן  ציד  המכשפות  של  הסנטור  מקארתי  ,  עוסק  בסכנות  שצפויות  לאמריקה  כתוצאה  מעלייתו  של  ימין  קיצוני  ,  שמבקש  להפוך  את  החברה  האמריקאית  לאחידה  מבחינת  מטרותיה  האידאולוגית  .  
הסרט  מעוצב  בכישרון  ודמיון  ניכרים  ,  וכיוון  שהוא  נחשב  בזמנו  לסרט  מדע  בדיוני  בלבד  ,  ולא  למוצר  קולנועי  מכובד  ,  הוא  יכול  היה  להעביר  את  המסר  שלו  ביתר  ישירות  וחופשיות  מסרטים  שהופקו  באותן  שנים  במרכזה  של  תעשיית  הקולנוע  האמריקאית  .  
