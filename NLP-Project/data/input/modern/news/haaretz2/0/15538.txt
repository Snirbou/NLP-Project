עדכון  אחרון  -  01:12  06/03/01  חברת  החשמל  תפריד  את  רשת  החשמל  של  יישובים  יהודיים  בנגב  המערבי  מהקו  לעזה  מאת  עמירם  כהן  חברת  החשמל  תפריד  את  רשת  החשמל  של  היישובים  בנגב  המערבי  מהקו  המספק  חשמל  לרצועת  עזה  .  
ההשקעה  בהפרדת  קווי  החשמל  ובהקמת  רשת  נפרדת  ליישובים  תסתכם  prefix=ב  -  4  מיליון  דולר  .  
חברת  החשמל  מסרה  כי  ההחלטה  להפריד  בין  הרשתות  נובעת  מכך  שהרשות  הפלשתינית  יוצרת  עומס  יתר  על  הרשת  ,  בשל  ביקושי  החשמל  ההולכים  וגדלים  של  הפלשתינאים  .  
מצב  זה  ,  אומרת  חברת  החשמל  ,  גורם  לתקלות  חוזרות  ונשנות  ברשת  החשמל  של  היישובים  בנגב  המערבי  ,  המקבלים  את  החשמל  מקו  המשותף  להם  ולרצועת  עזה  .  
הפרדת  הרשתות  כרוכה  בהקמת  קו  מתח  עליון  (  161  קילוולט  )  חדש  מאזור  נתיבות  לנחל  עוז  ,  הקמת  תחנת  משנה  ניידת  באזור  נחל  עוז  והקמת  מספר  קטעים  של  מתח  גבוה  (  18  קילוולט  )  ,  המיועדים  לעקוף  את  קו  החשמל  המוליך  לרצועה  .  
היישובים  בנגב  המערבי  ובאזור  קו  התפר  עם  הרצועה  שינותקו  מרשת  החשמל  המשותפת  הם  כרם  שלום  ,  ניר  עוז  ,  נירים  ,  רעים  ,  עין  השלושה  ,  כיסופים  ,  בארי  ,  עלומים  ,  נחל  עוז  ,  כפר  עזה  -  בארות  ,  יד  מרדכי  ודוגית  .  
מנכ"ל  חברת  החשמל  ,  יעקב  רזון  ,  אמר  כי  למרות  הפניות  החוזרות  ונשנות  של  חברת  החשמל  לרשות  הפלשתינית  לתחזק  את  הקו  העובר  בשטחה  ,  ממשיכה  הרשות  להזניח  את  תחזוקת  הקו  ומעמיסה  עליו  עומס  יתר  .  
