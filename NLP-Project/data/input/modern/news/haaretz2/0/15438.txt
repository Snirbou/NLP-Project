עדכון  אחרון  -  23:18  05/03/01  לעצור  את  הסיוע  לעיראק  ואיראן  מאת  משה  ארנס  אין  ספק  שהממשל  האמריקאי  החדש  החליט  להתייחס  ברצינות  לאיום  שמציב  סדאם  חוסיין  על  סביבתו  הקרובה  בפרט  ועל  העולם  בכלל  .  
הנשיא  ג'ורג'  בוש  הבהיר  לשליט  העיראקי  ,  שארה"ב  נחושה  בדעתה  למנוע  ממנו  הרכשה  של  נשק  להשמדה  המונית  .  
החלטת  הממשל  החדש  ,  בניגוד  לקודמו  ,  לשנות  את  המצב  שבו  לא  ניתנה  די  תשומת  לב  למאמצי  עיראק  לחדש  את  מלאי  הטילים  הבליסטיים  שלה  ולקדם  את  תוכניותיה  הגרעיניות  ,  הכימיות  והביולוגיות  -  היא  חדשות  טובות  לישראל  .  
בתוכניות  של  עיראק  טמון  פוטנציאל  של  איום  לא  רק  על  שכנותיה  ועל  ישראל  -  גם  על  שלום  העולם  ויציבותו  .  
סכנה  זו  ידועה  ,  ועם  זאת  מאז  גירש  סדאם  prefix=ב  -  '  98  את  פקחי  האו"ם  לא  נעשה  מאמץ  נחוש  לעצור  בעדו  .  
אפילו  העיצומים  הכלכליים  שהטילה  מועצת  הביטחון  על  עיראק  נעקפים  .  
תוכנית  הממשל  החדש  מבוססת  כנראה  על  הקמה  מחדש  של  הקואליציה  שהרכיב  בוש  האב  לפני  מלחמת  המפרץ  ,  בדגש  על  הכללת  מדינות  ערב  -  מצרים  ,  סוריה  ,  סעודיה  וכוויית  .  
זו  היתה  כנראה  מטרה  מרכזית  בביקור  האחרון  של  מזכיר  המדינה  קולין  פאואל  במזרח  התיכון  .  
לא  יהיה  קל  להשיג  את  היעד  הזה  .  
הרבה  השתנה  במזרח  התיכון  בעשר  השנים  האחרונות  .  
סדאם  חוסיין  זוכה  לפופולריות  בעולם  הערבי  ,  והלוחמנות  שהוא  מגלה  כלפי  ישראל  מביאה  לו  תשואות  .  
לא  נראה  שמצרים  ,  ירדן  או  סוריה  יתלהבו  במיוחד  להצטרף  לקואליציה  נגד  עיראק  בשלב  הנוכחי  .  
ארה"ב  בתמיכת  בריטניה  היא  שתצטרך  להוביל  את  המאמץ  בעל  החשיבות  העליונה  להגיב  על  האיום  העיראקי  .  
במקביל  אין  להתעלם  מהאיום  הדומה  שמציבה  איראן  .  
בתוכניות  הפיתוח  שלה  ,  שאינן  מוגבלות  על  ידי  עיצומים  ומעולם  לא  היו  פתוחות  לפיקוח  של  האו"ם  -  חלה  התקדמות  מהירה  בשנים  האחרונות  .  
טילים  בליסטיים  לטווח  בינוני  וארוך  נמצאים  בשלבי  פיתוח  ,  ועל  הפרק  יש  גם  תוכנית  פעילה  לפיתוח  נשק  גרעיני  .  
למעשה  הסכנה  הצפויה  מאיראן  ממשית  כרגע  יותר  מזאת  הצפויה  מעיראק  .  
מכיוון  שעיראק  ואיראן  רואות  זו  את  זו  כאויבות  ,  התקדמות  בפיתוח  נשק  של  אחת  מהן  גורמת  להאצה  אצל  השנייה  .  
לפיכך  המאמצים  לסכל  את  התוכניות  של  שתי  המדינות  חייבים  להיעשות  במקביל  .  
גם  התוכניות  העיראקיות  וגם  האיראניות  תלויות  בסיוע  מבחוץ  .  
צפון  קוריאה  מספקת  טילים  בליסטיים  וסיוע  בפיתוח  טילים  לטווח  ארוך  לשתי  המדינות  .  
רוסיה  עוזרת  לאיראן  בפיתוח  טילים  ובתוכניתה  הגרעינית  .  
סין  סייעה  בעבר  לתוכנית  האיראנית  ,  וגם  חברות  ותעשיות  מערב  אירופיות  מעורבות  .  
הפסקת  הסיוע  הזה  תגרום  להאטה  משמעותית  בתוכניות  הפיתוח  של  עיראק  ואיראן  ,  וקרוב  לוודאי  שהיא  האמצעי  היעיל  ביותר  נגד  הסכנה  .  
יש  להודיע  לצפון  קוריאה  ,  שיצוא  טילים  וטכנולוגיית  טילים  על  ידה  מסכן  את  שלום  העולם  וכי  העולם  החופשי  נחוש  בדעתו  לשים  לכך  קץ  .  
אם  אי  אפשר  לקנותה  ,  יהיה  צורך  להפעיל  אמצעים  אחרים  .  
לרוסים  צריך  להציע  סיוע  כספי  ,  שיפצה  אותם  על  אובדן  עסקיהם  האיראניים  .  
כל  אלה  יעלו  ככל  הנראה  הרבה  פחות  מההשקעות  המתוכננות  במערכת  ההגנה  האמריקאית  מפני  טילים  .  
הלחץ  שישראל  יכולה  להפעיל  על  מעניקי  הסיוע  ,  מוגבל  .  
סין  הסכימה  בעבר  ,  בזכות  יחסיה  הטובים  עם  ישראל  ,  להפסיק  את  הסיוע  .  
יש  לקוות  ,  שההחלטה  שהתקבלה  בלחץ  אמריקאי  ,  להשעות  את  מכירת  מטוס  הפלקון  לסין  ,  לא  תוביל  לשינוי  במדיניות  הסינית  .  
אם  כן  ,  התוצאה  תהיה  הפסד  נטו  של  ארה"ב  וישראל  כאחד  .  
