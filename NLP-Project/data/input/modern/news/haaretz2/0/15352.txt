עדכון  אחרון  -  02:58  05/03/01  טלוויזיה  תלוש  וחלול  מאת  רוגל  אלפר  מונדיאל  ,  21:15  ,  ערוץ  3  מונדיאל  .  
מקורה  בעולם  הפרסומות  ,  שהוא  תמיד  עולם  שכולו  טוב  "  מונדיאל  "  היא  עוד  דרמה  עלובה  ברצועת  "  ראשון  בדרמה  "  ,  שמאמץ  שיווקי  רב  הושקע  בעיצוב  חזותה  התדמיתית  ,  הפונה  לרווקים  צעירים  .  
בליהוק  ניכרת  הקפדה  יתרה  .  
כל  השחקנים  הראשיים  צעירים  ויפים  .  
בקדימון  הם  לבושים  בלבן  ,  מלאכיים  למראה  ,  תמימים  ,  מתוקים  ומאושרים  .  
שיער  הבחורות  ארוך  וגולש  ,  מתנפנף  ברוח  מלאכותית  .  
לבנים  חתימת  זקן  ,  מבטם  זך  וחודר  .  
על  רקע  מסך  אור  לבן  ובוהק  הם  נעים  באיטיות  חלומית  לצלילי  שיר  פופ  רומנטי  ,  מחייכים  ,  חבוקים  ,  מושיטים  ידיהם  לעלים  הנושרים  מהשמיים  ,  מיישירים  מבט  כן  למצלמה  ,  בריות  שלוות  השרויות  בהרמוניה  מלאה  עם  עצמן  ,  זולתן  וסביבתן  .  
ובתמונת  הסיום  הקבוצתית  הם  נראים  שרועים  יחדיו  בערבובייה  ,  קהילה  קטנה  והדוקה  שהתגבשה  סביב  אידיאלים  משותפים  -  גלגולה  העכשווי  של  ערימת  החבר'ה  על  הדשא  מעידן  הקיבוץ  .  
חלקם  אף  יודעים  לשחק  ,  רובם  מתפקדים  כדוגמנים  .  
כוכבי  "  ראשון  בדרמה  "  מוכרים  את  ערוץ  3  כמו  תחתונים  של  קלווין  קליין  או  בושם  של  הוגו  בוס  ,  כפנטזיה  של  אושר  צעיר  .  
ניר  לוי  וליאת  גליק  ,  כוכבי  "  מונדיאל  "  ,  הם  נדבכים  מרכזיים  במראה  האופנתי  של  ערוץ  3  .  
לוי  הוא  "  צבר  "  של  עידן  ההיי  -  טק  ,  מסוקס  ומחוספס  ,  גברי  וקשוח  מבחוץ  אך  רך  מבפנים  ,  תלתל  סורר  נופל  דרך  קבע  ברישול  מתוכנן  על  עינו  ,  קעקועים  מעטרים  את  זרועותיו  ,  קולו  מעט  מעושן  מסיגריות  .  
דומה  שנער  פוסטר  רוקיסטי  זה  הופק  במעבדה  גנטית  לשוברי  לבבות  .  
אין  קמצוץ  השראה  במשחקו  ,  רק  נוכחות  בוטה  ומעושה  ,  מן  הסוג  שמדבר  לגליה  אלבין  ,  שלצדה  כיכב  בסרט  שהפיקה  .  
לגליק  ניחוח  כל  -  ישראלי  .  
יופיה  לא  מאיים  .  
לעתים  תופיע  בקוקיות  ,  כה  מתוקה  ונעימה  .  
הסיפור  זניח  :  היא  רוצה  חתונה  ותינוק  ,  הוא  ילדותי  ונרתע  מאחריות  ,  ובמהלך  הסרט  מתבגר  ומציע  לה  נישואין  .  
העיקר  היה  להציב  את  השניים  האלה  יחד  על  המסך  .  
כדי  שתהיה  "  כימיה  "  .  
שיעופו  "  ניצוצות  "  .  
שיריבו  ויתפייסו  .  
עד  שמרוב  אהבה  היא  תסנן  "  אדיוט  !  "  ותעשה  מין  פרצוף  חמוד  שכזה  שפירושו  "  אוף  !  "  .  
והוא  יתנדנד  שתוי  ויילך  מכות  וייזרק  מבר  .  
מג  ראיין  ומיקי  רורק  הישראלים  .  
וכשדרמה  prefix=כ  "  מונדיאל  "  משודרת  במקרה  ביום  של  פיגוע  היא  נתפסת  בקלקלתה  :  לא  רק  חלולה  ,  אלא  גם  תלושה  .  
לא  מכאן  .  
מקורה  בעולם  הפרסומות  ,  שהוא  תמיד  עולם  שכולו  טוב  .  
דוגמן  החלום  ושברו  משעל  חם  ,  20:30  ,  ערוץ  2  גם  אמנון  ליפקין  -  שחק  בפורשים  מאופרת  הסבון  "  החיים  הפוליטיים  "  .  
פעם  ,  כשהוגדר  "  הבטחה  גדולה  "  ,  נהה  אחריו  הציבור  עוד  בטרם  נשמעו  דעותיו  -  בזכות  דמותו  הטלוויזיונית  :  איש  נאה  ,  רך  דיבור  ,  שהקרין  תום  ושקט  .  
שיער  השיבה  שיווה  לו  ניסיון  ,  וההילה  הצבאית  סייעה  בבניית  דמות  אב  חדשה  לישראל  ,  מתונה  וטהורה  ,  חלופה  לנתניהו  הכוחני  .  
במידה  רבה  דיגמן  רעיון  ,  כמיהה  לאנטי  -  פוליטיקה  .  
ובפרישתו  ,  עגמומי  ופתלתל  בניסוחיו  ,  דיגמן  את  שברו  .  
ליפקין  -  שחק  מעולם  לא  אמר  הרבה  .  
אבל  הוא  תמיד  הלם  את  תפקידו  באופרת  הסבון  :  האיש  הטוב  והאבירי  שממאן  להתלכלך  ,  איסטניסט  מעט  צדקן  ונזפני  שמפלתו  היתה  עניין  של  זמן  ,  מעין  משיח  טרם  זמנו  שהיה  לקדוש  מעונה  (  הפרישה  היא  פעולת  פאסיב  -  אגרסיב  של  קרבן  השיטה  )  .  דומה  שלא  בחר  את  סופו  .  
זה  היה  כתוב  בתסריט  שממנו  הקריא  את  הכרזת  מועמדותו  במסיבת  העיתונאים  המפורסמת  ,  לו  רק  טרח  לעלעל  בעמוד  האחרון  .  
