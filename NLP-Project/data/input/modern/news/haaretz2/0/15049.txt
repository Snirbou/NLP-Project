עדכון  אחרון  -  03:32  04/03/01  בן  9  נהרג  באל  בירה  ,  אישה  נהרגה  במרכז  רמאללה  מאת  עמוס  הראל  עמירה  הס  וסוכנויות  הידיעות  אובאי  דרג'  בן  9  נקבר  בבית  הקברות  באל  בירה  ,  אתמול  .  
דרג'  נהרג  מאש  צה"ל  שנורתה  מכיוון  פסגות  תצלום  :  אי  -  פי  5  פלשתינאים  נהרגו  בסוף  השבוע  בשטחים  ,  מירי  חיילי  צה"ל  .  
אחד  ההרוגים  הוא  ילד  בן  9  .  
הרוג  אחר  הוא  אדם  לוקה  בנפשו  .  
חמישה  ישראלים  נפצעו  קל  אמש  מיידוי  בקבוק  תבערה  בכביש  הבקעה  .  
התקרית  אירעה  בכפר  עוג'ה  מצפון  ליריחו  .  
עייאדה  פתחיה  בת  46  אם  לשלושה  נהרגה  במוצאי  שבת  במרכז  העיר  רמאללה  ,  מירי  של  כוחות  הביטחון  הישראלים  ,  מאיזור  פסגות  לעבר  העיר  רמאללה  .  
על  כך  דיווחו  מקורות  פלשתינים  במוצאי  שבת  בלילה  .  
מוחמד  חסן  עלאן  בן  25  מהכפר  קריות  שבאיזור  שכם  ,  נהרג  במוצאי  שבת  מירי  מארב  צה  "  לי  ,  ככל  הנראה  לעבר  מיידי  אבנים  .  
מצה"ל  נמסר  כי  צעירים  רגמו  מכוניות  באבנים  ,  וכוחות  הביטחון  ירו  לעברם  .  
צה"ל  פינה  מהמקום  במסוק  צבאי  שלושה  פצועים  אובאי  דרג'  ,  בן  9  נהרג  שלשום  בערב  כששיחק  בחצר  ביתו  באל  -  בירה  .  
נראה  כי  נפגע  מאש  תגובה  של  צה"ל  ,  בעקבות  ירי  על  ההתנחלות  פסגות  .  
ח"כ  אבשלום  וילן  (  מרצ  )  תבע  אתמול  מהרמטכ"ל  ,  רב  -  אלוף  שאול  מופז  ,  להורות  על  חקירה  של  מיידית  של  מות  הילד  .  
לדברי  וילן  ,  בידיו  עדויות  הסותרות  את  הדיווח  הראשון  ,  שלפיו  נפגע  הילד  במהלך  חילופי  אש  .  
מוסטפא  אל  רמלאווי  בן  44  לוקה  בנפשו  ,  תושב  אל  בוריג'  ,  נהרג  מאש  חיילים  בכביש  קרני  -  נצרים  ,  ביום  חמישי  בלילה  .  
דובר  צה"ל  טען  כי  החיילים  ירו  בו  בעת  שניסה  להניח  מטען  חבלה  .  
אולם  ,  אמש  אמרו  מקורות  צבאיים  כי  החיילים  זיהו  את  האיש  מטפל  בחפץ  חשוד  וכי  לא  ניתן  לקבוע  בוודאות  שמדובר  במטען  משום  שצה"ל  ממעט  להתקרב  למקום  שבו  נהרג  ,  שבעבר  הונחו  בו  כמה  מטענים  .  
לפי  מקורות  רפואיים  פלשתיניים  ,  נפגע  אל  רמלאווי  בגופו  מירי  רב  של  קליעים  ובראשו  מפגיעת  פגז  .  
בשבועות  האחרונים  ,  רשאים  חיילי  צה"ל  באזור  נצרים  ,  לירות  לעבר  כל  פלשתינאי  המתקרב  לאזור  הצומת  .  
עבד  אל  כרים  אבו  עצבה  ,  בן  ,  23  נגר  ואב  לבת  נהרג  בעימותים  במחנה  הפליטים  קלנדיה  שלשום  בלילה  .  
נראה  כי  נפגע  מירי  כדורי  גומי  של  צה"ל  .  
לפי  מקורות  פלשתיניים  הכדור  פגע  בגבו  .  
במרחק  של  כמה  עשרות  מטרים  מביתו  ,  יידו  ילדים  אבנים  לעבר  חיילים  שהיו  סמוך  לשדה  התעופה  עטרות  .  
מוחמד  חיליס  ,  בן  ,  13  מת  ביום  שישי  מפצעיו  .  
ביום  שלישי  הצטרף  חיליס  לכמה  מילדי  שכונת  סג'עייה  בעזה  שנוהגים  לידות  אבנים  לעבר  עמדת  צה"ל  במעבר  קרני  .  
לדברי  מקורות  פלשתיניים  הילדים  נמצאים  תמיד  במרחק  רב  מהעמדה  ,  שחייליה  מוגנים  היטב  .  
כדור  שנורה  ככל  הנראה  מתת  מקלע  בפסגות  פגע  אתמול  בלשכתו  של  קדורה  פארס  ,  מבכירי  הפתח  בגדה  .  
בפתח  אמרו  כי  בנסיבות  כיום  ,  הם  נוטים  לחשוב  שהירי  אל  לישכתו  של  פארס  היה  מכוון  ,  בהתחשב  בנמצאים  במקום  ובאזהרות  בכירי  צה"ל  לאנשי  הפתח  .  
דובר  צה"ל  מסר  כי  בחילופי  אש  בעקבות  ירי  על  פסגות  לא  זוהתה  פגיעה  .  
שלשום  בערב  נפצעו  שני  פלשתינאים  ,  תושבי  מזרח  ירושלים  ,  מאש  פלשתינית  בכביש  443  מירושלים  למודיעין  .  
מקורות  צבאיים  העריכו  כי  מדובר  במקרה  של  "  טעות  בזיהוי  "  .  
השניים  נסעו  במכונית  נושאת  לוחית  צוהב  ,  ליד  תחנת  הדלק  בין  בית  -  חורון  למודיעין  ,  נפתחה  לעברם  אש  .  
מצבו  של  אחד  הפצועים  בינוני  .  
חברו  נפצע  קל  .  
מטען  חבלה  התפוצץ  אתמול  בבוקר  ליד  מחסום  סופה  ,  בדרום  רצועת  עזה  .  
בפיצוץ  לא  היו  נפגעים  .  
