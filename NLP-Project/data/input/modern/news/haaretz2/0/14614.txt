עדכון  אחרון  -  00:46  02/03/01  רקע  /  סמי  פרץ  מי  סולק  ,  מי  מנפיק  ומי  צולב  את  מי  פעילות  חברות  כרטיסי  האשראי  מבוססת  על  שני  מרכיבים  :  הנפקת  כרטיסי  אשראי  ,  וסליקת  עסקות  שבוצעו  באמצעות  הכרטיסים  בבית  העסק  .  
בכובע  הראשון  מתפרנסות  החברות  מרווחי  מימון  ,  ובכובע  השני  -  מעמלות  שהן  מקבלות  מבתי  העסק  .  
חברות  האשראי  נמצאות  בבעלות  הבנקים  ,  והם  אלה  שמעמידים  את  האשראי  לפעילותן  ונושאים  בסיכוני  האשראי  .  
מתוקף  כך  זכאים  הבנקים  לעמלה  הקרויה  עמלה  צולבת  ;  חברת  האשראי  מקבלת  מבית  העסק  עמלה  מהעסקה  ,  ומעבירה  חלק  ממנה  לבנק  או  לחברת  כרטיסי  האשראי  שהנפיקה  את  הכרטיס  .  
דוגמא  :  חברות  האשראי  גובות  ממסעדות  עמלה  של  3.5  %  ,  ומתוכם  מעבירה  החברה  שסלקה  את  העסקה  2.25  %  לחברה  או  לבנק  .  
בעבר  ,  הזיהוי  בין  חברות  האשראי  לבנקים  היה  מוחלט  ,  ואולם  כניסתה  של  אלפא  קארד  לענף  לפני  שלוש  שנים  טרפה  את  הקלפים  ,  ומאז  התרחשו  כמה  שינויים  מפליגים  .  
השינוי  המרכזי  הוא  ששוק  הויזה  נפתח  לתחרות  ,  וכל  בית  עסק  יכול  לבחור  באחת  מבין  שתי  חברות  (  לאומי  קארד  או  ויזה  כ.א.ל  )  לצורך  סליקת  שוברי  העסקות  .  
כך  ,  ייתכן  מצב  שבו  לקוח  של  בנק  לאומי  המחזיק  בכרטיס  לאומי  קארד  ,  יבצע  רכישה  בבית  עסק  שבו  החברה  הסולקת  היא  ויזה  כ.א.ל  (  שבבעלות  בנק  דיסקונט  )  .  במקרה  כזה  ,  כ.א.ל  משלמת  ללאומי  קארד  את  העמלה  הצולבת  -  משום  שהעסקה  בוצעה  באמצעות  כרטיס  שהנפיקה  לאומי  קארד  .  
