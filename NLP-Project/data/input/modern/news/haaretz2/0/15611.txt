עדכון  אחרון  -  03:40  06/03/01  תקציב  2001  יובא  מחר  לקריאה  ראשונה  מאת  צבי  זרחיה  מליאת  הכנסת  תתבקש  לאשר  מחר  בקריאה  ראשונה  את  הצעת  חוק  התקציב  לשנת  2001  ואת  הצעת  חוק  ההסדרים  במשק  .  
בליכוד  העריכו  אתמול  כי  למעלה  prefix=מ  -  70  ח"כים  צפויים  לתמוך  בהצעת  התקציב  ,  המסתכמת  prefix=בכ  -  240  מיליארד  שקלים  ,  ובהם  ח"כים  מהליכוד  ,  ישראל  אחת  ,  ש"ס  ,  מפלגת  המרכז  ,  ישראל  בעלייה  והאיחוד  הלאומי  -  ישראל  ביתנו  .  
גורמים  בליכוד  מקווים  כי  סיעת  יהדות  התורה  תתמוך  בסופו  של  דבר  בתקציב  בקריאה  ראשונה  ,  לאחר  שנעשים  כעת  המאמצים  לחקיקתו  של  "  חוק  טל  "  המאריך  את  התקופה  לאי  -  גיוס  תלמידי  ישיבה  .  
נציגים  מסיעות  המפד"ל  ,  ש"ס  ,  יהדות  התורה  והאיחוד  הלאומי  בוועדת  הכספים  התכנסו  אתמול  ,  ביוזמתו  של  ח"כ  נחום  לנגנטל  (  המפד"ל  )  ,  ואיימו  לסכל  את  אישור  התקציב  אם  לא  יקבלו  הבטחה  להיענות  לחלק  מדרישותיהן  .  
יו"ר  סיעת  הליכוד  ,  ח"כ  ראובן  ריבלין  ,  הודיע  כי  תנועתו  מוכנה  להכניס  שינויים  קלים  בהצעת  התקציב  המקורית  ,  אך  זאת  -  רק  לאחר  אישור  התקציב  בקריאה  ראשונה  ,  ולפני  אישורו  בקריאה  השנייה  והשלישית  .  
ח"כ  ריבלין  הוסיף  כי  בהצעת  תקציב  המדינה  לשנת  ,  2001  יוצע  להעניק  תוספת  תקציב  למיגון  יישובי  השטחים  ;  תוספת  תקציב  להקמת  1,200  כיתות  לימוד  ברשויות  המקומיות  ,  וכן  שהכספים  שיועברו  השנה  מתקציב  המדינה  לפי  דרישות  הקואליציה  ,  יהיו  בדומה  לאלה  שעליהם  סוכם  בתקציב  המדינה  לשנת  2000  .  
ריבלין  הוסיף  כי  הליכוד  יתחייב  להוריד  מסדר  היום  את  ההצעה  של  ממשלת  ברק  לבטל  את  משרד  הדתות  ,  וכן  להוציא  מהצעת  חוק  ההסדרים  את  הסעיף  המבטל  את  החוק  להגדלת  קצבאות  ילדים  למשפחות  ברוכות  ילדים  .  
אשר  להצעה  לבטל  את  החוקים  הפרטיים  שהתקבלו  באחרונה  בכנסת  ,  אשר  להם  עלות  תקציבית  אדירה  ,  אמר  ריבלין  כי  הממשלה  החדשה  היא  שתצטרך  לקבוע  עמדה  בעניין  .  
יצויין  כי  הצעת  התקציב  שתועלה  להצבעה  בקריאה  ראשונה  ,  היא  זו  שהוגשה  לכנסת  לפני  חמישה  חודשים  על  ידי  אברהם  שוחט  ,  שר  האוצר  היוצא  .  
שוחט  יהיה  זה  שיציג  מחר  את  הצעת  החוק  במליאה  .  
בנוסף  ,  ינאמו  לפני  ההצבעה  שר  האוצר  המיועד  ,  ח"כ  סילבן  שלום  (  ליכוד  )  ,  והח  "  כים  ריבלין  ואופיר  פינס  (  ישראל  אחת  )  .  בליכוד  מקווים  כי  ניתן  יהיה  להשלים  את  חקיקת  חוק  התקציב  בקריאה  שנייה  ושלישית  עד  לסוף  החודש  .  
במידה  ולא  ניתן  יהיה  לעשות  כן  ,  יחוקק  תיקון  לחוק  יסוד  הממשלה  שיאפשר  לה  לדחות  את  אישור  התקציב  עד  לסוף  יוני  ,  2001  מבלי  שהדבר  יגרום  לפיזורה  של  הכנסת  .  
בשל  כך  ,  אישרה  אתמול  ועדת  הכנסת  פטור  מחובת  הנחה  מוקדמת  של  45  יום  ,  בטרם  הגשתה  להצבעה  בקריאה  טרומית  של  הצעת  חוק  המאפשרת  את  דחיית  אישור  חוק  התקציב  עד  לסוף  יוני  .  
לוח  הזמנים  לאישור  תקציב  המדינה  7.3.2001  -  הצבעה  בקריאה  ראשונה  במליאת  הכנסת  על  התקציב  ועל  חוק  ההסדרים  .  
12.3.2001  -  תחילת  הדיונים  בוועדת  הכספים  לצורך  הכנתם  של  שני  החוקים  הללו  להצבעה  בקריאה  השנייה  והשלישית  .  
ועדת  הכספים  צפויה  לקיים  10  ישיבות  על  החוק  ,  אם  כי  בינתיים  לא  ברורה  מתכונת  הדיונים  בוועדה  .  
הסיבה  :  אין  עדיין  יו"ר  קבוע  לוועדה  לאחר  שהיו"ר  הנוכחי  ,  שלום  שמחון  ,  מונה  לשר  החקלאות  .  
29.3.2001  -  הצבעה  על  התקציב  בקריאה  שנייה  ושלישית  במליאה  .  
30.6.2001  -  במידה  והתקציב  לא  יאושר  עד  סוף  מרץ  ,  תחוקק  הכנסת  חוק  שיאפשר  דחיית  אישור  התקציב  עד  לסוף  יוני  .  
זאת  ,  מבלי  שהדבר  יגרום  לפיזור  הכנסת  .  
