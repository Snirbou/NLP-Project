עדכון  אחרון  -  02:58  07/03/01  תקציב  2001  וחוק  ההסדרים  יאושרו  היום  בקריאה  ראשונה  מאת  צבי  זרחיה  מליאת  הכנסת  צפויה  לאשר  היום  בקריאה  ראשונה  את  הצעת  חוק  תקציב  המדינה  לשנת  ,  2001  אשר  הוגשה  כבר  לפני  חמישה  חודשים  על  ידי  שר  האוצר  היוצא  ,  אברהם  שוחט  .  
בליכוד  מעריכים  כי  צפויה  תמיכתם  בתקציב  של  75  -  70  ח"כים  מסיעות  ישראל  אחת  ,  הליכוד  ,  ש"ס  ,  מפלגת  המרכז  ,  ישראל  בעלייה  ,  האיחוד  הלאומי  -  ישראל  ביתנו  ועם  אחד  .  
בסיעת  הליכוד  גם  מקווים  שניתן  יהיה  לגייס  את  תמיכתם  של  ח"כי  המפד"ל  ויהדות  התורה  .  
גורמים  במפד"ל  אמרו  אתמול  כי  אם  מפלגתם  תישאר  מחוץ  לקואליציה  ,  כפי  שמסתמן  בשלב  זה  ,  אין  לצפות  לתמיכתם  בתקציב  .  
לפני  ההצבעה  בקריאה  ראשונה  יודיע  הליכוד  על  אי  פירוקו  של  משרד  הדתות  ,  זאת  ,  בניגוד  לנוסח  המקורי  אותו  יזמה  ממשלתו  היוצאת  של  אהוד  ברק  בחוק  התקציב  ,  שלפיו  המשרד  יבוטל  .  
גם  הסעיף  שהוצע  בזמנו  בחוק  ההסדרים  ,  לבטל  את  חוק  המשפחות  ברוכות  -  ילדים  ,  יבוטל  כעת  .  
לאחר  אישורם  הצפוי  של  התקציב  ושל  חוק  ההסדרים  בקריאה  ראשונה  ,  הם  יועברו  לוועדת  הכספים  מתוך  כוונה  שזו  תכינם  במהירות  להצבעה  בקריאה  שנייה  ושלישית  עד  לסוף  החודש  .  
הבוקר  ייבחר  ח"כ  ישראל  כץ  (  ליכוד  )  לתפקיד  היו"ר  הזמני  של  ועדת  הכספים  ,  והוא  זה  שינהל  את  הדיונים  בוועדה  עד  למינויו  של  יו"ר  קבוע  מסיעת  יהדות  התורה  .  
לנוכח  הזמן  הקצר  שנותר  לאישור  החוק  עד  סוף  החודש  ,  ברור  כבר  היום  שהוועדה  לא  תדון  בתקציביהם  של  כל  משרדי  הממשלה  .  
עוד  ברור  שהוועדה  תוציא  מחוק  ההסדרים  סעיפים  רבים  עליהם  ידונו  בנפרד  .  
הליכוד  כבר  הודיע  כי  עד  להצבעה  בקריאה  שנייה  ושלישית  ,  הוא  יסכים  להכניס  שינויים  אחדים  בהצעת  התקציב  ,  לפי  דרישות  של  חברי  הקואליציה  .  
