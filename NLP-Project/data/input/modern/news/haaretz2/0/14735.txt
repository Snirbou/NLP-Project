עדכון  אחרון  -  18:45  10/03/01  המטרופוליטן  בניו  יורק  מציע  להציל  את  הפסלים  באפגניסטאן  מוזיאונים  חשובים  בארה"ב  אמרו  בסוף  השבוע  כי  יעשו  כל  מאמץ  להציל  את  האומנות  באפגניסטאן  .  
זאת  לאחר  שמוזיאון  המטרופוליטן  בניו  יורק  הציע  להציל  ,  בכספו  ,  את  פסלי  האבן  שיועדו  להריסה  על  ידי  הטליבאן  .  
ביום  שישי  היה  העולם  חסר  אונים  מול  פעילות  תנועת  הטליבאן  השולטת  באפגניסטן  ,  שהתחילה  בהריסה  ,  באמצות  פגזי  תותחים  ומרגמות  ,  של  שני  פסלי  בודהה  עצומים  בבאמייאן  שבמרכז  המדינה  ,  תוך  התעלמות  ממחאות  בינלאומיות  ומלחץ  דיפלומטי  .  
זו  היתה  יריית  הפתיחה  של  המערכה  שיזם  הטליבאן  ,  להרוס  את  כל  הפסלים  בשטח  שליטתו  באפגניסטאן  .  
לטענת  מנהיגי  הטליבאן  ,  מהווים  הפסלים  דוגמא  לעבודת  אלילים  אשר  מנוגדת  לחוקי  האיסלאם  .  
פסלי  אבן  החול  הניצבים  לאורך  דרך  המשי  לסין  ,  הם  הדוגמאות  המוכרות  ביותר  של  האומנות  המשולבת  האירופית  -  אסייתית  ,  ששגשגה  באפגניסטאן  וצפון  פקיסטאן  בין  המאות  הרביעית  והשביעית  .  
מנהל  מוזיאון  המטרופוליטן  ,  פיליפ  דה  מונטבלו  ,  אמר  ביום  חמישי  כי  המוזיאון  יסכים  לקנות  ולהציל  פסלים  בגדלים  הגיוניים  ,  ולהציב  אותם  בסביבה  חילונית  "  היכן  שיהוו  עצמים  תרבותיים  ,  עבודת  אמנות  ולא  סמלי  פולחן  "  .  
"  אני  חושב  שהמטרופוליטן  יוביל  מהלך  מסוג  זה  ,  וכל  שאר  המוזיאונים  יעמדו  בשורה  מאחוריו  ויתמכו  בו  "  ,  אמר  ג'יימס  קונו  ,  מנהל  המוזיאון  לאומנות  באוניברסיטת  הרווארד  .  
"  אנו  מגנים  את  ההרס  "  אמרה  דבורה  גריבון  ,  מנהלת  מוזיאון  פול  גטי  בלוס  אנג'לס  .  
"  אשמח  לדבר  עם  דה  -  מונטבלו  ,  כדי  לשמוע  מה  בכוונתו  לעשות  ואיך  יכול  הגטי  לתמוך  בו  "  .  
גריבון  אמרה  כי  המוזיאון  יהיה  מוכן  לשקול  השקעה  כספית  במאמץ  המשותף  .  
איגוד  מנהלי  המוזיאונים  לאומנות  ,  המייצג  מנהלים  של  175  מוזיאונים  חשובים  בארה"ב  ,  בקנדה  ובמקסיקו  ,  אמר  כי  יעמוד  מאחורי  כל  מאמץ  להציל  את  האומנות  באפגניסטאן  .  
"  לא  כינסנו  ועידת  חירום  או  משהו  מסוג  זה  ,  אך  כמובן  שנעניק  את  תמיכתנו  בכל  דרך  שנוכל  "  ,  אמרה  דוברת  האיגוד  מיליסנט  הול  גאודיירי  .  
מזכ"ל  האו"ם  קופי  אנאן  קיבל  טלפון  מדה  -  מונטבלו  ,  וביקש  מהטליבאן  לקבל  את  הצעתו  של  המטרופוליטן  לפני  שהוא  משמיד  את  כל  שרידי  האומנות  .  
דובר  האו"ם  אמר  כי  המסר  הועבר  לטליבאן  דרך  נשיא  פקיסטאן  ,  הגנרל  פרווז  מושארף  .  
דה  מונטבלו  אמר  כי  כל  הכספים  שהועברו  לטליבאן  הם  מזעריים  לעומת  העלות  של  הזזת  והעברת  כל  פרטי  האומנות  .  
"  אנו  נשלם  את  כל  ההוצאות  .  
הכסף  הוא  נושא  שולי  במקרה  הזה  "  ,  אמר  דה  מונטבלו  .  
סוכנויות  הידיעות  
