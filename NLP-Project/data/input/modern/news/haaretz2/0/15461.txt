עדכון  אחרון  -  23:18  05/03/01  יו"ר  מועצת  הרשות  השנייה  :  אם  התחנות  הפיראטיות  יוכשרו  ,  אמליץ  להסיר  הפיקוח  מהתחנות  האזוריות  יו"ר  מועצת  הרשות  השנייה  לטלוויזיה  ולרדיו  ,  מרדכי  שקלאר  ,  אומר  כי  ימליץ  למועצת  הרשות  להפסיק  את  הפיקוח  על  תחנות  הרדיו  האזוריות  ואת  גביית  האגרות  והמסים  מהן  ,  אם  בעקבות  ההסכם  הקואליציוני  בין  ש"ס  לליכוד  תוקם  במשרד  הדתות  רשות  שידור  חדשה  ,  שתכשיר  את  תחנות  הרדיו  הפיראטיות  המזוהות  עם  ש"ס  .  
לדברי  שקלאר  ,  הקמת  הרשות  החדשה  תפלה  את  התחנות  האזוריות  הקיימות  .  
"  ההחלטה  מכשירה  תחנות  שפעלו  עד  כה  באופן  בלתי  חוקי  ולא  עמדו  בתשלומים  ובנהלים  שונים  שנקבעו  על  ידי  המדינה  .  
כך  נוצרת  אפליה  של  התחנות  האזוריות  ,  שפועלות  זה  שנים  על  פי  החוק  ובמסגרת  מדיניות  מוסדרת  ,  הכוללת  העברת  תשלומים  כבדים  למדינה  "  ,  הוא  אומר  .  
"  אם  מדיניות  הכאוס  במפת  התקשורת  תמומש  ,  אמליץ  למועצת  הרשות  לשקול  להימנע  מפיקוח  על  התחנות  האזוריות  החוקיות  ,  לרבות  הימנעות  מדרישת  תשלום  אגרות  ומיסוי  למדינה  "  .  
לדבריו  ,  לרשות  השנייה  אין  כל  התנגדות  להקמת  תחנות  רדיו  ייעודיות  ,  אלא  שהדבר  חייב  להיעשות  במסגרת  מדיניות  כוללת  ,  המונחית  על  ידי  קריטריונים  מקצועיים  ושוויוניים  .  
"  לא  ייתכן  שכל  משרד  ממשלתי  יקים  לעצמו  רשות  תקשורת  "  ,  אומר  שקלאר  .  
שקלאר  מוסיף  כי  להחלטה  יש  גם  משמעות  חברתית  .  
"  אי  אפשר  לדבר  על  אחדות  ולכידות  חברתית  ,  ובו  בזמן  להקים  תחנות  שיעמיקו  את  הדיפרנציאציה  בחברה  .  
הקמת  תחנות  רדיו  לכל  מפלגה  בשל  לחצים  פוליטיים  תביא  לפירוק  חברתי  "  ,  הוא  אומר  .  
לדבריו  ,  הואיל  ומטעמים  טכניים  אי  אפשר  להעניק  רשיון  שידור  לכל  אזרח  המעוניין  בכך  ,  עדיין  נדרשת  מדיניות  של  חלוקה  מבוקרת  של  התדרים  .  
אריאל  ויס  
