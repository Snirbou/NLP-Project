עדכון  אחרון  -  22:02  03/03/01  תנזים  יהודי  כחוק  מאת  צבי  בראל  הכוונה  למצוא  הסדר  משפטי  להפרטת  חלק  מן  הביטחון  בשטחים  ,  על  ידי  מסירת  prefix=ה  "  טיפול  "  בצירים  לסיורי  מתנחלים  ,  יוצרת  רושם  מטעה  .  
למתנחלים  אין  שום  צורך  בכסות  משפטית  כדי  להתחיל  לפעול  כאנשי  ביטחון  .  
סיורים  כאלה  מתקיימים  כבר  זמן  רב  ,  מחסומי  דרכים  של  מתנחלים  עוצרים  מכוניות  של  פלשתינאים  וקובעים  מי  ימשיך  בדרכו  ומי  לא  וגם  סיורים  אלימים  בכפרים  אינם  תופעה  נדירה  .  
מדובר  במתן  הכשר  בדיעבד  לפעולות  מיליציוניות  ,  משום  שצה"ל  אינו  מסוגל  ,  או  אינו  רוצה  ,  למנוע  אותן  ,  ומכל  מקום  ,  מגלה  כלפיהן  הבנה  .  
קצין  בכיר  המשרת  בשטחים  צוטט  (  "  הארץ  "  28.2  )  כמי  שקבע  prefix=ש  "  צה"ל  צריך  להשלים  עם  כך  ולנסות  להסדיר  את  העניין...  אין  סיבה  לחשוש  שהסיורים  האלה  ייהפכו  למיליציות  .  
האנשים  האלה  פועלים  מתוך  הגנה  עצמית  .  
הרי  ממילא  הנשק  שלהם  מגיע  מצה"ל  ורבים  מהם  משרתים  כאנשי  מילואים  במערך  ההגמ"ר  "  .  
כדי  להרגיע  את  מי  שחושש  מן  הסידור  הזה  ,  אומרים  המקורות  צבאיים  שהמתנחלים  הפגינו  עד  כה  איפוק  יחסי  ומספר  התקריות  החריגות  שהם  מעורבים  בהן  נמוך  .  
"  איפוק  יחסי  "  הוא  מושג  יחסי  .  
בתחילת  ינואר  השנה  עצרה  המשטרה  שני  מתנחלים  מנוה  צוף  בחשד  להריגת  נער  פלשתינאי  ;  אחר  כך  נעצרו  שני  תושבי  איתמר  בחשד  להריגת  פלשתינאי  ,  ומקרים  רבים  אחרים  של  פגיעה  בפלשתינאים  על  ידי  מתנחלים  לא  נחקרו  משום  שאין  למשטרה  די  כוח  אדם  לצורך  זה  ,  או  משום  שפלשתינאים  נמנעים  מלהתלונן  .  
אפשר  להניח  שהמושג  "  איפוק  יחסי  "  נובע  בעיקר  מן  הציפיות  הגבוהות  לפעילות  בלתי  חוקית  מצד  המתנחלים  בתקופת  האינתיפאדה  ,  על  רקע  ההתפרעויות  שחוללו  לפניה  .  
דו"ח  פנימי  של  המשטרה  prefix=מ  -  1998  מציין  מאות  מקרים  שלא  נחקרו  .  
"  האיפוק  היחסי  "  מעורר  אולי  השתאות  ,  לנוכח  מקרים  כמו  הריגת  הילד  חילמי  שושה  על  ידי  נחום  קורמן  ,  שהיה  רכז  ביטחון  שוטף  של  מבוא  בית"ר  ;  הריגת  המחבל  הכפות  מוסא  אבו  סבח  על  ידי  יורם  שקולניק  בנשק  צה"לי  כשלצדו  משה  דויטש  שנהג  אז  ברכב  הביטחון  של  סוסיא  ,  או  הכאת  ערבים  בשרשראות  ברזל  על  ידי  אלעזר  דריבן  בהיותו  בשירות  מילואים  ליד  סמוע  ,  "  כדי  ללמד  אותם  לקח  "  .  
אבל  להשתאות  אין  בסיס  ,  כי  אף  על  פי  שכל  אלה  הועמדו  לדין  והורשעו  ,  לא  היה  בכך  כדי  לגרום  למתנחלים  להימנע  מלעשות  סדר  במקום  ובזמן  שנראה  להם  בין  כאנשי  ביטחון  רשמיים  ובין  שלאו  .  
אין  מחלוקת  על  כך  שהמלחמה  בשטחים  מסוכנת  למתנחלים  והם  משלמים  מחיר  דמים  יקר  על  המשך  ישיבתם  בארץ  אויב  .  
מסוכן  להתגורר  גם  בחדרה  ,  או  לפתוח  מסעדה  ברחוב  אלנבי  בתל  אביב  .  
אבל  אם  יחליטו  תושבים  להקים  מחסומי  דרכים  ברחוב  אלנבי  ,  או  לבדוק  מכוניות  במחלף  עתלית  ,  הם  ייעצרו  על  הפרת  סדר  .  
ודאי  לא  יעלה  בדעת  איש  להעניק  להם  בדיעבד  מעמד  של  חיילים  .  
כי  יש  הבדל  מהותי  בין  הגנה  עצמית  כאשר  אדם  ,  כפרט  ,  נתון  בסכנת  חיים  מיידית  ,  לבין  פעולה  יזומה  ,  או  שגרתית  ,  שבה  אדם  או  קבוצה  פועלים  כאילו  היו  צבא  רשמי  ולאומי  .  
כי  גם  אם  המטרה  היא  שמירה  על  הביטחון  ,  היא  שומטת  את  האמון  המוחלט  שיש  לציבור  בצבא  ,  ברגע  שהוא  מעניק  מסמכויותיו  לקבוצות  אזרחים  שפעולותיהם  ,  ואולי  עצם  קיומם  בשטח  ,  שנויים  במחלוקת  .  
אם  צה"ל  אינו  מסוגל  למנוע  את  הפעילות  הזאת  הוא  ודאי  אינו  חייב  להצטרף  אליה  בדרך  של  חיבוק  חוקי  שימנע  ממנו  להפסיקה  כשיוכל  או  ירצה  .  
הענקת  המטרייה  החוקית  היא  השלמה  עם  העברת  המלחמה  לידי  אזרחים  נגד  אזרחים  ,  שתביא  ,  כמו  בצד  הפלשתיני  ,  לאובדן  שליטה  מוחלט  בשטח  .  
חמור  מכך  ,  הכשר  חוקי  לפעילות  ויג'ילנטית  של  המתנחלים  תגרום  לכך  שכל  מה  שהם  יעשו  ייראה  כאילו  הצבא  עשה  אותו  ,  כלומר  מדינת  ישראל  .  
