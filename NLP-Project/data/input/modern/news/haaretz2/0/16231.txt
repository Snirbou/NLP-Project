עדכון  אחרון  -  02:44  08/03/01  דליה  איציק  -  שרת  התמ"ס  מקפצה  פוליטית  או  אתגר  מקצועי  מאת  אורה  קורן  השאלה  המעסיקה  תעשיינים  ועובדים  במשרד  התמ"ס  היא  האם  שרת  התמ"ס  הנכנסת  ,  דליה  איציק  ,  תשתמש  במשרד  כמנוף  לקידום  הקריירה  הפוליטית  שלה  ?  
או  שתגלה  רצון  ללמוד  ולקדם  את  שבתחום  אחריותה  .  
הרקורד  של  איציק  במשרד  לאיכות  הסביבה  לא  עורר  התלהבות  .  
בסקטור  הפרטי  ציינו  כי  במהלך  כהונתה  היא  בלטה  יותר  בחשיפה  תקשורתית  ופחות  במעשים  שהותירו  חותם  בתחום  .  
יתר  על  כן  ,  איציק  מגיעה  למשרד  התמ"ס  ללא  רקע  בתעשייה  .  
עם  זאת  ,  תעשיינים  הביעו  תקווה  כי  תבין  את  הפוטנציאל  הטמון  בתחום  ,  ותלמד  אותו  .  
תעשיינים  אחדים  הוסיפו  כי  לא  פחות  חשוב  מכך  ,  מי  יהיו  אנשי  המפתח  במשרד  בתקופתה  .  
בכירי  המשרד  -  ובראשם  המנכ"ל  ד"ר  ראובן  חורש  ,  ומנהלת  מרכז  ההשקעות  ,  חביבה  כהן  -  ממתינים  לראות  אם  איציק  תבצע  מינויים  פוליטיים  .  
אם  איציק  לא  תבקש  מהם  לפנות  את  מקומם  למקורביה  ,  חלקם  לפחות  יבחן  אם  היא  רואה  עין  בעין  את  תחום  עיסוקם  .  
אם  התשובה  לכך  תהיה  שלילית  ,  הם  לא  יהססו  ללכת  .  
מי  שלא  צפוי  להתנדב  לפנות  את  מקומו  הוא  המדען  הראשי  בתמ"ס  ,  כרמל  ורניה  ,  הנחשב  למינוי  מקצועי  .  
לעומתו  ,  לא  ברור  אם  הממונה  על  ההגבלים  העסקיים  ,  דרור  שטרום  ,  ימשיך  בכהונתו  .  
האתגרים  המיידיים  שעומדים  בפני  השרה  החדשה  הם  השלמת  שינוי  חוק  המו"פ  ;  שינוי  החוק  לעידוד  השקעות  הון  ,  ויצירת  הרמוניה  בין  גורמי  הסיוע  הממשלתיים  לתעשייה  .  
עיכובם  יחזיר  את  התעשייה  עשרות  שנים  לאחור  ,  אך  האצה  בגיבושם  תוכל  להשיב  רוח  במפרשי  המשק  כולו  .  
הסיעה  :  ישראל  אחת  שנת  לידה  :  1952  השכלה  :  בעלת  תואר  ראשון  בספרות  ,  בהיסטוריה  ומשפטים  .  
מורה  במקצועה  פעילות  ציבורית  עיקרית  :  יו"ר  ועדת  החינוך  והתרבות  ,  השרה  לאיכות  הסביבה  תקציב  המשרד  prefix=ל  -  178  מיליון  שקל  תקציב  הפיתוח  והתמיכות  בענפי  המשק  :  2.5  מיליארד  שקל  עמותה  כפופה  :  מכון  היצוא  הישראלי  
