עדכון  אחרון  -  14:42  07/03/01  צה"ל  חסם  את  הכביש  לרמאללה  מביר  זית  וכפרים  אחרים  מאת  עמירה  הס  והסוכנויות  צה"ל  מונע  מתושבי  כפרים  ועיירות  באזור  רמאללה  מלהגיע  אל  העיר  ,  באמצעות  שורה  של  חפירות  וחסימות  .  
הניתוק  התבצע  בכביש  המחבר  את  רמאללה  עם  העיירה  ביר  זית  ועם  האוניברסיטה  .  
משמעות  הדבר  ,  כי  תושבי  ביר  זית  וכפרים  אחרים  באזור  ,  המשתמשים  בכביש  לשם  גישה  לרמאללה  ,  אינם  יכולים  להגיע  עוד  אל  עיר  המחוז  .  
בפועל  ,  נמצאים  כעת  כמה  עשרות  אלפי  תושבים  במעצר  בית  .  
במסגרת  החפירות  שבוצעו  ,  נותקו  צינורות  מים  וקווי  טלפון  .  
לפי  שעה  ,  מנותקים  כל  קווי  הטלפון  של  העיירה  ביר  זית  .  
לפי  דיווחים  פלשתינאים  ,  גם  המעבר  בין  רמאללה  לאזור  אל  -  בירה  נותק  על  ידי  צה"ל  .  
הניתוק  התבצע  כמה  ימים  לפני  פתיחת  סמסטר  הלימודים  באוניברסיטת  ביר  זית  ,  דבר  הפוגע  בתפקוד  המוסד  ,  שמתקשה  לנהל  לימודים  כסדרם  מאז  תחילת  אינתיפאדת  אל  -  אקצא  .  
בחמשת  החודשים  האחרונים  ,  לא  נרשמו  אירועים  מיוחדים  הקשורים  לאוניברסיטה  .  
מצה"ל  לא  נמסרה  הסיבה  לפעולה  .  
