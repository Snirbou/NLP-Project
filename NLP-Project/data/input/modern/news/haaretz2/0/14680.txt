עדכון  אחרון  -  02:56  02/03/01  המחבל  זוהה  בוודאות  בנסיעה  בוואדי  ערה  מאת  עמוס  הראל  וניקול  קראו  זירת  הפיגוע  ,  אתמול  .  
במחוז  הצפוני  של  המשטרה  התקבלה  התרעה  על  פיגוע  אפשרי  רק  כרבע  שעה  לפני  שאירע  הפיצוץ  במונית  בצומת  מי  -  עמי  תצלום  אוויר  :  פבל  וול  הפלשתינאי  שביצע  אתמול  את  הפיגוע  במונית  בצומת  מי  -  עמי  בוואדי  ערה  הוא  ככל  הנראה  פעיל  בארגון  החמאס  ,  תושב  אזור  שכם  .  
בשב"כ  ובמשטרה  מעריכים  כי  הוא  זה  שהניח  את  מטען  החבלה  שהתגלה  שלשום  ליד  מסעדה  ברחוב  אלנבי  בתל  אביב  .  
מחקירה  ראשונית  של  הפיגוע  עולה  כי  המחבל  חדר  לארץ  מהגדה  המערבית  לפני  כמה  ימים  .  
זו  פעולה  שניתן  לבצע  בלי  כל  קושי  משום  שאין  גדר  הפרדה  על  הקו  הירוק  ויש  עשרות  דרכים  העוקפות  את  מחסומי  צה"ל  בכבישים  הראשיים  .  
נראה  שהוא  הניח  את  המטען  ברחוב  אלנבי  שלשום  בערב  ואז  הסתלק  מהמקום  .  
בעל  המסעדה  שהבחין  בחפץ  החשוד  ,  הזעיק  את  המשטרה  והחבלנים  ערכו  פיצוץ  מבוקר  של  המטען  ,  שגרם  נזק  רב  למסעדה  אך  לא  לנפגעים  .  
למטען  החבלה  היה  מחובר  טלפון  נייד  שאמור  היה  להפעילו  ,  באמצעות  חיוג  אליו  .  
זו  טכניקה  שהארגונים  הפלשתיניים  מרבים  להשתמש  בה  בפיגועים  בשנים  האחרונות  ,  ובעיקר  בחודשי  העימות  הנוכחי  .  
סביר  להניח  שכוחות  הביטחון  עלו  בעזרת  הטלפון  הנייד  בשלב  כלשהו  על  עקבותיו  של  המחבל  .  
אחת  הנוסעות  ,  שנפצעה  בפיגוע  ,  העידה  שהאיש  דיבר  בפלאפון  בערבית  לכל  אורך  הנסיעה  .  
נראה  שלשב"כ  היה  מידע  כלשהו  על  המחבל  כבר  שלשום  בלילה  .  
בשעות  הבוקר  הובהר  שהוא  מתכוון  לנסוע  צפונה  ,  אך  לא  היתה  ידועה  זהותו  ,  מועד  הנסיעה  או  כלי  הרכב  שבכוונתו  לנסוע  בו  .  
עדיין  לא  היה  בשלב  זה  ברור  אז  אם  הוא  נושא  עליו  מטען  נוסף  .  
רק  אתמול  בצהריים  ,  בעת  שהמונית  נסעה  בוואדי  ערה  ,  זוהה  המחבל  .  
רכב  סמוי  של  אנשי  משטרה  ושב"כ  עקף  את  המונית  והציב  מחסום  פתע  .  
כשרצו  אנשי  הביטחון  לבודק  את  מסמכיו  של  המחבל  ,  הוא  פוצץ  את  מטען  החבלה  .  
במערכת  הביטחון  מעריכים  כי  המחבל  היה  חלק  מחולייה  וכי  הוא  קיבל  סיוע  מאנשים  נוספים  .  
אמש  כבר  איתרו  המשטרה  והשב"כ  את  הדירה  שבה  שהה  שלשום  בלילה  ,  לאחר  שהטמין  את  המטען  בתל  -  אביב  .  
מדובר  בדירה  בחולון  ,  שבה  מתגוררת  צעירה  ישראלית  ,  עולה  חדשה  מחבר  העמים  .  
נראה  שבין  השניים  התקיים  קשר  כלשהו  ושהיא  איפשרה  למחבל  ללון  בביתה  .  
הצעירה  נעצרה  אמש  ונחקרה  על  -  ידי  המשטרה  .  
לא  ברור  אם  ידעה  על  כוונותיו  של  הפלשתינאי  .  
החוקרים  מעריכים  כי  המחבל  התכוון  לפוצץ  את  המטען  השני  בטבריה  או  בעפולה  .  
נראה  שלא  תיכנן  פיגוע  התאבדות  .  
הוא  הפעיל  את  המטען  בתוך  המונית  רק  כשחשש  שייתפס  .  
במונית  היו  שני  פלשתינאים  נוספים  ,  שנפצעו  בפיצוץ  .  
נבדק  הקשר  שלהם  לפיגוע  ,  אולם  עד  אמש  לא  הוכח  קשר  כזה  .  
המחבל  עצמו  טרם  נחקר  .  
הוא  ייחקר  כשיתאושש  מפציעתו  הקשה  .  
אופן  ההפעלה  של  שני  המטענים  ,  במי  -  עמי  ובתל  אביב  ,  דומה  למדי  .  
בשני  המקרים  מדובר  במטענים  קטנים  יחסית  ,  ששקלו  קילוגרמים  בודדים  ותוכננו  להפעלה  באמצעות  טלפון  נייד  .  
במערכת  הביטחון  הובעה  אתמול  הסתייגות  מהמהירות  שבה  חשפו  ראש  הממשלה  ,  אהוד  ברק  ומפכ"ל  המשטרה  ,  רב  -  ניצב  שלמה  אהרונישקי  ,  פרטים  מחקירת  הפרשה  .  
השניים  מסרו  לכלי  התקשורת  כמעט  מיד  ,  על  הקשר  בין  שני  המטענים  -  מידע  שהחוקרים  היו  מעדיפים  לשמור  בסוד  עוד  זמן  מה  ,  משום  שסברו  שאי  פרסומו  עשוי  להקל  על  חשיפת  שותפים  אפשריים  אחרים  בפיגועים  .  
