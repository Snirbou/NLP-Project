עדכון  אחרון  -  02:29  05/03/01  בני  14  מאשדוד  גידלו  מריחואנה  בבית  ספר  מאת  עליזה  ארבלי  גינת  מריחואנה  נמצאה  בתחום  בית  ספר  יסודי  באשדוד  .  
שיחי  המריאחונה  נשתלו  בידי  תלמידים  מבית  ספר  אחר  ,  שהשתמשו  בסמים  ואף  סחרו  בהם  .  
שבעה  תלמידים  ,  בני  -  14  ,  15  המעורבים  במקרה  ,  עוכבו  לחקירה  בסוף  השבוע  .  
בעת  חקירתם  ,  הובילו  החשודים  את  חוקרי  מחלק  הנוער  למקומות  שבהם  הסתירו  את  הסמים  ואף  לגינת  המריחואנה  .  
החקירה  החלה  בעקבות  מידע  שהגיע  ממנהל  בית  ספר  באשדוד  ,  שחשד  כי  כמה  מתלמידיו  משתמשים  בסמים  .  
מחלק  הנוער  בתחנת  אשדוד  פתח  בחקירה  שהובילה  לעיכוב  הקטינים  .  
בעת  החקירה  ,  אחד  הקטינים  הצביע  על  קטין  נוסף  מבית  ספר  אחר  כמי  שסיפק  להם  את  המריחואנה  .  
לדברי  הקטינים  ,  הם  נהגו  לשבת  ולעשן  בין  כותלי  בית  הספר  ומחוצה  לו  .  
הקטין  החשוד  באספקת  הסם  נעצר  והודה  במיוחס  לו  .  
לטענתו  ,  חבריו  לחצו  עליו  .  
הוא  ציין  כי  יש  לו  שותף  למעשה  ,  קטין  בן  14  וחצי  מאשדוד  .  
חוקרי  הנוער  פתחו  בחיפושים  לאיתור  של  הספק  הנוסף  ואתמול  בבוקר  הוא  נעצר  .  
רב  פקד  שמעון  בן  לולו  ,  מפקד  תחנת  אשדוד  ,  אמר  כי  הקטינים  שהשתמשו  בסמים  יופנו  לטיפול  ברשות  המקומית  לשם  שיקומם  ואילו  נגד  ספקי  הסם  כנראה  ייפתחו  הליכים  משפטיים  .  
