עדכון  אחרון  -  03:18  02/03/01  בית"ר  ירושלים  :  גד  זאבי  דחה  את  הפגישה  עם  אלי  גוטמן  מאת  אשר  גולדברג  התבטלה  הפגישה  ,  שהיתה  אמורה  להתקיים  אתמול  ,  בין  גד  זאבי  הבעלים  של  בית"ר  ירושלים  למאמן  אלי  גוטמן  .  
זאבי  אמר  למאמן  כי  הוא  עסוק  בדברים  אחרים  ושהעניין  סובל  דיחוי  לעוד  יום  או  יומיים  .  
בינתיים  גוטמן  שומר  על  נתק  מבית"ר  ירושלים  וממתין  לבדיקה  הרפואית  ,  שהוא  אמור  לעבור  באמצע  השבוע  הקרוב  ,  ולפגישה  עם  זאבי  .  
נכון  לעכשיו  ,  רק  שחקן  אחד  של  בית"ר  ירושלים  ,  ג'ובאני  רוסו  ,  נסע  לחיפה  ונפגש  עם  גוטמן  .  
גוטמן  שוחח  בפלאפון  עם  הקפטן  ,  יוסי  אבוקסיס  .  
אתמול  קיימה  בית"ר  ירושלים  אימון  סגור  לתקשורת  באיצטדיון  טדי  .  
המאמן  ,  נסים  בכר  ,  מתכוון  לפתוח  עם  ולאדימיר  פטרוביץ'  במקומו  של  יניב  אברג'יל  .  
רק  היום  ,  לאחר  האימון  ,  יחליט  בכר  אם  להציב  כבלם  את  שמואל  לבן  במקומו  של  המורחק  בראנקו  סאביץ'  .  
