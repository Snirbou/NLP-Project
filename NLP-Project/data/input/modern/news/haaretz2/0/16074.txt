עדכון  אחרון  -  23:29  07/03/01  קולנוע  /  אורי  קליין  ענוג  הוא  הסבל  "  רוקדת  בחשיכה  "  .  
תסריט  ובימוי  :  לארס  פון  טריר  ;  צילום  :  רובי  מולר  ;  שחקנים  :  ביורק  ,  קתרין  דנב  ,  דייוויד  מורס  ,  ג'ואל  גריי  ,  אודו  קיר  ,  זליקו  איבנק  קתרין  דנב  וביורק  ,  "  רוקדת  בחשיכה  "  .  
אקט  מודע  ומכוון  של  התרסה  שתובעת  תגובה  אפשר  להתנגד  לסרטו  החדש  של  לארס  פון  טריר  ,  אבל  אי  אפשר  להתעלם  ממנו  .  
יצירותיו  הקודמות  של  הבמאי  הדני  (  בהם  "  לשבור  את  הגלים  "  ,  "  האידיוטים  "  וסדרת  הטלוויזיה  "  הממלכה  "  )  עוררו  תחושה  דומה  ,  אבל  prefix=ב  "  רוקדת  בחשיכה  "  הוא  מגיע  לשיא  חדש  .  
הסרט  הוא  כולו  אקט  מודע  ומכוון  של  התרסה  שתובעת  תגובה  ,  ולעתים  יש  תחושה  שהוא  עוסק  בתגובה  שהוא  תובע  מאתנו  ;  ושלא  אכפת  לו  אם  אנחנו  נענים  לו  או  נרתעים  ממנו  ,  נמשכים  אליו  או  סולדים  ממנו  -  העיקר  שאנחנו  מגיבים  ;  כי  בזה  הוא  עוסק  בעצם  :  ביכולת  התגובה  המיידית  והישירה  ,  שמוכיחה  שאנחנו  קיימים  .  
ואיך  אפשר  שלא  להגיב  לסרט  ,  שמתרחש  אי  שם  באמריקה  של  שנות  prefix=ה  -  60  וצולם  אי  שם  בשוודיה  ;  שבו  הזמרת  האיסלנדית  ביורק  ,  בהופעתה  הקולנועית  הראשונה  ,  מגלמת  מהגרת  צ'כית  לארצות  הברית  ;  שבו  קתרין  דנב  הצרפתייה  מגלמת  את  דמותה  של  חברתה  הטובה  ביותר  של  גיבורת  הסרט  במולדתה  החדשה  ;  שבעלילתו  מעורבים  מחלות  תורשתיות  וסוגים  שונים  של  הריגה  ומוות  ;  ומשובצים  בו  קטעים  מוסיקליים  רבים  שחלקם  נכתבו  בידי  ביורק  ,  ואחרים  לקוחים  prefix=מ  "  צלילי  המוסיקה  "  ;  שבו  סצינה  ריאליסטית  לכאורה  של  הוצאה  להורג  סמוכה  לסצינה  שבה  גיבורת  הסרט  מבצעת  את  "  My  Favorite  Things  "  מתוך  המחזמר  של  רוג'רס  והמרשטיין  -  המנון  לאופטימיות  שמסתיר  בתוכו  חרדה  גדולה  .  
אז  מגיבים  ,  כמובן  שמגיבים  .  
"  רוקדת  בחשיכה  "  נדמה  כמו  קטלוג  של  כל  הסוגיות  שמאפיינות  כיום  את  העיסוק  בתרבות  פופולרית  .  
כל  מרכיב  בסרט  ניתן  לתרגום  מיידי  לשאלה  תיאורטית  ,  שנוגעת  לחיבור  בין  חומרים  ,  לקשר  בין  המציאות  לייצוג  שלה  ,  לעיסוק  במרכז  ושוליים  ,  הגירה  וגלות  ,  ראייה  ועיוורון  ועוד  .  
הסרט  כמו  זועק  שיתרגמו  אותו  לשורה  של  דיונים  בנושאים  אלה  ואחרים  ;  אבל  הגודש  מעורר  את  התחושה  שפון  טריר  מתייחס  לאפשרות  הזאת  באירוניה  ,  שהוא  מעלה  את  הנושאים  האלה  לא  כדי  לדון  בהם  ,  אלא  כדי  לבטל  אותם  .  
האם  "  רוקדת  בחשיכה  "  אומר  משהו  על  יחסו  של  פון  טריר  למקומה  של  התיאוריה  בתהליך  האמנותי  ?  
האם  הוא  מבאר  ,  למשל  ,  את  הקשר  שלו  לתופעת  "  דוגמה  '  "  ,  95  שהוא  היה  שותף  לה  ,  ולאחר  מכן  פרש  ממנה  ,  ולא  היה  ברור  אם  היא  מייצגת  פעילות  תיאורטית  שתובעת  התייחסות  רצינית  או  תעלול  מחוכם  על  חשבון  כל  התיאוריות  הקולנועיות  שהיו  אי  פעם  ?  
השאלות  שעולות  מתוך  הסרט  הן  צעקניות  במכוון  ;  יש  בהן  משהו  כה  בוטה  ומיידי  ,  שהן  מעיקות  על  הסרט  באותה  המידה  שהגורל  מעיק  על  חייה  של  הגיבורה  שלו  .  
האם  "  רוקדת  בחשיכה  "  מביע  את  רצונו  של  פון  טריר  להיבלע  בתוך  התיאוריה  ,  להיטמע  ,  ללכת  לאיבוד  ,  אפילו  להתאבד  בתוכה  כדי  להיוולד  מחדש  מתוך  המוות  שהיא  מייצגת  ?  
האם  בזה  עוסק  הסרט  ,  וזהו  בעצם  סיפורה  של  הגיבורה  שלו  ?  
ביורק  מגלמת  prefix=ב  "  רוקדת  בחשיכה  "  את  דמותה  של  סלמה  ,  שמהגרת  עם  בנה  מצ'כיה  לארצות  הברית  .  
האם  והבן  סובלים  ממחלה  תורשתית  שסופה  עיוורון  ;  אבל  בעוד  שסלמה  כבר  כמעט  עיוורת  לחלוטין  ,  ראייתו  של  בנה  ניתנת  להצלה  בעזרת  ניתוח  יקר  .  
כל  חייה  של  סלמה  מוקדשים  לגיוס  הכסף  ,  שיאפשר  את  ביצוע  הניתוח  .  
למרות  עיוורונה  הכמעט  מוחלט  ,  היא  עובדת  בבית  חרושת  ומפעילה  מכונות  שדורשות  מיומנות  חזותית  .  
היא  מסתירה  את  עיוורונה  ממעבידיה  ועמיתיה  בעזרת  קתי  (  קתרין  דנב  )  ,  חברתה  הטובה  ביותר  שעובדת  אף  היא  במפעל  .  
הנחת  היחידה  שהיא  חווה  בחייה  נובעת  מהליכתה  עם  קתי  לבית  הקולנוע  השכונתי  ,  שמציג  סרטים  מוסיקליים  משנות  prefix=ה  -  30  (  כן  ,  אי  שם  באמריקה  התעשייתית  של  שנות  prefix=ה  -  60  שמתוארת  בסרט  יש  בתי  קולנוע  שמציגים  סרטים  מוסיקליים  משנות  prefix=ה  -  ;  30  ככה  זה  בעולמו  של  פון  טריר  )  ,  ומהשתתפותה  בלהקת  תיאטרון  חובבים  ,  שבכוונתה  להעלות  הפקה  של  "  צלילי  המוסיקה  "  .  
העלילה  מסתבכת  כתוצאה  ממעורבותו  של  ביל  (  דייוויד  מורס  )  ,  שכן  של  סלמה  ,  שתחילה  תומך  בניסיונה  לחסוך  את  הכסף  הנדרש  לניתוח  של  בנה  ,  ולאחר  מכן  מתברר  שיש  לו  יעדים  כלכליים  משלו  .  
במרכז  "  רוקדת  בחשיכה  "  ,  בדומה  prefix=ל  "  לשבור  את  הגלים  "  ,  ניצבת  דמותה  של  אשה  ,  שמקריבה  את  עצמה  למען  הגבר  שממלא  את  חייה  :  הבעל  המשותק  בסרט  הקודם  ,  הבן  שעלול  להתעוור  בסרט  הנוכחי  .  
"  לשבור  את  הגלים  "  ,  שהיה  בעל  עוצמה  רגשית  -  אקספרסיווית  ניכרת  ,  היה  ללא  ספק  יצירה  שסבלה  מבעייתיות  רעיונית  בכל  הנוגע  לאופן  הייצוג  של  גיבורת  הסרט  ולצביון  הדתי  שפון  טריר  העניק  לסיפורה  .  
אבל  היה  בסרט  ההוא  משהו  שהעניק  לו  משמעות  מעבר  לכל  זה  ,  ויצר  סרט  שהצליח  למקם  את  סיפורו  בהקשרה  של  מיתולוגיה  נשית  רחבה  ורלוונטית  .  
prefix=ב  "  רוקדת  בחשיכה  "  המשהו  הזה  אינו  קיים  .  
הסרט  כולו  מתרפק  על  הקשר  בין  נשיות  ,  סבל  אנושי  ,  הקרבה  ומוות  ,  וההתרפקות  הזאת  נהפכת  בו  לסוג  של  התענגות  לא  נעימה  .  
חלק  ניכר  מהיחס  prefix=ל  "  רוקדת  בחשיכה  "  נקבע  מהתגובה  לביורק  -  כנוכחות  קולנועית  וגם  כמוסיקאית  .  
עלי  להודות  שיש  לי  בעיה  עם  שני  ההיבטים  האלה  של  ביורק  ,  שמתמזגים  בסרטו  של  פון  טריר  .  
השילוב  שמתקיים  בדמותה  ,  בין  ילדה  לאשה  (  שהוא  שונה  מהשילוב  שהתקיים  בשחקניות  מסוימות  בין  ילדותיות  לנשיות  )  מבטל  במידה  מסוימת  את  המיניות  של  הדמות  שהיא  מגלמת  ,  ומעצים  את  תחושת  הקורבן  שהיא  משדרת  .  
היא  מעוררת  חמלה  ,  ואצלי  -  אי  נעימות  .  
קשה  לי  יותר  לקבוע  עמדה  על  כישוריה  המוסיקליים  של  ביורק  .  
היא  ,  ללא  ספק  ,  מוסיקאית  אינטליגנטית  ומוכשרת  ,  אבל  האוזניים  האלה  מתקשות  להאזין  לה  במשך  זמן  ממושך  .  
משהו  במוסיקה  שהיא  כותבת  מצטרף  אצלי  לבליל  מונוטוני  אחד  .  
זה  אולי  מחדל  שלי  ,  אבל  הוא  הפך  כמה  מהקטעים  המוסיקליים  בסרט  למטרד  .  
וגם  הכוריאוגרפיה  בקטעים  האלה  היא  יותר  נמרצת  מאשר  סוחפת  .  
"  רוקדת  בחשיכה  "  הוא  מסוג  הסרטים  הנדירים  ,  שדורש  ממני  להתייחס  לשאלה  שאני  נוהג  בדרך  כלל  שלא  להתייחס  אליה  באופן  ישיר  :  לראות  או  לא  לראות  ?  
כן  ,  לראות  ;  בוודאי  לראות  ,  ולהיענות  או  להירתע  או  להימשך  או  לסלוד  ובעיקר  להגיב  ,  מכיוון  שזה  סרט  שללא  ספק  מביע  בדרכו  שלו  את  הרגע  שבתוכו  הוא  נוצר  .  
ולכן  יש  לו  חשיבות  .  
ואולי  גם  כדי  להגיע  למסקנה  ,  שדרכו  להביע  את  הרגע  שבתוכו  הוא  נוצר  היא  חסרת  כל  חשיבות  ,  ולכן  מיותר  לראות  אותו  .  
