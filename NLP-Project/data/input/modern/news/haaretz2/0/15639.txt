עדכון  אחרון  -  04:17  06/03/01  הושג  סיכום  בעניין  העברות  שחקנים  באירופה  אחרי  חצי  שנה  של  מו"מ  הגיעו  אתמול  נציגי  האיחוד  האירופי  ,  פיפ"א  ואופ"א  להסכמה  על  סעיפי  המחלוקת  האחרונים  בריסל  (  רויטר  )  .  האיחוד  האירופי  ונציגי  פיפ"א  ואופ"א  הגיעו  אתמול  ,  אחרי  חמש  שעות  של  דיונים  ,  להסכם  בנושא  העברות  השחקנים  באירופה  זאת  אחרי  שישה  חודשים  של  משא  ומתן  .  
דוברת  האיחוד  האירופי  מסרה  כי  הצדדים  הגיעו  להסכמה  לגבי  "  חלון  "  אחד  בעונה  בו  יוכלו  שחקנים  לעבור  מקבוצה  אחת  לשנייה  ,  זאת  אחרי  שמוקדם  יותר  במהלך  המו"מ  כבר  היתה  הסכמה  עקרונית  בין  הצדדים  על  שני  "  חלונות  "  כאלה  בשנה  ,  אחד  בקיץ  ואחד  בחורף  .  
נושאים  אחרים  עליהם  הוחלט  סופית  אתמול  היו  כי  שחקן  יכול  לחתום  על  חוזה  של  מינימום  שנה  ומקסימום  חמש  שנים  ,  וכן  הוחלט  על  הפעלת  מערכת  שתפקידה  יהיה  להגן  על  מועדונים  קטנים  במקרים  של  מחלוקות  .  
שתי  הנקודות  המרכזיות  שנותרו  פתוחות  לפני  הפגישה  אתמול  הגיעו  גם  הן  אל  פתרונן  .  
הוחלט  כי  בכל  הקשור  לשחקנים  מתחת  לגיל  23  תיקבע  שיטת  פיצויים  מסודרת  למועדונים  שגידלו  את  השחקנים  הצעירים  ,  בדגש  על  פיצוי  למועדונים  קטנים  .  
ולגבי  פיצויים  על  הפרות  חוזים  ,  נקבע  כי  ישולם  פיצוי  אם  חוזה  לא  כובד  ע"י  אחד  מהצדדים  וכן  תהיה  אפשרות  להטיל  "  סנקציות  ספורטיוויות  "  כנגד  שחקנים  ,  קבוצות  או  סוכנים  שיפרו  חוזים  ללא  סיבה  מוצדקת  .  
