עדכון  אחרון  -  23:34  01/03/01  אוקאסן  ,  אוהאנאשי  שיטה  !  
מאת  יעל  דר  ובתרגום  מיפאנית  :  אמא  ,  ספרי  לי  סיפור  !  
תערוכה  של  ספרות  ילדים  יפאנית  תיפתח  בשבוע  הבא  בספרייה  העירונית  בכפר  סבא  "  נזכרים  בשירי  ילדים  "  (  ,  2000  שירים  מסורתיים  )  תצלומים  :  אריאל  שליט  את  סרטי  האנימציה  היפאניים  לילדים  מכיר  כל  תינוק  שהופקר  לרבע  שעה  אקראית  מול  ערוץ  הילדים  .  
אחיו  הגדולים  יותר  יודעים  גם  שהפוקימונים  והטמאגוצ'ים  נולדו  אי  שם  בארץ  יפאן  .  
לעומת  זאת  ,  ספרות  הילדים  היפאנית  כמעט  שאינה  מתורגמת  לעברית  וכמעט  שאינה  נראית  כאן  .  
התערוכה  "  היה  היה  פעם  -  ביפאן  "  ,  שתיפתח  ביום  רביעי  הקרוב  בספרייה  העירונית  בכפר  סבא  ,  פותחת  חלון  לכמה  מפסגות  הספרות  הזאת  .  
בתערוכה  ,  פרי  שיתוף  פעולה  בין  הספרייה  לשגרירות  יפאן  ,  מוצגים  prefix=כ  -  200  ספרי  ילדים  שזכו  בפרסים  ביפאן  ובעולם  .  
רוב  הספרים  חדשים  ,  בני  שני  העשורים  האחרונים  ,  ויש  גם  כמה  נציגים  ותיקים  יותר  ובהם  אגדות  יפאניות  קלאסיות  המאוירות  בידי  מאיירים  בני  הדור  הקודם  (  שנות  השלושים  והארבעים  )  .  כמה  מהספרים  מתורגמים  לאנגלית  ,  לשאר  ילווה  מידע  קצר  בעברית  ובו  תקציר  הסיפור  .  
מבחינה  זאת  ,  קהל  המבוגרים  שיבוא  לתערוכה  יוכל  להבין  סוף  -  סוף  איך  מרגיש  ילד  בן  שלוש  או  ארבע  כשהוא  רואה  ספר  יפהפה  ,  הבוער  בידו  ,  ואין  שום  מבוגר  בסביבה  שיכול  מתוך  "  הבטן  של  הדובון  "  (  '  ,  99  כתב  ואייר  צ'ו  שינטה  )  לספר  לו  .  
אלא  שבתערוכה  הזאת  יש  להעדר  הסיפור  המילולי  יתרון  :  בלי  המלים  אפשר  לתרגל  את  קריאת  שפת  הסימנים  החזותית  ולנסות  לגלות  את  רזיה  של  שפת  האיור  השונה  -  הדומה  הזאת  .  
השוני  העיקרי  בשפת  הסימנים  הזאת  הוא  הגמישות  בכיווני  הסיפור  .  
הסיפור  היפאני  ,  מתברר  מעלעול  בספרים  ,  כתוב  לפעמים  מלמעלה  למטה  ולפעמים  בשורה  מאוזנת  .  
נאנאקו  מורימוטו  -  אל  עמי  ,  עוזרת  הנספח  לתרבות  יפאן  ,  קוניו  אישידה  ,  עבדה  עם  יואל  כהן  ,  מנהל  ספריית  כפר  סבא  ,  על  הקמת  התערוכה  .  
היא  מסבירה  :  "  יש  שתי  צורות  כתיבה  ביפאן  .  
האחת  מלמעלה  למטה  והשנייה  משמאל  לימין  .  
כשכותבים  מלמעלה  למטה  פותחים  כמו  בעברית  ,  מימין  לשמאל  .  
כשכותבים  משמאל  לימין  פותחים  משמאל  .  
הז'אנר  הספרותי  מכתיב  לא  פעם  את  צורת  הכתיבה  .  
הכתיבה  המסורתית  נכתבת  מלמעלה  למטה  ,  לכן  האגדות  המסורתיות  לילדים  ייפתחו  בדרך  כלל  מימין  לשמאל  .  
הכתיבה  המודרנית  נפתחת  משמאל  "  .  
כיוון  הסיפור  מזמן  ,  כמובן  ,  אפשרויות  גרפיות  ואיוריות  שונות  ,  ואמני  האיור  היפאני  מיטיבים  להציג  כיווני  תנועה  מדהימים  .  
הם  גם  מפליאים  בניצול  טקסטורות  של  נייר  וצבע  ,  בשיטות  מגוונות  של  ציור  ורישום  ובווירטואוזיות  בתחום  הטיפוגרפיה  ,  הקליגרפיה  ועוד  .  
לכן  ,  גם  למאיירים  ולגרפיקאים  לא  כדאי  להחמיץ  את  התערוכה  ,  וגם  מו  "  לים  עשויים  להתעניין  בה  .  
מקבץ  כזה  של  ספרות  ילדים  איכותית  הוא  אירוע  נדיר  .  
מפגש  צנוע  יותר  עם  ספרות  הילדים  היפאנית  מתאפשר  אחת  לשנתיים  ,  ביריד  הספרים  הבינלאומי  בירושלים  ,  שיתקיים  גם  השנה  ,  בחודש  מאי  .  
איגוד  המו  "  לים  ביפאן  שולח  ליריד  הבינלאומי  ספרים  ונציגים  לעידוד  מפעל  התרגום  .  
עד  כה  הניסיונות  האלה  לא  העלו  יבול  רב  .  
התערוכה  בכפר  סבא  מיועדת  לילדים  ולמבוגרים  כאחד  והיא  ידידותית  מאוד  :  אפשר  להוריד  ספרים  ממעמדי  התצוגה  ולדפדף  בהם  בנחת  ,  ואפילו  לקחת  ספר  ,  לשבת  על  כורסה  בצד  ולנסות  להבין  את  הסיפור  דרך  התמונות  .  
מן  הספרים  אפשר  ללמוד  על  הילדים  היפאנים  שלהם  הם  מיועדים  .  
רוב  הספרים  ,  למשל  ,  מספרים  על  ילד  אחד  ולא  על  חבורה  .  
האם  יש  לכך  משמעות  ?  
בספרים  היוצאים  לאור  בארץ  ,  לעומת  זאת  ,  מרבים  לספר  על  מה  שקורה  בגן  עם  החברים  .  
בספרים  היפאניים  האבות  נדירים  .  
האם  גם  בישראליים  ?  
יש  גם  ספרים  רבים  על  חיות  ועל  ילדים  המביטים  בהן  .  
גם  האגדות  המסורתיות  מספרות  הרבה  על  חיות  (  שלא  כמו  אלה  המקומיות  המעדיפות  מלכים  ונסיכות  ,  מכשפות  וגמדים  )  .  מדפדוף  בספרים  אפשר  גם  לנחש  שילדים  יפאנים  מתמודדים  בעזרת  הספרים  שלהם  עם  פחדים  ,  וכבר  מהצצה  חטופה  ברור  שהם  עושים  זאת  אחרת  מהישראלים  .  
כמו  כן  ניכר  שביפאן  ספרים  רבים  מאוד  נכתבים  ומאוירים  ביד  אותו  אדם  .  
האם  זה  מרשם  prefix=ל  "  פיקצ'ר  בוק  "  מעולה  ?  
אחת  מהיוצרים  היפאנים  הכותבים  ומציירים  היא  האמנית  המרתקת  נאריטה  מאסאקו  .  
ספרה  "  החתול  סאבורו  בבית  גינקו  "  מציג  צבעוניות  מאופקת  ומפעימה  ושיטה  מעוררת  התפעלות  של  חריטה  בתוך  צבע  .  
הספר  מגולל  את  סיפורה  של  ילדה  קטנה  שאיבדה  את  החתול  שלה  ,  סאבורו  .  
היא  יוצאת  לחפש  אותו  ומגלה  שיש  לו  חיים  שלמים  במקום  אחר  .  
התבוננות  היא  הנושא  החביב  על  אחד  המאיירים  היפאניים  המוכרים  ביותר  במערב  -  מיטסומאסה  אננו  .  
אננו  משלב  באיוריו  אמנות  אירופית  אימפרסיוניסטית  ואמנות  יפאנית  מסורתית  .  
ספרו  "  המסע  של  אננו  "  ,  המוצג  בתערוכה  ,  מספר  על  מסעיו  באירופה  ועל  התבוננותו  בתרבות  האחרת  .  
המפגש  הלא  -  פשוט  בין  המסורתיות  היפאנית  לבין  המודרניות  המערבית  מעסיק  מאוד  את  התרבות  היפאנית  שלאחר  מלחמת  העולם  השנייה  .  
בהקשר  של  ספרות  ילדים  יש  לקונפליקט  התרבותי  הזה  פן  מיוחד  :  הורות  ,  יחסי  הורים  -  ילדים  ,  חופש  ועצמאות  מול  חינוך  ומשמעת  ,  הקשר  בין  בית  לחוץ  -  כל  אלה  הם  חלק  מהעימות  שבמפגש  בין  ישן  לחדש  .  
ואכן  ,  מהתבוננות  בספרים  ניכר  שהמפגש  הזה  בין  יפאן  המסורתית  לזו  המודרניות  בא  לביטוי  באמצעי  היצירה  לא  פחות  מאשר  בעלילות  עצמן  .  
רבים  מהספרים  שנבחרו  לתערוכה  אוירו  בידי  ציירים  .  
עם  זאת  ,  האיור  היפאני  הפופולרי  משגשג  לא  פחות  וכמה  נציגים  שלו  מוצגים  בתערוכה  .  
"  לא  פחות  משמשפיעה  האמנות  הגבוהה  על  האיור  לילדים  ,  משפיעה  עליה  האמנות  הפופולרית  "  ,  אומרת  מורימוטו  -  אל  עמי  .  
"  אפשר  לגלות  בספרים  שבתערוכה  השפעות  ברורות  של  הקומיקס  "  .  
הספרים  המוצגים  מודפסים  ברמה  גבוהה  מאוד  ;  האם  ספרי  הילדים  ביפאן  יקרים  למשפחה  מן  השורה  ?  
לדברי  מורימוטו  -  אל  עמי  ,  "  מחיר  ספר  ילדים  גבוה  ,  בין  10  prefix=ל  -  15  דולר  .  
לכן  משפחות  רבות  ביפאן  נעזרות  בספריות  ובחנויות  לספרים  משומשים  .  
ואף  על  פי  כן  ,  ספרים  הם  חלק  חשוב  מאוד  מתרבות  הילד  ביפאן  .  
טקס  הקריאה  לפני  השינה  מקובל  מאוד  "  .  
ובכל  זאת  ,  נראה  כי  גם  ביפאן  ,  ארץ  הצעצועים  האלקטרוניים  ,  מתחילים  לדאוג  ששעות  הפנאי  של  הילדים  לא  בהכרח  כוללות  קריאה  איכותית  .  
לדברי  מורימוטו  -  בן  עמי  ,  הממשלה  היפאנית  הכריזה  על  שנת  2000  כשנת  ספרות  הילדים  כחלק  ממבצע  ארצי  לעידוד  הקריאה  .  
"  בפרלמנט  חוקקו  חוק  לעידוד  קריאה  ,  הקצו  לכך  תקציב  גדול  וחלקו  יועד  להקמת  מוזיאון  בטוקיו  לעידוד  הקריאה  .  
במסגרת  שנת  ספרות  הילד  גם  נשלחו  הספרים  לתערוכה  זו  "  .  
התערוכה  תינעל  prefix=ב  -  19  במארס  ולאחר  מכן  תנדוד  ,  בחלקה  ,  ליריד  הספרים  הבינלאומי  בירושלים  .  
אחרי  היריד  ישוכנו  במשכן  קבע  על  "  המדף  הבינלאומי  "  בספריית  הילדים  העירונית  בכפר  סבא  .  
שגרירות  יפאן  העניקה  את  הספרים  לספרייה  העירונית  של  כפר  סבא  ,  בתנאי  שהם  יושאלו  ,  במקרה  הצורך  ,  לספריות  עירוניות  נוספות  שירצו  להציג  תערוכה  ברוח  זו  .  
