עדכון  אחרון  -  23:18  05/03/01  לשחרר  את  ירושלים  מאת  נדב  שרגאי  הדבר  החשוב  ביותר  שאיבדה  ישראל  במזרח  ירושלים  הוא  השליטה  הביטחונית  בעיצומם  של  ימי  האינתיפאדה  הראשונה  (  תחילת  שנות  prefix=ה  -  90  )  כינס  מפכ"ל  המשטרה  אז  דוד  קראוס  את  צמרת  הפיקוד  הבכיר  של  המשטרה  ,  ובמה  שלימים  התברר  כתערובת  של  נאיוויות  ומעט  פאתוס  הכריז  באוזניהם  :  "  אנחנו  הולכים  לשחרר  מחדש  את  ירושלים  "  .  
באותם  ימים  ,  שבהם  נדמה  היה  שגרוע  יותר  לא  יכול  להיות  ,  היתה  התנועה  בדרכי  ירושלים  המזרחית  קשה  .  
אבנים  ובקבוקי  תבערה  הושלכו  על  ישראלים  ,  נחסמו  דרכים  ,  אבל  יריות  לא  היו  .  
במציאות  של  היום  ,  "  שחרורה  מחדש  של  ירושלים  "  כפי  שניסח  זאת  לפני  עשר  שנים  דוד  קראוס  ,  הוא  משימה  קשה  פי  כמה  .  
יהודים  עם  זאת  ,  אינם  רשאים  להתחמק  ממנה  ,  ובייחוד  לא  אריאל  שרון  שהציב  את  אחדות  ירושלים  כאנטי  תזה  לתוכנית  החלוקה  שלה  הסכים  אהוד  ברק  רק  לפני  חודשים  אחדים  .  
הדבר  החשוב  ביותר  שאיבדה  ישראל  במזרח  ירושלים  הוא  השליטה  הביטחונית  .  
מנגנוני  הביטחון  הפלשתיניים  והמשטרה  "  האזרחית  "  של  מושל  מחוז  ירושלים  מטעם  הרשות  היושב  באבו  דיס  -  פועלים  במזרח  העיר  כמעט  בריש  גלי  .  
האוכלוסייה  הערבית  רואה  בהם  כתובת  שלטונית  לכל  דבר  ועניין  ,  לא  פחות  ,  ובדרך  כלל  אף  יותר  מאשר  במשטרת  ישראל  .  
גורמי  ביטחון  מעריכים  ,  כי  זאת  רק  שאלה  של  זמן  ,  עד  שהשותפות  הפעילה  של  מנגנוני  הביטחון  של  הרשות  באלימות  ובפעולות  טרור  בגזרות  עזה  ויו"ש  תגיע  לירושלים  .  
אבל  גם  ללא  תחזית  זו  ,  דומה  כי  הגיע  הזמן  לשרטט  מחדש  את  גבולות  האסור  והמותר  בירושלים  .  
אין  עוד  סיבה  להשלים  עם  הפעילות  הביטחונית  של  הרשות  בעיר  .  
פורמלית  -  היא  מנוגדת  לכל  ההסכמים  שעליהם  חתמה  ישראל  עם  הרשות  .  
גם  שיתוף  הפעולה  המודיעיני  עם  מנגנוני  הביטחון  הללו  ,  שספק  אם  מלכתחילה  הצדיק  את  המחיר  של  נתחי  ריבונות  בירושלים  ,  אינו  מה  שהיה  פעם  .  
בעיר  בירה  אחת  לא  יכולות  לשכון  לאורך  זמן  שתי  משטרות  ושתי  מערכות  מודיעין  .  
את  האלפים  שעוסקים  כיום  במלאכות  הללו  מטעם  הרשות  ,  חלקם  נושאי  נשק  ,  יש  לעצור  ,  או  להרחיק  מחוץ  לתחום  הבירה  ,  גם  במחיר  עוצר  ,  סגרים  וכתרים  בירושלים  .  
בסופו  של  דבר  ,  אפילו  האוכלוסייה  המזרח  ירושלמית  ,  שחלק  נכבד  ממנה  מבועת  מהרעיון  שהרשות  תשלוט  עליה  ,  תודה  לנו  על  כך  .  
אבל  הצעד  הקשה  הזה  אינו  יכול  להיות  צעד  יחיד  .  
אהוד  ברק  ושלמה  בן  -  עמי  רמזו  על  כוונותיהם  בקשר  לחלוקת  ירושלים  הרבה  לפני  שהובילו  את  הממשלה  להחלטה  זו  .  
עוד  בקיץ  שעבר  התברר  ,  שממשלת  ברק  חדלה  להעביר  כספים  לפיתוח  תשתיות  ושירותים  במזרח  ירושלים  .  
זאת  היתה  תפנית  חדה  בהשוואה  למדיניות  שנקטה  ממשלת  נתניהו  ,  שלאחר  שנים  של  קיפוח  והזנחה  ,  העלתה  במאות  אחוזים  את  ההקצאות  הכספיות  למזרח  ירושלים  .  
ההקפאה  שידרה  אף  היא  לתושבים  מסר  ברור  :  "  מדינת  ישראל  נמצאת  במזרח  ירושלים  באופן  זמני  בלבד  "  .  
חודש  לפני  נפילתה  קיבלה  ממשלת  נתניהו  שורה  של  החלטות  נבונות  בקשר  למזרח  העיר  .  
ממשלת  שרון  יכולה  עכשיו  לבצען  .  
זה  הרבה  יותר  קל  מאשר  לסלק  את  רג'וב  ואנשיו  .  
צריך  פשוט  לסלול  כבישים  ,  להקים  מדרכות  ,  להתקין  תאורה  ומערכות  ביוב  וגנים  ציבוריים  ,  בקיצור  -  להתחיל  לנהוג  כשלטון  גם  במזרח  העיר  .  
ולבסוף  ,  מדינת  ישראל  חייבת  לעצמה  ניסיון  אמיתי  לשנות  את  תמונת  המצב  גם  בהר  הבית  .  
אין  להמשיך  ולהשלים  עם  האיסור  על  יהודים  לבקר  בהר  .  
אפשר  להכריח  את  הוואקף  והרשות  לפתוח  את  שערי  ההר  גם  ללא  מוסלמים  :  למשל  ,  למנוע  גם  מפלשתינאים  את  הכניסה  לאתר  .  
רשות  העתיקות  חייבת  אף  היא  לחזור  להר  ,  כדי  לעצור  את  המשך  הרס  העתיקות  במקום  ,  שחייב  לקומם  כל  בן  תרבות  ,  ובפרט  יהודי  ,  כאשר  שרידי  עברנו  כעם  הולכים  ונמחקים  במקום  המקודש  לנו  ביותר  .  
את  מימוש  זכות  התפילה  של  יהודים  בהר  ניתן  לדחות  בינתיים  עד  שתתייצב  מחדש  מציאות  שונה  בהר  .  
הטיפול  השונה  בהר  הוא  חלק  מהמורשת  המחייבת  של  עם  שבמשך  שנים  ירושלים  שמרה  עליו  יותר  משהוא  שמר  עליה  .  
המורשת  הזאת  מחייבת  לחנך  לאהבת  ירושלים  גם  בבתי  הספר  .  
הפלשתינאים  אינם  מתביישים  באהבת  ירושלים  שלהם  ואין  סיבה  שדווקא  אנחנו  נצטנע  בה  .  
