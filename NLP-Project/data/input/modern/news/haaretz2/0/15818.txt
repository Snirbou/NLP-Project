עדכון  אחרון  -  23:35  06/03/01  ממשלת  אחדות  אפשרית  ואף  רצויה  מכלול  הנימוקים  בעד  ונגד  כניסה  לממשלת  אחדות  שהושמעו  במרכז  העבודה  מעידים  על  בלבול  מערכות  וערכים  ,  חוסר  מנהיגות  ומעל  הכל  מאמצים  מופרזים  למימוש  האגו  לפני  שיקול  ענייני  ואחראי  .  
ההנמקה  המלומדת  של  שלמה  בן  עמי  למהות  הדמוקרטיה  ,  קיום  הצורך  החיוני  באופוזיציה  ,  נכונה  אך  לא  בכל  המצבים  .  
אנו  במצב  מלחמה  ובסיטואציה  זו  של  פיקוח  נפש  אפשר  לדחות  גם  עקרונות  דמוקרטיה  וזאת  כמובן  אם  חפצי  חיים  אנחנו  .  
אופוזיציה  לוחמת  בתקופת  מלחמה  עלולה  לשרת  את  מטרות  האויב  ולפגוע  באינטרסים  שלנו  .  
גם  אנגליה  ,  מנהיגת  ומורת  הדמוקרטיה  ,  ידעה  בתקופת  מלחמת  העולם  בהנהגת  צ'רצ'יל  לאחד  את  השורות  ולשתף  את  הלייבור  בממשלה  .  
מצב  דומה  זכור  לנו  כמובן  בתקופת  מלחמת  השחרור  ומלחמת  ששת  הימים  -  האופוזיציה  חברה  לממשלה  .  
נימוק  אחר  ,  שהוזכר  בעיקר  על  ידי  יוסי  ביילין  ,  לפרישה  לאופוזיציה  היה  הכישלון  הגדול  של  העבודה  ,  המחייב  חשבון  נפש  בחוץ  ,  וכן  הפער  האידיאולוגי  בין  המחנות  ,  בעיקר  בנושא  המדיני  .  
אין  ספק  כי  האחראים  הישירים  והעיקריים  למנהיגות  שכשלה  חייבים  לתת  את  הדין  ולפרוש  מכל  תפקיד  אקזקיוטיווי  -  מדיני  .  
הדבר  חל  בעיקר  על  המנהיג  אהוד  ברק  ומובילי  דרכו  העיקריים  (  שר  החוץ  ושר  המשפטים  )  .  אין  להעניש  את  התנועה  כולה  ,  בעיקר  כאשר  תהיה  מוכנה  לשינויים  המתבקשים  במדיניות  במסגרת  ממשלת  האחדות  בהנהגת  ראש  הממשלה  הנבחר  .  
ובאשר  לפער  האידיאולוגי  -  האומנם  ?  
מן  הראוי  לסקור  את  הדרך  הארוכה  שעשה  הימין  בישראל  prefix=מ  "  שתי  גדות  לירדן  "  של  הרוויזיוניסטים  ,  דרך  "  ארץ  ישראל  השלמה  "  של  הליכוד  ועד  לפשרה  הטריטוריאלית  prefix=ה  "  כואבת  "  של  אריאל  שרון  .  
הפערים  הריאליים  בשטח  לפי  שתי  ההשקפות  יהיה  בסופו  של  יום  בסדר  גודל  של  %  -  10  %  15  משטחי  יו"ש  .  
וכמובן  ,  ההבנה  בין  המחנות  לצורך  בהקמת  מדינה  פלשתינית  תקטין  פערים  אלה  .  
תרומתו  הנכבדה  של  ברק  היא  בזיהוי  מוקדם  של  שלוש  הנקודות  שאינן  ניתנות  לגישור  עם  הפלשתינאים  בעתיד  הנראה  לעין  :  ירושלים  והר  הבית  ,  זכות  השיבה  והשליטה  בבקעת  הירדן  .  
לפיכך  הן  בלתי  רלוונטיות  למו"מ  בשנים  הקרובות  ,  לא  עם  הפלשתינאים  ולא  בין  המחנות  בישראל  .  
סדר  היום  של  הממשלה  החדשה  יהיה  :  ראשית  ,  דיכוי  האלימות  הפלשתינית  עד  תום  (  בכך  יעסקו  בעיקר  מפקדי  צה"ל  (  כולל  מו"מ  צבאי  )  .  בשוך  הסערה  יתחיל  מו"מ  מדיני  על  הסכם  ביניים  חדש  ,  שיתמקד  בתנאים  להקמת  מדינה  פלשתינית  ובפרמטרים  לגבולותיה  .  
לא  יקשה  על  העבודה  להגיע  למכנה  משותף  עם  הליכוד  בנושאים  אלה  ,  ובשלוש  הנקודות  שהוזכרו  לעיל  יישמר  הסטטוס  קוו  .  
רק  לאחר  תקופה  ממושכת  ,  שבה  הסדר  ביניים  חדש  זה  יפעל  כמוסכם  ,  אפשר  לחזור  לניסיון  להגיע  להסכם  קבע  ולגמר  הסכסוך  -  אז  סביר  שממשלת  האחדות  תתפרק  וכל  צד  ילך  לדרכו  .  
