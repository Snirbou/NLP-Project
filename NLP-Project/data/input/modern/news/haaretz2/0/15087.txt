עדכון  אחרון  -  00:11  05/03/01  6  נערים  מאשדוד  נעצרו  בחשד  לסחר  ושימוש  בסמים  מאת  איריס  ברעם  שישה  קטינים  ,  בני  15.5  -  14  ,  חשודים  בסחר  ושימוש  בסמים  בבית  ספר  על  יסודי  באשדוד  ומחוצה  לו  .  
במהלך  חקירתם  ,  הובילו  החשודים  את  חוקרי  מחלק  הנוער  למקומות  מסתור  ,  בהם  החביאו  את  הסמים  .  
בנוסף  הובילו  הנערים  את  השוטרים  לחלקה  גדולה  של  שתילי  מריחואנה  ,  הנמצאת  באחד  מבתי  הספר  היסודיים  בעיר  .  
בעקבות  מידע  שהגיע  ממנהל  בית  ספר  על  יסודי  באשדוד  ,  שחשד  כי  כמה  מתלמידיו  משתמשים  בסמים  ,  פתח  מחלק  הנוער  בתחנת  אשדוד  בחקירה  ,  שהובילה  למעצרם  של  ארבעת  הקטינים  .  
בחקירתם  ,  הצביעו  הקטינים  על  קטין  נוסף  מבית  ספר  אחר  ,  וטענו  כי  הוא  שסיפק  להם  את  הסמים  ,  מסוג  מריחואנה  .  
לטענתם  ,  ישבו  עמו  בין  כתלי  בית  הספר  ומחוצה  לו  ועישנו  יחדיו  .  
הקטין  החשוד  באספקת  הסם  נעצר  והודה  במיוחס  לו  .  
לטענתו  ,  חבריו  לחצו  עליו  לספק  להם  את  הסם  .  
עוד  ציין  החשוד  כי  יש  לו  שותף  למעשה  ,  קטין  בן  14  וחצי  מאשדוד  .  
חוקרי  הנוער  פתחו  בחיפושים  לאיתורו  של  הספק  הנוסף  ,  ואתמול  (  ראשון  )  הוא  נעצר  .  
