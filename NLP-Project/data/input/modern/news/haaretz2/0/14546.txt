עדכון  אחרון  -  22:51  01/03/01  חפץ  חשוד  גולש  במדרון  מאת  אמיר  אורן  סנה  .  
סמכות  מקצועית  בסימן  שאלה  כמו  נהג  המשכנע  את  המשטרה  לבטל  את  דו"ח  התנועה  שנתחב  בין  המגב  לשמשה  במכוניתו  ,  תימרן  השבוע  אריאל  שרון  את  מפלגת  העבודה  לגנוז  את  הדו"ח  של  ועדת  כהן  לפרשת  הטבח  בסברה  ושתילה  .  
המחוקק  חשש  שמא  שר  הביטחון  ,  במיוחד  בהיותו  איש  צבא  בכיר  בדימוס  ,  ינסה  לפעול  כרמטכ  "  prefix=ל  -  על  ;  הוא  לא  חזה  מצב  שבו  יהיה  ראש  הממשלה  שר  -  על  לביטחון  בפועל  אם  גם  לא  בתואר  ,  בתוקף  עברו  כאיש  צבא  ושר  ביטחון  גם  יחד  ,  שבממשלתו  נמסר  תיק  הביטחון  ,  כברירת  מחדל  ,  לפוליטיקאי  זוטר  ממנו  בעליל  .  
את  התיק  ,  שכדי  להחזיק  בו  באין  מפריע  הפך  בן  -  גוריון  עולמות  ,  הפכה  העבודה  לחפץ  חשוד  בגלישתה  במדרון  .  
אפילו  היה  שרון  מנדב  לה  את  ראשות  הממשלה  ,  היתה  העבודה  מוותרת  עליה  ,  פן  יזכה  מי  מהטוענים  לכתר  ביתרון  על  מתחריו  .  
מהתנזים  ועד  לעבודה  ,  מיאסר  ערפאת  לשמעון  פרס  -  זו  עת  התפוררות  ההנהגות  הלאומיות  והתנועתיות  .  
המודיעין  האמריקאי  קונן  בחודש  שעבר  על  התחזקות  הרחוב  הערבי  ,  לא  רק  הפלשתיני  ,  במגמה  לוחמנית  המכבידה  על  מנהיגים  לכפות  פשרות  מדיניות  .  
תהליך  דומה  מזעזע  את  הפוליטיקה  הישראלית  ;  הדמוקרטיה  משתוללת  .  
עידן  הבחירה  הישירה  התפורר  לחוסר  האונים  של  המתיימרים  לייצג  לנוכח  מרד  וילנאי  .  
החמיץ  הזדמנות  המצביעים  .  
התוצאה  הישירה  של  טלטלה  זו  היא  שביחסי  הכוחות  שבין  שרון  לבין  מי  שתבחר  העבודה  להחזיק  מטעמה  בתיק  הביטחון  ,  יצליח  ראש  הממשלה  למחוק  את  פסילתו  לתיק  זה  prefix=ב  -  1983  .  
אז  המליצה  ועדת  כהן  -  וממשלת  מנחם  בגין  הסכימה  -  שבגין  יעשה  שימוש  בסמכותו  להעביר  את  שרון  מכהונתו  ,  ככל  הנראה  בהנחה  שבכך  גם  תיפסק  חברותו  בממשלה  .  
אבל  בגין  נרתע  מלהרחיק  לכת  עד  כדי  כך  והסתפק  בשלילת  תיק  הביטחון  .  
אפשר  לטעון  שפעולה  זו  היתה  יפה  רק  לשעתה  ,  וכי  עילתה  עברה  מן  העולם  עם  ממשלת  בגין  ,  לאחר  חצי  שנה  ,  או  כחלוף  שנה  נוספת  ,  עם  הבחירות  לכנסת  .  
אבל  בציבור  השתרשה  ההנחה  ששרון  נפסל  לביטחון  -  ואכן  ממשלות  הליכוד  ,  בראשות  יצחק  שמיר  ו  בנימין  נתניהו  ,  נמנעו  מהחזרתו  לגן  העדן  שממנו  גורש  .  
במסעו  לראשות  הממשלה  טרח  שרון  לחסום  במו  פיו  את  דרכו  -  הוא  לתיק  הביטחון  :  עוד  לפני  שתצוף  האפשרות  שיבקש  לנהוג  כיצחק  רבין  וכ  אהוד  ברק  ,  נקב  בשמות  מועמדיו  לתיק  ובראשם  יריבו  ברק  .  
בכך  שיכך  את  חששותיהם  של  מצביעים  שזכרו  לו  את  דו"ח  ועדת  כהן  ;  אמנם  הממשלה  כולה  היא  המפקדת  העליונה  של  צה"ל  ,  ומי  שעומד  בראשה  גם  יושב  בראש  ועדת  השרים  לביטחון  ובכוחו  לפטר  את  שר  הביטחון  ,  אך  כביכול  ,  אם  יכהן  רק  כראש  הממשלה  ,  תהיה  מעורבותו  הביטחונית  דלה  ואוורירית  מזו  של  שר  הביטחון  .  
מרגע  שברק  נמלך  בדעתו  ,  בשנית  או  בשלישית  ,  בעניין  הצטרפותו  לממשלת  שרון  ,  נעלמו  הנסיבות  שהצדיקו  את  כניסת  העבודה  לממשלה  .  
ברק  נועד  לתפקד  כקצין  המבחן  של  שרון  ;  בלעדיו  עלולים  נציגי  העבודה  להיות  עובדי  הרס"ר  ביחידה  101  -  מאה  שרים  ,  סגני  שרים  וחברי  כנסת  ,  וקודקוד  אחד  .  
המאגר  האנושי  של  מפא"י  ובנותיה  ,  שהציב  בכל  עת  יותר  ממועמד  טבעי  אחד  לתיק  הביטחון  -  אם  לא  דיין  ,  פרס  או  אלון  ;  אם  לא  רבין  ,  בר  -  לב  ,  וכעתודה  גם  גור  -  יבש  פתאום  .  
שמעון  פרס  נימנם  ונכשל  במשרד  הביטחון  כבר  prefix=ב  -  1996  .  
קודמו  של  ברק  כרמטכ"ל  ויורשו  ,  דן  שומרון  ו  אמנון  ליפקין  -  שחק  ,  אינם  חברי  המפלגה  .  
אורי  אור  ,  שהיה  יו"ר  ועדת  החוץ  והביטחון  בתקופת  ממשלת  רבין  וסגן  שר  הביטחון  בממשלת  פרס  ,  יורט  כחבר  כנסת  ושר  בכוח  והוטס  לתעשייה  האווירית  .  
נשארו  המתמודדים  עכשיו  -  מתן  וילנאי  ,  אפרים  סנה  ובנימין  בן  -  אליעזר  .  
באמצע  השבוע  השתדלו  אנשי  ברק  למען  בן  -  אליעזר  .  
אם  רק  החזירו  לו  טובה  ,  על  תמיכתו  בברק  ,  היה  זה  שכר  אנושי  ופוליטי  נאה  ,  אך  אם  באמת  משקפת  פעולה  זו  את  העדפתו  המהותית  של  ברק  ,  שיקול  הדעת  של  שר  הביטחון  היוצא  תמוה  .  
הרקע  הצבאי  של  בן  -  אליעזר  אינו  בהכרח  ממין  העניין  -  בהצבעה  חשאית  (  ואולי  אף  גלויה  )  במטכ"ל  ייבחר  האזרח  דן  מרידור  ברוב  גדול  כמועמד  האלופים  לשר  הביטחון  -  אבל  ככל  שהוא  מנופף  בו  ובדרגת  התת  -  אלוף  שבסופו  ,  לא  עליו  תהיה  תפארתו  בקרב  מפקדי  צה"ל  .  
אלה  מחשיבים  בעיקר  את  מי  שטיפס  במסלול  המרכזי  של  פיקוד  על  העוצבות  הסדירות  .  
עוד  הטלפון  מצלצל  מצד  עוזרי  ברק  למען  בן  -  אליעזר  ,  ובקו  השני  מפקדים  לשעבר  ופקידים  בכירים  ,  הממליצים  על  וילנאי  .  
בן  -  אליעזר  היה  השליש  של  בה"ד  ,  1  סגן  מפקד  סיירת  "  שקד  "  ואחר  כך  מפקד  היחידה  ,  בתקופה  פרועה  ,  אך  קצת  לפני  מבצעי  השיא  של  "  שקד  "  בתעלת  סואץ  ובעזה  ;  חודשיים  הספיק  לשרת  תחת  אלוף  פיקוד  הדרום  שרון  ,  הנערץ  עליו  .  
אם  אותו  "  פואד  "  של  להט  הקיץ  במשמר  הנגב  ,  בהטיחו  מאפרה  במשפט  צבאי  בראש  חייל  כתחליף  למחבוש  ,  יכול  לכהן  כשר  הביטחון  של  מדינת  ישראל  ,  משמע  שקיום  המדינה  מובטח  מכל  סכנה  .  
הוא  גם  היה  מפקד  חטיבת  המיעוטים  שבגבול  לבנון  ומושל  אזור  יהודה  ושומרון  ,  בשירות  צבאי  שהסתיים  לפני  20  שנה  .  
מאז  ,  כפוליטיקאי  ,  עבד  אדונים  רבים  -  אהרן  אבו  -  חצירא  בתמ"י  ,  עזר  ויצמן  prefix=ב  "  יחד  "  (  שאותה  ניסה  לדחוף  לכיוון  הליכוד  ,  אך  כרע  תחת  הלחץ  הנגדי  של  אברהם  טמיר  ,  ואולי  גם  זה  של  הנדיב  הידוע  אדוארד  סרוסי  )  ,  פרס  ,  רבין  וברק  בעבודה  .  
עכשיו  יעבוד  את  שרון  ,  במקום  להשגיח  עליו  .  
סנה  ,  צנחן  שהיה  לרופא  ,  שהיה  למפקד  יחידת  החילוץ  ,  669  שהיה  למפקד  אזור  דרום  לבנון  (  ומראשוני  המתריעים  נגד  הזנחת  השיעים  לטובת  הנוצרים  )  ולראש  המינהל  האזרחי  בגדה  המערבית  -  מנוסה  בפעילות  מדינית  בגזרות  הבעייתיות  ,  השטחים  והצפון  (  ובכלל  זה  סוריה  ואיראן  )  .  בעינה  תעמוד  שאלת  סמכותו  המקצועית  ,  לא  מתוקף  התפקיד  וכפיפות  הצבא  לדרג  הנבחר  ,  מול  הרמטכ"ל  והאלופים  .  
בזמנים  רגילים  יכול  פוליטיקאי  להשליט  את  מרותו  על  קצונה  גאוותנית  וסוררת  -  כך  עשה  ,  למשל  ,  ריצ'רד  צ'ייני  בממשל  בוש  האב  -  אך  אלה  אינם  זמנים  רגילים  .  
וילנאי  הוא  מסדרת  האלופים  שלא  היו  לרמטכ"ל  ומבקשים  להתנחם  בתיק  הביטחון  -  סדרה  שתחילתה  ביגאל  אלון  ,  שלא  זכה  גם  בתיק  ,  והמשכה  בוויצמן  ,  שרון  ומרדכי  .  
בראשית  חודשיו  בממשלת  ברק  סלד  מפוליטיקה  והירהר  בפרישה  מוקדמת  ,  אך  במהרה  התעשת  והסתגל  לתחום  זה  ,  שאינו  תמיד  מכבד  את  העוסק  בו  .  
אף  שבאחרונה  זיכתה  אותו  פעילותו  בקרב  ערביי  ישראל  בשבחים  ,  עלתה  לו  השתקעותו  החרוצה  בתיק  השולי  שקיבל  באובדן  דימויו  המתבקש  ,  פרי  קצונתו  בצנחנים  ,  בפיקוד  הדרום  -  באינתיפאדה  וביישום  הסכם  אוסלו  בעזה  -  ובסגנות  הרמטכ"ל  ,  ככדור  הבא  במחסנית  של  העבודה  .  
בכך  החמיץ  הזדמנות  להיבנות  כיורש  העצר  לתיק  הביטחון  ,  בהישמטו  מידי  ברק  ;  אבל  אילו  העדיף  את  העיסוק  הפומבי  בביטחון  על  ענייני  משרדו  ,  כפי  שנטען  כלפי  סנה  בהיותו  שר  הבריאות  בממשלת  רבין  ,  היה  סופג  ביקורת  מכיוון  אחר  .  
התעקשותו  זה  שנתיים  וחצי  ,  שלא  להכיר  בקיומו  של  שאול  מופז  עלי  אדמות  ,  מספקת  פגזי  אורניום  מדולל  ליריביו  הפוליטיים  מבית  .  
הם  אינם  מייצגים  את  מופז  :  הרמטכ"ל  ,  איש  תכליתי  המשתוקק  לשנה  רביעית  ,  הזדרז  לפני  שבוע  ,  בתשובה  לשאלה  ,  לנבא  יחסים  תקינים  בעבודתם  המשותפת  .  
סוף  -  סוף  יכול  וילנאי  -  שסירב  להצעת  נתניהו  שיהיה  שר  הביטחון  שלו  ,  לאחר  הדחת  מרדכי  -  להודות  למי  שעולל  לו  אותו  "  מעשה  נבלה  "  הצורב  בבשרו  .  
בכעסו  על  הרמטכ"ל  שחק  ,  הוריש  שר  הביטחון  המיועד  מרדכי  תקדים  לצמד  וילנאי  -  מופז  ;  ואם  דרושה  לחברי  מרכז  העבודה  הפשרת  הקרח  בין  השניים  ,  בדמות  שיחת  טלפון  או  הידברות  קצרה  במסדרון  ממשלתי  ,  לא  ייפלא  אם  יקבלו  אותה  לפני  ההצבעה  הבוקר  .  
משלוש  שנותיו  כסגן  הרמטכ"ל  יצא  וילנאי  בהפסד  אישיותי  :  דבק  בו  תו  של  נחמדות  רכה  וגמישה  מדי  כלפי  הממונים  עליו  .  
בממשלת  ברק  דהה  תו  זה  במקצת  ,  כאשר  ידע  להישאר  במיעוט  ולעתים  ,  כמו  בהתנגדותו  הקולנית  להכבדת  נטל  המילואים  ,  לסכל  את  השלמת  הרוב  .  
זו  אמת  המידה  העיקרית  לבחינת  שר  הביטחון  של  ראש  הממשלה  שרון  :  האם  יצליח  לעמוד  מולו  ,  מלוא  קומתו  ,  או  יגרור  ליחסיהם  את  יראת  הכבוד  של  מג"ד  כלפי  אלוף  ומפקד  עוצבה  כלפי  שר  ביטחון  .  
שתי  המשימות  המיידיות  של  שר  הביטחון  הבא  יהיו  השגת  תוספת  לתקציב  הביטחון  -  צה"ל  משווע  לשני  מיליארדי  שקלים  ,  מחציתם  למימון  הלחימה  בשטחים  ומחציתם  להכנת  המלחמה  המתרחבת  -  והכרת  התוכניות  המבצעיות  .  
הוא  יהיה  מעורב  בתהליך  המדיני  ,  ויתמודד  עם  המתנחלים  ,  ויטפל  בתעשיות  הביטחוניות  ,  אבל  עוד  לפני  שיתרווח  בכיסאו  יידרש  לפנות  להצערת  הפיקוד  הצבאי  ולקידום  רובד  מנוסה  ומעודכן  של  תת  אלופים  ואלופי  משנה  ,  ביניהם  מי  שהחלו  שלשום  חודש  שישי  רצוף  של  פעילות  קרבית  .  
צה"ל  2001  זקוק  לתיקון  יסודי  ,  אבל  יש  בתוכו  גרעין  חשוב  של  יכולת  להוביל  מאמץ  כזה  .  
במאבק  בין  "  קתולים  "  לבין  "  פרוטסטנטים  "  ,  בין  חסידי  מידרג  נוקשה  של  אפיפיור  וחשמנים  ובישופים  ותכתיב  עליון  של  פרשנות  לכתבי  הקודש  של  התורה  הצבאית  ,  לבין  המצדדים  בשיח  חופשי  ופתוח  בתוך  הקהילות  וביניהן  ,  מנצחים  האחרונים  .  
בעקבות  פיקוד  המרכז  ,  בשנות  ההתכוננות  לעימות  בשטחים  ,  הפיצוץ  שמועדו  היה  צפוי  למדי  ,  לומד  צה"ל  לטפח  חיפוש  משותף  ושוויוני  אחר  ידע  .  
זו  גישה  מבורכת  ,  שסכנותיה  בהשתבחות  העלולה  לסנוור  את  המהפכנים  ,  עד  שלא  יבחינו  כי  אכן  הצליחו  לקעקע  את  הממסד  הישן  כדי  כך  שהתמסדו  בעצמם  ודבקו  באנטי  -  דוגמה  שהיתה  לדוגמה  החדשה  .  
זה  הרי  מה  שקרה  ,  בצד  המדיני  ,  למחוללי  תהליך  אוסלו  .  
יותר  מכל  ,  בונים  שפה  משותפת  ,  בין  הדרגים  השונים  ובין  השטח  למטכ"ל  .  
בביקור  בחברון  לפני  שבועות  מעטים  שמע  מופז  על  מנהג  חדש  ומסוכן  :  הרכב  כל  -  רוסי  ,  בג'יפ  או  בחוליה  ,  של  כוחות  שחייליהם  שאינם  מבינים  כל  צורכם  עברית  וצה  "  לית  ועלולים  להתעלם  מפקודה  גורלית  לחדול  מירי  .  
בראש  מגדל  בבל  הצה"לי  חייבים  לוודא  שלמרגלותיו  מתפענחים  המונחים  ומובנים  בדיוק  לפי  כוונת  האומר  .  
קבוצת  החשיבה  המובילה  תהליך  זה  ,  "  פורום  בכירים  "  ,  מתכנסת  בראשות  סגן  הרמטכ"ל  ,  האלוף  משה  (  בוגי  )  יעלון  ,  וכוללת  את  ראשי  האגפים  שהוכפפו  לו  -  תכנון  ,  מבצעים  ,  מחקר  והפיתוח  -  בדרגת  אלוף  ואתם  גם  ראש  אגף  הטכנולוגיה  והלוגיסטיקה  ועוד  כחצי  -  תריסר  תת  אלופים  וביניהם  קצין  מילואים  אחד  ,  שמעון  נווה  prefix=מ  "  המכון  לחקר  תורת  המערכה  "  בגלילות  .  
אחד  המבחנים  הראשונים  לתקפות  החשיבה  המתחדשת  ולהסתגלות  מוצב  הפיקוד  העליון  למלחמה  בחזיתות  רבות  ,  יהיה  תרגיל  המפקדות  "  אבני  אש  "  ,  6  בסוף  החודש  -  במקרה  ,  משום  שהתרגיל  תוכנן  מכבר  ,  במקביל  לכינוס  ועידת  הפסגה  בעמאן  ,  האמורה  לבשר  לאן  פני  הערבים  .  
השבוע  ,  בסדנה  סגורה  שהתארחה  באוניברסיטת  תל  אביב  ,  ליבן  "  המכון  לחקר  תורת  המערכה  "  ,  על  תריסר  חניכיו  ,  מאלוף  ועד  למפקד  היוצא  של  סיירת  מטכ"ל  ,  את  הסוגיה  הבאה  של  העימות  עם  הפלשתינאים  ,  ואולי  גם  של  מלחמה  בגזרות  נוספות  :  מערכות  אורבניות  ,  לשעבר  "  לחימה  בשטח  בנוי  "  .  
בין  הדוברים  :  יעלון  ,  אלוף  פיקוד  המרכז  יצחק  איתן  ,  קצין  המודיעין  שלו  -  ובקרוב  ראש  חטיבת  המחקר  באמ"ן  -  אל"מ  יוסף  קופרווסר  ,  מפקד  אוגדת  יהודה  ושומרון  בני  גנץ  ושניים  מקציני  המפתח  בדרג  מפקד  החטיבה  המרחבית  ,  "  מפקד  מגמה  מערכתית  "  או  "  prefix=מ  -  "  3  בלשון  נווה  וחבריו  -  אלופי  המשנה  נועם  תיבון  וגל  הירש  .  
כל  הצבאות  המעודכנים  מייחדים  תשומת  לב  רבה  למערכות  האורבניות  ;  בין  המובילים  חיל  הנחתים  האמריקאי  ,  בתוכנית  "  מטרופוליס  "  לפיתוח  תורה  ולאימון  .  
מנגד  ,  אפשר  לומר  שהפיגועים  בלב  ערי  ישראל  הם  מימוש  פלשתיני  לרצון  להעביר  את  המלחמה  לשטחו  העירוני  של  האויב  .  
מנכ"ל  משרד  הביטחון  ,  האלוף  במילואים  עמוס  ירון  ,  הביא  לסדנה  את  ניסיונו  בשני  קרבות  עירוניים  -  ירושלים  1967  וביירות  ;  1982  בראשון  היה  קצין  אג"ם  של  חטיבת  הצנחנים  ,  בשני  -  מפקד  אוגדה  .  
לדברי  ירון  ,  הגורם  המכריע  ,  ולכן  גם  ההבדל  בין  שני  הקרבות  ,  היה  הזמן  ,  השווה  במקרה  זה  לא  כסף  ,  אלא  דם  .  
בירושלים  הביא  החשש  להתערבות  המעצמות  ולהקפאת  הלחימה  להחלטה  על  תקיפה  חזיתית  ,  רבת  נפגעים  .  
סביב  ביירות  היו  די  שבועות  למצור  בבליסטראות  של  ימינו  ,  פגזים  ופצצות  ,  להכנעת  ערפאת  בלא  להטיל  את  צה"ל  לקרבות  יקרים  מרחוב  לרחוב  ,  מבית  לבית  ,  מקומה  לקומה  ,  כפי  שהתאמנו  אז  גם  חיילי  מילואים  מתנשפים  בני  prefix=כ  -  40  .  
ירון  ,  גם  הוא  מנפגעי  דו"ח  ועדת  כהן  (  צה"ל  התחכם  והעלה  אותו  לדרגת  אלוף  לאחר  שנה  )  ,  מנה  שלושה  גורמים  עיקריים  להגבלת  פעולות  צה"ל  בעימות  הנוכחי  עם  הפלשתינאים  :  ערכי  מדינת  ישראל  וצבאה  ,  החשש  מתגובה  -  ובעקבותיה  מעורבות  -  עולמית  ,  השאיפה  ללכידות  פנימית  .  
אלה  ימשיכו  להנחות  את  הפעילות  הצבאית  גם  ,  ואולי  ביתר  שאת  ,  בתקופת  שרון  ,  שבהכרח  יושם  תחת  זכוכית  מגדלת  .  
ואם  זמן  שווה  דם  ,  וזמן  מדיני  נקנה  בתיאום  עם  הממשל  האמריקאי  ,  ברור  שאיש  לא  ישתטה  להתגרות  בוואשינגטון  ,  כפי  ששרון  של  ביירות  התגרה  בממשל  רייגן  ,  עד  להיתקלות  המגוחכת  בכוח  השריון  של  קפטן  המארינס  ג'ונסון  .  
למען  הסר  ספק  צריך  לחצוץ  בין  שרון  לבין  המטכ"ל  שר  ביטחון  ספקן  ,  תקיף  ועצמאי  .  
מדברים  שאמר  לקראת  העברת  הפיקוד  ,  דומה  שברק  יעניק  לשרון  תמיכה  פומבית  ,  כל  עוד  ימשיך  -  ואף  במידה  מסוימת  של  התקפיות  נוספת  -  את  קו  התגובה  המבוקרת  .  
ללא  תפקיד  ,  יהיה  ברק  לשרון  2001  מה  שרבין  היה  לשרון  1982  בהשקיפם  על  ביירות  .  
מה  שאירע  בקיץ  ההוא  סביב  בירת  לבנון  הוא  שיעור  חשוב  למי  שהוגה  ,  בלא  חשק  ,  בסכנות  הלחימה  בעזה  ,  בשכם  ובעוד  כרך  או  שניים  במזרח  התיכון  .  
אלא  שהמורה  נעל  את  הספר  בארונו  ומסרב  להראותו  לתלמידים  :  120  עמודי  מחקר  של  מוטי  גולני  על  הדרך  לביירות  ,  ממבצע  ליטני  ועד  ליציאת  אש"ף  מהעיר  לאחר  בחירת  בשיר  ג'ומאייל  לנשיאות  לבנון  ,  גנוזים  באמתלות  שונות  במחלקת  היסטוריה  של  צה"ל  ואסורים  בקריאת  המפקדים  שישלחו  לוחמים  להסתכן  במערכה  האורבנית  הבאה  .  
