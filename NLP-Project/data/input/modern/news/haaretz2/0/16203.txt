עדכון  אחרון  -  02:32  08/03/01  מה  קורה  ביאהו  ?  
מאת  עמי  גינזבורג  47  דקות  לאחר  פתיחת  המסחר  בוול  סטריט  הופסק  אתמול  המסחר  במניית  יאהו  בציפייה  להודעה  מטעם  החברה  ,  שלא  פורסמה  עד  סגירת  הגיליון  ;  הפסקת  המסחר  עוררה  גל  שמועות  שכללו  גם  אפשרות  למכירת  החברה  אירוע  חסר  תקדים  התרחש  אתמול  בוול  סטריט  .  
בשעה  10:17  שעון  ניו  יורק  ,  47  דקות  לאחר  פתיחת  המסחר  ,  הופסק  לפתע  המסחר  במניית  חברת  יאהו  ,  המפעילה  של  פורטל  האינטרנט  הפופולרי  הקרוי  על  שמה  .  
המסחר  הופסק  לאחר  שהמניה  ירדה  prefix=ב  -  8  %  למחיר  של  20.5  דולר  ,  שהוא  הנמוך  ביותר  בו  נסחרה  prefix=ב  -  52  השבועות  האחרונים  .  
הסיבה  להפסקת  המסחר  היתה  הודעה  שביקשה  יאהו  לפרסם  ,  אך  היא  לא  מסרה  מתי  בדיוק  תעשה  זאת  .  
הסוחרים  בוול  סטריט  ציפו  לשביב  מידע  ,  אך  בחברה  סירבו  להגיב  .  
לקראת  14:00  בצהריים  (  21:00  בערב  בישראל  )  מסרה  יאהו  כי  ההודעה  תתפרסם  על  ידה  שעה  לאחר  תום  המסחר  בוול  סטריט  (  כלומר  prefix=ב  -  24:00  שעון  ישראל  )  .  הפסקות  מסחר  בוול  סטריט  הן  צעד  קיצוני  שנעשה  ברוב  המקרים  רק  כאשר  מתגלה  מידע  חריג  כלשהו  הנוגע  לחברה  ,  ושעלול  להשפיע  על  מחיר  המניה  באופן  לא  הוגן  .  
הפסקות  מסחר  עקב  הודעה  יזומה  על  ידי  החברה  -  נדירות  עוד  יותר  .  
עצירת  מסחר  לכל  היום  ,  לאחר  שנמשך  דקות  ספורות  בלבד  ,  היא  תופעה  נדירה  .  
בוודאי  כשמדובר  בחברה  בעלת  פרופיל  ציבורי  כה  גבוה  כשל  יאהו  .  
ואכן  ,  המסתורין  סביב  יאהו  גבר  ככל  שנקפו  השעות  ,  והתגבר  עוד  יותר  לאחר  שנודע  כי  החברה  ביטלה  הופעה  שתוכננה  לה  מראש  בכנס  של  בנק  ההשקעות  מריל  לינץ'  שאמור  להיפתח  היום  .  
במשך  היום  החלו  לרחוש  שמועות  שונות  ,  שנגעו  למהות  ההודעה  האפשרית  של  החברה  .  
על  פי  אחת  השמועות  ,  ההודעה  של  יאהו  נועדה  לספק  "  הנחיות  "  חדשות  לגבי  התוצאות  הכספיות  של  החברה  .  
ההנחיות  הקודמות  פורסמו  על  ידי  יאהו  עם  פרסום  תוצאותיה  לשנת  2000  .  
החברה  מסרה  אז  כי  היא  צופה  ירידה  חדה  בהכנסותיה  לרבעון  הראשון  של  ,  2001  בגלל  החולשה  של  מניות  האינטרנט  .  
יאהו  נחשבת  לחברה  בעלת  נתח  השוק  הגדול  ביותר  בתחום  הפרסום  באינטרנט  ,  המניב  לה  כמעט  %  90  מהכנסותיה  .  
ככזו  ,  משמשת  יאהו  כברומטר  העיקרי  לכיוון  שבו  צועדת  התעשייה  ,  והפחתת  תחזיות  מצידה  עלולה  להשפיע  על  חברות  אינטרנט  רבות  אחרות  .  
"  אני  חושב  שהודעה  מוקדמת  (  על  התוצאות  הכספיות  )  בהחלט  אפשרית  ,  אבל  לא  מקובל  להמתין  איתה  זמן  כה  רב  "  ,  אמר  אתמול  האנליסט  של  פייפר  ג'פרי  ,  ספה  ראשצ'י  .  
יאהו  סיימה  את  2000  עם  הכנסות  של  1.1  מיליארד  דולר  ,  והיא  נחשבת  לאחת  מחברות  האינטרנט  היחידות  שמרוויחות  מפעילותן  .  
הרווח  של  החברה  לפני  מס  ,  ריבית  והפחתות  (  EBITDA  )  עמד  prefix=ב  -  2000  על  340  מיליון  דולר  .  
נכון  למחיר  שבו  נעצר  המסחר  במניה  ,  שווי  השוק  של  יאהו  היה  12  מיליארד  דולר  .  
שמועות  אחרות  אתמול  דיברו  על  אפשרות  שהחברה  עתידה  להודיע  על  עסקה  מהותית  או  רכישה  גדולה  .  
לרוב  ,  הודעות  מסוג  זה  אינן  גורמות  להפסקת  מסחר  ,  ובוודאי  לא  לשעות  כה  ארוכות  .  
השמועות  על  עסקה  כזו  נעו  בעיקר  סביב  רכישת  יאהו  על  ידי  חברת  מדיה  מובילה  אחרת  כמו  אמריקה  אונליין  ,  תאגיד  דיסני  ,  או  רשת  הטלוויזיה  CNBC  .  
לפי  שמועה  אחרת  בשוק  ,  יאהו  מבקשת  להודיע  על  שינויים  ארגוניים  כלשהם  ,  ואולי  על  עזיבה  של  מנהלים  בכירים  .  
אחד  האנליסטים  בשוק  ,  שהתראיין  לסוכנות  רויטרס  ,  העריך  כי  קיימת  אפשרות  שנשיא  החברה  ,  ג'ף  מאלט  ,  יעזוב  את  תפקידו  .  
האנליסט  ג'ורדן  רוהן  ,  מבנק  ההשקעות  וויט  סאונדוויו  ,  העריך  שהחברה  יכולה  להודיע  על  תוכנית  קיצוצים  שעלולה  להוביל  אף  לפיטורים  בהיקף  רחב  .  
יאהו  מעסיקה  כיום  3,000  עובדים  .  
הוא  הוסיף  ,  שאם  הכנסות  החברה  יהיו  נמוכות  מהצפוי  היא  עלולה  להידרדר  להפסד  אם  לא  תקצץ  בהוצאותיה  .  
הגולשים  באתר  הפיננסי  שמפעילה  החברה  הוסיפו  שמועות  והערכות  משלהם  ,  וניסו  לנחש  באיזה  מחיר  יתחיל  המסחר  במניה  כאשר  יתחדש  בה  המסחר  .  
חלק  מהכותבים  הימרו  שלאחר  חידוש  המסחר  תצנח  המניה  למחיר  נמוך  יותר  -  15  -  14  דולר  .  
הודעת  יאהו  לא  פורסמה  עד  מועד  סגירת  הגיליון  .  
