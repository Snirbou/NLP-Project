עדכון  אחרון  -  23:40  07/03/01  חיים  עשירים  עיניה  של  שרה  ליבוביץ  -  דר  כה  סונוורו  מזוהרם  של  הכוכבים  שראיינה  לכתבתה  "  בט"ו  בשבט  נמצא  הליצן  העצוב  תלוי  על  שקדיה  "  (  מוסף  "  הארץ  "  23.2  )  ,  שבבואה  לבית  האבלים  במהלך  השבעה  טחו  עיניה  מראות  את  הזוהר  ,  היופי  והעושר  -  כן  ,  כן  ,  עושר  -  בבית  משפחת  הלפרין  בקדיתא  .  
הבית  ,  שאותו  היא  מכנה  "  בקתה  "  ,  אין  שני  לו  בקיום  מצוות  הכנסת  האורחים  ,  תמיד  יש  מקום  לישון  ,  מזון  משובח  ביותר  (  שכן  צביקה  ואימקה  טחנו  חיטה  ואפו  לחם  אורגני  ,  הכינו  טופו  ופיזרו  קומפוסט  הרבה  לפני  אופנת  "  העידן  החדש  "  )  ,  ומעל  לכול  -  חברה  נעימה  ,  ערנית  ושופעת  יצירתיות  ונתינה  ,  המאירה  פניה  לכל  אדם  באשר  הוא  .  
מאחורי  העושר  הזה  עומדת  אישיותו  יוצאת  הדופן  של  צביקה  הלפרין  ,  שבמשך  שנים  ארוכות  עמד  בגבורה  אל  מול  חומת  המוסכמות  ,  ועל  אף  כל  הקשיים  השכיל  לנווט  ביד  בוטחת  את  משפחתו  ולוודא  שהגיעה  לחוף  מבטחים  ,  בטרם  עייף  ופרש  מההגה  .  
ניתוקו  מהווי  התיאטרון  הישראלי  לא  השאירו  בודד  וחסר  כל  ,  ועל  כך  יעידו  חבריו  הרבים  שנאספו  בהמוניהם  מכל  קצווי  הארץ  ,  זנחו  את  כל  עיסוקיהם  וחיפשו  אחריו  בוואדיות  ובמערות  .  
צביקה  היה  לי  חבר  קרוב  שנים  ארוכות  ,  ואוכל  לשוותו  בעיני  רוחי  מתייחס  לכתבה  בביטול  מוחלט  .  
בכל  אשר  עשה  מעולם  לא  ציפה  להוקרה  prefix=מה  "  עולם  "  שאליו  פנה  עורף  .  
אין  זה  עלבונו  שיצאתי  לתבוע  ,  אלא  עלבונה  של  הדרך  שהוא  תמיד  ייצג  בעיני  .  
מוטב  היה  לה  לכותבת  לו  הבינה  שמושא  כתיבתה  אינו  חייה  המוחמצים  של  אישיות  טראגית  ,  אלא  חיים  עשירים  מאין  כמותם  ,  שספק  אם  יכלה  כלל  לתאר  ולו  שמץ  מהם  בכתבתה  .  
אופירה  גמליאל  נס  ציונה  
