עדכון  אחרון  -  02:56  02/03/01  גרעין  /  מה  נכלל  prefix=ב  "  מכתב  כוונות  "  ישראלי  -  אמריקאי  בנושא  הגרעין  שנחתם  לפני  שנה  פרטי  ההסכם  הגרעיני  שנחתם  בין  ישראל  וארה"ב  מאת  אלוף  בן  ריצ'רדסון  .  
חתם  על  ההסכם  ממשלת  ברק  לא  השתבחה  בהישגים  מרובים  ביחסיה  עם  הממשל  האמריקאי  .  
הבטחות  הסיוע  לישראל  של  נשיא  ארה"ב  הקודם  ,  ביל  קלינטון  ,  לא  קוימו  ברובן  ,  והושארו  במגירת  הדואר  הנכנס  של  יורשו  ג'ורג'  בוש  .  
אבל  דווקא  בתחום  הגרעיני  -  הזוכה  לחשיפה  מעטה  -  קטפה  ישראל  הישג  נאה  בימי  ברק  :  מיסוד  של  שיתוף  הפעולה  בין  רשויות  האטום  בשתי  המדינות  .  
בפברואר  2000  ביקר  בירושלים  מזכיר  האנרגיה  בממשל  קלינטון  ,  ביל  ריצ'רדסון  ,  וחתם  על  "  מכתב  כוונות  לשיתוף  פעולה  "  עם  מנכ"ל  הוועדה  הישראלית  לאנרגיה  אטומית  ,  גדעון  פרנק  .  
בארה"ב  מופקד  משרד  האנרגיה  על  המעבדות  הלאומיות  המייצרות  נשק  גרעיני  ,  וכיום  הן  עוסקות  גם  באמצעים  לבקרת  נשק  .  
ההסכם  הראשון  מסוגו  ,  שנחתם  עם  הגוף  המקביל  בישראל  ,  מכסה  קשרים  רק  בתחומים  "  לא  רגישים  "  ובלתי  מסווגים  .  
אין  כוונה  ,  בינתיים  ,  לפתוח  השתלמויות  למדענים  אמריקאים  במעבדות  הכור  בדימונה  ,  או  לקיים  סיורי  לימוד  של  מהנדסי  גרעין  ישראליים  במתקני  הפיתוח  בלוס  -  אלאמוס  .  
אבל  כותרת  ההסכם  היא  ביטחונית  ,  ומבהירה  שאינו  מיועד  לפיתוח  איזוטופים  לרפואה  .  
שיתוף  הפעולה  מכוון  "  למניעת  תפוצה  (  של  נשק  להשמדה  המונית  )  ,  בקרת  נשק  וביטחון  אזורי  "  .  
להסכם  הצנוע  יש  חשיבות  מדינית  עבור  שני  הצדדים  .  
ישראל  כמהה  להכרה  בינלאומית  בלגיטימיות  של  תוכניתה  הגרעינית  .  
כמדינה  היחידה  בעולם  שנותרה  "  מעצמה  גרעינית  עמומה  "  ,  הממאנת  בעקשנות  לחתום  על  האמנה  למניעת  הפצת  הנשק  הגרעיני  (  אן  -  פי  -  טי  )  ,  חפצה  ישראל  לפרוץ  את  הבידוד  .  
בעשור  האחרון  מצליחה  ישראל  להסביר  טוב  יותר  את  מדיניותה  ,  לא  מעט  בעזרתו  של  סדאם  חוסיין  התוקפני  וחשיפת  יכולתה  המאיימת  של  עיראק  -  שחתמה  על  האן  -  פי  -  טי  ורימתה  את  מנגנון  הפיקוח  הבינלאומי  .  
התביעה  הגלובלית  כלפי  ישראל  עודנה  שלא  תקלקל  את  השורה  ,  ושתצטרף  למשטרי  בקרת  הנשק  -  אבל  במערב  מבינים  שבמצבה  הביטחוני  זה  ידרוש  זמן  רב  ,  והסכמי  שלום  כוללים  עם  מדינות  ערב  ועם  איראן  .  
ארה"ב  נותנת  גיבוי  שקט  למדיניות  הגרעינית  של  ישראל  ,  בתנאי  שתשמור  על  "  עמימות  "  ותערפל  את  יכולתה  .  
הממשל  מחפש  ערוצים  לדיאלוג  שקט  עם  ישראל  בתחום  הגרעיני  ,  וההסכם  עם  הוועדה  לאנרגיה  אטומית  מאפשר  להתחיל  בהידברות  ,  גם  אם  בתחומים  פחות  בעייתיים  .  
ההסכם  כולל  כמה  תוכניות  לשיתוף  פעולה  :  *  מפגשי  עבודה  קבועים  .  
פרנק  מקיים  שיחות  תקופתיות  עם  מזכיר  האנרגיה  האמריקאי  .  
הוא  נפגש  עם  ריצ'רדסון  בוועידת  סבא"א  בספטמבר  ,  ולאחר  מכן  נועדו  השניים  שוב  בוואשינגטון  .  
ההסכם  קובע  ששני  הגופים  יקיימו  מפגש  שנתי  להערכת  ההתקדמות  בביצוע  ההסכם  ולמציאת  אפיקים  חדשים  לעבודה  משותפת  .  
*  אימות  ופיקוח  על  האמנה  להפסקת  ניסויים  גרעיניים  .  
ישראל  וארה"ב  משתפות  פעולה  בהקמת  מערכת  הניטור  הסייסמית  שתגלה  פיצוצים  גרעיניים  .  
ההסכם  קובע  שמומחים  משתי  המדינות  יפתחו  טכנולוגיות  לניטור  ולפיקוח  באתרים  חשודים  ,  ויעבדו  יחד  על  מערכת  הגילוי  האזורית  ,  שתכלול  שתי  תחנות  בישראל  -  באילת  וליד  הר  מירון  .  
*  שיטות  לפיקוח  גרעיני  .  
האמריקאים  מבקשים  לשתף  את  ישראל  בהכרת  שיטות  הפיקוח  הבינלאומי  על  מתקנים  גרעיניים  ,  ולשלב  מומחים  טכניים  מישראל  במחקרים  בתחום  זה  .  
ישראל  טוענת  כבר  שנים  שאמצעי  הפיקוח  הבינלאומיים  של  סבא"א  אינם  יעילים  מספיק  לסביבה  העצבנית  של  המזרח  התיכון  .  
*  טכנולוגיה  לבקרת  נשק  .  
משרד  האנרגיה  האמריקאי  מפעיל  מרכז  לטכנולוגיית  ניטור  באגף  גלוי  של  המעבדה  הלאומית  סאנדיה  בניו  -  מקסיקו  .  
התפישה  שעומדת  מאחורי  המרכז  היא  שאמצעי  חישה  ובקרה  מתוחכמים  יכולים  לסייע  בבקרת  נשק  וביצירת  אמון  בין  מדינות  יריבות  .  
מומחי  המרכז  עורכים  סדנאות  לחוקרים  ועיתונאים  ממדינות  מועדות  לסכסוכים  ,  כמו  ישראל  ,  פקיסטאן  ,  הודו  ,  סין  ודרום  קוריאה  .  
על  פי  ההסכם  ,  ישתפו  ישראל  וארה"ב  פעולה  בלימוד  ופיתוח  טכנולוגיות  לחישה  מרחוק  ,  שיסייעו  באבטחת  מתקנים  ובגילוי  חומרים  וחפצים  חשודים  בבדיקות  מכס  של  מכולות  ומטענים  אחרים  .  
*  העסקת  מדענים  רוסים  .  
משרד  האנרגיה  האמריקאי  מממן  תוכנית  להסבת  מדענים  prefix=ב  "  ערי  הגרעין  "  הסגורות  ברוסיה  ,  כדי  שיפנו  את  מרצם  לעיסוקים  אזרחיים  ולא  להפצת  טכנולוגיה  רגישה  .  
מומחיו  ביקשו  לבקר  בישראל  כדי  ללמוד  מהניסיון  בהסבת  מדענים  יוצאי  רוסיה  לעבודה  אזרחית  prefix=ב  "  חממות  הטכנולוגיות  "  של  משרד  התמ"ס  .  
ישראל  שמחה  לסייע  ,  ויש  לה  גם  עניין  שהמומחים  ברוסיה  ישתלבו  בפרויקט  האמריקאי  ,  ולא  יחפשו  עבודה  באיראן  .  
בשנה  שחלפה  מאז  טקס  החתימה  ,  החלו  הצדדים  ביישום  הדרגתי  של  ההסכם  .  
מומחים  ישראלים  נפגשו  עם  העמיתים  מארה"ב  ,  וגיששו  אחר  אפיקים  לשיתוף  פעולה  .  
במפגש  הבא  ידונו  בפרויקטים  משותפים  שינצלו  טכנולוגיות  משלימות  ,  הקיימות  במרכזי  המחקר  של  שתי  המדינות  .  
חילופי  הממשל  בארה"ב  הביאו  למינויו  של  מזכיר  חדש  למשרד  האנרגיה  ,  הסנאטור  לשעבר  ספנסר  אברהמס  .  
הממשל  עדיין  בתקופת  התארגנות  ואברהמס  עדיין  לא  נפגש  עם  נציגים  ישראלים  ,  אך  בימי  כהונתו  בקונגרס  נחשב  לידידותי  ,  ובישראל  מצפים  להמשך  הקשרים  שהעמיקו  בימי  קודמו  ,  ריצ'רדסון  .  
