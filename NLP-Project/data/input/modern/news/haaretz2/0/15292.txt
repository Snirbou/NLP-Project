עדכון  אחרון  -  11:38  05/03/01  ראש  השב"כ  :  זיקה  בין  הפיגועים  לרשות  ראש  השב"כ  ,  אבי  דיכטר  ,  דיווח  אתמול  בישיבת  הממשלה  כי  חלה  עלייה  בפיגועים  בשבועיים  האחרונים  ,  לממוצע  של  15  -  10  פיגועי  ירי  ביום  .  
לדבריו  ,  יש  עלייה  בולטת  במספר  הפיגועים  בציר  מודיעין  -  ירושלים  ,  בצומת  הגבעה  הצרפתית  בירושלים  ובדרום  רצועת  עזה  .  
דיכטר  ציין  ,  כי  במקרים  מסויימים  קיימת  זיקה  בין  המבצעים  לגורמים  ברשות  הפלשתינית  .  
בסקירתו  הדגיש  דיכטר  ,  שגם  גורמים  ברשות  הפלשתינית  מנסים  לייצר  אמצעי  לחימה  ולהחדירם  לתחומי  ישראל  .  
כמו  כן  אמר  ,  שיש  התראות  רבות  על  נסיונות  פיגוע  מצד  החמאס  והג'יהאד  האיסלמי  .  
בהתייחסו  לנסיון  הפיגוע  ברחוב  אלנבי  בתל  אביב  ולפיגוע  בצומת  מי  -  עמי  ,  אמר  דיכטר  ,  שהמחבל  שנתפס  כבר  ביצע  בעבר  פיגועים  .  
ראש  הממשלה  ברק  סיפר  כי  קיים  שיחות  טלפון  לפרידה  מראשי  מדינות  רבים  ,  ונוכח  שבעולם  יש  הכרה  עמוקה  בכך  שהרשות  הפלשתינית  פנתה  לאלימות  ולהסתה  ,  להפרת  הסכמים  ולהפסקת  שיתוף  הפעולה  הביטחוני  ,  וזה  הגורם  המרכזי  להידרדרות  בינה  ובין  ישראל  .  
דליה  שחורי  
