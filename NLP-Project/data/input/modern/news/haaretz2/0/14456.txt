עדכון  אחרון  -  04:34  01/03/01  בריטניה  מוציאה  החמאס  והג'יהאד  האיסלאמי  מחוץ  לחוק  מאת  שרון  שדה  כתב  "  הארץ  "  בבריטניה  בריטניה  תוסיף  לרשימת  הארגונים  האסורים  על  פי  חוק  21  ארגונים  המעורבים  או  מבצעים  פעולות  טרור  ,  ובהם  הזרוע  הצבאית  של  החמאס  וחיזבאללה  ,  הג'יהאד  האיסלמי  ,  אל  -  קעדאה  -  ארגון  הטרור  בראשות  אוסמה  בן  -  לאדן  וארגונו  של  אבו  -  נידאל  .  
שר  הפנים  ג'ק  סטרו  המליץ  אתמול  בפני  בית  הנבחרים  להרחיב  את  מספר  הארגונים  האסורים  שכלולים  בחוק  החדש  למניעת  טרור  שאושר  בשנה  שעברה  .  
המלצתו  תידון  בשבועות  הקרובים  בשני  בתי  הפרלמנט  הבריטי  והיא  צפויה  להיות  מאושרת  עוד  לפני  הבחירות  הכלליות  בבריטניה  ,  שייערכו  כנראה  בעוד  חודשיים  .  
על  פי  החוק  ,  יחידים  שיורשעו  בחברות  בארגונים  אלה  או  בגיוס  כספים  ותרומות  למענם  יהיו  צפויים  לעונש  מאסר  מירבי  של  עד  עשר  שנים  או  קנס  כספי  גבוה  ,  או  שילוב  של  שניהם  ,  על  פי  שיקולו  של  בית  המשפט  .  
הבריטים  יאפשרו  לחמאס  ולחיזבאללה  להמשיך  לגייס  כספים  למטרות  הומניטריות  בתחומי  בריטניה  .  
רק  זרועות  הטרור  של  ארגונים  אלה  יוצאו  מחוק  לחוק  .  
עד  עתה  הוכרו  כארגוני  טרור  על  פי  החוק  רק  ארגוני  מחתרת  בצפון  אירלנד  המתנגדים  לתהליך  השלום  שם  ולנוכחות  הבריטית  בצפון  אירלנד  .  
הרחבת  הרשימה  באה  בעקבות  החשדות  כי  בריטניה  הפכה  לכר  פעולה  נוח  לארגונים  איסלמיים  קיצוניים  ,  שניצלו  את  העובדה  שפעילותם  אינה  אסורה  בבריטניה  לצורך  גיוס  כספים  ופעילים  .  
בדברי  ההסבר  שצורפו  להמלצת  שר  הפנים  נאמר  כי  לחיזבאללה  יש  נוכחות  פעילה  בבריטניה  .  
לידי  רשויות  הביטחון  בבריטניה  גם  הגיעו  דיווחים  על  כך  שבתחומיה  מתקיימת  פעילות  של  זרוע  הטרור  של  החיזבאללה  .  
בנוגע  לחמאס  ,  נאמר  כי  הזרוע  הפוליטית  של  הארגון  מיוצגת  בבריטניה  על  ידי  מספר  ארגוני  צדקה  שמגייסים  כספים  למטרות  רווחה  .  
למיטב  ידיעתם  של  הבריטים  ,  אין  נוכחות  גלויה  של  הג'יהאד  האיסלאמי  הפלשתיני  בבריטניה  ,  אולם  ידוע  על  כמה  אנשים  שמקיימים  קשר  עם  הארגון  .  
בנוגע  לארגונו  של  אבו  -  נידאל  נאמר  כי  ידוע  שכמה  חברים  בקהילה  הפלשתינית  בבריטניה  שומרים  על  קשר  עם  הארגון  ,  אך  לא  ידוע  על  חברים  פעילים  של  הארגון  בבריטניה  .  
בבריטניה  מרצים  עונש  מאסר  שני  מחבלים  שהורשעו  בניסיון  התנקשות  בשגריר  ישראל  בלונדון  prefix=ב  -  1982  .  
סטרו  אמר  כי  מהרגע  שהפרלמנט  יאשר  את  הוספת  ארגונים  אלה  לרשימת  ארגוני  הטרור  האסורים  ,  תאפשר  בריטניה  להגיש  ערעור  על  ההחלטה  .  
אם  הבקשה  תידחה  יוכל  הארגון  לערער  בפני  ועדה  עצמאית  שתוקם  במיוחד  למטרה  זו  -  הנציבות  לטיפול  בערעורי  ארגונים  אסורים  .  
סטרו  ציין  כי  "  לבריטניה  אין  שום  כוונה  להפוך  לבסיס  לארגוני  טרור  ולתומכיהם  והיא  לא  רוצה  לראות  בהצלחתם  מחוצה  לה  .  
ננקוט  "  ,  אמר  שר  הפנים  הבריטי  ,  "  כל  צעד  חוקי  העומד  לרשותנו  כדי  למנוע  זאת  "  .  
לדבריו  של  סטרו  ,  "  החוק  למניעת  טרור  הוא  תוספת  חשובה  לחקיקה  הבריטית  שמעניקה  לנו  אפשרות  להיאבק  טוב  יותר  באיומים  חמורים  שאותם  מציב  בפנינו  הטרור  .  
בעקבות  המלצת  כוחות  המשטרה  ,  שירות  הביטחון  והמערכת  המשפטית  שקלתי  היטב  אילו  מהארגונים  צריכים  להצטרף  לרשימת  הארגונים  האסורים  .  
אני  משוכנע  כי  פעולה  זו  היא  הוגנת  ופרופורציונלית  לאיום  שקיים  ,  בין  אם  במדינה  ובין  אם  מחוצה  לה  "  .  
על  -  פי  הסמכויות  שהקנה  החוק  למניעת  טרור  לשר  הפנים  ,  הוא  מוסמך  להכריז  על  הוצאתם  אל  מחוץ  לחוק  של  ארגונים  החשודים  במעורבות  בטרור  .  
ארגונים  אלה  ייחשבו  לארגוני  טרור  בין  אם  הם  פועלים  בבריטניה  או  מחוצה  לה  .  
משרד  הפנים  הבריטי  ,  הממונה  על  שירות  הביטחון  הבריטי  ,  הודיע  כי  בעת  שהוא  שוקל  אם  להוציא  ארגון  אל  מחוץ  לחוק  ,  הוא  לוקח  בחשבון  כמה  גורמים  :  טיב  והיקף  פעילויות  הארגון  ;  האיום  הספציפי  שהוא  מציב  לבריטניה  ולאזרחים  בריטיים  בחו"ל  ;  היקף  נוכחותו  של  הארגון  בבריטניה  והצורך  לסייע  למדינות  אחרות  במאבקן  נגד  הטרור  .  
הממונה  על  הביטחון  בארגון  הגג  של  הקהילה  היהודית  ,  מייק  ויין  ,  הביע  קורת  רוח  על  ההמלצה  .  
לדבריו  ,  "  זו  רשימה  מאוד  ממוקדת  ,  שמכילה  ארגונים  הידועים  לא  רק  בעמדתם  האנטי  -  ישראלית  התקיפה  ,  אלא  גם  בנטייתם  האנטי  -  יהודית  .  
לכן  מדובר  בתוספת  חשובה  ומבורכת  לחקיקה  הבריטית  "  .  
כמה  ארגונים  התומכים  בארגוני  הטרור  ,  כבר  הודיעו  כי  יקיימו  פעולות  מחאה  בבריטניה  .  
