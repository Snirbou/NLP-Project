עדכון  אחרון  -  04:37  01/03/01  סביבה  /  ניסיון  למנוע  זיהום  אוויר  על  ידי  חקיקת  חוקי  עזר  עירוניים  האם  בקרוב  יוטלו  קנסות  על  בעלי  מכוניות  מזהמות  ?  
מאת  יריב  טיקולסקר  אוטובוסים  בת"א  ,  אתמול  .  
משרד  הפנים  הסיר  התנגדותו  לחקיקת  חוק  העזר  בנושא  זיהום  האוויר  ,  אך  שכח  להודיע  על  כך  לעיריית  ת"א  תצלום  :  ניר  כפרי  יותר  משנה  מנסות  סיעת  הירוקים  בעיריית  תל  אביב  ועמותת  אדם  טבע  ודין  לקדם  חוק  עזר  עירוני  שיאפשר  לפקחי  העירייה  לאכוף  את  תקנות  זיהום  האוויר  בתל  אביב  .  
שני  הגופים  כבר  הכינו  טיוטת  חוק  .  
טיוטה  זו  לא  נהפכה  לחוק  עזר  מקומי  מכיוון  שמשרד  הפנים  לא  הסכים  לחתום  על  האישור  ,  שבלעדיו  לא  מקבל  חוק  העזר  כל  תוקף  .  
הדס  שכנאי  מסיעת  הירוקים  בעירייה  ,  שהיתה  מיוזמות  החקיקה  ,  הופתעה  לשמוע  השבוע  ,  בשיחת  טלפון  מקרית  ,  כי  עיריית  חיפה  (  באמצעות  איגוד  ערים  חיפה  לאיכות  הסביבה  ,  י"ט  )  קיבלה  לפני  מספר  ימים  את  אישור  משרד  הפנים  לאותו  החוק  בדיוק  .  
מדוע  עיריית  חיפה  קיבלה  אישור  ועיריית  תל  אביב  לא  ?  
משרד  הפנים  מסר  בתגובה  כי  הסיר  את  התנגדותו  לחוק  אך  הוסיף  כי  משרד  המשפטים  תומך  בחוק  ארצי  ומתנגד  לחוק  עזר  עירוני  בנושא  .  
יש  לציין  כי  רשות  מקומית  אינה  יכולה  לחוקק  חוק  עזר  עירוני  ללא  אישור  משרד  הפנים  ,  וחוק  עירוני  אינו  יכול  להתקיים  מבלי  כוח  חוק  או  תקנות  שאושרו  בכנסת  .  
משרד  הפנים  הסיר  את  התנגדותו  רק  לאחר  שאושרו  בכנסת  התקנות  לזיהום  אוויר  ,  אך  משום  מה  לא  טרח  להודיע  על  כך  לעיריית  תל  אביב  .  
התקנות  החדשות  לחומרים  מזהמים  אושרו  בכנסת  רק  בעקבות  עתירה  לבג"צ  שהוגשה  על  ידי  עמותת  אדם  טבע  ודין  באוקטובר  האחרון  .  
עד  כה  ,  לפני  שאושרו  התקנות  בכנסת  ,  פעלו  הרשויות  המקומיות  על  סמך  שני  חוקים  :  חוק  מניעת  מפגעים  (  1961  )  ופקודת  בריאות  העם  (  1940  )  .  שני  חוקים  אלה  מאשרים  לרשויות  המקומיות  למנוע  זיהומים  מכל  סוג  ,  אך  בפועל  לא  היתה  כמעט  אכיפה  בנושא  .  
פעילות  הרשויות  במשך  השנים  היתה  בעיקר  בכל  מה  שקשור  לרישיונות  בתי  עסק  ,  שעלולים  ליצור  זיהום  כמו  מסעדות  ותחנות  דלק  .  
כלי  רכב  מזהמים  היו  בטיפולו  של  משרד  התחבורה  ,  שאחראי  על  מתן  רישיונות  רכב  (  טסט  )  .  הצעת  החוק  של  עיריית  תל  אביב  (  כמו  זו  של  עיריית  חיפה  )  קובעת  תקנים  עירוניים  חדשים  לכל  החומרים  המזהמים  :  גזים  ,  מתכות  ,  פלסטיק  וחומרים  אחרים  .  
הצעת  החוק  של  העירייה  מקיפה  ביותר  וכוללת  כמעט  כל  תחום  :  מזיפות  גגות  ועד  העשן  של  ארובת  רדינג  .  
"  הצעת  החוק  נראתה  לי  בהתחלה  אופטימית  מדי  ,  אבל  עכשיו  ,  כשעיריית  חיפה  קיבלה  אישור  ,  זה  כנראה  יקרה  "  ,  אומרת  שכנאי  .  
"  הרעיון  הוא  לקנוס  את  מי  שמזהם  ,  ובעזרת  קנסות  אלו  לממן  את  המשך  אכיפת  החוק  .  
בדיוק  כמו  אכיפת  חוקי  החניה  "  .  
בעיה  נוספת  שהתעוררה  היתה  כיצד  לאפשר  לפקחי  העירייה  לקנוס  את  המזהמים  או  לעצור  כלי  רכב  מזהמים  ,  דבר  שעל  פי  חוק  מותר  רק  לשוטרים  .  
חוות  דעת  של  עו"ד  ניצה  קונשטוק  ,  היועצת  המשפטית  היוצאת  של  העירייה  ,  קבעה  כי  הפקחים  לא  מורשים  לעצור  אדם  ,  לעכב  אותו  לבדיקה  או  להשבית  כלי  רכב  מזהם  .  
לטענת  קונשטוק  ,  ניתן  לאכוף  את  חוקי  זיהום  האוויר  רק  על  ידי  שיתוף  פעולה  של  משרד  התחבורה  ,  המשטרה  ופקחי  המשרד  לאיכות  הסביבה  .  
קונשטוק  טענה  גם  כי  רק  משרד  התחבורה  יכול  להשבית  כלי  רכב  מזהמים  בזמן  הבדיקה  השנתית  (  טסט  )  .  העירייה  ,  על  פי  חוות  הדעת  המשפטית  ,  יכולה  רק  למנוע  רישיון  עסק  ,  במקרה  ונמצא  זיהום  .  
כנגד  חוות  הדעת  של  העירייה  ,  הוגשה  חוות  דעת  נגדית  של  עמותת  אדם  טבע  ודין  ,  שטענה  כי  פקחי  העירייה  יכולים  לטפל  במזהמים  ,  בין  השאר  גם  בכלי  רכב  (  כפי  שהם  מורשים  לגרור  מכוניות  ,  פעולה  שבעבר  בוצעה  על  ידי  המשטרה  בלבד  )  .  הוראת  בג"צ  ואישור  התקנות  החדשות  קרו  במקביל  להחלפת  היועצת  המשפטית  בעיריית  תל  אביב  .  
היועץ  החדש  ,  עו"ד  אחז  בן  ארי  ,  היה  בעבר  היועץ  המשפטי  של  משרד  התשתיות  כך  שחוות  הדעת  של  המשרדים  הממשלתיים  מוכרות  לו  היטב  .  
בן  ארי  ,  בניגוד  לעמדת  היועצת  המשפטית  הקודמת  ,  תומך  בהסמכת  פקחי  העירייה  לאכוף  את  תקנות  זיהום  האוויר  .  
לפני  שבועיים  הוא  הורה  למחלקה  המשפטית  בעירייה  לקדם  את  יוזמת  החוק  .  
כעת  ,  לאחר  שבחיפה  אושר  החוק  ,  סביר  להניח  שעיריית  תל  אביב  תקבל  את  האישור  המיוחל  לחוק  משלה  בנושא  .  
התוכניות  נשארות  על  הנייר  ראש  עיריית  תל  אביב  רון  חולדאי  עסק  בנושא  זיהום  האוויר  בעיר  כבר  בקמפיין  הבחירות  prefix=ב  -  1998  .  
במהלכו  הוא  חתם  על  הסכם  עם  קואופרטיב  דן  לפיו  יפעלו  שני  הגופים  בשיתוף  לעודד  שימוש  בתחבורה  ציבורית  .  
מאז  כמעט  שלא  קרה  דבר  .  
אבל  לחולדאי  זה  לא  הפריע  השבוע  לשלוח  למערכות  העיתונים  שוב  את  תוכנית  התחבורה  החדשה  שלו  .  
התוכנית  ,  זהה  לזו  שנהגתה  במערכת  הבחירות  ,  קובעת  שתינתן  עדיפות  לתושבי  העיר  בחניה  ,  ייבנו  חניונים  נוספים  (  ככר  רבין  ,  הרחבת  חניוני  הבימה  ,  רכבת  צפון  ורדינג  )  ויוחלפו  אוטובוסים  ישנים  של  דן  .  
תוכנית  התחבורה  של  חולדאי  מעולם  לא  יצאה  לפועל  .  
מועצת  העירייה  ,  שבראשה  עומד  חולדאי  ,  היא  הגוף  האחראי  על  חקיקת  חוקי  עזר  עירוניים  .  
המועצה  לא  יזמה  אפילו  הצעת  חוק  אחת  מאז  שחולדאי  נכנס  לתפקיד  .  
את  החוק  בו  מדובר  כעת  יזמו  הירוקים  prefix=ו  "  אדם  טבע  ודין  "  .  
