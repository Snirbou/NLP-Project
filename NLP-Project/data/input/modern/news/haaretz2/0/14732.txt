עדכון  אחרון  -  00:49  04/03/01  נאפסטר  תמנע  העברת  שירים  שזכויותיהם  מוגנות  שון  פאנינג  ,  מפתח  תוכנת  נאפסטר  ,  אתמול  בבית  המשפט  תצלום  :  אי  -  פי  עוד  בנושא  משפט  נאפסטר  -  מיוחד  למהדורת  האינטרנט  חברת  נאפסטר  תתחיל  לחסום  את  הגישה  לכמיליון  קבצי  מוסיקה  שיש  להם  זכויות  יוצרים  .  
החברה  תתחיל  ביישום  התוכנית  כבר  בסוף  השבוע  הזה  ,  שכן  בכל  רגע  עשוי  בית  המשפט  הפדרלי  בארה"ב  להוציא  צו  שיחייב  אותה  לעשות  כן  .  
נאפסטר  ,  שזכתה  לאהדה  רבה  בקרב  הגולשים  ,  איפשרה  לגולשים  להוריד  למחשביהם  קובצי  מוסיקה  ממחשבים  אחרים  בחינם  .  
עורכי  הדין  של  החברה  נאבקו  בכל  האמצעים  שברשותם  על  הישרדות  החברה  בשימוע  שהתקיים  ביום  שישי  בפני  שופטת  בית  המשפט  המחוזי  בארה"ב  ,  מרילין  הול  פאטל  .  
פאטל  מגבשת  את  טיוטת  הצו  המשפטי  ,  שעשוי  להביא  לסגירתה  הסופית  של  נאפסטר  .  
בשימוע  אמרו  עורכי  הדין  של  נאפסטר  כי  החברה  פועלת  במלוא  מרץ  כדי  לסיים  את  פיתוחה  של  תוכנה  חדשה  ,  שתסנן  את  היצירות  שיש  עליהן  זכויות  יוצרים  .  
עוד  אמרו  ,  כי  החברה  מקווה  להגיע  בקרוב  להסכם  עם  תעשיית  התקליטים  בדבר  האופן  שבו  ניתן  לזהות  את  היצירות  .  
"  בשלב  כלשהו  השבוע  נשלים  את  יישום  התוכנה  ,  כך  ששמות  היצירות  יהיו  חסומים  "  ,  אמר  עורך  הדין  בויס  והוסיף  כי  כצעד  ראשון  תחסום  נאפסטר  את  הגישה  לכמיליון  קבצים  בסוף  השבוע  הקרוב  .  
בשימוע  השמיעו  שני  הצדדים  -  נאפסטר  ואיגוד  תעשיית  התקליטים  של  אמריקה  -  את  טיעוניהם  ,  ובסיומו  אמרה  השופטת  פאטל  כי  תתחיל  להכין  טיוטה  לצו  המשפטי  ,  שהיא  מקווה  כי  יהיה  הוגן  ובר  ביצוע  .  
פאטל  נמנעה  מפירסום  הצו  אתמול  ,  אך  מומחי  משפט  מעריכים  שהוא  יפורסם  בקרוב  .  
למשפט  נאפסטר  משמעות  תקדימית  ,  והוא  עשוי  להגדיר  את  סוגיית  זכויות  היוצרים  בעולם  האינטרנט  ולהשפיע  על  הדרך  בה  יופצו  ספרים  ,  סרטים  וכל  תחומי  הבידור  ברשת  בשנים  הבאות  .  
בכירי  נאפסטר  מקווים  שהצעד  שינקטו  יהווה  מודל  לפעולה  ,  שיאפשר  לחברות  להיות  "  השוטר  של  עצמן  "  .  
בתעשיית  התקליטים  האמריקאית  מביעים  שביעות  רצון  מהצעד  שנוקטת  נאפסטר  .  
"  חשוב  לי  לתת  היום  קרדיט  לנאפסטר  "  ,  אמרה  נשיאת  האיגוד  הילרי  רוזן  ,  והוסיפה  כי  זו  הפעם  הראשונה  שנאפסטר  מוכנה  לפעול  בהתאם  לחוקי  זכויות  היוצרים  .  
סוכנויות  הידיעות  
