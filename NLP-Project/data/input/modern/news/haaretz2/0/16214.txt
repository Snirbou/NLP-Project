עדכון  אחרון  -  02:35  08/03/01  דרושה  הידברות  מתמדת  משכן  הכנסת  לראשונה  בתולדות  ממשלות  ישראל  חתמו  שלשום  המפלגות  שהצטרפו  לממשלת  שרון  על  סעיף  יוצא  דופן  בהסכם  הקואליציוני  .  
סעיף  זה  מחייב  אותן  לתמוך  בביטול  החקיקה  הפרטית  שהתקבלה  בשנה  האחרונה  בבית  המחוקקים  ,  שעלותה  מיליארדי  שקלים  בשנה  .  
על  פי  הסעיף  ,  שר  האוצר  ,  סילבן  שלום  ,  ושר  נוסף  מהעבודה  ישמשו  כצנזורים  ,  שיאשרו  או  יפסלו  הצעות  חוק  פרטיות  שהתקבלו  בשלבי  חקיקה  שונים  במליאה  .  
סיעות  הקואליציה  גם  הסכימו  כי  תונהג  משמעת  סיעתית  כדי  לאכוף  על  הח  "  כים  הסוררים  את  ביטול  החוקים  הפרטיים  .  
ניסוחים  אלה  מאותתים  על  כוונתה  הברוכה  של  ממשלת  שרון  לפעול  לביטול  חלק  מהחוקים  הפרטיים  .  
שכן  ,  תקציב  המדינה  אינו  יכול  לממן  את  הצ'ופרים  הרבים  שהרעיפו  הנבחרים  על  הבוחרים  על  ידי  שעבודה  של  קופת  המדינה  .  
הבעיה  היא  שהמציאות  הפוליטית  בישראל  גוברת  לעתים  על  ההסכמים  הקואליציוניים  .  
העבודה  והליכוד  יתקשו  לבטל  את  החוקים  המיטיבים  עם  אוכלוסיית  הנגב  ,  לדוגמה  ,  בעלות  של  כמיליארד  שקל  ,  מכיוון  שהביטול  יביא  לעימות  עם  תושבי  האזור  .  
זאת  ועוד  ,  חלק  מהח  "  כים  ,  ובהם  ראש  הממשלה  שרון  ,  מתגורר  בנגב  ,  ויתקשה  ודאי  לתמוך  בביטול  .  
ח"כ  ויצמן  שירי  (  ישראל  אחת  )  ,  תושב  עומר  ואחד  מיוזמי  חוקי  הנגב  ,  כבר  איים  אתמול  לנקוט  בצעדים  פרלמנטריים  נגד  הממשלה  ,  דוגמת  הצעת  אי  אמון  בראש  הממשלה  ,  אם  תועלה  ההצעה  לבטל  את  החוקים  שיזם  .  
ח"כים  אחרים  ,  המשוועים  לתמיכת  הפעילים  מהנגב  בבחירות  במפלגותיהם  ,  לא  ירצו  לפגוע  בהם  .  
באמצעות  המשמעת  הקואליציונית  לא  יהיה  ניתן  לבטל  את  כל  החוקים  הפרטיים  שאושרו  ,  ועל  כן  דרושה  הידברות  בין  הממשלה  ,  שר  האוצר  והכנסת  לגבי  ביטול  ,  הקפאה  או  צמצום  של  החוקים  האלה  .  
אחת  הטעויות  של  ממשלת  ברק  היתה  היעדר  הידברות  שוטפת  עם  הח  "  כים  .  
שר  האוצר  היוצא  ,  אברהם  שוחט  ,  ונציגי  הממשלה  היו  נדברים  עם  הח  "  כים  רק  בעתות  אישור  התקציב  ,  או  ברגע  האחרון  לפני  הצבעות  כלכליות  חשובות  ,  דוגמת  הרפורמה  במס  והחוק  להעלאת  שכר  המינימום  .  
עם  קצת  תשומת  לב  למחוקקים  הנמרצים  -  ליטוף  פה  ושם  ,  יחס  חם  -  ניתן  היה  אולי  למתן  או  לצמצם  חלק  מהחוקים  שהתקבלו  .  
הממשלה  תיטיב  איפוא  לעשות  אם  תקיים  הידברות  מתמדת  עם  הסיעות  והח  "  כים  ,  לא  רק  לגבי  תמיכתם  בתקציב  ,  אלא  גם  בעניין  ביטול  החקיקה  הפרטית  שהתקבלה  ובעניין  השגת  הסכמה  להגבלת  החקיקה  הפרטית  בעתיד  .  
שיתוף  פעולה  ארוך  טווח  בין  הממשלה  לכנסת  בעניינים  הכלכליים  הנדונים  בוועדות  ובמליאה  תסייע  להובלת  המדיניות  הכלכלית  של  הממשלה  החדשה  ,  ולמניעת  קבלתן  של  החלטות  שעלולות  למוטט  את  התקציב  .  
צבי  זרחיה  
