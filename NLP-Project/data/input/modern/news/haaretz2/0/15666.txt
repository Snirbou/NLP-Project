עדכון  אחרון  -  00:38  07/03/01  תומכי  פוטין  קראו  להצבעת  אי  אמון  בממשלה  מאת  גרדיאן  פוטין  במסיבת  עיתונאים  .  
שמועות  כי  פוטין  רוצה  להקים  ממשלה  חדשה  תצלום  :  אי  -  פי  עוד  בנושא  לשליחת  שאלות  לנשיא  פוטין  תומכי  נשיא  רוסיה  ,  ולדימיר  פוטין  ,  הביאו  לקבלת  החלטה  על  הצבעת  אי  אמון  בממשלה  .  
מפלגת  האיחוד  ,  יוזמת  הצעד  ,  היא  השנייה  בגודלה  בדומא  והצעד  שיזמה  בא  לאחר  קריאות  דומות  של  המפלגה  הקומוניסטית  לפני  כשבועיים  .  
ההחלטה  המפתיעה  עשויה  לגרום  להפלת  הממשלה  ,  לפיזור  הפרלמנט  ולבחירות  חדשות  ,  רק  15  חודשים  מאז  כינון  הדומא  הנוכחית  .  
מאז  תחילת  השנה  נפוצו  במוסקווה  שמועות  במוסקווה  כי  פוטין  רוצה  להיפטר  מראש  הממשלה  מיכאיל  קסיאנוב  ולהרכיב  ממשלה  חדשה  ,  אך  עדיין  לא  ברור  אם  הקרמלין  עמד  מאחורי  הצעד  שאושר  אתמול  .  
למרות  שהקרמלין  נהנה  מתמיכה  רחבה  של  פרלמנט  נוח  יחסית  ,  בחירות  חדשות  עשויות  להפוך  את  מפלגת  האיחוד  -  התומכת  בפוטין  -  למפלגה  הגדולה  בדומא  במקום  המפלגה  הקומוניסטית  ,  ולהבטיח  לפוטין  תמיכה  כמעט  מלאה  .  
פראנטס  קלינטסביץ'  ,  סגן  יו"ר  מפלגת  האיחוד  ,  אמר  :  "  אנחנו  לא  חושבים  שהממשלה  לא  מתפקדת  .  
אנחנו  רוצים  לפזר  את  הדומא  וללכת  לבחירות  חדשות  לפרלמנט  "  .  
למפלגת  האיחוד  ולמפלגה  הקומוניסטית  יש  די  כוח  בפרלמנט  כדי  להעביר  את  הצעת  אי  האמון  .  
הקרמלין  יהיה  חייב  להגיב  להצבעת  אי  אמון  שנייה  ברציפות  על  ידי  החלפת  הממשלה  או  פיזור  הפרלמנט  ;  קלינטסביץ'  אמר  כי  הצבעת  אי  אמון  ראשונה  תיערך  כנראה  כבר  בשבוע  הבא  ,  ובחירות  עשויות  להתקיים  בספטמבר  .  
גנאדי  זיוגנוב  ,  מנהיג  המפלגה  הקומוניסטית  שהתמודד  מול  פוטין  בבחירות  לנשיאות  ,  אמר  כי  הופתע  מהצעד  של  מפלגת  האיחוד  והניח  שפוטין  יפזר  את  הממשלה  ולא  את  הפרלמנט  .  
"  אם  הנשיא  תומך  בממשלה  שהמדיניות  שלה  לא  מתאימה  לכל  העם  ,  משמעות  הדבר  תהיה  שהוא  עומד  לשקוע  יחד  עם  הממשלה  .  
איני  חושב  שהוא  יבחר  באפשרות  זו  "  ,  אמר  זיוגנוב  .  
