עדכון  אחרון  -  23:18  05/03/01  החיים  בסבל  משתתפי  פורום  בריאות  הנפש  של  IOL  מקדשים  את  הכאב  פורום  "  בריאות  הנפש  "  של  IOL  http://www2.iol.co.il/communities/  MentalHealth  בימים  האחרונים  "  לילקוש  "  לא  מרגישה  כל  כך  טוב  .  
"  כולם  מנסים  לפגוע  בי  "  ,  היא  כותבת  .  
"  רע  פיסית  ,  רע  נפשית  .  
אני  נכנסת  לבית  הספר  ומרגישה  כאילו  חדרי  הכיתות  בולעים  אותי  "  .  
לילקוש  מסיימת  את  ההודעה  שלה  בנימה  של  יאוש  כבד  :  "  עדיף  שאני  ייעלם  ,  לכולם  יהיה  עדיף  "  .  
יש  לא  מעט  הודעות  כאלה  בפורום  בריאות  הנפש  של  IOL  ,  ולא  מעט  משתתפים  שהסבל  היומיומי  הוא  מנת  חלקם  .  
לרובם  אין  סיבה  "  חיצונית  "  שבגללה  הם  מרגישים  כך  (  בניגוד  למשתתפי  הפורומים  "  משפחות  שכולות  "  או  "  נפגעי  תקיפה  מינית  "  למשל  )  .  לרובם  גם  אין  אבחון  פסיכיאטרי  שמעניק  להם  את  האישור  הממסדי  להיות  בדיכאון  (  כמו  בפורומים  של  "  הפרעות  אכילה  "  או  "  טורדנות  כפייתית  "  )  .  רע  להם  .  
פשוט  רע  .  
כל  אחד  מהשתתפים  בפורום  בא  מרקע  תרבותי  שונה  -  לצד  הודעה  רוויית  שגיאות  כתיב  בעברית  עילגת  אפשר  למצוא  הודעה  מנוסחת  בפיוטיות  ונקייה  מכל  שגיאה  לשונית  .  
קשה  גם  לומר  שהמשתתפים  חולקים  את  אותה  השקפת  עולם  ,  ובוודאי  שלא  את  אותו  סגנון  חיים  .  
הבסיס  היחיד  לתקשורת  בין  חברי  הפורום  הוא  הסבל  -  סבל  שמתפקד  כמציאות  המשותפת  והבלעדית  שלהם  .  
בפורום  אין  כמעט  הודעות  תמיכה  בסגנון  "  יהיה  בסדר  ,  יהיה  טוב  "  .  
שהרי  אם  הסבל  הוא  המצב  הקיומי  ,  אם  המצוקה  והכאב  הם  המציאות  היחידה  ,  איך  בדיוק  יהיה  יותר  טוב  ?  
אבל  למשתתפים  יש  בכל  זאת  דרכים  לתמוך  זה  בזה  .  
כשהם  רוצים  לחזק  אחד  מהם  ,  ששלח  הודעה  בסגנון  "  עדיף  לכולם  שאמות  "  ,  הם  קוראים  לו  להישאר  אמיתי  עם  עצמו  ,  להשלים  עם  המצב  הטבעי  שהוא  נמצא  בו  עכשיו  .  
כאשר  "  אגל  "  ,  משתתף  חדש  בפורום  ,  מפרט  לאורך  שורות  ארוכות  את  הייסורים  הקיומיים  שלו  וחותם  את  ההודעה  במלים  "  זה  הכל  ערימה  של  שקרים  "  ,  כותבת  לו  "  ליפי  "  :  "  אני  חושבת  שהשנאה  העצמית  היא  אחד  החלקים  הכי  טבעיים  וכנים  שיש  באדם  "  .  
גם  לילקוש  מנסה  לתמוך  בו  וכותבת  :  "  אני  חושבת  שזה  כל  כך  אמיתי  ,  לא  לשקר  לעצמך  ובאמת  להתבוסס  בכאב  ובמצוקה  "  .  
הכותבים  בפורום  בריאות  הנפש  סובלים  ,  בזה  אין  ספק  .  
אבל  מקריאה  בטקסטים  שלהם  נדמה  שלא  רק  שהם  חווים  סבל  ,  הם  גם  מקדשים  אותו  .  
הסבל  הוא  האפשרות  היחידה  שלהם  לתקשר  זה  עם  זה  ,  ועם  כל  אחד  מהגולשים  שנקלע  לפורום  במקרה  .  
ולמרות  שלעתים  קרובות  הנימה  בהודעות  היא  פתטית  ,  מלאה  ברחמים  עצמיים  ,  בסך  הכל  ,  המצוקה  שהם  מדברים  עליה  מעוררת  הזדהות  .  
הפורום  העצוב  הזה  הוא  חלק  מתרבות  שמדגישה  את  השוני  והמובחנות  שבין  אדם  לאדם  ,  תרבות  שמפרקת  את  כל  הקבוצות  החברתיות  לבני  אדם  שונים  ואינדיווידואלים  שחסרים  בסיס  משותף  להזדהות  ,  תרבות  שמדגישה  את  אלמנט  הסבל  והצער  של  חבריה  ,  שכן  הסבל  הזה  הוא  האופציה  היחידה  לתקשורת  ולהזדהות  בין  -  אישית  .  
רון  ניולד  EMAILADDRESS  
