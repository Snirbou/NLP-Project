עדכון  אחרון  -  23:17  04/03/01  רווחי  מלחמה  של  חברת  תעופה  השילוב  של  המלים  "  פחד  "  prefix=ו  "  טהרן  "  מעורר  אסוציאציות  לא  נעימות  אצל  כל  ישראלי  .  
חברת  אל  על  עושה  בכך  שימוש  ציני  בסדרת  מודעות  שהיא  מפרסמת  .  
"  רווחי  מלחמה  "  הוא  מושג  ידוע  בעסקים  .  
מדינת  ישראל  מלאה  בסוחרי  נשק  העושים  רווחים  ממלחמות  של  אחרים  .  
אבל  כאשר  חברת  התעופה  הלאומית  ,  שהיא  בבעלות  ממשלתית  מלאה  ,  עושה  רווחים  ממלחמה  שלנו  -  יש  בכך  טעם  לפגם  .  
במשך  שנים  היתה  אל  על  האפשרות  היחידה  שלנו  לטוס  מזרחה  .  
בנתיבים  הללו  לא  היתה  תחרות  ואל  על  חגגה  עם  מחירים  חסרי  כל  היגיון  .  
עם  השגת  השלום  נפתחה  האופציה  לטוס  מזרחה  עם  חברת  התעופה  הירדנית  (  במחירים  מצחיקים  )  ,  וגם  באמצעות  חברות  אירופיות  ,  שטסו  מעל  חצי  האי  ערב  .  
ישראלים  רבים  עשו  שימוש  בקווים  אלה  .  
אל  על  נאלצה  להתחרות  .  
היא  הכניסה  מטוסים  חדישים  יותר  ,  ביטלה  חניות  ביניים  ואף  הורידה  מחירים  .  
ואז  בא  ספטמבר  2000  .  
האופציה  הירדנית  נהפכה  ללא  -  רלוונטית  .  
נחיתת  הביניים  של  אייר  פראנס  בטהרן  ,  והחוויה  שעברה  על  הישראלים  ,  שיחקו  לידיה  של  אל  על  .  
המקרה  קיבל  פרסום  רב  בכלי  התקשורת  ואל  על  הרוויחה  נקודות  זכות  רבות  במאבק  על  שוק  הטיסות  מזרחה  .  
אל  על  ,  כחברת  תעופה  לאומית  ,  יכולה  היתה  לוותר  על  מודעות  הפרסום  הגדולות  ,  העושות  שימוש  מוגזם  בצרות  שלנו  במזרח  התיכון  .  
באותן  מודעות  גם  מודיעה  אל  על  על  מחירים  מיוחדים  בטיסותיה  למזרח  .  
למשל  ,  799  דולר  להונג  קונג  .  
אל  על  רק  שוכחת  לציין  שמחירים  אלה  תקפים  למספר  מצומצם  מאוד  של  מושבים  בכל  טיסה  .  
באחרונה  טסתי  להונג  קונג  ובחזרה  בטיסות  אל  על  .  
בשני  הכיוונים  היו  מחצית  המושבים  ריקים  ולמרות  זאת  שילמתי  999  דולר  .  
"  הכרטיסים  הזולים  אזלו  "  ,  נאמר  לי  .  
עמית  עסקי  שלי  טס  באותם  תאריכים  ממנצ'סטר  להונג  קונג  ובחזרה  בחברת  קתאי  פסיפיק  .  
גם  המסלול  ארוך  יותר  וגם  החברה  נחשבת  לחברה  בדרגה  אחת  לפחות  מעל  אל  על  ,  והמחיר  :  565  דולר  .  
בטיסת  המשך  בין  הונג  קונג  לסינגפור  ,  בקתאי  פסיפיק  ,  שילמתי  אני  560  דולר  ואילו  עמיתי  ,  שזכה  לתנאים  מיוחדים  ,  מכיוון  שנסע  מאירופה  עם  אותה  חברה  ,  שילם  רק  290  דולר  .  
הנסיעה  כולה  עלתה  לי  1,560  דולר  ,  בעוד  שעמיתי  האנגלי  שילם  705  דולר  פחות  ממני  .  
לא  בדקתי  את  ספרי  החשבונות  של  אל  על  באחרונה  ,  אבל  אני  יודע  שחברת  קתאי  פסיפיק  היא  רווחית  .  
חברת  אל  על  עובדת  על  כולנו  ,  גם  עושה  שימוש  מרגיז  במצבנו  הביטחוני  וגם  גובה  מחירים  גבוהים  ללא  הצדקה  .  
זכרו  את  לקח  "  בזק  "  :  שנים  כשהיו  לבד  בשוק  השיחות  הבינלאומיות  עשקו  אותנו  .  
עכשיו  ,  כשיש  חלופות  ,  גם  אם  בזק  תהיה  זולה  ,  אנחנו  הצרכנים  נעניש  אותה  ונשתמש  בשירותי  המתחרים  .  
