עדכון  אחרון  -  00:09  05/03/01  נעצר  חשוד  בהשתתפות  בהכאת  הפלשתינאי  בנתניה  מאת  דוד  רטנר  עמית  בן  -  ארויה  וחיים  שדמי  כוחות  הביטחון  עצרו  אתמול  בצהריים  (  ראשון  )  חשוד  במעורבות  בהכאתו  של  חאסן  באסם  ,  פלשתינאי  תושב  הכפר  עקרבה  שבגדה  .  
באסם  הוכה  בראשו  בידי  עוברים  ושבים  בשוק  בנתניה  ,  דקות  ספורות  לאחר  הפיגוע  .  
הוא  מאושפז  כעת  בבית  החולים  תל  השומר  ,  ומצבו  בינוני  .  
עדי  ראייה  מסרו  כי  האנשים  שהיו  במקום  הקיפו  את  באסם  ,  והשכיבו  אותו  על  הארץ  .  
לאחר  מכן  בעטו  בראשו  ,  והיכו  בראשו  בעזרת  קרשים  .  
המכות  לוו  בקריאות  "  מוות  לערבים  "  .  
לבסוף  חולץ  באסם  בידי  המשטרה  .  
ד"ר  אבינועם  שקולניק  ,  שקלט  אותו  בחדר  המיון  ,  מסר  כי  באסם  הגיע  ללא  נשימה  וכמעט  ללא  דופק  .  
הוא  נזקק  להנשמה  מיידית  ,  ועבר  החייאה  .  
"  המזל  שלו  היה  כנראה  שהשוטרים  אספו  אותו  מהשוק  ,  שמו  אותו  בניידת  והביאו  אותו  ישירות  לכאן  בלי  לעבור  דרך  מד"א  "  ,  אומר  שקולניק  .  
אצל  באסם  אובחנה  פגיעה  נוירו  -  כירורגית  ,  והוא  הועבר  לאשפוז  בבית  החולים  תל  השומר  .  
הוא  סובל  מחבלות  ראש  ,  אך  מצבו  יציב  ואין  עדות  לנזק  מוחי  .  
עדי  הראייה  סיפרו  שלאחר  הפיגוע  הוליך  שוטר  שני  ערבים  .  
כשגברו  הקריאות  לפגוע  בהם  ,  נמלטו  השניים  ,  prefix=ו  -  10  עד  15  בני  אדם  רדפו  אחרי  אחד  מהם  והיכוהו  .  
יו"ר  ועד  השוק  :  גם  אני  הייתי  מוסיף  בעיטה  רחוב  היהלום  בנתניה  מפריד  בין  השוק  החדש  לשוק  הישן  .  
במשרדי  השוק  החדש  שמחים  לבשר  שאצלם  כבר  מזה  חמישה  חודשים  ,  מאז  מהומות  אוקטובר  ,  לא  עובדים  ערבים  מהשטחים  -  רק  סינים  ,  תאילנדים  ורומנים  .  
"  שקט  ,  אין  גניבות  ,  לא  מציקים  לנשים  "  ,  אומרים  בשוק  החדש  על  סילוק  עובדי  השטחים  .  
בשוק  הישן  ,  שבו  מועסקים  ערביי  שטחים  ,  הרוחות  עדיין  לוהטות  .  
הבעלים  של  פיצוחיית  "  מרכז  הפיסטוק  "  אומר  תחילה  שלא  ראה  דבר  מאותו  לינץ'  שעשו  בבאסם  ,  אחר  כך  הוא  מסביר  שמיד  אחרי  הפיצוץ  ראו  את  באסם  רץ  מסביב  באמוק  ואז  התחילו  לרדוף  אחריו  .  
"  תראה  ערבי  רץ  מיד  אחרי  פיצוץ  ,  לא  תרדוף  אחריו  ?  "  ,  אמר  .  
בדוכן  הסמוך  דווקא  ראו  את  המכות  .  
"  ראיתי  זקנה  בת  שמונים  בועטת  לערבי  בראש  "  ,  אומר  עד  ראייה  .  
פיני  בוקרה  ,  יו"ר  ועד  השוק  ,  אומר  שהיום  יצאה  בשוק  הוראה  לא  להעסיק  יותר  ערבים  .  
"  הבעיה  היא  באכיפה  "  ,  אומר  בוקרה  ,  "  גם  אם  אתה  רוצה  להתלונן  ,  במשטרת  נתניה  לא  מוכנים  להגיע  לתפוס  את  הערבים  .  
הם  אומרים  לך  לבוא  לתחנה  "  .  
בוקרה  אמר  שלא  ראה  את  המכות  ,  "  אבל  אם  הייתי  במקום  הייתי  מוסיף  בעיטה  "  .  
