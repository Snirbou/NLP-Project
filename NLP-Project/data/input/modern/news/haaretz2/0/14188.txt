עדכון  אחרון  -  00:29  01/03/01  התנשאות  מהסוג  הגרוע  חבל  מאוד  שהכתבה  "  כוחותינו  בכוכב  יאיר  "  נתנה  ביטוי  דווקא  לקבוצת  מיעוט  קולנית  ורעשנית  ,  הסבורה  שיש  עדיין  מקום  לאליטיזם  מתנשא  מהסוג  הגרוע  ביותר  .  
וחבל  עוד  יותר  שאליטיזם  זה  פשה  דווקא  באותם  גורמים  שנחשבו  פעם  "  מיטב  הנוער  "  ,  יוצאי  "  היחידה  "  ודומיהם  .  
אני  מבקש  להעמיד  כמה  דברים  על  דיוקם  .  
רק  המשפחות  הראשונות  שהתיישבו  בכוכב  יאיר  עברו  ועדת  קבלה  ;  לאחר  מכן  ,  כל  מי  שהיה  לו  רצון  וממון  יכול  לרכוש  בית  ביישוב  .  
בוודאי  שכיום  "  החלום  "  של  המייסדים  נשאר  בגדר  חלום  ,  ואין  שום  קריטריון  ייחודי  לתושב  כוכב  יאיר  .  
תושבי  כוכב  יאיר  רכשו  את  הקרקע  בהנחה  מפליגה  ובמחיר  נמוך  יותר  מזה  ששילמו  תושבי  צור  יגאל  תמורת  הקרקע  לבתיהם  .  
כך  שהטענה  ,  שצור  יגאל  נבנתה  בעת  מצוקה  של  מתן  פתרון  לעולים  חדשים  וזוגות  צעירים  -  אינה  נכונה  .  
צור  יגאל  הוקמה  בדיוק  לאותה  מטרה  שהוקמה  כוכב  יאיר  :  עיבוי  היישובים  במשולש  ועיבוי  הקו  הירוק  .  
הקמת  צור  יגאל  דווקא  היטיבה  עם  כוכב  יאיר  .  
ילדינו  משתתפים  בחוגים  רבים  בכוכב  יאיר  (  מפעילי  החוגים  עברו  אצלנו  מדלת  לדלת  כדי  לשכנע  אותם  )  ,  ולהיפך  .  
כיום  אנו  שוקלים  אם  להיענות  לפנייה  של  כוכב  יאיר  לאחד  את  מערכות  החינוך  שלנו  ,  אחרת  הם  לא  יוכלו  לאכלס  את  בתי  הספר  שלהם  .  
ככל  שהזמן  עובר  אני  מבחין  ביותר  ויותר  התנגדות  מצד  תושבי  צור  יגאל  למהלכי  האיחוד  עם  כוכב  יאיר  ,  בשל  רצונם  לשמור  על  ישוב  צעיר  וקהילתי  .  
יעקב  ממן  יו"ר  הוועד  המקומי  צור  יגאל  
