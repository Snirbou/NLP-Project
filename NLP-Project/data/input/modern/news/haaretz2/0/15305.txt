עדכון  אחרון  -  02:32  05/03/01  פרס  ישראל  בתחום  הספורט  -  לברוך  חגאי  ,  מאמן  כדורסל  נכים  מאת  ראלי  סער  ברוך  חגאי  "  דוגמה  ומופת  "  פרס  ישראל  בתחום  הספורט  ותרבות  הגוף  יוענק  השנה  לברוך  חגאי  ,  כך  הודיע  אתמול  ראש  הממשלה  היוצא  וממלא  מקום  שר  החינוך  ,  אהוד  ברק  .  
חבר  השופטים  :  פרופ'  מיכאל  שגיב  ,  פרופ'  שאול  לדני  ועו"ד  חנוך  קינן  ,  מצא  את  ברוך  חגאי  ,  בן  ,  57  כראוי  לפרס  בהיותו  "  הספורטאי  הישראלי  הבולט  והמוצלח  ביותר  בספורט  הנכים  ,  בארץ  ובחו"ל  "  .  
לדברי  השופטים  ,  "  בכשרון  יוצא  דופן  ,  הוביל  חגאי  את  נבחרת  כדורסל  הנכים  של  ישראל  לזכייה  בשתי  אליפויות  עולם  ,  שתי  אליפויות  אולימפיות  ושלוש  זכיות  באליפות  אירופה  "  .  
עוד  ציינה  הוועדה  כי  "  חגאי  ניחן  בהגינות  ספורטיווית  ,  והיה  הספורטאי  הנכה  היחיד  שזכה  ארבע  פעמים  ברציפות  במדליית  זהב  "  .  
לדעת  השופטים  ,  "  בהישגיו  ,  שזכו  למוניטין  בינלאומי  רב  ,  מגלם  חגאי  את  הספורט  במיטבו  ,  ומשמש  דוגמה  ומופת  "  .  
חגאי  עלה  לארץ  מטריפולי  ,  כשהיה  בן  7  .  
כשרונו  התגלה  כשהצטרף  למרכז  ספורט  הנכים  של  איל"ן  .  
כבוגר  החל  לעבוד  כשרטט  במפעלי  הארגז  .  
בהמשך  ,  לצד  הישגיו  הספורטיווים  ,  החל  לשמש  כמאמן  ספורט  נכים  .  
