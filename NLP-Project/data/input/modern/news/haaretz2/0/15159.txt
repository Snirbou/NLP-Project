עדכון  אחרון  -  23:28  04/03/01  דואר  ללא  מוצא  מיכאל  זיו  מרמת  השרון  מצא  באחרונה  בתיבת  הדואר  שלו  הזמנה  להשתתף  בפתיחה  חגיגית  של  משרדי  אדריכל  מסוים  בכפר  שמריהו  .  
בפתיחה  ,  כך  נכתב  בהזמנה  ,  יוכל  גם  לרכוש  חפצי  נוי  בגלריה  הסמוכה  למשרדים  .  
זיו  ,  שלדבריו  מעולם  לא  שמע  על  האדריכל  או  על  החנות  הסמוכה  למשרדיו  ,  רגיל  למצוא  בתיבת  הדואר  שלו  עלונים  ופרסומים  של  חברות  ובתי  עסק  המעוניינים  בו  כלקוח  -  וממהר  להשליכם  לאשפה  .  
אבל  הפעם  התעצבן  יותר  מכרגיל  .  
להזמנה  צורף  פתק  קטן  ,  ובו  נאמר  כי  הפנייה  נעשתה  אליו  לאחר  ששמו  הוצא  ממאגר  המידע  של  דפי  זהב  .  
אם  הוא  מעוניין  ששמו  יימחק  מרשימות  אלו  ,  נכתב  ,  עליו  לשלוח  בקשה  בכתב  למאגר  ובקשתו  תיענה  .  
בתחתית  הפתק  צוינה  הכתובת  למשלוח  .  
מכתב  ?  
חשב  זיו  ,  כתיבת  מכתב  היא  עניין  מסובך  הדורש  זמן  .  
למה  אין  הם  מצרפים  מספר  טלפון  ,  מספר  פקס  ,  או  כתובת  דואר  אלקטרוני  ,  שיקצרו  את  הליך  מחיקת  השם  ממאגר  המידע  .  
הרי  איש  לא  ביקש  את  אישורו  להכליל  את  שמו  במאגר  -  ולמה  בבקשו  לצאת  מהמאגר  עורמים  עליו  קשיים  ?  
זיו  פנה  אל  האחראית  למאגר  המידע  לדיוור  ישיר  בדפי  זהב  ,  ולא  קיבל  תשובה  מספקת  .  
פנינו  גם  אנחנו  אליה  ,  ושאלנו  מדוע  אין  דרך  פשוטה  יותר  למחוק  שמות  מהמאגר  .  
זאת  התשובה  שקיבלנו  :  "  מי  אמר  שאנשים  לא  מעדיפים  לכתוב  מכתב  ,  או  שזה  פחות  נוח  ?  
אנחנו  לא  רוצים  להיות  מוצפים  בפקסים  בכל  בוקר  ,  או  לקבל  פניות  זדוניות  של  אנשים  .  
את  מספר  הטלפון  אנחנו  לא  מוסרים  ,  כי  אז  כל  פלוני  אלמוני  יוכל  למחוק  מהמאגר  שמות  אנשים  ,  סתם  כי  מתחשק  לו  .  
אנחנו  חייבים  ,  על  פי  חוק  ,  ליידע  לקוחות  כי  ביכולתם  להימחק  מרשימותינו  על  ידי  משלוח  מכתב  רשמי  אלינו  ,  ואת  זה  אנחנו  עושים  "  .  
לנו  נדמה  כי  שיחת  טלפון  ,  ואפילו  שליחת  פקס  ,  הן  פעולות  פשוטות  יותר  משליחת  מכתב  -  במעטפה  ,  עם  בול  ,  בדואר  .  
אולי  בדפי  זהב  סומכים  מראש  על  עיסוקיהם  הרבים  וקוצר  הזמן  של  הנמענים  ,  וכך  מבטיחים  את  המשך  הופעתם  במאגר  המידע  לאורך  זמן  .  
