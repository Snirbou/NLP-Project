עדכון  אחרון  -  01:14  06/03/01  מסעדה  /  דניאל  רוגוב  הארוחה  המושלמת  יאקימונו  רוטשילד  .  
נובל  קוויזין  יפאני  תצלום  :  טלי  שני  רק  לעתים  רחוקות  יכולים  מבקרי  מסעדות  להרשות  לעצמם  לחוש  רגשי  נקמנות  ,  אך  לאחר  כמה  חוויות  מתסכלות  ביותר  במסעדת  "  קשמיר  "  התל  -  אביבית  ,  שנסקרה  כאן  בעבר  ,  לא  יכולתי  שלא  להרגיש  מעט  שמחה  לאיד  כאשר  שמעתי  שהמקום  נסגר  .  
עם  זאת  ,  התעוררה  בי  סקרנות  אמיתית  כאשר  נודע  לי  לפני  כמה  חודשים  שהמקום  עובר  שיפוצים  נרחבים  לקראת  פתיחת  סניף  של  המסעדה  היפאנית  "  יאקימונו  "  .  
הייתי  סקרן  ,  אך  מעט  ספקן  ,  משום  שלמרות  העובדה  שמסעדת  יאקימונו  הוותיקה  ברחוב  הירקון  בתל  אביב  מגישה  אוכל  טוב  ,  לפעמים  אפילו  מצוין  ,  לא  יכולתי  להבין  מדוע  אנשים  יבחרו  לבקר  לעתים  בסניף  אחד  ולעתים  בסניף  אחר  .  
"  יאקימונו  רוטשילד  "  פתוחה  זה  כשמונה  שבועות  ,  ולאחר  ביקור  במקום  התפוגגה  ספקנותי  ,  שכן  על  אף  העובדה  ששתי  המסעדות  הן  בבעלותו  ובניהולו  של  המסעדן  אבי  כהן  ,  ההבדל  בין  השתיים  עצום  .  
בשעה  שהסניף  ברחוב  הירקון  נינוח  ומתאים  לארוחה  מהירה  ,  הסניף  ברוטשילד  רשמי  יותר  ומתאים  לארוחות  שנמשכות  שעתיים  -  שלוש  ;  בעוד  שהשירות  ברחוב  הירקון  לא  מחייב  ולעתים  אף  גובל  בהתרשלות  ,  השירות  בסניף  החדש  יעיל  וקשוב  ביותר  ;  ולא  פחות  חשוב  מכך  ,  המנות  המוגשות  ברחוב  הירקון  מייצגות  בישול  יפאני  מסורתי  פחות  -  או  -  יותר  ,  ואילו  המנות  שבסניף  החדש  יצירתיות  יותר  ,  מעין  נובל  קוויזין  יפאני  ,  הנותר  נאמן  לשורשיו  במזרח  הרחוק  ,  אך  אינו  מהסס  להשתמש  גם  במרכיבים  ובשיטות  בישול  מהמטבח  הצרפתי  והאיטלקי  .  
המנה  הראשונה  שטעמתי  היתה  גומה  סושי  מורי  .  
המנה  הוכנה  על  ידי  יציקת  אורז  לצורת  חצי  כדור  וכיסויו  בפרוסות  דקות  של  דגים  ,  אך  מה  שגרם  לה  להיות  יוצאת  מן  הכלל  היה  הרוטב  שהקיף  את  האורז  ,  שהכיל  ככל  הנראה  שמנת  מתוקה  ,  טחינה  וכמון  .  
תיאור  המנה  כשילוב  מרתק  של  טעמים  ומרקמים  הוא  בבחינת  לשון  המעטה  .  
היא  פשוט  היתה  נהדרת  מכל  בחינה  שהיא  .  
המשכתי  במנה  מסורתית  יותר  ,  אך  לא  פחות  טרייה  ומפתה  ,  המכונה  אביקו  קליפורניה  מאקי  -  עשר  חתיכות  סושי  ,  אצות  ים  ממולאות  בדגים  ואורז  שעוטרו  בביצי  שרימפס  .  
לא  יכולנו  לעמוד  בפיתוי  לטעום  גם  כמה  קונוסים  של  בשר  סרטנים  וירקות  עטופים  באצות  ים  אכילות  .  
מכאן  ,  שבע  רצון  ביותר  ,  המשכתי  במרק  צ'וואן  מושי  .  
ציר  עדין  אך  שופע  טעם  עורבב  בעדינות  עם  ביצים  מאודות  שהעניקו  לו  מרקם  דומה  כמעט  לחביצה  .  
המרק  הוגש  עם  כמויות  נדיבות  של  בשר  סרטנים  והיה  מספק  ביותר  .  
כאשר  מדובר  באוכל  טוב  כל  כך  אין  לי  בעיה  להיות  גרגרן  ,  ולכן  הזמנתי  בשמחה  מנת  סושי  נוספת  ,  הפעם  של  בשר  סרטנים  ואורז  עטופים  בכרישה  .  
הופתעתי  לגלות  שהמנה  לא  לוותה  בתוספות  המסורתיות  של  זנגביל  כבוש  או  ואסבי  ,  אותו  רוטב  חזרת  ירוק  חריף  המתלווה  תמיד  למנות  סושי  .  
ואולם  ,  הפתעה  זו  נהפכה  עד  מהרה  לתענוג  כאשר  גיליתי  שהרוטב  כבר  עורבב  עם  האורז  ובשר  הסרטנים  שבתוך  המעטפת  .  
ומי  יוכל  להאשים  אותי  שלאחר  מנה  זו  המשכתי  למנת  סשימי  מורי  אווסה  ,  שהכילה  שש  פרוסות  טריות  של  דגים  לא  מבושלים  (  טונה  אדומה  ,  לוקוס  וילוטייל  )  שתובלו  והוכנו  באופן  מושלם  ?  
מובן  שארוחה  כזאת  היתה  חייבת  להימשך  בשתי  מנות  עיקריות  לפחות  .  
המנה  העיקרית  הראשונה  שהובאה  לשולחני  היתה  הוטטה  באטייאקי  ,  קוקי  -  סן  -  ז'אק  צלויים  שהוגשו  ברוטב  חום  שלא  הזכיר  כלל  בישול  יפאני  ,  אלא  דווקא  מרק  בצל  צרפתי  משובח  ומרוכז  .  
המנה  הוגשה  עם  שלושה  רטבים  לטבילת  פירות  הים  -  ריבת  צנון  ,  תערובת  של  בצל  ירוק  וחומץ  ,  ומיונז  חריף  -  והיתה  מענגת  .  
המנה  האחרונה  שטעמתי  היתה  שרימפס  ענקיים  ,  שתחילה  בושלו  בקליפותיהם  ,  לאחר  מכן  הוצא  הבשר  מהקליפות  והוקפץ  עם  רוטב  שמנת  מתובל  היטב  ,  ואז  הוחזר  לקליפות  והוגש  על  מצע  של  אטריות  דקות  ופריכות  .  
עד  כמה  שהתאמצתי  ,  לא  יכולתי  למצוא  כל  פגם  במנות  אלה  .  
תקרות  גבוהות  ,  מראה  גדולה  המכסה  את  אחד  הקירות  ומאפשרת  לראות  ,  מכל  מקום  ישיבה  במסעדה  ,  את  בר  הסושי  היפהפה  במלוא  הדרו  ,  וצבעי  אפור  ,  שחור  וקרם  השולטים  במקום  ,  הופכים  את  עיצוב  המסעדה  לאטרקטיווי  לא  פחות  מהמנות  המוגשות  בה  .  
אזור  האכילה  הגדול  מעוצב  בכישרון  כה  רב  עד  שנוצרת  תחושת  אינטימיות  ,  והשירות  מאורגן  כה  טוב  עד  שהסועד  חש  שהעובדים  כאן  באמת  דואגים  אך  ורק  להנאתו  .  
בקומה  השנייה  ,  נוסף  לבר  דים  -  סאם  ולכמה  חדרים  המיועדים  למסיבות  פרטיות  או  לקבוצות  של  אנשי  עסקים  ,  יש  גם  מרתף  יינות  המכוסה  זכוכית  .  
אף  שאני  מעריך  כל  מסעדה  צרפתית  ,  איטלקית  או  אמריקאית  מודרנית  המחזיקה  מחסן  יינות  כזה  ותפריט  יינות  מקיף  כל  כך  ,  רוב  היינות  הללו  פשוט  אינם  מתאימים  לאוכל  יפאני  ,  ובמיוחד  לא  למנות  המוגשות  כאן  .  
אישית  ,  אני  תמיד  מלווה  אוכל  יפאני  בבירה  או  ,  תלוי  במנה  ,  ביין  סאקה  חם  או  מצונן  קלות  .  
החשבון  לכל  המנות  שהזמנו  ,  כולל  שישה  בקבוקים  של  בירת  סאפורה  או  קירין  יפאנית  ,  יסתכם  בסכום  גבוה  -  prefix=כ  -  800  שקלים  לשלושה  אנשים  .  
כמו  במסעדות  טובות  רבות  ,  ארוחות  הצהריים  העסקיות  (  95  -  75  שקלים  ,  לא  כולל  שתייה  )  מאפשרות  לטעום  את  המנות  המוצעות  כאן  במחירים  נמוכים  יותר  .  
עם  אוכל  ,  שירות  ועיצוב  כה  מוצלחים  ,  יאקימונו  רוטשילד  מזנקת  מיד  לרשימת  עשר  המסעדות  הטובות  בארץ  .  
יאקימונו  רוטשילד  :  שדרות  רוטשילד  ,  19  תל  אביב  .  
פתוח  :  בכל  יום  ,  24:00  -  12:30  או  מאוחר  יותר  .  
טל'  03  -  5175171  
