עדכון  אחרון  -  02:56  02/03/01  ברק  :  לבדוק  דברי  תא"ל  שטרן  נגד  לא  -  יהודים  מאת  עמוס  הראל  ומזל  מועלם  שטרן  .  
"  דברי  הוצאו  מהקשרם  "  ראש  הממשלה  ,  אהוד  ברק  ,  הורה  אתמול  לרמטכ"ל  ,  שאול  מופז  ,  לערוך  בדיקה  בעניין  התבטאותו  של  קצין  חינוך  ראשי  ,  תא"ל  אלעזר  שטרן  ,  בגנותם  של  עולים  לא  יהודים  .  
שטרן  צוטט  כמי  שאמר  בשיחה  ,  עם  קצינים  וחיילים  ,  כי  "  חיילים  לא  יהודים  הם  חיילים  פחות  טובים  "  .  
הדברים  פורסמו  אתמול  באתר  האינטרנט  YNET  של  העיתון  "  ידיעות  אחרונות  "  .  
לפי  הכתבה  ,  ביקר  השבוע  הקח"ר  בבסיס  חיל  החינוך  בצפון  .  
בבסיס  עוברים  מאות  עולים  קורסים  לשיפור  העברית  והכנה  לשירות  קרבי  .  
קצינים  שהשתתפו  בשיחה  עם  שטרן  סיפרו  שהוא  הגיב  בכעס  כששמע  שבבסיס  יש  חיילים  נוצרים  ,  המבקשים  להישבע  אמונים  לצה"ל  ובידיהם  הברית  החדשה  ולא  התנ"ך  .  
הוא  אמר  שעל  צה"ל  לפעול  לגיור  חיילים  כאלה  .  
לדברי  משתתפים  בשיחה  ,  אמר  הקח"ר  כי  "  חיילים  לא  יהודים  הם  חיילים  פחות  טובים  "  ,  משום  שהקשר  שלהם  למדינה  רופף  יותר  .  
שטרן  אמר  שאין  כוונתו  לחיילים  הדרוזים  ,  הבדואים  והצ'רקסים  ,  prefix=ש  "  כרתו  ברית  דמים  עם  המדינה  "  .  
דברי  הקח"ר  עוררו  ביקורת  בקרב  קצינים  .  
שטרן  אמר  אתמול  לקול  ישראל  שלא  אמר  שחיילים  לא  יהודים  הם  פחות  טובים  וכי  דבריו  הוצאו  מהקשרם  .  
לטענתו  ,  אמר  שחייל  לא  -  יהודי  עלול  לרצות  פחות  להיות  קצין  בצבא  .  
הוא  הוסיף  שצה"ל  "  צריך  למצוא  דרך  יותר  ידידותית  "  לסייע  לחיילים  עולים  להתגייר  .  
לפני  כחודשיים  פורסמה  כוונתו  של  שטרן  להפעיל  תוכנית  לגיור  בסיוע  חיל  החינוך  ,  רעיון  שעורר  התנגדות  בחוגים  שונים  ,  בהם  הרבנות  הצבאית  .  
ברק  הסתייג  מהדברים  שיוחסו  לשטרן  .  
הוא  אמר  אתמול  שבצה"ל  משרתים  אלפי  חיילים  עולים  ,  ביעילות  במסירות  וקרבה  .  
חלקם  ,  אמר  ברק  ,  אף  שילמו  מחיר  כבד  בהגנה  על  ישראל  .  
לדבריו  ,  "  צה"ל  היה  ונשאר  כור  ההיתוך  של  הזהות  הישראלית  .  
הצבא  מתייחס  לכל  חייליו  על  -  פי  חוק  השבות  ועקרונות  השוויון  "  .  
יאיר  שלג  מוסיף  :  במכתב  לברק  הגיבה  אתמול  שרת  הקליטה  ,  יולי  תמיר  ,  על  דברי  קצין  חינוך  ראשי  ,  תא"ל  שטרן  .  
תמיר  כתבה  ,  בין  היתר  :  "  קראתי  בזעזוע  ותדהמה  את  דבריו  הקשים  והמעליבים  של  קח"ר  כלפי  עולים  שאינם  יהודים  לפי  ההלכה  .  
עולים  אלו  עלו  לישראל  לפי  חוק  השבות  ,  והם  ממלאים  את  חובותיהם  למדינת  ישראל  ,  כולל  החובה  הקשה  והמסוכנת  ביותר  ,  חובת  ההגנה  על  המדינה  והשירות  בצה  "  ל...רבים  מהם  שילמו  על  כך  בחייהם  ובבריאותם  "  .  
תמיר  דרשה  את  התנצלותו  הפומבית  של  שטרן  על  דבריו  ,  וקבעה  כי  אם  לא  יעשה  זאת  ,  יש  להעבירו  מתפקידו  .  
