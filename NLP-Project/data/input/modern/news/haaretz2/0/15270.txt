עדכון  אחרון  -  02:29  05/03/01  נשיא  ארגנטינה  קורא  להתפטרות  ממשלתו  בצל  המיתון  המתמשך  בואנוס  איירס  (  רויטרס  )  .  נשיא  ארגנטינה  ,  פרננדו  דה  לה  רואה  ,  קרא  שלשום  לכל  חברי  ממשלתו  להתפטר  לאחר  התפטרותו  של  שר  הכלכלה  חוסה  לואיס  מצ'יניאה  .  
"  במטרה  להקל  על  ארגון  הממשלה  מחדש  "  ,  הסביר  ,  "  התבקשו  השרים  להגיש  את  התפטרותם  לנשיא  "  .  
מדובר  בפעם  שנייה  שנעשים  שינויים  בהרכב  הממשלה  מאז  נכנס  דה  לה  רואה  לתפקידו  לפני  15  חודשים  .  
בפעם  הקודמת  ,  לאחר  השינויים  שנעשו  באוקטובר  ,  נקלעה  ארגנטינה  למשבר  פיננסי  חמור  .  
מצ'יניאה  ,  שמילא  את  שני  התפקידים  המרכזיים  ביותר  בממשלה  ,  התפטר  ביום  שישי  בעקבות  ביקורת  שספג  על  כישלונו  בהאצת  הכלכלה  .  
המשק  בארגרטינה  ,  השלישי  בגודלו  באמריקה  הלטינית  ,  שקוע  במיתון  עמוק  זה  שנתיים  וחצי  .  
שמו  של  שר  הכלכלה  החדש  אמור  היה  להתפרסם  אתמול  .  
ריקרדו  אוסטוני  ,  דובר  הנשיא  ,  אמר  שדה  לה  רואה  מבקש  למנות  שר  בעל  שיעור  קומה  ,  המסוגל  לפעול  ליישום  יעדיו  :  שיקום  הכלכלה  ,  צמיחה  והגדלת  התעסוקה  .  
האיש  שיקבל  על  עצמו  את  התפקיד  יצטרך  לשכנע  את  המשקיעים  שביכולתו  להמריץ  את  הכלכלה  ,  ולהרגיע  את  התסיסה  בקרב  36  מיליון  תושבי  ארגנטינה  ,  המודאגים  משיעורי  האבטלה  הגבוהים  ומרמות  השכר  הצונחות  .  
מצ'יניאה  התפטר  אחרי  15  חודשים  שבהם  ניסה  לצמצם  את  הוצאות  הממשלה  ולייעל  את  השירות  הציבורי  במדינה  .  
ואולם  ,  מבקריו  קבלו  על  מדיניותו  חסרת  המעוף  ,  העלאת  מסים  וקיצוץ  בהוצאות  ,  שפגעה  בניצני  ההתאוששות  הכלכלית  שנראו  בראשית  השנה  שעברה  .  
הטלטלה  תופסת  את  ארגנטינה  ברגע  מכריע  .  
התפרטותו  של  אחד  השרים  הבכירים  בממשלה  לפני  שנה  חשפה  את  הסדקים  בקואליציה  .  
משקיעים  מודאגים  אמרו  שספק  רב  אם  הממשלה  מסוגלת  לצאת  מהמיתון  .  
לא  ברור  אם  השינויים  בממשלה  ישפיעו  גם  על  מעמדו  של  נגיד  הבנק  המרכזי  ,  פדרו  פואו  ,  שגם  עליו  הופעל  לחץ  להתפטר  .  
לא  ברור  גם  כיצד  תגיב  קרן  המטבע  הבינלאומית  לשינויים  .  
פרשנים  כלכליים  סבורים  שהמשקיעים  יתמכו  במינוי  לופס  מרפי  ,  דמות  מוכרת  במגזר  הכלכלי  המסוגל  על  פי  ההערכות  להשתלט  על  גירעונות  תקציביים  כרוניים  .  
ואולם  ייתכן  שדרכיו  המחמירות  לא  יעלו  בקנה  אחיד  עם  תפישתם  של  שותפיו  של  דלה  רואה  משמאל  ,  בקואליציה  רופפת  ממילא  .  
