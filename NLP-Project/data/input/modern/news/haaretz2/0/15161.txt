עדכון  אחרון  -  23:25  04/03/01  תלונה  /  לאה  פורת  חשבון  עובר  ושב  סיהם  סלמן  מהיישוב  עבלין  שבגליל  ראתה  בעיתון  מודעה  של  חברת  "  נופש  ישיר  "  ,  המציעה  טיסה  לפראג  ,  הלוך  וחזור  ,  במחיר  מבצע  של  149  דולר  בתוספת  37  דולר  מסי  נמל  ועוד  35  דולר  דמי  רישום  .  
היא  התקשרה  לחברה  והזמינה  כרטיס  .  
לרוע  המזל  ,  אביה  של  סלמן  חלה  יום  לפני  תאריך  הטיסה  המיועד  ,  והיה  עליה  לבטל  את  הטיסה  .  
היא  התקשרה  למשרדי  נופש  ישיר  והודיעה  על  ביטול  הטיסה  .  
במשרד  הודיעו  לה  שלא  תוכל  לקבל  בחזרה  את  הסכום  ששילמה  בעבור  הכרטיס  .  
סלמן  ,  שלא  קיבלה  שום  מסמך  שלפיו  לא  תהיה  זכאית  לקבל  את  מחיר  הכרטיס  בחזרה  במקרה  של  ביטול  ,  פנתה  אלינו  ,  ואנו  העברנו  את  תלונתה  למנהל  נופש  ישיר  .  
ביקשנו  גם  לקבל  העתק  מהתקנון  או  מההסכם  שבו  מצוין  כי  אין  החזר  כספי  על  כרטיסים  במקרה  של  ביטול  .  
את  התשובה  קיבלנו  מחברת  איסתא  ליינס  ,  הבעלים  של  נופש  ישיר  .  
לטענת  איסתא  ליינס  ,  בעת  ההזמנה  הסבירה  הסוכנת  ללקוחה  כי  על  כרטיס  הטיסה  חלים  דמי  ביטול  מלאים  מרגע  ההזמנה  (  כלומר  ,  החל  ברגע  ההזמנה  לא  תקבל  את  כספה  בחזרה  במקרה  של  ביטול  )  .  המזמינה  ,  כך  נאמר  במכתב  ,  הביעה  הסכמתה  לתנאי  הזה  .  
מן  הראוי  לזכור  ,  נאמר  עוד  במכתב  ,  כי  מדובר  בכרטיסים  במחיר  מבצע  ,  שהם  אמנם  זולים  יותר  ,  אך  חלים  עליהם  חוקים  נוקשים  יותר  .  
השבנו  לאיסתא  ליינס  שבמכתבם  אין  כל  חדש  ,  ואנו  חוזרים  ומבקשים  את  ההסכם  .  
חברת  איסתא  שלחה  לנו  עותק  של  תקנות  רישוי  שירותי  תעופה  (  טיסות  שכר  )  התשמ"ב  -  .  1982  בסעיף  הנוגע  לאי  החזרת  המחיר  נכתב  כך  :  "  לא  ניצל  המשתתף  בקבוצה  את  כרטיס  הטיסה  בחזרה  לנקודת  המוצא  או  את  שירותי  הקרקע  הכלולים  בחבילת  התיור  או  כל  חלק  מהם  ,  לא  יחזיר  המארגן  או  המוביל  האווירי  למשתתף  את  מחיר  הטיסה  חזרה  או  את  מחיר  שירותי  הקרקע  שלא  נוצלו  ,  כולו  או  מקצתו  "  .  
בשיחה  עם  ראש  מינהל  התעופה  האזרחית  ,  אבנר  ירקוני  ,  ועם  היועץ  המשפטי  של  המינהל  ,  עו"ד  גדי  אלבז  ,  הוסבר  כי  כאשר  נוסע  בטיסה  סדירה  מבטל  כרטיס  טיסה  ,  הכרטיס  אינו  הולך  לאיבוד  והוא  יכול  לעשות  בו  שימוש  בעתיד  .  
הסיבה  לכך  היא  שחברות  תעופה  סדירות  יכולות  למכור  בקלות  את  המקום  שהתפנה  -  בכל  כיוון  .  
לא  כן  טיסות  חזרה  בטיסות  שכר  ,  שכן  מדובר  בתאריכים  שהוזמנו  מראש  ,  וחברת  השכר  אינה  יכולה  למכור  את  המקום  שהתפנה  .  
לכן  יש  בתקנות  רישוי  עסקים  (  טיסות  שכר  )  התייחסות  לטיסה  חזרה  בלבד  ,  אך  לא  לטיסה  הלוך  וחזור  .  
העברנו  למ"מ  מנכ"ל  רשות  ההסתדרות  לצרכנות  ,  עו"ד  בתיה  מילר  ,  את  ההתכתבות  בעניינה  של  סיהם  סלמן  ,  לרבות  העותק  של  תקנות  טיסות  השכר  ,  לשם  קבלת  חוות  דעתה  .  
בתשובתה  אמנם  התייחסה  מילר  לסעיף  הדן  באי  החזרת  המחיר  שעליו  הסתמכה  איסתא  .  
ואולם  ,  ציינה  ,  הוראה  זו  מתייחסת  רק  לכרטיס  חזרה  ולשירותי  קרקע  ,  ולפיכך  אינה  שוללת  החזרת  התשלום  על  הטיסה  הלוך  .  
עוד  כתבה  ,  שאם  המתלוננת  עומדת  על  כך  שתנאי  הביטול  לא  הובאו  לידיעתה  ,  והחברה  איננה  יכולה  להוכיח  כי  תנאי  הביטול  נמסרו  לה  בכתב  כפי  שמחייבות  התקנות  ,  היא  ממליצה  למתלוננת  להגיש  תביעה  לבית  המשפט  לתביעות  קטנות  .  
העברנו  את  חוות  הדעת  של  עו"ד  מילר  לחברת  איסתא  .  
בתשובת  החברה  נאמר  כי  נופש  ישיר  היא  חברה  קמעונאית  ,  המשמשת  כסוכנות  נסיעות  במהותה  ומתווכת  בין  סיטונאי  תיירות  שונים  לבין  הנוסעים  .  
במקרה  זה  נרכשה  החבילה  מסיטונאי  התיירות  "  קשרי  תעופה  "  ,  ודמי  הביטול  שנגבים  הם  על  סמך  קביעתה  ושליטתה  של  חברה  זו  -  ולנופש  ישיר  אין  כל  נגיעה  לכך  .  
מאחר  שנופש  ישיר  משמשת  כמתווכת  בלבד  ,  הרי  כאשר  היא  מחויבת  בדמי  ביטול  בגין  ביטול  שיזם  הלקוח  ,  הלקוח  הוא  שמחויב  בדמי  הביטול  .  
אשר  למסמך  שבו  מופיעה  ההוראה  על  אי  החזרת  המחיר  במקרה  של  ביטול  ,  מאיסתא  נמסר  כי  מכיוון  שההזמנה  נעשתה  על  ידי  הלקוחה  בטלפון  ,  לא  היה  אפשר  למסור  לה  מסמך  ,  אך  העניין  הובהר  לה  היטב  בטלפון  .  
עם  זאת  ,  בהתייחס  להערתה  של  עו"ד  מילר  כי  ההוראה  בעניין  אי  החזרת  המחיר  מתייחסת  רק  לנסיעה  חזור  ושירותי  קרקע  ,  ולאחר  מחשבה  נוספת  ,  החליטה  חברת  איסתא  ,  כמחווה  של  רצון  טוב  בלבד  ,  לזכות  את  הלקוחה  בסך  90  דולר  -  חלקו  היחסי  של  מחיר  הכרטיס  הלוך  .  
סיהם  סלמן  הסכימה  לפשרה  וקיבלה  את  90  הדולרים  לאחר  שחתמה  על  כתב  קבלה  ושחרור  .  
