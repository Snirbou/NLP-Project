עדכון  אחרון  -  00:16  05/03/01  אל  על  שוקלת  להפסיק  הטיסות  לניו  -  ארק  מאת  זהר  בלומנקרנץ  מנכ"ל  חברת  אל  על  ,  דוד  חרמש  ,  הורה  לבדוק  מחדש  את  נחיצות  הפעלתן  של  טיסות  החברה  הסדירות  לשדה  התעופה  ניו  -  ארק  בניו  ג'רסי  ,  ארה"ב  .  
הבדיקה  תתמקד  בכדאיות  הכלכלית  של  הפעלת  הטיסות  לניו  -  ארק  ובאפשרות  לאחד  את  הקו  עם  היעד  הסמוך  שדה  התעופה  קנדי  בניו  יורק  .  
אל  על  החלה  להפעיל  טיסות  מישראל  לניו  -  ארק  ,  בנוסף  לקו  לניו  יורק  ,  עוד  לפני  הפעלת  קו  תעופה  זהה  של  חברת  התעופה  האמריקאית  קונטיננטל  .  
הטיסות  לניו  -  ארק  היו  חלק  משיתוף  הפעולה  עם  קונטיננטל  ונועדו  לאפשר  לנוסעי  אל  על  טיסות  המשך  משדה  תעופה  המרכזי  של  קונטיננטל  ליעדים  נוספים  בתוך  ארה"ב  .  
מאל  על  נמסר  אתמול  (  ראשון  )  כי  הבדיקה  מתנהלת  כחלק  מבחינה  כוללת  של  פעילות  החברה  בארה"ב  ,  כשאחד  הפרמטרים  הנבחנים  הוא  הפעילויות  השונות  בשדות  התעופה  של  ארה"ב  .  
