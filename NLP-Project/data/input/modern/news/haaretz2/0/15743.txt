עדכון  אחרון  -  23:34  06/03/01  להיצלב  אל  עמוד  השדרה  של  העולם  מאת  עודד  וולקשטיין  לוסי  רועי  רוזן  .  
תירגם  מאנגלית  :  המחבר  .  
הוצאת  שדוריאן  ,  65  עמ'  לא  ממוספרים  ,  64  שקלים  עד  לשלב  מסוים  ,  לפחות  ,  ניתן  היה  לייחס  לרישומים  המלווים  את  הטקסט  בספרו  של  רועי  רוזן  "  נאיוויות  "  כלשהי  .  
אבל  רק  ניתן  היה  .  
כי  עוד  לפני  שתשימו  לב  לכל  מה  שצר  ומכביד  על  ידו  של  הצייר  -  לתוויהן  העמוקים  -  מדי  ,  הגותיים  -  כמעט  ,  של  הדמויות  הילדיות  ,  לתלישותן  הרפאית  ,  לרמיזות  החוזרות  לסיפור  הילדים  המפלצתי  "  מקס  ומוריץ  "  דווקא  -  משהו  בסיסי  יותר  יטריד  את  עינכם  :  פעם  אחר  פעם  ,  האיורים  מקדמים  אותנו  בזיקפתו  של  לוסי  ,  גיבור  הסיפור  .  
מבלי  להיזקק  לתואנה  נסיבתית  כלשהי  הזיקפה  מתעקשת  להמתין  לנו  מעברו  של  כל  עמוד  כמעט  .  
וכשם  שלוסי  חוזר  שוב  ושוב  למיטתה  של  צ'לנית  נורווגית  ,  "  כאילו  כדי  לפתור  חידה  טורדנית  "  ,  כך  הקוראים  ,  השבים  וניגפים  בנחישותה  של  הזיקפה  הזאת  ,  אינם  יכולים  שלא  לתהות  על  חידתה  .  
לא  זה  המקום  לעמוד  על  רשת  הזיקות  העשירה  הנמתחת  בין  הקו  למלה  בספר  המבריק  הזה  .  
נגביל  את  עצמנו  איפוא  לתאומיה  המילוליים  של  הזיקפה  המצוירת  :  אנני  ,  שאהבתו  של  לוסי  אליה  היא  לכאורה  מרכז  הסיפור  ,  "  היא  מעט  זקופה  מדי  "  .  
ידידו  של  לוסי  ,  המתמוטט  אל  המדרכה  לאחר  שנחבט  בראשו  במפתח  שוודי  ,  סוף  -  סוף  "  משוחרר  מזקיפות  הגב  "  .  
בסצינה  שבה  מתעללים  אנני  ומאהבה  בלוסי  הנבגד  ,  הוא  מוצב  במעין  סד  ,  "  מתקן  מדעי  שהצמיד  את  האיבר  הזקור  למקום  והבטיח  בתוך  כך  את  תנוחתו  הזקופה  של  לוסי  "  .  
והזקיפות  היא  באמת  העיקר  כאן  .  
או  מוטב  ,  הניסיון  הנואש  להימנע  ממנה  ,  לעכב  ככל  האפשר  את  התקשחותה  .  
באחד  הרגעים  המצחיקים  ביותר  בספר  מתאמץ  לוסי  לחשוב  על  הידיד  שהוכה  למוות  במפתח  שוודי  כדי  להימנע  מזיקפה  .  
אל  תיאורו  של  הרצח  מסתנן  פתאום  המשפט  :  "  הזיקפה  שלי  ,  הציווי  היחיד  שלי  ,  קשה  כמו  ריגור  מורטיס  (  צפידת  המוות  ,  ע"ו  )  "  .  האם  זהו  כישלונו  של  לוסי  ?  
או  שמא  זהו  כישלונו  של  המספר  הניצב  מאחוריו  ,  שגופו  נענה  בעל  -  כורחו  לנוכחותם  המעוררת  של  הקוראים  ?  
כך  או  כך  ,  המוות  נודד  מדמותו  של  הידיד  הנרצח  ,  שמשתחרר  מן  הזקיפות  ,  אל  הגיבור  /  המחבר  הנכנע  למרותה  .  
קשה  להיוודע  אל  ריבו  של  לוסי  עם  הזקיפות  מבלי  להיזכר  במונולוג  שמשמיע  חפץ  במחזהו  של  חנוך  לוין  :  "  רע  לי  ,  רע  לי  מאוד  .  
הייתי  ברצון  מתקמט  לי  עכשיו  והופך  לכדורון  ומתגלגל  מתחת  לארון  .  
מה  שמפריע  לי  באמת  זה  עמוד  השדרה  שלי  .  
כביכול  לטובתי  ,  מחזיק  את  הגוף  ,  אבל  בעצם  לא  נותן  להתקמט  ,  להיות  כדורון..."  (  "  חפץ  "  ,  ספרי  סימן  קריאה  ,  ,  1972  עמ'  14  )  .  בנקודה  זו  מוסיף  לוין  את  הערת  -  הבימוי  "  מתכווץ  "  .  
"  לוסי  "  הוא  סיפורה  של  התכווצות  .  
מתולדות  התכווצותו  של  לוסי  מפיק  רוזן  אגדת  -  קדושים  פוסט  -  מודרנית  (  "  '  לוסי  '  הוא  שמה  של  קדושה  מעונה  נוצריה  "  )  .  סמוך  לתחילתה  אנו  לומדים  כי  לוסי  "  חי  ,  פשוטו  כמשמעו  ,  על  סף  הבכי  "  .  
ככל  קדוש  ,  לוסי  ייאלץ  -  "  מתקן  מדעי...  המבטיח  את  תנוחתו  הזקופה  "  -  קודם  שיימוג  אל  הבכי  האצור  בתוכו  .  
וכמו  בסיפורו  של  כל  קדוש  ,  גם  צליבתו  של  לוסי  במציאות  החיצונית  ,  המתרחשת  בסצינת  ההתעללות  שהוזכרה  כבר  ,  אינה  אלא  אחריתה  הגלויה  של  הצליבה  שעל  השלמתה  עמל  כל  חייו  .  
אנני  ,  שגם  "  צועקת  בענייני  חוק  "  ושפתה  מצטיינת  prefix=ב  "  איכויות  של  שירה  אפית  "  ,  היא  בוודאי  ראשית  היצלבותו  של  לוסי  .  
לכן  בגידתה  של  אנני  בלוסי  וההתעמרות  הסאדיסטית  בעקבותיה  אינן  בגדר  קלקול  .  
להיפך  ,  הן  מזככות  את  האהבה  הזאת  אל  תמציתה  ומאירות  לאחור  את  מהלכה  .  
רק  את  זקיפותה  של  אנני  יכול  לוסי  לאהוב  בסערה  של  נוזלים  .  
רק  לאיכויות  האפיות  של  שפתה  הוא  יכול  להשיב  בתחביר  נידף  של  ריחות  .  
רק  חוקי  מוצקותה  יכולים  לנבא  את  נזילותו  :  "  בשלולית  המיצים  שהוא  מניב  ממנה  גופו  מפליא  בגילגולים...  עוד  יותר  טוב  -  לפעמים  הוא  מתמוסס  "  .  
כאשר  אנני  מטיחה  בלוסי  בסיום  יחסיהם  ,  "  איך  אתה  יכול  לומר  '  אהבת  חיי  '  כשהיינו  יחד  רק  שישה  שבועות  !  "  ,  "  כאילו  הזמן  אחיד  ואמין  ,  כאילו  מדידה  הינה  תהליך  חף  משגיאות  !  "  ,  מתעצב  "  שישה  שבועות  "  "  לצורתו  של  דורבן  "  ומשתכן  בגופו  של  לוסי  כמו  גידול  .  
אכזריותה  של  לשון  -  העובדות  של  אנני  היא  השוט  המאלף  את  לוסי  התכווצות  -  "  '  שישה  שבועות'  צימק  את  לוסי  לממדי  ילד  קטן  "  .  
הוא  נושא  אותה  אפוא  כרחם  הנושא  את  היפוכו  ,  כתמונה  המתפתחת  לאט  אל  תשלילה  .  
כך  ,  אל  האנציקלופדיה  שמפתח  לוסי  לאחר  הסתלקותה  של  אנני  (  "  תחום  אקדמי  חדש  יצמח  :  שדה  אנני  "  )  ניתן  להתייחס  כאל  מערכת  הגרורות  המסתעפת  של  "  שישה  שבועות  "  :  לוסי  מוסיף  להמיר  את  אהובתו  prefix=ב  "  עובדות  "  ,  שרק  אל  ערש  הפלדה  שלהן  הוא  יכול  ללדת  את  מוכיותו  .  
ואמנם  ,  "  לוסי  דומה  יותר  לאשה  בהריון  "  כאשר  "  רקמה  חדשה  צומחת  סביב  גופו  ,  אולי  כתגובה  של  המערכת  החיסונית  "  :  כמו  דמעה  שמפרישה  עין  מודלקת  ,  prefix=ה  "  חלזוניות  "  שלוסי  מתגלגל  בה  היא  תגובת  המערכת  החיסונית  שלו  לזיהום  הזקיפות  ,  שאהבתו  לאנני  היתה  המעבדה  שבה  שקד  על  זיקוקו  .  
העצב  האמיתי  בסיפורו  של  לוסי  אינו  נחשף  בסצינות  האכזריות  ,  אלא  בחלל  הבלתי  -  נסבל  המקיף  אותן  .  
החלל  הזה  עשוי  מהעדרה  של  אם  ,  שאינה  רק  בלתי  נוכחת  :  נדמה  שהיא  שוב  אינה  אפשרית  .  
לאחר  שהוא  "  נצלב  "  במתקן  ,  לוסי  נישא  משם  בזרועותיו  של  האיש  שעינה  אותו  ,  בגרסה  פארודית  ומכמירה  כאחת  של  פיאטה  .  
ללוסי  אין  מי  שיאסוף  אותו  מן  הצלב  ,  אין  מי  שיילד  אותו  .  
הוא  יכול  רק  לטוות  סביב  גופו  רחם  ,  שבתוכו  הוא  בודה  בזהירות  את  ינקותו  .  
מן  המקום  הזה  הוא  יכול  להתבונן  בעולם  prefix=כש  "  שפתו  התחתונה  משתרבבת  מטה  בהשתאות  "  .  
הוא  יכול  אפילו  לספר  לידידו  על  בגידותיו  ולבכות  ,  סוף  סוף  .  
אבל  גם  אז  הוא  נותר  חיקוי  של  תינוק  ,  שסיפורו  הוא  געגוע  נחמץ  אל  אגדת  -  הקדושים  .  
עולם  יתום  מאמהות  הוא  מקום  ללא  חמלה  .  
המספר  שובר  את  הלב  כאשר  הוא  מבקש  רחמים  על  גיבורו  ,  מחפש  לו  אמא  :  "  צריך  לסלוח  לו  .  
צריך  להשכיב  אותו  לישון...  בבקשה  ,  אל  תדחפו  שום  דבר  נוסף  לתוך  החורים  שלו  .  
לוסי  כבר  לא  כועס  .  
לוסי  לא  מרגיש  כל  כך  טוב  "  .  
עודד  וולקשטיין  מלמד  בחוג  לתורת  הספרות  באוניברסיטת  תל  אביב  
