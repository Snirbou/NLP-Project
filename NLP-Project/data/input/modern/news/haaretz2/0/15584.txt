עדכון  אחרון  -  03:53  06/03/01  אנתרופולוגיה  /  השערה  :  הריקוד  נועד  לגיבוש  החברה  החקלאית  לפני  9,000  שנה  איך  הפכו  תרגילי  הסדר  הקדמונים  לטראנס  של  ימינו  מאת  יאיר  שלג  ציור  על  כלי  חרס  מאיראן  ,  האלף  החמישי  לפני  הספירה  במשך  שנים  רבות  אוסף  הארכיאולוג  ד"ר  יוסי  גרפינקל  תצלומי  צלמיות  (  פסלים  קטנים  )  וציורים  מהתקופה  שאותה  הוא  חוקר  :  ראשית  ההיסטוריה  האנושית  .  
גרפינקל  ,  העובד  במכון  לארכיאולוגיה  באוניברסיטה  העברית  ,  אסף  prefix=כ  -  400  תצלומים  כאלה  ממקומות  שונים  בעולם  ,  כמו  מסופוטמיה  ,  אנטוליה  ואיראן  .  
להפתעתו  ,  הוא  גילה  שלרובם  המכריע  של  הצילומים  יש  מכנה  משותף  :  צלמיות  האלים  והפריון  מתחילות  להופיע  כבר  לפני  12  אלף  שנה  ,  אבל  מלפני  9,000  שנה  ,  כלומר  בסביבות  7000  לפני  הספירה  ,  מתחילים  להופיע  ממצאים  המתארים  סצינות  שלמות  .  
"  מה  שמשותף  לכל  הסצינות  האלה  "  ,  הוא  אומר  ,  "  בין  אם  מדובר  בחריתות  על  גבי  אבנים  ,  על  ציורי  קיר  או  על  גבי  כלי  חרס  ,  הוא  שכולן  מתארות  סצינות  של  ריקוד  "  .  
יתר  על  כן  :  גרפינקל  שם  לב  שריבוי  ממצאי  הריקוד  נעלם  בסביבות  שנת  3000  לפני  הספירה  ,  במקביל  למעבר  מחברה  חקלאית  לעירונית  .  
גרפינקל  מאמין  שהעובדות  הללו  נותנות  ציור  על  כלי  חרס  ממצרים  ,  האלף  הרביעי  לפני  הספירה  בידיו  מפתח  לפיענוח  מקורה  של  פעולת  הריקוד  ,  אחת  הפעולות  האנושיות  הבסיסיות  והעתיקות  ביותר  .  
עד  מחקרו  ,  לא  היה  ידוע  מתי  החלה  פעולת  הריקוד  האנושי  ,  ומה  גרם  לה  .  
(  ההערכה  הרווחת  ,  הסביר  גרפינקל  ,  היתה  שהריקוד  הוא  סוג  של  תקשורת  פרימיטיווית  ,  לא  -  מילולית  ,  ובכך  היא  משותפת  גם  למינים  רבים  של  בעלי  -  חיים  ,  כמו  הדבורים  או  ריקודי  החיזור  של  ציפורים  שונות  )  .  המחקר  של  גרפינקל  מציע  גם  תיארוך  (  כאמור  ,  החל  מסביבות  שנת  7000  לפני  הספירה  )  וגם  הסבר  נסיבתי  .  
לדעתו  ,  הקשר  הברור  בין  ההופעות  הרבות  של  פעולת  הריקוד  לבין  החברה  החקלאית  הקדומה  ,  מעיד  שהריקוד  היה  קשור  לארגונה  של  החברה  הזו  .  
זאת  ,  בימים  שלפני  המעבר  לחברה  עירונית  ממוסדת  ,  המספקת  את  כוחות  הארגון  והשלטון  .  
"  חברה  חקלאית  "  ,  מסביר  גרפינקל  ,  "  היא  חברה  שזקוקה  מאוד  לסדר  ומשמעת  ,  שכולם  ייעשו  את  אותן  פעולות  באותה  תקופת  זמן  .  
כי  אם  '  העונה  '  מוחמצת  ,  הכל  מתפספס  .  
מצד  שני  ,  בחברה  חקלאית  קדומה  ,  שבה  אפילו  אין  לוח  שנה  ,  קשה  להבטיח  שכולם  יעשו  את  הדברים  בזמן  "  .  
"  כאן  "  ,  מסביר  גרפינקל  ,  "  נכנס  הריקוד  .  
אין  לו  משמעות  כשלעצמו  ,  אלא  כחלק  מרכזי  מטקס  דתי  ,  מריטואל  ,  שנועד  להכניס  לחברה  מסגרת  קבועה  ואחידות  .  
זה  דומה  לתרגילי  הסדר  בצבא  ,  שגם  הם  נועדו  ליצור  את  המשמעת  והאחידות  .  
זו  למעשה  משמעותו  של  הטקס  ,  כל  טקס  ,  בכלל  .  
לא  במקרה  עצם  המילה  '  חג'  קשורה  לשורש  '  חוג'  ,  שפירושו  יצירת  מעגל  .  
אתה  מציין  את  החג  בחברה  הקדומה  לא  בסעודה  רבת  משתתפים  ,  אלא  בריקוד  .  
עד  היום  ,  בתרבויות  שבטיות  ,  החגים  הם  ביטוי  לריטואל  דתי  ,  שבו  בעיקר  רוקדים  יחד  .  
"  מה  קורה  לאנשים  שרוקדים  במשך  הרבה  שעות  רצופות  ?  
הם  נכנסים  לטראנס  ,  וזה  יוצר  חוויה  דתית  ,  קשר  בינם  לעולמות  עליונים  ,  וגם  מסיר  את  זהותם  האישית  לטובת  הזהות  הקולקטיווית  -  יוצר  מהם  קולקטיב  "  .  
למרות  עיסוקו  בעבר  הרחוק  ,  גרפינקל  לא  נמנע  בהקשר  זה  מהקישור  בין  התרבות  העתיקה  לתרבות  הטראנס  של  ימינו  :  "  גם  תרבות  הטראנס  של  היום  משקפת  רצון  לחוש  חוויה  מיסטית  ,  משהו  שמעל  הזמן  והמקום  ,  ובמידה  מסוימת  אפשר  לראות  גם  בה  את  הרצון  '  להיעלם  '  בתוך  ההמון  ,  ליצור  אחידות  וריטואל  משותף  בחברה  שבה  לכאורה  הרצון  הזה  כבר  מזמן  לא  קיים  "  .  
