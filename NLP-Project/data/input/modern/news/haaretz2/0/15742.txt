עדכון  אחרון  -  23:34  06/03/01  מה  שנקרא  פעם  "  השכלה  כללית  "  מאת  עטרה  אופק  מי  רוצה  להיות  מיליארדר  צפורה  שפירא  .  
הוצאת  שוקן  ,  186  עמ  '  ,  49  שקלים  בעצם  ,  השאלה  האמיתית  שכותרת  הספר  הזה  רוצה  לשאול  היא  "  מי  רוצה  לזכות  בהמון  כסף  בשעשועון  הטלוויזיה  "  .  
כי  אחרי  הכל  ,  ממש  כמו  חוברות  התרגול  המוכרות  למבחני  בגרות  או  לתיאוריה  בנהיגה  ,  מדובר  כאן  בספרון  הכנה  למתמודד  השאפתן  :  יש  בו  60  מקבצים  של  15  שאלות  טריוויה  ,  עם  ארבע  תשובות  לבחירה  ,  בתבנית  המוכרת  prefix=מ  "  מי  רוצה  להיות  מיליונר  "  (  אבל  התרגול  עשוי  בהחלט  להיות  שימושי  גם  למי  שרוצה  להשתתף  prefix=ב  "  מלך  הטריוויה  "  ,  "  הפיתוי  "  ,  "  הכספת  "  או  כל  חידון  ידע  אחר  )  .  אין  מה  לעשות  :  מה  שפעם  נקרא  "  השכלה  כללית  "  ,  והיה  נחלתם  של  רוב  בוגרי  התיכון  בארץ  ,  נקרא  כיום  "  ידע  בטריוויה  "  ,  ומתמחים  בו  בעיקר  פותרי  תשבצים  ו/או  משוגעים  לדבר  ,  חובבי  שעשועונים  וחידוני  ידע  (  וגם  כמה  קשישים  משכילים  )  .  הערך  "  טריוויה  "  כשלעצמו  אינו  מופיע  אף  לא  באחד  משלושת  המילונים  שיש  לי  בבית  ,  ואילו  פירוש  המלה  "  טריוויאלי  "  הוא  "  נטול  ערך  וחשיבות  "  -  אלא  שבשנים  האחרונות  דווקא  משתלם  מאוד  לרכוש  ידע  בטריוויה  :  אם  prefix=ב  "  מלך  הטריוויה  "  (  לפחות  prefix=ב  -  1999  )  יכולת  לזכות  לכל  היותר  prefix=ב  -  שקל  ,  ובשביל  זה  היית  צריך  לנצח  לפחות  בשתיים  -  שלוש  תוכניות  ולענות  על  עשרות  שאלות  מתוחכמות  ,  הרי  שהיום  אפשר  לזכות  בסכום  כזה  או  גדול  יותר  אם  עונים  על  חמש  שאלות  בלבד  prefix=ב  "  כספת  עד  הבית  "  ,  או  על  מספר  דומה  של  שאלות  prefix=ב  "  הפיתוי  "  ,  או  על  עשר  שאלות  prefix=ב  "  מיליונר  "  .  
כמי  שערכה  וכתבה  משחקי  טריוויה  לכל  הגילים  ,  נוכחתי  לדעת  שהנוער  של  היום  מתמצא  אך  ורק  בנושאים  הקרובים  ללבו  ,  ומעטים  הצעירים  מתחת  לגיל  30  שיוכלו  לצלוח  חידון  ידע  ממוצע  בשלמותו  .  
מצד  שני  ,  אפשר  בהחלט  לשנן  שמות  ,  מספרים  ותאריכים  בלי  להעמיק  בהקשרים  היסטוריים  ותרבותיים  ,  וזה  בדיוק  מה  שהספר  הזה  מציע  .  
מצד  שלישי  ,  מי  שמבקש  גם  ליהנות  מספר  כזה  ,  כלומר  לערוך  שעשועון  פרטי  בבית  כבילוי  משפחתי  או  זוגי  ,  עלול  להתאכזב  .  
כי  למרות  ההבטחה  הצפונה  בשם  הספר  ובמבנהו  ,  יש  בכל  זאת  הבדל  קטן  בין  מקבצי  השאלות  שהוא  מציע  לבין  אלה  המוצגים  בשעשועון  הטלוויזיוני  :  כאן  ,  בניגוד  לטלוויזיה  ,  לא  נראה  שהושקעה  מחשבה  מרובה  במלאכת  התשבץ  .  
הסוד  בעריכת  חידון  טריוויה  מוצלח  תלוי  בתמהיל  השאלות  .  
ראשית  ,  צריך  מגוון  רחב  של  נושאים  ,  גם  כדי  לאפשר  למתמודד  להפגין  ידע  בתחומים  רבים  ,  וגם  כדי  לא  לשעמם  את  הקהל  (  באולם  או  בבית  )  ;  שנית  ,  צריך  לבנות  מתח  שיילך  ויתגבר  ,  מהשאלה  הקלה  ביותר  עד  לקשה  ביותר  ;  ושלישית  ,  וזה  הכי  קשה  ,  צריך  לדעת  לדרג  את  השאלות  בצורה  הוגנת  .  
פירושו  של  דבר  בעיקר  להבין  מהי  שאלה  קלה  (  כזאת  שבאמת  כל  אחד  אמור  לדעת  לענות  עליה  )  ,  מהי  שאלה  בדרגת  קושי  בינונית  (  כזאת  שמספיק  בשבילה  קצת  השכלה  כללית  והתמצאות  בעיתונים  )  ומה  באמת  קשה  מאוד  לדעת  (  אלא  למומחה  בתחום  ספציפי  ,  או  לתולעת  אנציקלופדיות  )  .  דרוש  ניסיון  לא  מועט  כדי  להבין  איך  בונים  דירוג  הוגן  באמת  ;  וכבר  ראינו  בשעשועוני  טלוויזיה  מקרים  מצערים  שבהם  מתמודדים  נכשלו  בשאלות  שדורגו  כקלות  ,  בעוד  שמן  הראוי  היה  לשבצן  ברמה  גבוהה  יותר  .  
אז  נכון  שהספר  הזה  אינו  שעשועון  טלוויזיה  המתחרה  על  רייטינג  ,  ובכל  זאת  ,  אם  כבר  מחקים  את  התבנית  של  "  מיליונר  "  ,  לא  היה  מזיק  להקדיש  מעט  מחשבה  למלאכת  התשבץ  של  כל  מקבץ  ,  כדי  שיורכב  מקשת  נושאים  מגוונת  וידורג  מהקל  אל  הכבד  .  
אלמלא  היה  סביר  להניח  שהכנת  הספר  נעשתה  בעזרת  מחשב  ,  אפשר  היה  לחשוד  במחברת  שמילאה  שק  גדול  בשאלות  טריוויה  מכעשרים  ומשהו  תחומים  ,  ניערה  היטב  ,  ופשוט  שלפה  ממנו  קבוצות  אקראיות  של  15  שאלות  לכל  פרק  .  
שכן  ,  מעיון  במקבצי  השאלות  ,  נראה  שהנושאים  די  חוזרים  על  עצמם  ,  וגם  מספור  השאלות  prefix=מ  -  1  עד  15  אינו  מתחשב  בדרגות  הקושי  .  
כדי  לחפש  דוגמה  ,  לא  צריך  לדפדף  הרבה  :  כבר  במקבץ  הראשון  נמצא  בדרגה  10  (  ששוויה  בשעשועון  המקורי  32,000  שקל  ,  או  דולר  או  ליש"ט  )  את  השאלה  הבאה  :  10  .  
תומס  אלווה  אדיסון  המציא  את  -  א  .  
הגפרורים  ב  .  
הטלפון  ג  .  
נורת  החשמל  ד  .  
השעון  אני  מניחה  שלא  תכעסו  אם  לא  אגלה  לכם  את  התשובה  הנכונה  .  
שאלה  מספר  ,  4  לעומת  זאת  ,  שאמורה  להיות  קלה  בהרבה  (  בשווי  500  שקל  )  ,  שואלת  :  4  .  
מיהו  סיקרי  ?  
א  .  
כינוי  לאסטרונאוט  בפי  חבריו  ב  .  
חבר  כת  של  קנאים  קיצונים  בסוף  תקופת  הבית  השני  ג  .  
כינוי  של  חיילי  האו"ם  ,  שלחמו  במלחמת  המפרץ  ד  .  
דג  ים  טורף  כאן  צריך  קצת  יותר  מהשכלה  כללית  ממוצעת  כדי  לענות  ,  אבל  אפשר  לנחש  שהתשובה  היא  ב'  רק  לפי  הפירוט  הרב  שהיא  נוקטת  ,  לעומת  התשובות  האחרות  .  
עורך  prefix=ה  "  מיליונר  "  הטלוויזיוני  היה  מן  הסתם  מדרג  את  השאלות  הללו  הפוך  :  את  אדיסון  היה  ממקם  בדרגה  3  או  ,  4  לכל  היותר  ,  ואילו  את  הסיקרי  היה  מעיף  לפחות  לדרגה  ,  8  אם  לא  למעלה  מזה  (  ואז  היה  בוודאי  מקשה  מעט  את  המסיחים  )  .  שאלת  המיליון  באותו  מקבץ  ,  דרך  אגב  ,  היא  זו  :  15  .  
מהי  ירמולקה  ?  
א  .  
מכנסיים  עד  הברכיים  ב  .  
מעיל  שחור  ג  .  
כיפה  לראש  ד  .  
מלמד  תינוקות  של  בית  רבן  אני  מניחה  שלא  מעטים  מבין  הקוראים  היו  זוכים  במיליון  אילו  נדרשו  לענות  על  שאלה  זו  בשעשועון  הטלוויזיה  (  ולאחרים  ,  נרמוז  שהתשובה  היא  ג'  )  .  אפשר  להביא  דוגמאות  דומות  גם  ממקבצים  אחרים  -  ולו  רק  כדי  שלא  איחשד  בסקירה  שטחית  מדי  -  אבל  מפאת  חוסר  מקום  ,  תיאלצו  להאמין  לי  שהמצב  אינו  שונה  בהרבה  לכל  אורך  הספר  .  
טוב  ,  הנה  עוד  דוגמה  ממקבץ  מס'  ,  26  שבו  שאלה  מספר  2  היא  "  כמה  מילים  היו  בחצי  גרוש  ?  "  ,  50  2,500  או  5  -  (  כמה  בביתכם  יודעים  לענות  ?  
)  ואילו  שאלת  המיליון  שואלת  מהי  השכונה  הראשונה  בירושלים  מחוץ  לחומות  (  משכנות  שאננים  -  תודו  שידעתם  )  .  מבחינת  קשת  הנושאים  ,  כולל  המקבץ  הראשון  של  שאלות  בתחומים  הבאים  :  גוף  האדם  ,  כדורסל  ישראלי  ,  היסטוריה  ,  פירושי  מלים  ,  מדעים  ,  קולנוע  ישראלי  ,  ערי  בירה  ,  יהדות  .  
במקבץ  השני  הנושאים  הם  תנ"ך  ,  סופרים  ,  הנדסה  ,  פירושי  מלים  ,  יהדות  ,  קולנוע  ,  ערי  בירה  ,  כדורסל  ,  מטוסים  ,  אמנות  .  
בשלישי  :  פירושי  מלים  ,  תנ"ך  ,  מכונאות  ,  ערי  בירה  ,  סופרים  ,  אישים  ,  ספורט  ,  יהדות  .  
ברביעי  :  תנ"ך  ,  פירושי  מלים  ,  יהדות  ,  ישראליאנה  ,  אישים  ,  גוף  האדם  ,  מיתולוגיה  ,  קולנוע  ישראלי  ,  ציפורים  ,  אמנות  .  
בחמישי  :  מקומות  בארץ  ובעולם  ,  רדיו  מקומי  ,  פרחים  ,  כלבים  ,  ערי  בירה  ,  בובות  ,  פירות  ,  כדורסל  ,  יהדות  ,  פירושי  מלים  ,  היסטוריה  ,  אישים  .  
בשישי  :  יהדות  ,  טלוויזיה  ישראלית  (  סוף  -  סוף  !  
רק  במקבץ  השישי  ,  שימו  לב  )  ,  סופרים  ,  ישראליאנה  ,  מקומות  בארץ  ובעולם  ,  קולנוע  ,  תנ"ך  ,  אמנות  ,  פירושי  מלים  .  
בשביעי  :  יהדות  ,  פירושי  מלים  ,  מקומות  בארץ  ובעולם  ,  קולנוע  ישראלי  ,  ישראליאנה  ,  מטוסים  ,  מידות  ,  ערי  בירה  ,  שפות  ,  קולנוע  אמריקאי  .  
הנה  סיימנו  כבר  שבעה  מקבצים  ,  ופרט  לרביעי  ,  שבו  נשאל  מי  שרה  את  "  ירושלים  של  זהב  "  ,  לא  היה  בהם  כמעט  זכר  למוסיקה  :  שירים  עכשוויים  ,  עבריים  או  לועזיים  ,  ג'אז  ,  מוסיקה  קלאסית  -  לא  משוררים  ולא  מלחינים  ,  לא  מושגים  מעולם  המוסיקה  ,  לא  להקות  ולא  נגנים  .  
במקבץ  השמיני  כבר  שואלים  "  מי  הלחין  את  השיר  '  הפלמ"חניק  מחפש  את  המחר  ?  
'  "  ,  אבל  ספק  כמה  מקוראי  הספר  שמעו  אותו  (  או  עליו  )  אי  פעם  ,  וגם  אם  שמעו  ,  ספק  אם  יידעו  אם  התשובה  היא  א  .  
נורית  הירש  ,  ב  .  
משה  וילנסקי  ,  ג  .  
סשה  ארגוב  או  ד  .  
יוחנן  זראי  (  לסקרנים  :  ג'  )  .  והשאלה  הזאת  עוד  משובצת  בדרגה  ,  6  כלומר  בשווי  2,000  שקל  ,  כשבקלות  אפשר  היה  למקמה  כשאלת  המיליון  (  אשר  במקבץ  זה  היא  "  מי  צייר  את  prefix=ה  '  גרניקה  '  ?  "  )  .  גם  במקבצים  הבאים  קשה  למצוא  זכר  לתחומים  פופולריים  כמו  מחשבים  ,  סדרות  טלוויזיה  ,  כדורגל  עולמי  ,  מפורסמים  בארץ  ובעולם  ועוד  .  
קשה  לומר  שהושקעה  מחשבה  רבה  גם  בניסוח  השאלות  .  
לא  הוגן  ,  למשל  ,  לשאול  "  מי  ביים  את  '  האדמה  הטובה  '  "  או  "  מי  הפיק  וביים  את  '  האדם  השלישי  '  "  ,  בלי  לציין  אם  מדובר  בסרט  או  בהצגה  ,  אם  בארץ  או  בחו"ל  -  בעיקר  כשהשמות  בתשובות  הם  גם  מהארץ  וגם  מחו"ל  ,  ואיש  מהם  אינו  מוכר  במיוחד  .  
לא  נאה  גם  לשאול  "  מהו  מוצאו  של  הטרייר  "  (  אמריקאי  ,  צרפתי  ,  סקוטי  או  שוודי  ?  
)  בלי  לציין  שטרייר  הוא  כלב  ולא  ,  נניח  ,  מטוס  קרב  או  משהו  אחר  .  
ויש  עוד  דוגמאות  כאלה  .  
סגנון  השאלות  בדרך  כלל  יבש  למדי  ,  אבל  זה  בסדר  גמור  בשביל  ספר  שנועד  לתרגול  מעשי  ,  אם  כי  מותר  לנחש  שהיה  עשוי  להציע  גם  בילוי  משפחתי  או  חברתי  מענג  אילו  נוסף  לו  מעט  הומור  אינטליגנטי  .  
הדרך  היעילה  ביותר  לשלב  הומור  בחידון  טריוויה  רב  -  תשובתי  היא  בעזרת  המסיחים  של  השאלות  הקלות  ,  כלומר  בתשובות  הלא  נכונות  ,  שעשויות  להעלות  חיוך  על  השפתיים  -  אבל  אפילו  prefix=ב  "  הכספת  "  ראינו  שאפשר  להשיג  רייטינג  נאה  בעזרת  שאלות  יבשות  כמו  מדבר  .  
בכל  מקרה  ,  כדאי  לזכור  שקשה  להיות  מיליארדר  ,  על  אחת  כמה  וכמה  אם  מסתמכים  רק  על  הספר  הזה  ;  למתמודדים  קצת  פחות  חמדנים  ,  כאמור  ,  ההשקעה  עשויה  בהחלט  להשתלם  .  
עטרה  אופק  היתה  עורכת  ראשית  של  השעשועון  "  מלך  הטריוויה  "  ,  יועצת  ומנסחת  לשאלות  prefix=ב  "  מי  רוצה  להיות  מיליונר  "  וחלק  מצוות  ההקמה  של  "  הפיתוי  "  
