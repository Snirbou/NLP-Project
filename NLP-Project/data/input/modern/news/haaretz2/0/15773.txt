עדכון  אחרון  -  23:53  06/03/01  אופנה  /  שירה  ברויאר  מלכת  האשליות  אנה  וינטור  .  
לבוש  נועז  המנוגד  לתדמית  מאופקת  הסרט  התיעודי  על  אנה  וינטור  ,  עורכת  prefix=ה  "  ווג  "  -  שישודר  היום  prefix=ב  -  21:25  בערוץ  23  -  הוא  הזדמנות  מרתקת  לעמוד  על  טיבה  של  הגברת  המסתורית  שמאחורי  הירחון  המהודר  .  
על  אף  הכוח  הרב  שבידיה  ותפקידה  המרכזי  בתעשיית  האופנה  ,  וינטור  הצליחה  להישאר  זמן  רב  בצל  .  
היא  מעולם  לא  כיכבה  במדורי  הרכילות  ולא  טיפחה  תדמית  ציבורית  .  
להיפך  ,  בהופעותיה  הפומביות  בעונת  תצוגות  האופנה  במילאנו  ,  בניו  יורק  או  בפאריס  ,  היא  נותרה  מסתורית  -  לרוב  מאחורי  זוג  משקפי  ענק  שחורים  ,  קפואה  ומרוחקת  בתסרוקתה  העשויה  ללא  רבב  .  
פעם  בשנה  אני  רואה  אותה  מקרוב  בתצוגות  בפאריס  ,  מילאנו  או  ניו  יורק  ,  שבהן  היא  יושבת  בשורה  הראשונה  .  
לתצוגה  של  לואי  ויטון  ,  שהתקיימה  לפני  שנה  בלילה  קר  במיוחד  ,  היא  הופיעה  בסנדלי  עקב  דקים  (  כשציפורני  רגליה  משוחות  בלק  אדום  עז  )  ,  מכנסי  ג'ינס  משופשפים  וקרועים  וז'קט  עור  מוזהב  .  
לפני  שנתיים  ,  בתצוגה  של  גאליאנו  ,  היא  לבשה  חצאית  עור  אדומה  וז'קט  זמש  סגול  עם  צווארון  ענק  מפרוות  שועל  .  
הלבוש  הנועז  והאקסטראווגנטי  הפתיע  בניגוד  לתדמיתה  המאופקת  .  
לפני  שבוע  ,  בתצוגה  של  גוצ'י  במילאנו  ,  היא  הפתיעה  שוב  -  הפעם  בזכות  לבושה  הסולידי  יחסית  (  ז'קט  עור  בגון  בז'  בדוגמת  קרוקו  עם  צווארון  פרווה  קטן  )  והעובדה  שציחקקה  עם  האשה  שישבה  לידה  .  
הייתכן  שווינטור  -  המכונה  בתעשייה  "  ניוקליר  וינטור  "  (  "  חורף  גרעיני  "  ,  מזג  האוויר  שישרור  בעולם  אחרי  הפצצה  גרעינית  )  -  היא  בעצם  אשה  חמה  ולבבית  ,  המסתתרת  מאחורי  מעטה  חיצוני  קר  ומלוטש  ?  
לא  בדיוק  .  
מדורי  הרכילות  אמנם  דיווחו  השנה  כי  וינטור  נפרדה  מבעלה  זה  15  שנה  ,  בעקבות  חשיפת  רומן  שניהלה  ;  ובראיון  לסרט  ניכר  בה  שגידול  שני  ילדיה  ,  בני  12  prefix=ו  -  ,  14  מחייב  אותה  לתמרן  בין  הקריירה  למשפחה  כמו  כל  אשה  עובדת  ;  אולם  וינטור  היא  קודם  כל  אשת  עסקים  העומדת  בראש  הפירמידה  של  תעשיית  האופנה  והפנטסיות  .  
היא  מנהלת  עסק  שמטרתו  קידום  מוצרים  ,  ואין  לה  רגע  מיותר  לבזבז  .  
"  כאן  מקדמים  עניינים  ,  מקבלים  החלטות  מהירות  .  
בעיר  הזאת  אנשים  לא  '  יושבים  '  על  הדברים  .  
הם  מתקשרים  חזרה  ואומרים  '  כן  '  או  '  לא  '  ,  והם  מתכוונים  לכך  .  
אני  חושבת  שזה  בריא  מאוד  "  ,  אומרת  וינטור  על  עבודתה  בניו  יורק  .  
עובדיה  מספרים  למצלמה  שישיבות  ההנהלה  שהיא  עורכת  אינן  אורכות  יותר  prefix=מ  -  15  דקות  .  
לפני  שעברה  לניו  יורק  ,  למשרת  עורכת  "  ווג  "  האמריקאי  ,  ערכה  וינטור  האנגלייה  את  "  ווג  "  הבריטי  .  
כקוראת  ותיקה  של  ירחון  prefix=ה  "  ווג  "  במהדורותיו  השונות  ,  המוצר  של  וינטור  הוא  לדעתי  המסחרי  מכולם  .  
"  ווג  "  האיטלקי  ,  למשל  ,  הרבה  יותר  אמנותי  ואוונגרדי  ממנו  .  
דווקא  נקודה  זו  לא  מטופלת  כלל  בסרט  ,  וחבל  .  
מהסרט  קשה  להבין  עד  כמה  מושפעת  העריכה  שלה  משיקולים  מסחריים  ,  וממספר  העמודים  שמפרסם  כל  בית  אופנה  במגזין  שלה  .  
במקרה  של  גאליאנו  ,  המעצב  שווינטור  לקחה  תחת  חסותה  ודחפה  קדימה  ,  נראה  שהיא  נסחפה  על  ידי  כישרונו  הגדול  ,  בלי  שום  שיקולים  מסחריים  .  
"  העבודה  הזאת  גורמת  לך  לפתח  טעם  יקר  מאוד  "  ,  מספרת  אחת  העובדות  במערכת  ,  ומציגה  את  חצאית  המשי  הפרחונית  של  דולצ'ה  וגבנה  שהיא  לובשת  .  
"  אנשים  פה  לובשים  לעבודה  את  מה  שאחרים  לובשים  פעם  בשנה  ,  בערב  הכי  אלגנטי  שלהם  "  .  
אל  מערכת  "  ווג  "  מגיעים  מדי  יום  20  סטנדים  של  בגדי  מעצבים  .  
וינטור  והנשים  המקיפות  אותה  חיות  את  האובססיה  לאופנה  על  בסיס  יומי  .  
לביתה  של  וינטור  ,  למשל  ,  מגיעים  בכל  בוקר  מאפרת  וספר  .  
prefix=ב  -  08:00  היא  כבר  יושבת  ליד  שולחן  העבודה  ,  מטופחת  למשעי  .  
לא  מפתיע  שהיא  מוכנה  כל  כך  למילוי  תפקידה  .  
כבר  בגיל  9  היה  ברור  לה  מהו  ייעודה  .  
אביה  ,  שערך  את  prefix=ה  "  לונדון  איוונינג  סטנדרד  "  במשך  20  שנה  ,  מילא  במקומה  שאלון  שקיבלה  בבית  הספר  .  
בתשובה  לשאלה  "  מה  תעשי  כשתהי  גדולה  ?  "  הוא  כתב  :  עורכת  prefix=ה  "  ווג  "  .  
גם  אם  הסרט  חושף  מעט  יותר  את  דמותה  של  וינטור  ,  ואתה  גם  את  העולם  הזוהר  של  המותרות  והאשליות  ,  התעלומה  הגדולה  נותרת  בעינה  -  כיצד  מצליחה  אשה  בגילה  לשמור  על  גזרה  של  דוגמנית  אנורקטית  .  
המצלמה  מתקרבת  אליה  וחושפת  זרועות  גרומות  ,  על  גבול  השלדיות  ,  אבל  השאלה  אינה  נשאלת  .  
ממקורות  פנימיים  התשובה  היא  :  תפריט  יומי  מחמיר  וקבוע  של  סטייק  ,  סלט  והרבה  מים  מינרליים  .  
