עדכון  אחרון  -  01:12  07/03/01  מחלוקת  בין  חברת  חשמל  לרשות  מעכבת  פרסום  מכרז  לייצור  חשמל  מאת  עמירם  כהן  מכרז  להקמת  תחנת  כוח  פרטית  לייצור  חשמל  במישור  רותם  שבנגב  ,  שהיה  אמור  להתפרסם  בראשית  השבוע  נדחה  למועד  לא  ידוע  .  
המכרז  היה  אמור  להתפרסם  בשנה  שעברה  ,  אך  פרסומו  נדחה  שוב  ושוב  .  
הפעם  פירסום  המכרז  נדחה  בשל  מחלוקת  שהתעוררה  בין  חברת  החשמל  לרשות  החשמל  בסוגייה  איך  יתבטא  מרכיב  הייצור  הפרטי  בתעריף  החשמל  של  חברת  חשמל  .  
עלות  הקמת  התחנה  :  250  מיליון  דולר  זהו  מכרז  של  משרד  התשתיות  להקמת  תחנת  כוח  מסוג  טורבינת  גז  מחזור  משולב  ,  בהספק  של  370  מגה  -  וואט  .  
עלות  הקמת  התחנה  מוערכת  prefix=ב  -  250  מיליון  דולר  והיא  אמורה  להתחיל  לספק  חשמל  prefix=ב  -  2005  .  
תחנת  כוח  בעלת  מאפיינים  דומים  תוקם  על  ידי  האחים  עופר  ברמת  חובב  .  
לטענת  חברת  חשמל  ,  יש  להבטיח  שרשות  החשמל  תכיר  בעלות  רכישת  החשמל  מהיצרן  הפרטי  ,  כפי  שייקבע  בתנאי  המכרזים  שיפרסם  משרד  התשתיות  .  
כן  תובעת  חברת  חשמל  מהרשות  ,  לקבוע  ולפרסם  בהקדם  את  תעריפי  ההולכה  עבור  היצרנים  הפרטיים  .  
נודע  כי  רשות  החשמל  מסרבת  להכיר  מראש  בעלויות  רכישת  החשמל  מגורמים  פרטיים  .  
עמדת  הרשות  בעניין  זה  נמסרה  באחרונה  בנייר  עמדה  שהועבר  לכל  הגופים  הפרטיים  והממשלתיים  המעורבים  .  
בשבוע  הבא  תערוך  הרשות  שימוע  לגורמים  המעורבים  .  
דובר  רשות  החשמל  סירב  להתייחס  לעניין  ,  ולא  ניתן  היה  לקבל  את  תגובת  משרד  התשתיות  לידיעה  .  
דובר  חברת  החשמל  אמר  בתגובה  כי  בשבוע  הבא  תעלה  הנהלת  החברה  בפני  הרשות  את  טענותיה  והסתיגויותיה  לגבי  הפער  שעשוי  להיווצר  בין  התעריף  המוכר  -  תעריף  החשמל  שנקבע  על  סמך  עלויות  הייצור  שאושרו  על  ידי  רשות  החשמל  ,  לבין  התעריף  שעל  החברה  לשלם  ליצרן  הפרטי  אם  תתקבל  עמדת  הרשות  :  "  לא  ייתכן  שחברת  חשמל  תשלם  ליצרן  פרטי  יותר  מהתשלום  שהיא  גובה  מכלל  לקוחותיה  "  ,  אמר  .  
