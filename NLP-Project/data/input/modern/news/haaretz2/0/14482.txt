עדכון  אחרון  -  10:28  01/03/01  רשימת  העבודה  :  פרס  -  שר  החוץ  ,  שמחון  -  שר  החקלאות  מאת  יוסי  ורטר  פרס  במרכז  העבודה  ביום  שני  .  
לא  תיערך  הצבעה  על  תיק  החוץ  תצלום  :  ניר  כפרי  הבוקר  (  חמישי  )  נסרה  רשימת  המועמדים  לתפקידי  שרים  וסגני  שרים  מטעם  מפלגת  העבודה  בממשלת  האחדות  .  
בבחירות  החשאיות  שייפתחו  מחר  בתשע  בבוקר  בגני  התערוכה  בתל  אביב  ,  יתמודדו  שנים  עשר  מועמדים  על  שמונה  תפקידי  שרים  בממשלת  שרון  וארבעה  מועמדים  יתמודדו  על  שני  תפקידי  סגני  שרים  (  תפקיד  סגן  השר  השלישי  שהובטח  לעבודה  משוריין  לנציג  מימד  prefix=ב  "  ישראל  אחת  "  ,  השר  מיכאל  מלכיאור  )  .  בסיבוב  הבחירות  הראשון  תיערך  התמודדות  רק  על  תפקיד  שר  הביטחון  ,  בין  בנימין  בן  אליעזר  ,  מתן  וילנאי  ואפרים  סנה  .  
על  תפקיד  שר  החוץ  לא  תתקיים  התמודדות  מאחר  ששמעון  פרס  הוא  המועמד  היחיד  .  
גם  המועמד  לתיק  החקלאות  ,  שלום  שמחון  ,  לא  יצטרך  להמתין  לסגירת  הקלפיות  מאחר  שאיש  לא  מתמודד  מולו  על  התפקיד  .  
בסיבוב  הבחירות  השני  יתמודדו  שניים  מבין  שלושת  המועמדים  שייכשלו  בבחירות  לתפקיד  שר  הביטחון  ולצידם  המועמדים  הבאים  :  השרים  רענן  כהן  ודליה  איציק  ,  חברי  הכנסת  ויצמן  שירי  וסלח  טריף  ,  וחברי  הכנסת  לשעבר  אלי  דיין  ,  שמעון  שטרית  ,  מיכה  גולדמן  ,  נסים  זווילי  ורפי  אלול  .  
על  תפקידי  סגני  השרים  יתמודדו  חברי  הכנסת  יוסי  כץ  ,  אבי  יחזקאל  ,  אלי  בן  מנחם  וסופה  לנדבר  .  
