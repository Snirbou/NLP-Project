עדכון  אחרון  -  02:32  05/03/01  צה"ל  בודק  נסיבות  מותם  של  פלשתינאים  מירי  מאת  עמוס  הראל  הלווייתו  של  באהר  עודה  אתמול  בשכם  .  
נורה  בנסיבות  לא  ברורות  תצלום  :  אי  -  פי  בשטחים  היה  אתמול  שקט  יחסי  ,  לאחר  כמה  ימים  סוערים  .  
בשעות  הערב  אירעו  כמה  תקריות  ירי  בגדה  המערבית  .  
יריות  נורו  לעבר  ההתנחלות  כדים  באזור  ג'נין  וכוח  צה"ל  בכביש  עוקף  ג'נין  ,  לעבר  כלי  רכב  צבאי  ליד  עינב  באזור  טול  כרם  ,  לעבר  מכונית  ישראלית  בכפר  סילם  ליד  שכם  ,  ולעבר  בית  אל  מצפון  לרמאללה  .  
יריות  נורו  גם  אל  אוטובוס  ישראלי  בכביש  עוקף  יריחו  ,  סמוך  לכניסה  הצפונית  לעיר  .  
לאוטובוס  נגרם  נזק  .  
בכל  התקריות  לא  היו  נפגעים  ישראלים  .  
התפוצצויות  נשמעו  בשעות  הערב  סמוך  לנצרים  ברצועת  עזה  .  
נבדקת  אפשרות  שנורו  פצצות  מרגמה  לעבר  ההתנחלות  .  
בפיקוד  המרכז  עורכים  תחקירים  בעקבות  תקריות  שבהן  נהרגו  אזרחים  פלשתינאים  בסוף  השבוע  .  
נבדקת  פעילות  הכוחות  בתקרית  בכפר  חווארה  שלשום  בערב  ,  שבה  נהרג  צעיר  פלשתינאי  ונפצע  בינוני  תושב  נוסף  מירי  שוטרי  משמר  הגבול  ,  שהציבו  מארב  למיידי  אבנים  על  מכוניות  ישראליות  .  
במקום  לא  נורתה  אש  חיה  לעבר  הכוח  .  
השוטרים  טענו  בתחקיר  כי  ביצעו  "  נוהל  מעצר  חשוד  "  לפני  שפתחו  באש  לעבר  רגליהם  של  מיידי  האבנים  ,  שנמלטו  מהמקום  .  
לדבריהם  ,  ההרוג  החליק  בעת  בריחתו  ולכן  פגע  הכדור  בפלג  גופו  העליון  .  
מתקיימת  בדיקה  גם  סביב  מותם  של  אשה  בשבת  בערב  וילד  ביום  שישי  בערב  ,  ברמאללה  ובאל  בירה  .  
לדברי  מקורות  צבאיים  ,  הילד  נורה  מאש  תגובה  של  צה"ל  לאחר  ירי  פלשתיני  על  ההתנחלות  פסגות  .  
נסיבות  מותה  של  האשה  עוד  נבדקות  בידי  צה"ל  .  
עמירה  הס  מוסיפה  :  לדברי  מקורות  פלשתיניים  נהרגה  האשה  ,  עאידה  שתייה  ,  בת  ,  43  מאש  צה"ל  שנורתה  מהתנחלות  פסגות  ,  כאשר  נסעה  במכוניתה  עם  בתה  ובנה  .  
הפלשתינאים  טענו  שבאותה  עת  לא  נורה  אף  כדור  לכיוון  פסגות  ,  וציינו  כי  בכל  מקרה  האשה  נמצאה  באזור  מרוחק  מאוד  מפסגות  .  
שתייה  הובאה  למנוחות  ברמאללה  אתמול  .  
מבית  החולים  רפידיה  בשכם  יצאה  בשעות  הבוקר  הלווייתם  של  שני  הרוגים  :  באהר  עודה  ,  בן  ,  20  שנהרג  מאש  אנשי  מג"ב  בכפר  חווארה  ;  ואחמד  עלאן  ,  בן  25  מהכפר  קריות  .  
לפי  מקורות  פלשתיניים  ,  עלאן  נרצח  בידי  מתנחלים  מאזור  שילה  ,  בשעה  שחזר  במכוניתו  לביתו  בכפר  .  
