עדכון  אחרון  -  23:58  06/03/01  מכתבים  כולם  מסריחים  צודק  יגאל  לוסין  בהבחנתו  של  היינה  כיהודי  המתייחס  ליהדות  כאל  ישות  לאומית  ולא  כאל  דת  בלבד  (  "  הארץ  ,  ספרים  "  ,  13.12.2000  ,  ומכתבו  של  ש"י  קרויטנר  ,  17.1.2001  )  .  אשר  לדתות  באופן  כללי  ,  גם  אם  היינה  שמר  על  איזשהו  יחס  של  כבוד  לאמונה  עצמה  ,  אין  ספק  שהוא  סלד  סלידה  גמורה  מנציגי  האל  עלי  אדמות  (  או  לפחות  מאלה  המכריזים  על  עצמם  כאלה  )  .  בספרו  "  רומנצרו  "  ,  שהופיע  prefix=ב  -  ,  1851  הוא  מתאר  ויכוח  תיאולוגי  (  "  disputatio  "  )  בטולדו  ,  בין  האח  הפרנסיסקני  ז'וזה  לבין  רבי  יהודה  מנאוורה  ,  בנוכחות  המלך  פדרו  והמלכה  דונה  ביאנקה  .  
בגרמנית  מהולה  בעברית  וביידיש  הוא  מחסל  באירוניה  קטלנית  את  טיעוניהם  המופרכים  של  שני  המתדיינים  גם  יחד  .  
בסופו  של  הוויכוח  פונה  המלך  פדרו  לרעייתו  ושואל  אותה  מי  לדעתה  זכה  ושיכנע  אותה  .  
בתשובה  ,  היא  נוגעת  במצחה  ועונה  prefix=ש  "  גם  הרב  וגם  הכומר  ,  שניהם  מסריחים  "  ,  ובגרמנית  :  Welcher  recht  hat  ,  weiss  ich  nicht  "  doch  es  will  mich  schier  beduenken  .  dass  der  Rabbi  und  der  Moench  "  dass  sie  alle  beide  stinken  (  מהדורה  באחריות  Walther  Victor  ,  המו"ל  Reclam  Jun  .  
,  Leipzig  Philipp  ,  ללא  תאריך  )  .  כאן  מתברר  שבאומץ  -  לב  לא  מבוטל  לא  היסס  היינה  להתייחס  בבוז  לא  רק  prefix=ל  "  כלי  הקודש  "  של  היהדות  ,  כי  אם  גם  לאלה  של  הדת  שאליה  בחר  להצטרף  .  
ויקטור  קלפהולץ  רמת  השרון  מורשת  הגרמנים  בסוף  מכתבו  (  "  הארץ  ,  ספרים  "  ,  14.2  )  דורש  מורי  רדר  לבטא  את  שם  העיר  ההודית  כלכאתה  (  כמו  האנגלים  וההודים  עצמם  )  ,  ולא  כלכותה  ,  כי  כך  מבטאים  הגרמנים  .  
מה  לעשות  ,  והגרמנית  הותירה  בשפתנו  עקבות  עמוקות  מן  התקופה  שהיתה  מעצמה  עולמית  בשדה  התרבות  והמדע  גם  יחד  ,  וכל  המשכילים  העבריים  נהרו  אל  אוניברסיטאותיה  לקנות  דעת  .  
וכי  נמיר  פתאום  את  שם  עיר  האורות  מפאריז  (  או  אפילו  פאריס  )  לפארי  ,  כי  כך  אומרים  הצרפתים  ?  
ולנדן  ,  כדרך  האנגלים  אדוני  בירתם  ,  במקום  לונדון  ,  על  פי  המבטא  שירשנו  מן  הגרמנים  ?  
האם  אנו  מצווים  על  איירלנד  ואייסלנד  ,  כמו  בפי  האנגלים  והאירים  עצמם  ונזנח  לפתע  את  השם  המוכר  והמקובל  אצלנו  ,  אירלנד  ואיסלנד  (  כמו  הגרמנים  )  ?  ועד  היום  אנו  מכנים  את  הארץ  הצפונית  ההיא  שוודיה  ,  כירושת  הלשון  הגרמנית  ,  ולא  סוודיה  ,  כדרך  תושביה  עצמם  (  ורוב  ארצות  אירופה  )  ?  נראה  שאנו  "  תקועים  "  עם  המורשת  הגרמנית  ,  לאחר  שהיא  הספיקה  להשתרש  ולהתנחל  בלשוננו  זה  למעלה  ממאה  שנים  .  
יואל  דרום  כפר  מנחם  על  פי  החלטת  הממשלה  קצת  במאוחר  נתקלתי  במכתבו  של  בנימין  זאב  וכסלר  (  "  הארץ  ,  ספרים  "  7.2.01  )  ,  המתייחס  לביקורתו  של  יוסף  גרודז'ינסקי  על  ספרו  של  נועם  חומסקי  "  אוטופיה  לאדונים  "  .  
כיוון  שאין  לפני  ספרו  של  חומסקי  ואף  לא  הטקסט  של  ביקורתו  של  גרודז'ינסקי  ,  אני  מסתפק  במכתבו  של  וכסלר  .  
אני  מניח  שהעניין  שולי  לעיקר  ספרו  של  חומסקי  ,  אך  יש  בו  חשיבות  לדיון  הציבורי  בישראל  .  
לפי  דבריו  של  כותב  המכתב  ,  חומסקי  חושב  כי  ישראל  "  המרתה  את  פי  הממשל  האמריקאי  בכך  שעלתה  על  רמת  הגולן  prefix=ב  -  "  ,  1967  וכנראה  גם  מר  וכסלר  חושב  כך  ,  ונתלה  בספרו  של  זרח  ורהפטיג  .  
לא  רק  שבחירת  המלים  (  "  המרתה  את  פי  הממשל..."  )  מוזרה  ,  אלא  גם  הטענה  והמקור  שעליו  נסמך  וכסלר  .  
אך  כנראה  אינו  היחיד  החושב  כך  .  
פרשת  החלטתה  של  ממשלת  ישראל  לכבוש  את  רמת  הגולן  ופרטים  רבים  ממנה  נתפרסמו  כבר  לפני  זמן  רב  ,  החל  בספרו  של  משה  גלבוע  (  "  שש  שנים  ששה  ימים  "  )  שיצא  לאור  פחות  משנה  אחרי  המלחמה  ההיא  .  
אחר  כך  נכתב  על  הפרשה  בספריהם  של  משה  דיין  (  "  אבני  דרך  "  )  ,  יצחק  רבין  (  "  פנקס  שירות  "  )  ,  איתן  הבר  (  "  היום  תפרוץ  מלחמה  "  )  ,  במאמר  ארוך  שכתב  שלמה  נקדימון  ובעוד  כמה  מקומות  .  
במכתב  של  וכסלר  אין  איפוא  שום  חדש  .  
הסתמכותו  על  ניירותיו  של  זרח  ורהפטיג  גם  היא  מוזרה  למדי  .  
את  ספרו  של  ורהפטיג  ערכו  ופירסמו  אחרים  לאחר  מותו  ,  מתוך  ניירותיו  שעדיין  לא  הגיעו  לידי  צורת  ספר  .  
ולא  רק  זאת  ,  אלא  שוורהפטיג  הוא  עד  מוטה  ,  וסלקטיווי  מאוד  בפרטי  העדות  שהוא  מוסר  .  
למשל  ,  בעניין  ישיבת  ועדת  השרים  לענייני  ביטחון  בקשר  להחלטה  על  ההתקפה  על  רמת  הגולן  ,  ורהפטיג  כותב  בספרו  כי  דיין  אמר  "  כאשר  ההכרעה  של  ורהפטיג  ושלי  שווה  "  ,  ויוצר  רושם  כאילו  דיין  התייחס  אליו  כאל  שווה  וכאילו  היתה  לדעתו  (  של  ורהפטיג  )  השפעה  כלשהי  על  דעתו  של  דיין  .  
אך  הוא  משמיט  את  ההמשך  ,  שכן  דיין  אמר  ביחס  לרצונם  של  ורהפטיג  וחיים  משה  שפירא  ושרים  אחרים  להשפיע  על  ניהול  המלחמה  כי  "  כאשר  ההכרעה  של  ורהפטיג  ושלי  שווה  ,  וברוב  של  שני  קולות  נחליט  אם  נעשה  מלחמה  על  עוד  שני  קילומטר  ,  אינני  מאמין  שכך  נוכל  לנהל  מלחמה  מסובכת..."  ושני  משפטים  לפני  כן  אמר  דיין  שמלחמה  לא  מנהלים  בהצבעות  רוב  דמוקרטיות  .  
דיין  לא  העריך  את  ורהפטיג  ולא  התחשב  בו  .  
ולעניין  עמדת  ארה"ב  ביחס  להתקפה  על  רמת  הגולן  במלחמת  ששת  הימים  ,  נדע  על  כך  יותר  כאשר  יתפרסם  (  בקרוב  ,  כך  מבטיח  ההיסטוריון  של  מחלקת  המדינה  )  כרך  מסמכי  יחסי  החוץ  של  ארה"ב  הנוגע  למלחמת  ששת  הימים  .  
אך  ידוע  היטב  שממשל  ארה"ב  ידע  שלישראל  יש  תוכניות  לתפוס  את  רמת  הגולן  ,  ומרגע  שפרצה  המלחמה  ארה"ב  לא  התנגדה  לכך  .  
בישראל  ,  בממשלה  ובצה"ל  ידעו  כבר  ביום  ד'  (  7  ביוני  )  כי  הממשל  בארה"ב  אינו  מתנגד  להתקפה  על  רמת  הגולן  .  
הדבר  קשור  גם  לעניין  אחר  -  פרשת  ההתקפה  הכושלת  על  הספינה  "  ליברטי  "  ,  שהועלתה  טענה  כאילו  ישראל  תקפה  אותה  בכוונה  למנוע  מידע  על  ההכנות  להתקפה  על  רמת  הגולן  .  
כיוון  שישראל  יידעה  את  ארה"ב  על  הכוונות  להתקפה  ,  ברור  שלא  ניסתה  להתקיף  את  ספינת  הביון  האמריקאית  כדי  להסתיר  זאת  .  
בממשלת  ישראל  היו  אכן  חילוקי  דעות  ,  אך  הם  היו  הפוכים  לרושם  שיוצר  מכתבו  של  וכסלר  .  
למן  היום  השני  למלחמה  רצו  רוב  שרי  הממשלה  להתקיף  את  סוריה  ולתפוס  את  "  הרמה  הסורית  "  .  
מיעוט  השרים  התנגדו  .  
המתנגד  הראשי  להתקפה  על  סוריה  היה  שר  הביטחון  משה  דיין  ,  ובכך  הכריע  את  הכף  .  
גם  הרמטכ"ל  וחברי  המטכ"ל  תמכו  בהתקפה  נרחבת  על  סוריה  ,  אך  השר  הממונה  עליהם  הורה  שלא  לתקוף  .  
כדי  להכריח  את  דיין  לשנות  את  עמדתו  כינס  אשכול  את  ועדת  השרים  לענייני  ביטחון  בסיומו  של  יום  ה  '  ,  8  ביוני  .  
רוב  המשתתפים  בישיבה  זו  ,  בהם  ראש  הממשלה  אשכול  ,  תמכו  בהצעה  להתקפה  ,  ותמך  בכך  גם  הרמטכ"ל  (  יצחק  רבין  )  שהשתתף  בישיבה  .  
דיין  התנגד  ושום  נימוק  לא  הזיז  אותו  מעמדתו  .  
ההחלטה  שהגיעה  לסיום  הישיבה  ,  בניסוחו  של  אשכול  ,  "  לדחות  ביום  -  יומיים  את  ההחלטה  בדבר  פעולה  בגבול  הסורי  "  התקבלה  משום  חוסר  היכולת  של  הרוב  בממשלה  לכפות  רצונם  על  שר  הביטחון  .  
לאור  החלטת  מועצת  הביטחון  של  האו"ם  על  הפסקת  אש  ,  היה  ברור  לכל  כי  לא  תהיה  התקפה  על  "  הרמה  הסורית  "  .  
לאחר  מכן  במשך  הלילה  שינה  דיין  את  דעתו  ובין  6  prefix=ל  -  7  בבוקר  נכנס  לחמ"ל  ונתן  הוראה  לצאת  להתקפה  .  
בוודאי  שלא  היתה  בכך  פעולה  בניגוד  לדעת  הממשלה  ,  לא  היה  זה  שלא  על  דעת  הממשלה  ולא  היתה  בכך  הטעיה  (  או  "  המרת  פיו  "  )  של  ממשלת  ארה"ב  .  
מתתיהו  מייזל  קולומבוס  ,  אוהיו  תיקון  הספר  "  מלחמות  המקומות  הקדושים  "  שנסקר  על  ידי  אלי  שי  (  "  הארץ  ,  ספרים  "  28.2  )  ראה  אור  בהוצאת  מכון  ירושלים  לחקר  ישראל  והוצאת  הד  ארצי  ולא  כפי  שפורסם  .  
