עדכון  אחרון  -  23:40  07/03/01  מפרסמים  מהשטח  מאת  אהוד  מלץ  בלי  שהרגשנו  נהפכה  תחנת  הרדיו  הצבאית  גלי  צה"ל  לערוץ  מסחרי  לכל  דבר  ,  המשדר  פרסומות  .  
מה  שהתחיל  כתשדירים  בעלי  גוון  ציבורי  מובהק  ,  כמו  מלחמה  בתאונות  הדרכים  ובסמים  ועידוד  הספורט  באמצעות  הטוטו  ,  חצה  מזמן  את  הקווים  המסחריים  ועתה  משודרות  שם  פרסומת  גלויות  למחצה  של  גוף  הנלחם  בהעתקות  תוכנה  ושל  "  יצרני  תרופות  "  המממנים  פרסומת  לחיסון  תינוקות  נגד  אבעבועות  רוח  (  "  בהמלצת  איגוד  רופאי  הילדים  "  )  .  הבעיה  היא  שהקריטריונים  לבחירת  המפרסמים  שרירותיים  ואינם  פתוחים  לביקורת  ציבורית  .  
לפי  ההיגיון  הגל"צי  נוכל  לראות  בקרוב  מסוקים  צבאיים  שיגררו  שלטי  פרסומת  לאורך  החוף  ,  זלדות  מקושטות  בפוסטרים  ויחידות  חי"ר  שיאומצו  ע"י  חברות  מסחריות  וישאו  כלי  נשק  בצבעים  תואמים  .  
ממתי  ניתן  לגל"ץ  מנדט  להפוך  לתחנה  מסחרית  ?  
דוברת  התחנה  הילה  ספיר  :  "  כל  התשדירים  משודרים  עפ"י  חוק  ומקבלים  אישור  של  הרשויות  המוסמכות  .  
ועדה  בפרקליטות  הצבאית  בוחנת  ומחליטה  אם  לאשר  כל  תשדיר  "  .  
אם  יצרני  תרופות  מממנים  פרסומת  לחיסון  תינוקות  ,  למה  שיבואני  קונדומים  ,  למשל  ,  לא  יממנו  פרסומת  למין  בטוח  ?  
"  נראה  לי  שהיינו  מחליטים  לא  לשדר  את  זה  ,  כי  זה  פוגע  בתפישה  הכללית  .  
במקרה  של  האבעבועות  מדובר  במגיפה  אצל  ילדים  .  
אם  אנחנו  מדברים  על  הגנה  מפני  איידס  זה  לא  המצב  .  
זה  לא  מגיפה  המונית  ויש  לזה  חשיפה  מספיקה  .  
אנחנו  גם  לא  יכולים  לשדר  תשדיר  שמזכיר  גוף  מסחרי  מסוים  .  
במקרה  כזה  אנחנו  נעביר  את  הבקשה  לוועדה  בפרקליטות  הצבאית  ואם  הם  יאשרו  אנחנו  נשקול  אם  לשדר  .  
זאת  פריווילגיה  שיש  לנו  בתור  תחנת  שידור  "  .  
