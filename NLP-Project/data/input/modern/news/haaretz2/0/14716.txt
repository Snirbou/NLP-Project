עדכון  אחרון  -  17:43  02/03/01  ליברמן  וזאבי  ימונו  לשרים  בממשלת  שרון  שרון  החליט  לנהל  המו"מ  בעצמו  ;  בני  אלון  -  בראש  ועדת  החוקה  ,  ברוטציה  עם  ח"כ  פינס  ח"כ  אביגדור  ליברמן  יהיה  שר  התשתיות  בממשלת  שרון  וח"כ  רחבעם  זאבי  יהיה  שר  התיירות  -  כך  קובע  ההסכם  הקואליציוני  שהושג  היום  בין  הליכוד  לסיעת  הימין  הקיצוני  האיחוד  -  הלאומי  -  ישראל  -  ביתנו  .  
נוסף  על  כך  ימונה  סגן  שר  מטעם  הסיעה  ,  אך  עדיין  לא  ידוע  באיזה  משרד  .  
הליכוד  גם  ויתר  לאיחוד  -  הלאומי  -  ישראל  -  ביתנו  על  חלקו  בראשות  ועדת  חוק  חוקה  ומשפט  של  הכנסת  .  
ח"כ  אופיר  פינס  (  עבודה  )  יהיה  יו"ר  הוועדה  במשך  כשנה  ,  ואחריו  יעבור  התפקיד  לנציג  האיחוד  הלאומי  -  ככל  הנראה  ח"כ  בני  אלון  .  
תפקיד  זה  הוצע  לאיחוד  הלאומי  מלכתחילה  ,  אבל  מפלגת  העבודה  התנתה  את  הצטרפותה  בקואליציה  בכך  שהתפקיד  לא  יימסר  לסיעת  הימין  הקיצוני  .  
בהסכם  הקואליציוני  ביןה  עבודה  לליכוד  נקבע  שתהיה  רוטציה  בראשות  הוועדה  בין  העבודה  לליכוד  .  
בתמורה  לתפקידים  הנדיבים  שקיבלו  ,  ויתרו  ליברמן  וזאבי  על  כמה  מהסעיפים  המדיניים  שדרשו  להכניס  במכתב  הנלווה  להסכם  הקואליציוני  .  
שרון  נפגש  עם  שרנסקי  ראש  הממשלה  הנבחר  ,  אריאל  שרון  ,  החליט  לנהל  בעצמו  את  המשא  ומתן  להקמת  ממשלת  אחדות  .  
שרון  ,  שמעוניין  להציג  את  ממשלתו  ביום  רביעי  הקרוב  ,  סבור  שהשפעתו  ומעורבותו  האישית  במו"מ  יסייעו  לזירוזו  .  
היום  נפגש  שרון  עם  יו"ר  מפלגת  ישראל  בעלייה  ,  ח"כ  נתן  שרנסקי  ,  בחוות  השקמים  .  
שרון  ניסה  לשכנעו  להצטרף  לממשלה  ,  למרות  התנגדות  סיעתו  לכך  שש"ס  תקבל  את  תיק  הפנים  .  
בליכוד  דוחים  את  תביעת  ישראל  בעלייה  לקבל  את  תיק  הפנים  או  את  תיק  החוץ  ,  ומגדירים  אותה  כסחטנות  ,  לנוכח  גודל  המפלגה  -  ארבעה  מנדטים  בלבד  .  
ח"כ  ראובן  ריבלין  ,  יו"ר  סיעת  הליכוד  ,  ביקש  אתמול  מיו"ר  הכנסת  ,  אברהם  בורג  ,  להיערך  להשבעת  הממשלה  ביום  רביעי  הקרוב  .  
זאת  בעקבות  החלטת  שרון  שלא  להתעכב  בהקמת  הקואליציה  עד  שהסיעות  הקטנות  -  ובהן  ישראל  ביתנו  והמפד"ל  -  יסכימו  להצטרף  .  
שרון  מבקש  להציג  בפני  השותפות  האפשריות  קואליציה  יציבה  וכך  לגרום  להן  למתן  את  תביעותיהן  בנוגע  לתיקים  או  לקווי  היסוד  .  
