עדכון  אחרון  -  04:34  01/03/01  מטען  חבלה  פורק  בת"א  ;  פצועים  מירי  בי-ם  וליד  קלקיליה  מאת  עמוס  הראל  ברוך  קרא  ועמית  בן  -  ארויה  מטען  חבלה  שהוטמן  בתיק  התגלה  אתמול  ברחוב  אלנבי  בתל  אביב  .  
חבלני  משטרה  פוצצו  את  התיק  באופן  מבוקר  .  
איש  לא  נפגע  ,  אך  נגרם  נזק  רב  לרכוש  .  
במשטרה  סבורים  כי  נמנע  פיגוע  קשה  .  
במקביל  להערכה  כי  זהו  ניסיון  פיגוע  לאומני  ,  נבדקים  גם  כיווני  חקירה  נוספים  .  
את  מטען  הנפץ  היה  אמור  להפעיל  טלפון  סלולרי  -  לאחר  הפיצוץ  נמצאו  במקום  שרידי  מכשיר  טלפון  סלולרי  .  
המשטרה  סגרה  את  האזור  המיידי  של  הפיצוץ  לתנועה  ,  וסרקה  אותו  לאיתור  מטעני  חבלה  נוספים  .  
עדיין  לא  נעצרו  חשודים  במעשה  .  
מאבטח  בכביש  חוצה  ישראל  נפצע  אתמול  פצעים  קלים  עד  בינוניים  ,  בפיגוע  ירי  בשטח  ישראל  מול  קלקיליה  .  
שני  פלשתינאים  חמושים  חצו  ברגל  את  הקו  הירוק  מערבה  ,  אל  תוואי  כביש  חוצה  ישראל  הסמוך  .  
הם  פתחו  באש  לעבר  רכב  אבטחה  ,  שליווה  פועלים  שעסקו  בסלילת  הכביש  .  
בסך  הכל  נורו  prefix=כ  -  30  קליעים  .  
המאבטח  שהיה  במכונית  נפצע  משני  קליעים  ,  בידו  וברגלו  .  
שני  היורים  הצליחו  לחמוק  בחזרה  לשטח  הרשות  הפלשתינית  .  
בדרכם  למקום  הפיגוע  ובחזרה  עברו  היורים  ליד  עמדה  של  כוחות  הביטחון  הלאומי  הפלשתיני  .  
השוטרים  בעמדה  לא  התערבו  ולא  מנעו  את  הפיגוע  .  
בתגובה  לפיגוע  הטיל  מפקד  חטיבת  קלקיליה  (  אפרים  )  ,  אלוף  -  משנה  איתן  אברהם  ,  כתר  על  העיר  .  
בפיגוע  אחר  ירו  אמש  פלשתינאים  בטעות  בילדה  פלשתינאית  ,  שנפצעה  קל  .  
הפלשתינאים  ירו  לעבר  מכונית  נושאת  לוחיות  זיהוי  צהובות  ,  בכביש  פסגת  זאב  -  הגבעה  הצרפתית  בצפון  ירושלים  .  
נוסעי  המכונית  היו  פלשתינאים  ,  שכנראה  לא  זוהו  ככאלה  בידי  היורים  .  
ילדה  שנסעה  במכונית  נפצעה  קל  מרסיס  .  
