עדכון  אחרון  -  02:56  02/03/01  בעלי  חיים  /  פרויקט  חקלאי  מנע  הריסת  שדות  בידי  עגורים  העגורים  יקבלו  תירס  במקום  בוטנים  מהשדות  מאת  צפריר  רינת  עגורים  בתעופה  .  
בשבוע  הבא  יתקיים  בצפון  טקס  פרידה  מהעגורים  תצלום  :  דן  אלון  ,  החבר  העגור  האפור  ,  ציפור  נודדת  הפוקדת  בשנים  האחרונות  במספרים  הולכים  וגדלים  את  ישראל  ,  יזכה  בשבוע  הבא  לכבוד  מיוחד  .  
ביום  שני  יגיעו  חקלאים  ונציגי  ארגונים  לשמירת  הטבע  לשדות  עמק  החולה  כדי  לקיים  טקס  פרידה  מהעגורים  ,  המתחילים  בימים  אלה  לעשות  את  דרכם  לכיוון  רוסיה  לקראת  עונת  הקינון  .  
באירופה  נפרדים  מהעגורים  בסתיו  כשהם  נודדים  דרומה  כדי  לבלות  את  החורף  במקומות  חמים  יותר  ,  ואילו  בישראל  נפרדים  מהעגורים  כשהם  חוזרים  צפונה  כדי  לקנן  .  
המסורת  של  טקסי  פרידה  מעגורים  קיימת  באירופה  כבר  שנים  רבות  .  
מנהל  מרכז  הצפרות  של  החברה  להגנת  הטבע  ,  דן  אלון  ,  אומר  שטקסי  הפרידה  מבטאים  מסורת  ארוכה  הכוללת  שירים  ואגדות  העוסקים  בעגורים  .  
במקרה  של  ישראל  ,  יציין  טקס  הפרידה  גם  שיתוף  פעולה  מוצלח  בין  חקלאים  לשומרי  טבע  ,  שמטרתו  לאפשר  את  שהייתם  השלווה  של  העגורים  בישראל  מבלי  שאלה  יגרמו  נזקים  לחקלאות  .  
מקורות  המזון  בשדות  החקלאים  שהעגורים  גילו  ,  משכו  אותם  לישראל  בהמוניהם  בעשור  האחרון  .  
בתוך  כמה  שנים  גדל  מספרם  עד  prefix=ל  -  20  אלף  ציפורים  ,  שפשטו  על  שדות  בוטנים  וגידולים  חקלאיים  נוספים  ,  וגרמו  לנזקים  .  
המקום  החביב  ביותר  על  העגורים  הוא  עמק  החולה  ,  שבו  היו  רק  בשבועות  האחרונים  כעשרת  אלפים  עגורים  .  
במהלך  שהייתם  בישראל  ,  בין  אוקטובר  למארס  ,  נהגו  חלק  מהם  להגיע  גם  לשדות  בעמק  חפר  והנגב  המערבי  ,  בעיקר  לאחר  שירדו  גשמים  באזור  החולה  שגרמו  לריקבון  הבוטנים  שנמצאו  על  הקרקע  .  
גופי  שמירת  הטבע  והחברה  לחקלאות  של  הגליל  העליון  -  שבה  שותפים  יישובי  האזור  -  החלו  בשיתוף  פעולה  שמטרתו  לעקוב  אחר  התנהגות  העגורים  בעמק  החולה  .  
במקביל  ניסו  הגופים  לפתח  שיטות  שימנעו  נזקים  לחקלאים  .  
הם  קיבלו  עזרה  מהמשרד  לאיכות  הסביבה  ,  מפרויקט  "  לטבע  נולד  "  -  שמטרתו  לסייע  לחיות  בר  -  ומגופים  מסחריים  ,  בהם  חברת  התעופה  הגרמנית  לופטהנזה  ,  שהעגור  הוא  סמלה  .  
בתחילה  השאירו  חקלאים  שאריות  יבולים  בכמה  חלקות  ,  על  מנת  שהעגורים  יאכלו  אותם  ולא  יגיעו  לשדות  אחרים  .  
ואולם  ,  בשנה  האחרונה  עברו  החקלאים  לשיטה  חדשה  :  הם  מנעו  בשלב  ראשון  נחיתת  עגורים  בשדות  חקלאיים  על  ידי  פעולות  רצופות  של  הפחדה  ושימוש  באמצעי  הרתעה  ,  כמו  ירי  באוויר  .  
במקביל  להרחקת  העגורים  מהשדות  ,  הכינו  החקלאים  בשטח  הנמצא  ליד  אזור  החולה  -  שהוצף  מחדש  לפני  כמה  שנים  -  אספקת  מזון  קבועה  של  גרעיני  תירס  לעגורים  .  
עד  לימים  האחרונים  פוזרו  כבר  כמה  מאות  טונות  של  גרעיני  תירס  .  
"  החקלאים  שיפרו  מאוד  את  ההתארגנות  שלהם  ואף  הציבו  אדם  שעקב  באופן  קבוע  אחר  תנועת  העגורים  "  ,  מספר  אלון  .  
לדברי  אלון  ,  חלוקת  המזון  הביאה  לירידה  חדה  בנזקים  שגרמו  העגורים  לחקלאים  .  
הפרויקט  הביא  לרווח  נוסף  ,  מכיוון  שלאזור  גרעיני  התירס  הגיעו  ציפורים  ממינים  אחרים  ,  שגם  הם  מזיקים  לגידולים  חקלאיים  .  
כך  נמנעו  נזקים  נוספים  .  
בשבועות  האחרונים  נערך  דיון  מיוחד  בעניין  העגורים  במשרד  לאיכות  הסביבה  ,  ובו  הוחלט  לקיים  תוכנית  רב  שנתית  של  אספקת  מזון  לציפורים  ,  על  מנת  למנוע  נזקים  חקלאיים  .  
ללא  קשר  לפעילות  זאת  ,  יימשכו  פעולות  המחקר  של  העגורים  שמנהל  אלון  .  
לקראת  הקיץ  ייצא  אלון  לרוסיה  ויתקין  משדרי  לוויין  על  שלושה  עגורים  .  
המשדרים  נועדו  לסייע  לו  לעקוב  אחר  מסלול  הנדידה  של  העגורים  ,  ולגלות  במדויק  את  אתרי  הנדידה  השונים  ,  שחלקם  באפריקה  .  
