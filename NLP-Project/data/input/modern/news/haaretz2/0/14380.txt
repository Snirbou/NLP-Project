עדכון  אחרון  -  04:19  01/03/01  סיעת  המרכז  החליטה  על  התפרקות  מרצון  מאת  מזל  מועלם  סיעת  המרכז  החליטה  אתמול  בתום  ישיבה  קצרה  על  פירוקה  מרצון  ,  שנתיים  בלבד  לאחר  הקמת  המפלגה  .  
הסיבה  לפירוק  היא  חילוקי  דעות  בנושאים  מדיניים  ואחרים  שמנעו  מחברי  הסיעה  לפעול  בצוותא  .  
יו"ר  המפלגה  ,  השר  אמנון  ליפקין  -  שחק  ,  והח  "  כים  דליה  רבין  -  פילוסוף  ואורי  סביר  ,  הודיעו  לאחר  מכן  על  פרישה  מסיעת  המרכז  .  
השלושה  ביקשו  מיו"ר  ועדת  הכנסת  ,  ח"כ  סאלח  טריף  ,  להכריז  עליהם  כעל  סיעה  חדשה  בשם  "  דרך  חדשה  "  .  
שני  הח  "  כים  הנוספים  של  המרכז  ,  דן  מרידור  ורוני  מילוא  ,  הופתעו  מהמהלך  של  חבריהם  ,  מהלך  המאפשר  למרידור  ולמילוא  לנהל  מו"מ  קואליציוני  נפרד  עם  הליכוד  ואף  לקבל  תפקיד  שר  .  
לישיבת  הסיעה  אתמול  לא  הגיע  הח"כ  הששי  של  המפלגה  ,  יצחק  מרדכי  ,  הממתין  להכרעת  הדין  במשפטו  ,  אך  הוא  שלח  נציג  .  
הישיבה  התקיימה  באווירה  ידידותית  .  
ליפקין  -  שחק  אמר  כי  צריך  להביא  את  העניין  לסיום  ,  כיוון  שהסיעה  חלוקה  בהשקפותיה  ואינה  מתפקדת  למעשה  .  
סביר  ורבין  -  פילוסוף  הדגישו  את  חוסר  התוחלת  שבהמשך  קיום  הסיעה  כשאין  מאחוריה  מפלגה  ומוסדות  .  
לאחר  פרישת  שלושת  החברים  ,  נותרו  בסיעת  המרכז  מרידור  ,  מילוא  ומרדכי  ,  אך  מילוא  הודיע  כי  אין  בכוונתו  להיות  חבר  עם  מרדכי  באותה  סיעה  .  
מרידור  ומילוא  יכולים  אף  הם  לפרוש  מהסיעה  ,  ואז  יישאר  מרדכי  השריד  האחרון  במפלגה  .  
מרידור  נפגש  אתמול  עם  ראש  הממשלה  הנבחר  ,  אריאל  שרון  ,  שהציע  לו  תפקיד  שר  במשרד  ראש  הממשלה  כמינוי  אישי  .  
מרידור  צפוי  להיפגש  עם  שרון  גם  היום  .  
