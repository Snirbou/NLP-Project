עדכון  אחרון  -  04:23  06/03/01  קרואטים  הואשמו  בפשעי  מלחמה  זאגרב  (  רויטרס  )  .  התביעה  הכללית  בקרואטיה  הגישה  אתמול  כתבי  אישום  נגד  הגנרל  לשעבר  מירקו  נוראץ'  וארבעה  קצינים  נוספים  .  
הם  מואשמים  בפשעי  מלחמה  נגד  אזרחים  סרבים  בזמן  מלחמת  העצמאות  הקרואטית  בשנים  1995  -  1991  .  
זוהי  הפעם  הראשונה  שבה  נאשמים  חיילים  קרואטים  בפשעי  מלחמה  .  
נוראץ'  ,  עוזרו  הבכיר  ושלושה  בכירים  נוספים  מואשמים  בביצוע  פשעי  מלחמה  נגד  אוכלוסייה  אזרחית  ופשעים  נגד  האנושות  ובהפרת  הדין  הבינלאומי  .  
על  פי  כתבי  האישום  ,  החמישה  הורו  להוציא  להורג  אזרחים  סרבים  בכפר  המעורב  גוספיץ'  .  
חלקם  אף  השתתפו  בטבח  ,  בתאריכים  14  עד  25  באוקטובר  1995  .  
אם  יורשעו  ,  החמישה  צפויים  לעונש  של  20  שנות  מאסר  .  
הגשת  כתבי  האישום  צפויה  לעורר  את  מחאת  הלובי  הלאומני  במדינה  ,  הכולל  את  המפלגה  השלטת  לשעבר  HDZ  וארגונים  של  ותיקי  מלחמות  .  
בפברואר  ,  כששמו  של  נוראץ'  הועלה  בקשר  לחשדות  בפשעי  מלחמה  ,  אירגנה  קבוצה  זו  כנסי  מחאה  ברחבי  המדינה  .  
לגרסת  הלובי  ,  חיילי  קרואטיה  הגנו  על  המדינה  ולכן  לא  ייתכן  שביצעו  פשעי  מלחמה  .  
