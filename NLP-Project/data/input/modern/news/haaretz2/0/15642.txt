עדכון  אחרון  -  04:24  06/03/01  נכשל  ניסיון  להדיח  את  ר"מ  יפאן  טוקיו  (  רויטרס  )  .  ראש  ממשלת  יפאן  ,  יושירו  מורי  ,  הצליח  לעבור  אתמול  בשלום  הצבעת  אי  אמון  ,  אבל  המאמצים  להדיחו  צפויים  להימשך  .  
חברי  האופוזיציה  תקפו  את  מורי  ,  ראש  הממשלה  היפאני  שזוכה  לתמיכה  המועטה  ביותר  בתולדות  המדינה  ,  בשל  פליטות  פה  ומחדליו  הפוליטיים  ,  שמוטטו  את  התמיכה  הציבורית  בו  .  
"  עצם  קיומה  של  ממשלת  מורי  גורמת  נזק  לעם  "  ,  אמר  מנהיג  מפלגת  האופוזיציה  יוקיו  האטויאמה  .  
בסופו  של  דבר  התנגדו  להצעת  אי  האמון  274  מחוקקים  בבית  התחתון  של  הפרלמנט  ,  192  הצביעו  בעד  .  
"  זה  היה  מעשה  ראוי  ואני  מעריך  אותו  "  ,  אמר  מורי  ,  "  זה  לא  נעשה  בשבילי  אישית  ,  אלא  בגלל  שהקואליציה  דואגת  קודם  כל  לשלום  העם  והאומה  ולכן  עליה  להגן  על  הממשלה  "  .  
ואולם  חברי  הקואליציה  צפויים  להגביר  את  הקריאות  להדיח  את  מורי  ,  כדי  לשפר  את  סיכוייהם  בבחירות  לבית  העליון  שייערכו  ביולי  .  
