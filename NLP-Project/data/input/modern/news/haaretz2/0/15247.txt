עדכון  אחרון  -  01:59  05/03/01  הפרקליטות  :  לחלט  עכברי  מחשב  של  ממורי  צ'יפ  החשודים  כמזויפים  מאת  אסף  ברגרפרוינד  המחלקה  הכלכלית  בפרקליטות  המדינה  מתנגדת  להחזרת  4,800  עכברי  המחשב  שנתפסו  בחברת  ממורי  צ'יפ  ,  38  שייבאה  אותם  לישראל  .  
העכברים  ,  הנושאים  את  הסימן  המסחרי  של  חברת  מיקרוסופט  ,  חשודים  כמזויפים  .  
בבקשה  ,  שהוגשה  לבית  המשפט  על  ידי  מנהל  המחלקה  הכלכלית  בפרקליטות  המדינה  ,  עו"ד  שמעון  דולן  ,  נטען  כי  יש  בידי  הפרקליטות  ראיות  לכך  שהעכברים  מזויפים  .  
הוא  טען  כי  אין  להחזיר  לחברה  את  העכברים  ,  וכי  על  בית  המשפט  להורות  על  חילוטם  .  
בקשתה  של  הפרקליטות  הוגשה  לאחר  prefix=שב  -  18  בפברואר  הורה  שופט  בית  המשפט  המחוזי  בתל  אביב  שלי  טימן  למשטרת  ישראל  ,  להחזיר  לממורי  צ'יפ  38  את  העכברים  בתוך  15  יום  .  
בהחלטתו  מתח  טימן  ביקורת  חריפה  על  הדרך  שבה  השאירה  ברשותה  היחידה  לקניין  רוחני  במחוז  תל  אביב  את  העכברים  לתקופה  כה  ארוכה  -  מבלי  להגיש  כתב  אישום  .  
בבקשה  ציין  דולן  כי  העכברים  נבדקו  על  ידי  מומחים  של  מיקרוסופט  ,  שאמרו  כי  הם  לא  יוצרו  על  ידי  מיקרוסופט  או  על  פי  הרשאתה  .  
לטענת  דולן  ,  בדיקה  שערכה  המחלקה  לזיהוי  פלילי  של  המשטרה  ,  העלתה  גם  היא  כי  קיימים  הבדלים  בין  עכברי  מיקרוסופט  מקוריים  לבין  העכברים  שנתפסו  .  
בבקשה  נטען  כי  על  מנת  שיהיה  ניתן  לקיים  הליך  של  חילוט  ,  יש  להשאיר  את  העכברים  בידי  המשטרה  ,  וכי  על  בית  המשפט  להאריך  את  מועד  ההחזקה  בעכברים  עד  לסיום  ההליכים  (  בש  1342/01  )  .  
