עדכון  אחרון  -  01:33  04/03/01  שטרום  :  הרשת  המשותפת  תוקם  ע"י  חברה  שלא  בבעלות  חברות  הסלולר  מאת  הדר  חורש  דרור  שטרום  רשות  ההגבלים  העסקיים  לא  תאשר  לחברות  הסלולר  להיות  בעליה  של  חברה  משותפת  ,  שתפעיל  את  מערך  האנטנות  והאתרים  הסלולריים  ,  אך  היא  אינה  צפויה  להתנגד  עקרונית  לאפשרות  שחברה  שאינה  קשורה  לאף  אחת  מהחברות  תקים  את  התשתית  ותספק  שירותים  לחברות  הסלולר  -  כך  העריך  בסוף  השבוע  מקור  בכיר  ברשות  .  
הפרדת  הבעלות  על  החברה  תמנע  אפשרות  שהן  ישתמשו  בחברה  המשותפת  כדי  לדחוק  מתחרים  אחרים  מהענף  .  
מהרשות  נמסר  כי  עד  כה  לא  פנו  אליה  חברות  הסלולר  לבדיקת  העניין  ,  ולכן  לא  התקיים  דיון  מקצועי  בסוגיה  .  
הדברים  נאמרו  בעקבות  הפרסום  בסוף  השבוע  שעבר  ,  על  ההצעה  להקים  חברה  שתבנה  ותפעיל  את  האתרים  לקראת  כניסת  הדור  השלישי  .  
החברה  החדשה  אמורה  לחסוך  מהחברות  את  הצורך  להקים  4,000-3,000  אנטנות  נוספות  .  
היא  תרכוש  מהחברות  את  התשתית  הקיימת  ,  תרחיב  אותה  ,  ותספק  שירותים  לחברות  בתשלום  .  
הקמת  החברה  המשותפת  עשויה  לפגוע  בתחרות  בין  החברות  על  שיפור  השירות  .  
החברה  תיהפך  למונופול  ,  ותצטרך  לפעול  בפיקוח  הרשויות  -  הן  מבחינת  המחירים  שתגבה  ,  והן  מבחינת  פריסת  האתרים  .  
מרבית  הרשתות  הסלולריות  בישראל  מוקמות  ע"י  חברה  הנדסית  אחת  -  ברן  -  רביב  -  הפועלת  כקבלן  עבור  חברות  הסלולר  .  
