עדכון  אחרון  -  23:34  06/03/01  הלהט  והלהטוטים  מאת  שמעון  זנדבנק  שדה  ומסגרת  מסות  בתיאוריה  של  ספרות  ומשמעות  בנימין  הרשב  .  
אוניברסיטת  תל  אביב  והוצאת  כרמל  ,  254  עמ  '  ,  64  שקלים  אמנות  השירה  בנימין  הרשב  .  
אוניברסיטת  תל  אביב  והוצאת  כרמל  ,  202  עמ  '  ,  64  שקלים  יש  צירוף  -  מקרים  מעניין  -  ולחלוטין  לא  מכוון  -  בין  הופעת  ספר  שירים  prefix=כ  "  מיעוט  "  לדורי  מנור  ושני  הכרכים  הראשונים  של  כתבי  בנימין  הרשב  .  
המכנה  המשותף  (  מכנה  משותף  גס  ,  אבל  פותח  פתח  לכמה  וכמה  מחשבות  )  הוא  החזרה  לצורניות  ,  למה  שרומן  יאקובסון  ,  בגרסה  דינקותא  של  רבים  מאתנו  ,  כינה  בשם  "  הפונקציה  הפיוטית  "  של  הלשון  .  
אם  הפונקציה  הפיוטית  היא  גרסה  דינקותא  של  רבים  מאתנו  ,  הרי  זה  פרי  מפעלו  של  הרשב  ,  או  מוטב  ,  מאחר  שמדובר  בגרסה  דינקותא  ,  מפעלו  של  בנימין  הרושובסקי  .  
הרשב  עצמו  רואה  מן  הסתם  קשר  אמיץ  מאוד  בין  מפעלו  שלו  לבין  הפונקציה  הפיוטית  ,  שהרי  מצא  לנכון  לכלול  עכשיו  את  תרגומו  (  משנת  1970  )  prefix=ל  "  בלשנות  ופואטיקה  "  של  יאקובסון  -  אותו  מאמר  קלאסי  שטבע  את  מושג  הפונקציה  הפיוטית  -  prefix=ב  "  שדה  ומסגרת  "  שלו  ,  בצד  מאמריו  שלו  .  
אבל  לפני  שאומר  משהו  על  המפעל  הזה  ,  רציתי  לחזור  רגע  לדורי  מנור  ולצירוף  המקרים  האמור  .  
שיריו  של  דורי  מנור  הם  גילוי  מובהק  של  מגמה  המסתמנת  זה  זמן  מה  בשירה  שלנו  .  
כוונתי  למגמה  של  פורמליזם  חדש  וקיצוני  מאוד  ,  משקל  וחרוז  מהודרים  ומתוחכמים  להפליא  ,  סגנון  שמשמשים  בו  בערבוביה  מצלול  וירטואוזי  בנוסח  שלונסקי  ודקאדנס  אסתטיציסטי  בנוסח  סוף  המאה  prefix=ה  -  19  באירופה  .  
יש  במגמה  זו  פניית  עורף  בוטה  לאקטואליה  הישראלית  ,  prefix=ל  "  תמיד  אנחנו  "  הבריא  והגס  ,  ונהייה  לחיים  אחרים  ,  רקובים  אבל  עדינים  .  
מגמה  נאה  ,  רק  שמרוב  להטוטים  נשארים  קצת  בלי  אוויר  .  
בני  ציפר  ,  ברצנזיה  שפירסם  באחרונה  על  שירי  מנור  ,  מוצא  במגמה  זו  "  חוצפה  מבורכת  "  ,  החוצפה  לכתוב  "  כמו  לא  היו  עמיחי  ,  וולך  וויזלטיר  מעולם  "  .  
השאלה  אינה  מדוע  זאת  חוצפה  ,  אלא  מדוע  החוצפה  הזאת  מבורכת  .  
האם  היינו  מברכים  את  נתן  זך  לו  כתב  "  כמו  לא  היה  אלתרמן  מעולם  "  ?  
האם  היה  מוצא  את  קולו  בלי  לתקוע  בעיטה  באלתרמן  ?  
האם  אפשר  להסתדר  עם  האבא  ועם  מה  שקוראים  חרדת  ההשפעה  פשוט  על  ידי  החלטה  שהאבא  "  לא  היה  מעולם  "  ?  
אבל  זה  רק  בדרך  אגב  .  
הרשב  ,  מכל  מקום  ,  מתחבר  איכשהו  ,  בכל  דרכו  הארוכה  והמרתקת  ,  עם  הצורניות  שכמו  חוזרת  אלינו  עכשיו  .  
והוא  מתחבר  אליה  לא  רק  בתיאוריה  ,  אלא  גם  בפרקסיס  .  
שהרי  לפני  עשר  שנים  "  הגיש  "  הרשב  עצמו  את  שירי  "  גבי  דניאל  "  ,  בלוויית  הקדמה  והערות  של  "  א.נ.לוריא"  (  שירי  גבי  דניאל  ,  סימן  קריאה  ,  1990  )  .  הספר  ,  שכולו  משחק  סבוך  של  כיסוי  וגילוי  ,  לא  רק  מכריז  על  שיריו  כי  "  הפואטיקה  שלהם  זרה  לפואטיקה  של  דלות  הצורה  הרווחת  בשירה  העברית  היום  "  וקובע  prefix=ש  "  דווקא  השתקעות  אינטנסיווית  בלשון  ,  בטקסטורה  ,  מאפשרת  העלאה  מעמיקה  של  חוויות-יסוד  "  ,  אלא  גם  מגשים  קביעות  אלה  הלכה  למעשה  prefix=ו  "  מגיש  "  שירים  שהשתקעותם  בלשון  אינטנסיווית  (  בלשון  המעטה  )  .  אך  לזכותו  ייאמר  שניכר  בו  מדי  פעם  הרצון  להשתחרר  מקסמי  הלשון  ולכתוב  משהו  יותר  ישיר  .  
וזה  הקרוי  "  א.נ.  לוריא  "  גם  מעיד  עליו  כי  "  את  הלהט  הסווה  בלהטוטים  "  .  
כלומר  ,  לוריא  מודע  לעכבות  הרגשיות  ולצורך  ההסתרה  שביסוד  דיבוק  הצורה  .  
ומאחר  שאי  אפשר  שלא  לחשוד  שלוריא  אכן  מכיר  את  הרשב  ,  הרי  שהרשב  עצמו  מודע  לאותן  עכבות  ולאותו  צורך  .  
אבל  לא  בשירי  גבי  דניאל  מדובר  ,  אלא  בתיאוריה  של  הרשב  .  
וברור  שהחרוז  המשוכלל  והמשקל  המושלם  נוסח  שירי  מנור  הם  מימוש  מופלג  ,  שלא  לומר  אובססיווי  ,  של  התיאוריה  היאקובסונית  על  הפונקציה  הפיוטית  ,  שהשפיעה  כל  כך  על  מחשבתו  של  הרשב  .  
כי  מהי  הפונקציה  הפיוטית  אם  לא  חרוז  ומשקל  ?  
יאקובסון  אמנם  מגדיר  אותה  prefix=כ  "  התכוונות  כלפי  השדר  בתור  שכזה  "  -  הגדרה  יותר  עשירה  ויותר  עמוקה  מסתם  חרוז  ומשקל  .  
אבל  כשהוא  שואל  אחר  כך  מהו  הקריטריון  האמפירי  לנוכחותה  של  הפונקציה  הפיוטית  ,  הוא  משיב  במלים  המפורסמות  והמסובכות  :  "  הפונקציה  הפיוטית  משליכה  את  עקרון  שוויון  -  הערך  מציר  הברירה  על  ציר  הצירוף  "  וכשמנסים  להבין  את  הניסוח  המסובך  הזה  ,  מתברר  ,  נדמה  לי  ,  שפירושו  פשוט  כי  רצף  השיר  (  "  ציר  הצירוף  "  )  עשוי  חזרות  (  "  שוויונות  -  ערך  "  )  ,  וקודם  כל  חזרות  של  צליל  ,  דהיינו  חרוז  ומשקל  .  
שירה  בלי  תבניות  חוזרות  ,  כלומר  בלי  חרוז  ומשקל  ובלי  הקבלות  תחביריות  וסמנטיות  ,  לא  תסתדר  עם  תורת  הפונקציה  הפיוטית  של  יאקובסון  .  
בסתר  לבו  ,  אתה  חושד  ,  יאקובסון  פשוט  לא  אהב  שירה  כזאת  .  
דרך  אחרת  לומר  זאת  היא  שהוא  אהב  קודם  כל  שירה  רוסית  .  
האם  גם  הרשב  לא  אוהב  שירה  בלי  פונקציה  פיוטית  ?  
הוא  ודאי  אוהב  שירה  רוסית  ,  אבל  באנתולוגיה  של  תרגומיו  ,  "  שירה  מודרנית  "  (  עם  עובד  ,  1990  )  ,  יש  גם  הרבה  ויליאם  קארלוס  ויליאמס  האמריקאי  ויש  ,  כמובן  ,  ברכט  הגרמני  ,  והרי  גם  ויליאמס  (  תמיד  )  וגם  ברכט  (  לעתים  קרובות  )  הם  משוררים  עם  מינימום  של  פונקציה  פיוטית  .  
יתר  על  כן  :  במאמרו  "  בדיון  וייצוג  ביצירת  הספרות  "  מדיח  הרשב  במפורש  את  הפונקציה  הפיוטית  ממעמדה  כקריטריון  המגדיר  את  היצירה  הספרותית  :  "  מבלי  להכחיש  את  חשיבות  תפקידה  של  '  הפונקציה  הפיוטית'  רבת  -  התפוצה  הזאת  ביצירות  ספרות  (  הבולטת  בתחומי  המשקל  ,  החריזה  ,  המטאפורה  ,  התקבולת  וכו'  )  ,  אין  בה  משום  קריטריון  מבחין  להגדרתן  .  
הספרות  איננה  סתם  אמנות  -  בלשון  ;  היא  בראש  ובראשונה  אמנות  -  בבדיון  .  
וליתר  דיוק  ,  הספרות  היא  אמנות  בבדיון  הלשוני  ,  או  בבדיון-המתווך-בלשון  "  .  
לא  שהבדיון  ,  המועלה  כאן  לדרגת  הקריטריון  המגדיר  את  יצירת  הספרות  ,  חסר  בעיות  משלו  .  
האומנם  הוא  חל  על  שירה  ולא  רק  על  פרוזה  סיפורית  ?  
אבל  לא  כאן  המקום  לדון  בו  .  
לענייננו  חשוב  רק  להדגיש  שהרשב  מסתייג  ,  כאן  ובמקומות  אחרים  ,  מיאקובסון  ומן  הגישה  הלשונית  -  הטהורה  לשירה  .  
ואף  על  פי  כן  ברור  שהלשון  והצורות  שהיא  לובשת  בשירה  קרובות  מאוד  ללבו  .  
לא  במקרה  הוא  מדבר  על  "  אמנות  בבדיון  הלשוני  "  ,  או  קורא  לקובץ  המסות  "  אמנות  השירה  "  ,  או  קורא  למאמריו  בשמות  "  האם  יש  לצליל  משמעות  ?  "  או  "  ריתמוס  הרחבות  "  -  כולם  עניינים  שבלשון  ובאמנות  הלשון  ובצורות  שהלשון  לובשת  בשיר  .  
אין  ספק  איפוא  שהרשב  אכן  אוהב  שירה  עם  פונקציה  פיוטית  "  דומיננטית  "  (  גם  זה  ניסוח  יאקובסוני  לא  בלתי  בעייתי  )  .  אבל  העניין  העמוק  והשיטתי  הזה  בצד  הצורני  של  השירה  הוא  בדיוק  מה  שמבטיח  להרשב  את  מקומו  המרכזי  בתולדות  המחשבה  על  ספרות  בארץ  הזאת  .  
הרשב  הוא  שלימד  אותנו  במידה  רבה  לשאול  שאלות  מדויקות  ,  אפילו  "  מדעיות  "  ,  על  לשון  השירה  ,  כגון  "  האם  יש  לצליל  משמעות  ?  "  ;  הוא  שלימד  אותנו  לבדוק  בשירת  אורי  -  צבי  גרינברג  את  "  ריתמוס  הרחבות  "  ולא  ,  למשל  ,  את  הפתרון  הרוויזיוניסטי  לשאלת  היהודים  .  
הרשב  הוא  שהקים  את  החוג  לתורת  הספרות  הכללית  באוניברסיטת  תל  אביב  והוא  שייסד  וערך  את  כתב  העת  "  הספרות  "  והעז  לקרוא  לו  "  רבעון  למדע  הספרות  "  (  מדע  מילא  ,  אבל  רבעון  ?  
)  .  די  לעיין  בתוכן  העניינים  של  הכרך  הראשון  בלבד  (  1969  -  1968  )  של  "  הספרות  "  כדי  לראות  באיזו  מידה  פתח  הרשב  את  אופק  ראייתו  של  חוקר  הספרות  הישראלי  לכיוונים  של  תורת  הספרות  העולמית  .  
יש  כאן  התוודעות  עם  תורתם  של  ויין  ס'  בות'  ,  קטה  המבורגר  ,  אינגארדן  ,  יאקובסון  ,  א"ד  הירש  ,  סארטר  ,  הפוטוריסטים  .  
יש  כאן  תרומות  מקומיות  ,  בעיקר  צורניות  ,  לחקר  הספרות  ,  שהפכו  לקלאסיקה  :  הרשב  עצמו  על  תחומי  מדע  הספרות  ועל  "  ריתמוס  הרחבות  "  של  אצ"ג  ,  איתמר  אבן  -  זוהר  על  "  לשון  הספרות  היפה  בדיגלוסיה  "  ,  דורותיאה  קרוק  על  הטרגדיה  ומנחם  פרי  על  "  השיר  המתהפך  "  ,  אם  למנות  רק  כמה  מן  הבולטים  שבהם  .  
ומי  שזכה  ,  כמוני  ,  לטעום  מטעם  העריכה  של  הרשב  ,  לא  ישכח  איך  התחיל  להבין  ,  לאור  צלילות  המחשבה  של  הרשב  ,  את  מחשבותיו  שלו  עצמו  .  
דומה  שגושפנקה  עמוקה  זו  שטבע  הרשב  בחקר  הספרות  בארץ  חשובה  יותר  -  חשובה  לנו  יותר  -  מעצם  התיאוריה  שהציע  .  
אבל  קריאה  חוזרת  במסות  המרכיבות  את  שני  הכרכים  האלה  מגלה  ,  מעבר  לאחידות  שמכוח  העניין  הצורני  -  לשוני  ,  את  הסירוב  החכם  לרדוקציוניזם  prefix=ול  -  /  אסנציאליזם  ,  ואת  ההעדפה  הברורה  של  הגישה  הפלורליסטית  .  
כמה  רעיונות  מרכזיים  ,  החוזרים  בווריאציות  שונות  בשני  הכרכים  ,  באים  לידי  ביטוי  תמציתי  בפתח  דבר  prefix=ל  "  שדה  ומסגרת  "  :  "  יצירת  הספרות  גדולה  בהיקפה  לאין  ערוך  גם  מן  המלה  כסימן  וגם  מן  המשפט  הדקדוקי  ,  הנחקרים  בסמנטיקה  .  
היא  מסדר  גודל  שונה  לגמרי  של  מורכבות  .  
היא  משדדת  את  כל  מערך  המשמעויות  והצורות  .  
לכן  דרושים  להבנתה  כלים  חדשים  לגמרי  ומינוח  חדש  ,  שיהלמו  גם  את  יחידותיה  המורכבות  ,  הנארגות  מתבניות  מורכבות  גם  הן  ,  וגם  את  הקונסטרוקטים  של  הקורא  ,  החיוניים  להשלמתה  .  
למשל  ,  מטאפורה  לדעתי  אינה  תחבולה  רטורית  או  מלה  ששינתה  את  מובנה  ,  אלא  גוף  המתפשט  על  פני  חלקי  השיר  -  ועדיין  אין  לנו  מונחים  לגופים  כאלה  .  
רומן  אינו  רישום  המציאות  בלבד  ,  ואינו  '  עולם  בדיוני  '  בלבד  ,  אלא  טקסט  עתיר  -  סיטואציות  ,  המפעיל  רפרור  (  reference  )  כפול  :  לעולם  הבדיוני  ולעולם  ההיסטורי  בבת  אחת  ,  ומסבך  אותם  זה  עם  זה  "  .  
prefix=ה  "  אינטגרציה  הסמנטית  "  של  הטקסט  מעבר  למלה  ,  למשפט  ולשיח  ;  השניות  של  יחידות  הטקסט  מזה  והמבנים  שבונים  הקוראים  מזה  ;  המטאפורה  כתופעה  טקסטואלית  ולא  מילולית  ;  הפרוזה  הנראטיווית  כבעלת  "  רפרור  "  דו  -  קומתי  -  prefix=ל  "  שדה  הרפרור  הפנימי  "  ,  או  העולם  הבדיוני  ,  ולשדה  הרפרור  החיצוני  :  עניינים  אלה  ,  הנמנים  ביעף  בשורות  המצוטטות  ,  חוזרים  בצורות  שונות  במאמריו  של  הרשב  ומעניקים  לקוראים  מעין  רשת  של  קווי  אורך  ורוחב  לניתוב  מחשבותיהם  שלהם  על  הספרות  .  
עם  זאת  הייתי  מנחש  שהטקסט  היחיד  ,  ובעיקר  השיר  היחיד  ,  חשוב  להרשב  לא  פחות  מן  התיאוריה  המופשטת  ,  ומכאן  ריבוי  האינטרפרטציות  הפזורות  על  דפי  שני  הספרים  .  
עוד  יותר  מזה  הוא  אוהב  לתרגם  את  השירים  שהוא  מפרש  ,  ובתחום  זה  הוא  עושה  דברים  מעניינים  ולפעמים  קצת  תמוהים  .  
כשפרופרוק  ,  בשירו  של  ת"ס  אליוט  ,  מזמין  את  אהובתו  ללכת  "  בניע-ולא-ניע  "  ,  קשה  שלא  לתמוה  .  
וכן  כשהוא  אומר  על  הערפל  הצהוב  שהוא  "  נפל  לישון  "  .  
אבל  חספוסים  כאלה  הם  פרי  הכרעות  שנויות  -  במחלוקת  ולא  פספוסים  סתם  .  
בנימין  הרשב  אינו  מן  המסרבים  להעיד  על  עיסתם  ,  ובפתח  דבר  prefix=ל  "  שדה  ומסגרת  "  הוא  מעיד  prefix=ש  "  הרבה  מן  המונחים  שהכנסתי  לשיח  הביקורתי  נתקבלו  בלשון  הביקורת  העברית  "  ,  ומוסיף  ומונה  אותם  :  תבנית  ,  מימוש  ,  פער  ,  מבע  משולב  ,  פואטיקה  ,  רפרור  ,  מסגרת  רפרור  ועוד  .  
פלוני  -  אלמוני  אולי  יחלוק  ויאמר  :  לא  זה  ,  או  לא  זה  ;  אבל  בסך  הכל  אמת  לאמיתה  :  הרשב  אכן  הכניס  ללשון  הביקורת  שלנו  כמה  וכמה  מונחים  שהיו  לנו  לנכסי  צאן  ברזל  ושימשו  אותנו  שוב  ושוב  במחשבותינו  על  ספרות  .  
בינתיים  זרמו  המים  בירקון  וצצו  ועלו  מושגים  ואסכולות  שאין  להם  דבר  עם  גישתו  .  
אבל  איך  היו  אלה  מוצאים  את  קולם  בלי  לבעוט  בתבנית  ופער  ורפרור  ?  
איך  היו  כותבים  אילו  כתבו  "  כמו  לא  היה  הרשב  מעולם  "  ?  
שני  הכרכים  האלה  הם  תזכורת  חשובה  לחוב  שאנחנו  חבים  לו  .  
