עדכון  אחרון  -  00:30  06/03/01  הפלשתינאי  שהוכה  בידי  המון  בנתניה  שוחרר  ממעצרו  מאת  דוד  רטנר  עמית  בן  -  ארויה  וחיים  שדמי  חאסן  באסם  מפונה  לבית  החולים  .  
אם  יוחלט  להאריך  את  מעצרו  ,  יתבצע  ההליך  ליד  מיטתו  בבית  החולים  צילום  :  אוריאל  סיני  עוד  בנושא  היום  הלוויות  שניים  מהרוגי  הפיגוע  סלאח  באסם  ,  תושב  עקרבה  בגדה  ,  שנעצר  ביום  ראשון  בחשד  למעורבות  בפיגוע  בנתניה  ונפצע  קשה  בלינץ'  שבוצע  בו  בשוק  לאחר  הפיגוע  ,  שוחרר  אתמול  (  שני  )  ממעצרו  .  
באסם  שוחרר  אחר  הצהריים  לאחר  התייעצות  בין  המשטרה  לשירות  הביטחון  הכללי  ,  שהגיעו  למסקנה  שהוא  אינו  קשור  לפיגוע  .  
אתמול  עוכבו  לחקירה  שני  בני  אדם  בחשד  שהיכו  את  באסם  ,  אך  הם  שוחררו  .  
היום  עוכבו  לחקירה  ארבעה  חשודים  אחרים  .  
מפקד  משטרת  נתניה  ,  סגן  -  ניצב  אבי  בירן  ,  אמר  כי  בידי  המשטרה  שמות  של  חשודים  נוספים  שייעצרו  בקרוב  .  
באסם  עדיין  מאושפז  ,  ועד  כה  הוצבה  עליו  באשפוזו  שמירה  משטרתית  מכיוון  שנמלט  מאזור  הפיגוע  ובשל  היותו  שוהה  בלתי  חוקי  בישראל  .  
כוחות  הביטחון  וצוות  השב"כ  שחוקר  את  הפיגוע  אתמול  בנתניה  ,  החליטו  אתמול  (  שני  )  אחר  הצהריים  שלא  לבקש  להאריך  את  מעצרו  של  חאסן  באסם  ,  שהותקף  אתמול  לאחר  הפיגוע  ,  על  ידי  עוברים  ושבים  .  
עדי  ראייה  מסרו  כי  קבוצה  של  10  -  15  אנשים  שהיו  במקום  הקיפו  את  באסם  ,  והשכיבו  אותו  על  הארץ  .  
לאחר  מכן  בעטו  בראשו  ,  והיכו  בראשו  בעזרת  קרשים  .  
המכות  לוו  בקריאות  "  מוות  לערבים  "  .  
לבסוף  חולץ  באסם  בידי  המשטרה  .  
ד"ר  אבינועם  שקולניק  ,  שקלט  אותו  בחדר  המיון  ,  מסר  כי  באסם  הגיע  ללא  נשימה  וכמעט  ללא  דופק  .  
הוא  נזקק  להנשמה  מיידית  ,  ועבר  החייאה  .  
"  המזל  שלו  היה  כנראה  שהשוטרים  אספו  אותו  מהשוק  ,  שמו  אותו  בניידת  והביאו  אותו  ישירות  לכאן  בלי  לעבור  דרך  מד"א  "  ,  אומר  שקולניק  .  
אצל  באסם  אובחנה  פגיעה  נוירו  -  כירורגית  ,  והוא  הועבר  לאשפוז  בבית  החולים  תל  השומר  .  
הוא  סובל  מחבלות  ראש  ,  אך  מצבו  יציב  ואין  עדות  לנזק  מוחי  .  
מיד  לאחר  הפיגוע  שלשום  נעצרו  עשרות  פלשתינאים  שעובדים  ללא  אישור  בישראל  ,  בעיקר  באזור  השוק  בנתניה  .  
הם  הושמו  במתחם  צפוף  ומגודר  ליד  משטרת  נתניה  ,  חשופים  לעוברים  ושבים  .  
על  שמירתם  הופקדו  שוטר  ושני  חיילים  .  
כל  העצורים  שוחררו  לאחר  שהתברר  שאינם  קשורים  לפיגוע  .  
אחר  הצהריים  פנה  אחד  העצורים  לשוטר  .  
לא  ברור  אם  התגרה  בו  או  ביקש  דבר  מה  .  
השוטר  נכנס  במהירות  למתחם  ,  בעט  בו  בחוזקה  ,  ואיים  שאם  יחזור  על  הדברים  יהרוג  אותו  .  
מפקד  משטרת  נתניה  ,  תנ"ץ  בירן  ,  אמר  שהתנהגות  השוטר  אינה  מקובלת  ,  והאירוע  נבדק  .  
