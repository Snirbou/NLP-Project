עדכון  אחרון  -  23:53  06/03/01  החיים  כטירונות  מאת  סמדר  שיפמן  נוף  עם  שלושה  עצים  רמברנדט  ,  "  נוף  עם  שלושה  עצים  "  יהושע  קנז  .  
ספריה  לעם  ,  הוצאת  עם  עובד  ,  279  עמ  '  ,  72  שקלים  ספרו  החדש  של  יהושע  קנז  מורכב  משתי  נובלות  .  
הראשונה  ,  הארוכה  מבין  השתיים  ,  "  שורפים  ארונות  חשמל  "  ,  מזכירה  במידה  מסוימת  את  ספרו  האחרון  של  קנז  ,  "  מחזיר  אהבות  קודמות  "  .  
גיבוריה  של  הנובלה  הם  דיירי  בית  משותף  בצפון  תל  אביב  ,  ואירועיה  מתרחשים  בזמן  מלחמת  המפרץ  .  
הבית  המשותף  מאפשר  לקנז  לספר  כמה  וכמה  סיפורים  ,  לעבור  מבעלת  הבית  הקשישה  אל  הדיירים  הצעירים  הגרים  בשכנות  לה  ,  מזוג  הלסביות  הרבות  בקומה  אחת  אל  האשה  המבוהלת  בקומת  הקרקע  ,  שחייה  הפכו  בעתה  מתמשכת  מאז  שנאנסה  כעשר  שנים  קודם  לאירועי  הנובלה  .  
כמו  ברומן  הקודם  של  קנז  ,  מבטו  של  המספר  העובר  בין  הדיירים  השונים  אינו  יוצר  קשר  ביניהם  ,  אלא  מדגיש  את  הניכור  ,  חוסר  ההבנה  ,  חוסר  הקשב  -  את  בדידותם  הנוראה  של  דיירי  הבית  .  
לכאורה  ,  הנובלה  השנייה  ,  "  נוף  עם  שלושה  עצים  "  ,  שונה  מאוד  מהראשונה  .  
היא  מרחיקה  אותנו  אל  חיפה  של  תקופת  המנדט  ,  בשנה  האחרונה  למלחמת  העולם  השנייה  .  
גיבוריה  הם  משפחה  שגלתה  מביתה  במושבה  ושכרה  חדר  אצל  משפחת  בעלי  מכולת  בחיפה  ,  וחייל  בריטי  מוזר  ,  המעתיק  את  ציורו  של  רמברנדט  "  נוף  עם  שלושה  עצים  "  .  
אך  למעשה  ,  הנובלה  השנייה  אינה  כה  שונה  מהראשונה  .  
אמנם  גיבורי  הנובלה  אינם  אנשים  בודדים  נטולי  כל  קשרים  חברתיים  ,  אלא  משפחה  ,  או  אפילו  שתי  משפחות  ,  משפחת  השוכרים  ומשפחת  המשכירים  ,  אך  כמו  תמיד  אצל  קנז  ,  הבדידות  אינה  מתחשבת  בגיל  ,  במין  או  במצב  המשפחתי  .  
אולי  אין  זה  מקרה  שהרומן  הקריא  ביותר  של  קנז  ,  ודומה  שגם  זה  שזכה  לפופולריות  הרבה  ביותר  ,  היה  "  התגנבות  יחידים  "  .  
העולם  על  פי  קנז  מזכיר  לי  טירונות  :  אנשים  בודדים  שנזרקים  זה  לחברת  זה  ,  ללא  כל  קשר  תחילי  ביניהם  ,  לזמן  מוגבל  מראש  ,  בלי  סיכוי  רב  לפתח  קשר  משמעותי  בפרק  הזמן  המוגבל  ,  ללא  כל  שליטה  על  האופן  שבו  הם  מעבירים  את  זמנם  ביחד  ובעיקר  לחוד  ,  תוך  כדי  מודעות  צלולה  עד  כאב  לשרירותו  של  העולם  .  
מה  שרובנו  ככל  הנראה  חשנו  בטירונות  הוא  מה  שגיבוריו  של  קנז  חיים  ביום  -  יום  .  
לכן  "  התגנבות  יחידים  "  הוא  לטעמי  הרומן  המשכנע  ביותר  של  קנז  ,  שכן  תחושת  הזרות  ,  התפלות  והניתוק  היא  תחושה  שמקושרת  בקלות  רבה  עם  הצבא  .  
ייתכן  אף  שנעוריהם  של  גיבורי  "  התגנבות  יחידים  "  זיכו  אותם  במה  שלא  זוכים  לו  רוב  גיבוריו  של  קנז  -  במעט  אמפתיה  מצד  מחברם  .  
אם  נחזור  prefix=ל  "  נוף  עם  שלושה  עצים  "  אוכל  להדגים  את  כוונתי  .  
אפשר  היה  לחשוב  ,  ולרגעים  אף  נוצרת  אשליה  מנחמת  כזאת  ,  שסיפורה  של  המשפחה  בחיפה  אופטימי  ונעים  מסיפוריהם  של  הדיירים  בבית  הדירות  המשותף  prefix=שב  "  שורפים  ארונות  חשמל  "  .  
למעשה  ,  כל  אחד  מבני  המשפחה  מבודד  מיתר  החברים  בה  ,  מנוכר  כלפיהם  ומנותק  גם  מסביבתו  .  
הילד  מעדיף  לבלות  אצל  משפחת  חזון  ,  בעלי  המכולת  ,  ולא  בביתו  ,  אך  גם  שם  קשריו  הרגשיים  מפוקפקים  .  
הוא  אוהב  לשבת  בביתם  על  פרוות  הכבשים  ,  אך  ספק  אם  הוא  אוהב  את  האנשים  במשפחה  .  
סירובו  ללכת  לביקור  ניחומים  prefix=ב  "  שבעה  "  על  אם  המשפחה  אינו  רק  סירובו  המבוהל  של  ילד  בפני  מוות  ראשון  ;  זהו  גם  הסירוב  ליצירת  קשר  רגשי  בר  קיימא  .  
האב  מעדיף  לשחק  קלפים  עם  השכנים  ,  למרות  שהאם  אינה  מרוצה  מכך  ;  האם  מתיידדת  עם  חברות  שנראות  לאב  "  זונות  "  ;  קשה  להעלות  על  הדעת  רגע  של  תקשורת  במשפחה  .  
דומה  שהרגעים  המשפחתיים  ביותר  מתרחשים  דווקא  בעת  ביקוריו  התמוהים  של  החייל  האנגלי  הבודד  ,  ההופך  אותם  למשפחה  מכוח  ראייתו  אותם  .  
הם  משפחה  כמעט  רק  משום  שהוא  רואה  בהם  משפחה  .  
אפילו  הנסיעה  המשותפת  לירושלים  ,  שאמורה  להיות  טיול  משפחתי  מלכד  ,  טעונה  כולה  במתחים  שבין  האב  לאם  ,  ובין  האב  לילד  ,  שמאכזב  את  אביו  .  
הטיול  כולו  מסתיים  בתחושת  תפלות  שאפשר  לסכמה  במלות  האב  :  "  מזל  שהיינו  גם  בהר  הצופים  וראינו  את  האוניברסיטה  ,  אחרת  היינו  זוכרים  מהנסיעה  הזאת  רק  את  הריקודים  של  תמרה  "  (  עמ'  257  )  .  החייל  האנגלי  הבודד  שמעתיק  את  תמונתו  של  רמברנדט  -  שהתייתם  מאביו  בגיל  צעיר  ,  לא  אהב  את  אמו  ואחיו  ולא  הרגיש  נאהב  על  ידם  ,  שהיתה  לו  נערה  שעשתה  ממנו  צחוק  ,  ואין  לו  חברים  בצבא  -  הוא  רק  מקרה  מעט  יותר  קיצוני  מיתר  הדמויות  בנובלה  .  
אמנם  להן  יש  משפחות  ,  אך  התקשורת  הפנים  -  משפחתית  לקויה  עד  מאוד  .  
כמו  במשפחתו  של  הילד  כך  גם  במשפחת  חזון  ,  האב  והאם  מדברים  שפות  שונות  (  ובמקרה  זה  מילולית  -  ערבית  וצרפתית  )  ,  התאומים  למשפחת  חזון  לא  רק  שאינם  דומים  זה  לזה  אלא  הם  אף  עוינים  זה  את  זה  ,  הבת  שנשארת  בבית  עם  ההורים  נדמית  כרפת  שכל  .  
לאמו  של  הילד  יש  חברה  בחיפה  וחברה  זו  מנהלת  רומן  עם  גבר  נשוי  ,  נכנסת  להריון  כשבעלה  בשבי  הגרמני  ,  ואם  נדמה  היה  לנו  לרגע  שיש  פה  אירוע  רומנטי  ומחויבות  רגשית  ,  הרי  שהמאהב  זונח  אותה  כמה  שבועות  לפני  הלידה  -  כל  המסגרות  שנועדו  לתת  תמיכה  רגשית  מתבררות  כמדומות  או  קורסות  .  
אפשר  אפילו  לומר  שלחייל  האנגלי  יש  יתרון  -  מה  על  שאר  הדמויות  :  עד  שהוא  גומר  להעתיק  את  ציורו  של  רמברנדט  יש  לו  עיסוק  ומטרה  כלשהם  .  
אפשר  אמנם  להטיל  ספק  ביצירתיות  שבהעתקה  ,  אך  העצב  שלו  בסיום  העתקת  הציור  מחזק  את  התחושה  שהיתה  לו  מטרה  שהתממשה  .  
שאר  הדמויות  עוסקות  בענייני  חולין  מתישים  ,  או  ,  כפי  שמנסח  זאת  הרצל  ,  בעלה  הנבגד  של  חברתה  של  האם  ,  החוזר  מן  השבי  הגרמני  :  "  הרגו  שם  את  כל  היהודים  -  ואת  ,  עם  החיים  הפרטיים  שלך  "  (  עמ'  279  )  .  לא  בכדי  זהו  המשפט  המסיים  את  הנובלה  .  
החיים  הפרטיים  מקבלים  בנובלה  זו  ,  כמו  תמיד  אצל  קנז  ,  מעמד  תפל  וקטנוני  ,  חסר  ערך  ועומק  ,  על  אחת  כמה  וכמה  כשהם  מושווים  למלחמת  העולם  ,  לשואה  ,  או  למוות  .  
ממש  כך  מועמדים  החיים  גם  בנובלה  "  שורפים  ארונות  חשמל  "  .  
הנובלה  נפתחת  בתיאור  מותה  של  סופי  יעקב  ,  זקנה  ערירית  ובודדה  ,  ששעות  האושר  שלה  הן  שעות  ההאזנה  לתוכנית  רדיו  שאליה  מתקשרים  מאזינים  נזקקים  ,  ומאזינים  המציעים  לנזקקים  את  עזרתם  ;  היא  מאזינה  לתוכנית  תוך  ניסיון  לנחש  "  האמנם  אין  כאן  שום  אינטרס  אישי  ?  
הכל  חלק  ,  בלי  שום  כוונות  נסתרות  -  לא  תאוות  בצע  ,  לא  תאוות  כוח  ,  לא  תאוות  כבוד  ולא  תאוות  אחרות  ,  שפלות  ואפלות  הרבה  יותר  ?  "  (  עמ'  11  )  .  הנובלה  מסתיימת  בתיאור  מותו  של  חתול  האשפתות  הג'ינג'י  שאימצו  שניים  מדיירי  הבניין  רק  על  מנת  לנוטשו  לאנחות  כעבור  זמן  מה  .  
מבין  שני  תיאורי  המוות  ,  זה  של  החתול  נוגע  ללב  יותר  .  
לא  זו  בלבד  שהחתול  חסר  ישע  לחלוטין  וכלל  אינו  מבין  מה  קורה  לו  ,  אלא  שקנז  שולח  אותו  למות  במקום  שבו  נפרד  מאמו  כשהיה  גור  ,  תוך  זיכרון  כמעט  אנושי  של  ריחה  הבראשיתי  של  הלידה  .  
סופי  יעקב  ,  לעומת  זאת  ,  רואה  ברגע  שלפני  מותה  דמות  דמיונית  שיורה  בה  ,  דמותו  של  אחד  המתנדבים  ששיערה  שהוא  בעל  כוונות  זדון  .  
כלומר  ,  רמת  הניכור  של  סופי  מכל  דבר  אנושי  גדולה  יותר  מזו  של  החתול  ,  וכתוצאה  מכך  גם  רמת  הניכור  שלנו  ממנה  גדולה  יותר  .  
בין  שני  מקרי  מוות  אלה  נפרשים  לפנינו  חייהם  העקרים  והבודדים  של  דורון  מהוועד  שחברתו  נוטשת  אותו  ,  כנראה  לא  בראשונה  ;  של  אתי  מקומת  הקרקע  ,  המכלה  את  ימיה  בחרדה  שמא  יחזור  האנס  ;  של  יתר  דיירי  הבית  ,  בודדים  ועלובים  גם  הם  ,  ושל  המנקה  הזמני  של  המדרגות  ,  רחמני  רפה  השכל  .  
אף  אחד  מהם  לא  זוכה  ולו  לרגע  של  אור  או  תקווה  ;  אף  אחד  מהם  לא  מעורר  אהדה  או  אמפתיה  .  
מותו  של  החתול  נוגע  ללב  יותר  מתיאור  האונס  של  אתי  ,  יותר  ממותה  של  סופי  ,  הרבה  יותר  מהתאונה  של  רחמני  ,  שמשבשת  עליו  את  דעתו  באופן  סופי  .  
איש  אינו  קרוב  אל  רעהו  ,  אשתו  ,  חברתו  ,  או  אפילו  אל  חיית  המחמד  שלו  ;  רגע  הקרבה  היחיד  בין  הדמויות  בנובלה  כולה  מבוסס  על  רמייה  (  בלוויה  של  סופי  מדמה  דורון  מהוועד  שהוא  והעבריין  העלוב  ,  שמגיע  לשם  מתוך  תקווה  עמומה  לרשת  איכשהו  את  דירת  הנפטרת  ,  הם  בניה  המלווים  אותה  למנוחתה  האחרונה  )  ;  רגע  השיתוף  היחיד  בנובלה  הוא  הרגע  שבו  קהל  אנשים  רוגם  באבנים  קבצן  עיוור  וזקן  שקם  מכיסא  הגלגלים  שלו  ונמלט  מהם  ,  ומתברר  שהוא  לא  נכה  ולא  עיוור  ,  אלא  מעין  התגלמות  של  הרוע  או  המוות  .  
הבדידות  ,  הניכור  ,  העליבות  וחוסר  התוחלת  שולטים  בחיי  כל  הדמויות  .  
כשאלה  הם  פני  הדברים  ,  לא  פלא  שהחיים  נראים  כמו  מוסד  סיעודי  או  טירונות  נצחית  .  
כשאבי  המשפחה  prefix=ב  "  נוף  עם  שלושה  עצים  "  רואה  את  ההעתק  המושלם  של  ציורו  של  רמברנדט  ומחמיא  לחייל  האנגלי  ,  מחייך  החייל  בקורת  רוח  רגעית  ,  ואומר  :  "  אני  יודע  שעשיתי  עבודה  טובה  ,  אבל  עכשיו  ,  כשהציור  גמור  ,  קשה  לי  להסתכל  בו  .  
זה  כל  -  כך  עצוב  ,  זה  עושה  לי  מצב  רוח  לא  -  טוב  "  (  עמ'  261  )  .  קנז  מתאר  כאן  מבצע  אמנותי  מדהים  :  החייל  ,  נטול  כל  השכלה  אמנותית  ,  משחזר  את  ציורו  של  רמברנדט  בדיוק  מרשים  ;  ייתכן  אף  שהוא  מגניב  לציור  מעין  עוקץ  ,  באמצעות  הגנבת  זוג  האוהבים  אל  השיחים  שבציור  המקורי  .  
יחד  עם  זאת  ,  כל  מה  שנותר  עם  סיום  היצירה  הנפלאה  הוא  עצב  ,  וחבילה  עטופה  בבד  סדין  ישן  על  גבי  הארון  שבחדר  השינה  .  
אין  ספק  שקנז  כתב  יצירה  מרשימה  ומעוררת  צמרמורת  על  חיינו  כאן  ;  ואז  ,  כמו  החייל  האנגלי  שלו  ,  הוא  העניק  לנו  את  התמונה  שנתעצב  עליה  ,  ואולי  בכל  זאת  ,  למרות  העצב  הנורא  העולה  מתוכה  ,  יהיה  לנו  העוז  לתלות  אותה  בסלון  .  
סמדר  שיפמן  מרצה  בחוג  לתורת  הספרות  הכללית  באוניברסיטת  תל  אביב  
