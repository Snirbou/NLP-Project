עדכון  אחרון  -  03:52  02/03/01  טלוויזיה  האמנם  טלנובלה  ?  
מאת  רוגל  אלפר  לגעת  באושר  ,  20:15  ,  ויוה  לגעת  באושר  .  
הסיטקום  הישראלי  הטוב  בכל  הזמנים  "  לגעת  באושר  "  ,  המכונה  "  הטלנובלה  הישראלית  הראשונה  "  ,  היא  למעשה  הסיטקום  הישראלי  הטוב  בכל  הזמנים  .  
שידורו  מדי  יום  רק  מעצים  את  ההשתאות  נוכח  איכותו  יוצאת  הדופן  .  
דן  תורג'מן  ,  המגלם  איש  עסקים  בשם  נדב  ,  מתגלה  שוב  כגאון  קומי  לא  מובן  .  
עם  חוש  תזמון  מושלם  ומשחק  שמצטיין  בדקויות  ובאנדרסטייטמנט  אנין  ,  הוא  מציג  דיוקן  שופך  מצחוק  של  איש  עסקים  בשם  נדב  .  
כשהוא  גוער  באחיו  ,  "  זיו  ,  אל  תיתן  לנשים  לשלוט  בך  !  "  ,  אפשר  לא  להאמין  לאף  מלה  ,  אף  לא  לאחת  ,  אפילו  לא  שלאחיו  קוראים  זיו  ,  או  שהוא  בכלל  אחיו  .  
מבריק  !  
כבר  מזמן  לא  נראתה  על  המסך  סאטירה  כל  כך  חריפה  ובוטה  על  איש  עסקים  בשם  נדב  .  
והחשש  הוא  ששוב  יטעו  הצופים  לחשוב  כי  תורג'מן  משחק  את  נדב  ברצינות  גמורה  ,  תוך  ניסיון  לשוות  לדמות  אמינות  מירבית  .  
קשה  להאשימם  .  
אין  ספק  שתורג'מן  הולך  ,  כהרגלו  ,  על  חבל  דק  .  
כאלה  הם  אמנים  גדולים  ,  לוקחים  סיכונים  .  
שכן  דקויות  משחקו  כה  דקות  הן  ,  כמעט  בלתי  נראות  בעין  בלתי  -  מזוינת  .  
ואולם  ,  אפשר  להבחין  בתנועה  זעירה  של  האישון  ,  בהיווצרות  קמטוט  מרומז  בזווית  השפתיים  ,  בהזחה  בלתי  מוחשית  (  היתה  או  לא  היתה  ?  
)  ,  עדינה  עד  אין  קץ  ,  של  שערה  אחת  בבלורית  .  
מה  קל  לפספס  מחוות  אלה  ,  אך  הן  עושות  את  כל  ההבדל  שבעולם  .  
מומלץ  להקליט  ולצפות  שוב  ושוב  .  
היתה  או  לא  היתה  ?  
בטח  שהיתה  !  
איזו  מיומנות  נדרשת  למפגן  וירטואוזי  שכזה  ,  שליטה  מוחלטת  בפעוט  שבנימים  ובפצפונת  שבנקבוביות  ,  פרי  שעות  אינספור  של  אימונים  מפרכים  .  
בכלל  ,  האנסמבל  כולו  נפלא  .  
שלא  לדבר  על  הכתיבה  .  
וכך  זה  עובד  :  נתי  רוצה  להתחתן  עם  עפרה  .  
עפרה  מתמהמהת  ,  מכיוון  שהיא  בהריון  .  
היא  משמשת  פונדקאית  לעוברו  של  נדב  ,  כי  היתה  זקוקה  לכסף  ,  אבל  לא  סיפרה  לנתי  .  
שליח  מידפק  בדלת  ובידיו  שמלת  כלולות  שקנה  לה  נתי  .  
עפרה  מספרת  לחברתה  כי  "  השמלה  היא  רמז  מאוד  עבה  לכוונות  שלו  "  (  של  נתי  -  ר"א  )  .  ולכאורה  מתגנב  ללב  החשש  הממאיר  שמא  ,  בכל  זאת  ,  זו  טלנובלה  .  
שהרי  ,  אין  להכחיש  ,  היא  נראית  כטלנובלה  ומדברת  כטלנובלה  .  
אך  ,  דוק  !  
השמלה  עשויה  בד  ודקה  היא  עד  מאוד  .  
זה  ניכר  בעליל  .  
זו  בדיחה  .  
רק  אדם  החומד  לצון  יתייחס  לשמלה  כעבה  מאוד  .  
מילא  עבה  ,  אך  עבה  מאוד  ?  
זה  מצחיק  !  
אפשרות  נוספת  היא  prefix=ש  "  לגעת  באושר  "  היא  סדרה  מטמטמת  שמוציאה  את  צופיה  מדעתם  .  
כן  ,  אדוני  השר  ,  21:00  ;  מה  יגידו  השכנים  ,  21:30  ;  בי.בי.סי  פריים  "  כן  ,  אדוני  השר  "  מציגה  תמונה  רוויה  אבסורד  עמוק  של  התנהלות  ממשל  דמוקרטי  ,  שעיקרה  כסילותו  של  השר  ג'ים  האקר  .  
הלז  מתומרן  במיומנות  על  ידי  יועצו  סר  האמפרי  ,  המייצג  את  קומץ  השליטים  האמיתיים  במדינה  ,  הפקידים  הבכירים  ,  המתייחסים  אל  שריהם  כשמרטפים  על  ילדים  .  
זו  סדרה  שמאמתת  את  חששותיו  של  כל  פרנואיד  אודות  הממשל  כקנוניה  פרוטקציונרית  על  חשבון  משלם  המסים  .  
ואילו  "  מה  יגידו  השכנים  "  נסובה  על  דמותה  הבלתי  נסבלת  של  קרתנית  זעיר  -  בורגנית  בשם  הייאסינת'  באקט  ,  המכנה  עצמה  בשם  בעל  הניחוח  הצרפתי  -  אריסטוקרטי  בוקה  (  האיות  ,  bucket  ,  זהה  )  -  אשה  שתלטנית  וחטטנית  שמתעמרת  בסובביה  ושוגה  בשגיונות  אצולה  .  
והאמת  היא  שכמו  "  כן  ,  אדוני  השר  "  ,  זו  בעצם  סדרה  די  עצובה  .  
