עדכון  אחרון  -  23:53  06/03/01  השאלה  הגדולה  מאת  גדעון  סאמט  אם  אריאל  שרון  יפעל  גם  הלאה  באותה  זהירות  ותבונה  שהראה  בהרכבת  הממשלה  ,  מבקריו  המסורתיים  עשויים  להיות  מופתעים  .  
חודש  להשלמת  מעשה  המרכבה  ,  כפי  שכינו  בשעתם  המפא"יניקים  את  הרכבת  הממשלה  ,  זה  לא  זמן  שיא  .  
אבל  גם  לא  היתה  אף  פעם  ממשלת  שיא  כזאת  בגודל  ובסיבוך  .  
בדרך  להצגתה  היום  הפגין  שרון  ,  מנקודת  תצפיתו  האחורית  והשקטה  ,  מה  שהוכיח  כבר  בעבר  :  האיש  יודע  לחבר  קואליציות  .  
עכשיו  נותרה  השאלה  הגדולה  באמת  .  
איך  ינהג  במשבר  הביטחוני  החמור  כשידו  על  ההדק  ?  
האם  גם  התשובה  בעניין  זה  תיסמך  על  ניסיון  העבר  עם  אריק  ?  
ראשי  המפד"ל  לא  היו  אף  פעם  כה  חסרי  אונים  כפי  שנגלו  ,  מקוננים  ברבים  ,  כאשר  שרון  הניח  להם  ללכת  .  
לא  רוצים  אותנו  ,  השתוממו  בכירי  המפלגה  שתחושת  החרדה  הקואליציונית  הזאת  זרה  להם  .  
השארתם  בחוץ  היא  מעשה  מתוחכם  של  שרון  בממשלה  שרוב  נצי  גדול  יסבך  אותה  בדרכה  הרגישה  .  
האיחוד  הלאומי  בפנים  משום  שרחבעם  זאבי  העדיף  לקבל  מה  שיכול  -  אפילו  את  עידוד  התיירות  הנכנסת  -  ובלבד  שלא  ייוותר  בלי  שמץ  תאוותו  בידו  להשפיע  .  
התנועה  הדתית  ,  שאינה  רחוקה  ממנו  בהרבה  ,  היא  בשביל  שרון  שותפה  קיצונית  אחת  יותר  מדי  .  
גם  המגעים  עם  העבודה  הציגו  את  שרון  בעמדה  בלתי  צפויה  .  
הוא  היה  המרגיע  והממתן  .  
המפא"יניק  לשעבר  לימד  את  בכירי  העבודה  פרק  בהלכות  מו"מ  מפלגתי  .  
נתן  להם  מראש  כל  מה  שציפו  ,  ויותר  .  
כאשר  בתוך  אחת  הקריזות  שלהם  התכוונו  לוותר  על  תיק  הביטחון  ,  שרון  -  מי  היה  מאמין  -  הוא  שהפציר  בהם  לקבלו  .  
אירוניה  בלתי  רגילה  :  שר  הביטחון  לשעבר  ,  שאותו  השמיצו  במשך  שני  עשורים  ,  דחף  להם  בעדינות  את  התיק  הזה  בגרון  .  
ולא  פחות  אלגנטי  המינוי  של  דליה  רבין  -  פילוסוף  כסגנית  שר  הביטחון  .  
אבי  יחזקאל  ,  שזה  מקרוב  בא  אל  הצלחת  ,  התלונן  על  "  יבוא  חיצוני  "  .  
מה  רצה  ,  יבוא  פנימי  ?  
בתו  של  רבין  היא  יבוא  משובח  ,  נצר  למי  שהיה  מיסטר  ביטחון  המובהק  ביותר  ולאחר  מותו  תרכובת  דוממת  של  סמלים  לאומיים  .  
והתקדים  ההיסטורי  של  אי  הכללת  דוד  לוי  עם  איזה  תיק  מלא  -  מלא  שאותו  יתקשה  למלא  בתוכן  .  
איש  לפני  שרון  לא  הצליח  בכך  .  
בממשלה  המוצגת  יש  פגמים  .  
בכל  הרכב  יש  .  
היא  בבואה  מנופחת  מדי  של  גרעין  לא  הכי  גרוע  .  
בנסיבות  הקיימות  קשה  לבוא  אליה  בטענות  מופרזות  .  
אחרי  שנאמרים  הדברים  האלה  יש  עדיין  חשש  מפני  מהלכיו  הבאים  של  ראש  הממשלה  המיועד  בענייני  ביטחון  .  
בתחום  העיקרי  הזה  אנו  זוכרים  על  שרון  בעיקר  רעות  .  
הוא  נושא  הבטחה  שלנוכח  רצחנות  הפיגועים  לא  יהיה  פשוט  לקיים  אותה  .  
אך  באותה  מידה  לא  יוכל  למסמס  אותה  .  
רוב  בארץ  מצפה  למהלך  שלא  הצליח  עד  כה  .  
הוא  רוצה  שקט  ,  וגם  נקמה  .  
אין  זו  ציפייה  גחמנית  אצל  ציבור  נסער  .  
הכרעת  הקלפי  היתה  בעיקר  תוצאת  הרצון  העז  של  ישראלים  ,  גם  במרכז  ובשמאל  ,  ללמד  לקח  את  הפלשתינאים  ואת  מנהיגם  החמקמק  -  חלקלק  .  
נדמה  שאין  עוד  צורך  להסביר  לשרון  את  סכנות  היד  החזקה  כביכול  ,  את  המבוי  הסתום  שבו  ייתקע  כהוגן  כל  מי  שינסה  לרסס  את  הלבן  בעיניים  הפלשתיניות  .  
אבל  ייתכן  מאוד  שראש  הממשלה  ,  יחד  עם  הקבינט  המעורב  שלו  ,  יחליט  שאין  לו  ברירה  :  עליו  לעשות  משהו  שונה  ממה  שננקט  עד  עכשיו  ,  למשל  תגובה  חריפה  מאוד  על  התגרות  בלתי  נסבלת  כגון  החרדתה  העיקשת  של  שכונה  ירושלמית  שלווה  .  
ישועה  ביטחונית  לא  תצמח  מזה  .  
התעלומה  שלפנינו  היא  איפוא  באיזו  מידה  שרון  יפעל  בעניינים  אלה  מתוך  דחפים  בלתי  מרוסנים  ,  או  כמי  שיוצא  ידי  חובה  כלפי  אזרחים  שיסודות  ביטחונם  האישי  מתערערים  .  
לא  יעבור  זמן  רב  אחרי  הצגת  ממשלת  שרון  היום  עד  שנדע  ,  לטוב  או  לרע  .  
