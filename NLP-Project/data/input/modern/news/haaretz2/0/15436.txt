עדכון  אחרון  -  23:18  05/03/01  שתי  נשים  אמיצות  מאת  דייוויד  איגנשיוס  הרלד  טריביון  לתנועה  הפוליטית  המעניינת  ביותר  בעולם  כיום  אין  שם  -  ואפילו  לא  אידיאולוגיה  ברורה  .  
זוהי  ההתקוממות  הגלובלית  נגד  שחיתות  ,  והיא  מתפשטת  מצרפת  עד  הפיליפינים  ,  מסין  עד  קולומביה  .  
כדי  להבין  את  התופעה  ראוי  להתבונן  בשתיים  מהגיבורות  שלה  ,  שלא  זכו  לתהילה  :  שופטת  בפאריס  ששמה  אווה  ז'ולי  ופוליטיקאית  בקולומביה  ששמה  אינגריד  בטאנקורט  .  
לו  היה  מוענק  פרס  נובל  על  אומץ  לב  ,  שתי  אלה  היו  מתחלקות  בו  .  
מכיוון  שסירבו  להניח  לאליטות  השולטות  בארצותיהן  להטיל  עליהן  פחד  ,  פתחו  נשים  אלה  בתהליך  של  רפורמות  שאי  אפשר  לעוצרו  .  
אך  הן  שילמו  מחיר  אישי  כבד  .  
הן  לא  רק  חיות  בצל  איומים  על  חייהן  ,  הן  גם  סבלו  מטרגדיות  שפקדו  אנשים  אהובים  .  
שתיהן  פירסמו  באחרונה  ספרי  זיכרונות  .  
השופטת  ז'ולי  ,  בת  ,  57  ניהלה  את  החקירה  בהאשמות  של  שוחד  וגניבה  שבמרכזה  חברת  הנפט  הממלכתית  לשעבר  ,  אלף  אקיטן  .  
היא  פתחה  בחקירה  prefix=ב  -  '  ,  95  כשופטת  חוקרת  -  שילוב  של  שופטת  ותובעת  .  
תיאורטית  יש  לשופטים  אלה  טווח  פעולה  נרחב  ,  אך  הם  נבלמים  לעתים  קרובות  על  ידי  כללים  לא  כתובים  שמציבים  אנשים  ומוסדות  חשובים  .  
ז'וליהמשיכה  בחקירתה  בלא  רחם  ובלא  ליאות  ,  זימנה  כמה  מהאישים  המפורסמים  ביותר  בפאריס  ,  וכשלא  הסכימו  להעיד  ,  שלחה  אותם  לכלא  .  
ברשתה  העלתה  אנשים  שהיו  רק  מושא  ללחישות  כמו  איש  העסקים  אלפרד  סירוון  ושר  החוץ  לשעבר  רולאן  דומא  .  
שערוריית  אלף  זיעזעה  את  צרפת  .  
נראה  היה  ,  שרבים  מהאישים  הפוליטיים  המובילים  היו  נגועים  .  
ז'ולי  החלה  לקבל  איומים  על  חייה  לפני  כמה  שנים  ,  וכיום  היא  מלווה  בשומרי  ראש  .  
ז'ולי  ,  בת  של  איכרים  נורווגים  ,  הגיעה  לפאריס  prefix=ב  -  '  ,  64  ונישאה  לבן  משפחה  אריסטוקרטית  שאצלה  עבדה  כאו  -  פר  .  
משפחתו  נישלה  אותו  מהירושה  ,  והיא  עבדה  כמזכירה  בעוד  הוא  לומד  רפואה  .  
עם  עבודתה  וגידול  ילדיה  למדה  משפטים  ,  ונעשתה  לתובעת  prefix=ב  -  '  .  81  ז'ולי  היתה  נחושה  בדעתה  ללכת  בעקבות  העדויות  ,  יובילו  לאן  שיובילו  .  
היא  התעלמה  מאזהרות  עמיתיה  .  
החיים  תחת  איומים  ופרסום  ציבורי  גבו  מחיר  .  
היא  ובעלה  התרחקו  זה  מזו  ,  והוא  מת  בשבוע  שעבר  מוות  טרגי  בנסיבות  שלא  פורסמו  .  
כמו  רבים  מהיוצאים  למסע  צלב  נגד  שחיתות  ,  גם  לה  תקוע  איזה  קוץ  מתחת  לאוכף  שלה  שמדרבן  אותה  -  תכונה  שעושה  אותה  לשייכת  ולאאוטסיידרית  בעת  ובעונה  אחת  .  
דרכה  של  אינגריד  בטאנקורט  היתה  שונה  ,  אך  הובילה  אותה  להכרעה  דומה  -  לקרוא  תיגר  על  כוח  מושרש  עמוק  ומבוסס  .  
היא  באה  ממשפחה  קולומביאנית  מכובדת  ,  אביה  שירת  כשגריר  בצרפת  .  
היא  נישאה  לדיפלומט  צרפתי  ,  וכשחזרה  לבוגוטה  יכלה  ליהנות  מזכויות  היתר  של  האליטה  השלטת  .  
היה  עליה  רק  להעלים  עין  מברוני  הסמים  והפוליטיקאים  המושחתים  .  
אך  גם  אותה  דקר  אותו  קוץ  .  
היא  רצה  לבית  הנבחרים  ,  prefix=וב  -  '  94  החלה  לבדוק  עסקת  נשק  שבה  היו  מעורבות  עמלות  שמנות  .  
בעקבות  הצלחתה  ,  החלה  לבדוק  אם  ברוני  סמים  סייעו  לממן  את  מסע  הבחירות  של  נשיא  קולומביה  אז  ,  ארנסטו  סמפר  .  
החקירה  הובילה  למשפטו  של  סמפר  בקונגרס  .  
היא  החלה  לקבל  איומים  על  חייה  prefix=ב  -  '  96  כשפרשת  סמפר  התקרבה  להכרעה  .  
בינתיים  התגרשה  וגידלה  לבד  את  שני  ילדיה  .  
ביוני  באותה  שנה  קיבלה  מעטפה  .  
"  היתה  תמונת  פולארויד  של  גופת  ילד  ,  קרועה  לגזרים  "  ,  תיארה  בראיון  .  
למחרת  שלחה  את  ילדיה  לניו  זילנד  ,  אל  בעלה  לשעבר  ,  למשך  ארבע  מסע  הצלב  שלה  נגד  השחיתות  נמשך  עד  היום  .  
"  תמיד  קיימת  השאלה  מדוע  אנו  עושים  דברים  מסוכנים  וקשים  "  ,  אמרה  בטאנקורט  ,  שהיא  כעת  בת  40  .  
אבל  כמו  אצל  אווה  ז'ולי  ,  ואצל  אלפי  אנשים  אמיצים  אחרים  הקוראים  תיגר  על  ממשלים  מושחתים  ,  התשובה  היא  שאין  להם  ברירה  .  
בני  אדם  שהתשוקה  לאמת  בוערת  בהם  אינם  יכולים  לחיות  עם  שקרים  ,  לא  חשוב  כמה  יקר  מחיר  ההתרסה  .  
