עדכון  אחרון  -  02:10  06/03/01  מתכון  בטוח  לייאוש  ילדים  מתכנני  המשחקים  של  דיסני  יצרו  משחק  שמבטיח  שהילדים  ייכשלו  בו  שוב  ושוב  Disney  '  s  Dinosaur  Action  Game  .  
דרישות  חומרה  מינימליות  :  פנטיום  2  מגה  -  ראם  ,  130  מגה  -  בייט  פנויים  בדיסק  .  
שיווק  והפצה  :  אינפוגרם  ישראל  .  
199  שקל  בדיסני  הצליחו  ליצור  משחק  מרתיע  לילדים  .  
לא  שחסרים  ב"Dinosaur  Action  Game  "  כל  אותם  דברים  שהם  אוהבים  -  עלילה  שמבוססת  במדויק  על  הסרט  "  דינוזאור  "  ,  כולל  סצינות  מתוכו  ,  הרבה  דינוזאורים  טורפים  ,  לבה  רותחת  ושברי  מטאור  שנופלים  מהשמים  .  
אבל  הילדים  לא  יכולים  ליהנות  מכל  זה  :  מתכנני  המשחק  הבטיחו  מראש  שהם  ייכשלו  בו  פעם  אחר  פעם  .  
מטאור  פגע  בכדור  הארץ  והשמיד  את  ביתם  של  שלושת  הגיבורים  -  אלדר  ,  דינוזאור  ענק  בעל  מזג  חביב  ;  זיני  ,  למור  ,  מין  חיה  שדומה  לקוף  ;  ופליה  ,  דינוזאורית  מעופפת  מסוג  פטרנודון  .  
השלושה  יוצאים  למסע  בארץ  שכולה  אש  וסופות  חול  אימתניות  ,  כדי  למצוא  להם  בית  חדש  .  
משחק  הפעולה  הזה  ,  שכולל  התקפות  אינסופיות  של  דינוזאורים  רעבים  ,  מאפשר  לשלוט  בדמויות  כקבוצה  או  בכל  דמות  בנפרד  .  
כמו  במשחקי  תפקידים  ,  לכל  דמות  יש  כוחות  וחולשות  ייחודיים  :  אלדר  יודע  לשחות  במקומות  שזיני  יטבע  בהם  מיד  ,  והוא  גם  יכול  להכות  בכמה  יריבים  יחד  במכת  זנב  אחת  ;  זיני  יודע  לקפוץ  מעל  תהומות  ולהשליך  אבנים  ;  ופליה  יכולה  לעוף  ולסרוק  את  השטח  ואפילו  להדליק  לפיד  בעזרת  המקור  שלה  .  
השליטה  בדמויות  קשה  .  
יש  שני  מקשים  שונים  לפעולה  ,  שתמיד  אפשר  להתבלבל  ביניהם  ,  ועד  שמוצאים  את  המקש  הנכון  לא  פעם  סופגים  חבטות  מיותרות  .  
אבל  לא  זה  עיקר  הקושי  :  בדיסני  קבעו  לכל  דמות  משימות  רבות  ,  והן  צריכות  לבצע  אותן  בדרך  שאין  לסטות  ממנה  .  
פליה  ,  למשל  ,  צריכה  להדליק  משואה  ולהאיר  את  העקבות  של  עדר  הדינוזאורים  שפסע  שם  לפניהם  .  
היא  צריכה  לעשות  את  זה  מהר  ,  לפני  שסופות  החול  יימחו  את  הסימנים  .  
אם  היא  סוטה  מהמסלול  בכמה  סנטימטרים  ,  צריך  להתחיל  הכל  מההתחלה  .  
גם  אם  היא  לא  מהירה  דיה  ,  צריך  להתחיל  מההתחלה  .  
המשחק  מיועד  לבני  ,  8  אבל  רק  המיומנים  שבהם  יצליחו  לנחש  את  התוכנית  המדויקת  שהתוו  אנשי  דיסני  לשלוש  הדמויות  .  
לא  מדובר  במשחק  רע  .  
הוא  אפילו  מלהיב  במיוחד  ,  כשמצליחים  סוף  סוף  לעשות  משהו  נכון  .  
בחיבור  בין  משחק  פעולה  למשחק  תפקידים  יש  הרבה  עניין  ,  אבל  למה  זה  צריך  להיות  מייאש  כל  כך  ?  
אפילו  הסצינות  מתוך  הסרט  ,  שמוקרנות  בתחילת  כל  שלב  ומפתיעות  באיכותן  ,  פועלות  בסופו  של  דבר  לרעת  המשחק  .  
הקטעים  האלה  ,  שבהם  הדינוזאורים  נראים  מרשימים  וגדולים  כנדרש  ,  מחדדים  את  עליבות  הגרפיקה  במשחק  עצמו  .  
הסביבה  האפלה  והקודרת  בכל  שלב  עוצבה  תוך  הקפדה  ראויה  לציון  ,  אבל  הדמויות  שנעות  בתוכה  הן  זערוריות  .  
אפילו  אלדר  ,  שאמור  להיות  דינוזאור  עצום  ממדים  ,  נראה  כאן  ברוב  המקרים  כמו  גור  כלבים  קטן  .  
רונית  רוקאסronitr@haaretz.co.il  
