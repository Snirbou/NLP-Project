עדכון  אחרון  -  01:12  07/03/01  ישראל  מבקשת  לשנות  את  הסכם  התעופה  עם  קפריסין  מאת  זוהר  בלומנקרנץ  ישראל  וקפריסין  יקיימו  היום  שיחות  לשינוי  הסכם  התעופה  בין  שתי  המדינות  .  
בשיחות  ,  שייערכו  בלרנקה  ,  תבקש  ישראל  להפעיל  טיסות  שכר  גם  מנתב"ג  לקפריסין  ;  עד  כה  טיסות  שכר  לקפריסין  יצאו  מחיפה  בלבד  ,  וזאת  בנוסף  לטיסה  סדירה  בין  שתי  המדינות  היוצאת  מנתב"ג  .  
על  אף  קיומו  של  הסכם  תעופה  בין  שתי  המדינות  ,  התנגדה  קפריסין  עד  כה  לאפשר  טיסות  שכר  מנתב"ג  לאי  ,  ואף  הערימה  קשיים  בעניין  על  חברות  תעופה  ישראליות  המפעילות  טיסות  שכר  .  
כך  ,  למשל  ,  ביקשה  ישראייר  להפעיל  טיסות  שכר  מנתב"ג  לקפריסין  באביב  -  קיץ  2000  .  
ישראייר  פנתה  למינהל  התעופה  וביקשה  את  התערבותו  בעניין  ,  ואולם  עד  כה  בלא  תוצאות  .  
