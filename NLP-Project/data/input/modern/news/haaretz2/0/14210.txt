עדכון  אחרון  -  01:09  01/03/01  בזכות  הראש  המיוחד  מאת  ורד  לוי  -  ברזילי  גם  אחרי  20  שנות  פעילות  במוקדי  הסכסוך  הפוליטיים  בישראל  נשאר  גיורא  עיני  אותה  דמות  מסתורית  בשיער  ארוך  שחומקת  בלאט  ממצלמות  הטלוויזיה  .  
מיהו  האיש  שאפילו  ברק  לא  יכול  בלעדיו  ,  במה  זכה  לאמונם  העיוור  של  שלושה  ראשי  ממשלה  חשדנים  ,  מה  יצא  לו  מזה  ולמה  הוא  ממשיך  להתחבא  איור  :  עמוס  בידרמן  זאת  היתה  אחת  הפעמים  המעטות  שבהן  שררה  תמימות  דעים  מוחלטת  בין  אהוד  ברק  לשמעון  פרס  .  
לפני  כשבועיים  ,  בעיצומו  של  המשא  ומתן  הקואליציוני  ,  דרש  אריאל  שרון  לרכז  את  המשא  ומתן  המדיני  ,  ופרס  וברק  התלכדו  בהתנגדותם  .  
בצוותי  המשא  ומתן  משני  הצדדים  חששו  מהרגע  שבו  ייאלצו  לגעת  בסעיף  הפרובלמטי  הזה  .  
והרגע  הגיע  .  
ביום  ראשון  בשעה  אחת  אחרי  חצות  נפגש  הצוות  המצומצם  של  המשא  ומתן  לפגישה  חשאית  .  
מטעם  העבודה  :  עו"ד  חנן  מלצר  והמינוי  האישי  של  ברק  לתפקיד  ,  עו"ד  גיורא  עיני  .  
מטעם  הליכוד  :  אורי  שני  וגדעון  סער  .  
הפגישה  התקיימה  במשרדיו  של  מלצר  ,  ברחוב  קפלן  בתל  אביב  .  
עיני  ומלצר  הבהירו  שדרישת  שרון  אינה  מקובלת  על  ברק  וגם  לא  על  פרס  .  
הרי  זה  לעשות  צחוק  מתפקיד  שר  החוץ  ,  אמר  עיני  .  
מה  יישאר  לפרס  לעשות  ,  שאל  מלצר  ,  ללכת  לקוקטיילים  ?  
סער  ושני  התלחשו  .  
אנחנו  מצטערים  מאוד  ,  אמר  שני  .  
ברק  הוא  שקבע  את  התקדים  .  
ברק  ריכז  אצלו  הכל  שר  החוץ  שמעון  פרס  ,  ,  1994  עם  גיורא  עיני  .  
לא  נתפס  באי  אמירת  אמת  צילום  :  עוזי  קרן  ואין  שום  סיבה  שזה  לא  יהיה  בדיוק  אותו  הדבר  אצל  אריק  ,  רק  בגלל  שיש  ממשלת  אחדות  .  
תדברו  עם  ברק  .  
אין  מה  לדבר  ,  אמר  עיני  .  
זה  לא  יעבור  בשום  פנים  ואופן  .  
זו  פשוט  דרישה  שאינה  מתקבלת  על  הדעת  .  
על  הסעיף  הזה  העסק  יקום  או  יפול  .  
פה  עלול  להיות  פיצוץ  אמיתי  .  
האווירה  התחממה  .  
שרון  התקשר  לסלולרי  של  שני  והתעדכן  .  
יש  בעיות  ,  נתקענו  ,  הוא  שמע  .  
ברק  היה  על  הסלולרים  של  עיני  ומלצר  .  
העסק  תקוע  ,  יש  משבר  ,  הם  דיווחו  לו  .  
המשא  ומתן  הגיע  למבוי  סתום  .  
העייפות  נתנה  את  אותותיה  בנוכחים  .  
קצת  לפני  השעה  שתיים  לפנות  בוקר  קם  גיורא  עיני  ממקומו  ,  מתח  את  איבריו  ,  עשה  סיבוב  ,  חזר  ,  התיישב  ואמר  :  תשמעו  ,  הרי  יש  דבר  אחד  שמוסכם  והיה  מוסכם  כל  השנים  על  כל  ראשי  הממשלה  ,  והוא  -  שאף  אחד  לא  נוקט  יוזמה  מדינית  ומריץ  אותה  מבלי  לתאם  וליידע  קודם  את  ראש  הממשלה  .  
נכון  ?  
נכון  ,  הינהנו  הנוכחים  בהיסוס  .  
עיני  המשיך  .  
זאת  ,  מה  שנהוג  לכנות  ,  "  מקובלה  "  ,  מוסכמה  .  
אז  כל  מה  שאנחנו  צריכים  לעשות  זה  רק  לנסח  את  הסעיף  הוותיק  זה  על  דרך  השלילה  :  לא  תיעשה  כל  יוזמה  מדינית  ,  לרבות  במשא  ומתן  מדיני  ,  מבלי  הסכמה  מראש  של  ראש  הממשלה  ותיאום  איתו  .  
שזה  ממילא  הנוהל  הרגיל  ,  הקבוע  .  
סער  ושני  החליפו  מבטים  ,  מנסים  לאתר  את  העז  בסיפור  הזה  .  
לא  היתה  עז  .  
אתם  יודעים  מה  ,  הוא  צודק  ,  אמר  שני  בפליאה  מסוימת  וכולם  שיחררו  חיוכים  של  הקלה  .  
סוכם  ששני  יבדוק  את  זה  על  הבוקר  עם  שרון  .  
עיני  יבדוק  עם  ברק  ועם  פרס  .  
למחרת  קיים  עיני  שתי  פגישות  נפרדות  עם  השניים  .  
ברק  נתן  אור  ירוק  .  
פרס  השתכנע  גם  הוא  .  
שרון  אמר  לשני  שזה  נראה  לו  בסדר  .  
בצהריים  חלף  לו  המשבר  הגדול  כלא  היה  .  
כולם  ירדו  מהעצים  שעליהם  טיפסו  יום  קודם  לכן  והמשא  ומתן  הקואליציוני  נמשך  באין  מפריע  .  
גיורא  עיני  ,  הידוע  בכינויו  "  המתווך  "  ,  רשם  לעצמו  V  אחד  נוסף  ברשימת  ההצלחות  הארוכה  שלו  .  
רבין  יצא  מעורו  prefix=ב  -  17  בינואר  מלאו  לגיורא  עיני  58  שנים  .  
שניים  מחבריו  היותר  קרובים  -  המנכ"ל  הקודם  של  בית  הנשיא  אריה  שומר  ,  והעוזר  הפוליטי  של  ברק  ,  רוני  בונדי  -  אירגנו  לו  מסיבת  הפתעה  במסעדה  החביבה  עליו  ,  אצל  שמוליק  כהן  בדרום  תל  אביב  .  
סביב  השולחן  ,  על  מרק  עם  קרעפלך  ,  כבד  קצוץ  עם  חזרת  ,  מלפפונים  תוצרת  בית  ופירה  ,  התכנסה  גלריה  מכובדת  :  מפכ"ל  המשטרה  ,  שלמה  אהרונישקי  ;  נציב  שירות  המדינה  ,  שמואל  הולנדר  ;  מנכ"ל  רשות  החברות  הממשלתיות  ,  ירון  יעקובס  ;  ראש  העיר  תל  אביב  ,  רון  חולדאי  ;  החוקר  הפרטי  מאיר  פלבסקי  ;  ראש  מועצת  עומר  ,  פיני  בדש  ;  הח"כ  הפורש  ,  אלי  גולדשמיט  ;  ד"ר  עמוס  שפירא  ,  רופא  נשים  ;  אריה  שומר  ורוני  בונדי  .  
כולם  חברים  אישיים  של  עיני  .  
בשביל  רבים  ,  גיורא  עיני  הוא  תעלומה  .  
חידה  לא  מפוענחת  .  
בזירה  הפוליטית  אין  אחד  שלא  מכיר  אותו  .  
ידוע  לכל  שהוא  יוצא  ובא  בלשכות  של  ראשי  ממשלה  .  
איש  סוד  ויועץ  מקורב  של  שמעון  פרס  .  
איש  אמון  ומבאי  ביתו  של  יצחק  רבין  .  
יועץ  אישי  ומקורבו  של  אהוד  ברק  .  
מלבד  ראשי  ממשלה  ,  ישנם  עוד  אישים  רבים  שברגעי  הכרעה  מעדיפים  את  שירותיו  הטובים  (  הניתנים  חינם  )  של  עיני  .  
פעם  זה  רוני  מילוא  (  שעיני  סידר  לו  את  הקואליציה  בעירייה  )  ופעם  אחרת  יצחק  מרדכי  ,  פה  טומי  לפיד  ,  שם  דוד  לוי  .  
רפאל  איתן  (  בהסכם  סודי  שעיני  רקח  עם  צומת  )  ואורי  שגיא  (  שעמד  על  כך  שפגישה  עם  פרס  תהיה  בנוכחות  עיני  )  .  פה  יצחק  לוי  ,  מפד"ל  ,  ושם  אלי  ישי  ,  ש"ס  .  
יש  עשרות  דוגמאות  ,  כמעט  מכל  קצוות  הקשת  הפוליטית  .  
קשה  לאתר  מהלך  פוליטי  (  שלא  לדבר  על  משא  ומתן  קואליציוני  )  שעיני  אינו  מעורב  בו  כך  או  אחרת  .  
לעיני  יש  סטטוס  ייחודי  המעורר  תחושות  מעורבות  בבראנז'ה  הפוליטית  :  סוג  של  יראת  כבוד  ,  תמיהה  וגם  לא  מעט  חשדנות  וחוסר  פרגון  .  
גם  אחרי  שנות  פעילות  רבות  ,  האיש  הרזה  עם  החליפה  הכהה  ,  משקפי  ג'ון  לנון  והשיער  האפור  הארוך  והמתנפנף  נשאר  אפוף  מעטה  סמיך  של  מסתורין  .  
הפגישות  איתו  הן  כמעט  תמיד  "  ליליות  "  prefix=ו  "  חשאיות  "  .  
הוא  לא  מתראיין  בכלי  התקשורת  האלקטרוניים  .  
בדרך  כלל  נקלטת  צלליתו  כשהוא  נמלט  ממצלמת  הטלוויזיה  .  
לכל  היותר  קולט  הצלם  את  חיוכו  המבויש  ,  הילדותי  במקצת  .  
הוא  נמנע  מלהתראיין  לעיתונות  (  גם  לכתבה  זו  סירב  להתראיין  )  ומקפיד  על  דיסקרטיות  מוחלטת  .  
וכך  ,  חרף  העובדה  שעברו  עשרים  שנה  מאז  הוכתר  כמתווך  סתרים  ,  ולמרות  שרוב  פעילויותיו  תועדו  ותוארו  בתקשורת  ,  בדרך  כלל  לאחר  מעשה  ,  עדיין  מעורר  עיני  יותר  שאלות  מתשובות  :  מה  הסיפור  של  האיש  הזה  ?  
מה  מניע  אותו  באמת  ?  
איך  רכש  לעצמו  את  הססטוס  הבלעדי  שלו  ?  
כיצד  כבש  כך  את  לבו  של  שמעון  פרס  ?  
איך  רכש  לפני  שנים  את  אמונו  של  רבין  ,  שידע  שהוא  איש  של  יריבו  המושבע  ,  שמעון  פרס  ?  
ואיך  הצליח  לרכוש  גם  את  אמונו  של  גדול  החשדנים  והממדרים  ,  אהוד  ברק  ?  
ראש  הממשלה  הפורש  ברק  ,  בעיצומה  של  פגישה  עם  שר  החוץ  האמריקאי  קולין  פאואל  ,  מפנה  כמה  דקות  לשיחה  טלפונית  על  גיורא  עיני  :  "  אני  מעריך  מאוד  את  גיורא  .  
הוא  בן  אדם  רציני  "  .  
איך  רכש  גיורא  עיני  את  אמונך  ?  
"  אני  אסביר  לך  .  
זה  פשוט  מאוד  -  גיורא  הוא  איש  אינטליגנטי  .  
הוא  מדויק  ביותר  .  
יש  לו  ידע  וניסיון  .  
והכי  חשוב  ,  הוא  אמין  .  
האמינות  אצלו  היא  מוחלטת  .  
הוא  בסדר  .  
הוא  באמת  בסדר  "  .  
אבל  עיני  ,  שבמקור  היה  איש  של  פרס  ,  היה  גם  מקורב  מאוד  אל  יצחק  רבין  .  
במשך  שנים  הוא  היה  אורח  קבוע  בשבתות  בביתו  של  רבין  ,  שהרבה  להשתמש  בשירותיו  הטובים  בכל  דבר  ועניין  שהיה  לו  מול  פרס  .  
אבל  גם  בעניינים  רבים  אחרים  .  
בחצר  הביזנטינית  של  יצחק  רבין  נתפש  עיני  כגיס  חמישי  מטעם  פרס  .  
איתן  הבר  ושמעון  שבס  נהגו  לכנותו  "  עסקן  קטן  "  או  "  מאכער  "  ,  אבל  למורת  רוחם  היה  עיני  מופיע  שוב  ושוב  ,  חולף  על  פניהם  ומובל  אל  הלשכה  או  לבית  רבין  .  
והחמור  מכל  היה  שבדרך  כלל  הפגישות  היו  נשמרו  בסוד  .  
גם  מהם  .  
על  יחסו  היוצא  דופן  של  רבין  מעיד  האירוע  המתועד  הבא  .  
באוגוסט  '  ,  94  ערב  נסיעה  חשובה  לוושינגטון  ,  היה  ראש  הממשלה  רבין  אורח  הכבוד  במפגש  יוקרתי  בביתו  של  איש  העסקים  אלפרד  אקירוב  ,  במגדל  האופרה  בתל  אביב  .  
משם  היה  רבין  אמור  לצאת  הישר  אל  שדה  התעופה  .  
בארוחה  נכחו  ראשי  משק  ותעשיינים  ,  ובהם  עמירם  סיון  ואהרן  דברת  ,  וגם  ראש  העיר  אז  ,  רוני  מילוא  .  
השיחה  נסבה  על  עניינים  מדיניים  וכלכליים  כשלפתע  פנה  רבין  אל  מילוא  :  "  נו  ,  מה  לגבי  גיורא  עיני  ,  העניין  מסודר  ?  "  מילוא  נדהם  ,  וענה  שהעניין  בטיפול  .  
רבין  לא  הירפה  .  
אני  רוצה  לראות  את  זה  סגור  ושגיורא  ימונה  כבר  למנהל  קרן  רבינוביץ  .  
זה  סקנדל  מה  שעושים  לו  .  
ואז  פירט  באוזני  הנוכחים  איך  מילוא  בחר  בעיני  לתפקיד  ,  ואיך  קפצו  עליו  מסביב  וניסו  לטרפד  לו  את  זה  .  
הוא  הזכיר  את  שמו  של  חיים  רמון  בהקשר  הזה  (  רמון  הכחיש  בתוקף  )  .  בסוף  הערב  ניגש  עמירם  סיון  מופתע  אל  מילוא  .  
תגיד  ,  מה  החשיבות  של  העיני  הזה  ,  שעל  סף  נסיעה  לוושינגטון  זה  מה  שיש  לרבין  בראש  ,  אם  הוא  יקבל  את  הג'וב  או  לא  ?  
מילוא  לא  ידע  מה  להשיב  .  
בתוך  זמן  קצר  הוא  מינה  את  עיני  לתפקיד  .  
מילוא  ,  השבוע  :  "  רבין  פשוט  יצא  מעורו  בשביל  גיורא  .  
כולם  נדהמו  .  
זה  היה  מאוד  לא  אופייני  לו  .  
אמנם  בחרתי  בגיורא  לפני  כן  ,  התפקיד  הזה  תפור  עליו  ,  כי  יש  לו  רקע  בחינוך  ותרבות  והוא  חי  את  זה  באופן  אישי  יומיומי  .  
אבל  בוודאי  שהעמדה  הנחרצת  של  רבין  השפיעה  עלי  .  
אני  מודה  "  .  
איפה  גיורא  אבל  גיורא  עיני  היה  וגם  נשאר  ,  לפני  הכל  ,  מקורב  לשמעון  פרס  .  
בליל  הבחירות  האחרון  הוא  ישב  וצפה  במדגם  הטלוויזיה  עם  פרס  ,  לא  עם  ברק  .  
אחרי  התבוסה  ,  היה  מי  שהאשים  את  עיני  בכך  שיעץ  לברק  להודיע  על  פרישה  כבר  בשפיים  .  
עיני  הכחיש  זאת  בתוקף  .  
לראיה  ,  הוכיח  כי  היה  בכלל  עם  פרס  ועסק  בניסיון  לקבוע  פגישה  בין  השניים  ,  לתיאום  עמדות  בעניין  הליכה  לממשלת  אחדות  .  
לא  היה  לו  צל  של  מושג  על  הודעת  הפרישה  שתיכנן  אהוד  ברק  .  
מבצע  התיווך  פרס  -  ברק  הצליח  כשבמערכת  הבחירות  ,  בשיא  המתח  ביניהם  ,  חילץ  עיני  מפרס  הודעה  שבה  ביקש  מתומכיו  להפסיק  לפעול  למען  מועמדותו  .  
זה  עבד  גם  אחרי  הבחירות  ,  שעה  קלה  לפני  כינוס  לשכת  העבודה  בשכונת  התקווה  :  בפגישה  משולשת  ,  עם  עיני  ,  הושגה  הסכמה  עקרונית  על  תמיכתם  של  ברק  ופרס  בהליכה  לממשלת  אחדות  .  
אבל  על  המיקום  של  עיני  אצל  שמעון  פרס  יכול  ללמד  יותר  מכל  הסיפור  הבא  .  
prefix=ב  -  5  בנובמבר  '  ,  95  שעות  ספורות  אחרי  הירצחו  של  יצחק  רבין  ,  מצא  את  עצמו  פרס  בתפקיד  ראש  הממשלה  .  
במהומה  שהשתררה  בבית  החולים  איכילוב  ,  אחרי  ההודעה  המשתקת  שמסר  איתן  הבר  לתקשורת  ,  כשהוא  מוקף  מאבטחים  היסטרים  ,  הוכנס  פרס  למכוניתו  .  
התארגנה  שיירה  ארוכה  במיוחד  שהיתה  אמורה  לצאת  לכיוון  הקריה  .  
כל  שועי  המדינה  ומנהליה  היו  שם  .  
השיירה  החלה  לנוע  ,  עדיין  בתוך  מתחם  איכילוב  ,  כשלפתע  הורה  פרס  לנהגו  לעצור  .  
השיירה  כולה  נעצרה  .  
פרס  יצא  מרכבו  ,  לפלצותם  של  מאבטחיו  ,  נעמד  על  יד  הרכב  ,  ושאל  בקול  :  "  איפה  גיורא  ?  "  הוא  לא  היה  מוכן  לזוז  בלעדיו  .  
שליחים  בהולים  יצאו  וחזרו  בתוך  דקות  עם  עיני  .  
הוא  הושחל  לתוך  מכונית  השרד  של  פרס  ורק  אז  יצאה  השיירה  לדרך  .  
מה  יש  בו  ,  בעיני  ,  שמהלך  קסמים  כאלה  על  ראשי  ממשלה  בישראל  ?  
השר  שמעון  פרס  ,  השבוע  :  "  גיורא  הוא  אדם  שלא  מחפש  לעצמו  כלום  ,  מה  שמקנה  לו  מיד  אמינות  .  
שנית  ,  הוא  חריף  שכל  ובקיא  בדברים  .  
יש  לו  עין  בוחנת  .  
שלישית  ,  הוא  דיסקרטי  מאוד  .  
רביעית  ,  מלה  אצלו  היא  מלה  .  
בכל  השנים  לא  תפסתי  אותו  אפילו  פעם  אחת  באי  אמירת  אמת  .  
וחמישית  ,  יש  לו  זיכרון  פנומנלי  "  .  
הוא  לא  מגלה  עניין  בקריירה  פוליטית  .  
מה  לדעתך  מניע  אותו  ?  
"  להערכתי  ,  עצם  העניין  שבדבר  .  
הוא  מסוקרן  מכל  זה  .  
הוא  חי  את  זה  כל  כולו  .  
הוא  חי  את  הנפשות  הפועלות  .  
זה  כמו  תרגיל  אריתמטי  עבורו  .  
הוא  נהנה  מהאתגר  האינטלקטואלי  שטמון  בשחמט  הפוליטי  "  .  
שמואל  הולנדר  ,  נציב  שירות  המדינה  וחבר  אישי  ,  סבור  שהפתרון  לחידת  עיני  פשוט  .  
"  זה  שילוב  של  אדם  חכם  מאוד  עם  אינטואיציות  מצוינות  ויכולת  אדירה  לשכנע  .  
הסוד  של  גיורא  הוא  שהוא  קולט  את  הרצונות  של  שני  הצדדים  בצורה  מאוזנת  ומצליח  אחר  כך  ליצור  מפגש  בין  הרצונות  האלה  "  .  
מה  גורם  לאדם  לבלות  את  חייו  בתיווך  פוליטי  ,  כשהוא  -  על  פי  העדויות  -  חסר  מאוויים  פוליטיים  אישיים  או  ניסיון  לקדם  את  עצמו  ?  
"  לדעתי  ,  הוא  פשוט  נהנה  מכל  רגע  .  
זה  הכיף  שלו  .  
זה  נשמע  אולי  אבסורד  ,  אבל  זה  תחביב  שהפך  להנאה  הגדולה  של  חייו  .  
עבדתי  עם  כמה  ראשי  ממשלה  .  
מדובר  באנשים  חשדנים  מאוד  .  
הם  אפופים  במניפולטורים  ובאנשים  שמנסים  באמצעותם  לקדם  אינטרסים  אישיים  שלהם  .  
אין  פלא  שכשמזומן  להם  עוף  נדיר  כזה  ,  גם  אם  קצת  משונה  בהתחלה  ,  אחד  שלא  רוצה  כלום  לעצמו  ,  הם  נותנים  בו  אמון  ומוקירים  אותו  .  
אדם  חכם  ,  זמין  ,  חף  מאינטרסים  ,  זה  נכס  לכל  ראש  ממשלה  "  .  
יועצו  הפוליטי  של  ברק  ,  רוני  בונדי  (  שעיני  הביאו  לברק  )  ,  אומר  שהאמון  שרחשו  גם  רבין  וגם  פרס  לעיני  במשך  שנים  השפיע  מאוד  על  ברק  .  
רבין  ופרס  בחרו  בעיני  לתאם  עם  ברק  את  כניסתו  לחיים  הפוליטיים  .  
באמצעות  עיני  העביר  רבין  לברק  את  המסר  שהוא  רוצה  שישתלב  בהנהגה  העתידית  .  
לפני  שירש  כל  דבר  אחר  ,  ירש  אהוד  ברק  את  גיורא  עיני  .  
בונדי  :  "  אהוד  תמיד  אומר  שיש  לו  ראש  בריא  על  הכתפיים  .  
גיורא  הוא  לא  פוליטיקאי  .  
הוא  זן  אחר  .  
לא  נדחף  .  
אף  פעם  לא  מציע  את  עצמו  .  
ולא  אינטרסנט  .  
כל  זה  ,  בשילוב  ניסיון  משפטי  ורעיונות  מוצלחים  ,  מוכיח  את  עצמו  "  .  
בכל  זאת  ,  עיני  נתפש  באופן  מסורתי  כאיש  של  פרס  .  
איך  ברק  חי  עם  זה  ?  
"  גיורא  לא  נתפש  אצל  אהוד  ככה  .  
אהוד  רואה  בו  ,  אם  כבר  ,  איש  שלו  .  
למרות  שהכי  נכון  להגיד  על  גיורא  שהוא  לא  איש  של  אף  אחד  .  
אבל  זאת  עובדה  שגם  היום  ,  אחרי  הודעת  הפרישה  ,  הם  מנהלים  שיחות  די  תכופות  .  
הייחוד  של  גיורא  הוא  ,  שגם  כשהוא  מדבר  עם  ראש  ממשלה  הוא  לא  מייפה  דברים  ולא  מנסה  למצוא  חן  .  
הוא  תמיד  אומר  את  האמת  בפנים  "  .  
המגשר  הראשון  אהוד  ברק  שיגר  את  עיני  כמינוי  אישי  שלו  אל  צוות  המשא  ומתן  הקואליציוני  הנוכחי  .  
עם  הודעת  הפרישה  של  ברק  ,  פקע  תוקף  המינוי  האישי  והמשא  ומתן  מתנהל  מאז  בלעדיו  .  
בעשרת  הימים  שבהם  היה  שותף  ,  השיג  עיני  למפלגת  העבודה  סיכום  על  שמונה  שרים  ,  מתוכם  אחד  בלי  תיק  ,  פלוס  ארבעה  סגני  שרים  ,  פלוס  תפקיד  יו"ר  הכנסת  (  אחר  כך  נמחק  הישגו  של  עיני  ,  וההישג  החדש  של  הצוות  היה  שמונה  שרים  ,  מהם  שניים  בלי  תיק  ,  ורק  שלושה  סגני  שרים  )  .  גם  הוויכוח  על  מספר  השרים  היה  קרוב  לפיצוץ  .  
באה  מפלגת  העבודה  ואמרה  :  יש  לנו  יותר  ח"כים  ,  מגיע  לנו  שר  אחד  יותר  .  
בא  הליכוד  ואמר  :  ניצחנו  בבחירות  אישיות  ,  אז  לא  סופרים  את  ראש  הממשלה  ;  מגיע  לנו  שר  אחד  יותר  .  
שרי  העבודה  וח"כי  הליכוד  התחילו  להתכתש  .  
הדיונים  עלו  על  שרטון  .  
ושוב  התכנס  הצוות  המצומצם  :  שני  ,  סער  ,  מלצר  ,  עיני  .  
ושוב  הפתיע  עיני  את  הליכודניקים  .  
שני  הצדדים  צודקים  ,  הוא  אמר  .  
אי  אפשר  להתעלם  מהטיעון  של  שרון  .  
הוא  נכון  .  
אז  מה  אתה  מציע  ?  
שאל  אורי  שני  .  
אני  לא  בטוח  ,  הירהר  עיני  בקול  .  
לפני  שתי  ממשלות  היתה  בעיה  דומה  .  
ואז  ,  למיטב  זיכרוני  ,  נתנו  שני  סגני  שרים  (  לש"ס  ולאגודת  ישראל  )  -  אבל  עם  סמכויות  -  במקום  שר  אחד  מלא  .  
חלפו  שעות  ספורות  עד  שהסכם  בנוסח  זה  פתר  את  הבעיה  והמחלוקת  יושבה  .  
איך  גיורא  עיני  עושה  את  זה  ?  
את  קוד  הפעולה  של  עיני  ,  שעובד  כמעט  על  אפס  תקלות  ,  מפצח  עמיתו  למשא  ומתן  ,  יו"ר  ועדת  החוקה  בעבודה  ,  עו"ד  חנן  מלצר  .  
"  גיורא  הוא  המגשר  הפוליטי  הראשון  במדינת  ישראל  "  ,  מבהיר  מלצר  .  
"  גישור  הוא  המושג  הכי  אין  היום  במשפטים  .  
בעולם  המשפט  האמריקאי  המודרני  זה  מאוד  בון  -  טון  לדבר  על  אלמנט  הגישור  ,  להבדיל  מהחיתוך  המסורתי  בבית  משפט  או  באמצעות  בורר  .  
גיורא  הוא  לא  בורר  ,  הוא  מגשר  .  
ומפשר  "  .  
מה  בדיוק  ההבדל  ?  
"  א'  טוען  שב  '  חייב  לו  אלף  שקל  .  
ב'  טוען  שזה  שקר  ,  מדובר  רק  במאה  שקל  .  
במשפט  המסורתי  ,  הולכים  לבורר  או  למשפט  וחותכים  ,  פחות  או  יותר  ,  באמצע  .  
אף  אחד  מהצדדים  לא  יוצא  מרוצה  .  
המגשר  ,  לעומת  הבורר  ,  בא  אל  שניהם  ואומר  להם  :  תעשו  עסק  ביחד  .  
תשקיעו  כך  וכך  .  
ייצא  לכם  כך  וכך  .  
ב'  לא  ירגיש  שהפסיד  את  prefix=ה  -  500  שקל  שלו  וא  '  ירוויח  הרבה  יותר  מאלף  .  
שניהם  יוצאים  מרוצים  "  .  
זה  מה  שגיורא  עיני  עושה  ?  
"  בדיוק  .  
והמדהים  הוא  שהוא  עושה  את  זה  כבר  שלושים  שנה  .  
הוא  יישם  את  רעיונות  הגישור  בתחום  הפוליטי  בלי  לדעת  מה  זה  ועוד  לפני  שמישהו  בישראל  חלם  בכלל  על  המושג  הזה  .  
הוא  המציא  את  הגישור  הישראלי  .  
כך  הוא  עבד  עם  רבין  ופרס  .  
כך  הוא  עבד  בכל  משא  ומתן  שהיה  שותף  לו  ובכל  הסכסוכים  והמחלוקות  שהוזעק  ליישב  "  .  
מלצר  ,  בעל  משרד  עורכי  דין  גדול  בתל  אביב  ,  אומר  בגילוי  לב  :  "  מה  לא  אמרו  לי  על  גיורא  ?  
שהוא  מאכער  ,  שהוא  עסקן  הסתדרותי  ,  שהוא  חלקלק  וחמקמק  .  
איזה  שטויות  .  
גיליתי  אדם  אחר  לגמרי  .  
מבריק  .  
יצירתי  .  
ומעל  לכל  ,  משפטן  אמיתי  .  
מרתק  לראות  אותו  בפעולה  ,  יש  לו  חוש  משפטי  אדיר  "  .  
ג'וב  בעירייה  כשמתרחקים  קצת  ממעגל  החברים  הצמוד  של  עיני  ,  אפשר  לשמוע  דברים  אחרים  .  
"  חף  מאינטרסים  אישיים  ?  
הצחקת  אותי  "  ,  אומר  בכיר  במפלגת  העבודה  ומספר  על  חברות  בדירקטוריונים  ועל  הג'וב  השמן  שעיני  סידר  לעצמו  דרך  יצחק  רבין  .  
אדם  אחר  ,  המקורב  לצמרת  העבודה  ,  מגחך  לנוכח  הצגתו  של  עיני  כמי  שלא  מרוויח  כלום  מעיסוקו  הפוליטי  ומדבר  על  "  אדם  אמיד  ,  שחי  חיי  מותרות  ומנצל  היטב  את  מעמדו  הייחודי  .  
פה  ושם  תפס  גם  ג'ובים  פוליטיים  .  
תבדקי  "  .  
הבדיקה  העלתה  כי  שני  הג'ובים  הפוליטיים  היחידים  שעיני  תפס  בשנות  פעילותו  היו  ראש  סיעת  המערך  בהסתדרות  ,  וסגן  מזכיר  מחוז  העבודה  בתל  אביב  .  
לכל  הדעות  ,  שני  תפקידים  מגוחכים  לעומת  מה  שהיה  ביכולתו  של  עיני  להשיג  לעצמו  ,  אילו  רק  רצה  בכך  .  
בדיקה  נוספת  העלתה  כי  עיני  מתגורר  עם  רעייתו  ליאורה  ובתם  בדירת  שלושה  וחצי  חדרים  בגבעתיים  ,  נוהג  ברכב  משנת  '  95  ומנהל  אורח  חיים  צנוע  למדי  .  
prefix=ב  -  30  שנות  פעילותו  הפוליטית  היה  עיני  חבר  בשני  דירקטוריונים  בסך  הכל  prefix=ו  "  הג'וב  השמן  "  הוא  תפקידו  בשבע  השנים  האחרונות  -  מנהל  קרן  תל  אביב  לאמנות  ותרבות  .  
זוהי  קרן  של  איש  אחד  (  עיני  פלוס  מזכירה  )  ומשכורתו  של  עיני  נופלת  בהרבה  מהמקובל  למנהלים  בדרגתו  .  
בימים  רגילים  הוא  עובד  עד  שעות  אחר  הצהריים  ,  ובערבים  מתגלה  כצרכן  תרבות  כפייתי  -  תיאטרון  ,  קולנוע  ,  מחול  ,  תערוכות  .  
הוא  צייר  חובב  וצלם  מקצועי  .  
בימי  בחירות  או  התרחשויות  פוליטיות  הוא  מסיים  את  יום  העבודה  ,  בא  הביתה  למנוחה  קצרה  ומתחיל  ,  לפנות  ערב  ,  את  יום  העבודה  כמגשר  פוליטי  ,  עד  לשעות  הקטנות  של  הלילה  .  
בתקופת  המשא  ומתן  עם  הליכוד  לא  הגיע  הביתה  לפני  שלוש  -  ארבע  בבוקר  .  
בתקופות  כאלה  ,  פגישותיו  עם  פרס  ועם  ברק  הן  עניין  יומיומי  .  
כך  היה  גם  עם  רבין  .  
כמעט  אף  אחד  לא  יודע  את  זה  ,  אבל  גם  ביום  הרצח  ,  בשבת  בבוקר  ,  ישב  לפגישה  אישית  עם  רבין  בביתו  ,  קרוב  לשעתיים  .  
עיני  נולד  בירושלים  ובה  התגורר  בשנותיו  הראשונות  .  
אביו  ,  יעקב  עיני  ,  היה  ראש  לשכה  של  בכירי  המפלגה  -  פנחס  ספיר  ,  גולדה  מאיר  ושמעון  פרס  .  
כשעברו  לתל  אביב  ,  למד  עיני  בגימנסיה  הרצליה  ,  שירת  בחיל  האוויר  ,  כולל  שנתיים  בקבע  ,  ואחר  כך  למד  וסיים  משפטים  בשלוחה  התל  אביבית  של  האוניברסיטה  העברית  .  
בזמן  לימודיו  האקדמיים  התפרנס  כגרפיקאי  ממשרד  פרסום  שהקים  ,  וזאת  למרות  שלא  למד  מימיו  גרפיקה  .  
prefix=ב  -  1970  קרו  שני  דברים  משמעותיים  בחייו  :  הוא  התחתן  עם  ליאורה  ,  עיתונאית  ועורכת  prefix=ב  "  מעריב  "  ,  והתחיל  לעבוד  כיועץ  משפטי  בהסתדרות  .  
במלחמת  יום  כיפור  נשלח  לבסיס  חיל  האוויר  ברפידים  (  ביר  גפגפה  )  ,  שם  שהה  חצי  שנה  .  
אז  גם  גדל  את  שיער  הפרא  שלו  .  
כשחזר  הביתה  ,  ליאורה  אשתו  בקושי  זיהתה  אותו  .  
הוא  התנצל  על  מראהו  הלא  מטופח  והבטיח  שלמחרת  בבוקר  ,  מיד  יילך  להסתפר  .  
אבל  ליאורה  אמרה  ,  "  זה  דווקא  מוצא  חן  בעיני  .  
אולי  תשאיר  ?  "  ומאז  ועד  היום  זה  היה  לסמל  המסחרי  שלו  .  
עיני  שב  הביתה  ,  אבל  לבו  נותר  בסיני  .  
היה  קשה  לו  להתנתק  .  
prefix=ב  -  '  75  מינה  אותו  אורי  דרומי  ,  אז  ראש  ענף  חינוך  של  חיל  האוויר  ועורך  ביטאון  החיל  ,  לאחראי  על  החינוך  בדרום  סיני  (  במילואים  )  .  על  פני  שבע  השנים  הבאות  חילק  עיני  את  זמנו  בין  ביתו  ומשפחתו  ובין  אהבתו  החדשה  -  אופירה  .  
יצחק  רבין  נהג  לכנותו  "  ביטניק  "  ,  אבל  אז  הוא  היה  הרבה  יותר  קרוב  לבדווי  .  
מאז  היה  עיני  לטייל  ג'יפים  מושבע  .  
אחת  לכמה  שבועות  הוא  יוצא  לסיור  ג'יפים  -  בצפון  ,  בירדן  ,  בסיני  ,  בנגב  -  עם  חבורת  ג'יפאים  קבועה  :  שלמה  אהרונישקי  ,  פיני  בדש  ,  פרופ'  מיכאל  בלומנטל  (  הבעל  של  ח"כ  נעמי  )  ,  האלוף  במילואים  דורון  רובין  ,  שי  חרמש  (  ראש  המועצה  האזורית  שער  הנגב  )  ,  תת  -  אלוף  מוני  חורב  וחברים  נוספים  .  
עיני  תופס  טרמפ  על  אחד  הג'יפים  ,  ומופקד  על  צילום  ותיעוד  המסעות  .  
בין  רבין  לפרס  24  שנים  הוא  עבד  כמשפטן  בהסתדרות  ,  בשנים  האחרונות  (  עד  '  94  )  כמנהל  המחלקה  לייעוץ  משפטי  לפרט  .  
24  שנים  שררה  איבה  מתוחה  בינו  לבין  חיים  רמון  .  
השניים  היו  פשוט  נגטיב  -  פוזיטיב  ,  שחור  ולבן  .  
עיני  שאב  את  עוצמתו  מגישור  בין  רבין  לפרס  .  
רמון  שאב  את  כוחו  מהפרדה  בין  רבין  לפרס  .  
עיני  טען  שרק  שיתוף  פעולה  ביניהם  יבטיח  את  הישרדותם  והישרדות  המפלגה  .  
רמון  גרס  שרק  הפרדה  ביניהם  תביא  לדמוקרטיה  אמיתית  ולריענון  צמרת  המפלגה  .  
כל  מה  שעיני  ייצג  היה  פסול  בעיני  רמון  ,  ולהיפך  .  
רמון  חשד  כל  השנים  בעיני  וראה  בו  את  גדול  המניפולטורים  .  
זה  היה  הדדי  .  
השניים  היו  ליריבים  מושבעים  .  
prefix=ב  -  1990  עשה  עיני  מאמצים  אדירים  להזהיר  את  פרס  מפני  התרגיל  המסריח  ,  אמר  לו  שרמון  ויוסי  ביילין  מנצלים  אותו  ושהוא  ייפול  קורבן  .  
פרס  לא  שעה  לעצתו  ,  ונפל  .  
ידו  של  רמון  היתה  על  העליונה  .  
prefix=ב  -  '  94  הזהיר  עיני  את  רבין  מפני  רמון  .  
כיבוש  ההסתדרות  יהיה  צעד  בדרך  להקמת  מפלגה  חלופית  בראשות  רמון  .  
כשרמון  כבש  את  ההסתדרות  ונבחר  למזכ"ל  ,  היה  ברור  שעיני  ייאלץ  לפרוש  .  
רמון  ניהל  נגדו  מסע  מתוקשר  על  גובה  הפנסיה  שיקבל  ,  שנגמר  בפשרה  בבית  משפט  .  
בינואר  '  97  התקיימה  פגישת  פיוס  היסטורית  בין  עיני  לרמון  .  
יזם  וקיים  אותה  חברו  של  עיני  ,  החוקר  הפרטי  מאיר  פלבסקי  ,  והיא  התקיימה  במשרדו  בתל  אביב  .  
הפעם  היה  פלבסקי  המגשר  .  
רמון  הטיח  דברים  קשים  בעיני  .  
עיני  הטיח  דברים  עוד  יותר  קשים  ברמון  .  
חשבונות  ישנים  של  שנים  .  
אבל  הפגישה  נגמרה  ברוח  חיובית  .  
מלחמת  העולם  הסתיימה  .  
הוסכם  על  שביתת  נשק  .  
מאז  ,  שמרו  השניים  על  פרופיל  נמוך  אחד  ביחס  לשני  .  
דבר  אחד  בטוח  :  את  המוניטין  שלו  רכש  עיני  בעיקר  בגין  תיווכו  רב  השנים  בין  רבין  לפרס  .  
זה  התחיל  בקיץ  82  '  .  מנחם  בגין  היה  אז  ראש  ממשלה  ,  פרס  יו"ר  המערך  שבאופוזיציה  ,  חיים  ברלב  מזכיר  מפלגת  העבודה  .  
רבין  הפגוע  ניסה  לשקם  ולשמר  את  שארית  כוחו  במפלגה  .  
המתיחות  בינו  לבין  פרס  היתה  גדולה  .  
הם  נמנעו  מלהיפגש  זה  עם  זה  כבר  חודשים  .  
עיני  היה  איש  פרס  מובהק  וכבר  אז  חשב  שהמצב  ביניהם  מזיק  לפרס  ,  אבל  גם  לרבין  .  
יום  אחד  ,  בעיצומו  של  הברוגז  הגדול  ,  שאל  גיורא  עיני  את  עצמו  אם  יש  משהו  שהוא  יכול  לעשות  כדי  להתחיל  תהליך  של  הידברות  בין  שני  היריבים  המרים  .  
הוא  ישב  וניסח  מסמך  שבו  פירט  נוהל  עבודה  חדש  בין  רבין  לפרס  .  
הוא  הראה  את  הנייר  לשניהם  .  
כל  אחד  שיפץ  קצת  ,  לטובתו  ,  אבל  הושגה  הסכמה  עקרונית  .  
בשלב  הבא  סוכם  על  פגישה  משולשת  .  
רבין  דרש  דיסקרטיות  מוחלטת  ולפיכך  נאמר  למזכירה  בבית  המפלגה  לא  לרשום  ביומן  "  פגישת  רבין  -  פרס  "  אלא  "  פגישת  עיני-פרס  "  .  
בבוקר  המיועד  איחר  עיני  בכמה  דקות  (  כי  לא  מצא  חניה  )  .  הוא  נכנס  לבית  המפלגה  ברחוב  הירקון  110  ונתקל  ברבין  ,  אדום  מכעס  ,  שועט  במורד  המדרגות  .  
התברר  שהמזכירה  אמרה  לרבין  :  "  טעית  ,  אין  לך  שום  פגישה  עם  שמעון  היום  ,  הוא  יושב  רק  עם  גיורא  "  .  
לרבין  זה  הספיק  .  
הוא  כבר  נפגע  עמוקות  והיה  משוכנע  שזה  עוד  תרגיל  בהשפלה  שפרס  עושה  לו  .  
עיני  הרגיע  אותו  והסביר  את  אי  ההבנה  שנפלה  .  
רבין  התרצה  .  
הם  נכנסו  ללשכתו  של  פרס  .  
רבין  ופרס  התקשו  להביט  זה  בעיני  זה  .  
את  המתח  אפשר  היה  לחתוך  בלי  סכין  .  
עיני  אמר  :  תראו  .  
שוחחתי  עם  כל  אחד  מכם  בנפרד  .  
זהו  רגע  מאוד  משמעותי  .  
אבל  אתחיל  במה  שלא  אגיד  פה  היום  .  
לא  אגיד  מה  שכל  אחד  אמר  לי  בארבע  עיניים  על  השני  .  
פרס  ורבין  פרצו  בצחוק  .  
הקרח  נשבר  .  
בתוך  שניות  ,  האווירה  הפכה  נינוחה  וזורמת  .  
עיני  קרא  בקול  את  דף  נוהל  העבודה  והתקשורת  ביניהם  .  
סוכם  ,  שמעתה  ואילך  ,  המשך  ההידברות  ביניהם  ,  בעניינים  שנויים  במחלוקת  ,  ייעשה  באמצעותו  .  
סוכם  עוד  ,  שכשמישהו  מהם  שומע  ממקורביו  על  "  תרגיל  "  או  "  לכלוך  "  שעשה  לו  השני  ,  לפני  שיוצאים  לתקשורת  ולמלחמות  ,  הדבר  ילובן  במשולש  הזה  .  
עסקת  התיווך  יצאה  לדרך  .  
וזה  עבד  ,  פחות  או  יותר  ,  עם  עליות  ומורדות  ,  עד  יומו  האחרון  של  יצחק  רבין  .  
זה  עבד  prefix=ב  -  '  ,  93  כשפרס  ,  שר  החוץ  ,  עמד  ערב  צאתו  לחתום  על  הסכמי  אוסלו  ,  ורבין  הודיע  פתאום  בתקשורת  שגם  הוא  נוסע  .  
פרצה  מריבה  אדירה  .  
פרס  איים  בהתפטרות  ורק  בסיועו  של  עיני  קיבל  את  התנצלותו  של  רבין  ובסוף  הם  נסעו  יחד  .  
בשלום  .  
זה  עבד  עד  יומו  האחרון  של  רבין  וגם  ביומו  האחרון  :  בניגוד  לאחווה  החברית  ששודרה  לציבור  ,  רחש  ותסס  בין  השניים  באותו  יום  עניין  לא  פתור  .  
ברקע  ריחף  מעל  רבין  איום  של  פרס  להתמודד  מולו  על  הנהגת  המפלגה  ,  אבל  היה  גם  עניין  סודי  שרבין  הבטיח  לטפל  בו  ולא  טיפל  .  
ועל  הבמה  ,  בעצרת  ,  ממש  דקות  לפני  הרצח  ,  התרוצץ  עיני  בין  השניים  עד  שהושג  הסדר  ביניהם  בעניין  ההוא  .  
14  שנים  הוא  גישר  ופישר  וסידר  ויישב  את  כל  הסכסוכים  והמהומות  שחוללו  שני  מנהיגיה  הנצחיים  של  מפלגת  העבודה  .  
פעם  אחת  לא  קרה  שרבין  או  פרס  איבדו  את  האמון  בעיני  .  
לא  קרה  שרבין  האשים  את  עיני  שהוא  לצד  פרס  ,  ולא  קרה  שפרס  האשים  את  עיני  שהוא  לטובת  רבין  .  
להיפך  .  
האמון  שרחשו  לו  ,  בניגוד  גמור  לעצותיהם  של  כל  מקורביהם  ויועציהם  ,  רק  הלך  וגבר  .  
כשרבין  נבחר  לראש  ממשלה  prefix=ב  -  '  ,  92  היו  במפלגה  כאלה  שהספידו  את  גיורא  עיני  .  
הוא  עשה  את  שלו  ,  הוא  יכול  ללכת  ,  אמרו  .  
אחרי  רצח  רבין  היה  מנוי  וגמור  עם  רבים  prefix=ש  "  גיורא  גמר  "  .  
רבין  נרצח  ,  המתווך  הנצחי  מובטל  ,  זה  ברור  .  
מאוחר  יותר  ,  כש  בנימין  נתניהו  עלה  לשלטון  ,  הצטרפו  למהמרים  על  פליטתו  של  גיורא  מהפוליטיקה  גם  אחדים  מחבריו  .  
וכשברק  נבחר  ,  שוב  היו  מי  שהעריכו  שעיני  לא  רלוונטי  יותר  .  
אבל  עיני  ,  כמו  עוף  החול  ,  שורד  .  
ודומה  שהרלוונטיות  שלו  רק  הולכת  וגדלה  .  
חברים  חדשים  עכשיו  ,  כשאריאל  שרון  נבחר  ,  באמת  כבר  היה  יסוד  להניח  שעיני  יירד  מהבמה  .  
או  לפחות  שייאלץ  להסתפק  מעכשיו  בליגה  מקומית  ,  פרס  -  ברק  בלבד  .  
אבל  עיני  ממשיך  להפתיע  .  
וההפתעה  הגדולה  מגיחה  מכיוון  בלתי  צפוי  לחלוטין  .  
צריך  לקרוא  את  שפתיו  של  אורי  שני  כדי  להאמין  .  
"  גיורא  עיני  "  ,  אומר  שני  ,  "  הוא  אדם  מיוחד  במינו  .  
הוא  אדם  חביב  ,  אמפתי  ,  פתוח  מאוד  ,  שמתמצא  בכל  הנושאים  שבעולם  "  .  
שני  פשוט  מוקסם  מעיני  .  
ההיכרות  בין  השניים  היא  בת  שבוע  ימים  ,  שבו  היו  שותפים  למשא  ומתן  הקואליציוני  .  
הם  לא  החליפו  מלה  קודם  לכן  .  
"  עיני  "  ,  אומר  שני  ,  "  לא  עובד  אצל  אף  אחד  .  
זה  סוד  כוחו  .  
הוא  מפרק  התנגדויות  בדרכים  מקוריות  .  
לפני  שאתה  מבחין  בזה  אתה  והוא  כבר  צוות  שעובד  יחד  ,  כאילו  שהייתם  חברים  עשרים  שנה  .  
עם  כל  הלחץ  והמתח  הזה  מסביב  ,  גיורא  בא  עם  השקט  שלו  .  
עם  הראש  המיוחד  שלו  .  
הוא  יכול  לתווך  בכל  מפלגה  ,  בכל  עניין  ,  בכל  מדינה  ,  בכל  נושא  .  
הוא  מגשר  ומפשר  ברמה  בינלאומית  .  
היה  אדיר  לנהל  איתו  משא  ומתן  .  
הוא  פשוט  מדהים  "  .  
נשמע  שאתה  ממש  מתגעגע  אל  גיורא  עיני  .  
"  אני  באמת  מתגעגע  .  
הוא  חסר  כאן  .  
ואני  אגלה  לך  סוד  -  גם  אחרי  שהמינוי  שלו  פג  באופן  רשמי  ,  אנחנו  ממשיכים  לשוחח  כל  יום  .  
אני  ממשיך  להתייעץ  איתו  בלילות  .  
טלפונית  .  
וברור  לי  שאם  יהיו  לי  בעיות  בהמשך  הדרך  ,  אתייעץ  איתו  ללא  היסוס  "  .  
אז  הדבר  הבא  הוא  גיורא  עיני  כיועצו  של  שרון  ?  
"  ברגע  שתהיה  ממשלה  ,  אני  רוצה  לערוך  היכרות  ביניהם  .  
יהיו  המון  דברים  לטפל  ,  ואני  בטוח  שגיורא  יעזור  .  
אני  בהחלט  מעוניין  להיעזר  בו  בהמשך  הדרך  שלנו  "  .  
