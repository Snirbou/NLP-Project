עדכון  אחרון  -  04:55  01/03/01  מתכון  אישי  סודי  עבודה  של  גבי  קלזמר  בגלריה  גבעון  התערוכה  של  גבי  קלזמר  ,  שתיפתח  מחר  בגלריה  גבעון  (  גורדון  ,  35  תל  אביב  )  ,  היא  תערוכה  על  ציור  בעידן  שבו  הוא  נראה  מעט  אנכרוניסטי  ולא  מובן  מאליו  ,  כדברי  קלזמר  .  
התערוכה  עוסקת  בציור  אחד  ,  שמייצג  את  נוסחת  העבודה  של  קלזמר  prefix=ב  -  10  השנים  האחרונות  .  
"  זה  ציור  שעובד  על  פי  סדר  פעולות  קבוע  "  ,  הוא  אומר  ,  "  הוא  בנוי  מפסים  של  צבע  שמצוירים  בכיוון  אחד  .  
אחר  כך  אני  מבריש  אותם  בניצב  ,  וכך  הצבעים  מתחילים  להתערבב  .  
ההבדלים  בין  ציור  לציור  הם  תוצאה  של  שינויים  בצפיפות  הקווים  ,  מינון  אחר  שלהם  וגוונים  שונים  .  
לכאורה  זו  שיטה  שמבטיחה  כל  הזמן  אותה  תוצאה  ,  אבל  המשתנים  הם  אין  -  סופיים  ,  ואני  אף  פעם  לא  יודע  מה  אני  מקבל  .  
זה  עדיין  מרתק  אותי  שזה  כל  כך  בלתי  צפוי  "  .  
קלזמר  משווה  את  עשיית  הציור  בעידן  הפוסט  -  מודרני  לגידול  סוסים  היום  לצורכי  תחבורה  .  
"  כשאני  תולה  היום  תערוכת  ציור  ,  יש  בעיה  שאני  צריך  להשיב  עליה  "  ,  הוא  אומר  ,  "  אני  לא  רוצה  שאנשים  יאהבו  את  הציור  בגלל  נוסטלגיה  או  בגלל  הרומנטיקה  של  המדיום  .  
זו  גם  הסיבה  שהציור  שלי  מאוד  מנוכר  ,  ונראה  כמעט  מחשבי  .  
אני  ,  כצייר  ,  הופך  את  עצמי  למכונה  ,  אבל  לא  במטרה  לפאר  את  המכונה  ,  אלא  כדי  לחזק  את  הציור  ולטעון  לתוקף  שלו  "  .  
התוקף  של  הציור  ,  בין  היתר  ,  הוא  ביופיו  השובה  ,  אבל  קלזמר  לא  מסתפק  בקריאת  ההתפעלות  של  הצופה  .  
הוא  מחליט  לחשוף  את  אופני  הייצור  של  העבודה  -  את  המתכון  האישי  הסודי  -  בסרט  מתעד  שיוצג  בתערוכה  .  
"  יש  סכנה  שלא  יבינו  את  הציורים  האלה  "  ,  הוא  אומר  ,  "  הם  נראים  כמו  משהו  מאוד  גמור  וגבוה  ,  ולי  חשוב  לחשוף  את  המהלך  הפשוט  שיצר  אותם  "  .  
כדי  לדבר  על  מקומו  של  הציור  בהווה  ,  או  כפי  שנעמי  גבעון  כותבת  ,  "  כדי  להחזיר  לציור  את  האמונה  בו  "  ,  קלזמר  נדרש  לטכנולוגיה  מתקדמת  .  
הציור  בקומת  הקרקע  תלוי  על  ציר  שמסתובב  360  מעלות  ומונע  על  ידי  תנועות  הצופה  .  
הציור  עצמו  מצולם  במצלמת  וידיאו  ומוקרן  על  הקיר  בקומה  השנייה  .  
גם  פניהם  של  הצופים  מצולמים  ומוקרנים  בו  -  בזמן  בחלל  העליון  .  
תצוגה  זו  ,  כך  לדברי  קלזמר  ,  מעלה  שאלות  הקשורות  לזיכרון  ולחשיבות  ,  אם  בכלל  ,  של  הדבר  עצמו  .  
קלזמר  לא  מרגיש  שכל  המפגן  הטכנולוגי  הזה  נועד  לטשטש  את  האנכרוניזם  של  הציור  .  
"  הבחירה  להמשיך  לצייר  היא  מאוד  מודעת  ,  אבל  חשוב  לי  לעורר  בצופים  שאלות  .  
הם  כבר  לא  יוכלו  להסתכל  על  זה  במונחים  תמימים  של  יפה  או  לא  יפה  "  .  
קלזמר  חי  בלונדון  בארבע  השנים  האחרונות  .  
הבחירה  לקיים  תערוכה  שעוסקת  בשאלות  פנים  -  אמנותיות  ,  ואינה  נוגעת  כלל  לאקטואליה  ,  היתה  מודעת  .  
שלושה  ימים  לפני  פתיחת  התערוכה  תלויות  על  קיר  הגלריה  כמה  עבודות  קטנות  ,  פוליטיות  ,  שהביא  אתו  במזוודה  מלונדון  .  
הן  לא  חלק  מהתערוכה  הנוכחית  ועדיין  לא  ברור  לו  מה  יעשה  אתן  .  
בשלושה  ציורי  שמן  קטנים  ,  שנראה  כאילו  צוירו  בתוכנה  תלת  ממדית  ,  כתובה  באדום  המלה  ילד  .  
בשני  ציורים  נוספים  בולט  האב  שאוחז  בין  ידיו  את  בנו  המת  ,  מוחמד  א  -  דורה  .  
עבודות  אקטואליות  מצמררות  שמנפצות  ברגע  את  הבועה  הלונדונית  השלווה  שבאה  לכאן  לבקר  .  
דנה  גילרמן  
