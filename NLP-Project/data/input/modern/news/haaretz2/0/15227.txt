עדכון  אחרון  -  02:00  05/03/01  חיפוש  עבודה  -  רשת  האינטרנט  לא  החליפה  את  חברות  ההשמה  למרות  הגידול  במספר  מחפשי  העבודה  באמצעות  האינטרנט  מאז  משבר  הדוט  .  
קום  ,  הרשת  היא  עדיין  אפיק  חיפוש  משלים  בלבד  איור  :  רבקה  נאמן  יתרונות  האינטרנט  מתמקדים  בכך  שמחפש  העבודה  שולט  בתהליך  ;  הוא  יושב  בנוחות  בביתו  מול  המחשב  ובוחר  באמצעות  האינטרנט  לאילו  חברות  ולאיזה  תפקידים  לשלוח  את  קורות  חייו  .  
הוא  אינו  צריך  לצאת  מבין  כותלי  ביתו  כדי  לעבור  ראיון  .  
מבדיקת  נתוני  האתר  היי  -  טק  ג'וב  עולה  כי  ימי  העבודה  א  '  -  ה'  והשעות  17:00  -  9:00  הן  שעות  העומס  באתר  .  
מנהל  האתר  ,  קובי  שפריר  ,  אומר  כי  חיפוש  עבודה  תוך  גלישה  באתרים  מתמחים  ,  חוסך  משאבים  למחפש  העבודה  .  
לדבריו  ,  באינטרנט  אפשר  למצוא  מאות  אלפי  הצעות  לאיוש  תפקידים  ,  וניתן  לבצע  חיתוכים  שונים  באופן  עצמאי  -  ללא  תלות  באיש  השמה  מקצועי  .  
עם  זאת  ,  מועמדים  לעבודה  מחפשים  בכל  זאת  את  הקשר  האנושי  .  
רבים  מעוניינים  בשירותיו  של  גורם  מיומן  שיכוון  אותם  למקצועות  הנדרשים  ,  שיש  בהם  עדיין  ביקוש  לעובדים  למרות  המשבר  הפוקד  את  הענף  .  
בחברת  השמה  המועמד  עובר  ראיון  אישי  ,  ויכול  להיעזר  בניסיונם  המקצועי  של  אנשי  ההשמה  .  
מנכ"ל  חברת  ההשמה  נישה  היי  -  טק  ,  פול  צוקר  ,  אומרת  כי  "  מועמד  שמחפש  עבודה  באופן  עצמאי  באינטרנט  ,  עלול  להישאר  בקונספציה  שבה  החל  את  תהליך  חיפוש  העבודה  -  ולא  להכיר  מגמות  או  תפקידים  חדשים  שנהפכים  למבוקשים  "  .  
צוקר  מוסיפה  כי  קורות  חיים  המגיעים  לחברות  דרך  האינטרנט  ,  לא  עוברים  כל  סינון  .  
לעומת  זאת  ,  היא  אומרת  ,  קורות  חייהם  של  מועמדים  שעברו  ראיון  בחברת  השמה  ,  נשלחים  רק  אחרי  שהותאמו  לדרישות  המקצועיות  של  החברות  .  
אתרי  האינטרנט  מדריכים  את  הגולשים  בכתיבת  קורות  חיים  ,  ומכינים  אותם  לראיונות  עבודה  ,  אך  חברות  ההשמה  יכולות  לשמש  צומת  שבו  מתרכז  מידע  רלוונטי  נוסף  .  
ביקור  בחברות  ההשמה  עשוי  להפגיש  את  המועמד  עם  מחפשי  עבודה  אחרים  שעזבו  את  החברה  שבה  הוא  מועמד  להיקלט  .  
העוזבים  יספרו  לו  על  תנאי  העבודה  בחברה  ,  על  התרבות  הארגונית  ועל  האווירה  החברתית  בה  .  
נכון  לעכשיו  ,  חרף  התאוצה  שבשימוש  באינטרנט  כאמצעי  לחיפוש  עבודה  -  בעיקר  בענפי  ההיי  -  טק  והפיננסים  -  הרשת  עדיין  משמשת  אפיק  חיפוש  משלים  .  
אפיק  זה  פחות  נפוץ  משיטת  "  חבר  מביא  חבר  "  (  שיטה  מועדפת  במיוחד  על  הנהלות  החברות  בשל  אמינותה  הגבוהה  )  ,  מפרסום  מודעות  דרושים  בעיתונים  ,  ומחברות  ההשמה  .  
