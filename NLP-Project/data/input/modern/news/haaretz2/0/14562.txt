עדכון  אחרון  -  22:35  01/03/01  פרמיית  האחדות  בכלכלה  מאת  אברהם  טל  "  קווי  יסוד  "  של  ממשלה  הם  הצהרת  כוונות  בלתי  מחייבת  .  
על  פי  ניסיון  העבר  ,  יש  להתייחס  אליהם  בזהירות  אם  לא  בחשד  .  
אין  בהם  ערובה  לעשיית  הדברים  הנכונים  והמועילים  ,  ולא  לאי  -  עשיית  הדברים  השגויים  והמזיקים  .  
ובכל  זאת  ראויה  טיוטת  קווי  היסוד  של  ממשלת  האחדות  המוקמת  לתשומת  לב  ,  כדי  ללמוד  למה  אפשר  לצפות  במקרה  הטוב  ביותר  ,  אם  ההתחייבויות  וההבטחות  הכלולות  בקווים  יתממשו  .  
טיוטת  קווי  היסוד  בתחום  הכלכלי  החברתי  דומה  מבחינות  רבות  לקווים  של  ממשלות  קודמות  ,  אך  בולט  במיוחד  השימוש  במונח  "  שינוי  סדר  העדיפויות  הלאומי  "  ,  שהיה  מסמלי  המהפך  של  ממשלת  יצחק  רבין  .  
המונח  נהפך  לשם  קוד  להסטת  משאבים  משימושים  שנויים  במחלוקת  לשימושים  מקובלים  על  כל  הציבור  .  
הוא  כלול  בטיוטה  ,  במלואו  ,  ככותרת  סעיף  בזכות  עצמו  .  
בראש  העדיפויות  מופיע  החינוך  ,  ואחריו  שורת  יעדים  שאינם  שנויים  במחלוקת  בתחום  החברתי  והכלכלי  .  
בין  היעדים  -  "  חיזוק  ההתיישבות  בנגב  ,  בגליל  ובירושלים  "  ,  ולא  נזכרת  ההתיישבות  בשטחים  .  
נושא  זה  מוזכר  בסעיף  אחר  ,  שבו  מדובר  על  "  ההתיישבות  על  כל  צורותיה  (  כ  )  מפעל  בעל  ערך  חברתי  ולאומי...",  אך  נאמר  במפורש  :  "  בתקופת  כהונת  הממשלה  לא  יוקמו  התנחלויות  חדשות  (  אלא  בהסכמת  כל  מרכיבי  הקואליציה  )  "  ;  ההמשך  ,  "  הממשלה  תיתן  מענה  ותדאג  לצרכים  השוטפים  של  ההתפתחות  ביישובים  "  -  פתוח  כמובן  לפירושים  .  
בסעיף  אחר  ,  לא  כלכלי  ,  מדובר  על  "  פשרות  "  במסגרת  הסדרי  ביניים  ובחינת  האפשרות  "  להיערכות  מחדש  בשטחי  יהודה  ,  שומרון  וחבל  עזה...".  שאלה  פתוחה  היא  ,  אם  "  פשרות  "  prefix=ו  "  היערכות  מחדש  "  כוללות  פינוי  אפשרי  של  התנחלויות  מבודדות  .  
מבחנה  של  תוכנית  ממשלתית  אינה  ברשימה  הארוכה  של  יעדים  שכולם  חיוביים  ,  אלא  בהתחייבויות  לבצע  גם  משימות  קשות  שיכולות  להיות  לא  פופולריות  .  
המונחים  "  רפורמות  "  prefix=ו  "  שינויים  מבניים  "  היו  במרוצת  השנים  שמות  קוד  של  "  גזירות  "  ,  העלולות  לפגוע  בטווח  הקצר  בבעלי  עניין  -  החל  בשכירים  בעמדות  מפתח  וכלה  בבעלי  מונופולים  וחזקות  מימים  ימימה  .  
טיוטת  קווי  היסוד  כוללת  מחויבות  prefix=ל  "  המשך  הרפורמות  המבניות  "  ומפרטת  אמצעים  שהם  תנאי  להבראה  ממשית  של  המשק  :  הגבלת  מונופולים  ,  הסרת  חסמים  ,  הקטנת  הריכוזיות  ,  הגברת  החשיפה  תוך  כדי  הסרת  הגבלות  מכסיות  ומינהליות  ,  ליברליזציה  בשוקי  הכספים  ,  ההון  והעבודה  ,  הגשמת  מדיניות  ההפרטה  והעברת  שליטה  (  ממשלתית  )  בגופים  עסקיים  ,  לרבות  גופים  סטטוטוריים  ,  לידי  הציבור  ולידיים  פרטיות  ,  וכן  רפורמה  במיסוי  .  
מגוון  "  הדברים  הטובים  "  המובטחים  בקווי  היסוד  אינו  ניתן  לביצוע  בהיקף  מלא  אפילו  בתקופת  כהונה  מלאה  (  ממשלת  שרון  תכהן  במקרה  הטוב  כשנתיים  וחצי  )  ,  אבל  גם  ביצוע  חלקי  יהיה  בגדר  התקדמות  .  
עם  זאת  ,  בקווים  המוצעים  יש  מעט  מדי  רמזים  למגבלות  המשאבים  ;  מה  גם  ,  שהממשלה  מתחייבת  באופן  כללי  להקטין  את  הוצאותיה  ולצמצם  את  הגירעון  בתקציב  .  
ההתחייבות  להמשיך  בביצוע  חוק  הדיור  הציבורי  מותנית  במפורש  "  במגבלות  התקציב  "  .  
הממשלה  מתחייבת  לחלק  משאבים  ממלכתיים  "  אך  ורק  על  פי  קריטריונים  המבוססים  על  שיקולים  ענייניים  "  ,  אבל  אין  התייחסות  לחקיקה  הפרטית  הפופוליסטית  -  זו  שכבר  התקבלה  וזו  שבדרך  .  
ברוחם  ובגישתם  הכללית  ,  קווי  היסוד  המוצעים  לממשלת  האחדות  בתחומי  הכלכלה  והחברה  אינם  שונים  מאוד  מקווי  יסוד  של  ממשלות  קודמות  .  
ובכל  זאת  יש  הבדל  מהותי  :  מאחורי  התוכנית  עומדים  שני  הכוחות  הפוליטיים  המרכזיים  ,  שבעשור  האחרון  הפריעו  זה  לזה  בביצוע  מהלכים  כלכליים  חיוניים  מעמדות  אופוזיציה  לשמה  .  
בניגוד  לתחום  המדיני  -  הביטחוני  ,  שבו  קווי  היסוד  מסווים  פער  מהותי  בעמדות  מפלגת  העבודה  והליכוד  ,  בתחום  הכלכלי  -  החברתי  יש  זהות  כמעט  מוחלטת  ביניהן  .  
ממשלת  האחדות  בשנות  השמונים  איפשרה  את  ביצוע  תוכנית  הייצוב  (  רוב  שרי  הליכוד  הצביעו  נגדה  ,  אך  נתנו  יד  לביצועה  )  ,  תוכנית  שהצילה  את  המשק  מהאינפלציה  הדוהרת  .  
ייתכן  שהממשלה  המוקמת  תצליח  ,  בזכות  פרמיית  האחדות  ,  לחלץ  את  המשק  מהמיתון  העמוק  בתולדותיו  ולהעלותו  על  פסי  הבראה  מתמשכת  .  
