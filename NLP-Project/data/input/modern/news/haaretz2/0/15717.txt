עדכון  אחרון  -  21:20  06/03/01  פסיקה  סופית  :  נאפסטר  תחסום  שירים  שיזוהו  על  ידי  החברות  מאת  יובל  דרור  חברת  נאפסטר  תחסום  שירים  אשר  יזוהו  על  ידי  חברות  התקליטים  כשירים  המוגנים  לפי  חוק  זכויות  היוצרים  ,  כך  החליטה  אמש  שופטת  בית  המשפט  הפדרלי  ,  מרלין  פאטל  .  
פסיקה  זו  מהווה  ניצחון  חלקי  לנאפסטר  ,  אשר  ביקשה  למשוך  את  ידיה  מהאחריות  על  המערכת  החוסמת  את  החלפת  השירים  ודרשה  ומחברות  התקליטים  לאתר  עבורה  את  השירים  המוגנים  .  
בכך  הסתיימה  ההתדיינות  המשפטית  בין  הצדדים  .  
ביולי  2000  פסקה  השופטת  פאטל  כי  על  נאפסטר  לאתר  את  השירים  המוגנים  לפי  חוק  זכויות  היוצרים  ולחסום  את  החלפתם  או  לחלופין  לסגור  את  שירות  החלפת  השירים  שלה  .  
נאפסטר  טענה  כי  פעולה  זו  בלתי  אפשרית  ועירערה  לבית  המשפט  לערעורים  אשר  הוציא  צו  על  תנאי  המקפיא  את  החלטתה  של  פאטל  .  
prefix=ב  -  12  בפברואר  פירסמו  שלושת  שופטי  בית  המשפט  לערעורים  את  החלטתם  ,  לפיה  פסיקתה  של  פאטל  היתה  "  גורפת  מדי  "  ובעוד  שנאפסטר  מסוגלת  ומחויבת  לחסום  את  החלפת  השירים  הפוגעים  בזכויות  היוצרים  של  חברות  התקליטים  ,  על  חברות  התקליטים  מוטלת  האחריות  להגיש  רשימה  של  שירים  לנאפסטר  ,  כדי  שזו  תמנע  את  החלפתם  .  
השופטים  הורו  לפאטל  לשנות  את  החלטתה  בהתאם  לפסיקתם  .  
ביום  שישי  האחרון  ,  בדיון  בפני  השופטת  פאטל  ,  הודיעה  נאפסטר  כי  היא  מתחילה  ביישום  מערכת  אשר  תמנע  את  החלפתם  של  שירים  מסוימים  .  
עורך  דינה  של  נאפסטר  ,  דיוויד  בויס  הסביר  כי  בשלב  הראשון  יחסמו  החלפתם  של  5,600  שירים  ששמותיהם  הוגשו  לנאפסטר  על  -  ידי  חברות  התקליטים  .  
פרשנים  משפטיים  טענו  כי  ייתכן  שפאטל  לא  תסתפק  במערכת  זו  ותדרוש  מנאפסטר  לאתר  את  השירים  ולחסום  את  החלפתם  ,  ואולם  מפסיקתה  של  פאטל  עולה  כי  האחריות  חולקה  בין  התובעת  לנתבעת  :  חברות  התקליטים  יגישו  לנאפסטר  את  שם  השיר  ,  שם  האמן  ושמות  הקבצים  בהם  משתמשים  הגולשים  כדי  לכנות  את  השיר  ואילו  נאפסטר  תהיה  אחראית  על  הכנסת  הנתונים  למערכת  שלה  ותמנע  את  החלפתם  .  
יושבת  ראש  ההתאחדות  האמריקאית  של  יצרניות  התקליטים  (  RIAA  )  ,  הילארי  רוזן  הודתה  בהצהרה  לעיתונות  לשופטת  על  שפירסמה  במהירות  את  החלטתה  המחייבת  את  נאפסטר  להסיר  שירים  מוגנים  מהמערכת  שלה  :  "  בכוונתנו  לספק  לנאפסטר  את  הנתונים  שנקבעו  על  -  ידי  בית  המשפט  .  
אנו  מצפים  לראות  את  סוף  פעילות  הפרת  זכויות  היוצרים  בנאפסטר  "  .  
למרות  שנאפסטר  הודיעה  כי  התחילה  ליישם  את  המערכת  שלה  כבר  בסוף  השבוע  ,  דיווחו  הגולשים  כי  לא  נתקלו  בבעיות  מיוחדות  בהשגת  שירים  המוגנים  לפי  חוק  זכויות  היוצרים  .  
לא  מן  הנמנע  שאם  נאפסטר  תיכשל  בחסימת  החלפת  השירים  ,  יחזרו  הצדדים  לבית  המשפט  .  
