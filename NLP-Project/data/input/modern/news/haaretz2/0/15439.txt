עדכון  אחרון  -  01:14  06/03/01  בכוח  זה  לא  ילך  מאת  יואל  מרקוס  ראינו  את  הדם  ,  את  ההרוגים  ,  את  הפצועים  ,  את  הדמעות  וראינו  גם  את  משאלת  הנקם  הפורצת  מהעיניים  .  
והמשפט  הראשון  שיוצא  לנו  מהפה  מול  הזוועה  הזאת  הוא  ,  שבכוח  זה  לא  ילך  .  
הפלשתינאים  הכניסו  לראשם  שהיהודים  מבינים  רק  את  שפת  הכוח  .  
הם  ראו  את  שיירות  המכוניות  נמלטות  מתל  אביב  בימי  הסקאדים  ופירשו  זאת  כחולשה  .  
הם  ראו  את  נסיגתנו  מלבנון  בלי  הסכם  ופירשו  זאת  כחולשתו  של  צה"ל  בעמידה  במלחמה  נגד  גרילה  .  
עקב  כך  כל  פעם  שהמו"מ  מקרטע  או  שהם  לא  מקבלים  כל  מה  שהם  רוצים  ,  הם  פוגעים  בבטן  הרכה  שלנו  באמצעות  פיגועים  וטרור  .  
אך  כך  זה  לא  ילך  להם  .  
הם  שוכחים  שאנחנו  עתירי  ניסיון  בהפעלת  כוח  נגדנו  .  
מהמאורעות  ועד  להתקפות  הצבאות  הסדירים  של  מדינות  ערב  ,  ניסו  לעקור  אותנו  מכאן  בכוח  .  
אך  "  היהודי  הפחדן  "  מהסיסמאות  האנטישמיות  מגלה  תעצומות  נפש  כשרוצים  לזרוק  אותו  לים  .  
עובדה  שאנחנו  כאן  .  
לא  כל  אחד  מבין  מה  היה  ההיגיון  לפתוח  במלחמת  התשה  נגד  ישראל  -  3,600  פיגועים  בחמישה  חודשים  -  דווקא  במהלך  כהונתו  של  ראש  ממשלה  שהציע  להם  ויתורים  חסרי  תקדים  ופשרה  של  כבוד  .  
הציבור  בישראל  לא  אוהב  שמסובבים  לו  את  היד  המושטת  לשלום  .  
ואפשר  שבקטע  זה  ייכתב  בספרי  ההיסטוריה  שיותר  משרצו  הישראלים  להפיל  את  ברק  ,  רצו  להעניש  את  ערפאת  .  
אילו  קיבלו  הערבים  את  החלטת  האו"ם  prefix=מ  -  '  ,  47  אולי  פלשתין  וישראל  היו  חיות  זו  לצד  זו  בשלום  וברווחה  .  
אך  סירוב  מוליד  סירוב  ,  שנאה  מולידה  שנאה  ושימוש  בכוח  מוליד  שימוש  בכוח  .  
גם  בישראל  גדלו  דורות  אחר  דורות  חדורים  כולם  בתחושה  שהערבים  מבינים  רק  את  שפת  הכוח  .  
האכזבה  שהיתה  מנת  חלקם  של  הערבים  היא  כיום  גם  מנת  חלקנו  :  שאיפות  לאומיות  לא  ניתנות  למחיקה  בכוח  .  
אפילו  לא  בפצצה  אטומית  ,  כדברי  הלהג  של  ערפאת  .  
ההתפכחות  ,  או  ליתר  דיוק  ההתנערות  מהפחדים  ,  הולידה  את  הסכם  אוסלו  .  
עם  חורים  או  בלי  חורים  ,  הגבינה  הזאת  פתחה  את  הדרך  לפיוס  והשלמה  .  
ההכרה  הישראלית  בערפאת  שנחשב  לרוצח  וטרוריסט  ,  ובאש"ף  ,  ניתנה  בתמורה  למחויבתו  לוותר  על  השימוש  בכוח  ולפתור  את  כל  המחלוקות  בעתיד  ליד  שולחן  המו"מ  .  
איש  לא  השלה  את  עצמו  בענני  התרוממות  הרוח  שעלו  מהדשא  בבית  הלבן  ,  שניתן  לתקן  טעות  (  פלשתינית  )  בת  50  שנה  כהרף  עין  .  
היה  ברור  גם  שאי  אפשר  להעלים  באבחה  אחת  את  כל  העובדות  שנקבעו  בשטחים  או  לעמוד  בכל  התאריכים  שנקבעו  .  
ערפאת  היה  המפר  הגדול  של  ההסכמים  והמחויבויות  ,  כשגם  הסית  והכין  את  עמו  למאבק  מזוין  וגם  נתן  לפחות  שלוש  פעמים  אור  ירוק  לשימוש  ממושך  בכוח  נגד  ישראל  בתוך  שטחה  .  
הפיגועים  בלב  הארץ  prefix=ב  -  '  ,  96  אך  בייחוד  מלחמת  ההתשה  המכונה  אינתיפאדת  אל  -  אקצה  ,  פגעו  קשות  באמון  הציבור  בסיכוי  להשיג  שלום  אמיתי  עם  הפלשתינאים  .  
ממשלת  שרון  שתוצג  מחר  בכנסת  לא  תמציא  מחדש  את  הגלגל  .  
שרון  ,  לרגע  זה  מאופק  ומודע  למגבלות  הכוח  ולצורך  להימנע  מהסלמה  ,  אינו  משחרר  את  ערפאת  מאחריותו  לפיגועים  .  
ובצדק  .  
או  שערפאת  איבד  שליטה  ושלטונו  קורס  -  אז  הוא  לא  יכול  להיות  פרטנר  ;  או  שהכל  נעשה  בהסכמתו  או  בהנחייתו  -  ואז  לא  ינהל  עמו  מו"מ  אם  לא  יפסיק  את  הלחימה  .  
לשרון  לא  ייתנו  אפילו  יום  אחד  של  חסד  עד  שיתבעו  ממנו  לממש  את  הביטחון  האישי  שהבטיח  .  
הוא  יצטרך  להדוף  את  הלחץ  הציבורי  "  להיכנס  בפלשתינאים  "  ולהתמודד  נגד  דרישות  צה"ל  להפעיל  כוח  יתר  .  
זה  לא  הרגע  שבו  צריך  ערפאת  למשוך  בזנבו  של  הנמר  .  
שרון  יכול  לגרור  אותנו  בקלות  לעימות  שנאבד  בו  צלם  אנוש  .  
אך  מבחנו  האמיתי  יהיה  ביכולתו  לשכנע  הן  את  הפלשתינאים  והן  את  בני  עמו  שאין  תחליף  להידברות  ושבכוח  זה  לא  ילך  .  
לא  להם  ולא  לנו  .  
