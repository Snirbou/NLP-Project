עדכון  אחרון  -  01:14  06/03/01  משרד  החוץ  מנסה  למצוא  פתרון  למשבר  משרד  החוץ  של  ישראל  מעורב  בניסיון  לפתור  את  המשבר  ביחסים  בין  גד  זאבי  לממשלת  בולגריה  .  
המשרד  גם  פועל  להסדיר  את  כניסתה  של  אל  על  לקו  התעופה  לסופיה  ,  אם  בלקן  אייר  לא  תמשיך  בפעילותה  .  
את  הפעילות  בעניין  מרכז  שגריר  ישראל  בבולגריה  ,  עמנואל  זוסמן  .  
תגובת  משרד  החוץ  :  "  מדובר  בהשקעה  פרטית  של  חברה  ישראלית  שעשתה  הסכם  עם  ממשלת  בולגריה  .  
אין  למשרד  החוץ  שום  נגיעה  לעצם  ההתקשרות  החוזית  .  
העניין  מתברר  בבית  המשפט  בסופיה  ,  וכן  במוסד  הבינלאומי  לבוררות  של  האו"ם  בצרפת  .  
אנו  מצטערים  על  ההתפתחות  ,  ומנסים  להביא  להידברות  בין  הצדדים  .  
אנו  מדגישים  את  היחסים  הטובים  בין  שתי  המדינות  ,  ואת  העניין  הכלכלי  הגובר  של  אנשי  עסקים  ישראלים  בבולגריה  ,  שמשרד  החוץ  פועל  לקידומו  "  .  
זוהר  בלומנקרנץ  
