עדכון  אחרון  -  01:12  06/03/01  הצעת  חוק  חדשה  :  קבלנים  יחויבו  בבחינות  רישוי  ובתקופת  סטאז'  מאת  זיו  מאור  קבלנים  שירצו  לקבל  תואר  קבלן  רשום  יחויבו  בעתיד  ,  על  פי  החוק  ,  בלימודים  רלוונטיים  ,  בתקופת  סטאז'  בחברת  בנייה  פעילה  (  שתיארך  כנראה  שנתיים  )  ובבחינות  רישוי  -  כך  עולה  מהצעת  חוק  רשם  הקבלנים  החדש  ,  שהושלמה  באחרונה  במשרד  השיכון  .  
מנכ"ל  המשרד  ,  שלמה  בן  אליהו  ,  אמר  prefix=ל  "  הארץ  "  כי  החוק  הוצג  גם  להתאחדות  הקבלנים  ,  שהסכימה  למרבית  סעיפיו  .  
החוק  יועבר  בימים  הקרובים  לעיון  משרדי  הממשלה  לקראת  הגשתו  לאישור  הכנסת  .  
ההצעה  נועדה  להגדיל  את  רמת  המקצועיות  בענף  ,  ולהילחם  בתופעת  הקבלנים  הבלתי  מורשים  ובבנייה  הלקויה  .  
מצד  שני  ,  היא  עלולה  לפגוע  בקבלנים  צעירים  ,  ולחזק  את  מעמדן  של  החברות  הגדולות  על  חשבון  אחרות  .  
ההצעה  קובעת  גם  כי  במקרה  של  רישום  חברה  ובה  כמה  שותפים  ,  יהיו  חייבים  כל  השותפים  לקיים  את  התנאים  כדי  להירשם  כבעלי  החברה  .  
במקרה  של  חברת  בנייה  גדולה  ,  יחויבו  נושאי  משרה  בכירים  ,  כפי  שייקבע  בתקנות  ,  לענות  לתנאים  .  
הצעת  החוק  כוללת  כמה  שינויים  ,  בהם  הגדלת  סמכויות  רשם  הקבלנים  לנקוט  צעדים  חמורים  נגד  העוברים  על  החוק  .  
בהצעת  החוק  החדשה  נכתב  ,  כי  עבירה  על  חוק  רישום  הקבלנים  תחייב  ענישה  של  עד  חצי  שנת  מאסר  בפועל  או  קנס  כספי  .  
החוק  קובע  גם  באיזה  מקרים  ייאבד  קבלן  את  רישומו  .  
בין  היתר  ,  מדובר  בפשיטת  רגל  ,  בהרשעה  בעבירה  שיש  בה  כדי  לערער  על  מהימנות  הקבלן  ,  ובהתנהגות  בניגוד  לנוהג  המקובל  במקצוע  .  
גם  תאגיד  עלול  לאבד  את  הרישיון  אם  אחד  מנושאי  המשרה  בו  עבר  עבירה  .  
אישור  חוק  זה  יביא  לביטול  החוק  הישן  .  
בין  היתר  ,  יבוטלו  הסיווגים  הקיימים  כיום  .  
בהצעה  החדשה  יש  4  סיווגי  רישום  :  מבנים  ,  תשתיות  ופיתוח  ,  מערכות  ועבודות  מורכבות  .  
רישום  לעבודות  מורכבות  יחייב  ותק  של  שש  שנים  כקבלן  רשום  וקיום  תנאים  נוספים  .  
החוק  גם  קובע  ,  כי  חברות  קבלניות  הרשומות  כיום  כחוק  יוכלו  להירשם  ללא  בחינות  גם  במסגרת  החוק  החדש  ,  בכפוף  לקיום  כמה  תנאים  מצטברים  .  
בעקבות  ויכוח  בין  המשרד  לקבלנים  ,  הושגה  פשרה  בנוגע  לצורך  במינוי  קבלן  ראשי  באתר  .  
על  פי  הסיכום  יהיה  תקן  לקבלן  ראשי  -  אך  לא  תהיה  חובה  להשתמש  בו  .  
