עדכון  אחרון  -  01:14  06/03/01  כוחו  של  תצלום  מאת  ג'ונתן  ג'ונס  אנרי  קרטייה  -  ברסון  מוחה  על  פרסום  תצלומי  הדיוקן  שלו  בספרו  של  דייוויד  דגלאס  דנקן  .  
הוא  אינו  האמן  היחיד  שמנהל  מערכת  יחסים  סבוכה  עם  המצלמה  סטנלי  קובריק  .  
הרשה  רק  לאשתו  לשרטט  את  דמותו  ;  למטה  :  אנרי  קרטייה  -  ברסון  בתצלומים  של  דייוויד  דגלאס  דנקן  .  
הצלם  המוערך  פשוט  שונא  להצטלם  יש  משהו  אירוני  בהתנגדותו  של  הצלם  אנרי  קרטייה  -  ברסון  ,  בן  ,  92  להפצת  תמונות  הדיוקן  שלו  בספר  התצלומים  "  ללא  פנים  "  (  "  Faceless  "  )  ,  שצילם  דייוויד  דגלאס  דנקן  האמריקאי  .  
לדבריו  ,  אלו  תמונות  בינוניות  ,  תצלומי  סנפ  -  שוט  ,  ולא  דיוקנאות  אמיתיים  .  
אבל  לא  ייתכן  שרק  איכות  התמונות  מרגיזה  אותו  .  
דנקן  הוא  צלם  מפורסם  ,  שתצלומיו  במלחמת  קוריאה  נהיו  לקלאסיקה  .  
האמת  היא  שהצלם  המוערך  בעולם  פשוט  שונא  להצטלם  .  
הוא  אינו  היחיד  .  
מי  אינו  מפחד  מעוצמת  המצלמה  ומיכולתה  לגלות  לנו  מי  אנחנו  ?  
מהתצלום  הראשון  שנעשה  בבית  הספר  אנו  לומדים  על  כוחה  להגדיר  אותנו  .  
אפילו  מרילין  מונרו  ישבה  בוודאי  עם  הדפסות  דוגמה  של  תצלומיה  ומחקה  את  אלה  שלא  אהבה  .  
אמנים  ,  המבינים  את  הכוח  הקיים  בחוויה  הוויזואלית  ,  מתייחסים  לכוחו  של  התצלום  בצורה  מיסטית  .  
קרטייה  -  ברסון  מרשה  להפיץ  רק  תצלומים  אחדים  שלו  .  
הבמאי  סטנלי  קובריק  ,  שהחל  את  הקריירה  שלו  כצלם  עיתונות  ,  התרחק  כל  כך  מצלמים  ,  שכל  מתחזה  יכול  היה  להציג  עצמו  ללא  בעיה  כבן  דמותו  .  
ומי  יידע  לומר  איזה  תפקיד  היה  למצלמה  בפירוק  נישואיהם  של  טום  קרוז  וניקול  קידמן  ,  שגילמו  זוג  נשוי  מול  עיניה  הסקרניות  prefix=ב  "  עיניים  עצומות  לרווחה  "  ?  
המצלמה  לכדה  את  העדר  התשוקה  הפיסית  בסצינות  המשותפות  שלהם  ,  ואת  הזיוף  בנישואיהם  שהתמוטטו  בסופו  של  דבר  .  
קובריק  הרשה  רק  לאשתו  לשרטט  את  דמותו  .  
קריסטיאן  קובריק  ,  אמנית  ,  ציירה  את  קובריק  והציגה  את  דיוקנו  בתערוכות  .  
קובריק  סמך  רק  על  מה  שנעשה  מתוך  אהבה  .  
זה  נכון  גם  בהקשר  של  קרטייה  -  ברסון  :  הוא  מרוצה  מהתצלומים  שלו  שצילמה  אשתו  ,  מריאן  פרנק  .  
בדומה  לכך  ,  קשה  לדמיין  שהציירת  האמריקאית  ג'ורג'יה  אוקיף  היתה  מסכימה  להצטלם  בחצי  עירום  בסדרת  תצלומים  ,  אלמלא  היה  הצלם  אלפרד  שטיגליץ  -  בעלה  .  
לאמנים  אחרים  היתה  מערכת  יחסים  סבוכה  יותר  עם  הפולש  בעל  העין  האחת  .  
תהילתו  של  ג'קסון  פולוק  ,  המתיז  צבע  על  בד  גדול  ,  נלכדה  בעדשותיהם  של  ארנולד  ניומן  והאנס  נאמות  .  
אבל  כאשר  נאמות  שיכנע  את  האמן  להסכים  להצטלם  לסרט  בזמן  עבודתו  ,  פולוק  חש  חשוף  מדי  .  
הוא  סיים  את  יום  הצילומים  בשתייה  לשוכרה  ,  לאחר  תקופת  גמילה  של  כמה  שנים  .  
פולוק  הפך  את  שולחן  האוכל  וצעק  :  "  אני  לא  המזויף  כאן  ,  זה  אתה  שמזויף  !  "  אמנים  ,  כמו  שאר  האוכלוסייה  ,  נחלקים  למופנמים  ,  החרדים  מאוד  מהמצלמה  ,  ולאנשים  שפשוט  מתים  עליה  ,  והיא  משיבה  להם  אהבה  .  
אני  מסופק  אם  סלוודור  דאלי  התנגד  אי  פעם  שיצלמו  אותו  .  
הוא  אפילו  הסכים  שהלמוט  ניוטון  יצלם  אותו  בימיו  האחרונים  ,  כשצינור  חמצן  מחובר  לאפו  -  תמונה  המשדרת  אומללות  ומשקפת  את  הריקנות  שבעושר  ואת  העקרות  שבתהילה  .  
פיקאסו  היה  מושא  צילום  שמח  ושחקן  פורה  על  בימת  התקשורת  .  
קרטייה  -  ברסון  צילם  אותו  ברגע  של  חרדה  נוראה  בתקופת  מחלתו  .  
דנקן  צילם  את  האמן  באמבטיה  .  
אבל  היו  אלה  אמצעים  אחרים  של  חשיפה  שגרמו  לפיקאסו  סבל  ;  הוא  נבעת  כאשר  פרנסואז  ז'ילו  פירסמה  ספר  על  מערכת  היחסים  שלהם  .  
תמונות  אינן  מפריעות  לו  ,  אמר  ,  מלים  כן  .  
דיוקנו  של  אנרי  מאטיס  ,  שצולם  prefix=ב  -  ,  1944  מציג  את  האמן  מצייר  בחדר  המלא  בציפורי  המחמד  שלו  .  
הוא  אוחז  באחת  מהן  .  
קרטייה  -  ברסון  צילם  את  מאטיס  בספונטניות  ,  אבל  התמונות  שאותן  בחר  ,  מתוך  התצלומים  הרבים  שצילם  באותו  יום  ,  מציגות  את  מאטיס  כיוצר  שהדמיון  שלו  עולה  על  גדותיו  -  אף  אחת  מציפוריו  אינה  נמצאת  בכלובה  .  
קרטייה  -  ברסון  מתלונן  שדנקן  פירסם  בספרו  את  כל  הפילם  ,  במקום  לבחור  בדיוקן  משמעותי  אחד  .  
הוא  רואה  ניגוד  בין  יכולתה  של  המצלמה  להפיק  יצירת  אמנות  רגישה  לבין  שגרת  הצילום  המשתלטת  על  חיינו  ,  שהיא  שרירותית  ,  גסה  בהגדרתה  ,  ובעיניו  גם  אלימה  .  
