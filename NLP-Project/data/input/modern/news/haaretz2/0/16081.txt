עדכון  אחרון  -  23:26  07/03/01  מינימליסט  אדוק  מאת  דנה  גילרמן  ספר  האמן  של  לורנס  וינר  כולל  טקסטים  בעברית  ,  אנגלית  וערבית  ,  ויש  הרואים  בו  התייחסות  לשהייה  של  ישראל  בלבנון  .  
תערוכת  מחווה  לרגל  יציאת  הספר  מוצגת  בגלריה  דביר  בתל  אביב  בגלריה  דביר  בתל  אביב  מוצגת  בימים  אלה  תערוכת  מחווה  לאמן  האמריקאי  לורנס  וינר  לרגל  הופעת  ספר  האמן  שלו  ,  "  החוצה  מלמטה  "  ,  בהוצאת  הגלריה  .  
הטקסט  ,  סיפור  קצר  ומופשט  ,  מופיע  בשלוש  שפות  -  עברית  ,  אנגלית  וערבית  -  ומשולב  בצורות  גיאומטריות  (  עיגולים  ,  ריבועים  וחצים  )  בכתום  ובכחול  .  
הטקסט  ,  המשמש  כדימוי  גרפי  ,  תחום  לעתים  בעיגול  או  מלבן  ,  לעתים  חוצה  את  הדף  באלכסון  או  מופיע  בו  בהיפוך  .  
חוסר  ההתאמה  בין  כיווני  הקריאה  בשלוש  השפות  ,  והאי  -  נוחות  המלווה  בשל  כך  את  הדפדוף  ,  מחזקים  את  הטקסט  ,  העוסק  בין  השאר  בשאלות  של  התאמה  .  
הספר  עשוי  ברוח  המינימליזם  ,  שכן  וינר  הוא  מינימליסט  אדוק  המייצג  את  דור  האמנים  המושגיים  של  שנות  prefix=ה  -  ;  70  אמנים  שהשתמשו  ומשתמשים  באמנות  -  שפה  שהמסרים  בה  גלויים  ונטולי  אירוניה  ,  שאולי  נראית  היום  נאיווית  אפילו  .  
הרעיון  לספר  נולד  לפני  כשנתיים  כאשר  וינר  ביקר  בישראל  לרגל  תערוכתו  "  במקום  זה  ובמקום  אחר  "  בגלריה  דביר  .  
וינר  משתמש  בשפה  ככלי  יחיד  כמעט  להעברת  רעיונותיו  ,  והמדיום  של  ספרי  אמן  טבעי  לו  .  
עד  היום  הוא  יצר  עשרות  ספרים  .  
רק  בשנה  האחרונה  הוציא  לאור  שישה  ספרי  אמן  בשפות  שונות  .  
אפשר  לעיין  בגלריה  בקטלוגים  שלו  ובספרי  האמן  האחרים  .  
נדמה  כי  הספר  הנוכחי  נהפך  בתהליך  הכנתו  לרב  -  גילי  ,  ואפילו  פוליטי  .  
וינר  ,  כך  לפי  ארז  שוייצר  ,  המתרגם  לעברית  ,  התכוון  לעשות  ספר  לילדים  ,  אך  בסופו  של  דבר  נוצר  אובייקט  שאחת  מהפרשנויות  שלו  היא  ההתייחסות  לשהייה  של  ישראל  בלבנון  .  
הספר  נכתב  בעיצומו  של  הדיון  הציבורי  על  הנסיגה  ,  ווינר  ,  גם  כאורח  לימים  ספורים  ,  הושפע  כנראה  .  
אפשר  גם  לראות  בספר  של  וינר  קובץ  אמירות  פילוסופיות  על  החיים  ,  על  תהליכים  של  שינוי  ועל  התפכחות  :  "  החוצה  מלמטה  /  מלמטה  לחמוק  מכובדו  של  כוכב  הצפון  /  כוכבים  אינם  עומדים  דומם  בשמים  /  אם  זה  מתאים  זה  מתאים  /  לא  מפני  שזה  התאים  קודם  /  אלא  משום  שזה  מתאים  /  ואולי  זה  לא  התאים  קודם  /  צריך  לחולל  את  מה  שלא  היה  /  כדי  לחולל  את  מה  שהווה  /  צריך  להכיל  את  מה  /  שהווה  בלי  /  המבנה  שהיה  /  מפני  /  שאין  יודעים  מה  הווה  /  מפני  /  שזה  לא  היה  קודם  /  ועכשיו  זה  "  .  
הכלים  האמנותיים  -  העיצוביים  בספר  מיושנים  ,  והגישה  לא  -  עכשווית  במובהק  .  
זהו  סגנון  העבודה  של  וינר  :  מבחינתו  דפי  הספר  משולים  לקירותיו  של  מוזיאון  או  גלריה  .  
עם  זאת  ,  לעומת  ספרי  אמן  אחרים  שיצר  ,  שניכר  שהושקע  בהם  הרבה  יותר  ,  עלול  ספרו  הנוכחי  לאכזב  .  
אחת  מחולשותיו  היא  דווקא  צורת  ההגשה  -  הנייר  והכריכה  -  שאמורה  להפוך  ספר  כזה  לאובייקט  ,  ליצירת  אמנות  .  
מדפדוף  בספרי  אמן  שעשה  וינר  לאחרונה  בולט  מקומה  החשוב  של  המעטפת  ,  במיוחד  אם  מדובר  ביצירה  מינימליסטית  ועדינה  כמו  זו  ,  שנראה  כי  הבחירה  בכריכה  רכה  לא  שירתה  אותה  היטב  .  
