עדכון  אחרון  -  03:40  06/03/01  שטרן  :  רוב  המבקשים  להישבע  על  הברית  החדשה  אינם  נוצרים  מאת  גדעון  אלון  92  מתוך  436  חיילים  עולים  שהתגייסו  לצה"ל  בינואר  השנה  ביקשו  להישבע  על  הברית  החדשה  -  כך  סיפר  אתמול  קצין  חינוך  ראשי  בצה"ל  ,  תת  -  אלוף  אלעזר  שטרן  ,  בישיבת  ועדת  העלייה  והקליטה  שדנה  בהתבטאויותיו  .  
לדבריו  ,  רק  חלק  קטן  מאותם  חיילים  הם  נוצרים  ,  ומרביתם  מציגים  את  בקשתם  מתוך  מחאה  על  אופן  קליטתם  בישראל  .  
שרת  הקליטה  ,  יולי  תמיר  ,  הציעה  להחליף  את  השבעת  החיילים  בהצהרת  אמונים  וכי  כל  חייל  שיצהיר  אמונים  לצה"ל  ולמדינה  יקבל  לידיו  העתק  של  מגילת  העצמאות  במקום  תנ"ך  .  
לדבריה  ,  יאפשר  התיקון  לקבוצות  שונות  בחברה  הישראלית  להזדהות  עם  מעמד  הצהרת  האמונים  בצה"ל  .  
