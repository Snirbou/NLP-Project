עדכון  אחרון  -  21:23  01/03/01  בשם  האם  ,  לא  בהכרח  האב  מאת  יורם  ברונובסקי  לפני  כשבועיים  חוקקה  האסיפה  הלאומית  של  צרפת  את  "  חוק  השם  "  ,  המתיר  לילוד  לשאת  את  שם  משפחת  האם  ולא  בהכרח  את  שם  משפחת  האב  .  
חוק  סמלי  זה  הוא  תחילתה  של  רפורמה  מקיפה  שמתכנן  השמאל  הצרפתי  בתחום  התאמת  ספר  החוקים  למצבים  המשפחתיים  החדשים  שנוצרו  בשלושים  השנים  האחרונות  :  משפחה  חד  -  הורית  ,  משפחה  חד  -  מינית  ,  ועוד  ועוד  ,  מהפכה  שיצר  הזמן  וכותרתה  עשויה  להיות  "  קץ  המשפחה  הפטריארכלית  "  ,  זו  שבה  מסור  השלטון  הפורמלי  לזכר  במשפחה  .  
הרפורמה  המתחילה  לצאת  לפועל  -  ובוודאי  יהיו  לה  מחקים  בארצות  אחרות  (  אצלנו  ימנעו  אותה  הדתיים  )  -  מלווה  זה  כבר  בפרסומים  צרפתיים  רבים  בתחומי  המדע  ואף  הספרות  עצמה  .  
והרי  נושא  המשפחה  הוא  אחד  מנושאיה  המרכזיים  של  הספרות  הצרפתית  מאז  ומתמיד  ,  ודי  להזכיר  את  "  פרנסואה  ראש-גזר  "  ,  שראה  אצלנו  אור  באחרונה  במהדורתו  המלאה  .  
ממילא  מיהר  ברנר  פיבו  ,  העירני  עד  הסוף  ,  כמה  חודשים  לפני  שמקיץ  הקץ  על  תוכניתו  "  קדירת  התרבות  "  (  ערוץ  2  הצרפתי  ,  שישי  ,  24.30  )  להקדיש  שעתיים  לביטויי  "  המשפחה  החדשה  "  ,  הלא  -  עוד  -  פטריארכלית  ,  וכינס  לשם  כך  באולפנו  סופרת  וסופר  צעירים  יחסית  וכמה  פסיכיאטרים  נודעים  ,  ובתוספת  במאי  קולנוע  מעניין  :  ראול  רואיס  הצ'יליאני  ,  שהתפרסם  בעיבודו  הקולנועי  ,  המוצלח  (  אומרים  )  מן  האחרים  ,  prefix=ל  "  חיפוש  הזמן  האבוד  "  של  פרוסט  .  
כבר  שם  היה  לו  כר  נרחב  לעסוק  בבעיות  המשפחה  והילד  ,  אך  עניינו  בנושא  נמשך  עד  לסרט  החדש  ,  "  קומדיה  של  תמימות  "  שמו  ,  שבו  בוחר  לו  הילד  שבמרכז  אם  אחרת  מאמו  הביולוגית  ,  אם  של  חברו  ,  הקוסמת  לו  יותר  .  
הפסיכיאטרית  הפעילה  שבין  הדוברים  היתה  קתרין  דולטו  ,  בתה  של  מייסדת  פסיכיאטריית  המשפחה  בצרפת  ,  פרנסואז  דולטו  .  
הבת  עוסקת  בענף  חדש  יחסית  של  תראפיה  המכונה  בשם  הפשוט  מדי  "  האפטופסיכותרפיה  "  (  כנראה  מלשון  "  האפטו  "  ,  להיצמד  ,  להתחבר  -  ביוונית  )  .  דולטו  עצמה  מדברת  על  "  פסיכותרפיה  אפקטיווית  "  ,  אולי  בעברית  -  פסיכותרפיה  מתחברת  ,  מה  שנשמע  כאילו  עד  כה  הפסיכותרפיה  לא  עסקה  בדיוק  בזה  .  
קתרין  דולטו  הוציאה  עתה  ספר  העומד  על  השפעת  הווייתו  של  העובר  ברחם  אמו  על  עולמו  הרגשי  .  
היא  מתארת  את  העולם  הזה  ,  בשם  הנראה  לי  כנועז  מדי  ,  prefix=כ  "  גטו  עולץ  "  .  
העיקרון  הוא  שכל  מה  שקורה  ,  רגשית  ,  לאם  ,  עובר  ,  לעתים  תוך  כדי  גלגול  לסימפטום  פיסי  ,  לעובר  .  
הפסיכיאטר  היהודי  -  הצרפתי  הנודע  ,  בוריס  צירולניק  ,  עומד  על  חשיבות  הכיוון  העתידי  הזה  של  פסיכיאטריית  ילדות  .  
עוד  מעט  קט  היה  הדיון  מתגלגל  לנושא  האופנתי  של  תכנון  האדם  המושלם  (  גם  נפשית  ?  
)  ,  אבל  פיבו  עוצר  אותו  בעוד  מועד  .  
הוא  פותח  בשיחה  עם  הסופר  פרנסואה  טלנדייה  ,  שפירסם  ספר  בשם  "  ההורים  המזניחים  "  ,  שנראה  כי  הוא  מדבר  דווקא  ,  מנקודת  ראות  שמרנית  ,  בשבחי  ההורים  המניחים  לילדיהם  (  ואולי  אף  לעובריהם  )  לחיות  את  חייהם  ,  כשהם  מכבדים  מלכתחילה  את  ייחודם  וחירותם  .  
"  אנו  סובלים  ממדיקליזציית  -  יתר  של  הילדות  "  ,  הוא  טוען  ,  מתכוון  לנטייה  של  ההורים  להיוועץ  ברופאים  למיניהם  בעניין  כל  דבר  הנראה  להם  תמוה  המתגלה  אצל  הילד  .  
"  תנו  לילדים  לחיות  "  נראית  כסיסמה  המהפכנית  במיוחד  ביחס  למשפחה  הצרפתית  המסורתית  ,  הטקסית  יותר  מזו  שבתרבויות  האחרות  .  
רואיס  נאנח  לנוכח  הבעיות  של  הצרפתים  :  "  הילדות  בצ'ילה  ובשאר  הארצות  המבולגנות  כמוה  "  ,  הוא  אומר  (  משתמש  לשם  התואר  "  מבולגנות  "  במלה  שהוראתה  הישירה  "  דמויות  בית  -  הבושת  "  )  ,  "  היא  שונה  כל  כך  מן  הילדות  בצרפת  "  .  
כך  או  כך  ,  את  סרטיו  המעודנים  ,  לדברי  הנוכחים  ,  הוא  החליט  למקד  דווקא  סביב  הילד  הצרפתי  .  
ולבסוף  ,  הכוכבת  הספרותית  החדשה  ,  קורין  אקס  ,  שפירסמה  ספר  ושמו  "  התפריט  הגדול  "  והוא  עוסק  בנושא  הישן  ,  בעל  הממד  האימתני  החדש  ,  של  יחסי  אב  (  פטריארכלי  כדבעי  ,  כמדומה  )  ובתו  .  
פיבו  קורא  כמה  פסקאות  מרעישות  בגילויי  -  הלב  שבהן  מן  הספר  "  שיש  בו  תשתית  אוטוביוגרפית  "  ,  מסכימה  הסופרת  הצעירה  .  
הכתבה  המלאה  מחר  prefix=ב  "  הארץ  "  
