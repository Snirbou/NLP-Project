עדכון  אחרון  -  04:34  01/03/01  מטען  חבלה  פוצץ  ברחוב  אלנבי  בת"א  חבלני  משטרה  הצליחו  לפוצץ  אמש  באופן  מבוקר  מטען  חבלה  שהוטמן  בתיק  ,  בלב  תל  אביב  .  
איש  לא  נפגע  ,  אך  נגרם  נזק  רב  לרכוש  .  
במשטרה  סבורים  כי  נמנע  פיגוע  קשה  .  
במקביל  להערכה  כי  זהו  ניסיון  פיגוע  לאומני  ,  נבדקים  גם  כיווני  חקירה  נוספים  .  
בעל  דוכן  שווארמה  בהצטלבות  הרחובות  אלנבי  ומונטיפיורי  בתל  אביב  הבחין  ,  סמוך  לשעה  17:30  ,  בשקית  ניילון  שבתוכה  תיק  שחור  שנראה  לו  חשוד  .  
הוא  פתח  את  התיק  וראה  משהו  שנראה  כמו  מטען  חבלה  .  
הוא  התקשר  מיד  למשטרה  ,  שמיד  סגרה  לתנועה  את  רחוב  אלנבי  הומה  האדם  .  
החבלן  המשטרתי  הצליח  לנטרל  את  מטען  החבלה  ,  במשקל  כמה  קילוגרמים  -  למעשה  ,  בפיצוץ  עז  שגרם  נזק  כבד  לדוכן  השווארמה  .  
את  מטען  הנפץ  היה  אמור  להפעיל  טלפון  סלולרי  -  לאחר  הפיצוץ  נמצאו  במקום  שרידי  מכשיר  טלפון  סלולרי  .  
המשטרה  סגרה  את  האזור  המיידי  של  הפיצוץ  לתנועה  ,  וסרקה  אותו  לאיתור  מטעני  חבלה  נוספים  שאולי  הוטמנו  .  
עדיין  לא  נעצרו  חשודים  במעשה  .  
במשטרה  שיבחו  את  עירנותו  של  בעל  דוכן  השווארמה  ,  ומבקשים  מהציבור  להמשיך  לדווח  על  חפצים  חשודים  .  
מפקד  מרחב  ירקון  במשטרה  ,  תת  -  ניצב  אורי  בר  לב  ,  העריך  אמש  כי  הרקע  למעשה  לאומני  ,  אך  לא  שלל  אפשרויות  אחרות  .  
"  מטען  כזה  ,  לו  התפוצץ  ,  היה  יכול  לגרום  מספר  גדול  של  נפגעים  "  ,  אמר  תנ"צ  בר  לב  .  
עמית  בן  -  ארויה  
