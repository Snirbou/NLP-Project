עדכון  אחרון  -  21:34  04/03/01  קולקציית  החורף  :  הימור  בטוח  מאת  שירה  ברויאר  קולקציית  החורף  של  ג'וצי  ,  בעיצוב  טום  פורד  .  
מעיל  מצמר  שחור  עם  פסי  עור  דקים  ,  שמלה  שחורה  קטנה  כבר  בכניסה  לאולם  שבו  מציג  טום  פורד  את  הקולקציה  של  גוצ'י  לחורף  הבא  ,  אופפת  את  המבקרים  אווירת  מותרות  .  
כד  זכוכית  ענק  ,  ובו  ענפים  של  עץ  שקד  ,  שופך  אור  ורוד  על  הבדים  הלבנים  המצפים  את  הקירות  והרצפה  .  
בתוך  האולם  ,  התאורה  הוורדרדה  ,  המוסיקה  הרכה  ,  הקירות  והמושבים  המצופים  לבן  ,  ואפילו  הסדרניות  הלבושות  לבן  ,  שאופרו  וסורקו  על  ידי  צוות  גוצ'י  ,  כל  אלה  משרים  אווירה  של  יוקרה  .  
על  המסלול  משגר  טום  פורד  דוגמניות  בבגדים  שנראים  כמו  ההמשך  לקולקציית  החורף  הנוכחי  ,  וגם  כמו  ההמשך  למה  שעיצב  הקיץ  לבית  סאן  לורן  ,  שג'וצי  רכש  לפני  שנה  :  הבגדים  השחורים  המוכרים  ,  נקיי  הקווים  והאלגנטיים  .  
חליפות  המכנסיים  השחורות  בסגנון  הטוקסידו  הקלאסי  של  איב  סאן  לורן  ,  והמעילים  היפהפיים  מצמר  שחור  עם  פסי  עור  דקים  ,  הם  הימור  בטוח  שפורד  מיטיב  לעצב  .  
אין  בהם  סיכונים  ,  ועל  כך  מעיד  מספרן  הרב  של  הנשים  באולם  שבחרו  ללבוש  את  להיט  העונה  של  גוצ'י  :  מעיל  שחור  וישר  ,  שמגדיר  בבירור  את  הסגנון  של  פורד  :  מראה  גברי  בתרגום  נשי  ,  שמאפיין  גם  את  בית  סאן  לורן  .  
אל  תוך  הנוסחה  הסאן  -  לורנית  שפורד  אימץ  ,  הוא  יוצק  את  המראה  האופנתי  ברוח  שנות  prefix=ה  -  ;  80  המגפיים  בעלי  שפיצים  מחודדים  במיוחד  ,  אבל  שטוחים  הפעם  ,  במראה  נערי  יפה  מאוד  ,  והתסרוקות  מעוטרות  בכרבולת  ומשוחות  בג'ל  בצדדים  .  
הבגדים  מחויטים  ,  והמכנסיים  בגזרות  ישרות  ,  נמוכות  מותן  בדרך  כלל  ,  ופסי  קטיפה  מעטרים  אותם  לאורך  הרגל  .  
הם  נלבשים  עם  ז'קטים  שונים  מסותתי  קווים  ,  ומתחת  ,  כניגוד  משלים  ,  חולצות  רכות  בגזרות  בלוזון  .  
שמלות  שחורות  קטנות  עם  צווארון  גולף  ללא  שרוולים  ,  או  בגזרת  סטרפלס  המגיעות  למטה  מהברך  ,  הן  עוד  אמירה  מוכרת  שנשענת  על  מסורת  האופנה  הצרפתית  המודרנית  .  
האפיונים  האמריקאיים  שפורד  מביא  אתו  מתגלמים  בשמלות  קצרצרות  ושקופות  בגזרת  בייבי  דול  ,  ובכתמיהצבע  הבודדים  בוורוד  -  סוכרייה  שהיו  חריגים  על  המסלול  .  
עם  סיומה  של  התצוגה  אירגן  פורד  לעצמו  מחווה  יוצאת  דופן  .  
המסלול  התרוקן  מדוגמניות  ,  האורות  כבו  ,  המוסיקה  דעכה  ,  ואז  פתאום  נדלקו  האורות  ,  ופורד  ,  במכנסי  ג'ינס  וז'קט  שחור  ,  עמד  ארוכות  אל  מול  הקהל  המריע  ,  מחייך  .  
