עדכון  אחרון  -  00:35  08/03/01  תנו  תפוקה  .  
השאר  יסתדר  מעצמו  מאת  רותי  סיני  כחצי  שנה  אחרי  שקנו  את  המפעל  שבו  עבדו  והחלו  לנהל  אותו  בעצמן  ,  נתקלו  תופרות  "  מתפרת  העצמאות  "  ממצפה  רמון  במכשול  ראשון  :  חברת  כיתן  ביטלה  לעת  עתה  את  ההתקשרות  שלה  אתן  .  
לא  חסרים  לקוחות  מעוניינים  ,  הן  בטוחות  ,  צריך  רק  למצוא  את  המתאימים  ביותר  .  
כתבה  חמישית  בסדרת  כתבות  מעקב  מתפרת  העצמאות  .  
עסקה  אחת  כבר  הולכת  ונרקמת  -  ייצור  מצעים  לתינוקות  בשביל  שתי  מעצבות  אופנה  מעין  יהב  תצלום  :  אלברטו  דנקברג  השבוע  התייצבה  על  במה  prefix=ב  "  מרכז  עינב  "  בתל  אביב  קבוצה  נרגשת  של  נשים  מהנגב  .  
בנוכחות  ראש  העיר  ,  מזכ"ל  ההסתדרות  ונכבדים  אחרים  הן  קיבלו  לידיהן  את  פרס  נמיר  ,  אות  הוקרה  המוענק  מדי  שנה  על  ידי  ההסתדרות  לעובדים  מצטיינים  .  
היה  זה  רק  טבעי  שהשנה  יזכו  בו  עובדות  "  מתפרת  העצמאות  "  ממצפה  רמון  .  
קשה  לזכור  בשנים  האחרונות  קבוצה  המסמלת  יותר  מהן  מאבק  פועלים  קלאסי  על  הזכות  לעבוד  וניצחון  מול  כל  הסיכויים  .  
בעבור  העובדות  הזכייה  בפרס  היתה  גולת  הכותרת  של  כל  מה  שעברו  בתשעה  החודשים  האחרונים  ,  מאז  החליט  בעל  המתפרה  לסגור  אותה  :  התבצרותן  במפעל  במשך  חודש  ;  מפח  הנפש  כשנראה  היה  שאף  יזם  לא  מוכן  לקנות  את  המפעל  והן  ניצבו  מול  אפשרות  ממשית  שלא  יוכלו  עוד  למצוא  תעסוקה  בעיירתם  המבודדת  ומוכת  האבטלה  ;  התקווה  שהפיחה  בהן  הצעת  ההסתדרות  לסייע  להן  לקנות  את  המפעל  ולנהלו  כקואופרטיב  בבעלותן  ;  פיק  הברכיים  עד  שאמרו  "  כן  "  ,  והעבודה  הקשה  של  שיפוץ  המתפרה  ,  מציאת  הלקוחות  והחזרה  לעבודה  .  
אבל  הן  יכלו  לקשיים  שהתעוררו  בדרך  .  
התופרות  נסקו  על  גלי  האהדה  וההערכה  שעורר  סיפורן  של  העובדות  העקשניות  והאמיצות  שנלחמו  במעסיק  חסר  לב  .  
צוותי  טלוויזיה  ,  שדרי  רדיו  ,  עיתונאים  ,  פוליטיקאים  ,  ועדי  עובדים  -  מי  לא  ירד  דרומה  כדי  לסקר  ,  לבקר  ,  לעודד  .  
הן  הופיעו  אצל  יאיר  לפיד  ,  על  במת  חגיגות  prefix=ה  -  80  להסתדרות  ,  הרצו  לפני  תלמידים  ,  הוזמנו  ללמוד  באוניברסיטה  .  
אך  לא  הכל  מתנהל  על  מי  מנוחות  .  
בשבוע  שעבר  הגיעה  למכשיר  הפקס  של  המתפרה  הודעה  קצרה  בכתב  יד  :  "  הנדון  :  הפסקת  עבודה  .  
לנוכח  נסיבות  שנוצרו  ,  בכוונתנו  להפסיק  את  ההתקשרות  אתכם  "  .  
על  החתום  :  "  חברת  כיתן  "  .  
מחכות  לתשובה  מאל  על  קשה  להפעיל  בארץ  תעשייה  מסורתית  .  
בנגב  פזורות  גרוטאות  רבות  של  תעשיית  הטקסטיל  הישראלית  .  
קשה  גם  למשוך  תעשיינים  למצפה  רמון  -  אזור  התעשייה  נטוש  כמעט  לחלוטין  .  
יזמים  באו  ,  פתחו  מפעל  ,  לקחו  את  ההטבות  שהגיעו  להם  בתוקף  ההשקעה  באזור  פיתוח  ,  והלכו  .  
זה  יכול  היה  להיות  גם  גורלה  של  מתפרת  רמון  ,  לולא  הצילו  אותה  העובדות  ,  ובהן  גם  פליטות  ממפעלי  טקסטיל  אחרים  ששבקו  חיים  .  
התמזל  מזלה  של  המתפרה  והיא  פתחה  מחדש  את  שעריה  בדיוק  עם  פרוץ  האינתיפאדה  .  
יצרני  טקסטיל  ישראלים  ,  שנותקו  ממקורות  האספקה  הזולים  שלהם  בעזה  ובג'נין  ,  מצאו  את  ישועתם  בתופרות  הישראליות  .  
הרבה  התדפקו  על  דלתותיהן  ,  את  רובם  הן  דחו  .  
היה  להן  שם  טוב  בברנז'ה  .  
היה  ידוע  שהתפוקה  של  התופרות  ממצפה  גבוהה  בהרבה  מהנורמה  הארצית  .  
אבל  ניסיונן  היה  מוגבל  .  
אפילו  מוגבל  מאוד  .  
במשך  14  שנה  הן  תפרו  אך  ורק  מדים  ,  ליתר  דיוק  חולצות  מדים  .  
הן  ייצרו  700  -  600  חולצות  מדי  יום  ביומו  ולכל  תופרת  היתה  מומחיות  שרכשה  בעבודת  שנים  באותה  עמדה  -  האחת  התמחתה  בכותפות  ,  האחרת  בחיבור  צווארונים  .  
אבל  בשנים  האחרונות  הצטמצמו  ההזמנות  ממשרד  הביטחון  ומשום  כך  הבעלים  החליט  לחסל  את  העסק  .  
לעובדות  היה  ברור  שהן  לא  יכולות  עוד  להסתמך  באופן  בלעדי  על  הצבא  -  אף  שהוא  עדיין  הלקוח  הגדול  ביותר  שלהן  -  ועליהן  לפרוץ  לשוק  האזרחי  .  
כשבאו  prefix=מ  "  כיתן  "  והציעו  להן  לתפור  מצעים  לשוק  המקומי  וליצוא  ,  הן  ראו  בכך  פתרון  אידיאלי  .  
לקוח  גדול  ,  בעל  קשרים  ,  ותפירה  לא  מסובכת  מדי  .  
לצורך  פתיחת  הקו  החדש  הן  קנו  31  מכונות  תפירה  חדשות  ,  העסיקו  תופרות  נוספות  ,  בנו  מדפים  מיוחדים  .  
הן  שמחו  בצבעים  העליזים  של  הסדינים  ,  לאחר  שנים  של  חאקי  בעיניים  .  
היה  קצת  קשה  בהתחלה  .  
בכל  זאת  הן  לא  היו  רגילות  .  
כיתן  רצו  יותר  סחורה  מאשר  הן  יכלו  לספק  באמצעיהן  המוגבלים  ,  והם  גם  רצו  לשלם  מחירים  דומים  לאלה  של  עזה  .  
ובכל  זאת  ,  נראה  היה  שהשותפות  מתפתחת  בכיוון  הרצוי  .  
אך  אז  התפוצץ  הבלון  .  
בינתיים  העבודה  נמשכת  .  
מתקיימים  מגעים  עם  החברה  ,  וייתכן  שיושג  הסכם  שיאפשר  את  המשך  השותפות  בצורה  כלשהי  .  
אולם  הוועד  המנהל  (  לשעבר  ועד  העובדים  )  כבר  פונה  לאפיקים  אחרים  .  
לא  חסרים  לקוחות  מעוניינים  ,  צריך  רק  למצוא  את  המתאימים  ביותר  .  
עסקה  אחת  כבר  הולכת  ונרקמת  -  ייצור  מצעים  לתינוקות  בשביל  שתי  מעצבות  אופנה  מעין  יהב  .  
אנחנו  נעזור  להן  והן  יעזרו  לנו  ,  אומרת  חבצלת  אינגבר  ,  יו"ר  הוועד  המנהל  .  
הרעיון  הוא  שקבוצת  עובדות  תתפור  את  דברי  התינוקות  בשעות  אחר  הצהריים  ,  לאחר  שעות  העבודה  הרגילות  ,  ואולי  אף  תוקם  חנות  במפעל  שבה  תימכר  הסחורה  .  
גם  חברת  אל  על  פנתה  כדי  לבדוק  אם  יהיה  אפשר  לייצר  בשבילה  כיסויים  למושבי  המטוסים  שלה  .  
המתפרה  הכינה  דגם  ועכשיו  היא  מחכה  לתשובה  מהחברה  .  
מיזם  נוסף  ההולך  ונרקם  יפתור  למתפרה  בעיה  כרונית  של  מחסור  בכוח  אדם  מיומן  .  
אמנם  יש  אבטלה  קשה  בנגב  ,  אבל  חסרות  תופרות  מנוסות  .  
משרד  העבודה  הציע  לפתוח  במצפה  רמון  כיתה  להכשרת  תופרות  ,  שאת  עבודתן  המעשית  יעשו  במתפרה  .  
אינגבר  מספרת  כיצד  היא  וכמה  מהעובדות  נסעו  לראיין  עובדות  פוטנציאליות  בדימונה  ובירוחם  .  
הן  פנו  ללשכות  התעסוקה  וביקשו  שיזמנו  אליהן  מובטלות  המעוניינות  לעבוד  בתפירה  .  
"  באו  20  בדימונה  prefix=ו  -  12  בירוחם  .  
רוב  אלה  שבאו  לא  ידעו  לתפור  .  
חוץ  מזה  ,  אחת  כואב  לה  פה  ,  אחת  כואב  לה  שם  ,  אחת  לא  יכולה  לשבת  ברכב  הרבה  זמן  .  
בקיצור  ,  בסוף  יצאנו  רק  עם  שלוש  "  .  
יותר  לחץ  ,  פחות  חיוכים  הן  לומדות  המון  ,  אומרת  אינגבר  ,  שלה  עצמה  כבר  כמעט  אין  זמן  לשבת  ליד  מכונת  התפירה  ,  אלא  בימים  שחסרות  עובדות  והיא  נרתמת  לעזור  .  
לא  רק  שהן  כבר  יודעות  לתת  הצעות  מחיר  ולהתמקח  עם  לקוחות  ,  הן  גם  התחילו  לבקש  קורות  חיים  מכל  מי  שפונה  לבקש  עבודה  ,  וגם  מהעובדות  עצמן  .  
פעם  כל  מה  שביקשו  מהעובדות  היה  מספר  תעודת  זהות  .  
"  אנחנו  רוצים  לדעת  איזה  פוטנציאל  יש  לנו  פה  ,  אף  פעם  לא  בדקנו  "  ,  אומרת  אינגבר  .  
כרגע  עובדות  58  תופרות  -  בערך  אותו  מספר  עובדות  שהועסקו  במפעל  על  ידי  בעליו  הקודמים  .  
הן  זקוקות  באופן  נואש  לכיסאות  חדשים  לתופרות  ,  אבל  כל  פעם  צץ  צורך  דחוף  אחר  .  
באחרונה  הן  נאלצו  להחליף  את  המקרר  ,  שהפסיק  לעבוד  .  
שני  כלי  הרכב  של  המתפרה  נזקקו  לתיקון  .  
הואיל  ואין  כסף  לאיש  תחזוקה  במשרה  מלאה  ,  את  מכונות  התפירה  מתקנת  מרים  פלוס  .  
כבר  שנים  שהיא  מתקנת  אותן  ,  מאז  למדה  את  המלאכה  משני  מכונאים  עובדי  פפקו  ,  יצרנית  הטקסטיל  שפתחה  את  המתפרה  בשנות  השבעים  .  
בכלל  ,  פלוס  עושה  הכל  במפעל  .  
היא  תופרת  ,  מנהלת  קו  ,  ותחת  הבעלים  קודמים  פשוט  ניהלה  את  כל  העבודה  השוטפת  ,  אף  כי  גיסו  של  בעל  הבית  היה  המנהל  הממונה  .  
"  הוא  הסתובב  ,  אני  עבדתי  "  ,  היא  מסכמת  .  
היא  תופרת  מגיל  12  .  
את  העבודה  למדה  במפעל  טקסטיל  שהיה  בבעלות  איש  עסקים  איטלקי  בקזבלנקה  .  
בגיל  13  וחצי  כבר  מינה  אותה  בעל  המפעל  לאחראית  קו  .  
"  הייתי  רזה  כמו  דחליל  ומאוד  רצינית  .  
הוא  קלט  אותי  ועשה  אותי  אחראית  "  ,  היא  מספרת  .  
כשהיתה  בת  15  עלתה  משפחתה  ארצה  .  
אמה  מעולם  לא  התרגלה  לתנאים  הקשים  ששררו  במצפה  רמון  בשנות  השישים  .  
פלוס  עצמה  נישאה  וילדה  חמישה  ילדים  .  
אחרי  השניים  הראשונים  בעלה  ביקש  שתישאר  בבית  ותגדל  אותם  .  
"  הייתי  בבית  ,  עד  שכמעט  נכנסתי  בקיר  מרוב  עצבים  .  
הייתי  חייבת  לעבוד  "  .  
היא  עבדה  כקופאית  ראשית  בסופרמרקט  שמונה  שנים  ,  אחר  כך  נכנסה  לשותפות  במתפרה  שייצרה  מכנסיים  בשביל  הצבא  .  
אבל  השותפות  כשלה  והיא  הלכה  לעבוד  בפפקו  .  
שמונה  שנים  עבדה  שם  ,  עד  שהמתפרה  נמכרה  למוריס  פרטוק  ,  איש  עסקים  מבאר  שבע  .  
אצלו  עבדה  14  שנה  ,  עד  שסגר  את  העסק  .  
עכשיו  ,  נוסף  להיותה  מכונאית  ,  תופרת  ואחראית  קו  ,  פלוס  היא  גם  חברה  בוועד  המנהל  .  
זה  נראה  לה  טבעי  לחלוטין  ,  או  כפי  שהיא  עצמה  אומרת  -  "  למה  לא  ?  "  למעשה  ,  היא  גם  אחת  prefix=מ  -  25  בעלות  המתפרה  ,  קבוצת  עובדות  שבחרו  לרכוש  מניה  בקואופרטיב  החדש  שהוקם  כדי  לרכוש  את  המתפרה  .  
יתר  העובדות  לא  הצטרפו  .  
אמנם  הן  לא  נדרשו  לשלם  במזומן  בעד  המניה  ;  החזר  ההלוואה  מתפרש  על  פני  שנתיים  (  250  שקלים  בחודש  )  ,  שלוש  או  אף  ארבע  ,  במקרה  הצורך  .  
אבל  מקצת  העובדות  בכל  זאת  חוששות  ,  בעיקר  אלה  שהיה  להן  ניסיון  רע  עם  קואופרטיווים  בברית  המועצות  .  
אחרות  אינן  מעוניינות  .  
בין  כה  וכה  השכירות  מרוויחות  כמעט  כמו  בעלות  המניה  -  שכר  מינימום  .  
ואשר  לאפשרות  של  רווח  בעתיד  ,  זו  נראית  להן  רחוקה  מדי  .  
ליפה  קלימי  ,  גם  היא  אחת  הוותיקות  ,  נדמה  שההצלחה  היא  מעבר  לפינה  .  
היא  אופטימית  מטבעה  ,  ומאז  מונתה  לפני  חודשיים  לאחראית  על  קו  המדים  היא  בעננים  .  
היא  קמה  בשש  ,  מכינה  את  הילדים  לבית  הספר  ,  ובעשרים  לשמונה  היא  בעבודה  .  
אחרי  שעות  העבודה  היא  עוד  יושבת  עם  חלק  מהתופרות  והן  דנות  בעבודת  היום  ,  בטעויות  ,  בלקחים  .  
היא  מסבירה  prefix=ל  -  30  prefix=ה  "  בנות  "  שבקו  שהן  חייבות  לתת  תפוקה  ,  להגיע  לנורמות  .  
הלחץ  נותן  את  אותותיו  .  
יש  יותר  מתיחות  באוויר  מאשר  בביקור  האחרון  בינואר  ,  פחות  חיוכים  .  
אבל  קלימי  מסבירה  שאם  בעבר  הגיעו  prefix=ל  -  600  או  700  חולצות  ביום  ,  עם  כמעט  מספר  תופרות  כפול  ,  עכשיו  ,  גם  כאשר  חלק  מהתופרות  עובדות  בקו  של  כיתן  ,  המתפרה  עדיין  מצליחה  לתפור  400  חולצות  צבאיות  ביום  .  
זה  לא  רע  ,  אומרת  קלימי  .  
