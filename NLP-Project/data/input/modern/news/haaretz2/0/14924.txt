עדכון  אחרון  -  01:52  04/03/01  קאזאן  ידעה  ,  מכבי  תל  אביב  תדע  מאת  אביב  לביא  הערב  תארח  הפועל  גליל  עליון  את  האלופה  הישראלית  הנצחית  ,  במשחק  שייתן  אינדיקציה  עד  כמה  תהיה  מעניינת  הליגה  הארוכה  שעוד  לפנינו  המשחק  הערב  בכפר  בלום  בין  גליל  עליון  למכבי  תל  אביב  -  הראשון  בין  שתי  הקבוצות  הטובות  בליגה  השנה  -  חשוב  לא  רק  להן  ,  אלא  לליגה  בכלל  .  
הנסיגה  שחלה  בתקופה  האחרונה  אצל  מכבי  רמת  גן  ,  הצרות  של  הפועל  ירושלים  והעובדה  שרעננה  החלה  לשחק  כדורסל  טוב  מאוחר  כל  כך  ,  הופכות  את  גליל  למועמדת  היחידה  ,  לעת  עתה  ,  להכניס  מתח  ועניין  בשלבי  הסיום  של  הליגה  .  
כלומר  ,  להתמודד  על  התואר  עם  מכבי  תל  אביב  .  
המשחק  הערב  יפגיש  את  שני  המתנגדים  הגדולים  מבין  המאמנים  לשימוש  בכדור  הצהוב  .  
על  השחקנים  של  פיני  גרשון  הכדור  ,  נדמה  ,  דווקא  השפיע  לטובה  במשחק  הבית  נגד  מכבי  ראשון  (  113  נקודות  ,  אחוזי  תופת  מהשדה  )  .  אלה  של  אדלשטיין  לא  פגעו  נגד  מכבי  חיפה  ,  אבל  גליל  החלה  לצלוע  עוד  לפני  השבוע  האחרון  .  
בעונות  ארוכות  ומרובות  אתגרים  כמו  הנוכחית  ,  תזמון  טוב  הוא  מפתח  להצלחה  .  
צריך  לדעת  להגיע  לשיא  בערבים  הנכונים  .  
גליל  נכשלה  באתגר  הזה  בצמד  המשחקים  נגד  קאזאן  .  
יש  לה  הזדמנות  לתקן  השבוע  .  
הבעיה  שלה  היא  שמכבי  תל  אביב  חזקה  בדיוק  בנקודות  בהן  גליל  סבלה  מחולשה  לאורך  כל  העונה  ,  ובגללן  גם  לא  הגיעה  רחוק  מאירופה  :  מתחת  לסל  .  
למרות  שהאוויר  רוחש  דיבורים  על  החלפתו  ,  דימיטריוס  אלכסנדר  הוא  האיש  שיוביל  את  קו  הגבוהים  של  גליל  למשחק  העונה  ,  וכנראה  גם  לשלבי  הגמר  של  הליגה  .  
לא  מומלץ  לגליל  לסמוך  על  כך  שאלכסנדר  יצליח  להתמודד  לבד  עם  נייט  האפמן  ולחילופין  צ'ורצ'יץ'  .  
גליל  תצטרך  את  המאסה  של  קוז'יקרו  ,  האתלטיות  של  ספר  ,  העזרה  של  הגארדים  ובעיקר  את  הדבק  והמאמץ  הקבוצתי  שאפיינו  אותה  בחלקים  מהעונה  הזו  ,  אם  היא  רוצה  לאזן  את  מה  שיש  למכבי  להציע  מתחת  לסל  .  
היו  השנה  קבוצות  שביקרו  בגליל  ושלטו  בריבאונד  ובצבע  ,  אבל  לא  תמיד  ידעו  לתרגם  את  היתרון  הזה  לנקודות  .  
קאזאן  ידעה  ,  מכבי  תל  אביב  תדע  .  
זה  מה  שמבדיל  בינן  לבין  קרשיאקה  אנקרה  .  
בקו  הגארדים  אין  לגליל  במה  להתבייש  .  
גם  פיני  גרשון  יודע  שהמפתח  טמון  בחדירות  של  קאוקינאס  ובהחלטות  של  למונט  ג'ונס  .  
ההגנה  של  אריאל  מקדונלד  אינה  יציבה  השנה  ,  ולא  מן  הנמנע  שג'ונס  יגלה  בשלב  מסויים  של  המשחק  כי  דרק  שארפ  תלוי  על  הגופייה  שלו  .  
התוצאה  הסופית  של  משחקים  כאלה  תלויה  ,  בדרך  כלל  ,  במכבי  תל  אביב  .  
אבל  איך  המשחק  ייראה  ,  זה  כבר  תלוי  קודם  כל  בגליל  .  
עוד  ליגה  ארוכה  לפנינו  והיום  בערב  נקבל  אינדיקציה  ראשונה  עד  כמה  היא  תהיה  מעניינת  .  
איגוד  במילכוד  לכל  מי  שיודע  איך  דברים  מתנהלים  בכדורסל  הישראלי  היה  ברור  ,  ברגע  שפרשת  קני  וויליאמס  התפוצצה  באופן  סופי  ,  כי  באיגוד  הכדורסל  יעשו  הכל  כדי  להימנע  מהתנגשות  חזיתית  עם  הפועל  ירושלים  .  
הפלת  תיק  הזיוף  על  ירושלים  תחייב  צעדים  מרחיקי  לכת  ,  אולי  גם  רטרואקטיוויים  ,  ובאיגוד  הכדורסל  לא  מחבבים  מהלכים  כאלה  .  
חוץ  מזה  ,  האיגוד  נתון  במילכוד  מסויים  :  אם  הוא  עצמו  נקי  מעוון  בפרשה  הזו  ,  שכן  ,  כמו  שראשיו  נוהגים  לומר  ,  "  אין  לנו  מחלקת  חקירות  ואנחנו  לא  יכולים  לבדוק  כל  מסמך  שמוגש  לנו  "  ,  אזי  כך  גם  ירושלים  .  
גם  לרשות  דני  קליין  לא  עומד  גדוד  בלשים  עם  קשרים  בשגרירות  הצ'כית  ,  ולפי  העיקרון  הזה  גם  הוא  יכול  לרחוץ  בנקיון  כפיו  .  
ובמלים  אחרות  :  אם  האיגוד  מרשה  לעצמו  להקטין  ראש  ,  הוא  לא  יכול  לבוא  בטענות  לירושלים  שעושה  אותו  דבר  .  
אלא  אם  כן  ,  כמובן  ,  יתברר  שהחברים  קליין  ומנצור  היו  חלילה  שותפים  אקטיוויים  במלאכת  הזיוף  ,  וזה  באמת  יהיה  סופה  של  הפועל  ירושלים  הנוכחית  .  
ובאמת  ,  קשה  להתווכח  נקודתית  עם  הטענה  של  האיגוד  על  היעדר  כלים  לבדוק  זיופים  והונאות  מהסוג  הזה  .  
הפרשה  הזו  צריכה  לספק  לאיגוד  חומר  למחשבה  מקיפה  יותר  על  תפקידו  ומקומו  בכדורסל  הישראלי  .  
ביותר  מדי  פרשיות  מכוערות  שנחשפות  בזמן  האחרון  ,  האיגוד  נוקט  עמדה  כמעט  פאסיווית  ,  מנסה  לכבות  שריפות  אחרי  שהאוויר  כבר  מלא  עשן  סמיך  של  שחיתות  ,  במקום  להכתיב  נורמות  לפני  שכל  המוגלה  הזאת  מכתימה  את  הענף  .  
השאלה  היא  אם  איגוד  הכדורסל  רק  צריך  לדאוג  שהמשחקים  יתנהלו  כסידרם  ,  שהתוצאות  יירשמו  ,  לקבוע  את  מספר  הקבוצות  ומספר  הזרים  ולדאוג  למחנות  אימון  לנבחרת  ,  או  שמא  הוא  מחוייב  למעט  יותר  מזה  .  
לא  יתכן  ,  למשל  ,  שבתגובה  למידע  שפורסם  על  חשד  להטרדות  מיניות  ,  יסתפק  האיגוד  בשליחת  תזכורת  לקבוצות  על  קיומו  של  חוק  בנושא  .  
זו  יציאה  דלה  ידי  חובה  .  
נכון  שהאיגוד  לא  יכול  ולא  צריך  להחליף  את  המשטרה  ,  אבל  אם  הוא  אחראי  למה  שמתרחש  בכדורסל  הישראלי  הוא  לא  יכול  להסתפק  במדיניות  של  בת  יענה  .  
יש  דרך  ביניים  ,  אבל  בינתיים  לא  נראה  שמישהו  מנסה  בכלל  לסלול  אותה  .  
בכל  הפרשיות  האחרונות  ,  הכתובת  היתה  על  הקיר  .  
מי  שסירב  לראות  אותה  בזמן  ,  קרא  אותה  בכותרות  העיתונים  כאשר  היה  כבר  מאוחר  מדי  .  
הכדורסל  הישראלי  לא  הרוויח  מזה  .  
בגלל  גורביץ'  מישהו  עוד  יערוך  פעם  מחקר  רציני  על  הפסיכולוגיה  של  מפגשי  נוק  -  אאוט  כפולים  ,  מהסוג  שהקבוצות  הישראליות  מעורבות  בהם  באירופה  בימים  אלה  .  
הוא  בוודאי  ימצא  הסבר  משכנע  לכך  שבחלק  גדול  מהמקרים  התוצאה  במשחק  הגומלין  מסתדרת  קרוב  מאוד  להפרש  שהושג  במשחק  הראשון  .  
לפעמים  נקודה  פחות  ,  בדרך  כלל  נקודה  יותר  לטובת  הקבוצה  הביתית  .  
ז'אפורוז'י  האוקראינית  ,  למשל  ,  יריבתה  של  אליצור  חולון  ברבע  גמר  רונקטי  ,  הגיע  עד  הלום  למרות  שהפסידה  במשחק  הראשון  של  שמינית  הגמר  בחוץ  ליריבה  פולנית  prefix=ב  -  14  הפרש  .  
בבית  ,  בגומלין  ,  היא  ניצחה  prefix=ב  -  15  .  
האם  זה  אומר  שגם  המשחק  ביום  רביעי  מוכרח  להסתיים  בסביבות  prefix=ה  -  19  הפרש  לטובת  האוקראיניות  ?  
(  ההפרש  שבו  חולון  ,  כזכור  ,  ניצחה  בבית  )  .  אולי  .  
בשלב  המוקדם  ז'אפורוז'י  ניצלה  את  האולם  הביתי  שלה  ,  עם  prefix=כ  -  אוהדים  קולניים  ,  כדי  לנצח  בהפרש  ממוצע  של  41  נקודות  .  
אלא  שאז  היא  שיחקה  נגד  קבוצות  מרומניה  ובולגריה  ,  ועם  כל  הכבוד  למעצמות  מהמזרח  הישן  ,  כדורסל  הנשים  הישראלי  נמצא  היום  ברמה  אחרת  .  
מצב  מוזר  נוצר  על  המגרש  בחולון  ביום  רביעי  :  כששתי  הקבוצות  התייצבו  לג'אמפ  ,  היו  על  המשטח  תשע  שחקניות  ממוצא  מזרח  אירופי  .  
העשירית  היתה  אמריקאית  (  ויקי  ג'ונסון  )  .  לחולון  ,  התברר  ,  הרבה  יותר  נוח  לשחק  על  מגרש  שאין  בו  גבוהות  אמריקאיות  אתלטיות  מהסוג  שמציגות  כרמיאל  ,  רמת  השרון  ורעננה  .  
פתאום  איליץ'  ,  שליד  סימון  אדוארדס  וצ'סיטי  מלווין  נראית  מסורבלת  ורכה  ,  הפכה  לסנטרית  קשוחה  ומאיימת  ,  לפתע  התברר  שחולון  לא  חייבת  לסבול  מנחיתות  אדירה  בריבאונד  ההגנה  .  
לויקי  ג'ונסון  היתה  עדיפות  פיסית  ברורה  על  השומרות  שלה  ,  וככל  שהמשחק  התקדם  היא  גם  ניצלה  אותה  .  
המפגש  הזה  ,  ומה  שמתרחש  ברחבות  של  הליגה  שלנו  השנה  ,  צריך  לשמש  לקח  לפרנסי  הקבוצות  לקראת  העונות  הבאות  :  מי  שרוצה  להיאבק  על  תארים  ,  בארץ  וגם  באירופה  ,  מוכרח  להצטייד  לפחות  באמריקאית  אתלטית  אחת  מתחת  לסל  .  
אליצור  חולון  קרובה  מאוד  לעלייה  היסטורית  לחצי  גמר  גביע  אירופה  .  
בינה  לבין  המעמד  מפרידה  נסיעה  אחת  לאוקראינה  ,  אלא  שאוקראינה  רחוקה  וקרה  .  
חולון  צריכה  לקחת  בחשבון  שבמשחק  הגומלין  היא  לא  תיאלץ  להתמודד  רק  עם  תנאים  סביבתיים  לא  קלים  (  טמפרטורה  מקפיאה  )  ועם  קבוצה  ביתית  מאוד  .  
היא  גם  תפגוש  יריבה  שמן  הסתם  לא  תחזור  על  היום  הקטסטרופלי  שתפסה  בחולון  (  7  prefix=מ  -  18  מהעונשין  ?  
לפני  נפילת  מסך  הברזל  ,  בנות  ז'אפורוז'י  היו  נשלחות  בעוון  כך  לביקור  קצר  בסיביר  )  .  לא  יהיה  קל  ,  אבל  קבוצה  שאינה  גורביץ'  משחקת  בה  -  אותה  גורביץ'  ,  שכל  כך  רוצה  להראות  לחברים  שהשאירה  באוקראינה  איזה  אוצר  הם  הפסידו  -  יכולה  וצריכה  לעשות  את  זה  .  
עסקנותם  מביישת  את  שיפוטם  העמדתם  לדין  של  טוד  וורניק  ושי  שטריקס  בגלל  חשד  להדלפות  ,  צריכה  לקומם  לא  רק  את  עמיתיהם  השופטים  -  שפנים  שמתבצרים  במאורותיהם  ולא  מעיזים  לצאת  להגנת  קולגות  שמתנהל  אחריהם  מרדף  מכוער  -  אלא  גם  את  העיתונאים  .  
ציד  מכשפות  בגלל  הדלפה  מתאים  למשטרים  אפלים  בהם  התקשורת  נתפשת  כגורם  עויין  ,  או  סתם  לגופים  שיש  להם  מה  להסתיר  .  
מה  כל  כך  סודי  בכנס  של  איגוד  השופטים  ?  
מה  בדיוק  מתרחש  שם  שלציבור  אוהדי  הכדורסל  -  שמרבה  לסבול  השנה  מהשיפוט  -  אסור  לדעת  ממנו  ?  
וישנה  גם  הצביעות  :  לבכירי  איגוד  השופטים  ,  כולל  החברים  הנכבדים  דוד  דגן  וראובן  וירובניק  -  שהיו  שופטים  הרבה  יותר  אמיצים  מאשר  הם  עסקנים  -  כדאי  לחשוב  פעמיים  לפני  שהם  הופכים  הדלפה  לעיתון  ,  אם  בכלל  היתה  ,  למעשה  שגורר  ענישה  .  
הם  משליכים  אבנים  בבית  שקירותיו  עשויים  זכוכית  עדינה  :  האם  באמת  מישהו  מאמין  שוורניק  ושטריקס  הם  היחידים  שמשוחחים  עם  עיתונאים  באופן  לא  רשמי  ומעבירים  להם  מידע  כזה  או  אחר  על  ההתרחשויות  מאחרי  הקלעים  של  איגוד  השופטים  או  איגוד  הכדורסל  ?  
את  השטות  הזו  ,  צריך  לקוות  ,  אפילו  מי  שאמורים  לפסוק  בעניינם  לא  ייקנו  .  
