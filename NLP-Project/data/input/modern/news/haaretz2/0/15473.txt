עדכון  אחרון  -  01:14  06/03/01  את  אקט  הפסקת  החיים  אין  להטיל  על  הרופא  בחודש  הבא  אציין  40  שנה  ליום  שבו  העניקה  לי  מדינת  ישראל  את  הרישיון  לעסוק  ברפואה  .  
לכן  רואה  אני  את  עצמי  ראוי  להגיב  על  מכתביהן  של  רונית  קינרייך  ושל  סבתא  דינה  (  ימי  הסבל  של  סבא  בני  "  ,  "  הארץ  "  ,  4.3  )  .  אני  מודע  למצוקות  ומכיר  מקרוב  את  חוסר  האונים  אשר  גרמו  לשתי  הכותבות  להשמיע  את  קולן  ברבים  .  
אני  מבין  היטב  ,  ואפילו  מקבל  ,  את  הכעס  אשר  מבצבץ  מבין  השורות  .  
ובכל  זאת  ,  אני  חושב  שיש  כאן  טעות  בכתובת  .  
האמנה  הבלתי  כתובה  וארוכת  הימים  שבין  מקצוע  הרפואה  לחברה  האנושית  מטילה  על  הרופא  חובות  רבים  וקשים  ,  וגם  זכויות  לא  מעטות  .  
תפקיד  סיום  החיים  לא  מצוי  ביניהם  ,  ובצדק  .  
החיים  הם  הטריטוריה  המקצועית  של  הפרופסיה  הרפואית  ,  ואסור  לתת  בידי  הרופא  את  החירות  להחליט  מתי  הוא  רשאי  להפקירה  .  
הרופא  יכול  לסייע  במתן  מידע  וחוות  דעת  ,  הוא  רשאי  אפילו  לעזור  בהפסקת  החיים  כאשר  מדובר  בגיוס  האמצעים  ,  אבל  את  האקט  עצמו  ,  בין  במעשה  ובין  במחדל  ,  אין  בשום  אופן  להטיל  עליו  .  
במערכת  ערכי  המוסר  של  החברה  שאותה  אנו  מכירים  ,  אף  אחד  אינו  רשאי  ,  אלא  במצב  של  פיקוח  נפש  או  מלחמה  ,  להטיל  חובה  כזאת  על  רעהו  .  
בשום  תרבות  לא  נתפשה  הפסקת  החיים  כחלק  מהחובה  המקצועית  של  הרופא  .  
לצורך  המתתו  של  סבא  בני  אין  קינרייך  צריכה  להיות  רופאה  -  כל  אחד  יכול  להוציא  זונדת  הזנה  ,  וגם  להפסקת  אינפוזיה  לא  דרוש  ידע  מיוחד  ;  הפעולה  פשוטה  עד  להפליא  .  
גם  סבתא  דינה  צריכה  לשטוח  את  בקשתה  להמתת  חסד  בפני  בני  ביתה  ולא  בפני  רופאה  ,  אשר  מחויבותו  כלפיה  איננה  כוללת  המתת  חסד  .  
יתרה  מזאת  ,  בטוחני  כי  הרופא  המסור  שלה  יעזור  לה  בכל  דרך  אפשרית  ,  אבל  אין  לדרוש  ממנו  לעשות  בעצמו  את  המעשה  שאיננו  חוקי  ,  ויש  סבורים  שאף  אינו  מוסרי  ,  ואשר  עומד  בסתירה  לכל  מערכת  הערכים  שעליה  מבוססת  כל  הווייתו  המקצועית  .  
כמו  כל  רופא  ותיק  ,  הייתי  בסיטואציה  המסובכת  והאינטימית  הזאת  פעמים  אין  ספור  ,  ובכל  פעם  נפתרו  הדילמות  בדרך  הסגולית  לאותו  מקרה  עצמו  ובהתאם  לנסיבות  הפרטיות  שלו  .  
אינני  סבור  כי  רצוי  וניתן  לבקש  היום  "  פתרון  בית  ספר  "  אשר  יתאים  גנרית  לכל  החולים  ולכל  בני  משפחותיהם  .  
הסוגיה  היא  כל  כך  טעונה  ופרטית  ,  כל  כך  קשה  וכואבת  ,  עד  שאין  אדם  שרשאי  או  יכול  לנסח  עמדה  כלשהי  ביחס  אליה  ,  אלא  רק  בשעה  שהוא  גופו  מצוי  אישית  בתוכה  ,  חווה  אותה  על  בשרו  במלוא  עוצמתה  ,  ורק  כאשר  הוא  מוכן  לשאת  באחריות  לתוצאות  החלטותיו  ומעשיו  .  
