עדכון  אחרון  -  23:21  04/03/01  רייטינג  המנהיגות  מאת  ענת  עשת  התקשורת  מקדמת  ומשווקת  מנהיגים  שעמדו  במבחן  הפופולריות  בשם  הפופולריות  ,  כדבריו  של  פרופ'  שלמה  אבינרי  ,  נבחרו  שני  ראשי  הממשלות  שבאו  עלינו  ולא  לטובה  .  
שאון  והמולה  אפפו  את  המחזיקים  בשיאי  הפופולריות  ,  כל  אחד  בתורו  ובשלוחתו  הפוליטית  ,  בהיבחרם  תחילה  ליושבי  ראש  של  מפלגתם  ואחר  כך  לראשי  הממשלה  .  
ומדוע  שלוחה  ולא  בית  פוליטי  ?  
משום  שהמפלגה  לא  היתה  אלא  אמצעי  להגיע  לשלטון  ,  ובוודאי  לא  בית  פוליטי  .  
בית  ,  גם  בית  פוליטי  ,  תומך  בבן  שכשל  ולא  מניח  לו  לצאת  ולעזוב  מהר  כל  כך  .  
העם  בחר  במועמדים  שהציון  הגבוה  היחיד  שקיבלו  ,  לבד  ממתמטיקה  ,  היה  בסקרים  .  
שניהם  בעלי  ייחוס  כבוגרי  סיירת  מטכ"ל  ,  אפופי  הילה  ,  שצלחו  הרבה  מבחנים  ומשימות  בחייהם  ,  ובהם  גם  מבחן  הפופולריות  .  
אך  אפקט  ההילה  לא  הוכיח  את  עצמו  במבחן  העשייה  ממרומי  התפקיד  הרם  ,  הסוחט  והחשוב  של  ראש  ממשלת  ישראל  .  
הם  הורמו  מעם  בטרם  היה  סיפק  בידם  להציג  הוכחות  מוצקות  להיותם  מנהגים  ראויים  .  
אך  אין  לפסול  את  האפשרות  ,  שלו  היו  באים  עם  ניסיון  עשיר  יותר  במערכת  הפוליטית  השוחקת  ,  ושורדים  בה  לאורך  זמן  ,  הדברים  היו  נראים  אחרת  .  
במובנים  רבים  ,  שני  ראשי  הממשלה  הללו  הם  מפירותיה  המוצלחים  יותר  של  החברה  הישראלית  ,  אשר  חינכה  לגבורה  ולגבריות  .  
אך  נגזר  עליהם  להיות  פירות  בוסר  ,  שכן  הם  נקטפו  בטרם  עת  ושימשו  עדות  -  שגבתה  מחיר  יקר  -  להיותנו  חברה  שטרם  הבשילה  .  
החברה  הישראלית  עדיין  אינה  מסוגלת  לראות  מבעד  למרקעי  הטלוויזיה  השטוחים  את  המסתתר  מאחורי  הראיונות  הקצרים  והכתבות  הנגועות  בשטחיות  המידע  והידע  ,  בשם  הרייטינג  .  
היא  עדיין  אינה  בשלה  לגשר  על  השסעים  שבתוכה  ולפסוע  לעבר  השלום  .  
על  התקשורת  ועל  הרייטינג  התקשורתי  מוטל  הצל  הכבד  של  האחריות  לכישלונה  של  המערכת  הפוליטית  לייצר  מנהיגים  שלא  מזן  הרייטינג  .  
הדרך  לתודעתו  של  האזרח  עוברת  היום  במסננת  התקשורת  ,  והשאלה  איך  את/ה  עובר/ת  מסך  היא  שאלת  מיליון  הדולר  .  
דוד  בן  -  גוריון  ,  אילו  היה  צריך  לנהל  מסע  בחירות  מתוקשר  ,  היה  בוודאי  נוחל  כישלון  חרוץ  .  
אך  כישוריו  הרבים  ותרומתו  למדינה  ולכינונה  אינם  נמדדים  בשום  מדד  של  רייטינג  תקשורתי  .  
אמנם  הרייטינג  התקשורתי  והרייטינג  הפוליטי  מזינים  זה  את  זה  ,  אך  התקשורת  היא  המשמשת  במה  לפוליטיקאים  נעימי  סבר  ורהוטים  ומאפשרת  להם  לחמוק  אל  תודעת  הציבור  ,  לזכות  בפופולריות  ולהגדיל  את  כוחם  הפוליטי  .  
התקשורת  היא  המסמנת  את  prefix=ה  "  כוכבים  "  וסוללת  את  דרכם  לצמרת  ;  היא  המשווקת  את  החבילה  כולה  בעטיפה  נוצצת  ומבטיחה  ואחר  כך  מדרגת  כל  אקט  ,  כל  אמירה  ונימה  ,  בשיטתיות  מסרסת  .  
כדי  לנצח  בקרב  על  הרייטינג  מכרו  לנו  המפלגות  מנהיגים  "  פופולריים  "  ;  כה  פופולריים  הם  היו  ,  ששכחו  מאין  באו  ולאן  מועדות  פניהם  .  
במהרה  איבדו  את  דרכם  ,  עד  שהיה  מי  שדאג  להראות  להם  את  הדלת  החוצה  .  
לרגע  חשו  כמו  נשיא  ארצות  הברית  -  שאומרים  עליו  שגם  אם  יהיה  הדיוט  ,  תמשיך  המדינה  לתפקד  היטב  ,  בזכות  מנגנוניה  המובנים  בתוך  שיטת  הממשל  האמריקאית  .  
מדינת  ישראל  ,  הדמוקרטיה  הצעירה  ,  אינה  יכולה  להרשות  לעצמה  מותרות  כאלה  .  
מבנה  המשטר  אינו  מספק  יציבות  ושיטת  הבחירה  הישירה  אך  מקצינה  את  השסעים  הגלומים  בחברה  .  
ומעבר  לזה  ,  נראה  שאזרחי  מדינת  ישראל  אינם  אוהבים  שמסמאים  את  עיניהם  .  
בכלי  התקשורת  עובדים  אנשים  -  אזרחי  המדינה  -  שנדמה  שלא  רק  שהוציאו  את  עצמם  מן  הכלל  ,  אלא  שטובת  המדינה  אינה  בראש  סדר  העדיפויות  שלהם  .  
בראש  סדר  העדיפויות  עומד  הרייטינג  ,  הגובה  את  מחירו  מן  המדינה  ומאזרחיה  .  
אזרחי  מדינת  ישראל  ראויים  לתקשורת  לוחמת  ,  אך  לא  לתקשורת  המחפשת  את  המכנה  המשותף  הנמוך  ביותר  ;  המשווקת  מנהיגים  -  אינסטנט  .  
מנהיגות  אמיתית  משתקפת  וניבטת  מהעשייה  למען  ובשביל  ,  וזה  המדד  שצריך  להיות  רלוונטי  גם  בשביל  התקשורת  .  
הכותבת  היא  סטודנטית  לתואר  שני  בבית  הספר  לממשל  באוניברסיטת  תל  אביב  
