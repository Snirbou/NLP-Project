עדכון  אחרון  -  00:28  02/03/01  הצעת  חוק  :  ח"כים  פורשים  מסיעתם  לא  יהיו  זכאים  למימון  מפלגות  מאת  גדעון  אלון  חברי  כנסת  שיתפצלו  מסיעותיהם  בשנתיים  הראשונות  מיום  השבעתם  ,  יאבדו  את  מימון  המפלגות  החודשי  המשולם  להם  על  ידי  הכנסת  .  
מימון  זה  יועבר  לסיעות  מהן  התפלגו  .  
כך  עולה  מהצעת  חוק  שאושרה  אתמול  (  חמישי  )  בוועדת  חוקה  ,  חוק  ומשפט  לקראת  הצבעה  בקריאה  שנייה  ושלישית  במליאת  הכנסת  .  
הצעת  החוק  הוגשה  על  ידי  ח"כ  יולי  אדלשטיין  (  ישראל  בעלייה  )  .  עוד  נקבע  בהצעת  החוק  ,  כי  לצורך  קבלת  מימון  מפלגות  צריכה  בקשת  הפילוג  להיות  מוגשת  על  ידי  רוב  חברי  הסיעה  .  
אם  תתקבל  הצעת  החוק  ,  היא  תיכנס  לתוקפה  החל  מהכנסת  הבאה  .  
ח"כ  אדלשטיין  הסביר  ,  כי  יזם  את  הצעת  החוק  על  מנת  למנוע  מצב  בו  מתפצלות  סיעות  מייד  לאחר  הבחירות  ,  כך  שהסיעות  החדשות  שנוצרות  אינן  חייבות  להשתתף  בכיסוי  חובות  מערכת  הבחירות  .  
עם  כינון  הכנסת  הנוכחית  פרשו  מסיעת  "  ישראל  בעלייה  "  חברי  הכנסת  רומן  ברונפמן  ואלכס  צינקר  ,  שהקימו  את  סיעת  "  הבחירה  הדמוקרטית  "  ,  ובעקבות  כך  אין  הם  מחוייבים  במימון  החובות  שצברה  סיעת  "  ישראל  בעלייה  "  במערכת  הבחירות  .  
כל  אחת  מסיעות  הכנסת  מקבלת  מדי  חודש  סכום  חודשי  של  66,200  שקל  כמימון  מפלגות  .  
נוסף  על  כך  ,  מקבלות  הסיעות  סכום  חודשי  של  66,200  שקל  עבור  כל  אחד  מחברי  הכנסת  שלהן  .  
ח"כ  אדלשטיין  אומר  ,  כי  ריבוי  הפילוגים  והפיצולים  בכנסת  גורם  לכך  שכל  סיעה  חדשה  המוכרת  על  ידי  הכנסת  זוכה  למימון  נוסף  בסיעה  והדבר  מגביר  את  ההוצאה  הציבורית  .  
