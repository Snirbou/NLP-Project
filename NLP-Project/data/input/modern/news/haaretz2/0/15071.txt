עדכון  אחרון  -  20:36  05/03/01  תיאסר  חנייה  עם  שני  גלגלים  על  המדרכה  בת"א  מבחן  עירוני  בימים  האחרונים  התחילה  עיריית  תל  אביב  ביישום  תוכנית  חנייה  חדשה  ,  שעיקרה  איסור  על  חנייה  בשני  גלגלים  על  המדרכה  וביטול  "  הפס  הלבן  "  .  
הפס  הלבן  איפשר  חנייה  חופשית  בשעות  היום  לבעלי  מכוניות  מחוץ  לעיר  ולמי  שאינם  בעלי  תו  חנייה  אזורי  .  
מעתה  כל  בעל  מכונית  שאינו  נושא  תו  כזה  יצטרך  לשלם  בעבור  החנייה  בתל  אביב  .  
התוכנית  שהגה  ראש  העיר  ,  רון  חולדאי  ,  מיד  עם  כניסתו  לתפקיד  לפני  כשנה  וחצי  ,  היא  תוכנית  מינורית  .  
היא  לא  כרוכה  בהשקעות  גדולות  ,  בקידוחים  ובחפירות  ,  אבל  יכולה  להיות  יעילה  מאוד  :  היא  עשויה  להקטין  את  מספר  כלי  הרכב  הפרטיים  הנכנסים  לתל  אביב  ,  לעודד  שימוש  בתחבורה  ציבורית  או  בחניונים  מסודרים  ,  "  להחזיר  את  המדרכה  להולכי  הרגל  "  ,  כלשון  הסיסמאות  של  עמותות  תושבים  שאכפת  להם  ,  ולשפר  במידה  ניכרת  את  איכות  החיים  בעיר  .  
התוכנית  אינה  פונה  נגד  ההרגל  התל  אביבי  הישן  והטוב  -  חנייה  ליד  הבית  או  במרחק  סביר  ממנו  .  
התושבים  ימשיכו  ליהנות  מחנייה  באזור  מגוריהם  ,  והסיכוי  שמקומות  החנייה  שלהם  ייתפסו  על  ידי  "  זרים  "  -  יקטן  .  
אין  זה  עניין  של  מה  בכך  .  
התוכנית  משתמשת  במינימום  של  אמצעים  כדי  להשיג  מקסימום  תוצאות  .  
זוהי  תוכנית  שליישומה  נחוצות  כמה  תקנות  ,  כמה  פחיות  צבע  ותוספת  של  כמה  פקחים  .  
ייתכן  שהתקנות  יספיקו  לכמה  שנים  טובות  .  
אחר  כך  ,  מי  יודע  אילו  המצאות  טכנולוגיות  ושינויים  באורח  החיים  יכתיבו  את  הרגלי  התחבורה  .  
טענה  אפשרית  ,  כאילו  תוכנית  החנייה  אינה  אלא  מזימה  שנועדה  להכניס  את  היד  לכיסו  של  הציבור  ,  תהיה  פופוליסטית  .  
הכנסה  מחנייה  כשרה  כמו  הכנסה  מארנונה  וממס  הכנסה  .  
חנייה  היא  מצרך  מבוקש  ,  שירות  שאין  ברירה  אלא  לשלם  עליו  .  
התוכנית  גם  עשויה  להרגיל  בהדרגה  אנשים  למגבלות  האופייניות  לשימוש  בתחבורה  ציבורית  ,  שאינה  חונה  בדיוק  במקום  היעד  .  
כך  שהתוכנית  היא  ניסוי  כלים  לקראת  הדבר  האמיתי  .  
בהזדמנות  הזאת  יגלו  רבים  ,  שכבר  כיום  קיימת  מערכת  תחבורה  ציבורית  טובה  למדי  בתוך  תל  אביב  וממנה  לערים  הסמוכות  -  אוטובוסים  ממוזגים  ,  מוניות  או  שירות  הסעות  ממגרשי  "  חנה  וסע  "  .  
אלא  שמעטים  מדי  משתמשים  בהם  .  
עם  זאת  ,  התוכנית  עלולה  להעמיד  במבחן  קשה  מדי  את  יכולת  ההישרדות  של  תל  אביב  כמרכז  עסקים  ,  מסחר  ,  תרבות  ובילוי  ארצי  ,  או  במלה  אחת  -  כעיר  .  
ממרכזיותה  נהנים  לא  רק  "  זרים  לא  -  תל  אביבים  "  או  "  כרישי  נדל"ן  "  אלא  גם  משלמי  המסים  .  
תוכנית  החנייה  החדשה  מעניקה  עדיפות  לתושבי  תל  אביב  ומגבילה  בעיקר  את  היוממים  -  מי  שבאים  אליה  מיישובים  אחרים  .  
אף  על  פי  prefix=ש  "  הזרים  "  נחשבים  בעיני  prefix=ה  "  ילידים  "  לאויבים  ,  הרי  הם  אלה  שעושים  את  תל  אביב  לעיר  .  
בלעדיהם  היא  בסך  הכל  עיירה  לא  גדולה  במיוחד  ולא  הכי  מושכת  בעולם  ,  שכל  פרוור  ירוק  ומטופח  יוכל  להתחרות  בה  בקלות  .  
השיקול  העיקרי  של  ישראלים  ,  גם  אלה  המטיפים  לשימוש  בתחבורה  ציבורית  ,  בבחירת  יעד  היציאה  מהבית  הוא  גישה  נוחה  וחנייה  לרכב  פרטי  -  ולאו  דווקא  מדרכות  שהוחזרו  להולכי  הרגל  .  
הטלת  מגבלות  על  חופש  התנועה  והחנייה  עלולה  להרחיק  צרכני  תרבות  ,  בידור  ומסחר  מתל  אביב  למקומות  שיציעו  להם  את  הפיתוי  המושלם  :  חנייה  לכל  ובחינם  .  
הדבר  כבר  קורה  .  
מספרם  המועט  של  הולכי  רגל  ברוב  אזורי  תל  אביב  הוא  עובדה  .  
הוא  לא  רק  תוצאה  של  מחסור  במדרכות  פנויות  אלא  של  עלייה  ברמת  החיים  ושינויים  בהתנהגות  .  
רבים  משתמשים  במכונית  גם  למרחקים  קצרים  מאוד  ,  כמו  שיטוט  בין  בתי  קפה  סמוכים  -  פעולה  שבעבר  העירוני  הרחוק  נעשתה  ברגל  .  
תל  אביב  תצטרך  להתאמץ  ,  להתנקות  ולהתייפות  -  ולהיות  גם  די  אינטנסיווית  והומה  -  כדי  שתצליח  לשכנע  שכדאי  לבוא  אליה  ,  גם  כשיהיה  צריך  לחשוב  פעמיים  לפני  שיוצאים  לדרך  .  
