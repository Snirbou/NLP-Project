עדכון  אחרון  -  03:29  04/03/01  דו"ח  :  לעיראק  יש  טילים  ארוכי  טווח  ונשק  כימי  וביולוגי  מאת  שלמה  שמיר  סופר  "  הארץ  "  בניו  יורק  מסמך  חסוי  שהוכן  באחרונה  מטעם  הגוף  החדש  לפיקוח  על  פירוק  נשק  בעיראק  (  אונמובי"ק  )  ,  מגלה  כי  קרוב  לוודאי  שיש  לעיראק  מאגרים  של  טילים  לטווח  ארוך  ואמצעי  לחימה  כימיים  וביולוגיים  .  
המסמך  הושלם  לאחר  ההפצצות  שמטוסים  אמריקאיים  ובריטיים  ביצעו  על  יעדים  בעיראק  בחודש  שעבר  ,  והמידע  הכלול  בו  נידון  בישיבה  סגורה  שהתקיימה  באחרונה  בווינה  ,  בהשתתפות  מומחים  לפירוק  נשק  ,  הפועלים  כגוף  מייעץ  לאונמובי"ק  .  
אונמובי"ק  ,  "  המנגנון  למעקב  ,  אימות  ופיקוח  "  הוקם  לפי  החלטה  של  מועצת  הביטחון  בדצמבר  '  99  והוא  בא  במקומו  של  אונסקו"ם  ,  שהתפרק  לאחר  שפקחיו  גורשו  מעיראק  בדצמבר  98  '  .  המנגנון  החדש  ,  בראשות  הדיפלומט  השוודי  האנס  בליקס  ,  השלים  זה  כבר  את  הכנותיו  לחדש  את  הפיקוח  על  אמצעי  ההתחמשות  העיראקית  .  
אך  מנהיגי  עיראק  הצהירו  כי  אין  בדעתם  לאפשר  לפקחי  האו"ם  להיכנס  למדינה  .  
המסמך  קובע  כי  ברשות  עיראק  שני  סוגים  של  טילי  סקאד  ארוכי  טווח  מדגם  "  בי  "  .  
עוד  טוענים  מחברי  המסמך  שיש  בידי  עיראק  משגרי  טילים  ודלק  לשימוש  בטילי  הסקאד  .  
הערכה  בקרב  המומחים  היא  שעיראק  הצליחה  ליצר  את  המשגרים  החדשים  מחלקים  שהצילה  ממשגרים  ניידים  שפקחי  האו"ם  השמידו  .  
בתחום  הנשק  הכימי  נטען  במסמך  ,  כי  העיראקים  מחזיקים  במאגרים  של  גז  חרדל  וברשותם  פגזים  מיוחדים  המסוגלים  להכיל  גז  מרעיל  .  
עדיין  לא  ידוע  להיכן  "  נעלמו  "  500  עד  800  פגזים  בקוטר  155  מ"מ  ,  שפקחי  האו"ם  ידעו  על  קיומם  .  
מהמסמך  עולה  כי  מומחי  אונמובי"ק  מאמינים  שבתחום  הנשק  הביולוגי  עיראק  פיתחה  וייצרה  תרביות  אנטרקס  ,  בכמות  והיקף  גדולים  ממה  שהעריכו  עד  כה  .  
עוד  גורסים  המומחים  כי  עיראק  עוסקת  בפיתות  וייצור  תרביות  של  חיידקים  קטלניים  .  
במהדורה  של  העיתון  "  פייננשל  טיימס  "  ,  המופיעה  בניו  יורק  ,  דווח  שלשום  כי  הבריטים  טוענים  שהמידע  במסמך  מצדיק  את  עמדתם  הנוקשה  מול  סדאם  חוסיין  .  
מנגד  ,  דיפלומטים  צרפתיים  גורסים  כי  אין  להתייחס  בחומרה  מיוחדת  למידע  במסמך  .  
