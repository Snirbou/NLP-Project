עדכון  אחרון  -  02:29  05/03/01  דיווח  :  ישראל  ביקשה  להקים  בסיס  צוללות  בים  סוף  מאת  אמנון  ברזילי  ישראל  ניהלה  מו"מ  עם  ממשלת  אריתריאה  להקמת  בסיס  צוללות  באחד  מהאיים  שבשליטתה  ,  כך  כותב  העיתון  האתיופי  "  המברקה  "  .  
על  פי  העיתון  הבסיסים  יהוו  נקודת  שיגור  לצוללות  דולפין  הנושאות  טילי  קרקע  קרקע  לטווח  של  1,500  ק"מ  .  
על  פי  הידיעה  ,  שהופיעה  גם  בעתונים  נוספים  ,  המודיעין  הישראלי  הגיע  למסקנה  שים  סוף  עונה  על  כל  הדרישות  לשיגור  טילים  לעבר  מטרות  באיראן  .  
המו"מ  עם  אריתריאה  לא  עלה  יפה  .  
גורמי  ביטחון  אמרו  אתמול  כי  לידיעה  אין  בסיס  .  
לצוללות  בכלל  ולצוללות  חיל  הים  הישראלי  בפרט  ,  אין  מה  לחפש  בים  סוף  ,  זהו  ים  סגור  ,  מלא  שירטונים  שאינו  נוח  לפעולה  .  
אין  כל  היגיון  בהקמת  בסיס  ימי  לצוללות  דווקא  שם  ,  אמרו  המקורות  .  
דובר  צה"ל  סירב  להגיב  על  הידיעה  .  
