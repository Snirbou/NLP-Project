עדכון  אחרון  -  23:53  06/03/01  פתח  מרכאות  ,  סגור  מרכאות  מאת  מיכאל  הנדלזלץ  "  אני  חושב  שאני  צריך  מספר  יותר  חזק  "  במאמר  פתיחה  של  פייר  אסולין  ,  עורך  כתב  העת  הצרפתי  Lire  ,  העוסק  בספרים  ,  מצאתי  אותו  כותב  (  או  שמא  מצטט  )  "  citer  c'est  ressusciter  "  .  
אסולין  התכוון  לומר  שציטוט  מחייה  את  האימרה  המצוטטת  ,  מחדיר  אותה  (  ואת  מקורה  )  שוב  למחזור  הדם  של  השפה  החיה  .  
לטענה  זו  של  אסולין  ניתן  למצוא  הד  קדום  prefix=ב  "  ארון  הספרים  היהודי  "  ,  במשנה  ,  מסכת  אבות  ,  פרק  ו  '  ,  ז'  :  "  הא  למדת  ,  כל  האומר  דבר  בשם  אומרו  ,  מביא  גאולה  לעולם  "  .  
מקורה  של  אמירת  אבות  זו  הוא  במגילת  אסתר  (  וחג  פורים  הרי  חל  בסוף  שבוע  זה  )  ,  שכן  היא  מסתמכת  על  פסוק  כ"ב  בפרק  ב'  במגילה  :  משנודע  למרדכי  שביגתן  ותרש  זוממים  לשלוח  יד  במלך  אחשוורוש  הוא  מספר  על  כך  לאסתר  ,  והיא  -  "  ותאמר  למלך  בשם  מרדכי  "  .  
היא  אמרה  דבר  בשם  אומרו  ,  גרמה  לעליית  קרנו  של  מרדכי  בעיני  המלך  ,  והשאר  כתוב  במגילה  .  
אם  כי  כדאי  לציין  שהגאולה  לא  באה  שם  לעולם  כולו  אלא  ליהודים  בלבד  .  
אבל  למה  להיות  קטנוניים  .  
לו  ציטטתי  את  המשפט  הזה  כפי  שהוא  מובא  בתלמוד  בבלי  ,  מסכת  מגילה  ,  דף  ט"ו  ,  א  '  ,  היינו  מוסיפים  לו  סימני  פיסוק  ,  ובעיקר  מרכאות  שאינן  קיימות  במקור  :  "  אמר  רבי  אלעזר  '  אמר  רבי  חנינא  :  '  כל  האומר  דבר  בשם  אומרו  ,  מביא  גאולה  לעולם  '  '  "  .  
עניין  הפיסוק  הוא  מאוחר  בתולדות  הכתיבה  והקריאה  ,  שהרי  בראשיתו  של  עניין  ,  מי  שכתב  את  הדברים  הוא  שקרא  אותם  בקול  רם  לשומעיו  ,  ולא  נזקק  לסימני  פיסוק  כדי  לדעת  איך  לתת  טעם  ותוכן  לשרשרת  המלים  שהוא  משמיע  .  
הצורך  בסימני  פיסוק  מוסכמים  החל  להיות  מורגש  כאשר  הבינו  הכל  שטקסטים  עשויים  להיקרא  קריאה  דמומה  זמן  רב  אחרי  שנכתבו  ,  ולא  להישמע  בקול  רם  מפי  כותבם  .  
אותו  קורא  עתידי  יזדקק  לסימני  דרך  כדי  לפלס  לו  משמעות  בין  המלים  .  
כמה  מסימני  הפיסוק  מובנים  מאליהם  :  הפסיק  הוא  הפסקה  קצרה  ,  אולי  כדי  לשאוף  אוויר  ;  הנקודה  היא  הפסקה  ארוכה  יותר  ,  בין  משפטים  ;  נקודה  -  פסיק  היא  משהו  ביניהם  וכו  '  .  
וכך  אנו  באים  אל  המרכאות  .  
"  מרכא  "  במקור  הוא  אחד  מטעמי  המקרא  ,  אבל  בימינו  המרכאות  הכפולות  המסומנות  ב  "  -  -  -  "  ,  באות  לציין  ציטטה  (  ממקור  לטיני  )  ;  מובאה  או  דיבור  ישיר  של  מישהו  .  
ומכאן  נולד  שמה  של  תוכנית  הספרות  של  ירון  לונדון  מסוף  שנות  prefix=ה  -  ,  80  "  סוף  ציטוט  "  (  שגם  לי  היה  בה  חלק  קטן  )  ,  המקבילה  העברית  prefix=ל  "  אפוסטרוף  "  של  ברנאר  פיבו  .  
אבל  השימוש  הלא  פחות  נפוץ  במרכאות  כפולות  בעברית  (  ובחלק  מהשפות  האחרות  )  הוא  ציון  מלה  או  ביטוי  היוצאים  מידי  פשוטם  ונאמרים  בלשון  סגי  נהור  (  "  סגי  נהור  "  בארמית  הוא  רב  -  האור  ,  שהוא  כינוי  בלשון  הפוכה  לעיוור  )  .  כשמדובר  בטקסט  כתוב  ,  מרכאות  כפולות  הן  דבר  שקשה  שלא  לראותו  ,  ומן  ההקשר  קל  להבין  אם  זה  ציטוט  או  שם  של  ספר  או  מוסד  ,  או  אם  כוונת  הכותב  היא  להוציא  את  המלה  מידי  פשוטה  .  
כך  ,  למשל  ,  אם  ייכתב  על  דברים  אלה  שהם  "  דברי  חוכמה  "  ,  יבין  כל  מי  שיודע  לקרוא  טקסט  כי  הכוונה  היא  שאלה  הם  דברי  הבל  .  
קל  להשמיע  בקול  פסיק  או  אף  נקודה  .  
סימן  הקריאה  הוא  עניין  של  דינמיקה  ,  וסימן  השאלה  הוא  עניין  של  נגינה  .  
אבל  איך  הוגים  מרכאות  ,  ועוד  כפולות  ?  
כדי  להסביר  מדוע  אני  זקוק  לסימון  פיסי  של  מרכאות  ,  עלי  להסביר  שללשון  העברית  החיה  מתגנבות  מדי  פעם  מלים  שיצאו  או  הוצאו  מידי  פשוטן  .  
הן  לא  רק  מתגנבות  אליה  אלא  אף  מתנחלות  בה  .  
כזאת  למשל  היא  המלה  "  התנהלות  "  ;  דומה  לה  "  להתחבר  "  ;  לא  רחוק  ממנה  הביטוי  "  בגדול  "  .  
לכל  אחד  יש  מלים  כאלה  ,  וצריך  למצוא  דרך  לסמן  בדיבור  שלא  מדובר  במלים  סתם  ,  אלא  במין  "  יציר  לשוני  וולגרי  "  (  אם  לצטט  את  הגשש  החיוור  )  שיצא  מידי  פשוטו  .  
המרכאות  באות  לא  ,  כמו  הצרפתים  ,  כדי  להחיות  מלים  באמצעות  סימן  הציטוט  ,  אלא  כדי  להפקיען  משגרת  משמעותן  החדשה  ,  והמלאכותית  .  
לפני  היות  הלשון  המדוברת  והכתובה  דיבר  האדם  בידיים  ,  ודומה  שגם  בעניין  המרכאות  כדאי  להיעזר  בידיים  .  
בכל  פעם  כשאתם  מגיעים  prefix=ב  "  התנהלות  הדיבורית  שלכם  "  למלה  שאליה  אתם  לא  רוצים  "  להתחבר  "  ולהוציאה  מידי  פשוטה  "  בגדול  "  ,  הרימו  את  שתי  ידיכם  לגובה  הפנים  וסמנו  באוויר  ,  באצבע  ובאמה  של  שתיהן  ,  פעמיים  ,  את  המרכאות  הכפולות  .  
הצרה  היא  שבפי  פוליטיקאים  גם  מלים  תמימות  וחד  -  משמעיות  יוצאות  מכלל  פשוטן  .  
לכן  ,  כל  פעם  שאתם  שומעים  מפי  פוליטיקאי  מלים  כמו  שלום  או  צדק  ,  תארו  לעצמכם  שהוא  מסמן  בידיו  את  התנועה  המתוארת  לעיל  .  
סגור  מרכאות  .  
