עדכון  אחרון  -  00:33  06/03/01  ביקורת  בעבודה  על  מינוי  רבין  לסגנית  שר  הביטחון  מאת  יוסי  ורטר  מינויה  הצפוי  של  ח"כ  דליה  רבין  פילוסוף  לסגנית  שר  הביטחון  התקבל  בעבודה  ובשמאל  בביקורת  נוקבת  .  
ח"כים  בעבודה  אמרו  אתמול  (  שני  )  שלא  לייחוס  ,  כי  אלמלא  שמה  היה  רבין  ,  איש  לא  היה  מעלה  בדעתו  להעניק  לה  את  התפקיד  היוקרתי  .  
ראש  מרצ  ,  ח"כ  יוסי  שריד  ,  הזכיר  אתמול  כי  רבין  היתה  מהמתנגדים  החריפים  ביותר  להקמת  ממשלת  אחדות  לפני  חמישה  חודשים  ,  כשדובר  על  צירופו  של  שרון  לממשלתו  של  אהוד  ברק  .  
לדברי  שר  הביטחון  המיועד  ,  בנימין  בן  אליעזר  ,  הרעיון  למנות  את  בתו  של  ראש  הממשלה  ושר  הביטחון  המנוח  יצחק  רבין  לתפקיד  בא  מרבין  -  פילוסוף  עצמה  .  
בן  אליעזר  סיפר  כי  הליכוד  לחץ  עליו  למנות  לתפקיד  סגן  שר  מטעם  המפד"ל  (  שבינתיים  נותרה  מחוץ  לממשלה  )  ,  אך  הוא  סירב  .  
לדבריו  ,  בשבת  התקשרה  אליו  הח  "  כית  והציעה  את  עצמה  לתפקיד  .  
בן  אליעזר  הציע  לה  לשוחח  עם  שרון  והיא  עשתה  זאת  .  
שרון  בירך  על  המינוי  ,  והסכים  כי  המינוי  לא  יהיה  על  חשבון  מכסת  סגני  השרים  של  העבודה  .  
את  הדברים  הקשים  ביותר  נגד  המינוי  אמר  ח"כ  אבי  יחזקאל  .  
יחזקאל  נבחר  ביום  שישי  לאחד  משני  סגני  השרים  של  העבודה  ,  וביקש  להתמנות  סגן  שר  הביטחון  .  
בישיבת  סיעת  העבודה  היום  איים  יחזקאל  ,  כי  אם  תמונה  רבין  ,  יפרוש  מהמפלגה  .  
בן  אליעזר  אמר  כי  אינו  מתנגד  למינוי  שני  סגני  שרים  במשרד  הביטחון  ,  אך  יחזקאל  הודיע  כי  אינו  מסכים  לכך  .  
יחזקאל  ציין  כי  הוא  מכהן  בכנסת  עשר  שנים  ,  ובשנה  וחצי  האחרונות  כיהן  כיו"ר  הוועדה  לתקציב  הביטחון  .  
"  פתאום  אני  שומע  שלדליה  רבין  מציעים  את  סגנית  שר  הביטחון  .  
דווקא  לה  ,  שנלחמה  בנו  בבחירות  ,  דווקא  היא  מקבלת  את  התפקיד  שאני  כל  כך  רוצה  "  ,  אמר  יחזקאל  .  
