עדכון  אחרון  -  23:45  07/03/01  לינץ'  ?  
המשטרה  חוקרת  מאת  נחמיה  שטרסלר  באסם  סאלח  הפצוע  .  
גם  לינץ'  ,  גם  כתב  אישום  נכון  שהנשיא  משה  קצב  אמר  :  "  אסור  להביע  את  החרדה  ,  הכאב  והזעם  על  ידי  פגיעה  באנשים  חפים  מפשע  "  ;  נכון  ש  אריאל  שרון  אמר  :  "  אני  מתנגד  באופן  חמור  לנטילת  החוק  לידיים  "  .  
אבל  בסך  הכל  עבר  הלינץ'  שביצעו  תושבים  מנתניה  בבאסם  סאלח  בשקט  יחסי  ומתוך  השלמה  ציבורית  ;  אם  הערבים  עשו  לינץ'  בשני  חיילים  ברמאללה  -  גם  לנו  מותר  .  
הגוף  הראשון  שצריך  להיחקר  בפרשה  הוא  משטרת  ישראל  .  
למרות  שהשטח  היה  רווי  שוטרים  הן  לפני  הפיגוע  והן  אחריו  ,  המשטרה  לא  מנעה  את  הכאתו  הברוטלית  של  סאלח  .  
עד  ראייה  אחד  אף  טען  ששוטר  שהיה  במקום  השתתף  בלינץ'  .  
לפי  עדויות  אחרות  השוטר  לא  השתתף  באופן  פעיל  ,  אלא  עמד  ליד  ולא  נקף  אצבע  .  
למחרת  ביקש  צוות  חקירה  מיוחד  של  המשטרה  מבית  המשפט  לעצור  את  סאלח  בחשד  למעורבות  בפיגוע  עצמו  .  
יכול  להיות  שהמכים  איתרו  במקרה  את  המחבל  ,  אבל  יכול  להיות  גם  שמשטרה  תפרה  לעצמה  אליבי  -  אם  סאלח  מעורב  בפיגוע  הלינץ'  הוא  לא  כל  כך  נורא  ,  לא  דחוף  לאתר  את  מבצעיו  ומחדלי  המשטרה  נשכחים  .  
עבר  עוד  יום  והמשטרה  נאלצה  להודות  שלסאלח  ,  השוכב  במצב  קשה  בשיבא  ,  אין  שום  קשר  לפיגוע  .  
הוא  סתם  פועל  יומי  בשוק  ,  שמגיע  כל  בוקר  לעבודה  מהיישוב  עקרבה  שבשטחים  ,  בניסיון  לפרנס  את  בני  משפחתו  .  
אבל  המשטרה  לא  מוותרת  .  
עכשיו  היא  רוצה  להגיש  נגדו  כתב  אישום  על  עבודה  בלי  רשיון  במקום  לפעול  נגד  מי  שהעסיק  אותו  בניגוד  לחוק  .  
חוק  אחד  ,  מוסר  כפול  .  
