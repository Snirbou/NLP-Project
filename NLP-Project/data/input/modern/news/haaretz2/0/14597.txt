עדכון  אחרון  -  01:02  02/03/01  לשכת  סוכני  הביטוח  :  עמלות  קבועות  לסוכנים  לאורך  כל  חיי  הפוליסה  מאת  בן  -  ציון  ציטרין  לשכת  סוכני  הביטוח  מתכוונת  להפיץ  בקרוב  בין  חבריה  המלצה  לשינוי  אופן  ההתחשבנות  של  הסוכן  מול  חברת  הביטוח  ,  בגין  מכירת  ביטוח  חיים  מסוג  פרט  ומנהלים  ;  על  פי  השיטה  החדשה  ,  הסוכן  יתוגמל  לאורך  כל  חיי  הפוליסה  -  ולא  רק  בשנים  הראשונות  למכירתה  .  
העמלה  תיפרס  על  פני  שנים  רבות  ,  ובשנים  הראשונות  לחיי  הפוליסה  תהיה  קטנה  משמעותית  מהמקובל  כיום  .  
חברות  הביטוח  מביעות  תמיכה  עקרונית  ברעיון  ;  מדובר  למעשה  במהפך  בענף  ,  שכן  עד  כה  הרוויחו  הסוכנים  אך  ורק  ממכירת  פוליסות  חדשות  ,  ולכן  היה  להם  עניין  שלקוחות  יבטלו  פוליסות  קיימות  ויחליפו  אותן  בחדשות  .  
תופעה  זו  -  המכונה  טוויסטינג  -  גרמה  נזקים  לחברות  הביטוח  .  
זאת  ,  משום  שהן  מימנו  בשנים  הראשונות  של  הפוליסות  את  הוצאות  השיווק  והמכירה  שלהן  ,  וביטוליהן  גרמו  להם  הפסדים  .  
מסיבה  זו  עברה  הסוגייה  לטיפולה  של  המפקחת  על  הביטוח  ,  ציפי  סמט  .  
כיום  מקבל  הסוכן  את  כל  העמלה  בגין  מכירת  פוליסת  ביטוח  חיים  בשנים  הראשונות  לקיומה  (  בדרך  כלל  prefix=ב  -  -  3  5  השנים  הראשונות  )  .  חברות  הביטוח  מתגמלות  אותו  בשנים  אלה  בגין  המכירה  ,  בעמלות  שנתיות  שאף  גבוהות  prefix=מ  -  100  %  מתוך  הפרמיות  המתקבלות  מהלקוח  באותן  שנים  (  הן  נגזרות  מההנחה  שהפוליסה  תשרוד  15  -  10  שנים  )  .  על  פי  השיטה  הקיימת  ,  מתחילה  חברת  הביטוח  להרוויח  מהפוליסה  רק  אחרי  7  שנים  .  
ואולם  אז  מאבד  הסוכן  עניין  בפוליסה  ,  והוא  מעדיף  למכור  ללקוח  פוליסה  חדשה  -  תוך  ביטול  הקודמת  ,  באופן  שאינו  מיטיב  עם  הלקוח  .  
בימים  אלה  משלימה  את  עבודתה  ועדה  שבדקה  את  הסוגייה  ,  אשר  הוקמה  על  ידי  הלשכה  .  
בהכנת  העבודה  השתתפו  אקטואר  עצמאי  ,  יועצים  חיצוניים  ואנשי  חברות  ביטוח  לשעבר  .  
לוועדה  ,  שבחנה  לעומק  את  שיטות  התגמול  של  הסוכן  ,  צורפו  גם  נציגי  סוכנויות  ביטוח  גדולות  .  
לדברי  נשיא  לשכת  סוכני  הביטוח  ,  זאב  וינר  ,  הלשכה  מעוניינת  שהמסמך  יהווה  בסיס  לחוזה  התקשרות  אחיד  חדש  בין  הסוכנים  לחברות  הביטוח  .  
וינר  אמר  כי  מה  שמנחה  את  הלשכה  הוא  שהסוכן  "  יקבל  כסף  מכסף  "  ;  על  כל  הכנסה  שיש  לחברת  ביטוח  ממבוטח  -  יקבל  הסוכן  עמלה  בשיעור  מסוים  ,  הסביר  .  
וינר  הוסיף  כי  בשיטה  החדשה  לא  תהיה  משמעות  לאופי  או  לסוג  הפוליסה  שמוכר  הסוכן  ללקוח  ,  וכי  העמלה  שיקבל  לא  תיגזר  מהיחס  בין  מרכיב  החיסכון  בפוליסה  למרכיב  הסיכון  .  
העמלה  תוענק  מתוך  הסכום  הכולל  שחברת  הביטוח  מקבלת  ,  ואף  מרווחי  הפוליסה  -  במסגרת  מסלול  השקעה  משתתפת  ברווחים  .  
סוכנים  קטנים  עלולים  אמנם  להיפגע  בשנים  הראשונות  ליישום  השיטה  ,  אך  לדברי  וינר  הלשכה  תציע  שחברות  הביטוח  ימצאו  דרך  לסייע  להם  .  
וינר  סבור  כי  רוב  הסוכנים  יסמכו  ידיהם  על  השיטה  החדשה  ,  וכי  אם  תהיה  התנגדות  -  היא  תהיה  שולית  .  
