עדכון  אחרון  -  03:33  08/03/01  הקואליציה  והשיטה  החוק  מעניק  לשרון  שכפ"ץ  פוליטי  מאת  יוסי  ורטר  אהוד  ברק  ,  שהשלים  אתמול  את  פרישתו  המיוסרת  מהחיים  הפוליטיים  ,  קנה  לו  שם  של  מומחה  בפירוק  שעונים  .  
יורשו  ,  אריאל  שרון  ,  הוכיח  אתמול  כי  מומחיותו  היא  בפירוק  פצצות  פוליטיות  .  
שלוש  כאלה  היו  מונחות  לפתחו  ערב  כניסתו  ללשכת  רה"מ  :  תקציב  המדינה  ,  חוק  טל  וחוק  הבחירה  הישירה  לראשות  הממשלה  .  
בכל  אחת  מהן  היה  טמון  זרע  של  פורענות  ,  שאיים  על  יציבות  ממשלתו  .  
חוק  טל  ,  שחקיקתו  נדחתה  בשנתיים  ,  מבטיח  לשרון  תקופת  כהונה  נטולת  בעיות  עם  החרדים  ,  לפחות  בנושא  הטעון  של  גיוס  בחורי  הישיבות  .  
חוק  הבחירה  הישירה  שבוטל  מעניק  לשרון  שכפ"ץ  פוליטי  ומספק  לו  שלוש  הגנות  ,  אחת  עכשווית  ושתיים  עתידיות  .  
1  .  
הצבעה  בפתק  אחד  מדכאת  את  היצר  המפעם  במפלגות  כמו  ש"ס  או  שינוי  להביא  להקדמת  הבחירות  ומבטיחה  לו  כהונה  נטולת  זעזועים  בראשות  הממשלה  .  
ש"ס  ושינוי  ,  שתיהן  מפלגות  של  דגל  אחד  ,  יהיו  מן  הסתם  המפסידות  הגדולות  של  החזרה  להצבעה  בפתק  יחיד  .  
2  .  
ביטול  הבחירה  הישירה  מקשה  על  האזרח  המודאג  בנימין  נתניהו  לממש  את  תוכניתו  לשוב  בהקדם  אל  הנהגת  הליכוד  ואל  הנהגת  המדינה  .  
כאשר  ההתמודדות  היא  בין  רשימות  ולא  בין  אישים  ,  נתניהו  ,  שהוא  תוצר  הבחירה  הישירה  ,  מאבד  חלק  ניכר  מיתרונו  הגדול  על  שרון  .  
זו  בשום  אופן  לא  מכת  מוות  לשאיפותיו  של  נתניהו  -  הוא  עדיין  יוכל  לשוב  ולהתמודד  על  ראשות  הליכוד  אם  שרון  ייכשל  ;  אבל  זו  מכשלה  רצינית  עבורו  .  
מבע  פניו  של  נתניהו  אמש  ,  ביציע  הכנסת  ,  אמר  הכל  .  
שום  דבר  ,  אבל  שום  דבר  ,  לא  מסתדר  לו  לפי  התוכניות  בשלושת  החודשים  האחרונים  .  
לא  ביטול  השיטה  ,  וגם  לא  ממשלת  האחדות  מרובת  השולחנות  ,  שכוננה  אמש  .  
3  .  
לכשייערכו  הבחירות  ,  במועדן  החוקי  בנובמבר  2003  או  לפי  כן  ,  שרון  ,  אם  יצליח  כראש  ממשלה  ,  יתמודד  בראש  הליכוד  ,  ומאן  דהו  יתמודד  בראש  מפלגת  העבודה  .  
במצב  הפוליטי  הנוכחי  קשה  להאמין  כי  מועמד  העבודה  יהיה  זה  שיוזמן  לנשיא  המדינה  קצב  ויתבקש  להקים  קואליציה  .  
בשיטה  החדשה  יש  למועמד  הליכוד  ,  תיאורטית  לפחות  ,  יתרון  מובנה  בגיבוש  רוב  חוסם  שיתן  לו  את  הסיכוי  לעמוד  בראש  הממשלה  הבאה  .  
אולי  זו  הסיבה  שחיים  רמון  ,  אחד  מתומכיה  הנלהבים  של  הבחירה  הישירה  ,  אמר  אתמול  אחר  הצהריים  בישיבת  סיעת  העבודה  כי  אם  החוק  יבוטל  (  כפי  שקרה  )  ,  אין  לו  מה  לחפש  בכנסת  ובמערכת  הפוליטית  .  
ייתכן  שרמון  התכוון  לאו  דוקא  לעצמו  ,  אלא  לכל  מועמד  עתידי  שמפלגתו  תציב  בראשה  .  
שרון  הוכיח  אתמול  כי  קורץ  מחומר  ייחודי  .  
הוא  לא  היסס  לבטל  את  השיטה  ,  שעל  כנפיה  נבחר  אך  לפני  חודש  ויומיים  ,  ברוב  סוחף  של  25  אחוז  .  
מישהו  אחר  במצבו  היה  מתפתה  אולי  להרהור  שני  על  נחיצות  השינוי  ,  אך  שרון  הפגין  עקביות  .  
כששירת  בממשלתו  של  נתניהו  ,  ייחסו  לו  את  תמיכתו  בביטול  החוק  כהסתייגות  נחרצת  מראש  הממשלה  שלו  .  
כשהמשיך  לתמוך  בביטול  החוק  כראש  אופוזיציה  חסר  סיכוי  ,  זה  היה  בגדר  המובן  מאליו  .  
אבל  כשהוביל  ,  לאחר  שנבחר  ,  לביטולו  המעשי  של  החוק  ,  תוך  התעלמות  מאיומי  ש"ס  -  זה  כבר  משהו  אחר  .  
