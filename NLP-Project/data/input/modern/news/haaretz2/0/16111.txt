עדכון  אחרון  -  23:40  07/03/01  מקור  השראה  לומר  כי  מצב  הפרסומים  של  ד"ר  אורית  קמיר  הוא  "  לא  רע  "  ,  כפי  שהפטיר  ברשעות  אחד  המרואיינים  בכתבה  "  אשה  לא  רצויה  "  (  מוסף  "  הארץ  "  2.3  )  ,  שווה  ערך  בעיני  לאמירה  כי  עגנון  הוא  סופר  "  לא  רע  "  .  
לא  פחות  .  
כתיבתה  פורצת  הדרך  ,  המקורית  והמרתקת  (  תכונה  נדירה  למדי  באקלים  הצחיח  של  הכתיבה  המשפטית  האקדמית  בכל  העולם  ,  לא  רק  בישראל  )  גם  משפיעה  ,  כפי  שאומרת  פרופ'  קתרין  מקינון  .  
למען  הסר  ספק  ,  איני  מכיר  את  ד"ר  קמיר  ,  לא  הייתי  סטודנט  שלה  ומעולם  לא  פגשתיה  .  
אולם  אני  מכיר  גם  מכיר  את  כתיבתה  האקדמית  לפני  ולפנים  ,  בהיותי  דוקטורנט  בבית  הספר  למשפטים  באוניברסיטת  ניו  -  יורק  ,  המתמחה  ,  בין  היתר  ,  בניתוח  פמיניסטי  של  דיני  המשפחה  הישראליים  .  
הכתיבה  שלה  היא  אחד  ממקורות  ההשראה  החשובים  של  המחקר  שלי  .  
כיוון  שכפי  שעולה  מן  הכתבה  המצוינת  של  דורית  אברמוביץ  ,  הטענות  בדבר  תלונות  הסטודנטים  מצוצות  מן  האצבע  ,  המסקנה  היחידה  המתבקשת  היא  כי  ד"ר  קמיר  פוטרה  משום  היותה  פמיניסטית  ,  וחמור  מכך  -  פמיניסטית  מצליחה  ומשפיעה  .  
אין  ספק  בעיני  ,  שהאוניברסיטה  שתציע  כעת  הצעת  עבודה  לד"ר  קמיר  ,  תרוויח  .  
צבי  טריגר  ניו  -  יורק  
