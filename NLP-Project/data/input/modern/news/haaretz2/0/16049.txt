עדכון  אחרון  -  18:09  07/03/01  נדחתה  בקשתו  של  ראש  אגף  החקירות  לביטול  קובלנת  נמרודי  נגדו  מאת  עמית  בן  -  ארויה  שופטת  בית  משפט  השלום  ,  נורית  רביב  ,  דחתה  אתמול  (  שלישי  )  את  בקשת  ראש  אגף  החקירות  במשטרה  ,  ניצב  משה  מזרחי  ,  לבטל  את  הקובלנה  הפלילית  שהגיש  נגדו  יעקב  נמרודי  על  לשון  הרע  .  
לפני  מספר  חודשים  טען  נמרודי  ,  באמצעות  בא  כוחו  ,  עורכת  הדין  פנינה  דבורין  ,  כי  מזרחי  השווה  באזני  כתבי  הערוץ  הראשון  בין  משפחת  נמרודי  למשפחת  מאפיה  איטלקית  .  
יומיים  לפני  מועד  הדיון  ,  בסוף  חודש  ינואר  ,  הגיש  מזרחי  ,  באמצעות  עו"ד  יהושוע  רזניק  ,  בקשה  לבטל  את  הגשת  הקובלנה  .  
זאת  בשל  העובדה  שהיועץ  המשפטי  לממשלה  לא  הסכים  עליה  כפי  שנדרש  בחוק  .  
"  לא  תוגש  קובלנה  נגד  עובד  ציבור  בשל  מעשה  שנעשה  תוך  כדי  מילוי  תפקידו  ,  אלא  בהסכמת  היועץ  המשפטי  לממשלה  "  ,  קבע  המחוקק  .  
"  לנוכח  האמור  אני  מקבלת  את  הטענה  שהמעשה  המיוחס  למבקש  לא  נעשה  תוך  מילוי  תפקידו  "  ,  אמרה  השופטת  רביב  ,  "  וכי  הגשת  הקובלנה  אינה  טעונה  הסכמה  של  היועץ  המשפטי  לממשלה  "  .  
הדיון  נקבע  לסוף  מאי  השנה  .  
