עדכון  אחרון  -  20:54  04/03/01  פגז  מרגמה  נורה  על  נצרים  ;  איש  לא  נפגע  פגז  מרגמה  נורה  הערב  לעבר  ההתנחלות  נצרים  ברצועת  עזה  ,  ויריות  נורו  לעבר  עמדות  צה"ל  סביב  היישוב  .  
בכל  התקריות  לא  היו  נפגעים  והחיילים  השיבו  אש  לעבר  מקור  הירי  .  
יריות  נורו  הערב  לעבר  התנחלות  בית  אל  .  
לא  היו  נפגעים  ולא  נגרם  נזק  .  
אחר  הצהריים  נורו  יריות  לעבר  כוח  צה"ל  בבית  חגי  מדרום  לחברון  .  
איש  לא  נפגע  .  
בג'נין  נמצאה  היום  (  ראשון  )  גופתו  של  מוסטפה  אבו  שיחה  ,  כשעליה  סימני  אלימות  קשים  .  
ממקורות  פלשתיניים  נמסר  ,  ששיחה  ככל  הנראה  נרצח  בשל  חשד  ששיתף  פעולה  עם  ישראל  .  
אבו  שיחה  היה  תושב  הכפר  מייסלון  הסמוך  לג'נין  ,  אך  נשא  תעודת  זהות  ישראלית  ,  ולאחרונה  התגורר  בחיפה  .  
ככל  הנראה  הגיע  לג'נין  כדי  לבקר  את  בני  משפחתו  .  
הפלשתינאים  :  מתנחלים  דרסו  פלשתינאי  ופצעו  אותו  בינוני  באיזור  סילת  אל  דהאר  התעמתו  עשרות  פלשתינאים  עם  כוחות  הביטחון  ;  דווח  על  שלושה  פצועים  .  
מקורות  פלשתיניים  גם  דיווחו  על  עימותים  דומים  באיזור  חברון  ומסרו  על  4  פצועים  ,  ביניהם  אדם  שנפצע  בינוני  כשנדרס  ,  לטענת  הפלשתינאים  ,  בידי  מתנחל  ישראלי  .  
מקורות  ברשות  טוענים  כי  כוח  צה"ל  ירה  לעבר  פלשתינאי  מבוגר  ברצועת  עזה  ,  וגרם  לפציעתו  באורח  בינוני  עד  קשה  .  
אלפים  השתתפו  בהלוויותיהם  של  שלושה  מהפלשתינאים  שנהרגו  בשבת  .  
.  
עתי"ם  
