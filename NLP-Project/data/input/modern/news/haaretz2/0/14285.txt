עדכון  אחרון  -  03:08  01/03/01  אושרו  כללי  פרסום  עורכי  דין  ורואי  חשבון  מאת  צבי  זרחיה  ועדת  חוקה  חוק  ומשפט  של  הכנסת  אישרה  אתמול  את  כללי  הפרסומת  של  עורכי  דין  ורואי  חשבון  ;  הכללים  שאושרו  קובעים  מהי  פרסומת  מותרת  לעורכי  דין  ולרואי  חשבון  בעיתונות  הכתובה  ,  באינטרנט  ,  במדריכי  הטלפון  ובשלטי  המשרדים  .  
הפרסומת  יכולה  לכלול  ,  בנוסף  לשם  ולתואר  ,  גם  את  תחום  העיסוק  של  עורכי  הדין  ,  הוותק  במקצוע  ועוד  .  
באינטרנט  ובמדריכים  המקצועיים  המסווגים  ניתן  יהיה  לפרסם  גם  תפקידים  שמילא  עו"ד  בעבר  ,  ובהם  משרות  הוראה  וכיו"ב  .  
ואלה  הכללים  החדשים  :  *  פרטים  שחובה  לציינם  :  עו"ד  יציין  את  שמו  ואת  דבר  היותו  עו"ד  בנייר  המכתבים  המשרדי  שלו  ,  וכאשר  חובה  זו  מוטלת  עליו  לפי  דין  .  
במקרה  שבו  עו"ד  ציין  את  שמו  על  מסמך  הקשור  בעבודתו  המקצועית  הוא  יוסיף  לצד  שמו  את  דבר  היותו  עו"ד  .  
עו"ד  יציין  את  מספר  הרישום  שלו  בפנקס  חברי  לשכת  עו"ד  על  המסמכים  הבאים  :  המסמך  הראשון  שהוא  מגיש  בשם  לקוחו  בהליך  בבית  משפט  ,  לרבות  בית  דין  וכל  ערכאה  שיפוטית  או  מעין  שיפוטית  שהוקמה  לפי  דין  ;  על  תצהיר  שהוא  מאשר  ;  וכן  על  כל  מסמך  אחר  הכולל  אישור  או  אימות  על  ידי  עו"ד  .  
*  פרסומת  מותרת  :  פרסומת  המותרת  לעו"ד  היא  בעיתונות  הכתובה  במדורים  שיוקצו  לפרסומת  לעורכי  דין  ,  בכתבי  עת  ,  במדריכי  טלפון  ,  במדריכים  מקצועיים  מסווגים  ,  באינטרנט  ,  בשלט  משרדו  ,  בנייר  המכתבים  המשרדי  שלו  ובכל  מסמך  אחר  היוצא  ממשרדו  .  
הפרסומת  יכולה  לכלול  את  הפרטים  הבאים  בלבד  :  שם  עו"ד  ,  דבר  היותו  עו"ד  ,  דבר  היותו  נוטריון  ,  במידה  שהוא  כזה  ,  תאריו  האקדמאיים  או  הכשרתו  כמגשר  ,  כשירותו  לעסוק  בעריכת  דין  מחוץ  לישראל  ופירוט  עורכי  הדין  העובדים  עימו  במשרדו  .  
כמו  כן  ,  הפרסומת  יכולה  לכלול  את  מען  המשרד  ואת  דרכי  ההתקשרות  עם  המשרד  ,  לרבות  כתובת  דואר  אלקטרוני  וכתובת  אתר  האינטרנט  ,  אם  קיים  .  
בנוסף  ,  ניתן  לפרט  את  שמות  השותפים  שיצאו  לגמלאות  ,  שמות  שותפים  שנפטרו  ,  תחומי  עיסוקו  של  עו"ד  ושל  משרדו  ,  שעות  קבלת  קהל  ,  השפות  שאותן  דובר  עו"ד  ומועד  הסמכתו  כעו"ד  .  
הפרסומת  יכולה  לכלול  גם  ספרים  ,  מאמרים  ,  ועבודות  מחקר  בתחום  המשפטי  ,  משרות  הוראה  ,  תפקידים  וחברות  בלשכת  עורכי  הדין  או  בארגונים  משפטיים  בישראל  או  בחו"ל  ,  וכן  כל  תפקיד  שממלא  או  מילא  עו"ד  .  
*  שטחה  של  הפרסומת  לא  יעלה  על  שמינית  העמוד  ,  והיא  תהיה  באותיות  בצבע  אחד  בלבד  .  
עו"ד  לא  יפרסם  יותר  ממודעת  פרסום  אחת  באותו  גיליון  של  עיתון  יומי  .  
לגבי  פרסומת  באינטרנט  ,  נקבע  כי  היא  תובא  בלא  ליווי  של  מלל  קולי  .  
עם  זאת  ,  ניתן  לעשות  שימוש  בתמונות  ובאיורים  שאינם  פוגעים  בכבוד  המקצוע  .  
ניתן  לפרסם  תמונות  של  עו"ד  אך  לא  תמונות  של  לקוחותיו  או  של  עובדי  משרדו  שאינם  עורכי  דין  .  
ניתן  להוסיף  קישורים  (  לינק  )  לאתרים  של  עו"ד  ,  של  ארגוני  עו"ד  או  של  אתרים  מקצועיים  משפטיים  בלבד  .  
אתר  עו"ד  לא  יכלול  פרסומות  של  אחרים  ,  ועו"ד  לא  יהיה  רשאי  לפרסם  באתר  של  אחר  .  
הפרסומת  לא  תכלול  איורים  או  תמונות  .  
יו"ר  הוועדה  ,  ח"כ  אמנון  רובינשטיין  (  מרצ  )  ,  פנה  ללשכת  עורכי  הדין  בבקשה  לבחון  שוב  את  התנגדותה  להתרת  פרסום  של  תעריפי  שכר  הטרחה  של  עורכי  הדין  ,  כפי  שנתבעו  בשעתו  על  ידי  שר  המשפטים  .  
כמו  כן  ,  רובינשטיין  הציע  להתיר  פרסומת  של  עורכי  דין  ברדיו  האזורי  ,  שתסייע  לעורכי  דין  צעירים  העובדים  בערי  השדה  .  
לשכת  עורכי  הדין  התבקשה  לשוב  לוועדה  תוך  שנה  ולהציג  את  עמדתה  בשני  עניינים  אלה  .  
רובינשטיין  הוסיף  כי  יש  לדון  בפרסומת  של  בעלי  מקצועות  נוספים  .  
כמו  כן  ,  הוועדה  אישרה  את  התקנות  המסדירות  פרסומת  של  רואי  חשבון  .  
עקרונות  הפרסום  המותר  דומים  ברובם  לאלה  של  עורכי  הדין  .  
גם  לשכת  רואי  החשבון  ושר  המשפטים  התבקשו  לשקול  התרת  פרסום  ברדיו  אזורי  ופרסום  של  תעריפי  שכר  הטרחה  .  
עיקרי  הכללים  *  עו"ד  יציין  את  שמו  בנייר  המכתבים  המשרדי  ;  יציין  את  מספר  הרישום  שלו  בפנקס  חברי  לשכת  עו"ד  על  מסמכים  שונים  .  
*  פרסומת  מותרת  בעיתונות  במדורים  המיוחדים  לכך  ,  במדריכי  טלפון  ,  במדריכים  מקצועיים  ובאינטרנט  .  
*  הפרסומת  תכלול  אך  ורק  את  שם  עורך  הדין  ,  דבר  היותו  נוטריון  (  במידה  שהוא  נוטריון  )  ,  תאריו  האקדמאיים  ,  כשירותו  לעסוק  בעריכת  דין  מחוץ  לישראל  ,  פירוט  עורכי  הדין  העובדים  עמו  ,  כתובת  המשרד  ,  דרכי  ההתקשרות  עם  המשרד  ,  ושעות  קבלת  הקהל  .  
*  שטח  הפרסומת  לא  יעלה  על  שמינית  העמוד  ,  בצבע  אחד  .  
עו"ד  לא  יפרסם  יותר  ממודעת  פרסומת  אחת  בגיליון  עיתון  יומי  .  
*  פרסומת  באינטרנט  -  ללא  ליווי  מלל  קולי  .  
מותר  לפרסם  תמונות  של  עורך  הדין  ,  אך  לא  תמונות  של  לקוחותיו  או  של  עובדי  משרדו  שאינם  עו"ד  .  
מותר  להוסיף  קישורים  לאתרים  משפטיים  .  
