עדכון  אחרון  -  02:59  07/03/01  המפלגות  הדתיות  מתנגדות  לחוק  תרומת  ביציות  מאת  רותי  סיני  המפלגות  הדתיות  מונעות  את  העלתה  לקריאה  ראשונה  של  הצעת  חוק  המתירה  לכל  אשה  לתרום  ביציות  לאשה  שזקוקה  להן  .  
על  פי  החוק  הקיים  ,  רק  מי  שבעצמה  עוברת  טיפולי  פוריות  מורשית  לתרום  מביציותיה  .  
התנגדות  המפלגות  הדתיות  נובעת  בעיקר  מחשש  לגילוי  עריות  במקרה  שבו  גבר  ואשה  שנולדו  מביציות  של  אותה  תורמת  יבקשו  להתחתן  .  
על  פי  הצעת  החוק  ,  בכל  תורמת  אפשר  לבצע  שלושה  שאיבות  ,  ובכל  שאיבה  תוכל  התורמת  לתרום  ביציות  לשלוש  נשים  .  
החוק  ,  שבו  מוזגו  הצעות  שיזמו  ח"כ  יעל  דיין  (  ישראל  אחת  )  וח"כ  אחמד  טיבי  (  תע"ל  )  ,  נועד  להקל  על  מצוקת  הביציות  שנוצרה  כתוצאה  מההגבלה  הקיימת  על  תרומות  .  
המחסור  החריף  לאחר  שנחשפו  בשנה  שעברה  חשדות  שגינקולוגים  בכירים  שנתנו  מינונים  מסוכנים  של  תרופות  פוריות  למטופלות  שלהם  כדי  שייצרו  ביציות  עבור  נשים  אחרות  .  
לדברי  דיין  ,  prefix=כ  -  נשים  ממתינות  עתה  לתרומות  .  
בעלות  האמצעים  מבין  הממתינות  לתרומה  נוסעות  לחו"ל  כדי  לקבלה  .  
החוק  עבר  בקריאה  טרומית  ביולי  ומאז  נעשתה  עבודה  אינטנסיווית  בוועדה  לקידום  מעמד  האשה  בשיתוף  עם  ועדת  העבודה  והרווחה  כדי  להכינו  לקריאה  ראשונה  .  
בחקיקה  נכללו  חלק  מההצעות  של  ועדה  ציבורית  שאותה  מינה  שר  הבריאות  לשעבר  ,  שלמה  בניזרי  ,  ושישבו  בה  רבנים  ורופאים  .  
דיין  התכוונה  להעלות  את  החוק  להצבעה  ביום  שני  ,  אולם  בשל  התנגדותו  של  ח"כ  אברהם  רביץ  (  יהדות  התורה  )  הודיעה  לה  נשיאות  הכנסת  כי  בקשתה  נדחית  .  
המחלוקת  העיקרית  קשורה  בשאלה  מי  יחזיק  במאגר  המידע  אודות  התורמות  והנתרמות  .  
החוק  של  דיין  קובע  כי  המאגר  יוחזק  על  ידי  ההסתדרות  הרפואית  וינוהל  על  ידי  רופא  .  
הגישה  אל  מאגר  המידע  ,  לצורך  בירור  ,  תהיה  לאדם  שיימלאו  לו  ,  18  ולא  לאף  אדם  אחר  מטעמו  .  
המברר  פרטים  במאגר  המידע  יהיה  זכאי  לקבל  תשובה  לשאלה  אם  נולד  מתרומת  ביצית  ומידע  שיוכל  למנוע  את  נישואיו  לאח  או  אחות  ביולוגיים  .  
המפלגות  הדתיות  ,  כמו  גם  הוועדה  הציבורית  ,  רוצים  שהמאגר  יהיה  בידי  רשות  ממלכית  שתנוהל  על  ידי  שופט  ,  ושתהיה  גישה  אליו  לרשמי  נישואין  כדי  שיוכלו  לוודא  שזוגות  שעומדים  להתחתן  אינם  אחים  ביולוגיים  .  
