עדכון  אחרון  -  01:14  07/03/01  ההסתדרות  תבקש  צו  מניעה  נגד  הנהלת  לפידות  ;  העובדים  ממשיכים  לשבות  מאת  חיים  ביאור  שלמה  שני  ההסתדרות  תבקש  היום  מבית  הדין  האזורי  לעבודה  בב"ש  להוציא  צו  מניעה  זמני  ,  עד  לדיון  במעמד  שני  הצדדים  ,  למניעת  פיטורי  עשרה  מעובדי  חברת  לפידות  ,  העוסקת  בחיפושי  וקידוחי  נפט  ,  מים  וגז  .  
עו"ד  דורית  טנא  -  פרצ'יק  ,  מהלשכה  המשפטית  של  האגף  לאיגוד  מקצועי  ,  טוענת  בבקשה  כי  ההנהלה  מתעלמת  מההסכם  הקיבוצי  המפרט  את  נוהלי  הפיטורים  בחברה  .  
עשרת  העובדים  שפוטרו  הם  חלק  מקבוצה  בת  30  עובדים  ,  prefix=מ  -  61  עובדים  קבועים  ,  שהנהלת  לפידות  החליטה  לפטר  בשל  ירידה  חדה  במצאי  העבודות  ותחזית  קודרת  לגבי  כמות  ההזמנות  לפרויקטים  חדשים  .  
11  עובדים  נוספים  פרשו  מרצון  וקיבלו  פיצויים  מוגדלים  .  
היועץ  המשפטי  להנהלת  לפידות  ,  עו"ד  אשר  חלד  ,  טוען  בתגובה  כי  הנהלת  החברה  שלחה  את  מכתבי  הפיטורים  לעובדים  כבר  לפני  חודש  ;  זאת  ,  לאחר  תקופה  של  חודשיים  שבה  היא  מנסה  להגיע  עם  ההסתדרות  להסכמה  לגבי  רשימת  העובדים  המפוטרים  .  
לדבריו  ,  המצב  בענף  קידוחי  הנפט  והגז  בישראל  ובעולם  ,  שהוא  תחרותי  ,  גורם  לכך  שלפידות  אינה  יכולה  להמשיך  ולפעול  במצבת  כוח  האדם  הנוכחית  שלה  .  
מחר  ייפגשו  יו"ר  האגף  לאיגוד  מקצועי  ,  שלמה  שני  ,  ויו"ר  לפידות  ,  יעקב  לוקסנבורג  ,  במאמץ  לגבש  פתרון  למשבר  ,  במסגרתו  העובדים  שובתים  prefix=מה  -  12  בפברואר  .  
העובדים  שיתקו  לחלוטין  את  שדה  חלץ  שליד  שדרות  ,  שהוא  אתר  הפעילות  המרכזי  של  החברה  .  
עילת  השביתה  היא  אי  השגת  הסכם  בין  ועד  העובדים  להנהלה  בנוגע  לדרישת  העובדים  שההנהלה  תעמיד  בטוחה  שתבטיח  את  קיום  הסכם  העבודה  הקיבוצי  .  
העובדים  גם  מוחים  על  סירוב  ההנהלה  לדון  בהצעתם  ,  לפיה  במקום  פיטורים  תקצץ  החברה  בהוצאות  על  ידי  מעבר  לשבוע  עבודה  בן  4  ימים  והוצאת  רוב  העובדים  לחופשות  מאורגנות  .  
