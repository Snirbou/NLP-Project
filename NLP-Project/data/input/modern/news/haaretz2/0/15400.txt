עדכון  אחרון  -  21:02  05/03/01  הכתם  שחושף  את  הנפש  .  
ואולי  לא  מאת  ניו  יורק  טיימס  הוויכוח  על  יעילותם  של  מבחני  רורשאך  מתעורר  שוב  כתם  רורשאך  .  
במחקר  שבו  אובחנו  הנבדקים  על  סמך  מבחן  רורשאך  ,  גילו  %  16  מהם  סימנים  לסכיזופרניה  .  
שכיחות  המחלה  באוכלוסייה  היא  %  1  כמעט  שאין  סמלים  פופולריים  יותר  בתחום  הפסיכולוגיה  מאשר  מבחן  "  כתם  הדיו  "  של  רורשאך  .  
המבחן  ,  שהומצא  לפני  שמונים  שנה  על  ידי  פסיכיאטר  שווייצי  צעיר  ,  הביא  להכנסתה  של  המלה  '  רורשאך  '  לשפה  כמלה  נרדפת  לכל  דבר  מעורפל  דיו  כדי  שיצדיק  פירושים  מרובים  .  
אך  מעבר  למעמדו  הפופולרי  ,  המבחן  ממלא  תפקיד  מרכזי  בכל  הנוגע  להערכת  האישיות  .  
מבחני  רורשאך  נעשים  כיום  ,  על  פי  הערכות  שמרניות  ,  מאות  אלפי  פעמים  בשנה  לילדים  ומבוגרים  כאחד  .  
אמונתם  של  תומכי  המבחן  ביכולתו  לקלף  את  שכבות  הנפש  מתקרבת  לרמה  של  סגידה  .  
במאבקים  על  משמורת  ילדים  ,  למשל  ,  משמש  המבחן  כלי  לבחינת  כשירותם  הנפשית  של  ההורים  הנאבקים  ;  שופטים  וועדות  שחרורים  מסתמכים  עליו  כדי  לקבל  תובנה  על  נטיותיהם  הפליליות  או  פוטנציאל  האלימות  של  אסירים  ,  ומטפלים  קליניים  משתמשים  במבחן  זה  כדי  לבדוק  האשמות  של  התעללות  מינית  .  
אולם  כמעט  מרגע  היווצרו  היה  מבחן  כתם  הדיו  שנוי  מאוד  במחלוקת  .  
מבקריו  המוקדמים  הגדירו  אותו  prefix=כ  "  פולחני  "  ,  והמאוחרים  טענו  כי  הוא  "  חסר  תועלת  מבחינה  מדעית  "  .  
בשנים  האחרונות  התפלגו  חוגי  הפסיכולוגיה  באוניברסיטאות  בוויכוח  על  יתרונות  המבחן  ,  והיו  אף  כאלו  שחדלו  ללמד  אותו  .  
סביר  מאוד  להניח  שוויכוח  זה  יתלהט  עוד  יותר  בעקבות  פרסומו  של  מאמר  המעורר  דיונים  וזעם  בקרב  מטפלים  המשתמשים  דרך  קבע  במבחן  רורשאך  .  
שלושת  מחברי  המאמר  ,  כולם  פסיכולוגים  ,  קובעים  בו  כי  מבחן  "  כתם  הדיו  "  ושני  מבחנים  מקובלים  אחרים  -  מבחן  Thematic  Apperception  Test  )  T.A.T  )  ,  שבו  נדרש  הנבחן  לטוות  סיפורי  עלילה  סביב  תמונות  שמציגים  בפניו  )  ,  ומבחן  "  ציור  דמות  "  (  Draw  -  a  -  Person  Test  )  -  לקויים  באופן  חמור  וכי  אין  להשתמש  בהם  בבתי  המשפט  או  בחדר  הטיפולים  .  
"  נוצר  פער  משמעותי  בין  השימוש  הקליני  במבחנים  אלו  לבין  תוצאות  המחקר  על  מידת  תקפותם  "  ,  אמר  ד"ר  סקוט  לילינפלד  ,  מרצה  לפסיכולוגיה  באוניברסיטת  אמורי  ומחברו  הראשי  של  המאמר  .  
"  המחקרים  ממשיכים  להצביע  על  כך  שבניגוד  לדעתם  של  מטפלים  רבים  ,  מבחנים  אלו  אינם  יעילים  במיוחד  לרוב  מטרות  האבחון  "  .  
המאמר  ,  שבכתיבתו  השתתפו  גם  ד"ר  ג'יימס  ווד  מאוניברסיטת  טקסס  שבאל  פאסו  וד"ר  הווארד  גארב  מאוניברסיטת  פיטסבורג  ,  פורסם  בגיליון  האחרון  של  כתב  העת  "  Psychological  Science  in  the  Public  Interest  "  .  
שלושת  המבחנים  הללו  מוכרים  כמבחנים  "  פרויקטיוויים  "  ,  משום  שהם  מציגים  לנבדק  ציור  או  מצב  שנוי  במחלוקת  ומבקשים  ממנו  לפרש  אותם  או  להבינם  .  
על  פי  ההנחה  המקובלת  ,  הנבדק  משליך  על  הציורים  תכונות  אישיות  יסודיות  וקונפליקטים  תת  -  הכרתיים  ,  וכן  מניעים  ופנטסיות  .  
לדברי  מחברי  המאמר  ,  בעוד  שמבחן  רורשאך  וטכניקות  פרויקטיוויות  אחרות  עשויים  להיות  בעלי  ערך  במצבים  מסוימים  ,  יכולתם  לאבחן  מחלות  נפש  ,  להעריך  תכונות  אישיות  ,  לנבא  דפוסי  התנהגות  או  לחשוף  התעללות  מינית  או  טראומות  אחרות  מוגבלת  ביותר  .  
הכותבים  ממליצים  לבוחנים  להימנע  מעריכת  המבחנים  למטרות  שאינן  מטרות  מחקריות  ,  "  או  לכל  הפחות  להגביל  את  הפירושים  המסתמכים  על  טכניקות  אלו  למספר  מדדים  מצומצם  מאוד  "  .  
לילינפלד  אמר  שמטרת  הסקירה  היתה  להעלות  את  המודעות  לבעייתיות  של  המבחנים  בתחום  המשפטי  ,  וכי  הוא  חובר  "  מתוך  תקווה  שאולי  נוכל  להגיע  למספר  קטן  של  אנשים  פתוחים  ,  ובמיוחד  סטודנטים  ,  שטרם  החליטו  מה  דעתם  בנושא  "  .  
אך  הוא  הוסיף  ,  "  אין  לי  ספק  שרבים  יערערו  על  המסקנות  שלנו  "  .  
האגדה  מספרת  שממציא  המבחן  ,  ד"ר  הרמן  רורשאך  ,  שטיפל  בחולי  סכיזופרניה  ,  קיבל  את  הרעיון  ממשחק  טרקלין  אירופי  ,  "  קלקסוגרפיה  "  ,  שבו  נדרשו  המשחקים  ליצור  כתמי  דיו  ולספר  עליהם  סיפורים  .  
כילד  ,  רורשאך  הצטיין  כל  כך  במשחק  שזכה  לכינוי  "  קלקס  "  ,  כלומר  כתם  .  
הוא  מת  מדלקת  הצפק  שנה  אחרי  פרסום  המבחן  prefix=ב  -  ,  1921  בהיותו  בן  37  .  
מבחן  רורשאך  שנעשה  בו  שימוש  היום  מורכב  מאותם  10  כתמים  שהיו  בו  מתחילתו  .  
את  התגובות  לכתמים  אפשר  להעריך  תוך  כדי  שימוש  ביותר  ממאה  מדדים  ,  ובהם  מידת  השכיחות  של  התשובה  ,  באיזה  חלק  של  הכתם  היא  מתמקדת  ,  האם  הנבדק  דיווח  כי  ראה  בכתם  תנועה  ,  ועוד  ועוד  .  
בתקופה  מוקדמת  יותר  ,  בוחנים  שגילו  מיומנות  יוצאת  דופן  בפירוש  המבחן  כונו  "  אשפי  "  רורשאך  ,  ולפעמים  כונתה  הטכניקה  "  הרנטגן  של  הנפש  "  .  
במשך  השנים  ,  נעשו  גם  פוסלי  המבחן  קנאים  לעמדתם  .  
לעתים  הושמעה  ביקורת  קטלנית  על  תוקפו  המדעי  ,  במיוחד  בשנות  prefix=ה  -  50  prefix=וה  -  ,  60  כשהיו  הבדלים  גדולים  בדרכים  שבהן  נערכו  המבחנים  .  
חלק  מהביקורת  שככה  באמצע  שנות  prefix=ה  -  ,  70  כשד"ר  ג'ון  אקסנר  ,  שהיה  אז  פרופסור  לפסיכולוגיה  באוניברסיטת  לונג  איילנד  ,  פיתח  כללים  שיטתיים  להעברת  המבחן  ,  וייסד  נורמות  שלפיהן  ניתן  למדוד  את  תשובות  הנבדקים  .  
"  השיטה  המקיפה  "  של  אקסנר  משמשת  את  רוב  הפסיכולוגים  שמיישמים  את  רורשאך  .  
כאשר  המבחן  נבדק  לפי  השיטה  המקיפה  ,  טוענים  תומכיו  ,  הוא  עשוי  להניב  תמונה  מורכבת  של  היכולות  והחולשות  הנפשיות  של  הנבדק  .  
בין  השאר  הוא  מעיד  ,  לדבריהם  ,  על  אינטליגנציה  ותפקוד  מנטלי  כללי  ,  על  היכולות  החברתיות  ,  המיניות  ,  הפנטסיות  ,  החששות  והמחשבות  שמעסיקות  את  הנבדק  .  
למרות  הפופולריות  של  "  השיטה  המקיפה  "  ,  קבלת  הרורשאך  היתה  רחוקה  מלהיות  אוניוורסלית  .  
לילינפלד  ועמיתיו  טוענים  ,  למשל  ,  כי  "  כמעט  שאין  עדויות  "  לכך  שהוא  מסוגל  לאבחן  דיכאון  ,  חרדה  ,  תסמונת  לחץ  פוסט  -  טראומטי  והפרעות  נפשיות  אחרות  .  
הדבר  מעמיד  בספק  ,  לטענת  החוקרים  ,  את  יעילותו  של  המבחן  בשימועי  משמורת  או  ככלי  אבחון  בפסיכותרפיה  .  
הרורשאך  ,  אגב  ,  הוא  מרכיב  שכיח  כל  כך  בסכסוכי  משמורת  שהארגון  "  זכות  האבות  למשמורת  "  מציע  מידע  באתר  האינטרנט  שלו  על  התגובות  המומלצות  לכתמי  הדיו  .  
בתיאור  של  אחד  הכרטיסים  ,  למשל  ,  ממליץ  האתר  ,  "  כתם  זה  אמור  לחשוף  כיצד  אתה  חש  כלפי  אמך  "  .  
במקרה  אחר  נאמר  שם  ,  "  חולי  סכיזופרניה  לפעמים  רואים  בכתם  זה  בני  אדם  בתנועה  "  .  
קלוש  באותה  מידה  ,  כך  מסיק  צוות  החוקרים  ,  הוא  המידע  התומך  בשימוש  במבחן  לצורך  החלטות  על  שחרור  על  תנאי  ,  ובשימועים  שמטרתם  להעריך  אם  אסירים  נוטים  להתנהגות  אלימה  או  עשויים  לבצע  פשעים  בעתיד  .  
לדבריהם  ,  ממצאים  המעידים  על  קשר  בין  מדדי  רורשאך  מסוימים  לבין  נטיות  פסיכופתיות  והתנהגות  אלימה  ,  התבדו  במחקרים  מאוחרים  יותר  .  
בעיה  נוספת  עם  מבחן  הרורשאך  ,  טוענים  מחברי  המאמר  ,  היא  שהמבחן  נוטה  לייחס  "  פתולוגיית  יתר  "  ,  וגורם  גם  לאנשים  נורמליים  להיראות  כאילו  הם  לוקים  בהפרעות  נפשיות  .  
כותבי  המאמר  מציינים  מחקר  שבו  נערך  המבחן  prefix=ל  -  123  נבדקים  שלא  לקו  בעבר  בבעיות  פסיכיאטריות  .  
16  אחוז  מהנבדקים  נמצאו  בטווח  הלא  -  נורמלי  של  מדד  הסכיזופרניה  של  המבחן  -  תוצאה  גבוהה  בהרבה  משכיחות  המחלה  באוכלוסייה  הכללית  ,  העומדת  על  אחוז  אחד  .  
18  אחוז  מהנבדקים  הראו  סימנים  לדיכאון  קליני  ,  ואצל  29  אחוז  היו  סימנים  לנרקיסיזם  קיצוני  .  
פסיכולוגים  כמו  ד"ר  אירווינג  ויינר  ,  נשיא  אגודת  הרורשאך  הבינלאומית  ומחבר  הספר  "  עקרונות  ניתוח  מבחן  רורשאך  "  ,  מתחו  ביקורת  חריפה  על  מסקנות  המאמר  .  
לדבריהם  ,  מעולם  לא  נעשה  אבחון  פסיכיאטרי  אך  ורק  על  סמך  המבחן  .  
"  יש  מחקרים  רבים  שמראים  כי  הרורשאך  יכול  לסייע  לזהות  אנשים  הלוקים  בסכיזופרניה  או  בדיכאון  "  ,  אמר  ויינר  ,  "  אבל  המבחן  איננו  כלי  האבחון  .  
לא  המבחנים  מייחסים  לנבדק  פתולוגיית  יתר  .  
את  הדבר  הזה  עושה  האדם  שמפרש  אותם  "  .  
