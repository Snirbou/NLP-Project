עדכון  אחרון  -  01:33  04/03/01  כל  יישום  יסתיים  בשירות  מקוון  -  בתשלום  מאת  יובל  דרור  הפרטים  על  אסטרטגיית  דוט.נט  של  מיקרוסופט  ,  כפי  שהתבררו  בכנס  הטכנולוגי  השנתי  של  החברה  שהתקיים  בשבוע  שעבר  בישראל  ,  מסבירים  מדוע  ראשי  החברה  לא  מרחיבים  עליה  את  הדיבור  אבזרים  שמפתחת  מיקרוסופט  ,  שיותאמו  לתשתיות  הדוט  .  
נט  :  שעון  אינטרנט  ונגן  מוסיקה  לרכב  (  בתמונה  למטה  )  כנס  Tech  -  Ed  של  מיקרוסופט  מתקיים  מדי  שנה  במדינה  אחרת  .  
השנה  נערך  הכנס  באילת  ואירח  1,100  משתתפים  ,  שקיבלו  הסברים  על  הפיתוחים  החדשים  של  מיקרוסופט  ועל  השתלבותם  באסטרטגיית  דוט.נט  (  Dot  .  
Net  )  המסתורית  של  החברה  .  
לאחר  3  ימי  דיונים  ,  התברר  היעד  האמיתי  של  מיקרוסופט  :  לעשות  לאינטרנט  של  שנות  prefix=ה  -  2000  את  מה  שעשתה  למחשב  האישי  של  שנות  prefix=ה  -  ,  90  או  במלים  אחרות  -  להשתלט  על  הרשת  .  
בעשור  הקודם  הצליחה  מיקרוסופט  להמציא  שוק  -  מערכות  ההפעלה  -  ולהשתלט  עליו  .  
בתחילה  פיתחה  החברה  את  הפלטפורמה  ,  חלונות  ,  ואז  שיווקה  את  היישומים  המרכזיים  עבורה  :  חבילת  אופיס  .  
עם  זאת  ,  בשנה  האחרונה  התברר  כי  מעמדה  של  מיקרוסופט  מתערער  .  
משפט  ההגבלים  העסקיים  המתנהל  נגדה  ,  הפופולריות  של  האינטרנט  והתפרצות  שוק  מחשבי  כף  היד  ואבזרי  הרשת  ,  הפכו  את  המחשב  האישי  לכמעט  אנכרוניסטי  .  
אסטרטגיית  דוט.נט  של  מיקרוסופט  היא  מעין  שידור  חוזר  של  ההשתלטות  על  prefix=ה  -  PC  ,  אלא  שבקנה  מידה  גדול  בהרבה  .  
"  בעידן  הפיסי  בנינו  מערכת  הפעלה  ועליה  בנינו  יישומים  ;  זה  בדיוק  מה  שנעשה  בעידן  האינטרנט  :  נבנה  מערכת  הפעלה  (  דוט.נט  )  ,  ועליה  נעמיד  את  היישומים  (  שירותי  אינטרנט  בתשלום  -  י.ד  )  "  ,  הסביר  מנכ"ל  מיקרוסופט  ישראל  ,  אריה  סקופ  .  
"  אם  לא  נצליח  לבנות  שירותים  חזקים  כפי  שחבילת  אופיס  היתה  חזקה  במחשב  האישי  ,  רווחי  מיקרוסופט  יבואו  רק  מכלי  הפיתוח  ומחבילת  שרתי  דוט.נט".  "  גם  אם  תיגש  לשירות  של  מיקרוסופט  באמצעות  מערכת  הפעלה  של  פאלם  ,  תידרש  לשלם  עבורו  "  ,  הסביר  דייוויד  צ'אפל  ,  מנכ"ל  חברת  הייעוץ  אסושיאטס  אנד  צ'אפל  .  
"  באופן  זה  ,  מיקרוסופט  ממשיכה  להרוויח  "  .  
סקופ  :  "  החברה  מבינה  שהכסף  הגדול  יגיע  מהשירותים  שתבנה  -  אחרת  היא  תתפרנס  רק  ממערכת  ההפעלה  ,  מהדוט.נט".  אבל  אם  היעד  כה  פשוט  ,  מדוע  במיקרוסופט  לא  מסבירים  אותו  בברור  ?  
לצ'אפל  יש  הסבר  מעניין  :  "  פשוט  מאוד  ,  הרעיון  מורכב  מדי  להסבר  במשפט  אחד  "  .  
אך  ייתכן  שיש  סיבה  נוספת  :  כיום  קהל  היעד  למאמצי  השיווק  של  מיקרוסופט  הם  המפתחים  ולא  הצרכנים  .  
אין  מוצרי  דוט.נט  בשוק  הצרכני  ,  וכדי  להצליח  באסטרטגיה  שלה  ,  צריכה  מיקרוסופט  לשכנע  ארגונים  ומפתחים  למקם  ברשת  את  אבני  הבניין  שמהן  בנויה  מערכת  ההפעלה  :  למשל  ,  לשכנע  את  כל  המשתמשים  להשתמש  בפרוטוקול  העברת  הנתונים  של  מיקרוסופט  (  SOAP  )  ,  להשתמש  בשפת  תכנות  חדשה  (  Visual  Studio  .  
Net  )  ובאריזה  חדשה  (  XML  במקום  HTML  )  ,  ולבסוף  -  לדאוג  שמערכת  ההפעלה  החדשה  ,  מערכת  הפעלה  בגודל  האינטרנט  עצמו  ,  תהיה  בכל  מקום  ובכל  פינה  .  
מדובר  בהימור  הגדול  ביותר  של  מיקרוסופט  מאז  הקמתה  :  אם  לא  תצליח  להשתלב  באינטרנט  ,  תיתקע  בשוק  הדועך  של  המחשב  האישי  .  
ואולם  היקפו  העצום  של  החזון  דורש  לבצע  סדרת  פעולות  שתימשך  לפחות  שלוש  שנים  ,  לדברי  החברה  עצמה  .  
כיום  מפתחת  מיקרוסופט  מוצרי  דוט  .  
נט  ,  ובהם  שרתי  מסחר  אלקטרוני  ,  כלי  פיתוח  חדשים  ,  גרסאות  חדשות  של  חלונות  ואופיס  ,  שרתים  למשתמשים  ניידים  ,  שרתי  דואר  אלקטרוני  ושיתוף  מידע  חדשים  ושרתי  ניהול  מסמכים  .  
מוצרים  רבים  עדיין  לא  הושקו  ,  והתמונה  רחוקה  מלהיות  שלמה  .  
מסע  השכנוע  של  קהיליית  המפתחים  כולל  הקמת  מעבדות  דוגמת  מעבדת  מגנט  הישראלית  ,  המזמינה  חברות  לקבל  סיוע  צמוד  בהקמת  תשתית  מבוססת  דוט.נט.  לכנס  באילת  הגיע  ,  בין  השאר  ,  דייוויד  גריסטווד  ,  אחד  מצוות  משווקים  טכנולוגיים  הפועלים  במיקרוסופט  ,  ותפקידם  להסביר  את  הטכנולוגיה  לחברות  סטארט  -  אפ  .  
בשלושת  ימי  הכנס  הספיק  גריסטווד  להדריך  9  חברות  סטארט  -  אפ  ישראליות  .  
המסר  השיווקי  לצרכנים  יופיע  רק  בשנה  השלישית  -  בשלב  שבו  המפתחים  כבר  ישתמשו  בכלים  של  מיקרוסופט  ,  השרתים  ימוקמו  במקומות  הנכונים  ,  השירותים  יהיו  זמינים  ,  וכל  שייוותר  לעשות  הוא  להסביר  כמה  טוב  הדוט.נט.  בינתיים  ,  נזהרת  מיקרוסופט  ;  נזהרת  ממתנגדיה  החוששים  מכוונותיה  ,  נזהרת  מכיוון  שהיא  נמצאת  בעצומו  של  משפט  שבו  נבחנות  הדרכים  בהן  ניצלה  את  המונופול  בשוק  מערכות  ההפעלה  ,  ונזהרת  מהציבור  ,  שכן  אם  יבין  כי  היעד  הבא  של  החברה  הוא  האינטרנט  -  לא  בטוח  שהדבר  יתקבל  בהבנה  .  
מאופיס  עד  מכשיר  הסטריאו  מיקרוסופט  ישראל  הציגה  בכנס  את  החידושים  האחרונים  בחבילת  Office  XP  ,  לפני  שתושק  רשמית  בעוד  כארבעה  חודשים  .  
למעבד  התמלילים  Word  נוספו  תגים  חכמים  המופיעים  בצורת  "  סמלון  "  .  
כך  לדוגמה  ,  כתיבת  המשפט  "  מגיע  לי  500  דולר  "  ,  יגרום  להופעת  תג  שיאפשר  להמיר  את  הדולר  לכל  מטבע  אחר  ,  לפי  השער  היציג  הנוכחי  ;  הקלדת  כתובת  כלשהי  תאפשר  ,  באמצעות  תג  חכם  ,  לקבל  את  מפת  האזור  .  
השירותים  יינתנו  ,  כמובן  ,  רק  למי  שמחובר  לאינטרנט  .  
כמו  כן  ,  מערכת  ההפעלה  חלונות  XP  תותאם  לכמה  אנשים  המשתמשים  במחשב  במשותף  ,  ובמסך  הפתיחה  ניתן  יהיה  לבחור  בין  המשתמשים  השונים  .  
במקביל  ,  מפתחת  מיקרוסופט  אבזרים  חדשים  שיתחברו  לתשתיות  הדוט.נט  שהיא  מקימה  .  
בכנס  הוצג  שעון  מעורר  מתוצרת  מיקרוסופט  ,  המסוגל  לייבא  מהרשת  את  כותרות  החדשות  ,  מידע  על  מזג  האוויר  ,  דיווחי  תנועה  ומוסיקה  .  
כמו  כן  ,  פיתחה  החברה  נגן  סטריאו  למכונית  בשם  Auto  PC  ,  מערכת  סטריאו  ביתית  המורידה  קבצים  מוסיקליים  מהרשת  ואוגרת  14  שעות  מוסיקה  בדיסק  קשיח  ,  ואפילו  טכנולוגיית  זיהוי  קול  שתוטמע  במחשבי  כף  יד  .  
EMAILADDRESS  
