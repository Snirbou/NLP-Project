עדכון  אחרון  -  00:26  07/03/01  גלוגאו  בעדותו  :  פעלתי  לשיפור  תנאי  המאסר  של  נמרודי  מאת  צבי  הראל  עד  המדינה  החמישי  במשפטו  של  איש  העסקים  עופר  נמרודי  ,  רן  גלוגאו  ,  העיד  אתמול  (  שלישי  )  בבית  המשפט  המחוזי  בתל  אביב  .  
גלגאו  אמר  בעדותו  ,  כי  לקראת  ריצוי  עונשו  של  נמרודי  בפרשת  האזנות  הסתר  ,  הוא  (  גלוגאו  )  חידש  את  תעודת  המתנדב  שלו  מטעם  שירות  בתי  הסוהר  ,  כדי  להביא  לשיפור  תנאי  מאסרו  .  
עוד  אמר  ,  כי  רכש  שלושה  מקררים  לכלא  מעשיהו  ,  וקיבל  בחזרה  מנמרודי  את  הסכומים  שהוציא  על  רכישתם  .  
עדותו  של  גלוגאו  קשורה  ,  בין  היתר  ,  לאישום  התשיעי  בכתב  האישום  נגד  נמרודי  .  
בסעיף  זה  מואשם  נמרודי  במתן  שוחד  לאנשי  שירות  בתי  הסוהר  ,  מרמה  והפרת  אמונים  ,  ורישום  כוזב  .  
התביעה  טוענת  כי  נמרודי  ידע  על  קשריו  ההדוקים  של  סוכן  הביטוח  גלוגאו  עם  קצינים  בשב"ס  ,  וניצל  זאת  כדי  להעניק  טובות  הנאה  ותרומות  לכלא  ולבעלי  תפקידים  בו  סמוך  לתחילת  ריצוי  עונשו  ,  כדי  להקל  את  תנאי  מאסרו  .  
