עדכון  אחרון  -  00:30  07/03/01  4  מקרי  דלקת  קרום  המוח  בנצרים  מאת  חיים  שדמי  משרד  הבריאות  החל  בימים  האחרונים  במתן  טיפול  מונע  נגד  דלקת  קרום  המוח  מחיידק  המנינגוקוקוס  לכל  תושבי  היישוב  נצרים  ,  וזאת  עקב  ארבעה  מקרי  תחלואה  בדלקת  קרום  המוח  שאירעו  לאחרונה  בישוב  .  
שניים  מהמקרים  הם  תינוקות  בגילאי  שנה  וחצי  ,  שני  מקרים  נוספים  הם  ילדה  בת  5  וילדה  בת  12  .  
לדברי  דוברת  משרד  הבריאות  ,  דליה  שהרבני  ,  כל  מי  שבאו  במגע  הדוק  עם  הילדים  החולים  קיבלו  מיידית  טיפול  אנטיביוטי  מונע  ,  אולם  בשל  ריבוי  המקרים  בגילאים  שונים  ,  הוחלט  לתת  טיפול  מונע  לכל  תושבי  נצרים  ,  לרבות  אלה  שכבר  טופלו  .  
שהרבני  הוסיפה  ,  כי  מאז  קבלת  הטיפול  לא  דווח  על  מקרי  תחלואה  נוספים  בדלקת  קרום  המוח  ביישוב  .  
חיים  שדמי  
