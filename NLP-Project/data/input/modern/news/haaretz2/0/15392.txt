עדכון  אחרון  -  14:00  06/03/01  אנטנה  סלולרית  בקרית  אונו  נותקה  מחשש  לבריאות  הציבור  מאת  צפריר  רינת  אנטנה  סלולרית  .  
תוקם  ועדה  ציבורית  שתבחן  את  מיקום  מתקני  שידור  סלולאריים  בעיר  תצלום  :  ארכיון  בצעד  יוצא  דופן  ניתקה  אתמול  (  שני  )  עיריית  קרית  אונו  אנטנת  שידור  של  חברת  סלקום  הנמצאת  בעיר  .  
לאחר  ניתוק  האנטנה  ניסו  טכנאים  של  חברת  סלקום  לחברה  מחדש  ,  אך  אנשי  העירייה  הורו  להם  לעזוב  את  המקום  .  
העירייה  החליטה  על  ניתוק  האנטנה  מחשש  לבריאות  הציבור  ,  מכיוון  שהיא  נמצאת  בסמוך  לבית  ספר  ולגן  ילדים  .  
לטענת  העירייה  נעשתה  פעולת  הניתוק  לאחר  פניות  חוזרות  ונשנות  לסלקום  להסיר  את  האנטנה  מהמקום  .  
תקופת  חוזה  השכירות  שנחתם  בין  העירייה  וסלקום  הגיעה  לסיומה  ,  וראש  העיר  קרית  אונו  ,  דרור  בירנבאום  ,  החליט  שלא  להאריך  את  החוזה  .  
בירנבאום  גם  החליט  לאחרונה  על  הקמת  ועדה  ציבורית  ,  שתבחן  את  מיקום  מתקני  שידור  סלולאריים  בעיר  .  
ועדה  זו  הונחתה  להביא  בחשבון  הן  שיקולים  של  בריאות  הציבור  ,  והגבלת  החשיפה  לקרינה  ,  והן  את  האפשרות  להשתמש  בנוחות  במכשירי  הפלאפון  .  
פורום  החברות  הסלולאריות  מסר  בתגובה  ,  שאתר  השידור  בקרית  אונו  פועל  זה  כחמש  שנים  ברישיון  וקיבל  את  כל  ההיתרים  הנדרשים  .  
"  בטרם  הסתיים  חוזה  השכירות  פנתה  חברת  סלקום  לעירייה  באופן  רשמי  ומסודר  בבקשה  להאריך  את  ההסכם  לאתר  או  לאפשר  לה  להקימו  באתר  חלופי  ,  והחברה  ממתינה  לתשובת  העירייה  "  .  
