עדכון  אחרון  -  04:55  01/03/01  ספר  מתח  /  בתיה  גור  בקיאות  מופלגת  בכתבי  דיומא  "  מועדון  דיומא  או  :  צלו  של  רישליה  "  מאת  ארטורו  פרס  -  רברטה  .  
תירגם  מספרדית  :  יורם  מלצר  ,  הוצאת  פראג  ,  390  עמ'  "  מועדון  דיומא  "  הוא  ספר  בלשי  למתקדמים  ;  אולי  אפילו  לבקיאים  המצטיינים  בז'אנר  ,  משום  שמחברו  -  סופר  ,  עיתונאי  וכתב  טלוויזיה  ספרדי  -  ביסס  את  עלילתו  על  עולמם  המסתורי  והאזוטרי  של  אספני  ספרים  עתיקים  ,  משוגעים  למהדורות  ראשונות  ולכתבי  יד  של  סופרים  בני  המאה  prefix=ה  -  17  (  וגם  לכתבי  יד  מהמאה  prefix=ה  -  19  )  .  ספרו  זה  של  פרס  -  רברטה  ,  שתורגם  לשפות  רבות  והיה  הבסיס  לסרט  "  השער  התשיעי  "  שביים  רומן  פולנסקי  ,  מניח  (  ותובע  )  בקיאות  גמורה  בכתביו  של  אלכסנדר  דיומא  האב  ,  ובעיקר  ידיעה  מופלגת  של  עלילת  "  שלושת  המוסקטרים  "  וגם  של  "  ארבעת  המוסקטרים  "  .  
השוטר  הגבוה  -  שחוקר  בפרולוג  של  הספר  את  הנסיבות  שבגינן  נמצא  אנריקו  טייפר  ,  מוציא  לאור  ספרדי  ,  תלוי  בסלון  ביתו  -  דווקא  בקי  מאוד  בכתבי  דיומא  .  
למרגלות  האיש  התלוי  מושלך  ספר  הפתוח  בעמוד  המסומן  בעיפרון  אדום  ,  ומתברר  כי  הוא  עותק  ישן  של  "  הוויקונט  מברז'לון  "  ,  ספרו  של  דיומא  האב  משנת  1850  .  
מסומנות  בו  השורות  :  "  '  מכרו  אותי  '  ,  הוא  מלמל  .  
'  הכל  נודע  !  
'  '  הכל  נודע  בסוף  '  ,  השיב  פורתוס  ,  שלא  ידע  דבר  "  .  
השוטר  הגבוה  מסביר  לשופט  החוקר  כי  אינו  קורא  הרבה  ,  אבל  יודע  כי  "  הפורתוס  הזה  "  הוא  אחד  מארבעת  המוסקטרים  ,  ומונה  בדייקנות  את  שמם  של  השלושה  האחרים  .  
בפרולוג  הזה  נחשפת  אחת  מחולשותיו  של  הרומן  הבלשי  המתוחכם  הזה  ,  שמחברו  חודר  בין  השאר  -  ויש  כאן  הרבה  מאוד  "  שאר  "  -  אל  פרטי  הפרטים  של  עלילת  הרומנים  ההם  של  דיומא  ,  וגם  אל  הפרטים  ההיסטוריים  שעליהם  בנה  דיומא  את  ארבע  הדמויות  הנהדרות  של  המוסקטרים  .  
הפרטים  ההיסטוריים  הקשורים  בפרשת  חייו  של  דיומא  האב  ,  במקורות  ההיסטוריים  שמהם  שאב  (  יש  הסוברים  כי  גנב  )  את  מאפייני  גיבוריו  ,  בהרגלי  הכתיבה  שלו  ובמאבקו  עם  שותפו  לכתיבה  ,  הם  אחד  מצירי  העלילה  של  "  מועדון  דיומא  "  ,  שבה  מנסים  לאמת  את  האותנטיות  של  כתב  היד  של  הפרק  "  יין  אנז'ו  "  מתוך  "  שלושת  המוסקטרים  "  מאת  דיומא  .  
הפרטים  האלה  על  דיומא  והדיון  המפורט  באישיותם  של  המוסקטרים  ובטיבה  האמיתי  של  מיליידי  -  האשה  הגורלית  -  השטנית  של  הספרים  ההם  -  היו  יכולים  להסב  לקוראים  ברומן  הבלשי  החתרני  הזה  עונג  רב  ,  אלמלא  העמיס  עליהם  הסופר  פרשה  נוספת  .  
זו  קשורה  בזיהוי  האותנטיות  של  מהדורה  ראשונה  מראשית  המאה  prefix=ה  -  17  של  היצירה  "  על  תשעת  השערים  לממלכת  הצללים  "  מאת  המדפיס  אריסטיד  טורקיה  ,  שראתה  אור  לראשונה  בוונציה  בשנת  ,  1666  ואשר  מחברה  הועלה  על  המוקד  בידי  הלשכה  הקדושה  של  הכנסייה  בוונציה  .  
כל  זאת  משום  שהספר  הזה  ,  שרק  שלושה  עותקים  -  או  אחד  -  מהמהדורה  הראשונה  נותרו  ממנו  בעולם  ,  הוא  "  מין  מדריך  כדי  לזמן  את  השטן  "  ובעטיו  נאשם  טורקיה  במעשי  שטן  .  
התביעה  החמירה  במיוחד  משום  שטורקיה  הדפיס  בו  גם  תשעה  תחריטים  מתוך  prefix=ה  "  דלומלניקון  "  -  היצירה  הקלאסית  של  ספרות  האופל  ,  שהמסורת  מייחסת  ללוציפר  בכבודו  ובעצמו  .  
לוקס  קורסו  ,  שהמספר  בסיפור  המסגרת  מכנה  אותו  "  שכיר  חרב  של  הביבליופיליה  "  ,  הוא  הבלש  החוקר  ברומן  הזה  .  
קורסו  ,  צייד  של  ספרים  עתיקים  המגדיר  עצמו  לפני  אלמנת  המו"ל  שנמצא  תלוי  (  אשה  יפה  ,  עשירה  ומאוד  לא  נחמדה  )  prefix=כ  "  בלש  של  ספרים  "  ,  ניחן  בכל  התכונות  הנדרשות  מבלש  -  חוקר  :  הוא  בודד  ,  אינטליגנטי  ,  אמיץ  ,  שרוי  בדכדוך  כרוני  ,  מפוכח  וגם  רומנטיקן  הרודף  אחר  האמת  ומסכן  למענה  את  חייו  .  
בחורה  צעירה  ויפה  מאוד  נלווית  אליו  למסע  המסוכן  שבו  הוא  מחפש  את  העותק  היחיד  של  "  תשעת  השערים  "  (  מבין  שלושה  עותקים  )  אשר  הודפס  בידי  טורקיה  ,  וגם  מבקש  לדעת  אם  הדפים  בכתב  יד  של  הפרק  "  יין  אנז'ו  "  נכתבו  בידי  דיומא  האב  .  
בקיאותו  של  ארטורו  פרס  -  רברטה  בעולמם  של  אספני  ספרים  עתיקים  אכן  ראויה  לציון  ,  ויותר  ממנה  מרשימה  בקיאותו  בספרות  בכלל  ובתולדות  הרומן  הבלשי  בפרט  .  
לקורא  בספר  הזה  עד  תומו  יתברר  ,  בין  השאר  ,  כי  מחברו  מכיר  היטב  את  "  תעלומת  רוג'ר  אקרויד  "  -  הרומן  הבלשי  מאת  אגתה  כריסטי  ,  שבו  הפרה  את  אחד  מכללי  הברזל  של  הז'אנר  והונתה  את  קוראיה  .  
אמנם  אי  אפשר  לגלות  פרטים  על  אודות  סופו  של  "  מועדון  דיומא  "  -  סוף  מופרך  ,  מעצבן  ומתסכל  ,  שמוטב  בכלל  להתעלם  ממנו  -  אבל  אפשר  לומר  שפרס  -  רברטה  מדגים  באמצעותו  מה  למד  מאגתה  כריסטי  ,  ואולי  אפילו  קורץ  לעברה  ,  ובכך  ממוטט  לחלוטין  את  המבנה  המפואר  והשופע  מדי  שבנה  כאן  .  
גם  קוראים  הבקיאים  מאוד  ברומנים  של  דיומא  ובספרות  בלשית  קלאסית  עלולים  לאבד  את  ידיהם  ורגליהם  בין  עשרות  הפרטים  שפרס  -  רברטה  ארג  כאן  לאפוס  יומרני  ואינטלקטואלי  מאוד  .  
מי  שהאשים  את  אומברטו  אקו  באינטלקטואליות  עודפת  prefix=ב  "  שם  הוורד  "  פרי  עטו  ,  יתפלץ  ממש  לנוכח  האינטלקטואליות  הקטלוגית  המעצבנת  של  הסופר  הספרדי  prefix=ב  "  מועדון  דיומא  "  .  
ההוכחה  המובהקת  ביותר  לחולשותיו  של  הספר  הזה  ,  שיש  בו  אכן  גם  רגעים  יפים  מאוד  של  דיון  עקיף  ,  שנון  ומשועשע  על  הזיקות  שבין  חיים  לבדיון  ,  בין  אמת  לשקר  ובין  אמנות  למשחק  ,  נעוצה  בפתרון  החידה  הבלשית  ,  שלצרכיו  חורג  הסופר  פתאום  ,  בשרירות  גמורה  ,  מהז'אנר  הבלשי  לז'אנר  של  המדע  הבדיוני  ,  ומצייר  prefix=ב  -  50  העמודים  האחרונים  שלו  חיזיון  מופרך  ומגוחך  ,  שהיה  אולי  אחת  הסיבות  לחולשותיו  של  הסרט  שפולנסקי  ביים  על  פיו  .  
