עדכון  אחרון  -  00:29  04/03/01  ישראל  בעלייה  מאיימת  לא  להצטרף  לממשלה  ישראל  בעלייה  מאיימת  לא  להצטרף  לממשלתו  של  אריאל  שרון  ,  בשל  המחלוקת  המתמשכת  על  תיק  הפנים  .  
הליכוד  לא  חזר  בו  מהפקדת  התיק  בידי  ש"ס  ,  ועד  כה  גם  לא  הציע  לישראל  בעלייה  שום  תיק  חלופי  אחר  .  
במפגש  האחרון  בין  צוותי  המו"מ  של  שתי  המפלגות  דיברו  נציגי  הליכוד  על  חשיבותה  היתרה  של  הסברת  מדיניות  הממשלה  בזירה  הבינלאומית  ,  אך  נמנעו  מלהציע  לשרנסקי  את  תיק  ההסברה  .  
מקורבי  שרנסקי  אומרים  ,  כי  ממילא  היה  דוחה  הצעה  לכהן  כשר  ההסברה  ,  בשל  מחויבתו  לפעול  בפוליטיקה  לקידום  העולים  .  
בכירים  במפלגה  רומזים  ,  כי  בשלב  זה  היו  מוכנים  להסתפק  בכל  "  חבילה  אטקטיווית  "  ,  ואפילו  תסכים  לקבל  משרדים  חברתיים  -  כלכליים  ברוטציה  ,  אולם  הצעה  כזאת  לא  הועלתה  עד  כה  .  
גם  אם  תישאר  באופוזיציה  ,  תצביע  ישראל  בעלייה  בעד  הקמתה  של  ממשלת  האחדות  ,  אך  לא  ברור  אם  תתמוך  בהצבעה  על  הצעת  התקציב  .  
בעבר  הביעה  ישראל  בעלייה  התנגדות  לתקציב  .  
שרון  ,  שהחליט  לנהל  את  המו"מ  הקואליציוני  באופן  אישי  ,  הזמין  ביום  שישי  בבוקר  את  שרנסקי  לחוות  השקמים  ,  לארוחת  בוקר  בארבע  עיניים  .  
אך  גם  מפגש  זה  הסתיים  בכל  תוצאה  מעשית  .  
אך  בפגישה  זו  לא  דנו  כלל  בתיקים  .  
"  שרון  כנראה  חשב  שאם  הוא  ילטף  את  נתן  ,  ייתן  לו  קוויאר  ויתבדח  איתו  ברוסית  -  הוא  יפתור  את  הבעיה  "  ,  אמרו  מקורביו  של  שרנסקי  לאחר  הפגישה  .  
בפגישה  אמר  שרנסקי  לשרון  ,  כי  ישיבתה  של  סיעתו  באופוזיציה  עלולה  לעכב  את  תהליך  האינטגרציה  של  העולים  במערכת  הפוליטית  והחברתית  בישראל  .  
בכירים  במפלגה  אף  ציינו  ,  ששרון  מצטרף  בכך  לשמיר  ,  נתניהו  וברק  ,  ששילמו  מחיר  יקר  על  שאיכזבו  את  הרחוב  הרוסי  .  
