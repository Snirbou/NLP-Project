עדכון  אחרון  -  02:55  02/03/01  לבקשת  שרון  הושעתה  שביתת  המורים  מאת  ראלי  סער  ארגון  המורים  העל  -  יסודיים  נענה  לפנייתו  של  ראש  הממשלה  הנבחר  ,  אריאל  שרון  ,  והחליט  להשעות  את  מאבקו  לפיצוי  השחיקה  בשכר  המורים  ,  עד  לתחילת  כהונתה  של  הממשלה  החדשה  .  
הלימודים  בחטיבות  הביניים  ובבתי  הספר  התיכונים  יתקיימו  היום  כסדרם  .  
אתמול  חודשו  הלימודים  בתיכונים  ובחטיבות  הביניים  ,  בעקבות  צו  מניעה  שהוציא  בית  הדין  הארצי  לעבודה  ,  לפנות  בוקר  ,  בהמשך  לעתירה  של  מרכז  השלטון  המקומי  ופרקליטות  המדינה  .  
העותרים  טענו  לפני  נשיא  בית  הדין  הארצי  לעבודה  ,  השופט  סטיב  אדלר  ,  כי  "  השביתה  פראית  ולא  חוקית  "  ,  ומנוגדת  להסכם  השכר  הקיבוצי  שעליו  חתום  ארגון  המורים  העל  -  יסודיים  ,  המחייב  את  המורים  לשקט  תעשייתי  .  
יו"ר  ארגון  המורים  העל  -  יסודיים  ,  ארז  ,  לא  הופיע  לדיון  ,  שבו  היה  עליו  לנמק  לפני  בית  המשפט  מדוע  החליט  להשבית  את  בתי  הספר  .  
בצאתו  להתדיין  עם  שני  עמיתיו  השופטים  ,  שישבו  עמו  בהרכב  ,  העיר  השופט  אדלר  באירוניה  לנציג  מרכז  השלטון  המקומי  :  "  שמישהו  יישאר  פה  כדי  למסור  למורים  את  ההחלטה  "  .  
שרון  פנה  לארז  ,  שלשום  בלילה  ,  והבטיח  כי  מיד  עם  תחילת  כהונתה  של  ממשלתו  יתפנה  לעסוק  בעניין  שחיקת  שכרם  של  המורים  ,  וינחה  את  שרי  האוצר  והחינוך  לסיים  במהירות  את  המחלוקת  ,  "  לשביעות  רצונם  של  הצדדים  "  .  
הנהלת  ארגון  המורים  העל  -  יסודיים  הבהירה  אתמול  כי  "  אינה  משנה  את  טענותיה  ואת  עמדתה  ,  ורק  משעה  את  המשך  המאבק  לפרק  הזמן  ששרון  ביקש  "  .  
ארגון  המורים  העל  -  יסודיים  השבית  שלשום  את  התיכונים  וחטיבות  הביניים  ,  במחאה  על  פסיקת  ועדת  הבוררות  ,  בראשות  המנכ"ל  שלעבר  של  האוצר  ,  שמואל  סלבין  ,  שפסקה  למורים  פיצויי  שחיקת  שכר  על  השנים  -  '  96  '  ,  98  בגובה  של  כמעט  משכורת  מורה  בודד  .  
ארגון  המורים  העל  -  יסודיים  סבור  כי  גובה  פיצוי  שחיקת  השכר  היה  צריך  להיות  ,  לפי  חישוביו  ,  כשלוש  משכורות  של  מורה  .  
עלות  תביעות  פיצוי  שחיקת  השכר  של  המורים  העל  -  יסודיים  היא  כשלושה  מיליארד  שקל  .  
גם  הסתדרות  המורים  חלוקה  עם  ועדת  הבוררות  על  מסקנותיה  ,  ושלשום  הכריזה  על  סכסוך  עבודה  עם  האוצר  .  
לדעת  הסתדרות  המורים  ,  ועדת  סלבין  חרגה  מסמכויותיה  בכך  שכתב  המינוי  הגביל  אותה  לקבוע  את  גובה  שחיקת  השכר  בלבד  ,  ולא  ,  כפי  שהוועדה  פסקה  ,  לקבוע  גם  את  גובה  הפיצוי  הכספי  שיקבלו  המורים  ,  ואת  העובדה  שהפיצוי  יהיה  חד  -  פעמי  ,  ויקפח  חלק  מציבור  המורים  .  
הסתדרו  המורים  מעריכה  את  עלות  תביעותיה  בחמישה  מיליארד  שקל  .  
על  שרון  יהיה  להכריע  גם  במחלוקת  שיש  להסתדרות  המורים  עם  מסקנות  ועדת  סלבין  .  
