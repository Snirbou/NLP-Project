עדכון  אחרון  -  23:23  02/03/01  עופר  נמרודי  ישוחרר  ממעצרו  מאת  משה  ריינפלד  נמרודי  ופרקליטיו  בבית  המשפט  תצלום  ארכיון  :  איתן  הס  -  אשכנזי  עוד  בנושא  הסתיימה  החקירה  הנגדית  של  עד  המדינה  המרכזי  במשפט  נמרודי  פרשת  נמרודי  -  מיוחד  למהדורת  האינטרנט  מו"ל  העיתון  "  מעריב  "  ,  עופר  נמרודי  ,  ישוחרר  ממעצרו  בעוד  שבועיים  לכל  המאוחר  .  
כך  קבע  שלשום  (  חמישי  )  שופט  בית  המשפט  העליון  ,  יעקב  טירקל  .  
השופט  כתב  בהחלטתו  כי  נמרודי  יישאר  במעצר  עד  יום  חמישי  בעוד  שבועיים  לכל  היותר  ,  או  עד  תום  עדותו  של  עד  המדינה  המרכזי  יגאל  תם  .  
פרקליטיו  של  נמרודי  סבורים  כי  העדות  תסתיים  כבר  ביום  ראשון  .  
השופט  טירקל  הדגיש  כי  בתום  המעצר  ישוחרר  נמרודי  בערבות  ובתנאי  שחרור  שיבטיחו  כי  לא  יימלט  מהדין  .  
יימנעו  ממנו  כל  מגע  עם  עדים  שהעידו  במשפטו  או  העומדים  להעיד  ,  ויימנעו  ממנו  כל  השפעה  על  עדים  או  לשבש  את  מהלכי  המשפט  .  
כל  התנאים  הללו  ייקבעו  בבית  המשפט  המחוזי  בתל  אביב  .  
נמרודי  עומד  לדין  על  עבירות  של  קשירת  קשר  לביצוע  רצח  ,  הדחת  עדים  ושיבוש  מהלכי  החקירה  נגדו  .  
הוא  עצור  כבר  שנה  ורבע  .  
באחרונה  ביקשה  התובעת  עו"ד  פנינה  גיא  ,  מבית  המשפט  העליון  להאריך  בפעם  השלישית  את  מעצרו  מעבר  לתשעת  החודשים  המותרים  על  פי  החוק  .  
בהחלטתו  לשחרר  את  נמרודי  כבר  בשבוע  הבא  ,  דחה  השופט  טירקל  את  טענת  התובעת  כי  גברה  הסכנה  שעדים  יודחו  .  
התובעת  ביססה  את  טענתה  על  מעצרם  של  אביו  של  הנאשם  ,  יעקב  נמרודי  ושל  אריה  קרישק  ,  בחשד  שהטרידו  את  עדי  המדינה  יגאל  תם  ורפי  פרידן  ,  ועד  תביעה  אחר  ,  מוקי  גינוסר  .  
אבל  טירקל  קבע  כי  בעקבות  מעצרם  של  נמרודי  האב  ושל  קרישק  ,  והעמדתם  לדין  ,  הופחת  חלק  גדול  מהחשש  מפני  מעשי  הטרדה  מצד  נמרודי  הבן  .  
השופט  ציין  כי  משפטו  של  עופר  נמרודי  מתנהל  ביעילות  ובזריזות  ,  בתדירות  של  4  -  3  ישיבות  בשבוע  .  
עד  כה  הסתיימה  עדויותיהם  של  שלושה  מחמשת  עדי  המדינה  -  רחל  דוידוביץ  ,  ציון  ששון  ורפי  פרידן  ,  ועדותו  של  תם  אמורה  להסתיים  בתוך  ימים  .  
אחריה  אמורה  להישמע  עדותו  של  עד  המדינה  האחרון  ,  רני  גלוגאו  .  
עם  זאת  ,  קבע  השופט  טירקל  כי  עדותו  של  גלוגאו  דרושה  להוכחת  שני  אישומים  בלבד  מתוך  תשעה  .  
באחד  מהם  מדובר  על  מגעים  של  גלוגאו  עם  קציני  משטרה  בכירים  ,  ביוזמת  נמרודי  ,  כדי  לדלות  פרטים  על  החקירה  נגדו  .  
בסעיף  השני  מדובר  על  טובות  הנאה  שנתן  נמרודי  באמצעות  גלוגאו  לכלא  ולבעלי  תפקידים  בו  .  
טירקל  כתב  כי  "  אלה  הם  קטעים  בודדים  ,  ולא  עיקריים  ,  מתוך  מסכת  גדולה  ומפורטת  "  ,  ואין  די  בהם  כדי  להצדיק  את  המשך  מעצרו  של  נמרודי  .  
