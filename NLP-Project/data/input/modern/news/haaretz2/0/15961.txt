עדכון  אחרון  -  02:59  07/03/01  שטרית  יצא  מלשכתו  של  שרון  בעיניים  אדומות  ;  לבנת  הופתעה  לטובה  מאת  יוסי  ורטר  ראש  הממשלה  הנבחר  אריאל  שרון  הפתיע  אתמול  את  חברי  מפלגתו  ואת  התקשורת  ,  כאשר  בניגוד  לכל  ההערכות  המוקדמות  ,  מינה  את  ח"כ  מאיר  שטרית  לשר  המשפטים  ואת  ח"כ  עוזי  לנדאו  לשר  לביטחון  פנים  .  
ח"כ  צחי  הנגבי  ,  מראשי  מחנה  נתניהו  בליכוד  ,  מונה  ברגע  האחרון  לשר  לאיכות  הסביבה  ,  בעקבות  החלטת  היועץ  המשפטי  לממשלה  לא  להגיש  כתב  אישום  נגדו  בפרשת  "  דרך  צלחה  "  .  
ציפי  ליבני  שהוזכרה  כמועמדת  לתיק  המשפטים  ,  מונתה  לבסוף  לשרה  בלי  תיק  .  
פחות  מיממה  לפני  הצגת  ממשלתו  בכנסת  ,  וחודש  בדיוק  לאחר  ניצחונו  הסוחף  בבחירות  לראשות  הממשלה  ,  זימן  אליו  שרון  את  חברי  הכנסת  של  הליכוד  .  
הח  "  כים  המתוחים  הגיעו  מהכנסת  בירושלים  למצודת  זאב  בתל  אביב  ,  ונכנסו  בזה  אחר  זה  ללשכתו  של  שרון  ,  החל  מהשעה  שמונה  ושלושים  בערב  .  
ראשון  הבאים  היה  ח"כ  סילבן  שלום  ,  שכרת  ברית  עם  שרון  נגד  בנימין  נתניהו  ,  ובא  על  שכרו  :  כצפוי  הוא  מונה  לתפקיד  שר  האוצר  וסגן  ראש  הממשלה  .  
אחריו  נכנס  ללשכה  ח"כ  דני  נוה  ,  אף  הוא  מבכירי  מחנה  נתניהו  בסיעת  הליכוד  ומי  שהיה  מזכיר  הממשלה  .  
הוא  התמנה  לשר  בלי  תיק  ויהיה  המתאם  בין  הממשלה  לכנסת  ,  תפקיד  שמקנה  לבעליו  חשיפה  תקשורתית  רבה  .  
הבאה  בתור  היתה  לימור  לבנת  ,  שעל  פי  פרסומים  בימים  האחרונים  ,  עמדה  להתמנות  לשרה  לביטחון  פנים  .  
לבנת  שכבר  הספיקה  להתראיין  כשרת  ביטחון  פנים  מיועדת  ,  הופתעה  לטובה  :  היא  מונתה  לשרת  החינוך  ,  התפקיד  שבו  רצתה  יותר  מכל  .  
גורמים  בכירים  בליכוד  טענו  כי  שרון  העדיף  מלכתחילה  לתפקיד  את  ח"כ  מאיר  שטרית  ,  אך  בחר  בלבנת  בגלל  שש"ס  הטילה  וטו  על  מינויו  של  שטרית  בגלל  עמדותיו  הליברליות  ויחסו  כלפי  החרדים  .  
שטרית  ,  שהגיע  אחרי  לבנת  ,  קיבל  כאמור  את  תיק  המשפטים  .  
שטרית  שאינו  משפטן  בדומה  לשר  היוצא  יוסי  ביילין  ,  יצא  מלשכת  שרון  בעיניים  אדומות  .  
הוא  הביע  צער  רב  על  כך  שלא  מונה  לשר  החינוך  ,  אך  אמר  כי  אינו  מזלזל  בתיק  המשפטים  .  
בליכוד  טענו  כי  שרון  העדיף  את  שטרית  בתפקיד  שר  המשפטים  דווקא  בגלל  שאינו  משפטן  ואינו  "  מחובר  "  לצמרת  המקצועית  של  המשרד  ,  כמו  דן  מרידור  שנחשב  למועמד  הטבעי  לתפקיד  זה  .  
אחריו  היה  אמור  להגיע  ח"כ  ראובן  ריבלין  ,  נאמנו  של  שרון  ,  אך  הוא  נאלץ  להישאר  בכנסת  ולהכין  את  ההצבעות  החשובות  היום  .  
שרון  טילפן  אל  ריבלין  והודיע  לו  רשמית  את  מה  שכבר  היה  ידוע  :  ריבלין  יכהן  לראשונה  בקריירה  הפוליטית  שלו  ,  כשר  בממשלה  -  במשרד  התקשורת  .  
לפני  הבחירות  הוזכר  ריבלין  כמועמד  לשר  המשפטים  ,  אך  החקירה  נגדו  חיסלה  את  סיכוייו  להתמנות  לתפקיד  .  
אחרי  שטרית  נכנס  ללשכתו  של  שרון  ח"כ  איוב  קרא  .  
שרון  הציע  לו  את  תפקיד  רכז  סיעת  הליכוד  בוועדת  החוץ  והביטחון  .  
קרא  יצא  החוצה  והאשים  את  שרון  בשיקולים  פוליטיים  צרים  :  "  לא  אשמש  בשום  תפקיד  "  ,  אמר  בכעס  ,  "  אני  מאמין  שאני  צריך  להיות  אחד  ממנהיגי  הליכוד  "  .  
ח"כ  מיכאל  איתן  התבקש  על  ידי  שרון  לכהן  כיו"ר  הקואליציה  וכיו"ר  סיעת  הליכוד  ,  תפקיד  שמילא  בעבר  .  
איתן  שקיווה  להתמנות  לשר  ,  אמר  כי  ישקול  את  ההצעה  .  
אחריו  הגיע  עוזי  לנדאו  שיצא  מרוצה  :  בניגוד  להערכות  שחזו  לו  תפקיד  של  שר  בלי  תיק  ,  קיבל  את  ביטחון  הפנים  ,  המבטיח  גם  חברות  בקבינט  .  
לנדאו  ,  שתמך  בנתניהו  לקראת  שובו  ,  הוא  אחד  האנשים  הפופולריים  ביותר  בליכוד  ,  ובסיעה  אמרו  כי  שרון  קידם  אותו  כדי  להופכו  לבן  ברית  ,  כפי  שעשה  עם  לבנת  ,  לקראת  האפשרות  שנתניהו  יבקש  שוב  לחזור  .  
"  שרון  זקוק  לחומה  נגד  ביבי  ,  ושתי  לבנים  מרכזיות  בה  יהיו  לנדאו  ולבנת  "  ,  אמרו  בליכוד  .  
נעמי  בלומנטל  תמונה  לסגנית  שר  ,  אולם  עדיין  לא  ברור  באיזה  משרד  ממשלתי  .  
שרון  הציע  גם  לגדעון  עזרא  תפקיד  של  סגן  שר  .  
ח"כ  יהושע  מצא  ,  מנאמניו  הבודדים  של  שרון  בסיעת  הליכוד  בשנה  וחצי  האחרונות  ,  נדהם  לגלות  כי  לא  יהיה  שר  .  
שרון  הציע  לו  את  תפקיד  סגן  השר  לביטחון  פנים  .  
מצא  דחה  את  ההצעה  .  
בצאתו  לעיתונאים  אמר  כי  שרון  הפר  הבטחה  מפורשת  שנתן  לו  רק  יומיים  לפני  כן  ,  להיות  שר  .  
מצא  סיפר  כי  שרון  אמר  לו  שבעקבות  החלטת  היועץ  המשפטי  לממשלה  בעניינו  של  הנגבי  ,  הוא  נאלץ  למנות  את  הנגבי  לשר  ,  על  חשבונו  של  מצא  הנאמן  .  
