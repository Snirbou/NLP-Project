עדכון  אחרון  -  02:58  07/03/01  ועדת  הכספים  אישרה  עריכת  הימורים  יומיים  בטוטו  מאת  צבי  זרחיה  ועדת  הכספים  של  הכנסת  אישרה  אתמול  תקנות  המאפשרות  לקיים  משחקי  הימורים  יומיים  המיועדים  להפעלה  במערכת  האון  ליין  .  
תקנות  אלה  יאפשרו  למועצה  להסדר  הימורים  בספורט  המפעילה  את  הטוטו  להציע  משחקים  חדשים  בשיטות  הימור  חדשות  ,  כמקובל  במערכות  ההימור  בחו"ל  .  
התקנות  החדשות  כוללות  מספר  מגוון  של  משחקים  חדשים  ,  המאפשרים  השתתפות  בהימורים  על  משחקים  ותחרויות  בענפי  הכדורגל  והכדורסל  וכן  בענפי  ספורט  נוספים  .  
לפי  ההיתר  ,  ההימורים  יוכלו  להיות  במהלך  כל  השבוע  על  בסיס  יחס  הימור  קבוע  ,  או  משתנה  ,  כאשר  מחיר  טור  ייקבע  ע"י  המשתתף  וכפועל  יוצא  ממנו  יהיה  גם  גודל  הפרס  .  
