עדכון  אחרון  -  01:33  04/03/01  "  עולים  על  מטוס  ,  וחוזרים  למחרת  "  מאת  עודד  חרמוני  הקרן  הגדולה  בישראל  ,  פולריס  ,  פתחה  משרד  בבריטניה  כדי  לתמוך  מקרוב  בחברות  הפורטפוליו  שלה  -  וגילתה  כר  פורה  להשקעות  הון  סיכון  צחי  הלל  לפני  כמה  שבועות  ביקרה  בישראל  משלחת  של  הבורסה  האירופית  החדשה  ,  Europe  Next  (  יורופ  נקסט  )  ,  המאגדת  את  הבורסות  של  בריסל  ,  פאריס  וערים  גדולות  נוספות  ביבשת  .  
נציגי  הבורסה  הצעירה  ,  המאגדת  כבר  כיום  1,400  חברות  ,  באו  כדי  לחזר  אחר  חברות  היי  -  טק  ישראליות  .  
"  אירופה  רק  ממתינה  לכם  "  ,  אמר  להן  סגן  מנהל  הבורסה  ,  קסוויאר  ליאורי  .  
המארח  ,  אילן  לבנון  ,  מנהל  מחלקת  ההיי  -  טק  בפירמת  רואי  החשבון  ארתור  אנדרסון  (  לובושיץ  -  קסירר  )  ,  הסביר  לליאורי  שקרנות  ההון  הישראליות  עושות  באחרונה  תפנית  לכיוון  אירופה  .  
אחת  הקרנות  המובילות  את  התפנית  היא  קרן  ההון  סיכון  הגדולה  ביותר  בישראל  ,  פולריס  .  
צחי  הלל  ,  שהצטרף  לפני  שנה  כשותף  בקרן  ,  הוא  זה  המוביל  את  התהליך  .  
"  פולריס  היתה  אחת  הקרנות  הראשונות  שפתחו  סניף  בארה"ב  ,  וזה  עדיין  כיוונה  המרכזי  "  ,  אמר  .  
"  אבל  כיום  כבר  לא  ניתן  להתעלם  מאירופה  "  .  
לדעת  הלל  ,  בתחומים  שונים  פוטנציאל  השוק  ביבשת  לא  קטן  מבארה"ב  ,  ולכן  היא  שוק  יעד  לחברות  ישראליות  .  
"  לפני  כשנה  החלטנו  להיכנס  לאירופה  ופתחנו  סניף  בבריטניה  .  
כיום  אנו  מתייחסים  אליה  כמו  לישראל  -  המרחקים  קצרים  ,  ולכן  אין  צורך  לאשר  נסיעות  לשם  .  
פשוט  עולים  על  המטוס  וחוזרים  למחרת  .  
לחברות  ישראליות  זה  יתרון  ענק  "  .  
הלל  מכיר  היטב  את  אירופה  .  
לפני  הצטרפותו  לפולריס  שהה  תשע  שנים  באירופה  והקים  בה  את  הפעילות  של  יצרנית  המחשבים  האמריקאית  פקארד  בל  ,  שבשלב  מאוחר  יותר  נרכשה  על  ידי  תאגיד  NEC  היפאני  .  
"  בשוק  הצרכנות  האלקטרונית  ,  אולי  יותר  מאשר  בתחומים  אחרים  ,  חייבים  להיות  קרובים  מאוד  לשוק  "  ,  אמר  .  
"  באירופה  התפקיד  קשה  מאשר  בארה"ב  ,  מאחר  שהיא  הטרוגנית  .  
שם  ,  לא  ניתן  לנהל  פעילויות  במדינה  אחת  ,  בשלט  רחוק  ממדינה  אחרת  באירופה  "  .  
לדבריו  ,  מסיבות  אלה  ,  קרנות  ישראליות  וחברות  היי  -  טק  חוששות  מהשוק  האירופי  .  
"  יש  פחד  מסוים  ,  מאחר  שזו  יבשת  מפוצלת  עם  תרבויות  ושפות  שונות  .  
אבל  אם  מצליחים  לחדור  אפילו  לחלק  מהמדינות  ,  מגלים  שיש  באירופה  נאמנות  גדולה  מאוד  של  השוק  .  
מי  שנכנס  -  נכנס  חזק  "  .  
בתחומים  מסוימים  ,  כמו  תקשורת  סלולרית  וטלוויזיה  אינטראקטיווית  ,  אירופה  מקדימה  את  ארה"ב  ומהווה  שוק  יעד  ראשוני  לחברות  ישראליות  רבות  .  
"  יש  לנו  5  -  4  חברות  סלולר  בפורטפוליו  שלנו  ,  המתרכזות  במפורש  באירופה  ולא  בארה"ב  -  למרות  שהפעילות  בה  יקרה  ומסובכת  .  
אנחנו  ממליצים  היום  ליותר  חברות  מבעבר  ,  להתחיל  את  הפעילות  בחו"ל  ,  באירופה  ולא  בארה"ב  "  ,  אמר  הלל  .  
כמו  בכל  טריטוריה  חדשה  ,  גם  כאן  מתגלות  מהמורות  בלתי  צפויות  :  "  קשה  לאייש  משרות  בכירות  של  מנהלים  "  ,  הוסיף  .  
"  החוזים  פה  כובלים  ומחייבים  את  המנהלים  להישאר  כמה  חודשים  בחברה  ,  או  שבכלל  אוסרים  עליהם  לעבור  לחברה  מתחרה  .  
מבחינה  זו  ,  השוק  האמריקאי  הרבה  יותר  פתוח  "  .  
שלוש  מדינות  המפתח  ,  שחדירה  אליהן  חיונית  להשתלבות  ביבשת  ,  הן  צרפת  ,  גרמניה  ובריטניה  .  
"  כל  אחד  מהשווקים  הללו  שונה  וגדול  ,  אך  חדירה  מוצלחת  אליו  לא  מבטיחה  חדירה  מוצלחת  ליבשת  כולה  ,  הסביר  הלל  .  
למרות  זאת  ,  פולריס  פועלת  רק  באמצעות  המשרד  הבריטי  שלה  .  
"  היה  לנו  קל  יותר  לתקוע  יתד  בבריטניה  ,  בגלל  השפה  והאוריינטציה  האמריקאית  "  .  
במובן  מסוים  ,  הישראלים  מגיעים  ליבשת  הישנה  על  תקן  של  מדריכים  .  
"  באירופה  חסר  ניסיון  בתחומי  ההון  סיכון  וההיי  -  טק  .  
המשקיעים  שם  מחפשים  קרנות  מנוסות  שיבצעו  איתם  השקעות  "  ,  אמר  .  
למרות  זאת  ,  בכל  הנוגע  לגיוס  ציבורי  ,  הבורסות  המקומיות  ,  כמו  יורופ  נקסט  ,  איסד"ק  או  הנויר  מרקט  ,  לא  נחשבות  מתחרות  בנאסד"ק  -  "  זו  עדיין  הבורסה  המרכזית  "  .  
EMAILADDRESS  
