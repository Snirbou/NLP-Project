עדכון  אחרון  -  02:01  06/03/01  תוכנה  להצלת  חיי  הנישואין  גלשת  באינטרנט  ,  אתה  מפוטר  !  
מאת  דאה  הדר  כתגובה  לתוכנות  המעקב  ,  המאפשרות  להתחקות  אחר  הרגלי  הגלישה  של  בני  זוג  ,  ילדים  ועובדים  ,  החלו  לצוץ  תוכנות  שמבטיחות  לנקות  את  המחשב  מכל  עדות  מפלילה  .  
גרסה  חדשה  למלחמת  המחיקון  באנטי  מחיקון  ,  שבה  כל  הצדדים  מאיימים  על  הלקוח  בהרס  חיי  הנישואין  שלו  ,  הקריירה  והחיים  בכלל  עשייה  שלמה  התפתחה  בשנים  האחרונות  סביב  נושא  הפרטיות  ברשת  .  
הגולשים  יודעים  כבר  מזמן  prefix=ש  "  האח  הגדול  "  -  שירותי  ביטחון  ,  ממשלות  ,  רשתות  שיווק  ועוד  -  עוקב  אחר  צעדיהם  והרגליהם  ברשת  .  
כעת  ,  הפופולריות  ההולכת  וגדלה  של  תוכניות  מעקב  ובילוש  ביתיות  מחריפה  עוד  יותר  את  הבעיה  .  
במקור  נועדו  תוכנות  אלה  לאפשר  להורים  מודאגים  לפקח  על  פעילות  ילדיהם  בזמן  הגלישה  ,  אולם  עד  מהרה  הן  מצאו  לעצמן  קהל  צרכנים  נוסף  ,  כגון  בני  זוג  קנאים  שרוצים  לעקוב  אחר  שיטוטי  בן  זוגם  ברשת  ,  או  מנכ  "  לים  שמבקשים  לפקח  על  הגלישה  של  עובדיהם  (  ראו  תיבה  )  .  אולם  תוכנות  המעקב  אינן  הדרך  היחידה  להתחקות  אחר  פעילות  הגולש  .  
עדויות  מפלילות  על  הגלישה  מצטברות  בכונן  הקשיח  של  כל  גולש  ,  ולא  תמיד  פשוט  לטשטש  אותן  .  
מחיקת  תכנים  ,  ריקון  סל  המיחזור  ופעולות  נוספות  שמטרתן  להעלים  מידע  כזה  ,  לא  מצליחות  תמיד  לעשות  זאת  .  
מתברר  שגם  מה  שסמוי  מהעין  ,  שמור  היטב  בכונן  הקשיח  ,  ומישהו  עלול  לנסות  לשחזר  את  המידע  .  
"  המחשב  שלך  הוא  פצצת  זמן  מתקתקת  "  ,  מזהירה  חברת  Robin  Hood  Software  הבריטית  את  מי  שרוצים  לשמור  על  חשאיות  הגלישה  ולא  יודעים  שעדויות  רבות  נותרות  על  גבי  הכונן  הקשיח  במחשב  שלהם  .  
כפתרון  לבעיה  מציעה  החברה  את  תוכנת  Evidence  Eliminator  ,  שמבטיחה  לטהר  את  הכונן  הקשיח  מכל  התכנים  הנחבאים  בו  .  
כך  ,  מבטיחה  החברה  ,  יוכל  הגולש  למנוע  את  הרס  נישואיו  או  את  התמוטטות  הקריירה  שלו  .  
לצד  הופעת  התוכנות  החדשות  להעלמת  עדויות  ,  הולך  ומתרחב  שוק  היישומים  העוסקים  באיסוף  מידע  על  הגלישה  ובאבטחה  .  
אך  במקביל  לצמיחת  השוק  הזה  ,  הולכת  וגוברת  תחושת  הפגיעות  בקרב  הגולשים  .  
יצרני  התוכנות  מנצלים  את  חששות  הגולשים  ויוצאים  במסעות  פרסום  מניפולטיוויים  ,  המבוססים  על  הפחדה  .  
"  בעלך  בוגד  בך  ?  
תתפסי  אותו  עם  זה  "  ,  הוא  דוגמה  לקמפיין  של  חברת  "  ספקטורסופט  "  (  Spectorsoft  )  ,  שמייצרת  את  תוכנת  המעקב  eBlaster  .  
פרסומת  זו  ,  שהופיעה  באתר  eBay  ,  הצליחה  לפתות  כבר  בשבוע  הראשון  לפרסומה  5,000  קונים  .  
החברות  המייצרות  את  תוכנות  המעקב  מחדדות  את  הנטיות  הפרנואידיות  בקרב  אוכלוסיית  הגולשים  ,  ואז  מציעות  תוכנה  ,  שעולה  כמה  עשרות  דולר  ,  בהבטחה  שזו  תפתור  את  הבעיה  .  
המחיר  אמנם  אינו  גבוה  ,  בהשוואה  לעלות  של  שכירת  בלש  פרטי  או  הצלת  חיים  (  כמו  שמבטיחה  לעשות  חברת  "  רובין  הוד  "  )  .  אך  למעשה  ,  אף  תוכנה  לא  מקנה  שקט  נפשי  לגולש  ,  שמרגיש  שהמחשב  האישי  שלו  הפך  למיצג  ציבורי  המחכה  להפליל  אותו  בכל  רגע  נתון  .  
וככל  שהוא  מוצף  במוצרים  המבטיחים  לטשטש  את  עקבותיו  או  להציל  את  נישואיו  ,  כך  גדלה  תחושת  חוסר  האונים  שלו  .  
מי  שחשב  שלעולם  לא  ישתתף  באחת  מתוכניות  "  המציאות  "  שמצלמות  אותך  סביב  השעון  ,  יופתע  לגלות  שייתכן  שהוא  משתתף  במשחק  דומה  מבלי  להיות  מודע  לכך  .  
תוכנות  כמו  Snapshot  Spy  של  חברת  Virtual  Imagination  מסוגלות  לתעד  כל  פריט  מידע  שמופיע  על  מסך  המחשב  של  הגולש  .  
הדבר  נעשה  באמצעות  צילומים  דיגיטליים  שנעשים  בהפרש  של  שניות  בודדות  ,  ומתעדים  דפי  אתרים  ,  סיסמאות  ,  מספר  כרטיסי  אשראי  ,  התכתבויות  באי  -  מייל  ,  במסרים  מיידיים  ובצ'טים  -  ולמעשה  כל  דבר  שהגולש  מקליד  או  צופה  בו  ברשת  .  
את  התוכנה  אפשר  להוריד  באתר  www.snapshotspy.com  תמורת  50  דולר  .  
סיסמת  החברה  ,  "  מה  שאתה  לא  יודע  יכול  לפגוע  בך  "  ,  מדברת  ללבם  של  גולשים  רבים  אשר  סקרנים  לדעת  מה  עושים  יקיריהם  במשך  שעות  ממושכות  מול  המחשב  ומחליטים  להפוך  למרגלים  וירטואליים  באמצעות  התקנת  התוכנה  .  
"  זו  תוכנה  נהדרת  "  ,  מעיד  מרק  ה  .  
לקוח  מרוצה  .  
"  באמצעותה  גיליתי  שאשתי  מנהלת  רומן  בחמשת  החודשים  האחרונים  וכעת  אני  נמצא  בתהליכי  היפרדות  ממנה  .  
ההשקעה  משתלמת  "  .  
החקיקה  בארה"ב  בנוגע  לשימוש  בתוכנות  מסוג  זה  נמצאת  עדיין  בחיתוליה  .  
באתר  של  חברת  ספייטול  (  Spytool  )  ,  יצרנית  תוכנת  ספייסופט  (  Spysoft  )  ,  נאמר  כי  הפעלת  התוכנה  של  החברה  חוקית  בתנאי  שההתקנה  מתבצעת  במחשב  הנמצא  בבעלות  המשתמש  ,  או  אם  בעל  התוכנה  מיידע  מראש  את  המשתמש  שבמחשבו  הותקנה  התוכנה  .  
אלא  שספייטול  מצניעה  מידע  זה  באותיות  הקטנות  .  
ספייטול  גם  מבטיחה  ללקוחותיה  לשלוח  אליהם  את  תוכנת  המעקב  במעטפה  חומה  ,  ללא  כל  סימני  זיהוי  של  החברה  ,  ואפילו  מציעה  לשלוח  את  התוכנה  לביתו  של  חבר  .  
בעמוד  הבית  של  אתר  החברה  מכריזים  בגאווה  :  "  מי  שנמצא  תחת  מעקב  לעולם  לא  יידע  שמרגלים  אחריו  "  .  
הצהרה  זו  ,  כמובן  ,  עומדת  בסתירה  לקביעה  שיש  ליידע  את  בעל  המחשב  על  התקנת  התוכנה  .  
חברות  ספקטורסופט  וספייטול  גם  מציעות  תוכנות  לריגול  מרחוק  ,  ששולחות  את  המידע  שנאסף  דרך  הדואר  האלקטרוני  ,  ומאפשרות  למשתמש  להתערב  ולשלוט  בנעשה  במחשב  של  מישהו  אחר  המחובר  לאינטרנט  .  
כך  למשל  ,  אפשר  לנטרל  פעולות  מקלדת  של  משתמש  הנמצא  תחת  מעקב  ,  לצלם  מסמכים  ואף  למחוק  קבצים  .  
ובינתיים  הופיע  רובין  הוד  הווירטואלי  ,  שפרץ  לעולם  עם  תוכנת  האבטחה  המשובחת  Evidence  Eliminator  .  
חברת  רובין  הוד  גובה  75  דולר  תמורת  מה  שהיא  מגדירה  "  הצלה  "  של  נישואים  ,  עבודה  ,  פרטיות  ,  והחיים  בכלל  .  
היא  מבטיחה  להעלים  את  עקבותיך  מהרפתקאות  העבר  במחשב  באמצעות  ניקיון  יסודי  של  הכונן  הקשיח  .  
ריקון  סל  המיחזור  או  ביטול  פונקציית  "  History  "  בדפדפן  ,  מזהירה  החברה  ,  לא  באמת  מעלימים  עדויות  מהמחשב  ,  ותוכנת  Evidence  Eliminator  תפתור  את  הבעיה  על  ידי  חיסול  פרטי  המידע  שאגר  הכונן  הקשיח  במשך  שנים  .  
אפשר  להוריד  את  התוכנה  באתר  החברה  ולהשתמש  בה  בחינם  לתקופת  ניסיון  .  
אבל  גם  רובין  הוד  ,  כמו  יצרניות  תוכנות  המעקב  ,  בוחרת  לשכנע  את  הגולשים  לקנות  את  התוכנה  שלה  באמצעות  הפחדה  ,  ומגייסת  את  הפרנויה  לטובת  הקמפיין  שלה  .  
מי  שמנסה  לצאת  מאתר  החברה  מבלי  להוריד  את  התוכנה  ,  ייתקל  בהודעה  הבאה  :  "  חשוב  מאוד  שתקרא  עמוד  זה  כי  הוא  עשוי  להציל  את  חייך  .  
שאל  את  עצמך  -  האם  באמת  שווה  לי  לקחת  את  הסיכון  רק  כדי  לחסוך  כמה  דולרים  ?  
העתיד  שלך  באמת  שווה  כל  כך  מעט  ?  
העבודה  והמשפחה  שלך  לא  שווים  את  ההשקעה  ?  
אתה  באמת  מעדיף  להישלח  לבית  סוהר  ?  "  אתרים  :  www.spytool.net  www.spectorsoft.com  www.snapshotspy.com  www.evidence-eliminator.com  המספרים  מצביעים  על  מגמה  מתפתחת  -  חברת  זירוקס  פיטרה  לאחרונה  40  מעובדיה  בגלל  גלישה  לאתרים  שאינם  קשורים  לעבודה  .  
ביולי  פוטרו  prefix=כ  -  50  מעובדי  חברת  Dow  Chemicals  ,  לאחר  שנתפסו  גולשים  באתרים  פורנוגרפים  ואלימים  ,  ובספטמבר  היה  גל  פיטורים  נוסף  .  
אפילו  העיתון  "  ניו  יורק  טיימס  "  פיטר  באחרונה  23  מעובדיו  בעקבות  אי  -  מיילים  פנימיים  ששלחו  ,  שלטענת  העיתון  היו  גסים  מדי  .  
עובדים  רבים  מתנגדים  לתיעוד  ולקריאת  התכנים  שמופיעים  על  מסכיהם  ,  אבל  העדר  חקיקה  מפותחת  בנושא  הפרטיות  באינטרנט  מותיר  פרצות  רבות  בתחום  זה  ומספק  למעסיקים  הזדמנויות  רבות  להציץ  במה  שעובדיהם  עושים  .  
ברוב  המקרים  שבהם  ניסו  עובדים  בארה"ב  לערער  על  מדיניות  המעקב  פסקו  בתי  משפט  לטובת  המעסיקים  ,  בטענה  כי  כל  עוד  מיידעים  את  העובדים  על  המעקב  ,  העניין  תקין  .  
במקרה  יוצא  דופן  ,  פוטר  שוטר  בארה"ב  לאחר  שתועד  נכנס  לאתר  הפורנוגרפי  www  .  
whitehouse  .  
com  .  
לטענתו  ,  הוא  הגיע  לאתר  בטעות  ,  כשניסה  להיכנס  לאתר  הרשמי  של  הבית  הלבן  ,  שכתובתו  www  .  
whitehouse  .  
gov  .  
לשוטר  אמנם  נפסקו  פיצויים  ,  אבל  בית  המשפט  קבע  שהסיבה  לכך  אינה  המעקב  שהיה  אחריו  ,  אלא  אי  ההבנה  שקרתה  .  
המעסיקים  מצדם  רואים  ברכישת  התוכנות  עסקה  משתלמת  .  
"  שמתי  לב  שצוות  השיווק  בחברה  שלי  סוגר  פחות  עסקות  מאז  שהתקנתי  אינטרנט  במשרד  "  ,  מספר  דן  בולינגר  ,  לקוח  מרוצה  מקנדה  .  
"  אבל  מאז  שהתקנתי  את  Snapshot  Spy  (  תוכנת  מעקב  ;  ראו  כתבה  )  הצוות  משיג  מכירות  שיא  בגלל  שהם  יודעים  שמציצים  עליהם  "  .  
המעסיקים  מצדיקים  את  התקנת  תוכנות  הריגול  בטענה  שהמחשבים  נמצאים  בבעלותם  ושזכותם  לוודא  שמשאבי  החברה  מנוצלים  לצורכי  עבודה  .  
עו"ד  קרג  קורניש  ,  המתמחה  בהגנה  על  פרטיות  העובדים  ,  סבור  כי  תוכנות  המעקב  מהוות  פלישה  בוטה  לפרטיות  .  
"  לפי  היגיון  זה  "  ,  הוא  אומר  ,  "  גם  השירותים  במקום  העבודה  נמצאים  בבעלותו  של  המעסיק  ולכן  מותר  להתקין  מצלמות  בתוך  התאים  "  .  
