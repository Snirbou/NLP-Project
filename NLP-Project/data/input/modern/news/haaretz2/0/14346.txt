עדכון  אחרון  -  04:37  01/03/01  סוכנת  סמויה  הפלילה  עשרות  סוחרי  סמים  בדרום  מאת  איריס  ברעם  מפקד  מרחב  הנגב  (  מימין  )  נצ"מ  חיים  פרץ  ומפקד  מחוז  הדרום  ,  ניצב  יצחק  אהרונוביץ  ,  מעניקים  תעודת  הוקרה  לסוכנת  עינב  אבוטבול  תצלום  :  אלברטו  דנקברג  עינב  אבוטבול  ,  סוכנת  משטרתית  בת  21  מהדרום  ,  שפעלה  במשך  כשנה  בערים  באר  שבע  ,  דימונה  וערד  ,  הפלילה  עשרות  חשודים  בביצוע  עבירות  של  סחר  בסמים  עם  בני  נוער  .  
אתמול  בלילה  פשטו  196  קצינים  ושוטרים  ,  בפיקודו  של  מפקד  מרחב  הנגב  ,  נצ"מ  חיים  פרץ  ובסיוע  יחידת  הכלבנים  המשטרתית  ,  על  בתיהם  של  עשרות  חשודים  ,  שנגדם  אספה  אבוטבול  ראיות  .  
במהלך  המבצע  נעצרו  19  חשודים  ,  מהם  שבעה  קטינים  .  
שמונה  חשודים  עדיין  לא  אותרו  ,  אך  זהותם  ידועה  .  
בחיפושים  שנערכו  בבתי  החשודים  נתפסו  כדורי  אקסטזי  ,  שתילי  מריחואנה  ,  משקל  אלקטרוני  ,  מכשירי  טלפון  ניידים  גנובים  ושני  אופנועים  גנובים  .  
