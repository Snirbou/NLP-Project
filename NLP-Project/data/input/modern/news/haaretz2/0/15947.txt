עדכון  אחרון  -  02:58  07/03/01  ממשלת  שרון  תיאבק  בחוקים  בזבזניים  ממשלת  שרון  תפעל  לביטול  החוקים  הפרטיים  ,  הפופוליסטיים  והבזבזניים  שהתקבלו  בכנסת  בשנה  האחרונה  .  
כך  עולה  מההסכמים  הקואליציוניים  שחתם  הליכוד  עם  המפלגות  המרכיבות  את  הקואליציה  .  
בכל  אחד  מההסכמים  נקבע  כי  הממשלה  תקים  ועדת  שרים  מיוחדת  ,  בה  ישתתפו  בין  היתר  שר  האוצר  והשר  המייצג  או  נציג  אחר  מסיעת  "  ישראל  אחת  "  ,  לצורך  בחינתם  של  חוקים  בעלי  היבטים  תקציביים  מכבידים  ,  או  כאלה  שאנים  עולים  בקנה  אחד  עם  קווי  היסוד  של  הממשלה  ,  או  עם  תוכניות  הממשלה  לישומם  ,  אשר  התקבלו  בכנסת  החל  מפברואר  2000  .  
עוד  נקבע  כי  לאחר  שהצעת  חוק  זו  תאושר  בממשלה  ,  יפעלו  כל  מרכיבי  הקואליציה  באופן  מיידי  ,  ותוך  חיוב  במשמעת  סיעתית  ,  לחקיקה  המתאימה  .  
עוד  נקבע  כי  כל  סיעות  הקואליציה  יתנגדו  בכנסת  ,  תוך  שימוש  במנגנון  של  משמעת  סיעתית  ,  לכל  הצעת  חוק  פרטית  שכרוכה  בה  הוצאה  תקציבית  או  הפחתה  בהכנסות  המדינה  .  
זאת  ,  לרבות  הצעות  חוק  שכאמור  אושרו  כבר  בקריאה  טרומית  או  בקריאה  הראשונה  לפני  הקמת  הממשלה  ,  אלא  אם  החליטו  הממשלה  או  ועדת  השרים  לחקיקה  לתמוך  בהצעת  החוק  .  
צבי  זרחיה  
