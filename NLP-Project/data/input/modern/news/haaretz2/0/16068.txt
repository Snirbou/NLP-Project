עדכון  אחרון  -  23:13  07/03/01  נאום  ההכתרה  של  שרון  מרחב  גמישות  נדיר  מאת  אלוף  בן  שרון  .  
הערוץ  הסורי  זכה  לאזכור  שולי  תצלום  :  דוד  מזרחי  נאום  ההכתרה  של  אריאל  שרון  בכנסת  סיפר  את  הסיפור  שמאחורי  הבחירות  של  2001  :  שיבה  אל  סדר  היום  המסורתי  של  המדינה  ,  שהדגיש  את  הסכסוך  עם  הערבים  ודחק  לצד  את  הטיפול  בבעיות  החברתיות  .  
אלה  שוב  טואטאו  לשולי  הדיון  הפוליטי  ,  מתחת  לכיסוי  של  "  אחדות  מול  הסיכונים  והסיכויים  "  בתחום  המדיני  -  ביטחוני  .  
לא  במקרה  בחר  שרון  להרבות  בציטוטים  של  מייסדי  המדינה  ,  והזכיר  לשותפו  החדש  שמעון  פרס  את  עבודתם  המשותפת  לצד  דוד  בן  -  גוריון  .  
אחרי  שהשמיע  את  מסר  האחדות  ,  פנה  שרון  למשימה  העליונה  של  הממשלה  בראשותו  -  הרגעת  העימות  עם  הפלשתינאים  .  
העמדות  המדיניות  שהציג  בכנסת  נותרו  מעורפלות  כמו  שהיו  במסע  הבחירות  .  
שרון  הותיר  לעצמו  מרחב  גמישות  נדיב  .  
הוא  אמר  שהשלום  "  כרוך  בפשרות  מכאיבות  לשני  הצדדים  "  ונזהר  מהצגת  קווים  אדומים  שיתקשה  לסגת  מהם  .  
ירושלים  "  תהיה  בירת  הנצח  של  העם  היהודי  "  ,  אך  המלה  "  מאוחדת  "  לא  הוזכרה  .  
עמדותיו  בעניין  רמת  הגולן  ,  בקעת  הירדן  וההתנחלויות  "  ידועות  "  .  
זהו  ,  בלי  לפרט  .  
בגלל  עמדות  שותפיו  לקואליציה  ,  "  נכתב  בקווי  היסוד  שלא  יוקמו  התנחלויות  חדשות  "  .  
הערוץ  הסורי  זכה  רק  לאזכור  שולי  בנאום  שרון  ,  וכך  גם  מס  השפתיים  המתחייב  ליחסי  השלום  עם  מצרים  וירדן  וליחסים  המיוחדים  עם  ארה"ב  .  
אהוד  ברק  ניצל  את  הבמה  לסגור  חשבון  עם  ערפאת  ,  האיש  שאחראי  יותר  מכל  לקיצור  דרכו  הפוליטית  .  
הוא  "  קבע  "  שהרשות  הפלשתינית  יזמה  את  האינתיפאדה  ותיכננה  אותה  זמן  רב  מראש  ,  בגלל  סירובו  להיענות  לתביעות  המקסימום  של  ערפאת  ,  ולא  כתגובה  לוויתורים  בקמפ  דייוויד  או  לביקור  שרון  בהר  הבית  .  
"  הדרך  המדינית  שהובלתי  לא  הולידה  את  הסכסוך  ,  רק  חשפה  את  פניו  האמיתיות  "  ,  סיכם  ברק  את  כהונתו  ,  וכמו  שרון  ,  הבטיח  לפלשתינאים  שהם  יפגשו  מולם  ישראל  מאוחדת  בכוח  עמידתה  מולם  .  
ברק  איחל  לשרון  הצלחה  ,  והתריע  שהמשך  קיומה  של  ישראל  בביטחון  ושמירת  זהותה  היהודית  והדמוקרטית  מותנה  בהיפרדותה  מהפלשתינאים  ,  בהסכם  או  בהפרדה  חד  -  צדדית  .  
"  העתיד  יוכיח  שהדרך  שלנו  היתה  נכונה  "  ,  נפרד  ברק  מהתפקיד  ,  מותיר  את  ההווה  הבעייתי  ליורשו  .  
