עדכון  אחרון  -  22:35  01/03/01  בינתיים  אין  מהפכה  מאת  אבירמה  גולן  שני  האירועים  הסוערים  -  מרכז  מפלגת  העבודה  בסינרמה  וההפגנה  למען  אריה  דרעי  בהיכל  הספורט  -  שונים  ,  לכאורה  ,  זה  מזה  לחלוטין  .  
למעשה  ,  קרה  בשניהם  אותו  תהליך  עצמו  :  רעש  גדול  של  קריעה  היה  שם  ,  הבטחה  לפילוג  ,  גם  קצת  מכות  ודחיפות  -  אבל  בינתיים  אין  מהפכה  .  
מפלגת  העבודה  החליטה  להצטרף  לממשלת  האחדות  ,  ואלי  ישי  ,  שהתקבל  בקריאות  בוז  (  וצעיר  נלהב  אחד  אפילו  הצליח  להזיז  לו  קצת  את  הכובע  )  ,  רשם  לזכותו  עוד  התקרבות  אל  הרב  עובדיה  יוסף  ,  ועוד  התחזקות  לקראת  הכניסה  למשרד  הפנים  .  
"  עצרת  הענק  של  ג'  אדר  ,  במלאות  שישה  חודשים  לישיבתו  בכלא  על  לא  עוול  בכפו  של  אסיר  המהפכה  היהודית  אריה  דרעי  "  נהפכה  למפגן  מדולדל  שורות  ,  שאפילו  האמנים  שבאו  להנעים  בו  זמירות  היו  ,  במקרה  הטוב  ,  מליגה  ג'  .  
לפי  כל  הסימנים  ,  הדבר  האחרון  prefix=ש  -  או  6,000  האנשים  שהטריחו  את  עצמם  לאירוע  רצו  בו  הוא  מרד  אזרחי  או  פילוג  .  
להיפך  :  הם  הפגינו  דווקא  רצון  להשתייך  ,  להיות  חלק  מהמשחק  ,  ורק  הצטערו  שמנהיגם  האהוב  יושב  בכלא  .  
בעזרת  הקלישאות  הדמגוגיות  של  הנואמים  ,  הם  שבו  וראו  בו  סמל  לצרותיהם  הפרטיות  ,  הכלכליות  והחברתיות  .  
בדיאלקטיקה  ישראלית  אופיינית  הם  צפרו  והריעו  כל  הערב  "  א  -  ריה  א-ריה  "  ,  התרגשו  מקליפ  חדש  שבו  כמה  זמרים  יאפיים  למראה  שרו  ביחד  "  אריה  ,  אריה  ,  בנפש  פנימה  את  לבך  חשים  "  (  כמיטב  המסורת  של  "  אנחנו  העולם  "  האמריקאי  )  ,  קראו  בקצב  "  לא  נשכח  ולא  נסלח  "  וכמו  בכיכר  רבין  ליוו  בזיקוקים  קטנים  ובנרות  את  השירים  .  
בכל  משחק  של  בית"ר  ירושלים  יש  הרבה  יותר  להט  ושנאה  .  
רוב  הנוכחים  נהנו  אמנם  כשהרב  דוד  יוסף  והבדרן  החבוט  אורי  זוהר  חירפו  וגידפו  את  אליקים  רובינשטיין  ואת  השופט  יעקב  צמח  ,  אבל  לא  שמעו  מפי  הנואמים  הצעת  חלופה  למה  שהם  מכנים  שלטון  האליטות  .  
הלא  כל  כוחה  של  מחאתם  עלול  להתערער  אם  הממסד  ישתנה  .  
רוב  הציבור  הש  "  סניקי  שבא  לאירוע  בילה  ממילא  ליד  הדוכנים  ואמר  שצריך  אחדות  כי  זה  טוב  לעם  ישראל  .  
"  מצביעי  ש"ס  "  ,  אמר  ביום  שלישי  אחד  מבכירי  התנועה  ,  "  הם  הכי  מפא  "  יניקים  ,  והכי  מזדהים  עם  המדינה  .  
בעיקר  עכשיו  ,  כששרון  ופואד  וסנה  מחזירים  את  הביטחון  למרכז  העניינים  "  .  
ואכן  ,  ש"ס  פרחה  ושיגשגה  ככל  שתהליך  השלום  התקדם  ,  וככל  שהמזרח  התיכון  החדש  ,  הנאור  ,  ההיי  -  טקי  ,  הליברלי  והחילוני  איים  על  ציבור  מזרחי  ומסורתי  גדול  ,  שחשש  ,  בין  השאר  ,  מאיבוד  זהותו  .  
עכשיו  ,  כששרון  וממשלתו  מציעים  נסיגה  לזהות  הישראלית  הישנה  ,  המגדירה  את  עצמה  באמצעות  "  אין  עם  מי  לדבר  "  -  אלי  ישי  ,  בראש  קבוצה  שבעה  ומאורגנת  ,  יכול  להציע  לציבור  שלו  חיבור  מרגיע  לשלטון  .  
הנה  עוד  כישלון  של  העבודה  :  בדרך  להסכם  השלום  הבלתי  חתום  ,  ראשיה  דחקו  את  ש"ס  לשוליים  .  
עכשיו  הם  יקבלו  אותה  במקום  מרכזי  ונינוח  ,  בממשלה  שהם  אינם  עומדים  בראשה  .  
כשבהיכל  הספורט  נשמעו  השירים  הראשונים  ,  חיים  רמון  ,  בסינרמה  ,  סיים  את  נאומו  .  
כמו  ראשי  ש"ס  ,  גם  רמון  מבין  ,  בחושיו  החדים  ,  כי  הכמיהה  לאחדות  ,  הפחד  מקריעה  והעייפות  מהקטטות  הפנימיות  הם  סנטימנט  ציבורי  אמיתי  .  
בהיפוך  זמני  לרב  עובדיה  ,  שמדבר  כמו  מחתרת  אבל  מתברג  פנימה  ,  רמון  אמר  :  אני  בעד  ,  אבל  מבחוץ  .  
וכמו  חסידי  דרעי  ,  גם  הוא  לא  מציע  חלופה  .  
הנה  כך  כולם  -  גם  המצטרפים  לאחדות  וגם  הבועטים  בה  -  מחזקים  את  כינונה  .  
אבל  האחדות  המזויפת  הזאת  אינה  מתכוונת  לרפא  את  השסעים  ,  כפי  שרבים  כל  כך  מקווים  .  
כל  עניינה  הוא  אחיזה  בשלטון  ,  ובחסות  האיומים  הגרעיניים  -  גם  הקפאה  עמוקה  של  הקונפליקטים  האמיתיים  בחברה  .  
