עדכון  אחרון  -  02:32  05/03/01  3  הרוגים  בפיגוע  בנתניה  ;  כוחות  הביטחון  יגבירו  הסיורים  בקו  התפר  מאת  עמוס  הראל  וניקול  קראו  מרכז  נתניה  ,  דקות  לאחר  הפיגוע  אתמול  .  
עדיין  לא  הוכח  קשר  בין  הפיגועים  בשבוע  שעבר  בתל  אביב  ובצומת  מי  -  עמי  לבין  הפיצוץ  בנתניה  תצלום  :  פבל  וולברג  שלושה  אזרחים  ישראלים  נהרגו  prefix=ו  -  91  נפצעו  ,  בפיגוע  שאירע  אתמול  בבוקר  במרכז  נתניה  .  
המחבל  נהרג  בפיצוץ  מטען  החבלה  ,  שנשא  כנראה  בתיק  צד  .  
על  פרטי  החקירה  הוטל  צו  איסור  פרסום  .  
תשעה  פלשתינאים  שהיו  באזור  בזמן  הפיגוע  נעצרו  בידי  המשטרה  .  
על  פי  מיקום  הפיגוע  והאיומים  ששיגר  שלשום  ארגון  החמאס  ,  בדבר  רצף  פיגועי  התאבדות  מתוכנן  בתחומי  הקו  הירוק  ,  יש  אפשרות  כי  הפיגוע  בוצע  בידי  התארגנות  של  החמאס  מאזור  השומרון  .  
גם  שני  המטענים  בשבוע  שעבר  -  זה  שנתגלה  בתל  אביב  וזה  שפוצץ  בצומת  מי  -  עמי  ,  בתקרית  שבה  נהרג  תושב  טבריה  -  הונחו  בידי  פעיל  חמאס  מהשומרון  .  
עם  זאת  ,  עדיין  לא  הוכח  קשר  בין  פיגועים  אלה  לפיצוץ  בנתניה  .  
אם  אכן  מדובר  בפיגוע  התאבדות  ,  הרי  שזה  מחייב  בדרך  כלל  הכנה  ממושכת  בהרבה  מזו  הדרושה  לקראת  הנחת  מטען  והסתלקות  מן  המקום  .  
כוחות  הביטחון  יבדקו  גם  אפשרות  שהמחבל  נהרג  עקב  טעות  בהפעלת  המטען  או  משום  שחשש  כי  שוטר  זיהה  אותו  -  ולא  התכוון  מראש  להתאבד  .  
בדיון  שערך  אמש  מפכ"ל  המשטרה  רב  -  ניצב  שלמה  אהרונישקי  בהשתתפות  סגל  הפיקוד  הבכיר  של  המשטרה  ,  נקבע  כי  מעתה  ועד  להודעה  חדשה  תעסוק  משטרת  ישראל  רובה  ככולה  בביטחון  שוטף  ,  ולכן  נושאים  אחרים  כגון  לחימה  בפשיעה  יידחקו  בשלב  זה  ,  בחלקם  ,  הצידה  .  
בין  החלטות  הפיקוד  הבכיר  של  המשטרה  :  *  מהיום  בבוקר  ועד  להודעה  חדשה  יחלו  כל  השוטרים  הממלאים  תפקידים  מבצעיים  לעבוד  במשמרות  של  12  שעות  ביממה  ;  שוטרים  הנמצאים  בהכשרה  יועברו  לעבודת  ביטחון  שוטף  ויתגברו  את  הכוחות  הפועלים  בשטח  *  תימשך  הפעילות  המוגברת  הכוללת  סיורים  במחסומים  לרבות  בקו  התפר  ,  ותימשך  הפעילות  המשטרתית  לאיתור  פלשתינאים  השוהים  בישראל  שלא  כחוק  ,  תוך  מתן  דגש  גם  על  מעסיקיהם  ועל  אלו  המאפשרים  להם  ללון  בתחומי  המדינה  *  משטרת  ישראל  תבקש  מצה"ל  תגבור  וסיוע  של  חיילים  להגברת  פעילות  הביטחון  השוטפת  .  
מנהיגו  הרוחני  של  החמאס  ברצועת  עזה  ,  השייח  אחמד  יאסין  ,  אמר  אתמול  כי  ארגונו  ימשיך  לפעול  "  למיגור  הכיבוש  "  .  
הוא  איים  כי  העם  בישראל  יסבול  בקרוב  כפי  שסובל  העם  הפלשתיני  .  
עבדאללה  שאמי  ,  ממנהיגי  הגי  '  האד  האיסלאמי  בעזה  ,  טען  כי  הפיגוע  בוצע  לציון  חג  הקורבן  המוסלמי  ,  החל  היום  .  
הכוננות  הגבוהה  במערכת  הביטחון  נמשכת  ,  מחשש  לפיגועים  נוספים  .  
המשטרה  וצה"ל  תיגברו  בימים  האחרונים  את  הכוחות  לאורך  קו  התפר  ,  על  רקע  התרעות  חמורות  בדבר  כוונות  פלשתיניות  לביצוע  פיגועים  בתחומי  ישראל  .  
מקורות  ביטחוניים  אומרים  כי  כל  הארגונים  הפלשתיניים  עוסקים  בתכנון  ובביצוע  פיגועים  -  הפתח  ,  החמאס  ,  הג'יהאד  האיסלאמי  ומנגנוני  הביטחון  של  הרשות  .  
לעתים  קרובות  פועלות  חוליות  משולבות  מארגונים  שונים  .  
כוחות  צה"ל  בגדה  קיבלו  הנחיות  להגביר  את  הסיורים  מצדו  המזרחי  של  קו  התפר  ולהקפיד  על  מניעת  כניסת  פלשתינאים  לשטח  ישראל  .  
מקורות  צבאיים  טענו  כי  ההנחיה  אינה  ניתנת  ליישום  אמיתי  ,  משום  שבהיעדר  גדר  מפרידה  בין  הגדה  לישראל  ,  יש  מאות  דרכים  המאפשרות  הסתננות  לארץ  .  
מסיבה  זו  נמנע  הצבא  עד  היום  מניסיון  משמעותי  לאכוף  את  הסגר  .  
"  מה  מצפים  שהחיילים  יעשו  "  ,  שאלו  המקורות  .  
"  שיתחילו  לירות  על  פועלים  שעוקפים  את  הסגר  ?  "  .  
בשטחים  היו  אתמול  תקריות  ירי  מועטות  ,  בלא  נפגעים  .  
התקריות  החלו  בשעות  הערב  ,  לאחר  יום  של  שקט  יחסי  .  
