עדכון  אחרון  -  23:53  07/03/01  פוטין  ייאלץ  לבחור  :  לפזר  את  הממשלה  או  את  הדומא  מאת  איזבלה  גינור  חברי  פרלמנט  ברוסיה  ,  הן  מתומכי  הקרמלין  והן  מהאופוזיציה  ,  חברו  אתמול  להצעה  שעשויה  לאלץ  את  הנשיא  ולדימיר  פוטין  לבחור  בין  פיטורי  ממשלתו  לבין  פיזור  הפרלמנט  .  
יו"ר  המפלגה  הקומוניסטית  ,  גנאדי  זיוגאנוב  ,  מסר  אתמול  שנשיאות  הדומא  ,  הבית  התחתון  של  הפרלמנט  ,  קבעה  הצבעת  אי  אמון  בממשלה  prefix=ל  -  14  במארס  .  
על  פי  החוקה  ,  אם  ההצעה  תעבור  בהצבעה  פעמיים  בתוך  שלושה  חודשים  ,  ייאלץ  פוטין  לפטר  את  הממשלה  בראשותו  של  מיכאיל  קסיאנוב  ,  או  שיהיה  עליו  לפזר  את  הפרלמנט  -  מה  שיביא  לקיום  בחירות  מוקדמות  לדומא  .  
את  ההצעה  הגישה  הסיעה  הקומוניסטית  .  
אך  ערב  הדיון  הצטרפה  אליה  מפלגת  "  אחדות  "  ,  הנחשבת  למפלגת  השלטון  .  
תמיכתם  המתוכננת  של  המפלגה  הליברל  -  דמוקרטית  של  ולדימיר  ז'ירינובסקי  ומספר  צירים  עצמאיים  ,  מבטיחה  להצעה  ,  לכאורה  ,  את  226  הקולות  -  מתוך  450  -  הנחוצים  לאישורה  .  
מזה  זמן  מה  רווחות  שמועות  על  נפילתו  הקרובה  של  ראש  הממשלה  קסיאנוב  .  
התבטאותו  של  ראש  סיעת  "  אחדות  "  ,  בוריס  גריזלוב  ,  שיודיע  על  אופן  הצבעתה  רק  prefix=ב  -  13  במארס  ,  לאחר  קיום  משאלים  בסניפיה  האזוריים  של  המפלגה  ,  חיזקה  את  ההערכה  שהמהלך  כולו  הוא  פרי  יוזמתו  של  הקרמלין  .  
מספר  פעמים  ביטא  הנשיא  פוטין  את  אי  -  שביעות  רצונו  מתפקודו  של  קסיאנוב  ,  אם  בגלל  טיפולה  הכושל  של  ממשלתו  במשבר  האנרגיה  במזרח  הרחוק  ואם  בגלל  הודעתו  על  הפסקת  תשלום  חובות  החוץ  .  
שני  המקרים  הללו  היוו  עילה  מספקת  להדחתו  .  
קסיאנוב  מזוהה  כבן  חסותה  של  "  המשפחה  "  ,  חוג  מקורביו  הנשיא  לשעבר  בוריס  ילצין  ושל  המיליארדר  בוריס  ברזובסקי  ,  שנחשב  בעבר  למממן  המשפחה  .  
ברזובסקי  גולה  כעת  מרוסיה  ,  שבה  הוא  מבוקש  בהאשמות  שחיתות  ,  ואילו  ילצין  מאושפז  זה  יותר  מחודש  ;  הדיווחים  על  מצב  בריאותו  אינם  מעודדים  .  
מאז  עלה  לשלטון  מתנער  פוטין  בהדרגה  מפטרונו  ילצין  ומהמורשת  שהותיר  .  
ייתכן  שהנשיא  מעוניין  גם  בדומא  צייתנית  אף  יותר  ,  תוך  ניצול  האהדה  הרבה  שהוא  ממשיך  לקבל  בסקרים  .  
סביר  עוד  יותר  שהנשיא  פוטין  מעוניין  בהצבעה  האי  אמון  של  הדומא  ,  כמהלך  שבעקבותיו  "  ייכפה  "  עליו  להדיח  את  הממשלה  ולהחליפה  בצוות  מאנשיו  .  
המועמד  הבולט  לראשות  הממשלה  הוא  סרגיי  איוואנוב  ,  היום  מזכיר  המועצה  לביטחון  לאומי  ובעבר  ,  כמו  פוטין  עצמו  ,  איש  שירותי  הביטחון  .  
אם  זו  מטרתו  ,  אפשר  שיפטר  את  הממשלה  כבר  אחרי  ההצבעה  הראשונה  ,  בנימוק  של  היענות  לרצונם  של  נבחרי  העם  .  
