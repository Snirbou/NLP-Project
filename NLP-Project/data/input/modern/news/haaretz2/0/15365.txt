עדכון  אחרון  -  00:46  06/03/01  ועדת  חקירה  בודקת  התנגשות  הצוללת  בספינה  היפאנית  משפחות  הקורבנות  בטקס  אזכרה  פרטי  במקום  בו  טבעה  הספינה  תצלום  :  אי  -  פי  אתמול  (  שני  )  יחלו  דיוניה  של  ועדת  חקירה  של  הצי  האמריקאי  ,  הבודקת  את  נסיבות  התנגשות  הצוללת  האמריקאית  בספינת  הדיג  היפאנית  ,  14  ק"מ  מחופי  הונולולו  .  
שלושה  אדמירלים  אמריקאים  ינהלו  את  החקירה  בעניין  התקרית  שגרמה  למשבר  ביחסים  בין  יפאן  לארה"ב  .  
תשעה  מתוך  35  הנוסעים  על  ספינת  הדיג  עדיין  נעדרים  .  
בשימוע  ייבדקו  פעולותיו  של  מפקד  הצוללת  ושל  הקצינים  ,  וכן  השפעת  נוכחותם  של  אזרחים  אורחים  בצוללת  .  
עם  השלמת  החקירה  ימליצו  האדמירלים  על  הפעולה  שתינקט  נגד  קציני  הצוללת  ,  צעד  שעשוי  לנוע  מנזיפה  ועד  משפט  צבאי  .  
החקירה  תתמקד  בנוכחותם  של  האזרחים  על  סיפון  הצוללת  ,  בזמן  שזו  ביצעה  תרגול  עלייה  אל  פני  הים  .  
שלושה  אורחים  היו  בעמדת  הבקרה  בזמן  התרגול  ,  אבל  חיל  הים  טוען  כי  אנשי  הצוות  פיקחו  על  האזרחים  וכי  לא  היה  לאורחים  קשר  לתאונה  .  
בכיר  בחיל  הים  היפאני  מונה  כיועץ  לצוות  החקירה  ,  אבל  הוא  לא  יוכל  להצביע  על  ההמלצות  לפעולה  .  
ייתכן  ששלושת  הקצינים  ינצלו  את  התיקון  החמישי  לחוקה  ,  המאפשר  לאדם  לא  להפליל  את  עצמו  .  
פרקליטיהם  של  מפקד  הצוללת  ,  הגנרל  וודל  ,  ושל  מפקד  הסיפון  ,  מייקל  קואן  ,  ביקשו  כי  לקצינים  תינתן  חסינות  לגבי  עדותם  -  כך  שלא  יהיה  ניתן  להעמידם  לדין  על  סמך  דברים  שיאמרו  בעדות  .  
ביום  שישי  סיים  משמר  החופים  האמריקאי  באופן  רשמי  את  החיפוש  אחר  תשעת  הנעדרים  .  
"  מועצת  הביטחון  בתחבורה  "  הוציאה  ביום  שישי  דו"ח  ראשוני  המתאר  את  תנועת  הצוללת  והספינה  בשעות  שלפני  ההתנגשות  .  
משפחות  הנעדרים  דורשות  הסבר  ,  וחלק  מבני  משפחותיהם  עשויים  להגיע  לשימוע  .  
הירוהישה  אישיבאשי  ,  ראש  העיר  שממנה  יצאה  ספינת  הדיג  ,  אמר  כי  החקירה  חיונית  .  
"  יש  להגיד  לנו  מה  קרה  שם  .  
אנחנו  צריכים  לעשות  ככל  הניתן  כדי  למנוע  מקרה  כזה  בעתיד  "  ,  הוסיף  .  
ביום  ראשון  נערך  טקס  אזכרה  פרטי  לקורבנות  התקרית  .  
הספינה  היפאנית  היתה  חלק  ממשלחת  ימית  של  מתלמדים  בדיג  מסחרי  .  
על  תשעת  הנעדרים  נמנים  גם  שני  מורים  ושלושה  אנשי  צוות  .  
חיל  הים  האמריקאי  שוקל  כעת  אם  להעלות  את  הספינה  היפאנית  מן  המצולות  .  
סוכנויות  הידיעות  
