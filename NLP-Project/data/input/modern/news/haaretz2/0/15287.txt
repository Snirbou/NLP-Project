עדכון  אחרון  -  02:32  05/03/01  משפחות  החטופים  בסיור  בהר  דב  :  רשלנות  הצבא  היתה  פושעת  מאת  שרון  גל  סיור  משפחות  החיילים  אתמול  .  
אלוף  פיקוד  הצפון  גבי  אשכנזי  סירב  להתייחס  לטענות  בני  המשפחות  ,  שגם  אמרו  שהם  תובעים  מהממשלה  להסכים  לכל  מחיר  שידרוש  חיזבאללה  תמורת  שחרור  בניהם  תצלום  :  דובר  צה"ל  בני  משפחותיהם  של  שלושת  חיילי  צה"ל  שנחטפו  בחודש  אוקטובר  בידי  חיזבאללה  בהר  דב  הטיחו  אתמול  ,  בסיור  במקום  החטיפה  ,  האשמות  קשות  בפיקוד  הצפון  .  
במסיבת  עיתונאים  לסיכום  הסיור  הראשון  שלהם  באזור  שממנו  נחטפו  עומר  סועאד  ,  עדי  אביטן  ובני  אברהם  ,  קראו  בני  משפחותיהם  לקצינים  הבכירים  להסיק  מסקנות  .  
"  רשלנות  הצבא  היתה  פושעת  ,  ילדינו  הופקרו  "  ,  אמר  יואל  אביטן  ,  דודו  של  עדי  .  
אלוף  פיקוד  הצפון  גבי  אשכנזי  ,  שליווה  את  המשפחות  בסיור  ,  סירב  להתייחס  לטענות  .  
צה"ל  מנע  מעיתונאים  להתלוות  לסיור  .  
הסיור  החל  במפקדת  הגדוד  של  חטיבת  החרמון  .  
הורי  החטופים  ביקרו  בחדרים  שבהם  שהו  ילדיהם  .  
משם  יצאו  בכלי  רכב  ממוגנים  ,  לגופם  אפודי  מגן  וקסדות  ,  לסיור  בגזרת  הר  דב  .  
בסיור  היה  גם  מפקד  אוגדת  רמת  הגולן  ,  תת  -  אלוף  צביקה  גנדלמן  ,  שלהורי  החטופים  טענות  קשות  כלפיו  .  
בני  המשפחות  עצרו  לתצפית  אל  השער  שלידו  שהו  החיילים  לפני  שנחטפו  (  נקודת  דיווח  592  )  ,  ממרחק  כחצי  ק"מ  .  
הם  שמעו  סקירה  מהאלוף  אשכנזי  .  
בעיצומו  של  הסיור  באו  לגבול  מהצד  הלבנוני  אנשי  חיזבאללה  בשלושה  כלי  רכב  .  
בתום  הסיור  שבו  בני  המשפחות  למפקדת  חטיבת  החרמון  ונועדו  שוב  עם  אשכנזי  וגנדלמן  .  
הורי  החיילים  אמרו  בתום  הסיור  כי  למדו  prefix=ש  "  הילדים  היו  חשופים  לפגיעות  ואיומים  .  
פיקוד  הצפון  שגה  בקונספציה  ואפשר  היה  לחטוף  את  הבנים  עשר  פעמים  "  .  
חיים  אברהם  ,  שהיה  נסער  במיוחד  לאחר  הסיור  ,  טען  כי  שאל  את  אשכנזי  "  שאלות  קשות  ,  ולא  היו  לו  תשובות  .  
האחריות  הפיקודית  נעצרה  היכן  שלא  היתה  צריכה  להיעצר  "  .  
כל  נציגי  המשפחות  אמרו  ,  כי  הם  תובעים  מהממשלה  להסכים  לאלתר  "  לכל  מחיר  "  שחיזבאללה  יתבע  תמורת  השבת  החיילים  .  
האלוף  אשכנזי  סירב  להשיב  על  שאלות  בתום  הסיור  .  
"  זה  יום  קשה  ,  קורע  לב  עבורם  ובאופן  ברור  גם  עבורנו  "  ,  אמר  .  
כשנשאל  על  טענות  המשפחות  השיב  :  "  אין  תגובה  "  ,  ועזב  את  המקום  לאחר  שאמר  :  "  הכל  כבר  תוחקר  "  .  
הרמטכ"ל  שאול  מופז  לא  העיר  לאשכנזי  עם  קבלת  מסקנות  הוועדה  שחקרה  את  החטיפה  ,  על  אף  שבדו"ח  נטען  שפיקוד  הצפון  שגה  בקביעת  הגבול  בין  הגזרות  החטיבתיות  בנקודת  התורפה  ,  שבה  נחטפו  החיילים  .  
