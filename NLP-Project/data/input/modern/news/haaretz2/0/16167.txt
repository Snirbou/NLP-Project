עדכון  אחרון  -  00:22  08/03/01  נוכחותה  של  תרבות  אחרת  מנהיג  הטליבאן  באפגניסטן  ,  המולה  מוחמד  עומאר  ,  הכריז  באחרונה  שלא  יהיה  מוכן  לכל  פשרות  עם  גורמי  חוץ  ושדבר  אינו  חשוב  לו  מלבד  האיסלאם  ,  כל  זאת  בנוגע  להחלטה  של  ועדה  דתית  איסלאמית  ארצית  לנתץ  את  כל  הפסלים  מן  העבר  הרחוק  באפגניסטן  .  
בין  הפסלים  האלה  גם  פסלי  בודהה  בני  אלפיים  שנה  ,  שהם  חלק  מהמורשת  התרבותית  העולמית  .  
בישראל  ,  הרשות  הפלשתינית  וההקדש  המוסלמי  משתדלים  לא  רק  לסלק  בכל  דרך  אפשרית  שרידים  ארכיאולוגיים  יהודיים  מהר  הבית  ,  אלא  גם  מעלים  טענות  מחוצפות  ,  על  שגם  שייכותו  של  הכותל  המערבי  למורשת  היהודית  הפיסית  אינה  ברורה  כלל  .  
בעוד  שהטליבאן  נוהג  על  פי  אמות  מידה  דתיות  קיצוניות  ,  הפלשתינאים  מונחים  על  ידי  מניעים  לאומניים  .  
נראה  שמוסלמים  אינם  יכולים  לסבול  את  הנוכחות  של  תרבות  אחרת  וסמליה  בקרבתם  .  
לדוגמה  ,  המתיחות  בעיר  ההודית  אמריצה  ,  שם  בנו  מוסלמים  לפני  שלוש  מאות  שנים  מסגד  בדיוק  במקום  שבו  שכן  מאות  שנים  קודם  לכן  מקדש  סיקי  .  
במקרים  כאלה  דרושה  התערבות  בינלאומית  של  ממש  ,  כדי  למנוע  מהם  לממש  את  (  איומי  )  ההרס  שלהם  .  
אין  הבדל  בין  הרס  שיטתי  מוכתב  ומרושע  של  שרידי  המקדש  היהודי  בירושלים  להרס  המקדשים  הבודהיסטיים  על  ידי  הטאליבן  באפגניסטן  .  
מחיקת  השייכות  והזהות  הדתית  הלא  מוסלמית  מאתרים  קדושים  המצויים  בשלטון  האיסלאם  ,  כמדיניות  תרבותית  ,  דתית  ,  פוליטית  וממשלתית  יזומה  ,  מוכתבת  וכוללת  -  לא  כסטייה  של  מיעוט  קנאי  -  צריכה  לעורר  סלידה  והתנגדות  פעילה  בקרב  כל  בני  תרבות  .  
ההתחמקות  של  מי  שקוראים  לעצמם  חילונים  בני  תרבות  בישראל  מלגנות  את  הרס  קבר  יוסף  ,  בית  הכנסת  ביריחו  ,  וסביבות  בית  המקדש  בירושלים  ,  מטילה  דופי  בכלל  טענותיהם  המסתמכות  על  "  מנהגם  של  בני  תרבות  "  .  
