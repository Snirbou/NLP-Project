עדכון  אחרון  -  03:29  04/03/01  מחלת  הפה  והטלפיים  מתפשטת  באירופה  ;  חשד  שהגיעה  לבלגיה  בריסל  (  רויטרס  )  .  בשעה  שבבריטניה  ממשיכים  לעלות  כל  העת  מספר  מקרי  מחלת  הפה  והטלפיים  המתגלים  בבעלי  חיים  ,  חוששים  כעת  גם  חקלאים  ברחבי  אירופה  מאפשרות  של  התפרצות  המחלה  בקרב  בעלי  חיים  שיובאו  מבריטניה  .  
המחלת  המאיימת  על  מדינות  רבות  באירופה  הגיעה  בסוף  השבוע  גם  לבלגיה  .  
בחווה  בדרום  -  מערב  המדינה  התגלו  סימני  המחלה  בחזירים  שיובאו  מבריטניה  .  
דוברת  משרד  החקלאות  הבלגי  מסרה  כי  בבדיקות  מעבדה  ראשוניות  נשלל  קיום  המחלה  ,  אך  התוצאות  הסופיות  יתקבלו  רק  בעוד  שלושה  ימים  .  
"  יש  תסמינים  קליניים  ,  אך  תוצאות  בדיקות  הדם  היו  שליליות  .  
עם  זאת  ,  עלינו  לחכות  72  שעות  כדי  לדעת  בוודאות  "  ,  אמרה  הדוברת  .  
"  אנו  רוצים  לנקוט  כל  צעד  אפשרי  כדי  לשלול  את  המחלה  "  .  
שר  החקלאות  הבלגי  ,  ז'אק  גבריאלס  ,  הורה  על  הטלת  הסגר  מיידי  בטווח  של  20  קילומטרים  סביב  החווה  החשודה  ,  הנמצאת  בסמוך  לגבול  עם  צרפת  .  
מלבד  נציגי  הרשויות  הווטרינריות  לא  מורשה  איש  להיכנס  לאזור  ההסגר  ,  וכל  הגבולות  נשמרים  על  ידי  המשטרה  .  
חוות  אחרות  שאליהן  הגיעו  חזירים  מהמשלוח  החשוד  נמצאות  אף  הן  תחת  פיקוח  .  
הסימנים  למחלת  הפה  והטלפיים  ,  הפוגעת  בבעלי  פרסה  אך  אינה  מסוכנת  לבני  אדם  ,  נמצאו  בשלושה  חזירים  מיובאים  .  
יותר  prefix=מ  -  300  חזירים  בחווה  הושמדו  ,  וכל  רחבי  בלגיה  הוטל  איסור  על  הובלת  בעלי  חיים  .  
גם  כל  מירוצי  הסוסים  בבלגיה  הופסקו  .  
גם  בצרפת  הכריזו  הרשויות  על  כוננות  גבוהה  .  
לדברי  רמי  פוטריי  ,  נציג  הממשלה  הצרפתית  בעיר  ליל  ,  הגבירה  המשטרה  במעברי  הגבול  לבלגיה  את  הבדיקות  הנערכות  למשאיות  ,  כדי  למנוע  כניסת  בעלי  חיים  למדינה  .  
"  מאחר  שזה  מתרחש  כמה  קילומטרים  מכאן  ,  לא  נוכל  לחכות  עד  לשבוע  הבא  .  
זה  ברור  "  ,  אמר  .  
שר  הבריאות  הצרפתי  ,  ברנאר  קושנר  ,  אמר  כי  "  אם  לא  נעשה  דבר  ,  המחלה  תתפשט  ברחבי  המדינה  במהירות  .  
המומחים  שלי  משוכנעים  בכך  "  .  
לדבריו  ,  "  אם  המחלה  לא  תגיע  לצרפת  ,  נראה  בכך  נס  של  ממש  "  .  
בכיר  ברשויות  הווטרינריות  בצרפת  מסר  שתוצאות  הבדיקות  הראשוניות  לגבי  בעלי  חיים  החשודים  כנגועים  שליליות  ,  ותוצאות  בדיקות  נוספות  צפויות  מחר  .  
בבריטניה  התפשטה  המחלה  מאנגליה  לוויילס  ,  סקוטלנד  וצפון  אירלנד  ,  לאחר  שהמקרים  הראשונים  התגלו  בחזירים  לפני  עשרה  ימים  .  
