עדכון  אחרון  -  01:14  06/03/01  מהמרים  ומנצחים  בקיצור  מאת  שי  יעקב  W&B  ,  הקטנוע  החדש  של  קימקו  ,  מתקשה  מעט  בפקקים  ,  אבל  מתפקד  היטב  במהירויות  גבוהות  קימקו  W&B  .  
מצויד  גם  במחמם  ברכיים  תצלום  :  מתי  שטיין  ההגדרה  "  רכב  מנהלים  "  שובה  את  לבם  של  ישראלים  רבים  -  חזות  מפוארת  ,  הספק  מנוע  מכובד  ואבזור  בשפע  .  
הקטנוע  החדש  של  קימקו  ,  W&B  ,  אמור  לתת  את  המענה  הדו  -  גלגלי  להגדרה  הזאת  .  
שמו  המלא  הוא  Win  &  Bet  ,  אבל  רוב  הרוכבים  מסתפקים  בקיצור  .  
חברת  קימקו  ,  או  קוואנג  יאנג  בשמה  השני  ,  מייצרת  את  הקטנוע  בשלושה  נפחי  מנוע  :  125  prefix=ו  -  250  סמ"ק  .  
לישראל  מיובאת  גרסת  250  הסמ"ק  .  
עם  נפח  מנוע  כזה  ,  המרחק  מהפריפריה  למרכז  העיר  כבר  פחות  משמעותי  .  
לא  פלא  ,  לכן  ,  שאחד  הקטנועים  הנמכרים  ביותר  בשנים  האחרונות  הוא  CH250  של  הונדה  (  15,672  שקל  ,  אבל  בינתיים  אפשר  להשיג  בישראל  רק  את  מודל  1999  )  .  זה  אינו  קטנוע  מנהלים  במלוא  מובן  המלה  ,  אבל  הוא  חזק  ,  מהיר  ,  סחיר  וזול  יחסית  .  
W&B  מיועד  ,  מן  הסתם  ,  בדיוק  לנישה  הזאת  .  
בשנותיה  המועטות  של  קימקו  בשוק  הישראלי  (  היבוא  החל  רק  prefix=ב  -  1993  )  היא  הצליחה  לרכוש  לעצמה  מוניטין  מצוינים  ,  בעיקר  עם  הדגם  "  הרואיזם  "  .  
בבית  היבואן  "  עופר  אבניר  "  אפילו  נשקלה  האפשרות  לשווק  את  W&B  החדש  בשם  "  הרואיזם-ספורט  "  .  
בחו"ל  הוא  משווק  כקטנוע  "  ספורט-תיור  "  .  
W&B  מעוצב  עד  אחרון  הפרטים  :  הקווים  חדים  אך  לא  אגרסיוויים  מדי  ,  ויחידת  הזנב  מזכירה  אופנועי  ספורט  .  
גוף  הקטנוע  משובץ  חומרים  דמויי  קרבון  (  סיבי  פחמן  )  ,  הלהיט  הנוכחי  בשוק  האופנועים  .  
פתח  התדלוק  ממוקם  בחלקו  הקדמי  -  פנימי  של  הקטנוע  -  סידור  נוח  שבא  על  חשבון  תא  כפפות  .  
prefix=ל  -  W&B  יש  תא  מטען  (  מואר  )  תחת  המושב  ,  שפתיחתו  מניבה  הבהוב  אדמדם  בלוח  השעונים  .  
למעשה  ,  הקטנוע  מצויד  כמעט  בכל  אבזור  אפשרי  ,  ובכלל  זה  חימום  לברכיים  ומד  טמפרטורה  .  
התמקמות  במושב  גוררת  בעיטה  קלה  בשדרה  המרכזית  של  הקטנוע  -  היא  יותר  גבוהה  מכפי  שנדמה  וגם  משופשפת  קצת  .  
כנראה  כולם  מגלים  זאת  בדרך  הקשה  .  
לאחר  התנעה  חרישית  ,  לוח  המחוונים  הדיגיטלי  נכנס  לפעולה  .  
שעוני  הסל"ד  ,  חום  המנוע  ומצב  הדלק  עולים  ויורדים  כמה  פעמים  עד  להתייצבותם  הסופית  .  
פתיחת  מצערת  מניבה  זינוק  מהיר  .  
הקטנוע  מאיץ  מצוין  ,  וקל  מאוד  להתפתל  אתו  בפקק  .  
אבל  תמרון  בין  מכוניות  צפופות  מגלה  את  נקודות  התורפה  :  יחידת  ההינע  ותיבת  מסנן  האוויר  הגדולה  משמאל  ,  ודוד  המפלט  הענק  מימין  ,  מגבילים  את  כושר  ההשתחלות  של  הקטנוע  .  
בנוסף  ,  המתלים  הקשיחים  מעבירים  זעזועים  מכל  גרגר  אספלט  ישירות  לרוכב  .  
הרמזורים  זימנו  כמה  אפשרויות  לנסות  את  כוחו  של  הקטנוע  מול  250CH  של  הונדה  .  
W&B  חמק  במהירות  ממתחרהו  ,  והספידומטר  נעצר  מחוץ  לעיר  על  130  קמ"ש  .  
בניגוד  לספידומטרים  של  קטנועים  אחרים  ,  התחושה  הפעם  דווקא  מציאותית  .  
פתאום  גם  סוגיית  המתלים  נפתרה  :  קשיחותם  בעיר  מטרידה  ,  אבל  במהירויות  גבוהות  תפקודם  מצוין  .  
התשדורת  המגיעה  מהכביש  אמנם  עדיין  מעט  תזזיתית  ,  אבל  היציבות  מופתית  ואין  בעיה  לרכוב  לאורך  זמן  במהירות  של  130  -  120  קמ"ש  .  
תוספת  של  מיגון  רוח  היתה  הופכת  את  החוויה  למושלמת  .  
המושב  מציע  גישה  מעט  אמביוולנטית  :  מצד  אחד  ,  הוא  נוטה  בזווית  קדימה  ,  ומצד  שני  ,  ריפודו  מחוספס  עד  מאוד  .  
נטיית  הגוף  להחליק  קדימה  נבלמת  על  ידי  אחיזת  המכנסיים  בריפוד  .  
לא  ממש  נעים  ,  אבל  היבואן  מתחייב  להסדיר  את  ריפוד  המושב  ללא  תשלום  .  
גם  השימוש  בבלמים  מעורר  יחס  מעורב  .  
הבלם  האחורי  מצוין  -  מדויק  ,  צפוי  וחד  .  
הקדמי  ,  לעומתו  ,  מדויק  פחות  וחד  פחות  ,  אבל  כשמתרגלים  הוא  מגיב  מצוין  .  
בתמחורו  הנוכחי  של  W&B  ,  אין  ספק  שלהונדה  מצפה  קרב  קשה  .  
קטנוע  W&B  מנוע  :  בוכנה  אחת  ,  4  פעימות  ,  קירור  נוזל  ,  2  שסתומים  הספק  :  20  כ"ס  prefix=ב  -  סל"ד  נפח  מנוע  :  250  סמ"ק  בלמים  :  קדמי  -  דיסק  210  מ"מ  ;  אחורי  -  דיסק  190  מ"מ  מתלים  :  קדמי  -  טלסקופי  ;  אחורי  -  זוג  בולמים  בעלי  אפשרות  כיוון  עומס  קפיץ  צמיגים  :  קדמי  -  טיובלס  120/70  -  12  ;  אחורי  -  140/70  -  12  משקל  :  158  ק"ג  מחיר  :  18,000  שקל  תיקון  :  במבחן  הדרכים  ההשוואתי  שפורסם  כאן  בשבוע  שעבר  (  "  מבחן  לקופסה  המשפחתית  "  ,  27.2  )  נכתב  כי  "  לא  במקרה  מככבות  המכוניות  של  אופל  (  ווקסהול  )  בתחתית  סולם  שביעות  הרצון  של  מכון  הסקרים  JD  POWER  "  .  
קביעה  זו  מתייחסת  בעיקרה  לדור  הקודם  של  אופל  אסטרה  .  
הדור  הנוכחי  של  המכונית  נחשב  אמין  הרבה  יותר  .  
