עדכון  אחרון  -  04:09  06/03/01  עקיפה  לא  זהירה  גרמה  להתנגשות  הקטלנית  מאת  עליזה  ארבלי  שוטרים  וכבאים  ליד  מכונית  הסובארו  ,  אתמול  בסמוך  לקיבוץ  משמר  הנגב  .  
כוחות  ההצלה  נאלצו  לחתוך  את  גגות  המכוניות  על  מנת  לחלץ  את  הנפגעים  תצלום  :  אלברטו  דנקברג  עקיפה  בכביש  לא  פנוי  גרמה  אתמול  למותם  של  שני  ילדים  וחמישה  מבוגרים  ולפציעתם  של  שלושה  אנשים  נוספים  .  
שניים  מההרוגים  הם  תושבי  העיר  רהט  וחמישה  הרוגים  נוספים  הם  בני  משפחה  אחת  שהתגוררה  בפזורה  הבדווית  ליד  אתר  דודאים  ,  בני  השבט  אבו  -  כף  .  
התאונה  אירעה  בסמוך  לשעה  13:00  בכביש  264  ליד  צומת  קיבוץ  משמר  הנגב  .  
מחקירה  ראשונית  עולה  כי  מכונית  סובארו  שנסעה  מרהט  ,  נהוגה  בידי  שאחדה  אבו  -  פריח  ,  יצאה  לעקוף  משאית  וולבו  והתנגשה  חזיתית  במכונית  הונדה  שנסעה  ממול  ,  נהוגה  בידי  סולימן  אחמד  אבוהדוב  .  
אבוהדוב  ניסה  אף  הוא  לעקוף  שתי  משאיות  .  
מכונית  הונדה  נוספת  שנסעה  אחרי  ההונדה  התנגשה  בשתי  המכוניות  .  
כתוצאה  מההתנגשות  החזיתית  נמחצו  מכונית  ההונדה  (  הראשונה  )  ומכונית  הסובארו  ונוסעיהן  נלכדו  .  
שבעה  אמבולנסים  ושתי  מכוניות  הצלה  של  כיבוי  אש  הגיעו  במהירות  למקום  התאונה  ובמשך  יותר  משעה  עסקו  בחילוץ  הפצועים  וההרוגים  .  
כוחות  ההצלה  נאלצו  לחתוך  את  גגות  המכוניות  על  מנת  לחלץ  את  הנפגעים  .  
שבעה  מהם  חולצו  ללא  רוח  חיים  .  
כל  חמשת  נוסעי  מכונית  ההונדה  (  הראשונה  )  נהרגו  .  
ההרוגים  הם  נהג  הרכב  סולימן  אחמד  אבוהדוב  בן  ,  24  אשתו  נאיפה  בת  ,  25  וילדיהם  -  חייאט  בת  שלוש  וסאבר  בן  שנה  .  
הרוג  נוסף  הוא  אחיו  של  הנהג  ,  סולטאן  אבוהדוב  ,  בן  20  .  
שניים  מנוסעי  מכונית  הסובארו  נהרגו  -  קאיד  עטיה  אבו  -  פריח  ,  תלמיד  תיכון  בן  ,  17  ועאטף  מוחמד  איברהים  עשווי  ,  בן  20  .  
נהג  הסובארו  ,  שאחדה  אבו  -  פריח  בן  ,  24  נפצע  אנושות  .  
שני  נוסעי  ההונדה  הנוספת  שהיתה  מעוברת  בתאונה  -  באהה  אלסאמה  בת  18  ואליאס  אל  -  עמור  בן  23  -  נפצעו  קל  .  
הפצועים  מאושפזים  במרכז  הרפואי  סורוקה  בבאר  שבע  .  
בוחני  לשכת  התנועה  של  משטרת  הנגב  מסרו  כי  טעות  אנוש  היא  שגרמה  לתאונה  ,  שאירעה  בכביש  ישר  עם  שדה  ראייה  טוב  .  
ככל  הנראה  ,  הילדים  שנהרגו  לא  היו  חגורים  ולא  ישבו  בכיסאות  בטיחות  כנדרש  .  
משה  טימור  מלהבים  ,  נהג  הוולבו  שנסע  לפני  הסובארו  ,  היה  עד  ראייה  לתאונה  וניסה  לחלץ  את  הפצועים  .  
לדבריו  ,  נהג  הסובארו  עקף  אותו  בפראות  ולפני  שסיים  את  העקיפה  -  הגיחו  מולו  שתי  ההונדות  ,  וההתנגשות  ביניהן  היתה  בלתי  נמנעת  .  
טימור  סיפר  על  הניסיונות  לחלץ  את  הנפגעים  :  "  זה  היה  מחזה  מחריד  .  
גופה  של  גבר  היתה  על  הכביש  ותינוק  היה  לכוד  בין  הפח  לכיסא  במכונית  כשראשו  שמוט  .  
ניסינו  להחיות  אותו  ,  אך  ללא  הצלחה  "  .  
למקום  התאונה  הגיעו  מאות  תושבים  מרהט  שניסו  לסייע  בחילוץ  הנפגעים  .  
בעקבות  התאונה  נפל  אבל  כבד  נפל  על  רהט  בעקבות  התאונה  ,  שהתרחשה  בעיצומן  של  חגיגות  חג  הקורבן  .  
ממלא  מקום  ראש  העיר  ,  פייסל  אל  -  הוזייל  ,  מסר  כי  כל  החגיגות  המתוכננות  בעיר  בוטלו  וכי  העיר  כולה  משתתפת  באבלן  של  משפחות  ההרוגים  .  
ההרוג  עאטף  מוחמד  עשווי  מרהט  היה  בן  בכור  למשפחה  בת  תשעה  אחים  ,  סטודנט  לאנגלית  באוניברסיטת  בן  גוריון  .  
משפחתו  היא  חסרת  אמצעים  והוא  מימן  את  לימודיו  בכוחות  עצמו  ונחשב  לתקוות  המשפחה  .  
ההרוג  השני  מרהט  ,  קאיד  עטיה  אבו  -  פריח  ,  היה  תלמיד  כיתה  י"א  .  
בני  משפחת  אבוהדוב  נהרגו  כשהיו  בדרכם  לחגוג  את  חג  הקורבן  עם  הורי  האשה  ברהט  .  
הלוויותיהם  של  שבעת  ההרוגים  יתקיימו  היום  .  
