עדכון  אחרון  -  23:40  07/03/01  בלי  להתיירא  מלחצים  הופתעתי  לקרוא  בכתבה  "  אשה  לא  רצויה  "  כי  "  פרופ  '  גלעד  לא  הגיב  על  פניות  '  הארץ'  "  .  
פנייה  שכזאת  מעולם  לא  הגיעה  אלי  .  
לצערי  זוהי  רק  דוגמה  אחת  לשורת  אי  הדיוקים  העובדתיים  שהכתבה  רצופה  בהם  .  
כפי  שציינה  דוברת  האוניברסיטה  ,  מטעמים  של  כבוד  האדם  והגנה  על  הפרטיות  אין  האוניברסיטה  נוהגת  לפרסם  את  העובדות  הנוגעות  לחברי  סגל  הנדונים  בוועדות  המינויים  .  
מטעם  זה  לא  ניתן  להציג  את  העובדות  לאשורן  .  
אילו  ניתן  היה  לעשות  כן  ,  היתה  מתקבלת  תמונה  עובדתית  השונה  מהותית  מזאת  המצטיירת  מן  הכתבה  .  
ניתן  רק  לציין  ,  לשם  המחשה  ,  כי  ההחלטה  לקיים  דיון  נוסף  בעניינה  של  ד"ר  אורית  קמיר  לפני  ועדת  המינויים  העליונה  לא  באה  ביוזמת  הפקולטה  למשפטים  ,  וכן  שלפני  ועדה  זו  ,  שהחליטה  פה  אחד  על  פי  הקריטריונים  המקובלים  שלא  להעניק  קביעות  לד"ר  קמיר  ,  לא  הובא  ולו  גם  שמץ  מגל  השמועות  המפרנס  את  הכתבה  .  
הקריטריונים  המנחים  את  ועדות  המינויים  הם  מצוינות  אקדמית  ,  טיב  ההוראה  ויכולת  השתלבות  בקהילה  האקדמית  .  
יצוין  כי  בשנים  האחרונות  ניתן  משקל  רב  לאיכות  ההוראה  ולמתן  יחס  נאות  לסטודנטים  .  
אלה  נמדדים  באמצעות  שאלוני  הערכת  הוראה  אנונימיים  ,  המשקפים  נאמנה  את  הערכתם  של  כלל  הסטודנטים  בקורס  .  
בניגוד  גמור  לרושם  המתקבל  מן  הכתבה  ,  הפקולטה  למשפטים  באוניברסיטה  העברית  פועלת  לקידום  העניין  הפמיניסטי  ,  וימחישו  זאת  העובדות  הבאות  :  ראשית  ,  זה  מכבר  תוכננו  לשנת  תשס"ב  קורסי  בחירה  בנושאים  "  משפט  ומגדר  "  prefix=ו  "  עבירות  הפוגעות  בחירות  המינית  (  מאינוס  ועד  הטרדה  מינית  )  "  .  שנית  ,  משנת  תשס"א  הופעל  בפקולטה  ובתמיכתה  פרויקט  זכויות  נשים  של  "  מרכז  ברירה  "  ,  המשמש  מסגרת  לפעילות  התנדבותית  של  סטודנטים  .  
שלישית  ,  בכמה  וכמה  מהקורסים  הניתנים  בפקולטה  ,  מלבד  אלה  של  ד"ר  אורית  קמיר  ,  נדונה  נקודת  המבט  הפמיניסטית  למשפט  ,  וכן  ניתן  תרגיל  חובה  בנושא  "  הטרדה  מינית  "  .  
רביעית  ,  במסגרת  הפקולטה  נכתבות  עכשיו  לפחות  שתי  עבודות  דוקטור  שעניינן  ניתוח  פמיניסטי  של  תחומי  משפט  שונים  .  
הצגת  עניינה  של  ד"ר  קמיר  כעניין  פמיניסטי  מעוררת  ,  מטבע  הדברים  ,  אהדה  והזדהות  בקרב  עמיתים  ,  סטודנטים  וקוראים  .  
זהו  הרקע  לעצומות  ולמחאות  השונות  .  
אלא  שהמציאות  ,  כאמור  ,  שונה  .  
ההחלטה  בעניינה  של  ד"ר  קמיר  לא  התקבלה  בשל  דעותיה  והשקפותיה  הפמיניסטיות  ,  ויש  להצטער  על  הניסיון  לכרוך  את  השניים  .  
זה  מכבר  ידענו  כי  אם  לא  תתקבל  בעניינה  ההחלטה  "  הנכונה  "  ,  יגויס  העניין  הפמיניסטי  בניסיון  לשנות  את  ההחלטה  .  
חובתם  של  בעלי  תפקידים  באוניברסיטה  היא  לפעול  ללא  חשש  ,  ולקבל  החלטות  ענייניות  לפי  מיטב  שיקול  דעתם  ,  על  פי  הנתונים  שלפניהם  ,  מבלי  להתיירא  מלחצים  מסוג  זה  או  להיכנע  להם  .  
פרופ'  ישראל  גלעד  ירושלים  
