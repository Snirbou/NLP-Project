עדכון  אחרון  -  01:43  01/03/01  הכתבה  שתסדר  לכם  את  החיים  מאת  אוריה  שביט  סיפורן  התוססגוני  של  שתי  נשים  שהקימו  עסק  ייחודי  לסידור  בתים  מבולגנים  ;  אנקדוטות  מבדחות  על  דירות  בצפון  תל  אביב  ;  ולא  פחות  prefix=מ  -  34  עצות  וטיפים  שיהפכו  את  מעונכם  למקום  מסודר  יותר  שרית  גושן  (  מימין  )  ועפרה  איתן  .  
לפעמים  הנשים  אפילו  לא  מספרות  לבעל  ,  כשהוא  בא  ורואה  אותנו  עובדות  ,  הן  מציגות  אותנו  כחברות  טובות  שבאו  לעזור  צילומים  :  עדי  מזן  לפני  שנה  עברה  מיכל  מירון  -  שקד  ,  העורכת  הראשית  של  פורטל  האינטרנט  Iwomen  ואם  לשני  תאומים  בגיל  חמש  ,  לדירה  חדשה  .  
"  איכשהו  יצא  שאף  אחד  מקרובי  המשפחה  לא  היה  פנוי  לעזור  לי  .  
סידרתי  את  הבגדים  בארון  בעצמי  בחופזה  ,  והתוצאה  היתה  בהתאם  "  ,  היא  מספרת  .  
"  כמה  שבועות  אחר  כך  שמעתי  על  שתי  נשים  ,  עפרה  איתן  ושרית  גושן  ,  שהקימו  עסק  לסידור  בתים  .  
התקשרתי  והזמנתי  אותן  "  .  
שירות  -  הסידור  היה  חוויה  מתקנת  בשביל  מירון  -  שקד  .  
"  זה  היה  פיצוי  על  העזרה  שלא  קיבלתי  .  
מה  שהן  עשו  דרש  יומיים  של  עבודה  .  
לא  הייתי  יכולה  לעשות  את  זה  בעצמי  .  
הן  הוציאו  את  כל  הבגדים  מהארון  ,  עזרו  לי  להיפטר  מהרבה  דברים  שכבר  לא  הייתי  צריכה  ,  וסידרו  הכל  מחדש  בסדר  הגיוני  וקל  להתמצאות  .  
אני  לא  מרגישה  אפילו  שמץ  של  רגש  אשמה  או  בושה  .  
אנחנו  חיים  היום  בעידן  של  התמקצעות  ,  וגם  עשיית  -  סדר  היא  מקצוע  .  
זה  לא  שונה  מלהזמין  אוכל  מוכן  הביתה  "  .  
העסק  שהקימו  איתן  וגושן  ,  ששמו  "  הכל  במקום  "  ,  הוא  הזרוע  המבצעית  של  מדורי  העצות  בעיתונים  .  
את  התורה  שמרצות  אודטה  שוורץ  ועמיתותיה  -  מה  לעשות  בגרביונים  סרבניים  ,  כיצד  למנוע  אנרכיה  במקרר  ,  איך  להעמיד  את  קרש  הגיהוץ  במקומו  -  הן  מיישמות  זה  שלוש  שנים  במיזם  עסקי  נמרץ  ,  שתכליתו  להפוך  בתים  לא  מסודרים  לבתים  מסודרים  .  
"  הכל  במקום  "  אינו  נעדר  סממנים  קרתניים  ,  ויש  בו  מידה  של  נובורישיות  .  
אבל  אף  על  פי  שקל  להתייחס  אליו  בסרקאזם  ,  לאחר  שתי  פגישות  עם  איתן  וגושן  חייבים  לאשר  -  גם  עט  מושחז  נראה  טוב  יותר  כשהוא  מונח  בסלסלת  פלסטיק  ,  לצד  עיפרון  ,  מחק  וסרגל  .  
סדר  צריך  להיות  איתן  חונכה  מגיל  צעיר  שסדר  צריך  להיות  .  
"  אבא  שלי  היה  איש  צבא  ,  אלוף  משנה  בנ"מ  ,  וגם  אמא  שלי  אשה  נורא  מסודרת  "  ,  אומרת  איתן  .  
"  בבית  שגדלתי  בו  ,  בלגן  לא  היה  אופציה  .  
אסור  היה  לנו  לצאת  לבית  הספר  לפני  שההורים  בדקו  שהמיטות  מסודרות  .  
כשעזבתי  את  הבית  התמרדתי  נגד  זה  ,  וגרתי  בדירה  די  מבורדקת  .  
אבל  כשהכרתי  את  בעלי  ,  ופתאום  הייתי  צריכה  לדאוג  למישהו  אחר  ,  חזרתי  להיות  אדם  מסודר  מאוד  .  
היום  ,  כאם  לשני  בנים  ,  חשוב  לי  מאוד  שהם  יהיו  מסודרים  .  
אבל  יש  לזה  גבולות  :  אני  יודעת  שאם  אני  לא  ארשה  לאסף  בן  העשר  ללכת  לבית  ספר  עד  שהוא  יסדר  את  המיטה  ,  הוא  פשוט  יישאר  בבית  "  .  
גם  ההורים  של  גושן  אהבו  שהכל  במקום  .  
"  אבא  שלי  היה  מסודר  מאוד  בעסק  שלו  ,  ואמא  שלי  היתה  מסודרת  מאוד  בבית  .  
הם  דאגו  שלכל  אחד  יהיה  התפקיד  שלו  ושכולנו  נהיה  שותפים  לעבודות  הבית  .  
היום  אני  אם  חד  הורית  ואני  מנסה  לחנך  את  הילדה  שלי  ,  בת  שנתיים  ,  שלכל  משחק  יש  המקום  שלו  -  וכשגומרים  לשחק  ,  צריך  להחזיר  למקום  .  
במטבח  שמתי  את  כלי  האוכל  שלה  על  מדף  בגובה  מתאים  ,  והיא  יכולה  להגיע  אליהם  בעצמה  .  
היא  כבר  יודעת  לשים  את  הכלים  בכיור  "  .  
איתן  וגושן  מכירות  מהילדות  .  
איתן  גדלה  בקיראון  ,  גושן  בקרית  אונו  ,  והן  למדו  באותה  שכבה  .  
"  הקשר  נהפך  לאמיץ  ממש  כשהיינו  חיילות  ,  ונפגשנו  בפסח  אצל  חבר  משותף  "  ,  אומרת  איתן  .  
"  מאז  כבר  לא  נפרדנו  אף  פעם  .  
היינו  נפגשות  כמה  פעמים  בשבוע  ,  מדברות  בטלפון  מאה  פעם  ביום  ,  ותמיד  היה  לנו  חלום  להקים  עסק  משותף  .  
הבעיה  היתה  שעבדנו  בתחומים  שונים  -  אני  בעיצוב  פנים  ,  שרית  שיננית  "  .  
אל  הרעיון  להקים  עסק  שייעודו  סידור  בתים  הגיעו  כמעט  במקרה  .  
"  מאיזשהו  שלב  בחיים  שלנו  הפכנו  למומחיות  הגדולות  של  כולם  לענייני  סדר  "  ,  אומרת  איתן  .  
"  בכל  פעם  שחבר  או  קרוב  משפחה  היה  עובר  דירה  ,  הוא  היה  מתקשר  ושואל  :  '  כמה  ארגזים  צריך  ?  
'  ,  '  איך  לארוז  ?  
'  .  
בעבודה  שלי  כמעצבת  פנים  ,  לא  פעם  אנשים  ביקשו  ממני  עוד  ארון  ,  ואחרי  שהייתי  מציצה  בארונות  שלהם  הייתי  מגלה  שבעצם  יש  שם  הרבה  דברים  לא  נחוצים  והרבה  מקום  פנוי  ,  והייתי  מסבירה  להם  שלא  צריך  עוד  ארון  ,  מקסימום  צריך  עוד  וו  .  
"  ואז  ,  יום  בהיר  אחד  לפני  שלוש  שנים  ,  עלה  הרעיון  .  
זה  קרה  אחרי  שבת  דודתי  חלתה  במחלה  ממארת  .  
הוריה  בדיוק  תיכננו  לעבור  מיישוב  בדרום  למרכז  .  
הם  היו  בלחץ  גדול  ,  ותיכננו  לדחות  את  המעבר  .  
הצעתי  לעזור  להם  ,  והם  הסכימו  .  
הגעתי  לדירה  החדשה  שלהם  בתשע  בבוקר  .  
בשבע  בערב  ,  הכל  היה  מסודר  ,  מאל"ף  עד  תי"ו  .  
דודה  שלי  ראתה  את  מה  שעשיתי  ואמרה  לי  :  '  עפרה  ,  אולי  תעשי  עסק  של  סידור  בתים  ?  
'  .  
בערב  התקשרתי  לשרית  ואמרתי  לה  :  '  נכון  תמיד  רצינו  להקים  עסק  ביחד  ?  
אז  יש  לנו  עסק  -  סידור  בתים  '  "  .  
"  הכל  במקום  "  לא  חייב  את  שתי  הנשים  הנמרצות  להשקעה  כספית  ממשית  .  
רק  שני  סרבלים  ,  מדבקות  ,  טושים  ,  סולם  קטן  וטלפונים  קדחתניים  למערכות  עיתוני  הנשים  ,  כדי  שהבשורה  תגיע  להמונים  .  
היום  "  הכל  במקום  "  הוא  כבר  עסק  מבוסס  למדי  ,  שמבצע  שתיים  -  שלוש  משימות  בשבוע  .  
ההכנסה  עוד  אינה  מאפשרת  להן  לעזוב  את  מקומות  העבודה  הקבועים  שלהן  ,  אבל  בהחלט  מספיקה  לחלומות  על  התרחבות  עסקית  שבסיומה  לא  תיוותר  ברחבי  ישראל  פלפלייה  אחת  בלי  קשר  עין  עם  אחותה  המלחייה  .  
פתרון  יעיל  ומהיר  תמורת  יום  עבודה  דורשות  איתן  וגושן  לא  פחות  מאשר  1,500  שקלים  ,  והמחיר  יכול  לטפס  עד  2,500  שקל  ,  "  תלוי  ברמת  אי  הסדר  ,  תלוי  בכמות  העבודה  "  ,  אומרת  גושן  .  
האם  זו  לא  ההוצאה  הבזבזנית  והמתפנקת  ביותר  שמשפחה  יכולה  להעלות  על  הדעת  ?  
איתן  :  "  פעם  אמרו  אותו  דבר  על  אריזה  של  החפצים  בבית  לפני  שעוברים  דירה  .  
היום  זו  כבר  נורמה  מקובלת  ,  לשלם  למישהו  שיארוז  את  החפצים  .  
אנשים  רבים  רוצים  לסדר  את  הבית  ,  ולא  יודעים  מאיפה  להתחיל  .  
אותנו  מזמינים  לא  פעם  כדי  לסדר  חדר  אחד  .  
אחרי  שאנחנו  מסדרות  אותו  ,  זה  נותן  כוח  לדיירים  לסדר  את  השאר  .  
אנחנו  כמו  '  שומרי  משקל  '  של  הסדר  .  
כולם  יכולים  לסדר  בעצמם  ,  כמו  שכולם  יכולים  לעשות  דיאטה  בעצמם  .  
אבל  אם  מישהו  לא  עוזר  ,  אם  לא  מתחילים  מאיזשהו  מקום  ,  זה  לא  קורה  "  .  
מי  מזמין  את  השירותים  שלכן  ?  
איתן  :  "  נשים  .  
היו  לנו  מאות  לקוחות  עד  היום  ,  ומלבד  גבר  אחד  ,  עצמאי  שגר  לבד  ואין  לו  רגע  פנוי  ,  כל  מי  שהזמינו  אותנו  היו  נשים  .  
למה  הן  מזמינות  אותנו  ?  
הן  נמצאות  במצב  נפשי  שמביא  אותן  לזה  .  
הן  לא  יכולות  לסדר  את  הבית  בעצמן  ,  ומאידך  גיסא  הכאוס  מחייב  אותן  לעשות  משהו  .  
הן  יודעות  שאי  אפשר  להמשיך  כך  .  
אנחנו  מציעות  להן  טיפול  -  אינסטנט  .  
פתרון  יעיל  ומהיר  .  
לפעמים  הנשים  אפילו  לא  מספרות  לבעל  ,  הן  יודעות  שהוא  לא  יבין  .  
כשהבעל  בא  ורואה  אותנו  עובדות  ,  הן  מציגות  אותנו  כחברות  טובות  שבאו  לעזור  "  .  
גושן  :  "  זה  אולי  מפתיע  ,  אבל  מי  שמזמינות  אותנו  הן  לא  נשים  עשירות  .  
לאנשים  עשירים  יש  משרתים  או  עוזרות  בית  צמודות  ,  והם  מסתפקים  בהם  .  
אותנו  מזמינים  בעיקר  בני  המעמד  הבינוני  .  
יותר  משפחות  אשכנזיות  ממשפחות  מזרחיות  .  
העיר  שממנה  מגיעות  הכי  הרבה  הזמנות  היא  ירושלים  .  
אנחנו  מבוקשות  גם  באזור  השרון  ובצפון  תל  אביב  .  
יש  הרבה  משפחות  דתיות  שקוראות  לנו  -  כשיש  הרבה  ילדים  בבית  ,  אי  אפשר  לחיות  בבית  לא  מסודר  "  .  
מה  למדתן  על  האשה  הישראלית  שלא  ידעתן  לפני  שהקמתן  את  העסק  ?  
איתן  :  "  למדנו  שכל  אשה  בטוחה  שהבית  שלה  הוא  הבית  הכי  מבולגן  .  
כל  ביקור  שלנו  נפתח  בהתנצלויות  ,  '  בלגן  כזה  בטח  לא  ראיתם  בשום  מקום  ,  אף  פעם  '  .  
למדנו  גם  משהו  על  הגבר  הישראלי  :  הוא  תמיד  בטוח  שלאשתו  יש  יותר  מדי  בגדים  .  
על  המלתחה  שלו  ,  גם  אם  יש  בה  דברים  שהוא  לא  ילבש  אף  פעם  ,  הוא  תמיד  יגיד  '  זה  בדיוק  מה  שאני  צריך  '  .  
אבל  את  אשתו  הגבר  הישראלי  תמיד  יראה  כבזבזנית  כרונית  על  בגדים  "  .  
בית  קברות  לבובות  גושן  :  "  לא  מזמן  הוזמנו  לדירה  בצפון  תל  אביב  .  
דירה  של  אקדמאים  ,  סופר  אינטליגנטים  ,  בית  טוב  .  
אבא  ,  אמא  ,  שתי  בנות  .  
מבחוץ  הכל  נראה  משופץ  ומסודר  .  
עפרה  עלתה  לשם  לפני  ,  וכשהיא  פתחה  לי  את  הדלת  היא  נראתה  לי  כמו  מישהי  שנתקלה  ברוח  רפאים  .  
כשנכנסתי  לדירה  ,  הבנתי  למה  .  
הניירות  המבולגנים  הציפו  את  הרצפה  בסלון  ,  מעורבבים  עם  מגשים  ישנים  של  פיצה  ופחיות  .  
הברדק  הגיע  עד  לדלת  .  
"  הם  הזמינו  אותנו  כדי  לסדר  את  חדר  המשחקים  של  הילדות  .  
גם  שם  היה  בלגן  נורא  .  
אלה  אנשים  עשירים  ,  ולכל  אחת  מהבנות  הם  קנו  את  הצעצועים  שיש  לשנייה  ,  כדי  שלא  תהיה  קנאה  .  
מצאנו  בחדר  המשחקים  מאה  בובות  ברבי  כפולות  ,  שלכל  אחת  מהן  היה  חסר  משהו  -  רגל  ,  יד  ,  ראש  .  
אחרי  שסיימנו  לסדר  את  החדר  הוא  נראה  כמו  בית  הקברות  הכי  גדול  בעולם  לבובות  ברבי  "  .  
לאנשים  לא  קשה  להכניס  אתכן  לחלקים  הפרטיים  ביותר  של  הבית  ,  ואחר  כך  להתרגל  לסדר  החדש  ?  
גושן  :  "  זה  בהחלט  לא  קל  לחלק  מהאנשים  .  
אבל  מי  שמזמינה  אותנו  מרגישה  שהיא  חייבת  את  העזרה  הזאת  ,  ומסתדרת  עם  החדירה  לפרטיות  .  
הדבר  המעניין  הוא  ,  שלמרות  שהנשים  לא  בהכרח  נמצאות  איתנו  כשאנחנו  מסדרות  הכל  מחדש  ,  הן  אף  פעם  לא  מתקשות  למצוא  אחר  כך  את  החפצים  שסידרנו  .  
הכלל  הוא  פשוט  -  כשיש  היגיון  במיקום  של  הדברים  ,  אין  שום  בעיה  למצוא  אותם  "  .  
מה  שאתן  עושות  בעצם  די  בנאלי  .  
איתן  :  "  זה  אולי  נשמע  בנאלי  ,  אבל  העובדה  היא  שהדברים  הפשוטים  ,  הקלים  לביצוע  ,  שאנחנו  עושות  ,  לא  נעשים  על  ידי  אחרים  .  
כל  אחד  יכול  לסדר  את  הבית  שלו  ולהפוך  את  חייו  לנוחים  הרבה  יותר  ,  ובכל  זאת  -  בבתים  רבים  שורר  חוסר  סדר  .  
ולא  מדובר  פה  בבעיה  של  גברים  מול  נשים  .  
גברים  הם  אולי  בלגניסטים  ,  אבל  זו  לא  רק  בעיה  של  גברים  "  .  
גושן  :  "  אנחנו  עושות  הבחנה  בין  אנשים  מסודרים  ולא  מאורגנים  ,  לבין  אנשים  מאורגנים  ולא  מסודרים  .  
המשימה  שלנו  היא  לעזור  לשני  הסוגים  .  
מה  זה  אדם  מסודר  אבל  לא  מאורגן  ?  
זה  אדם  שבארון  המטבח  שלו  הכוסות  מסודרות  ישר  ,  זקופות  כמו  חיילים  ,  מסודרות  לפי  גודל  ,  משקל  ,  מה  שאתה  רוצה  -  אבל  כל  כוס  היא  מסרוויס  אחר  "  .  
איתן  :  "  בהרבה  מקרים  יש  תחושה  שהבית  מסודר  ומאורגן  ,  ובעצם  זו  רק  מראית  עין  .  
לפני  שבוע  אשה  אחת  ביקשה  ממני  לסדר  את  הניירות  שהיו  לה  בארגז  מתחת  למיטה  בחדר  השינה  .  
היא  לקחה  אותי  לחדר  אחר  ,  והראתה  לי  שלושים  קלסרים  שכבר  הספיקה  לסדר  .  
הסתכלתי  בקלסרים  .  
על  אף  אחד  מהם  לא  היתה  מדבקה  .  
שאלתי  אותה  :  '  את  לא  רואה  שהקלסרים  אילמים  ?  
איך  תדעי  איפה  למצוא  את  הדברים  ?  
'  היתה  שם  לא  מעט  עבודה  "  .  
איך  שומרים  על  סדר  1  .  
הבלגן  צומח  .  
"  זכרו  תמיד  את  הכלל  הבא  :  '  הבלגן  לא  בורח  -  הוא  צומח  '  .  
הבית  לא  יסדר  את  עצמו  ,  וככל  שתדחו  את  הטיפול  בחוסר  הסדר  ,  כך  יהיה  מצבו  של  הבית  חמור  יותר  "  .  
2  .  
התחילו  בקטן  .  
"  כאשר  מתחילים  לסדר  את  הבית  בפרויקט  גדול  מדי  ,  עלולים  להתייאש  באמצע  ולהפסיק  .  
כדאי  להתחיל  בפרויקט  קטן  ולא  מסובך  -  למשל  ,  סידורה  של  קופסת  כלי  התפירה  .  
אחרי  שמשלימים  פרויקט  כזה  מקבלים  אנרגיה  חיובית  להמשיך  ולסדר  "  .  
3  .  
סדרו  לפי  נושאים  .  
"  יש  לסדר  הכל  לפי  נושאים  ותת  -  נושאים  .  
כך  קל  יותר  לחפש  ,  וגם  למצוא  .  
לדוגמה  ,  בארון  הבגדים  צריך  להיות  הנושא  של  '  הלבשה  תחתונה  '  ,  וממנו  להיגזר  תת  -  הנושא  של  '  תחתונים  '  ,  וממנו  תת  -  הנושאים  של  '  תחתונים  לבנים  '  ,  '  תחתונים  שחורים  '  prefix=ו  '  תחתונים  צבעוניים  '  "  .  
4  .  
הסתכלו  לגובה  .  
"  העצה  הזאת  נכונה  במיוחד  לדירות  קטנות  עם  תקרות  גבוהות  ,  כפי  שאפשר  למצוא  לרוב  בבתים  ישנים  בתל  אביב  :  הסתכלו  לגובה  !  
נצלו  את  חלל  הדירה  במלואו  "  .  
5  .  
הסתכלו  מאחורי  הדלת  .  
"  כדאי  לנצל  את  הרווח  שמאחורי  הדלת  ,  שבדרך  כלל  לא  נעשה  בו  שימוש  ,  כדי  להציב  חפצים  חיוניים  וטורדניים  :  מתקן  לנעליים  ,  קרש  גיהוץ  ,  סולם  קטן  "  .  
6  .  
היזהרו  משקיות  !  
"  שקיות  יוצרות  אצל  אנשים  רבים  תחושה  של  סדר  :  דוחפים  הכל  לשקית  ,  ונפטרים  מהבלגן  .  
אבל  סדר  קיים  רק  כשאפשר  למצוא  את  הדברים  ,  ולפיכך  שקית  פירושה  אי  סדר  "  .  
*  הטיפ  לאילוף  גברים  עפרה  איתן  :  "  חינוכו  של  בעל  בלגניסט  אינו  משימה  בלתי  אפשרית  .  
אתן  דוגמה  אישית  .  
בעלי  הוא  יצרן  ניירות  אדיר  .  
השולחן  שלו  עמוס  בניירות  שנראים  לו  חשובים  ביותר  .  
אני  דוחסת  את  הניירות  בארגזים  בלי  שהוא  שם  לב  ,  ומציינת  על  גבי  הארגזים  את  התאריך  .  
אחרי  חצי  שנה  ,  אם  הניירות  לא  חסרים  לו  ,  אני  משליכה  את  הארגז  שפג  תוקפו  .  
הכלל  הוא  פשוט  :  אם  בעלי  לא  חיפש  את  הניירות  במשך  חצי  שנה  ,  אין  לו  צורך  בהם  .  
"  באופן  כללי  ,  העצה  לנשים  היא  לא  להסס  להשליך  או  להעלים  חפצים  מבולגנים  של  הבעל  .  
כדי  שהבעל  יפנים  את  חשיבות  השמירה  על  הסדר  ,  אפשר  מדי  פעם  להחביא  חפצים  שהוא  משאיר  שלא  במקומם  .  
אם  הוא  יתקשה  למצוא  את  המפתחות  של  המכונית  בבוקר  ,  יש  להניח  שבפעם  הבאה  הוא  כבר  יניח  אותם  במקום  "  .  
*  המטבח  1  .  
צמצמו  מרווחים  .  
"  יש  שתי  דרכים  להכין  קפה  .  
אפשר  שהקומקום  יהיה  במקום  אחד  ,  הכוסות  במקום  שני  ,  הכפיות  במקום  שלישי  ,  והקפה  עצמו  במקום  רביעי  .  
אפשר  גם  לרכז  הכל  במקום  אחד  ,  ולחסוך  הרבה  אנרגיה  "  .  
2  .  
הניחו  את  התבלינים  בסלסלה  .  
"  תבלינים  כדאי  לשים  בסלסלה  או  במגירה  ,  ולא  להציב  אותם  על  המדף  .  
על  המדף  אפשר  לראות  רק  את  השורה  הראשונה  של  התבלינים  ,  וזה  מסבך  את  העבודה  במטבח  .  
מוטב  לא  לרכוש  תבלינים  בשקיות  ,  מסיבות  הגייניות  .  
מומלץ  לקנות  תבלינים  מאותו  יצרן  כדי  שהצנצנות  יהיו  זהות  בגודלן  "  .  
3  .  
נצלו  את  הארונות  .  
"  במרבית  הארונות  במטבחים  חלוקת  המדפים  מותירה  מרווחים  מסוימים  ולא  מנוצלים  .  
במקרה  כזה  ,  מומלץ  להוסיף  עוד  מדף  .  
כאשר  מניחים  צלחות  וצלוחיות  זו  על  גבי  זו  ,  שליפתן  של  הצלחות  התחתונות  עלולה  להיות  מסובכת  .  
מומלץ  לקנות  בחנות  לכלי  בית  '  חוצצי  צלחות'  ,  שיפרידו  בין  סוגי  צלחות  שונים  "  .  
4  .  
רכשו  טאפרוור  .  
"  יש  לנו  ניסיון  טוב  עם  קופסאות  של  '  טאפרוור  '  .  
הן  מאפשרות  אחסון  מודולרי  ,  הרמטי  ,  מוגן  מפני  מים  ואוויר  ,  והן  מצוידות  במדבקות  ,  המקלות  על  המיון  "  .  
5  .  
השטיחו  את  החפיסות  .  
"  חפיסות  של  ירקות  קפואים  ,  או  מוצרים  דומים  ,  נוטות  לקבל  נפח  גדול  יותר  כשהן  מוקפאות  .  
כדאי  להשטיח  את  החפיסות  קודם  שמכניסים  אותן  למקרר  "  .  
6  .  
מיינו  את  המקרר  .  
"  הקפידו  על  מיון  המוצרים  גם  במקרר  .  
שיטת  הסלסלות  יכולה  להביא  כאן  תועלת  רבה  .  
למשל  ,  כדאי  שתהיה  במקרר  סלסלה  ליוגורטים  ,  שאותה  אפשר  לשלוף  בארוחת  הערב  "  .  
*  הטיפ  למעבר  דירה  "  זרקו  ומיינו  ככל  האפשר  לפני  המעבר  לדירה  החדשה  .  
סדרו  את  הארגזים  לפי  חדרי  הבית  .  
בדקו  אם  המובילים  יודעים  עברית  ;  אם  לא  (  מקרה  שכיח  )  ,  הם  עלולים  להניח  את  ארגזי  '  המטבח  '  prefix=ב  '  חדר  השינה  '  ולהקשות  עליכם  מאוד  .  
כדי  לפתור  את  הבעיה  ,  וגם  כדי  להקל  עליכם  ,  כדאי  לסמן  כל  ארגז  במדבקה  צבעונית  לפי  נושאים  (  למשל  ,  מדבקות  אדומות  לארגזי  המטבח  ;  מדבקות  ירוקות  לארגזי  חדר  השינה  )  ,  ולהדביק  מדבקה  בצבע  המתאים  בכניסה  לכל  חדר  (  לדוגמה  ,  מדבקה  אדומה  על  המשקוף  במטבח  )  "  .  *  חדר  הילדים  1  .  
השתמשו  בגלגלים  .  
"  הצעצועים  הם  גורם  אי  הסדר  הגדול  ביותר  .  
מומלץ  לסדר  אותם  בסלסלות  ,  ועוד  יותר  מכך  -  בארגזים  עם  גלגלים  ,  שאפשר  להעביר  בקלות  ממקום  למקום  "  .  
2  .  
אפסנו  בתבונה  את  הבגדים  .  
"  הנה  רעיון  שימושי  להפליא  וקל  לביצוע  למשפחות  .  
כדאי  להחזיק  בארון  הבגדים  של  הילדים  ,  באופן  קבוע  ,  ארגז  גדול  .  
כאשר  מתברר  אחרי  כביסה  שאחד  הבגדים  קטן  למידותיו  של  הילד  ,  יש  להשליך  את  הבגד  לארגז  ,  ולסמן  עליו  את  גילו  של  הילד  (  למשל  :  '  שלושה  חודשים  '  )  .  כאשר  הארגז  מתמלא  בבגדים  ,  יש  לשוב  ולסמן  עליו  את  הגיל  (  '  שבעה  חודשים  '  )  .  כך  אפשר  לחסוך  מקום  ,  וגם  להעביר  את  הבגדים  לילד  הבא  תוך  ידיעה  ברורה  יותר  באשר  להתאמתם  "  .  
3  .  
נצלו  את  החלל  מתחת  למיטות  .  
"  מתחת  למיטות  של  ילדים  יש  לא  פעם  חללים  גדולים  .  
הדבר  נכון  במיוחד  למיטות  של  תינוקות  .  
אפשר  לאפסן  בחללים  האלה  צעצועים  ומצעים  "  .  
4  .  
היזהרו  מהקביעות  .  
"  השתדלו  לבנות  כמה  שפחות  מרכיבים  קבועים  בחדר  הילדים  .  
כדאי  ,  למשל  ,  שהספרייה  תיבנה  באופן  שיאפשר  את  התאמתה  להתפתחות  הילד  "  .  
5  .  
שתפו  את  הילדים  בסידור  החדר  .  
"  כדאי  להכריז  על  יום  אחד  בחודש  prefix=כ  '  יום  עשיית  הסדר  '  ,  ולהפוך  את  הילדים  לשותפים  פעילים  בסידור  החדר  .  
זה  יהפוך  אותם  לאחראים  ומסודרים  יותר  ,  וגם  יקל  על  המשימה  -  שהרי  כיצד  יכולה  האם  לדעת  אילו  דמויות  טלוויזיוניות  יצאו  מהאופנה  ?  "  6  .  
הקימו  ארון  נוסטלגיה  .  
"  עצה  זו  נכונה  גם  לאמהות  גאות  ,  וגם  לבני  גיל  זהב  ,  הפורשים  לבית  אבות  .  
אי  אפשר  לשמור  על  בית  מסודר  כאשר  שומרים  כל  ציור  של  הילד  מגיל  הגן  ,  או  כל  מזכרת  ישנה  .  
הפתרון  הנכון  הוא  להקים  '  ארון  נוסטלגיה  '  -  מקום  אחד  בבית  שיוקדש  לחפצים  בעלי  ערך  סנטימנטלי  .  
אפשר  להחליט  ,  למשל  ,  שבארון  כזה  יישמר  ציור  אחד  ייצוגי  מכל  חודש  בחייו  של  הילד  "  .  
*  הטיפ  לצעירים  שעוזבים  את  הבית  "  אל  תאמצו  לחיקכם  כל  חפץ  חסר  ערך  שאמהות  או  דודות  נדיבות  מבקשות  להעניק  לכן  .  
החפצים  האלה  עלולים  להצטבר  בבית  של  צעירים  בדיוק  כפי  שהם  מצטברים  בבתים  של  מבוגרים  .  
לפני  שאתם  עוזבים  את  הבית  ,  התייעצו  עם  מי  שכבר  עשו  זאת  ,  ושאלו  אותם  בדיוק  מה  צריך  -  וכמה  "  .  
*  חדר  העבודה  1  .  
השתמשו  בקופסאות  .  
"  השתמשו  בקופסאות  קטלוגיות  משופעות  .  
הן  יציבות  ,  הן  קשיחות  ,  הן  נטולות  -  מכסה  ,  וקל  מאוד  להשתמש  בהן  "  .  
2  .  
הקפידו  בבחירת  הקלסרים  .  
"  הקפידו  על  התאמה  בין  היקפו  של  נושא  הקלסר  לגודלו  .  
כך  ,  למשל  ,  הקלסר  המיועד  לחשבונות  חשמל  ,  שמטבעו  יכלול  לא  יותר  prefix=מ  -  12  חשבונות  בשנה  ,  לא  צריך  להיות  גדול  "  .  
3  .  
סלסלו  בסלסלות  .  
"  יש  תועלת  רבה  בסלסלות  על  השולחן  -  הניחו  בהן  את  השדכן  ,  המהדקים  ,  העפרונות  ,  העטים  ושאר  כלי  הכתיבה  .  
ריכוזם  בסלסלות  יחסוך  לכם  זמן  יקר  בעבודתכם  .  
זה  פשוט  ויעיל  -  ובכל  זאת  אצל  רבים  שורר  אי  סדר  מוחלט  על  השולחן  "  .  
4  .  
נצלו  את  החלל  מתחת  לשולחן  .  
"  החלל  מתחת  לשולחן  העבודה  הוא  מקום  הולם  להצבתם  של  ארגזים  ,  רצוי  עם  גלגלים  ,  שבהם  תוכלו  לאפסן  חפצים  שונים  "  .  
5  .  
סדרו  את  הספרים  לפי  נושאים  .  
"  את  הספרים  שבארון  מומלץ  לסדר  לפי  נושאים  .  
כיצד  לעשות  זאת  בספרייה  שבה  מאות  ספרים  ?  
הפתרון  היעיל  ביותר  הוא  להוציא  את  כל  הספרים  מהמדפים  ,  להניחם  על  הרצפה  ,  ולהתחיל  למיין  אותם  נושא  -  נושא  .  
כדאי  מאוד  להימנע  מטעות  נפוצה  ,  ולא  להציב  את  הספרים  הגבוהים  והכבדים  באחד  המדפים  העליונים  .  
אלה  הרי  הספרים  שקשה  להוריד  ,  ולפיכך  רצוי  שהם  יהיו  דווקא  במדפים  התחתונים  "  .  
6  .  
סדרו  תמונות  באלבום  .  
"  אל  תניחו  לתמונות  להסתובב  מפוזרות  ,  בחדר  העבודה  או  בכל  מקום  אחר  ,  אפילו  לא  לזמן  קצר  .  
בכל  דוכן  לפיתוח  מהיר  של  צילומים  ניתן  להשיג  אלבומים  קטנים  של  36  תמונות  "  .  
*  הטיפ  לבעלי  כלבים  "  אחת  הבעיות  הגדולות  עם  כלבים  ,  וחיות  בית  בכלל  ,  היא  שהמזון  שלהם  מתפזר  מהשקיות  אל  חלקי  הבית  .  
כדאי  לאחסן  את  המזון  של  חיות  הבית  בקופסאות  פלסטיק  .  
כמו  כן  ,  כדאי  להקפיד  על  כך  שכל  החפצים  הקשורים  לחיית  הבית  יהיו  מרוכזים  במקום  אחד  "  .  
*  ארון  הבגדים  1  .  
הקפידו  בקולבים  .  
"  יש  להשתמש  בסוגי  קולבים  שונים  לבגדים  שונים  .  
בניגוד  לדעה  המושרשת  בחוגים  מסוימים  ,  קולב  '  שמן  '  אינו  בהכרח  המתאים  לחולצות  כותנה  .  
לאלו  מתאים  דווקא  קולב  דק  .  
למכנסיים  יש  לרכוש  קולבים  מיוחדים  ,  עם  אטבים  .  
לז'קטים  יהיו  הקולבים  '  השמנים  '  הולמים  בהחלט  "  .  
2  .  
קפלו  בהתאם  לתנאי  השטח  .  
"  טעות  נפוצה  היא  לקפל  את  הבגדים  או  המגבות  בהתאם  לשיטת  הקיפול  שנלמדה  והופנמה  בבית  אמא  .  
יש  לקפל  את  הבגדים  בהתאם  למידותיו  של  הארון  (  אורך  או  רוחב  )  "  .  3  .  
הכניסו  ידכן  לגרביון  .  
"  מה  תעשו  כדי  למנוע  מהגרביונים  להיכרך  זה  בזה  בשעת  שליפתם  ?  
קודם  שתניחו  את  הגרביון  בארון  ,  יש  לקפלו  לחצי  ,  ותוך  כדי  הקיפול  להכניס  את  היד  פנימה  עד  הסוף  "  .  
4  .  
היזהרו  בחגורות  .  
"  הכרחי  שבארון  יהיה  מתלה  לחגורות  ולעניבות  .  
בשום  פנים  ואופן  אין  להשאיר  את  החגורות  במכנסיים  או  את  העניבות  בחולצה  "  .  
5  .  
השאירו  את  הנעליים  בקופסאות  .  
"  העצה  הזאת  נכונה  לאנשים  המחזיקים  בבעלותם  עשרות  זוגות  נעליים  .  
כדאי  לשמור  את  הנעליים  בקופסה  המקורית  .  
הדבר  יקל  על  מציאתן  ושליפתן  .  
על  כל  קופסה  יש  לרשום  את  סוג  הנעל  באופן  ברור  ומודגש  ,  ואת  הקופסאות  יש  לסדר  לפי  נושאים  (  ספורט  ,  ערב  וכו'  )  .  את  הקטיגוריות  יש  להציב  בארון  בהתאם  לשכיחות  השימוש  "  .  
6  .  
אל  תרחמו  על  בגדים  .  
"  כדאי  לנצל  את  חילופי  העונות  כדי  לעשות  סדר  בארון  ולהיפטר  מבגדים  שאין  בהם  שימוש  .  
בכל  ארון  ,  גם  של  גבר  וגם  של  אשה  ,  יש  בגדים  רבים  שלא  יילבשו  עוד  לעולם  ,  והם  '  מכבידים  '  על  ההתמצאות  בו  .  
זכרו  :  אין  דבר  קבוע  יותר  מהזמני  ,  אין  דבר  שסידורו  אינו  אפשרי  ,  ויפה  שעה  אחת  קודם  "  .  
*  
