עדכון  אחרון  -  03:10  01/03/01  בעל  חברת  צ.מ.מ  נעצר  בחשד  למעשי  זיוף  ומרמה  נגד  אמיקום  -  prefix=ב  -  מיליון  דולר  מאת  אסף  ברגרפרוינד  ניסים  צור  בבית  משפט  השלום  בתל  אביב  ,  אתמול  תצלום  :  מוטי  קמחי  ניסים  צור  ,  הבעלים  של  חברת  הסטארט  -  אפ  צור  מערכות  ממוחשבות  (  צ.מ.מ  )  ,  נעצר  שלשום  על  ידי  חוקרי  היחידה  הארצית  לחקירות  הונאה  (  יאח"ה  )  בחשד  לביצוע  עבירות  זיוף  ומרמה  נגד  חברת  ההשקעות  אמיקום  ,  בהיקף  של  9.5  מיליון  דולר  .  
לטענת  חוקרי  המשטרה  ,  הציג  צור  בפני  חברת  אמיקום  מצג  שקרי  כי  בידי  החברה  שבבעלותו  מצויה  טכנולוגיה  ייחודית  בשבב  טלפוניה  ,  ואף  הציג  בפניהם  חוזה  שחתם  עם  חברת  פיליפס  ,  שעל  פיו  האחרונה  מייצרת  עבור  צ.מ.מ  את  השבבים  .  
על  פי  החשדות  ,  החוזה  שהציג  צור  לאמיקום  היה  מזויף  ,  ונציג  פיליפס  החתום  עליו  אינו  עובד  החברה  .  
כמו  כן  ,  המשטרה  חושדת  כי  אין  בידי  צ.מ.מ  כל  טכנולוגיה  בלעדית  וייחודית  כפי  שהציג  למשקיעים  ,  ולמעשה  רכש  צור  מוצר  מדף  קיים  של  פיליפס  ,  ששינתה  עבור  צ.מ.מ  את  הכיתוב  על  גבי  השבב  .  
חוקרי  המשטרה  חושדים  כי  בעקבות  המצגים  השקריים  האלה  ,  שעליהם  היתוספו  רישומים  כוזבים  בצ.מ.מ,  שוכנעה  חברת  ההשקעות  אמיקום  להשקיע  בצ.מ.מ  7  מיליון  דולר  ,  בנוסף  prefix=ל  -  מיליון  דולר  ששילמה  עבור  רכישת  מניות  של  צ.מ.מ,  שהוחזקו  על  ידי  צור  ואשתו  .  
רון  פרידל  מיאח"ה  ביקש  אתמול  מבית  משפט  השלום  בתל  אביב  להאריך  את  מעצרו  של  צור  בשלושה  ימים  נוספים  ,  מאחר  שלדבריו  ,  אם  ישוחרר  צור  ,  קיים  חשש  שישבש  הליכי  חקירה  .  
בבקשת  המעצר  נטען  כי  בחיפוש  שנערך  בביתו  של  צור  ,  ניסה  זה  להעלים  מהחוקרים  מסמכים  .  
עוד  נטען  כי  צור  העביר  לחו"ל  את  הכסף  שקיבל  מאמיקום  עבור  רכישת  מניותיו  בצ.מ.מ.  צור  נעצר  כשלושה  שבועות  לאחר  שפורסם  לראשונה  בעיתון  "  הארץ  "  כי  חברת  אמיקום  הגישה  לבית  המשפט  המחוזי  בתל  אביב  תביעה  בסך  9.5  מיליון  דולר  נגד  צ.מ.מ  ובני  הזוג  צור  .  
בכתב  התביעה  נטען  כי  אמיקום  נפלה  קורבן  למעשי  התרמית  של  בני  הזוג  צור  ,  שבאמצעות  מצגים  שקריים  שיכנעו  אותה  להשקיע  9.5  מיליון  דולר  בחברה  .  
סניגורו  של  צור  ,  עו"ד  דב  וייסגלס  ,  טען  אתמול  בדיון  המעצר  כי  מדובר  בסכסוך  אזרחי  מובהק  .  
לדבריו  ,  השבב  של  צ.מ.מ  נמכר  בעולם  ,  ומהות  המחלוקת  היא  אם  הקניין  הרוחני  בשבב  שייך  לצ.מ.מ.  שופט  בית  משפט  השלום  בתל  אביב  החליט  להאריך  את  מעצרו  של  צור  ביום  נוסף  ,  על  מנת  לאפשר  למשטרה  להתקדם  בחקירה  ,  מבלי  שזו  תופרע  .  
