עדכון  אחרון  -  00:13  08/03/01  הקלות  שבהסקת  מסקנות  קשות  מאת  דורון  רוזנבלום  איור  :  עמוס  בידרמן  "  תמיד  קל  יותר  להילחם  למען  עקרונות  מאשר  לחיות  על  פיהם  "  (  אלפרד  אדלר  )  המתבונן  בחיינו  הפוליטיים  והציבוריים  עשוי  להתרשם  שהללו  לא  נועדו  לרכי  הלב  ולחלשי  האופי  .  
הרושם  הוא  שמדובר  בחיים  אכזריים  וקשוחים  .  
חיי  ג'ונגל  ,  שבהם  מתעופפים  גרזנים  ונתקעים  סכינים  מבית  ,  ומבחוץ  -  מלחמת  -  השמד  אזורית  היא  אופציה  יומיומית  .  
רק  בעלי  עצבי  ברזל  או  עור  פיל  מסוגלים  איפוא  להישרד  בחיינו  הציבוריים  .  
צאו  וחישבו  אילו  תעצומות  נפש  נדרשות  מאיש  ציבור  שגם  שורד  ,  גם  מתייצב  בקור  רוח  מול  המלחמה  הבאה  ,  וגם  מסיק  מסקנות  אישיות  .  
האם  זה  בכלל  אנושי  ?  
אלא  שעיון  מקרוב  ספקני  עשוי  ללמדנו  שהדברים  אינם  כה  קשים  ותובעניים  כפי  שזה  נראה  במבט  ראשון  .  
יתר  על  כן  ;  ניתן  לחשוד  שיש  אצלנו  דווקא  קלות  יתרה  -  נסבלת  מדי  -  באמירות  קשות  ,  בנבואות  אפוקליפטיות  ,  ואפילו  בהסקת  מסקנות  אישיות  :  א  .  
הודעה  על  פרישה  מהחיים  הפוליטיים  לכאורה  אין  דבר  נועז  יותר  -  סופני  ודרמטי  יותר  -  מהכרזתו  של  איש  ציבור  על  פרישה  מהחיים  הפוליטיים  .  
לכאורה  רק  הנועזים  ,  שקורצו  מהחומר  הקמיקאזי  ,  מסוגלים  לצעד  המוחלט  הזה  :  הקפיצה  הגדולה  מהאיגרא  -  רמא  של  הפרסום  ,  הכוח  והחשיפה  היומיומית  ,  אל  תהומות  הבירא  -  עמיקתא  של  האלמוניות  והנידחות  .  
הכל  מתפעלים  :  איזו  אצילות  !  
איזו  הקרבה  !  
במו  -  ידיו  הוליך  עצמו  האיש  אל  ארץ  הישימון  ,  שכל  באיה  לא  ישובון  !  
אך  האמנם  ?  
ספקות  קלים  מתחילים  לנקר  כבר  בשבוע  הראשון  ,  כאשר  מתברר  שהקמיקאז  הנועז  בעצם  לא  התנפץ  אחת  ולתמיד  ,  בפטריית  -  אש  מרהיבה  ,  אל  סיפון  תוכנית  האירוח  שבה  הודיע  על  צעדו  המרשים  ;  להיפך  :  הוא  מקפץ  מיד  בחזרה  למעלה  ,  אם  לא  גבוה  יותר  ,  כאילו  נחת  על  טרמפולינה  .  
שהרי  לא  עוברות  שעתיים  והוא  כבר  חוזר  וצץ  בתוכנית  הלילה  ,  מספר  על  נסיבות  הכרזתו  ,  תחושתו  המיידית  לאחר  הפרישה  ,  והרצנזיות  הנלהבות  שהספיק  לקבל  עליה  .  
נישא  על  גל  עיתוני  המחרת  ,  הוא  חוזר  כעבור  יומיים  בכתבות  שער  בעיתוני  סוף  השבוע  ,  שבהם  הוא  משחזר  על  -  פני  5,000  מלה  ושלושה  המשכים  את  צעדו  הנועז  :  איך  חשב  לפרוש  ,  ואיך  תיכנן  להודיע  על  כך  ,  ומה  אמרה  אשתו  ,  ואיך  היה  באולפן  ,  ואיך  הגיבו  הילדים  ,  ואיך  הפצירו  החברים  שלא  ,  לא  כדאי...  וכעבור  עוד  סוף  שבוע  ,  בכתבת  אווירה  אלגית  prefix=ב  "  יומן  "  ,  הוא  נראה  פוסע  לאט  בתוך  שדרת  קזוארינות  ,  מספר  איך  התראיין  לעיתונים  בעקבות  ההודעה  על  פרישתו  .  
ובמדורי  החברה  והכלכלה  מסופר  על  ההצעות  שכבר  התחילו  לזרום  אליו  מכל  עבר  ,  מההצעה  להצטרף  למועצת  המנהלים  של  סלקום  וג'נרל  מוטורס  ,  דרך  קבלת  הזיכיון  לייצג  בארץ  את  קונצרן  פלייבוי  ,  ועד  ייצוג  ישראל  כקונסול  כבוד  ביורודיסני  .  
בתוכנית  תקשורת  הוא  מספר  איך  כיסתה  התקשורת  את  פרישתו  ;  ובתוכנית  הנשים  הוא  מספר  על  טראומת  הפרישה  והשפעתה  המבורכת  על  הזוגיות  ;  ובתוכנית  התרבות  הוא  מספר  על  הספר  הכי  אהוב  עליו  ,  בעיקר  מאז  פרש  :  "  פרש  בלי  ראש  "  .  
קידתו  האחרונה  היתה  כה  מרשימה  ,  שהוא  נקרא  לבמה  התקשורתית  שוב  ושוב  .  
בדומה  לפרנק  סינטרה  ,  שמגיל  חמישים  ועד  שמונים  עשה  קריירה  מזהירה  על  טהרת  סיבובי  פרידה  -  עד  מהרה  מסתבר  שגם  ידידנו  נמצא  כאן  כדי  להישאר  .  
יתר  על  כן  :  אחרי  שמיצה  את  כל  מנעמי  הפרישה  -  המחמאות  ,  הקילוסים  ,  ההספדים  -  בחייו  ,  ההליכה  -  אל  -  השקיעה  -  מסתבר  prefix=ש  "  פרישתו  מהחיים  הפוליטיים  "  בעצם  רק  חידשה  את  הסכם  החכירה  של  חייו  הציבוריים  :  נסכה  בו  יתר  עזוז  וחדות  ,  הוסיפה  לו  סמכות  מוסרית  והילת  חוכמה  של  מי  שראה  את  האור  ,  הכחיד  את  האגו  ,  רואה  עכשיו  את  הדברים  במבט  פנורמי  .  
שהיותיו  הארוכות  בחו"ל  ומשכורותיו  כזכיין  ,  נשיא  ,  וחבר  מועצת  מנהלים  בחמש  חברות  בינלאומיות  רק  היטיבו  איתו  .  
עתה  הוא  מופיע  במהדורה  משופרת  :  לא  עוד  ח"כ  נוירוטי  או  שר  חיוור  ,  כרסתני  ומיוזע  ,  אלא  איש  המחשבה  המדינית  האלגנטי  והאירוני  ,  נטול  המורא  הקואליציוני  ,  עם  החליפה  המחויטת  ,  שעון  היוקרה  והחיוך  המשוחרר  .  
ובערב  מסוים  כבר  רואים  אותו  מאייש  איזה  פאנל  פוליטי  בטלוויזיה  -  כאילו  כלום  ,  ככה  סתם  ,  כימים  -  ימימה  :  מדבר  על  המצב  הפוליטי  ,  מייעץ  כך  -  וכך  ליו"ר  המפלגה  ,  ממליץ  ומאשר  ,  מנחש  ומשער  ,  מתריע  ומזהיר  ושוקל  ומטעים  ,  ואף  מוזכר  כמועמד  .  
וכיון  prefix=ש  "  פעם  פאנליסט  -  תמיד  פאנליסט  "  ,  שוב  אין  הוא  יורד  מהמרקע  .  
וכבר  קשה  לזכור  שהוא  בכלל  פרש  מהחיים  הפוליטיים  ,  שהרי  מה  ההבדל  ?  
ממילא  חייו  הפוליטיים  התמצו  בעיקר  בישיבה  באולפני  טלוויזיה  .  
ומה  היא  פרישה  אם  לא  קאם  -  בק  ?  
ומהו  הקו  המבדיל  בין  פרישה  פוליטית  לתחייה  תקשורתית  ,  כשהכל  ממילא  מתרחש  בלימבו  הטלוויזיוני  ?  
על  כן  ,  אל  תתפעלו  כל  כך  מנועזותו  ואצילותו  של  הפורש  האמיץ  .  
זה  היה  הרבה  יותר  הירואי  אילו  נשאר  במקומו  .  
ב  .  
הודעה  על  כניסה  לחיים  הפוליטיים  יש  החושבים  שאין  דבר  נועז  ,  אמיץ  וקשה  יותר  מאשר  "  לקפוץ  ראש  למים  הסוערים  והעכורים  של  הפוליטיקה  "  ,  כפי  שהם  נוהגים  להגדיר  זאת  ,  בהפרזה  מכוונת  .  
שהרי  נוח  להם  ,  לנובו  -  פוליטיקאים  ,  שנחשוב  כך  :  כאילו  נדרשו  להמון  אומץ  ,  קושי  ותעוזה  כדי  לעשות  את  הצעד  הזה  .  
אלא  שהבעת  האופוריה  ,  שאינה  מרפה  מפרצופם  מרגע  שנבחרו  ,  מסגירה  את  ההיפך  :  דווקא  את  הקלות  הבלתי  נסבלת  של  הגלישה  לחיים  הפוליטיים  בארץ  .  
שהרי  במקרים  רבים  "  הכניסה  לחיים  הפוליטיים  "  -  הישר  לצמרת  -  נעשית  על  גבי  מרבד  אדום  ,  שנפרש  על  -  ידי  מקורבים  ,  מקושרים  ,  או  פטרונים  בעלי  השפעה  .  
יום  אחד  אתה  נוסע  בג'יפ  מאובק  ,  מתגרד  בשמיכת  קוץ  ונוזף  ברס"ר  המטבח  -  וכעבור  שבוע  אתה  יו"ר  ועדת  חוץ  וביטחון  ,  או  לוגם  רום  וקוקה  קולה  באיי  -  בהאמאס  בתור  שר  התיירות  ;  יום  אחד  אתה  פאנליסט  בטוק  -  שואו  -  ולמחרת  אתה  חבר  קבינט  ;  יום  אחד  את  מתגאה  בעיקר  בפשטידות  שלך  ובייחוס  אבות  -  ופתאום  את  סגנית  שר  הביטחון  .  
לא  ;  לא  אל  תהומות  הלא  -  נודע  מזנק  איפוא  הנלבב  (  בעיקר  אם  הוא  בכיר  ,  מקושר  ומקורב  )  אלא  לבריכה  מחוממת  ,  עם  אפס  סיכונים  .  
ואמנם  ,  מה  יש  לו  להפסיד  ?  
אם  מפלגתו  תעבור  את  אחוז  החסימה  -  בינגו  !  
הוא  הופך  מיניסטר  ,  יו"ר  ועדה  ,  סגן  או  ח"כ  ;  אם  מפלגתו  נכשלה  -  לפחות  הרוויח  חשיפה  תקשורתית  ;  ואם  זה  יהיה  מתחת  לכבודו  לא  -  להיות  -  שר  ,  או  לשמש  סתם  אופוזיציונר  קשה  -  יום  -  מיד  יפרוש  ,  אנין  שכמותו  ,  ואז  יאמרו  כולם  שהפוליטיקה  קטנה  על  איש  דגול  כמוהו  .  
הוסיפו  לכך  את  הפנסיה  האדירה  ,  לרוב  השנייה  ,  שהצליח  לקושש  בינתיים  ,  ואת  כל  הבונוסים  ,  התהילה  ,  היוקרה  וחיי  -  הנצח  הנלווים  לפרישה  מהחיים  הפוליטים  (  עיין  ערך  )  -  ויתברר  שאולי  אין  זו  רבותא  כל  כך  גדולה  ;  שאולי  "  להיכנס  לפוליטיקה  "  במחוזותינו  ,  זה  הירואי  כמעט  כמו  לקחת  סוכריה  מתינוק  .  
ג  .  
הערכה  בדבר  מלחמה  כוללת  ניבוי  ,  התרעה  ואפילו  התוויית  קווי  -  ניהולה  של  מלחמה  אזורית  כוללת  ,  אפוקליפטית  ,  הפכו  אצלנו  למעין  אופנה  ,  לטרנד  :  פרשנים  ,  פוליטיקאים  ,  ואפילו  אתרי  אינטרנט  מיוחדים  -  לדבר  מדברים  על  כך  באותה  נון  -  שלאנטיות  -  מה  נו  -  שלאנטיות  ?  
כמעט  באותה  שקיקה  !  
-  שבה  דיברו  עד  לא  מכבר  על  השלום  הכולל  ,  על  החומוס  בדמשק  ועל  הנסיעה  ברכבת  לריביירה  דרך  לבנון  וסוריה  .  
"  אני  לא  בטוח  שפואד  הוא  האיש  הנכון  לנהל  את  המלחמה  האזורית  הכוללת  "  ,  אומר  הנון  -  שלאנט  בקלות  יתרה  ,  "  בעיקר  לא  כשידידנו  האנטרקס  יגיע  לרחוב  פרוג  ,  או  למה  -  שיישאר  -  ממנו  "  ;  "  אני  תוהה  אם  אפגניסטן  תוכל  לשבת  בחיבוק  ידיים  ,  אחרי  שסוריה  תשגר  לתל  אביב  את  מאתיים  הטיילים  הכימיים  שלה  "  ;  "  סכר  אסואן  ?  
לא  יותר  אלגנטי  ללכת  ישר  על  פצצת  ניוטרון  ?  
"  ...  לכאורה  אין  לך  דבר  מבעית  ,  סיוטי  ,  קשה  וחמור  מאשר  מלחמה  כוללת  .  
ניתן  היה  לחשוב  שאפילו  הדיבור  על  כך  כרוך  בקושי  מסוים  ,  בעיקר  לאור  שתי  עובדות  :  ראשית  ,  היעדר  המושג  המינימלי  מה  הן  בכלל  מטרות  אותה  "  מלחמה  כוללת  "  ;  ושנית  ,  כוח  -  העמידה  האפסי  שלנו  נוכח  כל  קורבן  .  
כאשר  הטרור  ממוטט  אותנו  ,  איך  אפשר  להיאחז  במלחמה  כוללת  ,  אדירת  קורבנות  ,  כפתרון  גואל  ?  
התשובה  היא  :  בקלות  ,  בקלות  רבה  ;  כמובן  -  עד  הרגע  שבו  יתפוצץ  הטיל  הראשון  ,  יקרוס  הגג  הראשון  .  
זאת  ברוח  המוטו  הביטחוניסטי  הוותיק  :  על  מנת  שהביטחון  האישי  יישמר  נהיה  מוכנים  לכל  קורבן  ,  ובלבד  שלא  תיפול  שערה  מראש  חיילינו  .  
