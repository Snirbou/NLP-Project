עדכון  אחרון  -  03:23  04/03/01  סאלח  טריף  -  השר  הלא  -  יהודי  הראשון  ח"כ  סאלח  טריף  ,  בן  העדה  הדרוזית  ,  יכהן  בממשלתו  של  אריאל  שרון  כשר  בלי  תיק  -  כך  החליט  שלשום  מרכז  מפלגת  העבודה  ,  שבחר  את  שרי  המפלגה  .  
זו  הפעם  הראשונה  שבממשלת  ישראל  יכהן  שר  שאינו  יהודי  .  
בתמונה  :  השר  שמעון  פרס  מברך  את  טריף  לאחר  בחירתו  .  
(  עוד  בעמוד  )  ערפאת  התקשר  לברך  את  טריף  ח"כ  סאלח  טריף  ,  שנבחר  ביום  שישי  על  ידי  מרכז  מפלגת  העבודה  לכהן  בתפקיד  שר  ללא  תיק  בממשלת  האחדות  הלאומית  בראשות  אריאל  שרון  ,  יהיה  השר  הלא  יהודי  הראשון  בתולדות  מדינת  ישראל  .  
בחירתו  על  ידי  מרכז  מפלגת  העבודה  הפכה  את  המינוי  ההיסטורי  הזה  להישג  אישי  של  טריף  ,  שאמר  לאחר  בחירתו  כי  אילולא  היה  נבחר  היה  פורש  ממפלגת  העבודה  .  
בציבור  הערבי  התקבלה  בחירתו  ברגשות  מעורבים  :  שמחה  על  הצלחתו  האישית  ,  לצד  ביקורת  על  כך  שייאלץ  לשבת  בממשלה  בה  יהיו  חברים  גנדי  וליברמן  ,  וכשר  לשאת  באחריות  מיניסטריאלית  למדיניות  ממשלת  שרון  .  
טריף  ,  בן  העדה  הדרוזית  ,  תושב  הכפר  ג'וליס  ,  הוא  נכדו  של  השייח  '  אמין  טריף  ,  מנהיגה  הרוחני  של  העדה  הדרוזית  ,  שנפטר  לפני  שש  שנים  .  
אתמול  בבוקר  הוא  עלה  לקברו  ואמר  כי  סבו  פעל  לשיתוף  פעולה  בין  העדה  הדרוזית  למדינת  ישראל  ולהשכנת  שלום  באזור  ,  וכי  הוא  רואה  עצמו  כממשיך  מפעל  חיים  זה  .  
טריף  ,  בן  ,  47  אב  לארבעה  ,  סרן  במיל  '  ,  פרש  מצה"ל  בתחילת  שנות  השמונים  והחל  בקריירה  פוליטית  .  
בגיל  28  נבחר  לראשות  מועצת  ג'וליס  .  
בשנת  '  92  נבחר  לח"כ  מטעם  העבודה  ,  ומילא  מטעמה  שורת  תפקידים  :  סגן  יו"ר  הכנסת  ,  חבר  בוועדת  חוץ  ובטחון  ויו"ר  ועדת  הכנסת  -  תפקידו  הנוכחי  .  
אל  ביתו  של  טריף  הגיעו  מאז  בחירתו  מאות  מבקרים  ,  וכן  שיחות  טלפון  רבות  של  מברכים  -  ביניהם  שרון  ויאסר  עראפת  -  וכן  מבכירים  בעולם  הערבי  .  
מזל  מועלם  
