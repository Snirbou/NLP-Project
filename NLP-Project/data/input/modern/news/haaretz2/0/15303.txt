עדכון  אחרון  -  02:32  05/03/01  עשרות  היכו  עובד  פלשתינאי  בשוק  לאחר  הפיגוע  מאת  עמית  בן  -  ארויה  חיים  שדמי  ודוד  רטנר  סאלח  בסאם  מובא  לבית  החולים  תל  השומר  ,  אתמול  תצלום  :  אריאל  שליט  מייד  לאחר  הפיגוע  בנתניה  ,  היו  כמה  ניסיונות  לפגוע  בערבים  בעיר  .  
המקרה  החמור  ביותר  אירע  בשוק  ברחוב  שוהם  ,  הסמוך  למקום  הפיגוע  .  
עדי  ראייה  סיפרו  כי  סאלח  בסאם  ,  פלשתינאי  השוהה  באופן  בלתי  חוקי  בישראל  ועובד  בשוק  ,  רץ  במורד  הרחוב  ומייד  החלו  לרדוף  אחריו  בריצה  prefix=כ  -  -  10  15  אנשים  .  
אחד  מהם  הכשיל  אותו  ברגלו  ,  והוא  נפל  ארצה  .  
רמי  מסיקה  ,  רוכל  בשוק  ,  סיפר  :  "  ראיתי  את  בסאם  שוכב  על  הכביש  ואנשים  בועטים  לו  בראש  ומכים  בו  בקרשים  .  
לא  שמעתי  אף  אחד  שאומר  להפסיק  זאת  "  .  
הכאתו  של  בסאם  נמשכה  במשך  דקות  ארוכות  ,  כשבמקביל  אנשים  צעקו  "  מוות  לערבים  "  .  
לבסוף  ,  המשטרה  הגיעה  למקום  והפרידה  בין  בסאם  לבין  הישראלים  שהיכו  אותו  .  
שמעון  יאסו  ,  מוכר  בשוק  שצפה  בתקיפה  ,  אמר  שאם  המשטרה  לא  היתה  מתערבת  -  ההתעללות  היתה  נמשכת  .  
בסאם  ,  תושב  תושב  עקרבה  שבגדה  המערבית  ,  הובהל  לבית  החולים  לניאדו  בנתניה  והועבר  לאחר  מכן  לבית  החולים  תל  השומר  ,  עקב  החשש  כי  הוא  במצב  קשה  מאוד  כתוצאה  מפגיעה  בראשו  ובמוחו  .  
הוא  עצור  בבית  החולים  בשל  העובדה  שהוא  נראה  רץ  ממקום  הפיגוע  ,  המחשידה  אותו  במעורבות  בפיגוע  ,  וכן  בשל  היותו  שוהה  בלתי  חוקי  בישראל  .  
משום  כך  ,  הוצבה  עליו  שמירה  בבית  החולים  וגם  לא  ניתן  לעיתונאים  לראיינו  .  
בחדר  המיון  בבית  החולים  לניאדו  סיפרו  שבסאם  הגיע  לשם  ללא  נשימה  וכמעט  ללא  דופק  .  
"  הוא  חירחר  ונזקק  להנשמה  מיידית  .  
המזל  שלו  היה  כנראה  שהשוטרים  אספו  אותו  מהשוק  ,  שמו  אותו  בניידת  והביאו  אותו  ישירות  לכאן  בלי  לעבור  דרך  מד"א  "  ,  אמר  ד"ר  אבינועם  שקולניק  ,  שקלט  את  בסאם  בחדר  המיון  .  
באסם  עבר  תהליך  החייאה  ,  אובחן  כנפגע  מפגיעה  נוירוכירורגית  והועבר  לתל  השומר  .  
בסאם  אושפז  במחלקה  כירורגית  כללית  בתל  השומר  .  
בדיקת  סי.טי.  שנערכה  לו  בתל  השומר  גילתה  שהוא  אינו  סובל  מנזק  מוחי  או  מדימומים  פנימיים  ,  אלא  מחבלות  חיצוניות  בפניו  ובראשו  וכן  -  מזעזוע  מוח  .  
בסאם  הגיע  לתל  השומר  מונשם  ומורדם  ,  אך  מאוחר  יותר  התעורר  ,  ולקראת  ערב  אף  נותק  ממכונת  ההנשמה  .  
אף  אחד  מבין  אלו  שהיכו  את  בסאם  לא  נעצר  בתחילה  ,  על  אף  שרבים  בשוק  בנתניה  יודעים  כנראה  את  זהות  המכים  .  
חלק  מהסוחרים  אמרו  ,  כשנשאלו  על  נסיבות  התקיפה  ,  כי  אינם  מעוניינים  לענות  .  
משטרת  נתניה  פתחה  בחקירה  בנוגע  לתקיפה  ,  ואדם  אחד  נעצר  בחשד  למעורבות  בה  .  
לאחר  התקיפה  הפגינו  בשוק  בנתניה  עשרות  אנשים  .  
הם  הניפו  שלטים  בנוסח  "  הבא  להורגך  השכם  להורגו  "  ,  "  אל  נקמות  ה  '  "  ,  "  לעשות  נקמה  בגויים  "  ,  "  כהנא  צדק  "  וכדומה  ,  והשמיעו  קריאות  בגנות  השמאל  בישראל  ומנהיגיו  .  
בשוק  הישן  בנתניה  ,  שבו  מועסקים  עובדים  פלשתינאים  ושבו  אירעה  תקיפתו  של  בסאם  ,  הרוחות  סערו  .  
אחד  המוכרים  אמר  שלא  ראה  דבר  מהתקיפה  ,  אך  הוסיף  בהתייחסו  לריצתו  של  בסאם  ,  לפני  התקיפה  :  "  תראה  ערבי  רץ  מייד  אחרי  פיצוץ  -  לא  תרדוף  אחריו  ?  "  .  
לדבריו  ,  "  לא  ראיתי  שהרביצו  לו  .  
ראיתי  שהוא  נפל  וקיבל  מכה  בראש  .  
כל  הסיפור  של  הערבים  זו  אשמת  המשטרה  והעירייה  .  
הם  צריכים  לקנוס  את  מי  שמעסיק  ערבים  ,  והבעיה  תגמר  "  .  
פיני  בוקרה  ,  יו"ר  ועד  השוק  ,  אומר  שהוראה  שלא  להעסיק  יותר  פלשתינאים  הופצה  אתמול  בשוק  .  
לדבריו  ,  "  הבעיה  היא  באכיפה  .  
גם  אם  אתה  רוצה  להתלונן  במשטרת  נתניה  -  הם  לא  מוכנים  להגיע  כדי  לתפוס  את  הערבים  .  
הם  אומרים  לך  לבוא  לתחנה  "  .  
בוקרה  אמר  שלא  ראה  את  המכות  שקיבל  באסם  ,  "  אבל  אם  הייתי  במקום  -  הייתי  מוסיף  בעיטה  "  .  
