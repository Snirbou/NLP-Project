עדכון  אחרון  -  02:55  02/03/01  בקרוב  :  "  נציב  לדורות  הבאים  "  יבדוק  את  חקיקת  הכנסת  מאת  גדעון  אלון  הכנסת  תמנה  בקרוב  נציב  מיוחד  לדורות  הבאים  שמתפקידו  יהיה  לנהל  מעקב  אחרי  כל  החוקים  שהכנסת  מאשרת  ויש  להם  השלכות  על  העתיד  .  
זאת  ,  כדי  להבטיח  שלא  יאושרו  חוקים  שיהיו  להם  השלכות  שליליות  על  הדורות  הבאים  .  
כך  קובעת  הצעת  חוק  פרטית  של  יו"ר  סיעת  שינוי  ,  ח"כ  יוסף  לפיד  ,  שאושרה  אתמול  בוועדת  החוקה  של  הכנסת  לקריאות  שנייה  ושלישית  .  
על  פי  הצעת  החוק  הנציב  ימונה  בידי  ועדה  ציבורית  שתורכב  משלושה  יושבי  ראש  ועדות  בכנסת  ושלושה  נציגים  של  הסגל  האקדמי  של  האוניברסיטאות  .  
הנציב  ימונה  למשך  חמש  שנים  ומשכורתו  תמומן  בידי  הכנסת  .  
הצעת  החוק  קובעת  כי  הנציב  יבחן  כל  חוק  או  צו  שעשויים  להיות  להם  השפעה  על  הדורות  הבאים  בתחומים  הבאים  :  איכות  הסביבה  ,  משאבי  טבע  ,  מדע  וטכנולוגיה  ,  פיתוח  ,  חינוך  ,  בריאות  ,  משק  וכלכלה  ,  דמוגרפיה  ,  תשתית  ,  תכנון  ובנייה  ,  איכות  חיים  וגנטיקה  .  
הנציב  יוכל  ,  למשל  ,  לעקוב  אחרי  חוקים  שעלולים  לרוקן  את  קופות  הפנסיה  ,  חקיקה  בתחום  הביולוגיה  הגנטית  שיש  בה  כדי  להשפיע  על  בריאותם  של  הדורות  הבאים  או  ניצול  בלתי  מבוקר  של  משאבי  הטבע  .  
סמכותו  של  הנציב  תהיה  ייעוץ  בלבד  והוא  לא  יוכל  להטיל  וטו  על  חקיקה  שסותרת  את  דעתו  .  
יוזם  הצעת  החוק  ,  ח"כ  לפיד  ,  אמר  כי  נחיצותו  של  החוק  נובעת  מהעובדה  שאין  כיום  בידי  הח  "  כים  כלים  לשקול  את  השלכותיהם  של  חוקים  בעלי  אופי  טכנולוגי  על  הדורות  הבאים  .  
