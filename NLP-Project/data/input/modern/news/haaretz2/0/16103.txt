עדכון  אחרון  -  23:40  07/03/01  בלחיצת  כפתור  כתבתה  החשובה  של  אביבה  לורי  ,  "  תיק  59  בארכיון  הילדים  האבודים  "  (  מוסף  "  הארץ  "  23.2  )  פתחה  פצע  עמוק  אצל  רבים  מניצולי  השואה  .  
הטלפון  בביתי  אינו  פוסק  לצלצל  ומשיחותי  עם  האנשים  מעברו  השני  של  הקו  ניתן  לחוש  את  סערת  הרוחות  שאחזה  ברבים  מהילדים  ניצולי  השואה  שעד  היום  שתקו  .  
הם  שתקו  מתוך  כאב  ,  הם  שתקו  מתוך  פחד  שאיש  לעולם  לא  יצליח  להסיר  את  הלוט  מעל  עברם  ,  הם  שתקו  מתוך  רצון  לשכוח  את  אימי  העבר  .  
אך  העבר  אינו  מרפה  מהם  עד  היום  .  
הארכיון  שלנו  קיים  כבר  שש  שנים  ומצויים  בו  תיקיהם  של  ילדים  יתומים  מפולין  שנולדו  בין  השנים  1945  -  1936  .  
העבודה  בארכיון  מתבצעת  על  בסיס  התנדבותי  בלבד  ואנו  נעזרים  מאוד  בתלמידי  תיכון  ירושלמים  במסגרת  "  מחויבות  אישית  "  .  
אנו  זקוקים  מאוד  למתנדבים  דוברי  פולנית  שיוכלו  לעזור  בתרגום  ובהקלדת  החומר  הרב  המצוי  בארכיון  שלנו  .  
בעקבות  פרסום  הכתבה  פנו  אלינו  עוד  חמישה  "  ילדים  ניצולים  "  שזהותם  אבדה  בתקופת  השואה  והארכיון  הממוחשב  שלנו  ,  בלחיצת  כפתור  אחת  ,  השיב  להם  את  זהותם  והעניק  להם  את  זהותם  ואת  הזכות  היסודית  של  אדם  באשר  הוא  אדם  -  לדעת  מי  הוא  ומי  היו  הוריו  .  
לאה  באלינט  מנהלת  מדור  ילדים  ללא  זהות  בית  לוחמי  הגטאות  
