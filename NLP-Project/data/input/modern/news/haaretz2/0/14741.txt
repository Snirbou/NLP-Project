עדכון  אחרון  -  15:22  03/03/01  רחוק  מדי  שמאלה  רחוק  מדי  שמאלה  מאת  משה  ארנס  (  נשלח  בשנית  ע"י  דן  תדמור  )  עוד  שנים  רבות  ילמדו  חוקרי  מדע  המדינה  את  הסיבות  לשיעור  החסר  תקדים  של  היתרון  שהשיג  אריאל  שרון  על  פני  אהוד  ברק  בבחירות  ;  פער  של  %  ,  25  שאין  לו  תקדים  במערכות  בחירות  דמוקרטיות  בהיסטוריה  הקרובה  .  
כבר  עכשיו  מתנהל  הוויכוח  במלוא  עוזו  .  
האם  היה  זה  ניצחון  אישי  של  שרון  ,  שלא  היה  מושג  ,  לפחות  לא  בהיקף  כזה  ,  לו  הציבו  הליכוד  והעבודה  מועמדים  אחרים  ?  
או  שמא  היה  זה  קרב  שהתמקד  בנושאים  שהעסיקו  יותר  מכל  את  המצביעים  ולא  בין  האישים  המתמודדים  ?  
לפני  כמה  חודשים  ,  כשהחלה  קדחת  הבחירות  ,  גבר  בנימין  נתניהו  בהתמדה  על  ברק  בסקרים  ,  אך  ברק  הוביל  כאשר  הוצב  מול  שרון  .  
אבל  רק  פרש  נתניהו  מהמרוץ  ,  והסקרים  החלו  להצביע  על  יתרון  גדול  של  שרון  על  פני  ברק  .  
לאחר  שהתברר  כי  המצביעים  יצטרכו  לבחור  בין  שרון  לברק  ,  החלו  עורכי  הסקרים  למדוד  את  שיעור  התמיכה  שהיה  מקבל  שמעון  פרס  לו  היה  מתמודד  מול  שרון  .  
נראה  היה  אז  שפרס  ,  שלא  כברק  ,  יכול  להגיע  למצב  של  שוויון  מול  שרון  או  אף  להביסו  .  
ואולם  ,  לאור  התוצאות  בבחירות  ,  צריך  להיות  ברור  שלא  היתה  זו  אלא  אשליה  וכי  האפשרות  הסבירה  ביותר  היא  ,  שגם  לו  היה  פרס  מתמודד  במקום  ברק  ,  שרון  היה  מביסו  פחות  או  יותר  באותו  שיעור  .  
שאלת  הדרך  המסקנה  הבלתי  נמנעת  היא  ,  שהבחירות  נסבו  במידה  רבה  על  האופן  שבו  מפלגת  העבודה  ניהלה  את  המו"מ  עם  יאסר  ערפאת  .  
הסקרים  שהעדיפו  את  נתניהו  על  שרון  ואת  פרס  על  ברק  לא  היו  יותר  מעדות  זמנית  לפופולריות  אישית  .  
ברגע  שנעלמה  האי  ודאות  בקשר  לזהות  המועמדים  ,  היתה  זו  שאלת  הדרך  שקבעה  את  אופן  ההצבעה  ,  אף  שהיה  צורך  לבחור  בין  שני  אישים  .  
מסקנה  זו  מעוררת  את  שאלת  ההשפעה  שיש  לסקרי  דעת  קהל  על  התהליך  הפוליטי  בעת  בחירות  .  
גם  בליכוד  וגם  בעבודה  היו  שדרשו  לקבל  את  תוצאות  הסקרים  כפשוטן  .  
כשאלה  הראו  כי  נתניהו  גובר  על  שרון  ,  היתה  עלייה  בתמיכה  בנתניהו  בליכוד  ונשמעו  קריאות  להחליף  את  שרון  בנתניהו  .  
ואילו  במפלגת  העבודה  יתרונו  של  פרס  בסקרים  הוביל  למערכה  למען  החלפת  ברק  בפרס  .  
הניפוח  התקשורתי  של  תוצאות  הסקרים  השבועיים  והקריאה  הבלתי  בוגרת  שלהן  על  ידי  פוליטיקאים  רבים  ,  בוודאי  לא  תרמו  תרומה  חיובית  לתהליך  הפוליטי  .  
כעת  ,  כאשר  ברור  שהמו"מ  שניהלה  מפלגת  העבודה  עם  ערפאת  בקמפ  -  דייוויד  ובטאבה  הוא  שהכריע  את  תוצאות  הבחירות  ,  עולה  השאלה  כיצד  הצליחה  מפלגת  העבודה  ,  אחת  משתי  המפלגות  הגדולות  בישראל  ,  לתמרן  את  עצמה  למצב  שבו  ספגה  תבוסה  כה  מוחצת  ,  שכרגע  נראה  כי  היא  מאיימת  על  המשך  קיומה  .  
התשובה  ,  כך  נראה  ,  היא  ,  שמפלגה  גדולה  זו  ,  שלזכותה  נזקפים  הישגים  כה  רבים  ,  סטתה  בשנים  האחרונות  מדרכה  כמפלגה  בעלת  סדר  יום  לאומי  כולל  ונהפכה  למפלגה  של  נושא  יחיד  ,  עם  מסירות  משיחית  לתהליך  השלום  .  
ההבדל  בינה  לבין  תנועת  שלום  עכשיו  טושטש  עד  שהעבודה  החלה  לאבד  את  זהותה  ,  דחקה  עצמה  לשוליים  וזנחה  כל  תקווה  לכבוש  מחדש  את  מצביעי  המרכז  ,  התנאי  ההכרחי  לניצחון  בבחירות  .  
התבוסה  נקבעה  מראש  בבחירות  1999  נגד  נתניהו  הופיע  ברק  כמועמד  נצי  למדי  ,  כמי  שהיו  לו  הסתייגויות  מהסכמי  אוסלו  ,  וניצח  בקלות  הודות  לחדירתו  למרכז  המפה  הפוליטית  .  
בבחירות  האחרונות  הוא  שינה  את  תדמיתו  ונהפך  לנציג  האגף  היוני  ביותר  בקשת  הפוליטית  .  
תבוסתו  המוחלטת  למעשה  נקבעה  מראש  .  
רק  שובה  של  מפלגת  העבודה  לתפקידה  המסורתי  כתנועה  פוליטית  פרגמטית  בעלת  סדר  יום  לאומי  כולל  יכול  להציל  את  מעמדה  כאחד  מעמודי  התווך  של  הזירה  הפוליטית  הישראלית  .  
