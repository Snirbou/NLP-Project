עדכון  אחרון  -  04:55  01/03/01  טלוויזיה  מאת  רוגל  אלפר  סקס  והעיר  הגדולה  ,  23:05  ,  ערוץ  2  סקס  והעיר  הגדולה  .  
סדרה  חד  ממדית  ,  שמיצתה  את  דמויותיה  במהרה  הסגידה  לפורום  סמנתה  הבלונדינית  שבעת  רצון  מרווקותה  .  
היא  טיפוס  הולל  שמונחה  על  ידי  יצר  מיני  בלבד  וכל  מאווייה  נתונים  למצוד  אחר  סקס  עם  פרטנרים  זמניים  ,  ללא  מחויבות  .  
והיא  הגיבורה  ההגיונית  היחידה  בסדרה  המהנה  "  סקס  והעיר  הגדולה  "  .  
שכן  חברותיה  -  קארי  (  המספרת  )  ,  מירנדה  ושארלוט  -  אינן  ,  ככלל  ,  נשים  של  זיון  ללילה  .  
העדרה  של  זוגיות  בת  -  קיימא  בחייהן  מטרידה  אותן  עד  אין  קץ  ומשמשת  כציר  מרכזי  בסדרה  ,  שעוסקת  בחיפושן  רצוף  חיבוטי  הנפש  אחר  אהבה  ,  מערכת  יחסים  ,  קשר  קבוע  .  
ובעוד  מירנדה  חרדה  לעצמאותה  ומתקשה  להתמסר  ,  הרי  שקארי  שואפת  להתמסד  ושארלוט  עורגת  בכפייתיות  לחתונה  .  
למעט  סמנתה  ,  הסדרה  מציגה  את  החברות  ככמהות  לבן  זוג  ,  ובכך  לוכדת  עבור  מפרסמים  פלח  שוק  נחשק  של  רווקים  צעירים  ,  יאפיים  ,  עירוניים  ואופנתיים  .  
מצוקתן  המתמדת  של  הגיבורות  בסריקתן  את  העיר  במאמץ  לאתר  את  "  הגבר  הנכון  "  אמורה  לשקף  את  אורח  חייהן  .  
אלא  שסקס  והעיר  הגדולה  ,  למרות  שהיא  כתובה  ומשוחקת  היטב  וגם  מצחיקה  מאוד  לעתים  ,  היא  סדרה  אבסורדית  וחסרת  אמינות  .  
בלתי  אפשרי  שמי  מהגיבורות  תמצא  קשר  זוגי  יציב  .  
החיפוש  ,  שמוצג  כתכליתי  לצרכים  עלילתיים  ,  מזויף  :  לא  אמצעי  להיחלצות  מרווקות  ומבדידות  ,  כי  אם  מטרה  בפני  עצמה  ,  מופרכת  ומשוללת  היגיון  בהתחשב  במאוויהן  המוצהרים  של  קארי  ,  מירנדה  ושארלוט  .  
ניכר  בעליל  שסקס  והעיר  הגדולה  נסובה  על  החיפוש  ,  אך  לא  יכולה  לשרוד  את  הצלחתו  ,  ולכן  מנציחה  אותו  ,  עד  כדי  הגחכתו  .  
ככל  שנוקפים  הפרקים  מתחוור  כי  פורום  החברות  הוא  ליבת  הסדרה  .  
השייכות  הראשונית  של  הארבע  היא  לפורום  ,  שעומד  מעל  כל  קשר  זוגי  פוטנציאלי  או  ממשי  .  
לכאורה  אמור  הפורום  לשרת  את  החיפוש  אחר  זוגיות  -  לסייע  בליבון  בעיות  ,  לתת  עצות  ,  לעודד  ולנחם  .  
אך  הוא  בעצם  מכשיל  אותו  :  בגלל  שהנאמנות  המוחלטת  של  הארבע  לפורום  מבטלת  כל  אפשרות  לכינון  מערכת  יחסים  אינטימית  ובוגרת  מחוצה  לו  ;  ובגלל  שתמיד  מתחוור  לחברות  שהן  אינן  מסוגלות  להגיע  עם  גברים  להבנה  בדרגה  ששורה  בפורום  .  
באמריקה  קמה  תעשייה  שלמה  של  פרשנות  וטיפים  סביב  הפער  העקרוני  והמהותי  ,  הבלתי  ניתן  לגישור  ,  בין  גברים  לנשים  .  
אלה  ממאדים  ואלה  מנגה  ,  או  שמא  להיפך  .  
ובכל  אופן  ,  הארבע  מנועות  מלהעניק  קדימות  למערכת  יחסים  עם  גבר  ,  מפני  שזו  תהיה  בגידה  בפורום  .  
כשאחת  מהן  נמצאת  בקשר  זוגי  ,  הוא  פתוח  לגמרי  בפני  הפורום  .  
החברות  משוחחות  על  כל  היבט  .  
גם  החלטות  זוגיות  חשובות  מובאות  להכרעה  בפני  הפורום  .  
החלטה  שמתייחסת  לקשר  זוגי  של  אחת  מהן  היא  לעתים  החלטה  משותפת  של  ארבעתן  .  
קשר  זוגי  רק  מזין  את  שיחותיהן  ,  את  ההוויה  המשפחתית  שנרקמה  ביניהן  ואת  הטור  של  קארי  .  
כמעט  שאין  לו  קיום  בפני  עצמו  .  
סקס  והעיר  הגדולה  היא  סדרה  על  משפחתיות  אלטרנטיווית  ,  שמתחזה  לסדרה  על  חיפוש  רגיל  אחר  אהבה  זוגית  .  
היא  תקועה  במעגל  אכזרי  .  
זה  המלכוד  :  הולכות  ואוזלות  הסיבות  להימנעות  מקשר  זוגי  ;  הודאה  בכך  תסתום  את  הגולל  על  הסדרה  (  שעיקרה  התקווה  הסבירה  אך  הבלתי  ממומשת  לקשר  )  ;  ואילו  מיסוד  קשר  זוגי  יביא  גם  הוא  לסיום  הסדרה  ,  מפני  שימוטט  את  פורום  החברות  וינטרל  את  הכוח  המניע  של  העלילה  ,  החיפוש  המתסכל  .  
סקס  והעיר  הגדולה  לא  יכולה  להתברג  בליגה  של  סדרות  רווקים  prefix=כ  "  סיינפלד  "  או  "  חברים  "  .  
בדומה  prefix=ל  "  אלי  מקביל  "  היא  חד  ממדית  ,  מיצתה  את  דמויותיה  במהרה  ומכלה  עצמה  עם  כל  פרק  שחולף  .  
