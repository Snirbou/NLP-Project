עדכון  אחרון  -  03:25  02/03/01  ראיון  יום  שישי  עם  אברהם  לוי  .  
"  ליד  הפוליטיקאים  ,  אוהדי  בית"ר  ירושלים  הם  האליטה  "  מי  שראה  השבוע  את  הפוליטיקאים  יודע  שלעומתם  אוהדי  בית"ר  ירושלים  הם  דגי  זהב  ,  עולם  הדממה  ,  נסיכים  מאת  יהושע  שגיא  אברהם  לוי  .  
מקצוען  שבא  לשנה  שנתיים  יכול  לתת  הכל  -  אבל  את  הנשמה  לא  יתן  תצלום  ארכיון  :  פאבל  ו  "  עזוב  ,  בשביל  מה  לי  ראיון  "  ,  אומר  לי  מנהל  בית"ר  ירושלים  אברהם  לוי  כמתחנן  על  נפשו  .  
"  הרי  את  מה  שאני  רוצה  -  אני  לא  יכול  לומר  .  
ואת  מה  שאני  יכול  -  אני  לא  רוצה  לומר  "  ,  הוא  מוסיף  בסיגנון  דבר  והיפוכו  .  
אברהם  לוי  ,  הוא  מוסד  שאין  דומה  לו  בכדורגל  הישראלי  .  
לוי  נולד  (  9.9.42  )  בהר  הצופים  בירושלים  ,  בן  אמצעי  למשפחה  בת  13  ילדים  ,  להורים  שבאו  לירושלים  מאיראן  .  
אנחנו  יושבים  בלובי  מלון  ירושלמי  ,  הסלולארי  שלו  מצלצל  כל  הזמן  ,  מאלי  גוטמן  ועד  ניסים  בכר  ,  ועל  פניו  נסוכה  הבעת  פוקר  שלא  חושפת  שום  רגשות  .  
הוא  יודע  הכל  ומקפיד  לשתוק  .  
"  הזמנים  השתנו  ,  זה  לא  מה  שהיה  ,  חס  וחלילה  שלא  אפגע  במישהו  ,  אתה  מבין  ?  "  ,  אומר  האיש  שעובד  בבית"ר  כבר  34  שנים  .  
אין  בארץ  עוד  מנהל  ותיק  כמותו  .  
*  הלב  שלך  בסדר  ?  
תודה  לאל  ,  הכל  בסדר  .  
אני  כבר  ראיתי  בבית"ר  את  הכל  .  
הייתי  בתקופה  שירדנו  ליגה  והייתי  באליפויות  ובגביע  הראשון  עם  נסים  בכר  prefix=ב  -  1976  .  
*  איך  אתה  מסביר  מה  שקורה  עכשיו  בבית"ר  ירושלים  ?  
אתן  לך  דוגמה  שמסבירה  הכל  :  prefix=ב  -  ,  76  לפני  גמר  הגביע  נגד  מכבי  ת"א  ,  היינו  בבית  מלון  בת"א  .  
כל  הלילה  ישבנו  כמו  משפחה  בלובי  ודיברנו  על  המשחק  ועל  מכבי  ,  בבוקר  ירדנו  לארוחת  הבוקר  ושוב  כולם  ישבו  בלובי  ודיברו  על  המשחק  .  
אבל  היום  ,  גומרים  לאכול  וכל  אחד  עולה  מהר  לחדרו  .  
היום  כל  אחד  בא  למלון  ,  אוכל  ,  גומר  ומסתלק  לחדר  .  
זה  הבדל  עצום  .  
יש  שאומרים  שזה  טוב  ,  שזה  מגלה  מקצוענות  .  
אחרים  אומרים  שפעם  היה  יותר  טוב  .  
לך  תדע  .  
*  פעם  השחקנים  באוטובוס  ,  בדרך  למשחק  ,  דיברו  על  היריבים  ,  מי  ישמור  את  מי  ,  טאקטיקה  ,  שיטה  .  
היום  באוטובוס  בדרך  למשחק  השחקנים  מדברים  על  כסף  ,  על  מכוניות  ועל  נשים  .  
וגם  על  בורסה  ,  הרבה  מאוד  מדברים  על  בורסה  .  
הכל  השתנה  .  
אני  ,  כשהתחלתי  לעבוד  בבית"ר  ירושלים  בקושי  קיבלתי  200  לירות  .  
היום  יש  בצוות  משכורות  של  עשרות  אלפים  ומכוניות  ופלאפונים  .  
הכל  .  
העולם  השתנה  .  
וזה  עובד  לכל  הכיוונים  .  
בשנת  האליפות  הראשונה  שלנו  עם  דרור  קשטן  ,  לפני  כל  משחק  יצאנו  כל  הקבוצה  לבית  מלון  .  
זה  היה  חוק  בל  יעבור  של  קשטן  .  
השחקנים  אהבו  לצאת  למלון  ,  רצו  להתכונן  יותר  טוב  לכל  משחק  .  
זה  היה  אירוע  משפחתי  של  כל  הקבוצה  .  
כולם  שמחו  להיות  יחד  .  
היום  ?  
כשאתה  אומר  שיוצאים  למלון  ,  כל  שחקן  מעקם  לך  את  האף  ועושה  פרצוף  .  
בשביל  מה  צריך  מלון  ?  
אתה  שומע  אותם  מתלחשים  מאחורי  הגב  .  
*  אולי  כי  זו  תקופה  לא  טובה  ולא  נעים  להם  להיות  ביחד  .  
על  מה  אתה  מדבר  ?  
גם  בתקופות  הטובות  הם  לא  רוצים  בתי  מלון  .  
זה  לא  מה  שהיה  פעם  .  
היום  הם  מעדיפים  להיות  בבית  ,  לא  לצאת  למלון  .  
*  אולי  זה  בעצם  טוב  לקבוצה  ,  כך  לא  יכולות  להתעורר  בעיות  של  נערות  ליווי  .  
נערות  ליווי  ?  
אני  שומע  הכל  ומנסה  לבדוק  .  
אם  אתה  שואל  אותי  ,  מבחינת  המשחק  והיכולת  ,  אולי  עדיף  שבאה  אל  השחקן  בחורה  לחצי  שעה  לחדרו  ,  מאשר  השחקן  יבלה  לי  עד  6  בבוקר  בבארים  ואחר  כך  במשחק  יפול  מהרגליים  מרוב  עייפות  .  
אבל  בוא  לא  נגזים  גם  בעניין  של  נערות  הליווי  .  
אני  עם  השחקנים  כל  הזמן  ,  כך  שזה  לא  יכול  לקרות  מתחת  לאף  שלי  .  
אולי  היו  פעמים  בודדות  ביותר  שהצליחו  להערים  עלי  ולא  ידעתי  מה  שקורה  .  
*  אולי  תסביר  לי  פעם  אחת  ולתמיד  למה  ספורטאים  צעירים  ,  מפורסמים  ,  עשירים  ,  יפים  ,  חתיכים  ,  ספורטאים  נערצים  ,  צריכים  לחפש  בחורה  מקטלוג  במקום  כל  הנערות  הטובות  שרוצות  בקרבתם  ?  
מקטלוג  זה  יותר  קל  .  
לשחקנים  יש  הרבה  כסף  ועם  בחורה  מקטלוג  זה  צ'יק  צ'ק  .  
אחרת  זה  עוד  יכול  להתפתח  לאהבה  ולרומן  ,  ואז  זה  יתגלה  לחברה  ,  או  לאשה  .  
נערות  ליווי  זה  מהיר  ,  חד  פעמי  ,  ולא  מתגלה  לאף  אחד  .  
*  אני  מבין  שבניהול  החדש  של  בית"ר  קצת  הזיזו  אותך  הצידה  .  
איך  אתה  חי  עם  זה  ?  
אני  אוהב  כל  תפקיד  שאני  עושה  וכל  תפקיד  שעוזר  לבית"ר  .  
מעולם  לא  חיפשתי  תפקידים  בשביל  הכבוד  .  
אם  אנשי  זאבי  החליטו  לגבי  מה  שהחליטו  ,  שיהיה  כך  .  
נכון  שקשה  לעבור  מתפקיד  בכיר  לתפקיד  שולי  ,  אבל  אני  מקבל  את  זה  ,  כי  אני  לא  כאן  בשביל  להרוויח  ,  אני  כאן  בשביל  לעזור  לבית"ר  .  
*  אחרי  כל  כך  הרבה  שנים  איך  אתה  מרגיש  עם  האוהדים  של  בית"ר  ,  עם  הדימוי  שלהם  כשורפי  המועדון  ?  
אומרים  על  האוהדים  של  בית"ר  ירושלים  שהם  אספסוף  ?  
מי  אומר  שהם  אספסוף  ?  
הפוליטיקאים  ?  
מי  שראה  השבוע  את  הפוליטיקאים  של  המערך  בסינרמה  יודע  שאוהדי  בית"ר  ירושלים  לעומתם  הם  דגי  זהב  ,  עולם  הדממה  ,  נסיכים  ,  חניכים  מצטיינים  בקורס  הנימוסים  של  חנה  בבלי  .  
אתה  רואה  בטלוויזיה  איך  מתנהגים  המנהיגים  האלה  ,  חברי  כנסת  ,  שרים  ,  איך  כל  מה  שאיכפת  להם  זה  רק  הבסיס  לישבן  ,  לידם  אוהדי  בית"ר  הם  האליטה  .  
*  אבל  תודה  שהפוליטיקאים  אינם  אלימים  .  
לא  אלימים  ?  
ראית  איך  הם  צועקים  ?  
האוהדים  שלנו  נראים  כמו  חניכי  מוסד  הלן  קלר  לידם  .  
אנחנו  צועקים  ?  
האוהדים  שלנו  בקושי  לוחשים  ליד  הפוליטיקאים  האלה  ,  שיש  להם  מיתרי  קול  הלוואי  על  כל  עם  ישראל  .  
ואיפה  הסכינאים  ?  
אצלנו  בטריבונות  ,  או  במושבי  הפוליטיקאים  בסינרמה  ?  
*  בוא  נדבר  על  פרשת  המאמן  גוטמן  .  
דבר  שכזה  עוד  לא  היה  בכדורגל  הישראלי  .  
לא  מעוניין  לדבר  בעניין  זה  .  
שום  דבר  טוב  לא  יכול  לצאת  מדיבורים  כאלה  .  
*  איך  יכול  להיות  שאף  אחד  מבית"ר  לא  צילצל  לגוטמן  שאושפז  בבית  חולים  ?  
זה  לא  נכון  .  
אני  צילצלתי  אליו  כמה  פעמים  ,  אבל  גוטמן  סגר  את  הפלאפון  .  
מאוחר  יותר  הוא  אמר  לי  שרצה  קצת  שקט  ,  כמובן  בלי  כוונה  להעליב  איש  .  
הוא  ניהל  רישום  מי  צילצל  אליו  וכאשר  נרגע  ,  התחיל  להחזיר  צילצולים  לכל  מי  שצילצל  אליו  .  
*  אבל  איש  משחקני  בית"ר  לא  צילצל  ,  לא  נסע  לבקר  ,  איך  יכול  להיות  דבר  שכזה  ?  
זה  נראה  כאילו  היתה  החלטה  להחרים  את  המאמן  החולה  .  
כתבו  בעיתונים  הרבה  שטויות  .  
חרם  על  אלי  גוטמן  ?  
זה  כל  כך  מופרך  שאפילו  לא  כדאי  לטרוח  להתעסק  עם  זה  .  
הרבה  שחקנים  של  בית"ר  צילצלו  לגוטמן  כמה  פעמים  ,  אבל  הפלאפון  שלו  היה  סגור  .  
בית"ר  שלחה  לגוטמן  זר  פרחים  ענק  לבית  החולים  ,  ושלחה  לו  זר  פרחים  ענק  לביתו  כאשר  שוחרר  מבית  החולים  .  
אני  מופתע  מכך  שסתם  אומרים  על  בית"ר  דברים  שכאלה  .  
*  ג'ובאני  רוסו  ,  האיש  שאלי  גוטמן  המציא  וטיפח  וגידל  עד  שנהיה  כוכב  ,  לא  טרח  לנסוע  לבית  החולים  לבקר  אותו  ?  
רוסו  היה  שבוע  בחו"ל  .  
כאשר  חזר  ,  מיהר  לנסוע  לגוטמן  לבקר  אותו  בביתו  בחיפה  .  
הבעיה  היא  שבימים  הראשונים  של  הבעיה  הרפואית  גוטמן  לא  רצה  לענות  לצילצולים  .  
אבל  הוא  אמר  לי  שרשם  את  כל  ההודעות  שהושארו  על  המזכירה  האלקטרונית  שלו  והוא  ידע  בדיוק  מי  צילצל  ומי  לא  .  
*  האם  נכון  לומר  שבבית"ר  ירושלים  יש  כיום  פחות  נשמה  ?  
זה  לא  רק  נכון  .  
זה  100  אחוז  וגם  יותר  מזה  .  
*  מה  קרה  ?  
איפה  אתה  רואה  את  הבעיה  ?  
כאשר  מדברים  על  מקצוענות  מלאה  ,  כאשר  מחפשים  רק  את  השחקנים  המצטיינים  ולא  חושבים  בכלל  אם  יש  או  אין  שחקני  בית  ברור  שלא  תהיה  נשמה  .  
אם  רואים  שאין  בהרכב  שחקני  בית  מה  הפלא  שככה  זה  נראה  ?  
*  אתה  יכול  לתת  לי  שם  ,  שני  שמות  ,  של  נערי  דור  העתיד  של  בית"ר  ירושלים  ?  
שחקני  הבית  שיובילו  את  המועדון  ?  
עזוב  ,  זו  תקופה  אחרת  .  
אני  לא  רוצה  להרוג  ילד  צעיר  עוד  לפני  שהתחיל  לצמוח  וזה  גם  לא  רלוונטי  .  
כאשר  מביאים  לקבוצה  מקצוענים  ,  וכל  מקצוען  בא  לשנה  או  שנתיים  ,  הוא  נותן  הרבה  ,  הוא  יכול  אפילו  לתת  הכל  -  אבל  את  הנשמה  הוא  לא  נותן  .  
הוא  בא  לעבודה  ,  זה  מה  שהוא  עושה  .  
*  מה  זאת  אומרת  בא  לעבודה  ?  
מה  זאת  אומרת  ?  
אני  אחרי  הפסד  לא  יוצא  מהבית  .  
לא  תראה  אותי  במוצ"ש  אחרי  הפסד  באירוע  חגיגי  ,  כי  הלב  כואב  והנשמה  פצועה  ,  כל  הפסד  זו  פציעה  .  
אצל  המקצוענים  זה  אחרת  .  
באים  למשחק  ,  עושים  את  העבודה  ,  מנצחים  ,  מפסידים  ,  הכל  אותו  דבר  ,  וקדימה  לאירוע  הבא  .  
אני  בטוח  שרבים  יחלקו  עלי  ,  אבל  אחרי  הפסד  אני  יושב  בבית  ובוכה  .  
והם  ?  
המקצוענים  האלה  ?  
באים  לעבודה  ,  לוקחים  את  הכסף  ,  בשנה  הבאה  הם  במקום  אחר  .  
הם  לא  סוחבים  על  הגב  את  בית"ר  ירושלים  .  
*  איך  מחזירים  לבית"ר  ירושלים  את  הנשמה  ?  
לא  רוצה  לדבר  על  זה  .  
יש  לי  דיעה  משלי  ,  אבל  לא  ביקשו  ממני  לתת  עצה  .  
כל  אחד  צריך  לעשות  את  תפקידו  .  
אם  יגידו  לי  בוא  תחזיר  את  הנשמה  -  אני  אחשוב  .  
אבל  כרגע  אני  לא  מוכן  סתם  לזרוק  דברים  .  
*  אולי  שחקנים  בבית"ר  עושים  סאבוטאז'  בגלל  כל  מה  שמתרחש  בקבוצה  ?  
אתה  השתגעת  ?  
למה  שיעשו  סאבוטאז'  ?  
אתה  יודע  איזה  פרמיות  הם  מקבלים  על  נצחונות  ?  
זה  בלתי  אפשרי  .  
כדורגלן  צריך  להיות  מטורף  לחלוטין  כדי  לעשות  סאבוטאז'  בבית"ר  .  
אין  לו  מה  להרוויח  מזה  ,  רק  להפסיד  ,  ולהפסיד  הרבה  .  
*  תן  לי  מתכון  אחד  איך  להחזיר  את  הנשמה  לבית"ר  ירושלים  .  
אם  בין  תשעה  שחקנים  טובים  של  בית"ר  לא  יהיו  בהרכב  הפותח  גם  שני  שחקני  בית  -  לעולם  לא  תהיה  נשמה  בקבוצה  .  
*  ויש  שחקני  בית  טובים  בנוער  של  בית"ר  ?  
בוודאי  שיש  ,  ואל  תבקש  ממני  שמות  ,  כי  בבית"ר  מתייחסים  בכובד  ראש  לנוער  ועובדה  שנתנו  לנוער  מאמן  כמו  ניסים  בכר  .  
אבל  התנאי  לשילוב  שחקני  הבית  חייב  להיות  ברור  :  להכניס  אותם  כשהקבוצה  טובה  -  שילמדו  ויחוו  את  שמחת  ההצלחות  .  
אם  מכניסים  את  הנוער  כאשר  הקבוצה  בזמן  לא  טוב  -  גם  הורגים  את  הצעירים  וגם  לא  משיגים  משילובם  שום  תועלת  .  
