עדכון  אחרון  -  00:25  02/03/01  פקחי  הטיסה  על  מצב  הבטיחות  בישראל  :  אנו  מסירים  אחריות  אגודת  פקחי  הטיסה  מתריעה  מפני  עלייה  בסיכוני  בטיחות  הטיסה  בישראל  .  
זאת  ,  על  רקע  החלטת  רשות  שדות  התעופה  לבטל  את  השתלמויותיהם  של  פקחי  הטיסה  בנושא  הבטיחות  לשנת  2001  .  
מגילוי  דעת  שפרסמה  אתמול  (  חמישי  )  האגודה  ,  עולה  כי  ביטול  ההשתלמויות  נועד  לחסוך  בהוצאותיה  של  רשות  שדות  התעופה  .  
בגילוי  הדעת  שפירסמה  ,  מסירה  האגודה  את  האחריות  מפקחי  הטיסה  :  "  ברמת  ההשתלמות  הנוכחית  הפקחים  אינם  יכולים  לקחת  אחריות  על  '  כמעט  תאונות'  ,  או  תאונות  שיתרחשו  בעתיד  "  .  
ציבור  פקחי  הטיסה  פנו  לגורמים  הנוגעים  בדבר  בבקשה  לקיים  את  ההשתלמויות  בהתאם  לחוק  .  
יו"ר  אגודת  פקחי  הטיסה  בישראל  ,  לאונרדו  קנטור  ,  ציין  כי  ההשתלמויות  והאימונים  בחברת  אל  על  לא  בוטלו  ,  על  אף  שהחברה  נתונה  בקשיים  כלכליים  .  
קנטור  הדגיש  כי  מדובר  בצורך  הכרחי  .  
ההתרעות  על  המצב  הירוד  בבטיחות  הטיסה  הועברו  גם  לפדרציה  העולמית  של  אגודת  פקחי  הטיסה  ולאיגוד  הארצי  של  טייסים  בישראל  .  
גם  גופים  אלו  פנו  לרשות  שדות  התעופה  בבקשה  לטפל  בדחיפות  בנושא  .  
