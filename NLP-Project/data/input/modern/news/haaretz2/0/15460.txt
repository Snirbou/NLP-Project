עדכון  אחרון  -  23:18  05/03/01  סדנה  על  שיווק  סרטי  קולנוע  בסינמטק  תל  אביב  ,  בהנחיית  מומחים  מבריטניה  מחר  תיפתח  בסינמטק  תל  אביב  סדנה  בת  יומיים  על  שיווק  ופרסום  של  סרטים  עלילתיים  .  
הסדנה  מיועדת  לאנשי  קולנוע  ישראלים  הפעילים  בתחום  ,  והיא  תתמקד  בתהליכי  השיווק  החל  בשלב  קדם  ההפקה  ,  דרך  הכנת  הסרט  להפצה  בבתי  הקולנוע  וכלה  במכירה  והפצה  בחו"ל  .  
את  הסדנה  ינחו  שלושה  מומחים  מתעשיית  הקולנוע  הבריטית  :  פיטר  סקוט  ,  מנהל  מערך  שיווק  לחברות  הפצה  אמריקאיות  ;  קייט  לי  ,  מנהלת  חברת  יחסי  ציבור  בתחום  הקולנוע  ;  ופול  בראט  ,  ראש  שירותי  השיווק  של  הקולנוע  הבריטי  .  
הסדנה  היא  יוזמה  משותפת  של  קרן  הקולנוע  הישראלית  והמועצה  הבריטית  ,  והיא  ממומנת  על  ידי  Biarts  ,  תוכנית  בריטית  -  ישראלית  המיועדת  לעידוד  אמנות  .  
גואל  פינטו  
