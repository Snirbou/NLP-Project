עדכון  אחרון  -  00:22  08/03/01  הצרת  צעדי  הבאים  אל  העיר  בימים  אלה  התפרסמה  מודעה  מטעם  עיריית  תל  אביב  על  סידורי  חניה  חדשים  במרכז  העיר  .  
במרכז  המדיניות  החדשה  הצרת  צעדי  הבאים  אל  העיר  מחוצה  לה  והטבה  לתושבי  תל  אביב  .  
עד  פה  ברור  מה  רע  לזרים  ומה  טוב  לתל  אביבים  .  
אך  מה  רע  לתל  אביבים  בסידורי  חניה  חדשים  אלה  ?  
כרגיל  ,  היתרונות  הם  בטווח  הקצר  ואילו  החסרונות  בטווח  הארוך  .  
בהצרת  צעדיהם  של  לא  תל  אביבים  מגרש  אותם  רון  חולדאי  מתל  אביב  .  
אלה  שבאים  מבחוץ  באים  לעבודה  ולקניות  .  
אם  לא  יבואו  ,  יירדו  ההכנסות  של  בעלי  העסקים  .  
בעקבות  הירידה  בהכנסתם  ,  יעזבו  בעלי  העסקים  את  העיר  כדי  להתקרב  ללקוחותיהם  .  
זה  יקרה  כאן  כפי  שקרה  בארה"ב  .  
הארנונה  שמשלמים  עסקים  תרד  (  %  80  מהכנסות  העירייה  מארנונה  באים  מעסקים  )  כאשר  יירדו  הכנסותיהם  ,  ומאחר  שאת  ההוצאות  ככל  הנראה  אי  אפשר  לצמצם  ,  יצטרך  ראש  העיר  להעלות  את  הארנונה  על  מגורים  .  
עוד  לא  נולד  ראש  העיר  שבמודע  ינקוט  מדיניות  הבאה  להכביד  את  עול  המסים  על  תושבי  עירו  .  
חולדאי  נואש  ומקווה  שבבחירות  הקרובות  עדיין  יורגש  חציה  הראשון  של  המדיניות  -  ההקלה  במציאת  חניה  .  
מירידת  הכנסות  העירייה  יסבול  כבר  ראש  העיר  הבא  .  
לראשי  עיר  טווח  זמן  פוליטי  .  
אחריהם  המבול  .  
מדיניות  נואלת  כזאת  מוכיחה  שוב  שאי  אפשר  להשאיר  לפוליטיקאים  את  ניהול  העיר  .  
דרוש  פיקוח  ממשלתי  הבודק  את  מדיניות  הטווח  הקצר  ואת  תוצאותיה  בטווח  הארוך  .  
אני  מקווה  שמשרדי  הפנים  והתחבורה  יגלו  אחריות  ציבורית  יותר  מאשר  חולדאי  ולא  יאשרו  תוכנית  זו  .  
