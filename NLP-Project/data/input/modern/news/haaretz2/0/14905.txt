עדכון  אחרון  -  01:42  04/03/01  ההסתדרות  הכריזה  על  סכסוך  עבודה  במפעל  חוגלה  -  קימברלי  מאת  חיים  ביאור  ההסתדרות  במרחב  תל  אביב  הכריזה  בסוף  השבוע  שעבר  על  סכסוך  עבודה  במפעל  חוגלה  -  קימברלי  שברמת  החייל  ;  ההחלטה  על  הסכסוך  התקבלה  בעקבות  פיטורי  שלומי  עודד  ,  שלטענת  ההסתדרות  היה  ראש  ועד  העובדים  במפעל  מאוקטובר  ;  2000  לדברי  נציג  ההסתדרות  במרחב  ,  אברהם  מזרחי  ,  עודד  פוטר  בגלל  יוזמתו  להקמת  הוועד  וארגון  העובדים  במסגרת  ההסתדרות  .  
בהודעה  שמסר  מזרחי  לממונה  על  יחסי  העבודה  במשרד  העבודה  והרווחה  באזור  תל  אביב  והמרכז  ,  עו"ד  רינה  גרוס  ,  מפורטות  עילות  הסכסוך  :  "  סירוב  המעסיק  להכיר  בנציגות  העובדים  המוסמכת  ,  התנכלות  המעסיק  ליו"ר  ולחברי  הוועד  ,  ניסיון  לטרפד  התארגנות  עובדים  במסגרת  ההסתדרות  ,  וסירוב  המעסיק  לנהל  מו"מ  על  הסכם  קיבוצי  מיוחד  במפעל  .  
"  התנהגות  ההנהלה  נוגדת  את  החוק  שהתקבל  בכנסת  לפני  חודשים  אחדים  ולפיו  ,  בין  השאר  ,  מעביד  לא  יפטר  עובד  ולא  ירע  את  תנאי  עבודתו  ואת  שכרו  בשל  חברותו  בוועד  או  פעילותו  למען  ארגון  העובדים  במסגרת  ההסתדרות  "  .  
מההסתדרות  נמסר  כי  שבועיים  לאחר  ההכרזה  על  סכסוך  העבודה  יהיו  עובדי  המפעל  רשאים  לפתוח  בשיבושים  או  בשביתה  ,  אם  עד  אז  לא  יושג  פיתרון  לסכסוך  .  
הנהלת  חוגלה  -  קימברלי  טוענת  כי  עודד  פוטר  בגלל  איחוריו  לעבודה  ובשל  נזק  שגרם  לרכוש  החברה  ,  בתאונות  דרכים  שבהן  היה  מעורב  בעת  עבודתו  כנהג  .  
לדברי  היועצת  המשפטית  של  ההנהלה  ,  עו"ד  דפנה  שמואלביץ  ,  להנהלה  לא  נמסר  דבר  על  בחירת  עודד  לראשות  ועד  העובדים  ,  כפי  שלא  ידוע  לה  על  קיום  ועד  במפעל  .  
