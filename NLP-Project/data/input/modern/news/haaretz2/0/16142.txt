עדכון  אחרון  -  23:45  07/03/01  גורם  בכיר  במטוסו  של  ראש  הממשלה  מאת  אוריה  שביט  גדי  בלטיאנסקי  ,  יועץ  התקשורת  של  אהוד  ברק  וחביב  העיתונאים  ,  מנתח  בגילוי  לב  את  טעויותיו  התקשורתיות  של  ראש  הממשלה  הפורש  ,  את  יחסיו  עם  כתבים  ,  את  השפעתם  המוגבלת  של  הפובליצסטים  ואת  קיצור  תולדות  הספין  .  
ברק  לא  ישמח  לקרוא  מה  הוא  חושב  על  ההחמצה  הגדולה  שלו  עם  סוריה  גדי  בלטיאנסקי  .  
שתי  שיחות  יומיות  עם  כל  אחד  מהכתבים  המדיניים  צילום  :  אלכס  ליבק  אשר  הודיע  לפני  ארבעה  חודשים  גדי  בלטיאנסקי  ,  יועץ  התקשורת  של  ראש  הממשלה  היוצא  ,  על  כוונתו  להתפטר  מהתפקיד  ,  כתבו  עליו  הכתבים  והפרשנים  המדיניים  שבחים  נדירים  .  
"  כותב  שורות  אלה  איננו  לגמרי  אובייקטיווי  בכל  הקשור  לבלטיאנסקי  ,  כמו  רוב  העיתונאים  שעבדו  אתו  בשנים  האחרונות  ,  בתפקידיו  השונים  "  ,  הילל  אותו  חמי  שלו  prefix=ב  "  מעריב  "  .  
"  רק  מתי  מעט  מהפקידים  הבכירים  שמנהלים  לנו  את  החיים  בצמרת  הממשל  התברכו  בצירוף  כזה  של  יושר  ,  הגינות  ,  תבונה  ,  וגם  לא  מעט  ממזריות  סמויה  מהעין  "  .  
אחר  כך  השעה  בלטיאנסקי  את  התפטרותו  ,  לבקשתו  של  אהוד  ברק  .  
את  דעותיו  האישיות  הוא  המשיך  לשמור  לעצמו  בעקשנות  ,  כפי  שעשה  מאז  החל  לכהן  במשרד  ראש  הממשלה  .  
יועץ  התקשורת  המוערך  בישראל  נותר  אלמוני  כמעט  לחלוטין  ,  משרת  -  ציבור  מושלם  .  
אבל  עם  פרישתו  השבוע  מהתפקיד  ,  שהיא  לדבריו  גם  פרישה  סופית  מעולם  הדוברות  בלטיאנסקי  מוקף  כתבים  .  
ראש  ממשלה  צריך  לתת  ארבעה  עד  שישה  ראיונות  טלוויזיוניים  בשנה  הפוליטית  ,  אומר  בלטיאנסקי  כמה  דברים  שלא  ינעמו  לכמה  אוזניים  .  
בלטיאנסקי  מותח  ביקורת  חריפה  על  דרכי  עבודתה  של  התקשורת  הישראלית  (  לדבריו  ,  התקשורת  מאבדת  מאמינותה  באופן  שמסכן  את  הדמוקרטיה  )  ;  מפקפק  במיתוס  יועצי  התקשורת  הכל  -  יכולים  והפובליציסטים  המשפיעים  (  לדבריו  ,  יועצי  התקשורת  לא  כל  כך  חשובים  ,  והפובליציסטים  לא  ממש  משפיעים  )  ;  אבל  בעיקר  הוא  מערער  על  דרכו  המדינית  של  אהוד  ברק  .  
לפי  גרסתו  של  ברק  ,  ממשלתו  הפכה  כל  אבן  ובחנה  כל  דרך  כדי  להגיע  לשלום  ;  לפי  גרסתו  של  בלטיאנסקי  ,  במשא  ומתן  עם  סוריה  ברק  לא  הפך  כל  אבן  ולא  בחן  כל  דרך  .  
בלטיאנסקי  סבור  שזאת  היתה  החמצה  היסטורית  של  ברק  ,  ומחירה  עלול  להיות  כבד  .  
בלטיאנסקי  ,  בן  ,  40  נולד  בצ'ילה  ועלה  לישראל  בגיל  תשע  .  
בצבא  שירת  בהנדסה  קרבית  ,  עד  שנפצע  ועבר  למודיעין  חיל  האוויר  .  
אחרי  השחרור  למד  מדעי  המדינה  ויחסים  בינלאומיים  באוניברסיטה  העברית  בירושלים  ,  והחל  לעבוד  כעיתונאי  במקומון  "  ירושלים  "  .  
אחר  כך  עבר  לעיתון  האם  "  ידיעות  אחרונות  "  .  
prefix=ב  -  '  88  הלך  לקורס  צוערים  של  משרד  החוץ  ,  בגלל  רצון  עז  לתרום  לתהליך  המדיני  ,  "  ולו  רק  בנגיעה  בשולי  האדרת  של  ההיסטוריה  "  .  
הוא  שירת  בקונסוליה  במיאמי  כסגן  הקונסול  ,  וכשחזר  prefix=ב  -  '  93  היה  עוזרו  של  יוסי  ביילין  במשרד  החוץ  .  
prefix=ב  -  '  95  נשלח  בלטיאנסקי  לכהן  כדובר  השגרירות  בוואשינגטון  ,  תפקיד  שממנו  התפטר  prefix=ב  -  '  .  98  הוא  חזר  למשרד  החוץ  ,  והיה  יו"ר  ועד  העובדים  .  
כשנבחר  ברק  לראשות  הממשלה  prefix=ב  -  '  ,  99  הוא  ביקש  מבלטיאנסקי  לכהן  כדוברו  המדיני  וכיועץ  תקשורת  .  
בלטיאנסקי  נחשב  למינוי  המקצועי  ביותר  בלשכתו  של  ברק  ,  ולמי  שנהנה  מאמונו  של  ראש  הממשלה  .  
השיחה  עם  בלטיאנסקי  התקיימה  בשבוע  שעבר  ,  בדמדומי  כהונתו  של  ברק  .  
יועץ  התקשורת  הפורש  מתגורר  בבית  אבן  נאה  במבשרת  ציון  עם  אשתו  נורית  (  מעצבת  תכשיטים  )  ושלושת  ילדיהם  :  ליאור  ,  בן  ,  11  דין  ,  בן  עשר  ,  ונעם  שלום  ,  בן  שנה  וחצי  .  
זה  היה  בשביל  בלטיאנסקי  יום  של  התנתקות  ראשונה  מההמולה  התקשורתית  .  
בגזרת  הטלפונים  האפילו  עליו  שני  ילדיו  המתבגרים  .  
בגזרת  הביפר  עוד  לא  נמצאו  לבלטיאנסקי  מתחרים  :  בחמש  שעות  הראיון  צבר  המכשיר  שלו  79  הודעות  .  
ההחמצה  ההיסטורית  האם  אתה  שלם  עם  האופן  שבו  נוהל  המשא  ומתן  עם  סוריה  ?  
"  מה  שמפריע  לי  ,  בדיעבד  ,  זה  שההחלטה  להפסיק  את  המשא  ומתן  עם  סוריה  התקבלה  ללא  כל  דיון  בממשלה  ,  בקבינט  או  בציבור  .  
סלע  המחלוקת  בשפרדסטאון  היה  סביב  הדרישה  הסורית  לנסיגה  לקווי  '  ,  67  לעומת  הנכונות  הישראלית  לשקול  נסיגה  לקו  הבינלאומי  .  
שלושה  חודשים  אחר  כך  ,  לקראת  פגישת  אסד  -  קלינטון  בז'נווה  ,  ברק  אמר  שמחכים  להסרת  המסיכות  ,  מחכים  לראות  אם  אסד  מוכן  לחילופי  שטחים  -  ישראל  תיתן  לסורים  את  אל  -  חמה  ,  והם  יתנו  לנו  רצועה  רחבה  יותר  בצפון  מזרח  הכנרת  ,  שתגלוש  מזרחית  לקו  הבינלאומי  .  
בפגישה  בז'נווה  ,  אסד  נתן  לקלינטון  להבין  שהוא  לא  מוכן  לדון  ברעיון  של  חילופי  השטחים  .  
ובזה  נגמר  הסיפור  של  המשא  ומתן  מבחינת  ברק  .  
"  אני  לא  יודע  אם  ההחלטה  להפסיק  את  המשא  ומתן  היתה  מוצדקת  או  לא  .  
אבל  אני  יודע  ,  שעלול  לבוא  יום  שנשלם  את  המחיר  על  ההחלטה  הזאת  ,  עלול  לבוא  עוד  סיבוב  דמים  עם  סוריה  .  
ובכל  זאת  לא  התקיים  ,  לא  בממשלה  ולא  בציבור  ,  דיון  בשאלה  אם  היה  נכון  להפסיק  את  המשא  ומתן  עם  סוריה  בנקודה  שהוא  הופסק  .  
זו  היתה  החלטה  שברק  קיבל  בעצמו  .  
לא  התקיים  דיון  אמיתי  ,  בקבינט  ,  בממשלה  ,  בציבור  ,  בשאלה  מה  הם  האינטרסים  החיוניים  של  ישראל  ,  בשאלה  אם  כדאי  לשבור  את  המיתוס  של  שכשוך  רגליים  סוריות  במימי  הכנרת  .  
היתה  צריכה  להתקבל  החלטה  אסטרטגית  ,  שאל"ף  ,  בי"ת  או  גימ"ל  הם  ייהרג  ובל  יעבור  ,  תרתי  משמע  -  כלומר  ,  אנחנו  מוכנים  להקריב  חיי  אדם  ,  אבל  לא  נתפשר  בנקודות  האלה  .  
החלטה  אסטרטגית  כזאת  לא  התקבלה  .  
לא  היה  תהליך  של  ליבון  .  
המשא  ומתן  הופסק  ,  וזה  פשוט  '  עבר  '  בציבור  "  .  
האם  אפשר  היה  להגיע  לשלום  עם  סוריה  ,  לו  היתה  ישראל  מסכימה  לחזור  לקווי  '  ?  67  "  אני  יכול  לומר  שבשפרדסטאון  שמעתי  בכירים  במשלחת  הישראלית  אומרים  ,  שהסכם  אפשרי  בתוך  חודשיים  -  שלושה  .  
בכל  הסוגיות  -  נורמליזציה  ,  ביטחון  ומים  -  קיבלנו  בשפרדסטאון  יותר  משקיבלנו  קודם  .  
האופטימיות  שלנו  היתה  מבוססת  על  ההתקדמות  הזאת  .  
לסורים  ,  לעומתנו  ,  לא  היתה  סיבה  לאופטימיות  ,  כי  הם  לא  שמעו  מאיתנו  תשובה  על  מה  שהיה  קו  אדום  מבחינתם  -  הנסיגה  הישראלית  לקווי  67  '  .  "  ואז  ברק  הינדס  את  העניין  כך  שאסד  יתבקש  לתת  תשובה  לקלינטון  כדי  לקבל  הכרעה  ,  ובכך  נגמר  העניין  .  
יש  תחושה  של  החמצה  ,  תחושה  שאפשר  היה  להגיע  להסכם  עם  סוריה  .  
אני  מרגיש  החמצה  ,  וגם  אנשים  שהיו  מעורים  יותר  ממני  במשא  ומתן  עם  סוריה  מרגישים  החמצה  .  
וכשאני  אומר  החמצה  ,  אני  מתכוון  לאופן  שבו  הסכם  עם  סוריה  היה  משנה  את  מצבנו  הגיאו  -  אסטרטגי  -  מול  לבנון  ,  מול  עיראק  ,  מול  איראן  ,  מול  הפלשתינאים  "  .  
מדוע  ישראל  לא  קיבלה  את  הצעת  הגישור  שהגיש  פטריק  סיל  ,  לקראת  פגישת  ז'נווה  ?  
"  בגלל  שברק  רצה  לשמוע  מאסד  שהוא  מוכן  לשקול  את  ההצעה  של  סיל  ,  ואסד  לא  אמר  את  זה  .  
ההצעה  של  סיל  מלמדת  עד  כמה  היה  מקום  ליצירתיות  במשא  ומתן  עם  הסורים  .  
אבל  ברק  החליט  שהמשא  ומתן  עם  הסורים  נגמר  ,  ועבר  למשא  ומתן  עם  הפלשתינאים  .  
במשא  ומתן  עם  הסורים  לא  היתה  יצירתיות  ,  לא  היתה  פתיחות  ,  לא  היתה  נכונות  לשבירת  מיתוסים  ,  כמו  במשא  ומתן  עם  הפלשתינאים  "  .  
למה  הכוונה  ?  
"  יומיים  -  שלושה  לפני  קמפ  דייוויד  ישבנו  קבוצת  אנשים  אצל  ראש  הממשלה  .  
ראש  הממשלה  הציג  את  התזה  שלו  לגבי  המשא  ומתן  עם  הפלשתינאים  ,  שקמפ  דייוויד  יהיה  המבחן  :  או  שנגלה  שיש  לנו  שותף  ,  או  שנגלה  שאין  לנו  שותף  .  
"  אני  זוכר  ששאלתי  את  ברק  ,  אבל  מה  יקרה  אם  הדברים  יסתכמו  לא  לכאן  ולא  לכאן  ?  
מה  נעשה  ,  נניח  ,  אם  המשא  ומתן  בקמפ  דייוויד  יסתכם  בהחלטה  לשלוח  את  דניס  רוס  לסבב  נוסף  באזור  ?  
ואז  ברק  לקח  עיפרון  ,  הציב  אותו  על  השולחן  ,  ואמר  :  '  אתה  רואה  את  העיפרון  הזה  ?  
או  שמחזיקים  אותו  ,  או  שהוא  נופל  .  
אין  לעיפרון  מצב  שלישי  '  .  
ככה  הוא  ראה  את  הדברים  .  
"  בסופו  של  דבר  ,  למרות  שבקמפ  דייוויד  לא  היתה  הכרעה  ,  למרות  שהעיפרון  לא  נפל  לכאן  או  לכאן  ,  ברק  המשיך  לדון  עם  הפלשתינאים  .  
אחרי  קמפ  דייוויד  ברק  הסכים  לרעיונות  שהוא  לא  הסכים  להם  קודם  לכן  ,  וערפאת  הסכים  לרעיונות  שהוא  לא  הסכים  להם  קודם  לכן  .  
המשא  ומתן  נמשך  ,  הועלו  רעיונות  יצירתיים  לפתרון  .  
"  זה  לא  קרה  עם  הסורים  .  
פגישת  קלינטון  -  אסד  בז'נווה  היתה  ,  במשא  ומתן  מול  סוריה  ,  המקבילה  של  פסגת  קמפ  דיוויד  במשא  ומתן  עם  הפלשתינאים  .  
אבל  לא  היה  לפגישה  בז'נווה  המשך  .  
ולמה  זה  נגמר  ככה  ,  בהחלטה  של  ברק  ,  בלי  שהיה  לכך  הד  ציבורי  ?  
בגלל  שהסורים  המאיסו  את  עצמם  על  הציבור  .  
בגלל  שהסכנה  בחזית  הסורית  לא  נתפסת  כמוחשית  ומיידית  כמו  הסכנות  בחזיתות  אחרות  .  
החברה  הישראלית  נתנה  לעניין  הסורי  לחמוק  ,  בלי  לקיים  דיון  אמיתי  בהשלכות  שעלולות  להיות  לכך  .  
עלול  לבוא  יום  שנשאל  את  עצמנו  ,  חס  וחלילה  ,  למה  אין  לנו  שלום  עם  סוריה  "  .  
האם  גם  הכישלון  מול  הפלשתינאים  מלווה  בתחושת  החמצה  דומה  ?  
"  ברק  ניחן  ביכולת  לזהות  מציאות  באופן  מדויק  ,  ולגזור  ממנה  החלטות  ברמה  האסטרטגית  וברמת  ההחלטות  שדורשות  אומץ  ממנהיג  .  
הוא  מסרב  להיות  נביא  .  
גם  בשיחות  הכי  אינטימיות  שהיו  לי  איתו  לפני  קמפ  דייוויד  ,  הוא  אמר  לי  שהוא  לא  יודע  איך  יסתיימו  השיחות  .  
הוא  ידע  ,  כמובן  ,  מה  הוא  רוצה  ,  הוא  ידע  למה  הוא  נכנס  ,  אבל  הוא  לא  התיימר  לדעת  מה  ייצא  מזה  .  
אני  מכיר  את  תיאוריית  הקונספירציה  ,  כאילו  הוא  יזם  את  קמפ  דייוויד  כדי  להוכיח  שאין  פרטנר  ,  ודוחה  אותה  מכל  וכל  .  
"  עכשיו  ,  עם  כל  ההלקאה  העצמית  ,  אין  מה  לעשות  -  כשבודקים  למה  לא  נחתם  הסכם  עם  הפלשתינאים  ,  צריך  להתחיל  בשותף  .  
ערפאת  ,  או  ההנהגה  הפלשתינית  ,  יכלו  להגיע  להסכם  שהיה  על  פי  כל  קנה  מידה  מיטיב  איתם  ,  ולא  הסכימו  לחתום  עליו  .  
זו  לא  פטרונות  .  
אני  לא  מתיימר  לדעת  מה  טוב  לפלשתינאים  ,  אבל  האחריות  היא  עליהם  .  
הם  החמיצו  את  ההזדמנות  "  .  
בית  הספר  לדוברות  במטוסו  של  ראש  הממשלה  ,  בדרך  לפסגה  בשפרדסטאון  ,  הציג  בלטיאנסקי  לאהוד  ברק  דף  של  כותרות  prefix=ל  "  ספין  "  תקשורתי  במשך  הפסגה  .  
ברק  אישר  את  הכותרות  ,  ובלטיאנסקי  השתמש  בהן  בתדרוכים  לכתבים  המדיניים  .  
prefix=ה  "  ספין  "  -  כלומר  הפעולה  המתוזמרת  של  יועץ  התקשורת  להטיית  דעת  הקהל  ,  באמצעות  התקשורת  ,  לעמדות  הרצויות  לפוליטיקאי  -  הוא  אמנות  שנותרת  ,  בדרך  כלל  ,  תחת  עננה  של  מסתורין  .  
הדף  של  בלטיאנסקי  מאפשר  הצצה  לאופן  שבו  מתוכננת  ומתבצעת  האמנות  הזאת  .  
יועצו  של  ראש  הממשלה  הכין  שלושה  סוגים  של  כותרות  (  ראו  צילום  )  :  כותרות  prefix=ל  "  ספין  חיובי  "  -  למקרה  שתושג  התקדמות  בשיחות  ;  כותרות  prefix=ל  "  ספין  שלילי  "  -  למקרה  שייווצר  מצב  משברי  ;  וכותרות  prefix=ל  "  ספין  נייטרלי  "  -  למקרה  שעתיד  השיחות  לא  יהיה  ברור  .  
לכתבים  המדיניים  השפעה  רבה  על  ניסוח  הכותרות  הראשיות  וכותרות  המשנה  במערכות  החדשות  של  עיתוניהם  .  
בלטיאנסקי  ניסה  ,  באמצעות  "  דף  הספין  "  ,  לקבוע  (  בהתאם  למצב  בשיחות  )  מה  יזעקו  הכותרות  של  עיתוני  יום  שישי  בסוף  השבוע  הראשון  של  הפסגה  .  
כל  מלה  שהוצעה  לכתבים  המדיניים  ככותרת  נבחרה  בקפידה  .  
למשל  ,  בכותרת  הספין  החיובי  כתבת  ,  "  קלינטון  ,  ברק  וא  -  שרע  סיכמו  :  המטרה  -  הסכם  שלום  באביב  "  .  
איך  ניסחת  את  הכותרת  הזאת  ?  
"  ראשית  ,  סדר  השמות  .  
השם  של  קלינטון  הוצב  ראשון  ,  בגלל  שהוא  בעל  הבית  ,  מקור  הסמכות  ,  אדם  פופולרי  בישראל  .  
השם  של  ברק  שני  ,  בגלל  שהוא  צריך  ,  כמובן  ,  להופיע  לפני  שמו  של  א  -  שרע  .  
שנית  ,  המלה  '  המטרה  '  עם  מקף  מפריד  שאחריו  בא  תאריך  יעד  -  זה  כדי  להראות  לציבור  שמדובר  במשא  ומתן  מוחשי  ,  בשבירה  של  הסטטוס  קוו  ,  ולא  בדיון  תיאורטי  .  
שלישית  ,  '  הסכם  שלום  באביב  '  .  
לו  הייתי  בוחר  בתאריך  מוגדר  ,  נניח  15  באפריל  ,  זה  היה  משדר  אי  אמינות  .  
היה  נכון  יותר  להציג  תאריך  -  יעד  כללי  .  
המלה  '  באביב  '  עדיפה  על  '  באפריל  '  ,  בגלל  הקונטציות  החיוביות  של  '  אביב  '  "  .  
בשפרדסטאון  העיתונאים  הישראלים  היו  מבודדים  ממידע  ,  חוץ  מהמידע  שאתה  העברת  .  
"  שפרדסטאון  היתה  בשבילי  בית  ספר  לדוברות  .  
אף  אחד  מחברי  המשלחת  הישראלית  לא  דיבר  עם  עיתונאים  ,  לא  בטלפון  ולא  בעל  פה  .  
האלם  התקשורתי  באמת  היה  מוחלט  .  
מבחינתי  ,  כדובר  ,  זה  היה  יעיל  מאוד  .  
אתה  שולט  על  המידע  .  
על  כל  המידע  .  
אבל  חשוב  להבהיר  ,  הכתבים  המדיניים  שהיו  שם  לא  היו  מריונטות  .  
הם  היו  מספיק  מקצוענים  לא  להמציא  דברים  ,  ומספיק  מקצוענים  לדעת  שאני  לא  מוכר  להם  לוקשים  "  .  
למה  הבידוד  מהעיתונות  חשוב  כל  כך  במשא  ומתן  ?  
"  שפרדסטאון  היא  הדוגמה  הטובה  ביותר  לתועלת  של  הבידוד  הזה  .  
אתן  לך  דוגמה  :  היו  במשלחת  הישראלית  חיכוכים  .  
בגלל  הבידוד  מהעיתונאים  ,  הצלחנו  למנוע  מהחיכוכים  האלה  לצאת  לתקשורת  .  
לו  היו  החיכוכים  מתפרסמים  ,  הם  היו  מעכירים  את  האווירה  במשלחת  ,  יוצרים  חשדנות  הדדית  ,  והופכים  לנבואה  שמגשימה  את  עצמה  .  
או  דוגמה  אחרת  -  ויתורים  שהסורים  עשו  ,  נניח  ביחס  לפירוז  .  
לו  היו  מתפרסמים  ,  הסורים  היו  נאלצים  להכחיש  אותם  ,  או  להדליף  ויתורים  שישראל  עשתה  .  
זה  היה  פוגע  במשא  ומתן  .  
"  שיטת  הדוברות  של  שפרדסטאון  הוכיחה  את  עצמה  .  
אבל  כדי  שהיא  תתאפשר  ,  נדרשים  כמה  תנאים  מקדימים  :  יחסי  אמון  בין  הדובר  לעיתונאים  ;  יחסי  אמון  בין  הדובר  לקברניט  ;  וכמובן  -  עיתונות  מקצועית  .  
"  הדבר  היחיד  שהפתיע  אותנו  היתה  הגישה  של  הסורים  לעיתונות  .  
דווקא  הם  ,  הסורים  ,  פיטפטו  עם  העיתונאים  שלהם  .  
הם  היו  הראשונים  לצאת  למסעדה  בעיירה  .  
עיתונאי  אמריקאי  סיפר  לי  ,  זמן  מה  אחרי  שהסתיימו  השיחות  והיו  דיבורים  על  אפשרות  prefix=ל  '  שפרדסטון  '  ,  2  שבעל  המסעדה  התעניין  אצלו  אם  יש  סיכוי  לסבב  שיחות  נוסף  .  
הוא  קיווה  שהלקוחות  הסורים  יחזרו  אליו  "  .  
אולי  הטעות  ,  מול  הסורים  ומול  הפלשתינאים  ,  היתה  שהמשא  ומתן  לא  התנהל  בחשאיות  מוחלטת  ,  כמו  המשא  ומתן  שהוביל  להצהרת  העקרונות  prefix=ב  -  '  ?  93  "  תרגיל  כזה  אפשר  לעשות  רק  פעם  אחת  .  
הרי  prefix=ב  -  '  ,  99  בכל  יום  שבו  בן  עמי  לא  נמצא  במשרד  ,  העיתונאים  התחילו  לתהות  איפה  הוא  נמצא  .  
העיתונות  היום  מקצועית  יותר  ,  מעורה  יותר  ,  וקשה  להסתיר  דברים  כאלה  לאורך  זמן  .  
הסיבה  להיעדר  החשאיות  לא  היתה  שברק  לא  אוהב  חשאיות  .  
הנפשות  הפועלות  פשוט  היו  מוכרות  מדי  .  
חשאיות  היתה  בלתי  אפשרית  "  .  
בקמפ  דייוויד  לא  היית  חבר  המשלחת  המצומצמת  ,  אלא  רק  חבר  המשלחת  המורחבת  ,  מנותק  ממתחם  המשא  ומתן  עצמו  .  
למה  ?  
"  האמריקאים  לא  אהבו  את  הרעיון  שיהיה  דובר  בתוך  קמפ  דייוויד  .  
הפלשתינאים  הם  לא  סורים  .  
החשש  האמריקאי  היה  ,  שהימצאות  של  דובר  ישראלי  בתוך  קמפ  דייוויד  תמריץ  את  הפלשתינאים  לפתוח  את  הברז  ולדבר  עם  העיתונות  .  
הרי  אצל  הפלשתינאים  ,  כל  חבר  משלחת  הוא  גם  דובר  רהוט  .  
זה  מה  שלמדו  האמריקאים  מהשיחות  בוויי  .  
"  אבל  אני  לא  מתעלם  מכך  שלקראת  קמפ  דייוויד  ברק  החליט  שהוא  צריך  למכור  את  השיחות  באופן  אחר  ,  ולשתף  אנשים  אחרים  בהסברה  ,  כמו  משה  גאון  ויוני  קורן  .  
חשוב  לי  להדגיש  :  ברמה  העקרונית  ,  גם  אם  לא  ברמה  התקנונית  -  לגליסטית  ,  זו  היתה  זכותו  לעשות  את  זה  .  
זו  טעות  אם  ראש  ממשלה  לא  מתייעץ  עם  אנשים  שלא  נמצאים  בדל"ת  אמות  הלשכה  שלו  "  .  
אבל  אתה  האמנת  בדרך  אחרת  מזאת  של  גאון  ושל  קורן  .  
"  אני  חושב  שבעידן  הנוכחי  קשה  למכור  משהו  לציבור  בלי  לעבור  את  פילטר  התקשורת  .  
בקמפיין  בחירות  אפשר  לעבוד  ישירות  מול  הציבור  בסיוע  אנשים  מוכשרים  ,  מוכשרים  מאוד  ,  בתחום  יחסי  הציבור  והשיווק  .  
בקמפיין  בחירות  אתה  עובד  באמצעות  תשדירים  ,  גימיקים  ,  סיסמאות  .  
אבל  לאורך  זמן  ,  השיטה  הזאת  לא  יעילה  .  
מחוץ  למערכת  הבחירות  ,  צריך  לעבוד  עם  אנשים  שהמיומנות  שלהם  היא  בעבודה  מול  התקשורת  .  
והסיבה  פשוטה  :  כותרת  קטנה  בעיתון  אפקטיווית  יותר  ממודעה  גדולה  .  
"  עכשיו  ,  האנשים  שברק  בחר  לעבוד  איתם  בקמפ  דייוויד  הם  אנשים  שיודעים  לעבוד  ,  אינטליגנטים  ,  והתפישה  שלהם  -  תפישת  השיווק  האגרסיווי  באמצעות  חזרה  על  מסרים  -  היא  תפישה  לגיטימית  בעיני  .  
זו  תפישה  שאומרת  לפוליטיקאי  ,  שרק  כשהוא  מתחיל  להרגיש  בחילה  פיסית  כשהוא  חוזר  על  מסר  ,  זה  סימן  שהציבור  קלט  את  המסר  .  
"  הטענה  שלי  היא  ,  שהציבור  אולי  קולט  את  המסר  שחוזרים  עליו  שוב  ושוב  ,  אבל  בסופו  של  דבר  הוא  לא  יסבול  את  נושא  -  המסר  ,  את  מי  שחוזר  על  המסר  שוב  ושוב  .  
בסופו  של  דבר  זה  ייצור  אנטיפתיה  כלפיו  .  
כלומר  ,  חשבתי  שגם  אם  ברק  יעביר  את  המסר  לציבור  ,  הציבור  לא  ירצה  לראות  אותו  על  המסך  "  .  
אתה  טוען  שהקו  שהוביל  גאון  בקמפ  דייוויד  היה  כישלון  ?  
"  בהחלט  לא  .  
חלק  מהקו  שנוהל  על  ידי  משה  גאון  הצליח  מאוד  .  
הוא  הצליח  לשבור  מיתוסים  ,  כמו  המיתוס  של  ירושלים  .  
הוא  הכשיר  את  דעת  הקהל  הישראלית  לוויתורים  ,  במקרה  שהיינו  מגיעים  להסכם  .  
זה  הצליח  ,  ואני  מפרגן  על  כך  .  
העניין  הוא  ,  שהעיתונאים  לא  סבלו  את  הקו  ההסברתי  הזה  .  
בגלל  ריבוי  הערוצים  שפעלו  מולם  ,  בגלל  החזרה  על  המסרים  ,  ובעיקר  בשל  היעדר  מידע  ממשי  מתוך  קמפ  דייוויד  ,  העיתונאים  התחילו  להתעסק  במכניקה  של  ההסברה  .  
וזה  הזיק  לנו  "  .  
האם  זה  היה  נזק  גדול  ?  
"  לא  .  
אני  בכלל  טוען  ,  שהתפקיד  של  הדובר  לא  כל  כך  חשוב  .  
צריך  לקחת  אותו  בפרופורציה  .  
בסך  הכל  הדובר  צריך  לאפשר  לראש  הממשלה  לבצע  את  המדיניות  שהוא  מעוניין  בה  עם  כמה  שפחות  הפרעות  .  
להביא  לכך  שדעת  הקהל  ,  כפי  שהיא  משתקפת  בתקשורת  ומעוצבת  על  ידי  התקשורת  ,  לא  תמנע  ממנו  לבצע  את  מדיניותו  .  
זה  הכל  .  
הדוברים  ויועצי  התקשורת  לא  חורצים  גורלות  "  .  
איך  נפלנו  עם  מכבי  סוד  כוחו  של  בלטיאנסקי  אצל  עיתונאים  היה  בשילוב  של  תכונות  בנאליות  לכאורה  ,  ובכל  זאת  נדירות  בנוף  הישראלי  .  
ראשית  ,  הוא  נחשב  אמין  מאוד  .  
שנית  ,  הוא  היה  זמין  ,  והשיב  בסבלנות  על  כל  פנייה  .  
שלישית  ,  הוא  היה  מתוחכם  מספיק  לעטוף  מידע  ומסרים  בתחושה  של  שותפות  -  סוד  .  
העיתונאים  הרגישו  שהם  מקבלים  מידע  ממקור  ,  ולא  תעמולה  מדובר  -  מטעם  .  
איך  נראה  סדר  יום  של  יועץ  תקשורת  לראש  הממשלה  ?  
במה  הוא  מתחיל  ובמה  הוא  נגמר  ?  
"  הוא  לא  מתחיל  ,  כי  הוא  לא  נגמר  .  
אני  קמתי  בסביבות  שש  בבוקר  ,  ועברתי  על  העיתונים  שמגיעים  הביתה  ,  '  ידיעות'  ,  '  מעריב  '  ,  '  הארץ'  .  
אחר  כך  התחילו  הטלפונים  של  שעות  הבוקר  המוקדמות  .  
היו  שלושה  סוגים  של  טלפונים  :  טלפונים  מכלי  תקשורת  שביקשו  לאשר  ידיעה  או  להגיב  על  ידיעה  ;  טלפונים  שלי  לעיתונאים  ,  כדי  לדווח  על  דברים  שקרו  בלילה  ,  אם  קרו  ;  וטלפונים  של  שחרור  מידע  ששמרתי  במכוון  מהיום  הקודם  ,  לתוכניות  הבוקר  ברדיו  .  
תוכניות  הבוקר  ברדיו  חשובות  מאוד  ,  משום  שהן  קובעות  במידה  רבה  את  סדר  היום  התקשורתי  .  
"  אחרי  קריאת  העיתונים  נסעתי  למשרד  .  
לא  היה  סדר  יום  קבוע  ,  רשום  ביומן  .  
הרבה  מאוד  זמן  הוקדש  לשיחות  עם  עיתונאים  .  
הכלל  היה  לחזור  אל  כל  עיתונאי  שמשאיר  הודעה  ,  מכל  עיתון  .  
עם  כל  אחד  מהכתבים  המדיניים  התקיימו  בדרך  כלל  לפחות  שתי  שיחות  ביום  .  
אני  השתדלתי  ששיחה  כזאת  לא  תימשך  יותר  מחמש  -  עשר  דקות  .  
עם  הפרשנים  ,  בעלי  הטורים  ,  השיחות  היו  ארוכות  יותר  -  עד  חצי  שעת  שיחה  .  
היום  העמוס  ביותר  היה  יום  רביעי  .  
זה  היום  שבו  הכתבים  המדיניים  ובעלי  הטורים  עובדים  על  החומר  ליום  שישי  ,  שהוא  היום  החשוב  ביותר  מבחינתנו  .  
השיחות  איתם  נמשכו  לפעמים  עד  השעות  הקטנות  של  הלילה  .  
"  כמובן  ,  אי  אפשר  רק  לתת  מידע  .  
צריך  גם  לקלוט  מידע  .  
לכן  חלק  מהיום  הוקדש  להשתתפות  בישיבות  .  
לפעמים  עיתונאי  שאל  ,  למה  לא  חזרת  אלי  ,  התקשרתי  לפני  שעתיים  כדי  לדעת  מה  היה  בישיבה  ,  ואני  השבתי  -  הייתי  בישיבה  בשעתיים  האחרונות  ,  כדי  שאוכל  לספר  לך  מה  קרה  שם  "  .  
מה  היתה  הטקטיקה  שלך  בשיחות  רקע  עם  עיתונאים  ?  
"  אין  לי  נוסחת  פלאים  או  נוסחת  קסם  שאפשר  לחקות  אותה  וזה  יצליח  .  
אני  גם  לא  יודע  לומר  אם  אצלי  זה  תמיד  הצליח  .  
המפתח  הראשוני  הוא  שהעיתונאי  ירצה  להקשיב  לך  ,  כלומר  השיחה  צריכה  להיות  מעניינת  -  אתה  צריך  לחדש  לו  בעובדות  ,  או  להאיר  לו  זווית  ראייה  חדשה  .  
העובדות  צריכות  לחזק  את  המסר  העיקרי  שיש  לדובר  עניין  להבליט  ,  אבל  גם  לספק  לעיתונאי  את  האפשרות  למשוך  את  תשומת  הלב  של  הקורא  .  
"  כמובן  שיש  עוד  אלף  ואחד  טריקים  .  
למשל  ,  צריך  לחשוב  על  השעה  שמדברים  עם  העיתונאי  ,  וכמה  היא  קרובה  לדד  -  ליין  .  
אם  אתה  רוצה  שהעיתונאי  יכתוב  ידיעה  קצרה  ,  ואתה  לא  רוצה  שהוא  ייקח  עליה  תגובות  נוספות  או  שיצליב  אותה  עם  יותר  מדי  מקורות  ,  אתה  מוסר  את  הידיעה  סמוך  לדד  -  ליין  .  
אם  אתה  מעוניין  שכותב  המאמר  או  בעל  הטור  יתבשל  עם  הנושא  כמה  שעות  ,  ושיפנו  אליו  עוד  כמה  אנשים  בלי  שהוא  יידע  שאתה  שלחת  אותם  אליו  ,  מרווח  הזמן  צריך  להיות  גדול  יותר  "  .  
כמה  משקל  הקדשת  לתדרוכים  לעיתונאים  שהציבור  כלל  לא  מכיר  -  העורכים  הראשיים  ,  ראשי  מערכות  החדשות  ,  עורכי  המוספים  ?  
"  אני  חושב  שלא  הקדשתי  מספיק  זמן  לאנשים  שהם  מאחורי  הקלעים  של  העיתונות  .  
זו  אולי  היתה  אחת  הטעויות  הרבות  שלי  .  
אתה  יכול  להתאמץ  על  כל  מלה  ומשפט  מול  כתב  ,  ואחר  כך  בדסק  החדשות  ,  משיקולים  ענייניים  לחלוטין  ,  מקצרים  את  הידיעה  בחצי  ,  ואתה  לא  נמצא  שם  כדי  להשפיע  איזה  חצי  צריך  להישאר  .  
היעדר  דיאלוג  מספיק  עם  עורכים  בדסק  או  עורכי  מהדורות  רדיו  וטלוויזיה  היה  אחד  הפגמים  בעבודה  שלי  "  .  
האם  השימוש  במינוח  "  גורם  בכיר  במטוס  ראש  ממשלה  "  ,  שמובן  לכולם  כראש  הממשלה  עצמו  ,  לא  פשט  את  הרגל  ?  
"  '  הגורם  הבכיר  '  לא  תמיד  היה  ראש  הממשלה  .  
היו  כמה  בכירים  בפמלייתו  שתידרכו  עיתונאים  ,  לפעמים  זה  היה  דני  יתום  ,  לפעמים  עבדך  הנאמן  .  
נכון  שעם  הזמן  כמה  מהעיתונאים  ,  אולי  בצדק  מבחינתם  ,  התייחסו  קצת  בביטול  למושג  הזה  ,  בעיקר  כשראש  הממשלה  תידרך  ,  ואז  הם  השתמשו  במונחים  כמו  '  המקור  הבכיר  ביותר  '  .  
אני  אומר  לך  מדוע  זה  עוד  לא  פשט  את  הרגל  :  האינטרס  של  התקשורת  הוא  לשמר  לראש  הממשלה  את  הזכות  לומר  דברים  שלא  ייוחסו  לו  בשמו  .  
לפעמים  ראש  הממשלה  רוצה  להעביר  מסר  שיובן  שבא  מפיו  ,  אבל  הוא  לא  רוצה  שהצד  השני  ישתמש  בזה  לצרכים  מדיניים  "  .  
עד  כמה  מה  שנכתב  בעיתונים  בכלל  השפיע  על  ברק  ?  
"  קריאת  עיתונים  היא  לא  הדבר  הראשון  שהוא  עשה  בבוקר  .  
היו  ימים  שהוא  בכלל  לא  הספיק  לקרוא  עיתונים  .  
כשהוא  קרא  עיתונים  ,  הוא  הקדיש  יותר  זמן  למאמרים  מאשר  לידיעות  החדשותיות  .  
"  אני  חושב  שלתקשורת  יש  חשיבות  מסוימת  ,  אבל  לא  צריך  להפריז  בחשיבות  הזאת  .  
הפובליציסטים  לא  משפיעים  על  אף  אחד  ,  מלבד  האנשים  שאני  מכיר  -  אותו  מעגל  סגור  של  פוליטיקאים  ועיתונאים  .  
איפה  יכולה  התקשורת  להשפיע  ?  
כשיש  מגמה  .  
כשיש  גל  של  מאמרים  בעניין  מסוים  ,  זה  יכול  להשפיע  .  
וההשפעה  תהיה  ,  לדעתי  ,  דווקא  על  הפוליטיקאים  .  
בגלל  שכשיש  גל  תקשורתי  כזה  ,  לפוליטיקאים  קל  לזרום  עם  הזרם  ,  ובסוף  הזרימה  הזאת  מחלחלת  לדעת  הקהל  "  .  
אתה  יכול  לחשוב  על  מאמר  אחד  שהשפיע  על  ברק  בעניין  מסוים  ?  
"  ברק  בא  עם  משנה  כל  כך  סדורה  ,  שמאמר  לא  יכול  להשפיע  עליו  .  
בתקופה  שקדמה  למשא  ומתן  עם  הסורים  היו  הרבה  מאמרים  שקראו  לברק  ללכת  קודם  למסלול  הפלשתיני  .  
הוא  קרא  את  המאמרים  האלה  ,  ולא  סטה  מהאסטרטגיה  שלו  במאום  .  
אם  היה  אירוע  אחד  שבו  היתה  לתקשורת  השפעה  ,  זה  קרוב  לוודאי  שביתת  הנכים  .  
התמונות  היו  קשות  ,  והכתיבה  חדרה  ללב  "  .  
איך  התרחשו  קטסטרופות  תדמיתיות  של  ברק  ,  כמו  הברכות  הטלוויזיוניות  למכבי  תל  אביב  ,  או  הפרידה  הפומבית  שלו  מאורנה  בנאי  prefix=כ  "  לימור  "  ?  
"  אין  שחור  ולבן  .  
איך  קרה  שברק  בירך  את  מכבי  תל  אביב  ?  
זה  קרה  בגלל  סיבות  שהן  יותר  עמוקות  ממכבי  תל  אביב  ,  וחשוב  להבין  אותן  .  
העבודה  הזאת  היא  לא  מדע  מדויק  .  
נניח  שברק  הוא  שר  ביטחון  ומתרחש  פיגוע  ,  ויש  שעה  לצילום  לקראת  מהדורת  חדשות  .  
אפשרות  אחת  היא  שברק  יצטלם  עם  חיילים  ,  כדי  להקרין  ביטחון  וסמכותיות  .  
אפשרות  אחרת  היא  שברק  יצטלם  עם  הפצועים  ,  ביחד  עם  נאווה  ,  כדי  לשדר  אנושיות  וחמלה  .  
איך  תבחר  ?  
אין  לי  תשובה  חכמה  לזה  .  
זה  תלוי  בהרבה  גורמים  נקודתיים  ,  בשאלה  איזו  תדמית  של  ראש  הממשלה  אתה  רוצה  לחזק  באותו  יום  .  
"  עכשיו  ,  בנוגע  למכבי  תל  אביב  .  
אחת  הבעיות  בתפקיד  של  יועץ  תקשורת  היא  ,  שכולם  משוכנעים  שהם  מבינים  בתקשורת  .  
כמו  שכולם  בטוחים  שיש  להם  חוש  הומור  .  
למה  ?  
כי  כולם  קוראים  עיתונים  ,  וכולם  משוכנעים  prefix=ש  '  אם  רק  היתה  הסברה  כמו  שצריך  ,  הכל  היה  נראה  אחרת'  .  
היועץ  המדיני  של  ראש  הממשלה  לא  היה  מעלה  על  דעתו  לדבר  על  שער  הריבית  ,  אבל  על  תקשורת  כולם  מדברים  .  
וכולם  גם  מתגאים  בקשרים  שיש  להם  עם  עיתונאים  בכירים  ,  כדי  להוסיף  לעצמם  נקודות  .  
"  התוצאה  היא  שראש  הממשלה  מוצף  בפניות  ובעצות  בענייני  תקשורת  .  
חלקן  עצות  מאנשים  אינטליגנטיים  מאוד  .  
ויש  לאנשים  הטובים  האלה  כל  מיני  רעיונות  .  
ואז  ,  יום  אחד  ,  בא  מישהו  כזה  לברק  ואמר  לו  ,  '  אדוני  ראש  הממשלה  ,  יש  שידור  חי  ,  כל  המדינה  רואה  את  מכבי  תל  אביב  ,  למה  שלא  תתחבר  לעם  ?  
למה  שלא  תיקח  חלק  בסדר  היום  של  העם  ?  
'  "  התוצאה  היתה  כישלון  .  
הברכות  המצולמות  של  ברק  למכבי  תל  אביב  היו  כישלון  .  
בשורה  התחתונה  העם  לא  רוצה  שהמנהיג  יהיה  אחד  מהם  .  
העם  רוצה  מנהיג  מורם  מעם  "  .  
גם  ההופעות  המרובות  בטלוויזיה  ,  בעיקר  בשלהי  הקדנציה  ,  לא  פעלו  לטובתו  .  
"  ברק  חשב  שהוא  צריך  להציג  לציבור  את  הסוגיות  החשובות  שעמדו  על  הפרק  .  
הוא  היה  מוכן  לשלם  מחיר  כדי  להגיע  ליותר  אנשים  ולהסביר  להם  את  המציאות  .  
אבל  אני  לא  רוצה  לתת  ציון  לקמפיין  ,  כי  לא  לקחתי  בו  כל  חלק  .  
לא  רוצה  להיות  כמו  זקן  של  החבובות  שמחלק  עצות  .  
זה  נראה  לי  לא  מתאים  ,  לעמוד  מהצד  ולתת  ציונים  "  .  
בכל  זאת  ,  מהו  מינון  ההופעות  הנכון  ,  לדעתך  ,  לראש  ממשלה  בטלוויזיה  ?  
"  במצב  אידיאלי  ,  ראש  הממשלה  צריך  לתת  בין  ארבעה  לשישה  ראיונות  טלוויזיוניים  לא  קצרים  בשנה  ,  ומספר  דומה  של  ראיונות  לעיתונות  הכתובה  .  
המספר  הזה  נכון  בעיני  ,  משום  שהוא  משלב  יכולת  של  מנהיג  לקיים  דיאלוג  עם  הציבור  ,  אבל  גם  משמר  צמא  לדבריו  של  המנהיג  .  
זה  גם  נותן  סיכוי  שהמראיין  יאפשר  למרואיין  לדבר  ,  תופעה  שלא  היתה  פופולרית  כאן  באחרונה  "  .  
איך  ניסיתם  לפתור  את  הבעיה  הזאת  ,  אם  בכלל  ?  
"  היה  דיאלוג  עם  המראיינים  בטלוויזיה  .  
אבל  הבעיה  היא  שלא  היתה  הבנה  מספקת  של  כל  צד  לצד  האחר  .  
כל  צד  היה  עסוק  באג'נדה  שלו  .  
המראיינים  רצו  לשמוע  רק  דברים  חדשים  ,  הם  רצו  ידיעות  בלעדיות  .  
הם  לא  לקחו  בחשבון  שראש  הממשלה  רוצה  להעביר  שניים  -  שלושה  מסרים  עיקריים  ;  שרוב  האזרחים  לא  שמעו  את  הדברים  שהוא  אמר  בראיון  אחר  ,  ולכן  חשוב  לו  לחזור  על  הדברים  ,  כדי  שיחלחלו  "  .  
יש  גם  סקופים  נכונים  מה  לימדה  אותך  ההשוואה  בין  העיתונות  האמריקאית  לישראלית  ?  
"  התקשורת  האמריקאית  זהירה  יותר  ,  בודקת  באופן  מעמיק  יותר  לפני  הפרסום  ,  מייחסת  חשיבות  רבה  יותר  לזיהוי  מקורות  ולהצלבת  מקורות  לפני  הפרסום  .  
היא  גם  פחות  תחרותית  ,  כי  prefix=ה  '  ניו  יורק  טיימס  '  prefix=וה  '  לוס  אנג'לס  טיימס  '  ,  שניהם  עיתוני  איכות  ,  לא  מתחרים  על  אותו  קהל  בדיוק  .  
העיתונאים  האמריקאים  חצופים  פחות  -  הם  יחשבו  הרבה  פעמים  לפני  שיתקשרו  לדובר  הביתה  .  
"  כאן  ,  בישראל  ,  לא  רק  שהעיתונאים  מתקשרים  לדובר  הביתה  ,  לפעמים  חבר  הקבינט  מתקשר  בעצמו  לעיתונאי  .  
התחרות  מלחיצה  יותר  והחוצפה  גדולה  יותר  .  
התוצאה  היא  לא  בהכרח  לרעת  העיתונאים  הישראלים  .  
החוצפה  מביאה  גם  לחשיפות  חיוניות  .  
אבל  אם  להתנסח  בארסיות  -  בעיתונות  הישראלית  יש  יותר  סקופים  ,  וחלק  מהם  אפילו  נכונים  .  
"  הבעיה  היא  ,  שבקריאה  ראשונה  של  עיתונים  ישראלים  אתה  לא  יכול  לדעת  מה  מהסקופים  נכון  ומה  לא  נכון  .  
על  התקשורת  הישראלית  עוברים  בשנים  האחרונות  תהליכים  מסוכנים  .  
הציבור  מאבד  את  האמון  בתקשורת  כתוצאה  מטבלואידיזציה  .  
שמענו  בתקופת  ברק  על  כל  מיני  הסכמים  שעתידים  להיחתם  ,  ועל  כל  מיני  פסגות  שעתידות  להתכנס  ,  ולא  היה  לזה  שחר  .  
"  לדוגמה  ,  בפסגת  המילניום  של  האו"ם  ,  בספטמבר  ,  גם  קלינטון  ,  גם  ערפאת  וגם  ברק  היו  בניו  -  יורק  .  
היו  הרבה  ידיעות  בעיתונות  הישראלית  על  פסגה  משולשת  .  
זו  לא  היתה  הערכה  בלתי  הגיונית  ,  אבל  היא  לא  היתה  מבוססת  על  עובדות  .  
הכתבים  ניבאו  את  הפסגה  המשולשת  .  
יכול  להיות  שהם  שמעו  על  כך  מאנשים  רציניים  ,  אבל  ראש  הממשלה  והדובר  המוסמך  הצהירו  שלא  נקבעה  פסגה  .  
הבעיה  היא  שהעיתונאי  הישראלי  לא  מפסיד  מידיעה  -  עתידנית  שהוא  חתום  עליה  .  
אם  הוא  צדק  ,  זה  סקופ  .  
אם  הוא  טעה  ,  מי  יבדוק  את  זה  אחר  כך  ?  
בארצות  הברית  ,  עיתונאי  שכתב  ידיעה  שתימצא  לא  נכונה  ,  מקום  עבודתו  בסכנה  .  
בישראל  ,  זיכרוני  לא  חד  מספיק  לדעת  מתי  בפעם  האחרונה  הודח  עיתונאי  בגלל  שפירסם  ידיעה  לא  נכונה  .  
"  יש  אצלנו  גם  מידה  מעטה  מדי  של  הודאה  בטעויות  ותיקונן  .  
תסתכל  על  עמוד  2  של  prefix=ה  '  ניו  -  יורק  טיימס  '  -  לפעמים  שליש  עמוד  מוקדש  לתיקונים  .  
לפעמים  התיקון  הוא  של  האות  האמצעית  בשמו  של  הצלם  ממדור  הנדל"ן  ,  ובכל  זאת  יפורסם  תיקון  ,  כי  שגיאה  נחשבת  אצל  האמריקאים  דבר  בלתי  נסבל  .  
אצלנו  ,  כשמתברר  שפלוני  הוא  לא  הרוצח  אלא  הנרצח  ,  התיקון  מתפרסם  בתחתית  העמוד  ,  ולא  קוראים  לזה  '  תיקון  '  אלא  '  הבהרה  '  .  
"  הדברים  האלה  גורמים  לחוסר  אמון  מחריף  של  הציבור  .  
היום  ,  זה  כמעט  בדיחה  שמשהו  '  כתוב  בעיתון  '  .  
אז  מוכרים  יותר  עיתונים  ,  אבל  הציבור  מאמין  פחות  למה  שכתוב  בעיתונים  .  
וזה  מסוכן  לדמוקרטיה  הישראלית  "  .  
לא  יהיו  געגועים  למה  התפטרת  לפני  ארבעה  חודשים  ?  
"  אחרי  פסגת  קמפ  דייוויד  חשבתי  שזכותו  של  ראש  הממשלה  לבחור  במדיניות  תקשורתית  שונה  מהמדיניות  שלי  .  
ואז  הגעתי  למסקנה  ,  שמיציתי  את  התרומה  במשך  יותר  משנה  בתפקיד  שוחק  ואינטנסיווי  ,  תפקיד  ששנה  אחת  בו  היא  כמו  שבע  שנים  בתפקיד  אחר  .  
ברגע  שהמדיניות  שלי  ,  בתחום  הצר  שלי  ,  שהוא  ממילא  לא  התחום  הכי  חשוב  ,  לא  התקבלה  ,  לא  חשבתי  שאני  צריך  להישאר  בתפקיד  .  
יש  לי  בעיה  -  ברגע  שאני  לא  שלם  עם  משהו  במאה  אחוז  ,  קשה  לי  להמשיך  איתו  .  
"  מיד  אחרי  שהחלטתי  להתפטר  ,  התפטרו  חיים  מנדל  -  שקד  ושמעון  בטאט  ,  ולא  רציתי  שיקשרו  בין  ההתפטרות  שלי  להתפטרות  שלהם  ,  ולכן  חיכיתי  .  
בנובמבר  הודעתי  לברק  על  כוונתי  לסיים  את  תפקידי  וסיכמנו  שאפרוש  בתוך  כמה  שבועות  .  
בינתיים  החלו  דיבורים  על  הקדמת  הבחירות  ,  ובעקבות  ההחלטה  על  הקדמתן  ביקש  ממני  ברק  להישאר  בתפקיד  ,  והסכמתי  ,  כמובן  .  
"  לא  היתה  לי  אף  פעם  שיחה  קשה  עם  ברק  .  
הכל  היה  ברוח  טובה  .  
אין  בסיפור  שלי  שום  לקח  ,  והוא  לא  מלמד  שום  דבר  על  יחסי  העבודה  בלשכת  ראש  הממשלה  .  
היה  פקיד  ,  לפי  ההשקפה  שלי  לא  בכיר  במיוחד  ,  ואחרי  איזשהו  זמן  הוא  סיים  את  התרומה  שלו  .  
זה  הכל  .  
כך  אני  רואה  את  זה  .  
ברק  היה  ראש  הממשלה  ,  הוא  נבחר  ,  ואני  רק  פקיד  "  .  
מה  אתה  מתכוון  לעשות  עכשיו  ?  
"  אני  עובד  משרד  החוץ  ,  שהושאל  לתפקיד  במשרד  ראש  הממשלה  ,  ואני  מקווה  שאוכל  להמשיך  בצמתים  שנפגשות  בהם  מדיניות  חוץ  ,  תקשורת  ופוליטיקה  .  
כרגע  אין  משהו  קונקרטי  .  
לפעמים  אני  חושב  על  השוק  הפרטי  .  
זה  לפעמים  מעורר  מחשבה  ,  כשאתה  רואה  אנשים  לא  יותר  מוכשרים  ממך  מרוויחים  המון  כסף  בשוק  הפרטי  .  
אבל  יכול  להיות  שבאופי  שלי  נועדתי  להיות  עובד  מדינה  "  .  
תרצה  להמשיך  לתפקיד  דוברות  אחר  ?  
"  לא  .  
הגעתי  לתפקידים  הכי  מרתקים  בדוברות  ,  בארצות  הברית  ובארץ  ,  והטבע  האנושי  הוא  לרצות  להתקדם  הלאה  "  .  
אז  אולי  פוליטיקה  ?  
"  הייתי  רוצה  להיות  בעמדה  שמשפיעה  .  
נדמה  לי  שיש  בי  נכונות  בסיסית  להתפשר  עם  כל  אחד  ,  ובמקביל  -  קיצוניות  כמעט  חולנית  בחוסר  נכונות  להתפשר  עם  עצמי  .  
עם  טבע  דפוק  כזה  לא  נראה  לי  שאפשר  להצליח  בפוליטיקה  ,  אבל  אולי  ,  מי  יודע  "  .  
געגועים  יהיו  ?  
"  אני  לא  אסתכל  אחורה  בערגה  .  
אבל  אני  לוקח  איתי  מהתפקיד  הזה  מטען  של  דברים  שלמדתי  וספגתי  מאנשים  בכלל  ,  ומאהוד  ברק  בפרט  .  
בשורה  התחתונה  אהוד  ברק  הוא  אדם  שאני  מעריך  מאוד  ,  ותמיד  אוקיר  לו  תודה  על  שהוציא  אותנו  מלבנון  וניסה  באומץ  רב  להוציא  מאיתנו  את  הלבנוניזציה  שמשתלטת  על  יחסינו  עם  הפלשתינאים  "  .  
עכשיו  יש  לך  זמן  לתחביבים  .  
"  אני  כבר  הרבה  שנים  עובד  קשה  מאוד  .  
כנראה  שזה  לא  מקרה  ,  שעברתי  מתפקיד  אחד  של  עבודה  סביב  השעון  לתפקיד  אחר  שדורש  עבודה  סביב  השעון  .  
כנראה  שאני  אוהב  לעבוד  .  
לתחביבים  זה  לא  השאיר  זמן  ,  חוץ  מאשר  צפייה  בספורט  בטלוויזיה  .  
אני  אוהד  של  הפועל  ירושלים  בכדורגל  ,  ושל  הפועל  תל  אביב  בכדורסל  "  .  
הפועל  ירושלים  ?  
מי  תיאר  לעצמו  שיש  פן  טראגי  כזה  באישיותך  .  
"  קבוצת  ספורט  ,  כמו  מספרה  ,  לא  מחליפים  .  
כנראה  שאני  נמנה  עם  אחרוני  האוהדים  של  הפועל  ירושלים  בכדורגל  .  
אבל  כפי  שלמדתי  מאהוד  ברק  -  בנחישות  ,  בלי  להתבלבל  ,  נמשיך  קדימה  .  
העם  עוד  לא  בשל  לקלוט  את  הקבוצה  הזאת  שמקדימה  את  זמנה  ,  אבל  גם  היא  תדע  מה  לעשות  "  .  
*  המלחמה  שהוכרעה  בטלוויזיה  אינתיפיאדת  אל  -  אקצה  מצאה  את  מערך  ההסברה  הישראלי  לא  מוכן  .  
גדי  בלטיאנסקי  טוען  ,  שלא  היה  אפשר  להכין  תוכניות  מגירה  לאפשרות  של  התלקחות  בשטחים  .  
"  היתה  חשיבה  ,  בגדול  ,  על  ההתמודדות  עם  אירועים  כאלה  .  
אבל  אילו  היינו  מכינים  תוכנית  מגירה  ,  היא  היתה  עלולה  לדלוף  ,  ולהפוך  לנבואה  שמגשימה  את  עצמה  "  .  
האם  באינתיפאדת  אל  -  אקצה  יש  לטלוויזיה  השפעה  גדולה  כפי  שמקובל  לחשוב  ?  
"  כן  .  
בהרבה  מובנים  זו  מלחמת  טלוויזיה  .  
אלמלא  היתה  טלוויזיה  ,  ההתנהגות  הפלשתינית  היתה  אחרת  .  
היה  מאמץ  מושכל  של  הפלשתינאים  לזכות  בתשומת  לב  בינלאומית  ,  באמצעות  דימויים  טלוויזיוניים  ,  וזה  הצליח  .  
ז'אק  שיראק  ,  למשל  ,  אמר  לברק  שהוא  רואה  תמונות  קשות  על  המרקע  .  
היה  ברור  שזה  השפיע  באופן  עמוק  על  הגישה  שלו  לישראל  .  
העובדה  היא  ,  שהמצב  שלנו  מול  התקשורת  הבינלאומית  הכתובה  היה  טוב  הרבה  יותר  מאשר  מצבנו  מול  התקשורת  האלקטרונית  .  
לכתבה  בעיתון  אפשר  להסביר  הקשר  היסטורי  ,  גיאוגרפי  ,  של  סכסוך  .  
לשלושים  שניות  בטלוויזיה  קשה  לעשות  את  זה  "  .  
למה  נראו  כל  כך  הרבה  שרים  עילגים  באנגלית  על  המסכים  הבינלאומיים  ?  
"  באופן  סטטיסטי  אנחנו  יודעים  שרק  חלק  קטן  מהאוכלוסייה  '  עובר  '  בטלוויזיה  .  
הבעיה  עם  הפוליטיקאים  היא  שהם  בטוחים  שהסטטיסטיקה  הזאת  פוסחת  עליהם  .  
כל  הפוליטיקאים  משוכנעים  שהם  מצוינים  בטלוויזיה  ,  והבעיה  היא  שרק  מקצתם  צודקים  "  .  
