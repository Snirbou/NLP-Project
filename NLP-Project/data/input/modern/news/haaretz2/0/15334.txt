עדכון  אחרון  -  02:56  05/03/01  בית"ר  :  זאבי  מצרף  את  יואב  אלון  להנהלה  יוסי  אבוקסיס  עדיין  לא  קיבל  פנייה  מבית"ר  ירושלים  להארכת  חוזהו  ,  למרות  שביקש  לעשות  זאת  כבר  לפני  כמה  שבועות  .  
אבוקסיס  הבהיר  אתמול  כי  אינו  פוסל  אפשרות  לעבור  לקבוצה  אחרת  והזכיר  את  הפועל  תל  אביב  ,  הקבוצה  בה  שיחק  בתחילת  דרכו  ,  כיעד  מועדף  .  
אבוקסיס  מבקש  חוזה  ארוך  טווח  ושיפור  בשכרו  כפי  שהובטח  לו  .  
בשלב  זה  מסרב  גד  זאבי  לדון  גם  עם  שחקנים  אחרים  ,  כולל  השוער  איציק  קורנפיין  ,  על  חוזים  מעבר  לעונה  הנוכחית  .  
עדיין  לא  ברור  מה  תהיה  ההשקעה  הכספית  של  זאבי  בבית"ר  בעונה  הבאה  .  
נודע  כי  התקציב  לעונה  הבאה  יהיה  נמוך  בהרבה  מהתקציב  בעונה  הנוכחית  ,  כאשר  יילקח  בחשבון  גם  סכום  של  20  מיליון  שקל  שלקח  זאבי  כהלוואה  לטווח  ארוך  במטרה  לכסות  חובות  עבר  של  בית"ר  .  
איש  העסקים  יואב  אלון  מונה  על  ידי  גד  זאבי  לדאוג  להכנות  הקבוצה  לעונה  הבאה  .  
זאבי  הורה  לאלון  להיות  מעורב  בנעשה  בקבוצה  כבר  עתה  .  
אוהדים  רבים  של  בית"ר  יצטרפו  מחר  לקבוצה  במשחק  הגביע  בבאר  שבע  .  
אשר  גולדברג  ושלומי  לויה  
