עדכון  אחרון  -  02:56  05/03/01  וויליאמס  יועמד  לדין  משמעתי  ביום  חמישי  ,  עדיין  לא  התקבלה  החלטה  לגבי  הפועל  ירושלים  מאת  רמי  היפש  וברוך  קרא  קני  וויליאמס  יועמד  לדין  ביום  חמישי  בפני  בית  הדין  המשמעתי  של  איגוד  הכדורסל  .  
וויליאמס  ,  על  פי  החלטת  היועץ  המשפטי  של  האיגוד  עו"ד  שוקי  קרמר  ,  יואשם  ברישום  לקבוצה  שלא  כדין  ,  מעשה  בלתי  ספורטיווי  והתנהגות  בלתי  הולמת  .  
היועץ  המשפטי  עדיין  לא  החליט  אם  להעמיד  לדין  את  הפועל  ירושלים  .  
עו"ד  יעקב  ויינרוט  ,  המייצג  את  הפועל  ירושלים  וקני  וויליאמס  ,  אמר  אתמול  :  "  האשמה  נגד  ווילימאס  מופרכת  ,  באו  לשחקן  עם  הצעה  מהמוכן  ואמרו  לו  שאם  הדברים  יסתדרו  הוא  ישחק  בהפועל  ירושלים  "  .  
ויינרוט  טען  כי  הקבוצה  לא  מעורבת  בעניין  אלא  גורמים  אחרים  שסידרו  לוויליאמס  את  הדרכון  הצ'כי  .  
לדבריו  ,  הקבוצה  נהגה  בתום  לב  .  
דני  קסטן  ,  יו"ר  איגוד  הכדורסל  ,  אמר  כי  הוא  לא  מתערב  בשיקוליו  של  היועץ  המשפטי  להעמיד  לדין  את  וויליאמס  :  "  היועץ  המשפטי  הגיש  כתב  אישום  ובו  סעיפים  חמורים  ביותר  ,  והוא  יחליט  לגבי  הקבוצה  בימים  הקרובים  .  
העסק  נמצא  כרגע  בחקירה  משטרתית  ואם  יימצא  שהיו  אנשים  שעברו  עבירות  לכאורה  ,  ננהג  בהם  בכל  חומרת  הדין  "  .  
החקירה  המשטרתית  בעניין  הדרכון  הצ'כי  המזוייף  של  וויליאמס  הועברה  אתמול  ממשטרת  תל  אביב  למשטרת  ירושלים  .  
ראש  אגף  החקירות  במשטרת  ירושלים  ,  נצ"מ  שאול  נעים  ,  אמור  לבחון  היום  את  חומר  הראיות  ולהחליט  על  המשך  החקירה  .  
