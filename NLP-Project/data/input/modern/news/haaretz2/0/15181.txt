עדכון  אחרון  -  23:28  04/03/01  דרך  השירה  מאת  נעם  בן  זאב  מקהלת  "  העפרוני  "  מציינת  הערב  20  שנה  בקונצרט  חגיגי  בראשון  לציון  .  
מיה  שביט  ,  מנצחת  המקהלה  ,  אומרת  שפיתוח  הטעם  המוסיקלי  של  הילדים  וחשיפתם  למגוון  תרבויות  חשובים  יותר  מהופעה  על  במה  מיה  שביט  :  "  לא  ,  הבנות  לא  צריכות  ללמוד  דבר  לבדן  בבית  "  מבט  על  הרפרטואר  של  הילדות  במקהלת  "  העפרוני  "  יכול  לעורר  קנאה  -  וגם  הרהורים  על  האפשרויות  הלא  -  ממומשות  שטמונות  בחינוך  כזה  לכל  האוכלוסייה  .  
שירי  אלתרמן  ולאה  גולדברג  ,  מוסיקת  העדות  היהודיות  ,  שירי  הייקו  יפאניים  ,  מוסיקה  של  מלחינים  ישראלים  שעובדים  עם  המקהלה  ,  שירי  יהודה  הלוי  ומרדכי  זעירא  ,  הרפרטואר  הקלאסי  מקנטטות  של  באך  ועד  הרקוויאם  של  פורה  בחמש  שפות  .  
לימוד  היצירות  כולל  לא  רק  שירה  אלא  סדנאות  והרצאות  :  על  תרבות  יפאן  ,  על  שירתו  של  פדריקו  גרסייה  לורקה  ,  על  מחול  תימני  ושירי  לאה  גולדברג  ;  והביצוע  חובק  עולם  :  במרוצת  השנים  קיימה  המקהלה  מסעות  קונצרטים  ביפאן  וארצות  הברית  ,  שרה  בפסטיבלים  בקנדה  ובאסטוניה  ,  השתתפה  בתחרויות  בצ'כיה  והונגריה  ,  ושרה  אף  באוסלו  בטקס  הענקת  פרס  נובל  לשלום  ליצחק  רבין  ,  יאסר  ערפאת  ושמעון  פרס  .  
והילדות  הן  רגילות  בהחלט  ,  מייצגות  חתך  טבעי  לגמרי  של  החברה  הישראלית  .  
כל  אחת  יכולה  -  אלא  שלצורך  כך  נחוצה  משוגעת  לדבר  כמיה  שביט  ,  ששייכת  לזן  נדיר  של  מנצחות  מקהלה  ,  הפועלות  בארץ  מתוך  אידיאולוגיה  צרופה  .  
"  אני  עובדת  במקהלה  20  שנה  בהתנדבות  ומתוך  בחירה  "  ,  אומרת  מיה  שביט  ,  מורה  במקצועה  ,  "  לא  רציתי  להגביל  את  החינוך  והמוסיקה  על  ידי  הצרכים  הכלכליים  .  
אולי  זה  זכר  לשורשים  הסוציאליסטיים  שלי  כבת  קיבוץ  מעברות  שהשתלבו  בסוג  של  צימאון  לתרבות  ,  שאיפיין  את  הקיבוץ  ,  ובשאיפות  החינוכיות  של  החברים  בו  "  .  
מקהלת  "  העפרוני  "  ,  עמותה  ללא  מטרות  רווח  ,  מגייסת  את  משאביה  מפה  ומשם  ,  נעזרת  בהורי  הזמרות  ,  ונאבקת  לשרוד  -  כמקהלות  אחרות  הדומות  לה  ,  ובהן  "  לי  -  רון  "  מהרצליה  prefix=ו  "  קנטבילה  "  מפתח  תקוה  -  במציאות  חברתית  הפועלת  ברובה  נגדה  .  
אף  שאינה  מוגדרת  כך  באופן  רשמי  ,  מקהלת  "  העפרוני  "  היא  גם  בית  ספר  לשירת  מקהלה  .  
יש  בה  מקהלת  קטנטנים  ,  בכיתות  א'  עד  ג'  ,  שמתוודעים  לבסיס  של  שירה  אמנותית  ;  יש  בה  מקהלה  צעירה  בת  prefix=כ  -  40  ילדים  שמודרכים  על  ידי  מנצחת  מקצועית  ,  כעתודה  למקהלה  הבוגרת  ;  והמקהלה  הבוגרת  ,  45  בנות  ובן  אחד  ,  היא  השלב  העליון  בהייררכיה  הזאת  .  
החגיגה  של  יובל  העשרים  prefix=ל  "  עפרוני  "  ,  שתיערך  הערב  בהיכל  התרבות  בראשון  לציון  ,  תשקף  את  שילוב  הדורות  הזה  .  
תופיע  בה  המקהלה  העכשווית  ,  ואתה  בוגרי  המקהלה  :  אנסמבל  של  זמרות  ,  הסולנית  שרון  רוסטורף  ,  המנצח  ישי  שטקלר  ומיה  שביט  עצמה  ;  וגם  מי  שהיא  רואה  בו  "  מנצח  אב  "  :  גארי  ברתיני  ,  שאצלו  שרה  שביט  14  שנה  במקהלת  "  רינת  "  .  
ברתיני  ינצח  בחלק  השני  של  הקונצרט  על  "  לאודטה  "  של  מוצרט  והרקוויאם  של  פורה  ,  בהשתתפות  התזמורת  הקאמרית  הקיבוצית  והבריטון  נח  בריגר  .  
בחלק  הראשון  תשיר  המקהלה  יצירה  של  מלחין  הבית  שלה  ,  ערן  דינור  ,  וכן  עיבודים  של  עודד  זהבי  ודלית  רייך  prefix=ו  "  האודה  למלכה  מרי  "  מאת  הנרי  פרסל  .  
העיבודים  והיצירות  של  המלחינים  הישראלים  מאירים  עוד  היבט  חשוב  של  "  העפרוני  "  :  היותה  זרז  לקידום  היצירה  המקומית  .  
"  מוסיקה  ישראלית  היא  בשבילי  הדבר  החשוב  ביותר  "  ,  אומרת  שביט  ,  "  והיא  מתבטאת  בביצועים  של  מוסיקה  ממסורת  העדות  ,  והזמנה  של  יצירות  מקוריות  ועיבודים  לשירים  ישראליים  ממלחינים  "  .  
מבט  על  ההיסטוריה  של  "  העפרוני  "  מגלה  כי  16  מלחינים  התבקשו  לכתוב  למקהלה  במיוחד  ,  ביניהם  יחזקאל  בראון  ויוני  רכטר  ,  אנדרה  היידו  וצבי  אבני  ,  שוש  רייזמן  ,  עודד  זהבי  ,  חיים  פרמונט  ,  מרי  אבן  -  אור  ופרץ  אליהו  .  
ולמרות  כל  ההופעות  ,  התחרויות  וההקלטות  ,  חוזרת  שביט  למטרתה  הראשית  :  לעצב  דרך  חינוכית  שתגרום  לילדים  להיפתח  לעולם  תרבותי  רחב  ואל  כל  האמנויות  ,  בתהליך  ארוך  ומעמיק  .  
"  קיצורי  דרך  בלימוד  השירה  לצורך  קונצרט  אינם  שווים  הרבה  "  ,  היא  אומרת  ,  "  וההופעה  על  הבמה  היא  לאו  דווקא  המטרה  האמיתית  של  העבודה  במקהלה  .  
פיתוח  הטעם  המוסיקלי  של  הילדים  ,  טיפוח  הקול  שלהם  וחשיפתם  למגוון  עשיר  של  הרפרטואר  המוסיקלי  הם  חשובים  בהרבה  "  .  
ואיך  מקיימים  את  המשמעת  הנחוצה  ללימוד  הזה  ?  
"  אין  כזה  דבר  '  משמעת'  ;  יש  רק  אחריות  לא  להחמיץ  חזרות  ,  ולשמור  אתי  על  קשר  כשזה  קורה  "  .  
וכמובן  לבוא  מוכנים  לחזרות  .  
שביט  מניעה  בראשה  לשלילה  :  "  לא  ,  לא  .  
הבנות  לא  צריכות  ללמוד  דבר  לבדן  בבית  .  
קודם  כל  יש  המון  דברים  שצריך  לעשות  בגיל  הזה  חוץ  מאשר  לשיר  ,  כמו  לקרוא  ,  לטייל  וללמוד  ;  ולא  פחות  חשוב  :  לימוד  החומר  המוסיקלי  חייב  להיעשות  בדרך  שבה  אני  רואה  אותו  ,  מפרספקטיווה  של  מורה  ומנצחת  ,  ולא  על  ידי  שינון  אוטומטי  -  כי  עצם  הידיעה  בעל  -  פה  של  יצירה  אינה  חשובה  "  .  
אם  כך  ,  את  מוסיקאית  או  מחנכת  ,  מנצחת  או  פדגוגית  ?  
"  אני  שואלת  את  עצמי  את  השאלה  הזאת  כל  הזמן  .  
למנצחים  יש  תאריך  לקונצרט  ,  והם  רצים  לכיוונו  ומאמנים  את  המקהלות  שלהם  להגיע  מוכנות  לרגע  החשוב  .  
מחנכים  יעשו  הכל  כדי  שהיצירה  תהיה  מוכנה  וממוצה  ,  כי  לגביהם  התהליך  הוא  החשוב  .  
ולכן  ,  כנראה  ,  אני  משתייכת  לקבוצה  השנייה  "  .  
