עדכון  אחרון  -  03:39  06/03/01  הוארך  מעצרם  של  5  חשודים  ברצח  בערד  מאת  עליזה  ארבלי  משטרת  הנגב  עצרה  שישה  חשודים  במעורבות  ברצח  גנאדי  פולפנקו  מערד  .  
גופתו  החבולה  של  פולפנקו  נמצאה  שלשום  בבוקר  בגן  ציבורי  בעיר  .  
הוא  נרצח  בידי  חבריו  בחבטות  אגרוף  ובעיטות  .  
אחרי  מותו  גררו  החשודים  את  הגופה  לגן  ציבורי  סמוך  והטילו  אותה  בארגז  חול  .  
המשטרה  מייחסת  לחמישה  מהעצורים  רצח  ולשישי  ,  יצחק  ברסטוסצקי  ,  בן  ,  71  סיוע  לאחר  מעשה  ,  השמדת  ראיות  וקשירת  קשר  לפשע  .  
מחומר  החקירה  עולה  כי  חמשת  החשודים  והנרצח  בילו  במוצאי  שבת  במסיבת  שתייה  שבמהלכה  שתו  כשישה  בקבוקי  וודקה  .  
בשלב  מסוים  פרצה  ביניהם  קטטה  .  
לטענת  החשודים  ,  שנחקרו  לאחר  שהתפכחו  משיכרונם  ,  הקטטה  החלה  לאחר  שהנרצח  שלף  סכין  ודקר  אחד  מהנוכחים  בבטנו  .  
בתגובה  על  כך  חבטו  החמישה  בחשוד  ,  בעטו  בו  והטיחו  את  גופו  וראשו  בקיר  וברצפה  .  
החשודים  ,  כולם  תושבי  ערד  ,  הם  :  ולאדימיר  אקסוזיאן  ,  בן  ,  45  שבדירתו  בוצע  הרצח  ,  בוריס  יוקליוק  ,  בן  ,  45  אנדריי  קמינסקי  ,  בן  ,  37  ולאדימיר  אומטוב  ,  בן  25  ורוסלאן  דודניקוב  ,  בן  26  .  
בניגוד  לחבריו  ,  שהודו  כי  היכו  את  פולפנקו  עד  מוות  ,  טען  דודניקוב  כי  עזב  את  הדירה  כשהנרצח  היה  חי  .  
זאת  ,  כדי  לחבוש  את  חברו  שנדקר  .  
המשטרה  ביקשה  להאריך  את  מעצר  החשודים  בשל  הסכנה  שהם  מהווים  לציבור  וכן  מחשש  ששחרורם  ישבש  הליכי  חקירה  .  
הסניגורים  ,  עו"ד  שחאדה  אבן  בארי  ועו"ד  יעקב  גסר  מהסניגוריה  הציבורית  ,  טענו  שלא  מדובר  ברצח  מאחר  שהחשודים  היו  שיכורים  ולא  היו  מודעים  לעוצמת  המכות  .  
לכן  ,  לטענתם  ,  מדובר  בחבלה  בנסיבות  מחמירות  או  לכל  היותר  בהריגה  .  
מעצרם  של  חמשת  החשודים  ברצח  הוארך  בעשרה  ימים  .  
