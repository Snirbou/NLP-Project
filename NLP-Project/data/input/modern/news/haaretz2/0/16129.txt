עדכון  אחרון  -  23:45  07/03/01  רחוב  בחייו  מאת  תומר  פרת  פרס  .  
קריית  החתנים  לפני  כשבועיים  התבקשו  תושבי  רחוב  1300  (  שם  זמני  )  בראשון  לציון  לשנות  את  כתובתם  במרשם  התושבים  :  מועצת  העיר  קבעה  שמעתה  הם  מתגוררים  ברחוב  שמעון  פרס  .  
השר  לפיתוח  אזורי  הוא  הפוליטיקאי  הישראלי  הראשון  שרחוב  נקרא  על  שמו  בישראל  בעודו  חי  ומכהן  בכנסת  פעילה  .  
השם  אושר  פה  אחד  וללא  התנגדויות  בישיבה  ושום  תרגילים  ובחישות  כבר  לא  יועילו  .  
רחוב  שמעון  פרס  נחנך  סופית  בקריית  חתני  פרס  נובל  החדשה  בראשל"צ  ,  שכל  רחובותיה  קרויים  על  שם  חתני  הפרס  (  ביניהם  חתני  פרס  נובל  לשלום  כשמעון  פרס  )  יצירותיהם  או  תחומי  מחקרם  .  
פרס  אינו  האיש  החי  היחיד  שקיבל  רחוב  על  שמו  .  
גם  אלי  ויזל  והנרי  קיסינג'ר  זכו  לכבוד  הזה  .  
רחובות  נוספים  בקריה  :  ד"ר  ז'יווגו  ,  משעול  הכימיה  ,  משעול  הפיסיקה  ,  הקוסם  מלובלין  ,  מעגל  השלום  ,  בוריס  פסטרנק  ,  מלך  הגשם  ,  משעול  הכלכלה  .  
האם  יידעה  העירייה  את  התושבים  או  את  חתני  הפרס  ששמם  עומד  להפוך  לרחוב  ?  
תגובת  עיריית  ראשל"צ  :  "  ועדת  רשות  לשמות  רחובות  המורכבת  לפי  מפתח  קואליציוני  ,  דנה  עניינית  בשמות  רחובות  חדשים  ומגישה  המלצות  לדיון  בהנהלת  העירייה  ולאחר  אישור  הן  מועברות  לאישור  המועצה  .  
הציבור  היה  מודע  לדיונים  בקשר  למתן  שמות  לרחובות  קריית  חתני  פרס  נובל  .  
פורסמו  הודעות  בעיתונות  המקומית  והיה  קשר  רציף  עם  ראשי  הוועדים  במתחם  השכונה  "  .  
יורם  דורי  ,  דוברו  של  שמעון  פרס  ,  מוסר  שפרס  לא  קיבל  מעולם  פנייה  בעניין  "  וממילא  אינו  יודע  על  כך  דבר  "  .  
