עדכון  אחרון  -  23:34  06/03/01  תחנות  הרדיו  האזורי  דורשות  פיצוי  על  הקמת  רשות  שידור  במשרד  הדתות  זכייני  תחנות  הרדיו  האזוריות  מתכוונים  לדרוש  את  יישום  תוכנית  הרפורמה  של  הרשות  השנייה  לטלוויזיה  ולרדיו  ,  הנוגעת  להן  .  
זו  תגובה  להחלטה  שהתקבלה  במשא  ומתן  הקואליציוני  ,  ולפיה  תוקם  במשרד  הדתות  רשות  שידור  נוספת  ,  שתכשיר  את  תחנות  הרדיו  הפיראטיות  ,  המזוהות  בעיקר  עם  ש"ס  .  
לדברי  חנה  גרטלר  ,  יו"ר  התאחדות  תחנות  הרדיו  האזוריות  ומנכ"ל  רדיו  בי  -  יו  99FM  ,  בעלי  התחנות  יתכנסו  בשבוע  הבא  לאסיפה  כללית  ,  שבה  יידונו  דרכי  פעולה  נגד  ההחלטה  ,  העלולה  לקפח  את  התחנות  החוקיות  ,  ששילמו  במשך  שנים  למדינה  וליוצרים  תמלוגים  ,  דמי  זיכיון  ומסים  .  
"  העמדה  שנציג  לשר  התקשורת  החדש  "  ,  אומרת  גרטלר  ,  "  היא  כי  יש  ליישם  מיד  את  הרפורמה  שהציעה  הרשות  השנייה  "  .  
הרפורמה  אמורה  להאריך  את  תקופת  הזיכיון  של  התחנות  ,  להקטין  את  התשלומים  שבהם  הן  חייבות  ,  להגדיל  את  אזורי  הזיכיון  ולהקל  את  הפיקוח  על  שידוריהן  .  
לדברי  גרטלר  ,  התחנות  מבקשות  גם  לבדוק  אפשרות  לפצות  אותן  על  תשלומים  קודמים  .  
גרטלר  אומרת  ,  למשל  ,  שיש  לבטל  את  הדרישה  לתשלום  דמי  תדר  ,  מכיוון  שהשידורים  הפיראטיים  מפריעים  לשידורים  של  התחנות  האזוריות  בתדרים  שקיבלו  .  
כמו  כן  ,  היא  אומרת  כי  הזכיינים  "  נדרשו  להשקיע  מיליוני  שקלים  בהקמת  התחנות  האזוריות  ,  ועכשיו  יוכשרו  תחנות  שלא  עמדו  בכל  אותן  דרישות  .  
אנחנו  בכל  זאת  גוף  בעל  כוח  ,  ונוכל  לצאת  למאבק  "  .  
בעבר  שידרו  התחנות  האזוריות  תשדירים  בנושא  ,  שכוונו  ישירות  נגד  ראש  הממשלה  אהוד  ברק  .  
איום  נוסף  על  התחנות  האזוריות  הוא  הכוונה  לאפשר  לתחנות  החדשות  למכור  זמן  פרסום  ,  נוסף  על  המימון  הממשלתי  שיקבלו  .  
ואולם  לדברי  מנכ"ל  התאחדות  הרדיו  האזורית  ,  צח  גרניט  ,  "  אי  אפשר  ליצור  עולם  עסקי  לא  שוויוני  .  
אנחנו  לא  מתנגדים  להקמת  תחנות  חדשות  ,  אבל  צריך  שכל  התנאים  המסחריים  והאחרים  יהיו  שוויוניים  "  .  
לדברי  גרניט  ,  זכייניות  הרדיו  האזורי  הצליחו  בעבר  להפיל  את  הצעת  החוק  של  ש"ס  ,  שנועדה  להסדיר  את  פעולתן  של  התחנות  הפיראטיות  .  
לדבריו  ,  הזכייניות  יכולות  להפעיל  לובי  פוליטי  והן  אף  שוקלות  פנייה  לבג"ץ  .  
אריאל  ויס  
