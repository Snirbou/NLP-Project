עדכון  אחרון  -  01:12  07/03/01  עובדי  המכס  בירושלים  פותחים  היום  בעיצומים  ;  לא  יקבלו  קהל  מאת  חיים  ביאור  עובדי  המכס  בירושלים  פותחים  היום  בעיצומים  ,  במסגרתם  הם  אינם  מקבלים  קהל  .  
לדברי  יו"ר  ועד  העובדים  ,  איתן  תבריזי  ,  השיבושים  יוחרפו  בהדרגה  ויכללו  בעוד  כמה  ימים  גם  אי  העברת  כספי  מע"מ  לרשות  הפלשתינית  .  
העובדים  מתנגדים  למעבר  לבניין  חדש  תבריזי  אמר  כי  העיצומים  מתקיימים  בעקבות  סכסוך  עבודה  שהסתדרות  עובדי  המדינה  הכריזה  לפני  שלושה  חודשים  .  
לדברי  תבריזי  ,  עילת  המאבק  של  העובדים  היא  התנגדותם  לתוכנית  להעביר  את  משרדי  המכס  מהבניין  הנוכחי  שבמרכז  ירושלים  לבניין  ג'נרי  1  שבקרית  הממשלה  .  
תבריזי  אמר  כי  "  לאחר  שנקטנו  עיצומים  לפני  חודשיים  ,  מינהלת  הפרויקט  של  קרית  הממשלה  הבטיחה  לוועד  כי  יהיה  שותף  מלא  לתוכנית  המעבר  "  .  
לדבריו  ,  הובטח  לוועד  כי  הבנייה  לא  תחל  כל  עוד  לא  יושג  עמו  הסכם  על  תנאי  העבודה  בבניין  החדש  .  
תבריזי  אמר  כי  העובדים  מתנגדים  לעבודה  בשיטת  החלל  הפתוח  עם  חלונות  סגורים  שאין  אפשרות  לפתוח  אותם  והם  חוששים  מזיהום  האוויר  שייגרם  עקב  כך  .  
הוא  הוסיף  כי  בעיה  נוספת  היא  העובדה  שמגרש  החנייה  מרוחק  מהבניין  החדש  .  
סגן  החשב  הכללי  במשרד  האוצר  ,  יואל  אופיר  ,  הודיע  לוועד  העובדים  כי  המדינה  מפסידה  700  אלף  שקל  בחודש  בגין  אי  מילוי  התחיבויותיה  לקבלנים  -  בשל  העיכוב  בהתחלת  הבנייה  .  
דובר  מינהל  פרויקט  קרית  הממשלה  ובתי  המשפט  ,  רועי  שטינמץ  ,  אמר  בתגובה  לטענת  יו"ר  ועד  העובדים  כי  "  מטרת  המעבר  לבניין  החדש  היא  שיפור  התנאים  הפיסיים  של  העובדים  .  
"  סביבת  העבודה  החדשה  תכלול  מערכות  מחשוב  ,  תקשורת  ,  אבטחה  ,  חדרי  כושר  ,  קפיטריות  ,  אוורור  ומיזוג  "  .  
לדברי  שטינמץ  ,  מניעת  האפשרות  לפתוח  את  החלונות  מקורה  בשיקולי  ביטחון  .  
הוא  ציין  כי  האוויר  בחלל  הפתוח  ירוענן  פעמיים  בשעה  .  
עוד  אמר  שטינמץ  כי  פרויקט  קרית  הממשלה  נבנה  לאחר  שכל  אחד  ממשרדי  הממשלה  שיעברו  אליו  אישר  את  מבנהו  הפנימי  .  
