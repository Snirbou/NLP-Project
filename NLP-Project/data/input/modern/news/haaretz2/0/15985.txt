עדכון  אחרון  -  02:59  07/03/01  בדווים  מהנגב  נרשמים  במשרד  הפנים  כתושבי  קיבוצים  באזור  מאת  עליזה  ארבלי  בדווים  המתגוררים  ביישובים  הבלתי  מוכרים  (  הפזורה  )  ליד  קיבוצים  בנגב  נרשמים  במשרד  הפנים  כאילו  הם  מתגוררים  בקיבוצים  .  
מדובר  בפירצה  במרשם  האוכלוסין  המאפשרת  לבדווים  לקבל  תעודות  זיהוי  בהן  רשום  שמקום  מגוריהם  בקיבוץ  .  
בקיבוץ  עזוז  ,  למשל  ,  או  בקבוץ  רביבים  ,  לא  ידעו  כלל  שבשנים  האחרונות  צמחה  אוכלוסייתם  .  
התופעה  נחשפה  לפני  זמן  רב  ,  כששמואל  ריפמן  ,  יו"ר  המועצה  האזורית  רמת  חובב  ,  קיבל  תעודה  מקק"ל  לרגל  הולדת  ילד  בדווי  ,  שכתובתו  קיבוץ  רביבים  .  
ריפמן  רואה  במצב  הקיים  איום  על  הישוב  היהודי  בנגב  .  
הוא  חושש  ממצב  בו  הבדווים  המצורפים  יתבעו  לבחור  או  להבחר  למוסדות  הקיבוץ  ואולי  אף  יתבעו  את  חלקם  ברכוש  המשותף  .  
"  הרשויות  אינן  רגישות  למצב  הישובים  הלא  מוכרים  ונותנות  פתח  למצב  אנרכי  שיוביל  לתוצאות  שלא  נוכל  להתמודד  עימן  "  .  
ממשרד  הפנים  נמסר  כי  על  פי  חוק  המרשם  ,  שינוי  מען  נעשה  על  פי  הודעה  בלבד  ואין  צורך  בהמצאת  הוכחות  ואם  לא  מתעורר  ספק  לגבי  אמינות  הכתובת  ,  שינוי  הכתובת  מתבצע  .  
