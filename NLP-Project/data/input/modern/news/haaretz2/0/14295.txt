עדכון  אחרון  -  03:08  01/03/01  חברת  סלולר  חדשה  שתתמודד  במכרז  התדרים  תצטרך  לקום  בשיתוף  מפעיל  זר  מאת  הדר  חורש  חברת  סלולר  חדשה  שתבקש  להשתתף  במכרז  התדרים  של  משרד  התקשורת  תהיה  חייבת  לקום  בשותפות  עם  מפעיל  סלולרי  מחו"ל  ,  בעל  מיליון  מנויים  לפחות  -  כך  קובעת  ועדת  המכרזים  שהקימו  משרד  התקשורת  ומשרד  האוצר  .  
%  20  ממניות  החברה  צריכות  להיות  בידי  ישראלים  ,  והמנכ"ל  ורוב  הדירקטורים  צריכים  להיות  ישראלים  ;  לחברת  סלולר  קיימת  בישראל  אסור  להיות  בעלת  עניין  בחברה  החדשה  .  
אתמול  הציג  יו"ר  הוועדה  ,  דני  רוזן  ,  את  התנאים  הכלליים  של  המכרז  .  
במכרז  יוצעו  ארבע  חבילות  תדרים  לדור  הסלולרי  הנוכחי  ולדור  הבא  ,  המכונה  הדור  השלישי  .  
חבילות  התדרים  מיועדות  לארבע  חברות  הסלולר  הקיימות  ולחברה  נוספת  ,  העשויה  להיכנס  לשוק  התקשורת  בעתיד  .  
מחיר  המינימום  לחבילת  תדרים  הוא  400  מיליון  שקל  .  
טכנולוגיית  הדור  השלישי  תגיע  לפריסה  מסחרית  במדינות  המערב  רק  במחצית  השנייה  של  העשור  .  
בחלק  מהמדינות  נחתמו  חוזים  לפריסת  תשתית  למערכת  כבר  השנה  ,  ואולם  אין  כל  תכנית  לייצור  המוני  של  ציוד  קצה  מהדור  השלישי  לפני  2004  .  
עם  זאת  ,  משרד  התקשורת  החליט  לקיים  את  מכרז  התדרים  לדור  השלישי  ,  בנימוק  שיש  לתת  לחברות  הסלולר  אופק  תכנוני  .  
פלאפון  ופרטנר  הביעו  התנגדות  לקיום  המכרז  כעת  ,  וסלקום  ,  הזקוקה  לתדרים  להרחבת  הרשת  שלה  ,  תומכת  בקיום  המכרז  .  
מירס  טרם  גיבשה  את  עמדתה  ,  ואולם  בכירים  בחברה  אומרים  כי  הסיכוי  שתיגש  למכרז  קטן  מאד  .  
עד  כה  לא  הודיעה  אף  חברה  זרה  על  התעניינותה  בהקמת  חברת  סלולר  בישראל  .  
לכן  ,  נראה  כי  לא  תהיה  תחרות  על  התדרים  ,  ורק  שלוש  חברות  יגשו  למכרז  ,  שייסגר  במחיר  המינימום  .  
אחת  הדרישות  השנויות  במחלוקת  של  הוועדה  היא  חיוב  המפעילים  הוותיקים  לפרוס  את  רשת  הדור  השלישי  בתוך  שנה  מיום  השקתה  .  
אנליסטים  מעריכים  כי  נוכח  המחיר  הגבוה  של  שירותי  האינטרנט  הסלולרי  בפס  רחב  ,  ייפרסו  השירותים  בהדרגה  וישרתו  תחילה  בעיקר  את  הערים  הגדולות  .  
