עדכון  אחרון  -  22:51  01/03/01  אנחלה  ,  שיימוס  ואיבתיסאם  שותים  מיץ  תפוזים  מאת  דוד  רפ  ג'וליאן  רוזפלט  לא  הבין  את  סוד  הקסם  של  אופרות  הסבון  .  
האמן  הגרמני  ,  שתערוכתו  נפתחת  מחר  במוזיאון  הרצליה  ,  בדק  את  הז'אנר  בשיטתיות  וגילה  ששורשיו  נעוצים  באמנות  הדתית  ,  ברנסנס  ובבארוק  ג'וליאן  רוזפלט  ופריטים  מיצירתו  .  
סדר  בכאוס  תצלום  :  ניר  כפרי  ג'וליאן  רוזפלט  אינו  מתגעגע  לתקופה  שעבד  על  חומר  הגלם  לתערוכה  "  Global  Soap  "  ,  שתיפתח  מחר  במוזיאון  הרצליה  .  
שלושה  חודשים  בילה  בצפייה  בקלטות  וידיאו  ובהן  אופרות  סבון  שנשלחו  אליו  ,  בסיוע  מכון  גתה  ,  מלמעלה  prefix=מ  -  35  מדינות  ברחבי  העולם  .  
החומר  לא  היה  מתורגם  ,  אבל  רוזפלט  ממילא  לא  התעניין  בעלילה  .  
הוא  עשה  רישומים  מדויקים  של  מה  שראה  בחיפוש  אחר  מבעים  טלוויזיוניים  ומילון  מחוות  של  הדמויות  ,  בין  שבאו  מביירות  ,  מדבלין  ,  מתל  אביב  או  ממדריד  .  
"  אנחנו  מוצפים  בכמויות  אין  -  סופיות  של  מידע  המגיע  אלינו  בחיי  היום  -  יום  בעיקר  מהטלוויזיה  "  ,  אומר  רוזפלט  ,  בן  ,  36  בביקורו  בארץ  השבוע  .  
"  המידע  לא  מסונן  ,  כמות  הדימויים  גוברת  ואיכותם  צונחת  .  
התוצאה  היא  עולם  בלתי  מובן  .  
ניסיתי  לחפש  סדר  בכאוס  שמייצגת  אופרת  הסבון  "  .  
רוזפלט  פעל  בשיטתיות  כשפנה  לפענוח  שפת  המדיה  .  
מתוך  ים  המידע  בודד  מרכיבים  בסיסיים  של  שפת  אופרת  הסבון  הגלובלית  .  
אלפי  שעות  הצפייה  הולידו  מילון  חזותי  מצומצם  יחסית  של  מחוות  ונוסחות  הבעה  .  
כך  ,  למשל  ,  גילה  כי  המעבר  לסצינה  חדשה  מסומן  בפתיחת  דלת  או  בצלצול  טלפון  ואילו  צילומי  התקריב  מביעים  את  הטמעת  המסר  בדמות  .  
אולם  המחקר  הפרטני  לא  נועד  רק  ליצירת  לקסיקון  הבעה  .  
רוזפלט  חשף  ביצירה  הטלוויזיונית  העכשווית  נוסחאות  שמקורן  ,  לדעתו  ,  באמנות  הרנסנס  והבארוק  .  
"  הג'סטה  הרנסנסית  מתעלת  כמות  עצומה  של  מידע  לתוך  סצינה  יחידה  שהוקפאה  .  
בשפת  אופרת  הסבון  היום  -  יומית  אבדה  סגולת  התמצות  אך  נותר  אותו  מאגר  ויזואלי  עתיק  של  מחוות  גוף  .  
כשמנפים  את  כל  הרעשים  המיותרים  במערכת  נשארים  שוב  עם  המידע  החשוב  והמתומצת  .  
אני  יודע  שהמחקר  שעשיתי  לצורך  העניין  נשמע  מטורף  ,  אבל  הוא  היה  מרתק  .  
הרגשתי  שאני  מצליח  לפענח  את  היסוד  הרציונלי  העומד  מאחורי  ז'אנר  פופולרי  ,  שסוד  הקסם  שלו  לא  היה  מובן  לי  .  
לאחר  מכן  התפניתי  לבחון  כל  תנוחה  ולחפש  לה  הסברים  "  .  
כשגמר  לפרק  את  המבנים  הקיימים  פנה  רוזפלט  להרכבת  "  אופרת  סבון  מדעית  "  ,  כפי  שהוא  מכנה  את  יצירת  הווידיאו  שבנה  ,  שאורכה  20  דקות  .  
העבודה  מוקרנת  על  ארבעה  מסכים  ובהם  קולאז'ים  של  קטעים  מסדרות  הטלוויזיה  .  
הסדר  הנראטיווי  הטיפוסי  לז'אנר  נשבר  .  
רוזפלט  מגדיר  את  תפקידו  בעריכת  החומר  ככוריאוגרף  .  
בין  ארבע  היצירות  המוקרנות  זו  לצד  זו  מתקיימים  יחסי  גומלין  מוקפדים  .  
כך  ,  למשל  ,  ברצף  המוקדש  prefix=ל  "  שיחה  בסלון  "  .  
רוזפלט  מצליח  להדגים  ברצף  זה  את  הוראות  הבימוי  הזהות  שעל  פיהן  עבדו  יוצרים  שונים  ברחבי  העולם  .  
המצלמה  מתמקדת  בדמות  שבקדמת  הפריים  בעוד  שדמות  שנייה  מתקדמת  לעברה  ומחבקת  אותה  מאחור  .  
הדמיון  בין  הסצינות  מדהים  ובא  לידי  ביטוי  אף  בפרטי  הפרטים  .  
פס  הקול  שהרכיב  רוזפלט  כולל  "  שקט  "  שהוקלט  באולם  קונצרטים  לפני  תחילת  ביצוע  היצירה  (  על  הכחכוחים  והשיעולים  המוכרים  )  וצלילים  מונוטוניים  של  מטרונום  .  
אלה  מייצגים  את  הקהל  מצד  אחד  ואת  הסדר  הפנימי  של  הז'אנר  מהצד  שני  .  
רוזפלט  בחר  להציב  במקביל  ליצירת  הווידיאו  סדרות  תצלומים  העוסקות  במחוות  שונות  .  
התצלומים  הקפואים  מזכירים  שפה  חזותית  "  מסורתית  "  ,  היא  שפת  הציור  .  
כמה  מהמחוות  נשענות  על  איקונוגרפיה  דתית  ואילו  אחרות  דורשות  הסבר  עכשווי  .  
כזוהי  תנועת  העיגול  הנוצרת  בחיבור  האגודל  לאצבע  .  
רוזפלט  נתקל  בה  רבות  בעת  הצפייה  באופרות  הסבון  ופנה  למחקרים  אנתרופולוגיים  כדי  למצוא  לה  פשר  .  
"  בחיי  היום  -  יום  התנועה  הזאת  מסמלת  את  התיבה  '  מעולה  '  ,  אבל  בתוכניות  שראיתי  העיגול  הביע  הדגשה  דווקא  .  
בעיני  ,  העיגול  ביד  משכפל  את  צורת  הפה  ובכך  מחזק  את  הנאמר  "  .  
רוזפלט  מדגיש  את  עקבות  האמנות  הדתית  שאיבחן  במשך  עבודתו  .  
"  הטלוויזיה  ממלאת  את  מקומם  של  הכומר  והכנסייה  .  
אופרות  הסבון  מרתקות  אנשים  רבים  כל  כך  משום  שהן  כוללות  קונפליקטים  אנושיים  ,  שאלות  מוסריות  ואתיות  שהופיעו  בעבר  בציורים  הדתיים  .  
הגיבורים  של  הסדרות  הללו  מתחבטים  בדילמות  חיים  מעמיקות  ובשאלה  כיצד  עלינו  לנהוג  .  
במדינות  העולם  השלישי  זו  הבימה  להתמודדות  עם  שאלות  שלא  נאה  לדבר  עליהן  .  
כשגיבורי  הסדרה  עוסקים  בהפלות  או  בגירושים  נוצר  מקום  שבו  אפשר  לדבר  על  כך  ישירות  .  
זו  דרך  אלגנטית  ולא  מזיקה  להעברת  מידע  "  .  
מחקרו  של  רוזפלט  גם  מנפץ  את  האשליה  שלפיה  הדמויות  באופרות  הסבון  הן  טובות  או  רעות  באורח  דיכוטומי  .  
"  כדי  שההזדהות  עמן  תהיה  מקסימלית  ,  מרבית  הדמויות  אנושיות  במובן  זה  שהן  בנויות  מתכונות  חיוביות  ושליליות  גם  יחד  .  
אם  הטלוויזיה  נתפשה  בעבר  כצוהר  לעולם  פנטסטי  ,  הרי  אופרת  הסבון  הופכת  את  המרקע  לממברנה  חדירה  .  
הצופים  יכולים  לדמות  עצמם  לדמויות  בסצינות  המעוררות  בהם  הזדהות  ולשמור  על  מעמד  של  צופים  בלבד  בסצינות  אחרות  "  .  
את  נטייתו  לעסוק  באמנות  בדרך  אנליטית  מייחס  רוזפלט  לרקע  האקדמי  שלו  .  
הוא  למד  ארכיטקטורה  במינכן  ובברצלונה  ,  אך  מעולם  לא  עבד  כארכיטקט  .  
"  לימודי  הארכיטקטורה  היו  הבסיס  ליצירה  האמנותית  שלי  .  
אינני  חושב  שעברתי  לאמנות  ,  אלא  שמעולם  לא  הייתי  כל  כולי  בתוך  הארכיטקטורה  "  ,  הוא  אומר  .  
"  השיטה  המדעית  שהוקנתה  לי  חסרה  לפעמים  אצל  בוגרי  בתי  ספר  לאמנות  ,  בבואם  ליצור  .  
לי  ,  לעומת  זאת  ,  חסרה  יכולת  מסוג  אחר  :  אין  לי  כשרון  ציור  או  פיסול  ומשום  כך  התחום  היחיד  שיכולתי  לפעול  בו  הוא  הצילום  והווידיאו  "  .  
פרויקט  הגמר  שהגיש  רוזפלט  בבית  הספר  לארכיטקטורה  במינכן  עסק  בעברה  של  העיר  בעת  השלטון  הנאצי  .  
"  התעניינתי  באזור  שעליו  השתלטו  הנאצים  במהירות  רבה  החל  בשנת  33  '  .  גורל  הרובע  הזה  סימל  בעיני  את  הצורך  האובססיווי  של  רבים  מהגרמנים  לנסות  לשכוח  את  העבר  הלא  -  נעים  .  
הדיון  בנאציזם  בגרמניה  מתמקד  תמיד  באס  -  אס  ובגסטפו  ,  אבל  אותי  החרידה  בעיקר  התשתית  שאיפשרה  להם  לתפקד  בצורה  כה  חלקה  .  
הניסיון  '  לנקות  את  הבגדים  '  בא  לידי  ביטוי  בהרס  האינטנסיווי  של  כל  מבנה  שדבקה  בו  סמליות  נאצית  ,  לרבות  בניינים  שהוקמו  זמן  רב  לפני  עליית  המפלגה  הנאצית  .  
אפילו  מחיקתם  האגרסיווית  של  חלקים  שלמים  מהעיר  נשכחה  מהר  מאוד  .  
את  מינכן  הנאצית  מצאתי  ,  באופן  סמלי  ,  מתחת  לפני  הקרקע  .  
הנאצים  בנו  מערכת  תת  -  קרקעית  מסועפת  שחיברה  בין  המבנים  שבשליטתם  .  
הפרויקט  שהגשתי  כלל  תצלומים  מהתעלות  התת  -  קרקעיות  ותצלום  אווירי  של  הרובע  ,  ששימש  נקודת  התייחסות  לצופה  כשהוא  '  עובר  '  בתעלות  בעזרת  התצלומים  שלי  "  .  
העבודה  ,  שרק  בדוחק  אושרה  כעבודת  גמר  במסלול  ארכיטקטורה  ,  הביאה  את  רוזפלט  לפרויקט  האמנות  הראשון  שלו  ,  עם  האמן  פיירו  סטינלה  .  
השניים  ליקטו  מארכיונים  בגרמניה  תצלומים  שתיעדו  הריסת  מבנים  .  
"  רצינו  לנפץ  את  התדמית  הפוסט  -  מלחמתית  ,  שהדגישה  את  הלידה  מחדש  של  גרמניה  ואת  הפלא  הכלכלי  שהיא  ייצגה  "  ,  הוא  מסביר  .  
"  תדמית  זו  העלימה  כל  זכר  לארכיטקטורה  הישנה  ,  שהיתה  עלולה  להזכיר  את  ההיסטוריה  הנאצית  .  
לפעולת  ההרס  עצמה  יש  כמובן  כוח  מהפנט  "  .  
רוזפלט  מצביע  על  קו  ברור  המחבר  בין  יצירותיו  .  
תיעוד  הרס  המבנים  הוביל  אותו  לטיפול  בתיעוד  החדשותי  בשני  חלקי  גרמניה  לפני  האיחוד  .  
המדיה  הטלוויזיונית  הובילה  לטיפול  באופרות  הסבון  .  
בשבילו  התערוכה  הנוכחית  היא  נדבך  בעשייה  מתמשכת  .  
בעוד  כמה  חודשים  יציג  בברלין  תערוכה  נוספת  ,  בכנסייה  שהוסבה  לחלל  תצוגה  .  
שם  יתמקד  בסצינות  שכיחות  באמנות  הדתית  ,  כגון  התכנסויות  משפחתיות  ורגעי  התייחדות  .  
אלה  גם  מופיעות  למכביר  באופרות  הסבון  ,  אך  נותרות  על  המסך  לשניות  ספורות  בלבד  .  
ואחר  כך  ?  
"  אני  מתעניין  בחפצים  מיותרים  להפליא  שיש  להם  משמעויות  אדירות  באופרת  הסבון  .  
ראה  למשל  את  כוס  מיץ  התפוזים  .  
הדרך  הבלעדית  כמעט  שבה  דמות  חדשה  מוצגת  באופרת  סבון  היא  בעודה  שותה  מיץ  תפוזים  .  
מטורף  ,  לא  ?  "  
