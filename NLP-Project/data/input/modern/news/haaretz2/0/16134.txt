עדכון  אחרון  -  00:03  08/03/01  משהו  טוטאלי  מאת  ציפי  שוחט  הוא  כיום  במאי  התיאטרון  המוביל  בארץ  ,  מהאחראים  הראשיים  לדמות  התיאטרון  הישראלי  ,  התמסרותו  למקצועו  גובלת  לעתים  בהזנחה  עצמית  ,  ולמרות  מעמדו  הרם  הוא  מצליח  איכשהו  להתחמק  מכל  סכסוכי  הצמרת  .  
לרגל  השקספיר  השמיני  שלו  (  "  כטוב  בעיניכם  "  )  מתאר  עמרי  ניצן  את  החיים  על  הבמה  ומחוצה  לה  עמרי  ניצן  .  
פסיכולוג  אולי  יגיד  שמדובר  במצב  כפייתי  צילום  :  מיכה  בר  -  און  לרוב  עמרי  ניצן  אינו  מצליח  להירדם  ,  וכשהוא  מתעורר  בבוקר  ,  אחרי  שלוש  שעות  שינה  בלבד  ,  הוא  חושב  או  על  האשה  או  על  הפילגש  .  
האשה  היא  התיאטרון  .  
הפילגש  היא  האופרה  .  
עם  התיאטרון  הוא  יוצא  11  חודשים  בשנה  ועם  האופרה  חודש  אחד  בלבד  ,  אבל  החודש  הבודד  הזה  דורש  תכנון  של  שנתיים  -  שלוש  ,  מה  שמסביר  ,  לדבריו  ,  את  נדודי  השינה  שלו  .  
סביבתו  הקרובה  מכירה  היטב  את  קשיי  ההירדמות  שלו  .  
ניצן  אף  ניסה  להיעזר  באחותו  הצעירה  ,  הד"ר  אורית  אבירם  ,  המתמחה  בבעיות  שינה  ,  אך  אפילו  היא  לא  הצליחה  לעזור  לו  .  
"  אחותי  אומרת  שזה  קורה  בגלל  תחושת  חובת  השינה  ,  שאינה  טבעית  אצלי  .  
השינה  ,  לדבריה  ,  היא  בתוך  מערכת  העבודה  ומערכת  השעות  ,  כדי  שלמחרת  יהיה  לי  כוח  לעמוד  במשימות  "  .  
כל  המשימות  שלו  קשורות  לתיאטרון  .  
ניצן  ,  המנהל  האמנותי  של  הקאמרי  ומבכירי  במאי  התיאטרון  בארץ  ,  הוא  אחד  האנשים  המשפיעים  ביותר  על  התיאטרון  הישראלי  בחצי  יובל  השנים  האחרונות  .  
מאז  עבודתו  הראשונה  בגיל  ,  24  הוא  קנה  לעצמו  שם  "  קומדיה  של  טעויות  "  .  
30  קילו  פחות  של  במאי  אינטלקטואל  ,  שאינו  חושש  לחזר  אחרי  קהלו  ,  ומרבית  הצגותיו  התקבלו  באהדה  רבה  על  ידי  הביקורת  והקהל  כאחד  :  "  על  קלות  דעת  וצביעות  "  הוצג  450  פעם  ,  "  חלום  ליל  קיץ  "  350  פעם  ,  "  מי  תהום  "  ,  400  "  משרתם  של  שני  אדונים  "  ,  700  "  קומדיה  של  טעויות  "  450  פעם  ,  "  המורדים  "  580  .  
גם  עבודותיו  הרציניות  ביותר  משלבות  קלילות  והומור  ,  דבר  המאפיין  את  ניצן  הבמאי  והאדם  .  
כעת  ביים  בקאמרי  את  "  כטוב  בעיניכם  "  של  שקספיר  ,  שזכתה  אף  היא  לאהדת  הבקורת  ,  ומסתמנת  גם  כהצלחה  בקרב  הקהל  .  
ניצן  הוא  גם  מנהל  אמנותי  ,  תפקיד  שהוא  נושא  על  כתפיו  ברציפות  יותר  prefix=מ  -  20  שנה  ,  מאז  גיל  30  .  
הוא  ניהל  את  תיאטרון  חיפה  ,  הבימה  ,  פסטיבל  ישראל  ,  ומאז  '  93  הוא  משמש  כמנהל  האמנותי  של  הקאמרי  ,  לצד  המנכ"ל  נעם  סמל  .  
בעבר  נהג  להתלונן  כי  הניהול  הוא  עול  ובלעדיו  היה  הרבה  יותר  חופשי  ומאושר  ,  אבל  ניצן  לא  שואף  להיות  חופשי  מאושר  .  
עובדה  ,  הוא  מעולם  לא  ויתר  על  אחד  מתפקידיו  .  
"  זה  בהחלט  מותרות  רק  לביים  "  ,  הוא  מסביר  ,  "  אבל  כנראה  שיש  סיבה  טובה  שאני  נמשך  לניהול  האמנותי  .  
אני  מאמין  שיש  לי  מה  להגיד  ,  ואני  אוהב  את  את  הארגון  ,  היוזמה  ואיתור  הכשרונות  ,  ואני  נהנה  לסיים  חזרה  בתיאטרון  ואחר  -  כך  ולשבת  במשרד  כמנהל  אמנותי  .  
את  הזמן  החסר  אני  מוצא  בשבתות  וחגים  ויש  ,  כמובן  ,  את  הלילות  חסרי  השינה  .  
אלה  רגעים  ללא  טלפונים  ,  ללא  פגישות  ,  ואפשר  לקרוא  בשקט  מחזה  "  .  
מצויד  בפרספקטיווה  של  25  שנה  בצמרת  התיאטרון  הישראלי  ניצן  לא  נגוע  בנוסטלגיה  מיותרת  .  
"  בדרך  כלל  יש  נטייה  להתרפק  על  העבר  ,  בנוסח  הו  הימים  הטובים  ההם  ,  אבל  למעשה  אין  סיבה  להתגעגע  .  
נולדתי  כבמאי  בהבימה  בדיוק  בתקופת  בין  השמשות  ,  בסוף  תקופת  הקולקטיב  כשהתיאטרון  נוהל  בידי  קבוצת  שחקנים  .  
היו  אז  25  שחקנים  קבועים  ,  ואחת  המשימות  שהכי  עניינו  את  התיאטרון  היה  לספק  את  תיאבונם  של  הדגים  הטורפים  האלה  .  
שקט  תעשייתי  היה  אז  דרך  ההישרדות  היחידה  של  התיאטרון  ,  כמעט  דרכו  האמנותית  .  
אני  זוכר  מצבים  שהיו  תולים  ביום  חמישי  על  הלוח  את  רשימת  השחקנים  להפקה  חדשה  ,  וביום  ראשון  היו  מתייצבים  שחקנים  אחרים  ,  כי  כך  הם  החליטו  .  
בחוויה  שאני  עובר  כיום  ,  התיאטרון  הישראלי  הוא  טוב  בהרבה  ,  רמת  השחקנים  עלתה  ,  הניהול  מקצועי  יותר  ,  ורף  התביעות  האמנותיות  ברור  יותר  "  .  
ניצן  מגויס  כל  כולו  לתיאטרון  .  
התמסרותו  היא  כה  טוטאלית  שהיא  גובלת  בהזנחה  עצמית  .  
המשקל  ,  למשל  .  
הקשר  בין  בימוי  להשמנה  כמעט  שאינו  ניתן  להפרדה  .  
לדעתו  ,  הצגות  טובות  הוא  יכול  לביים  רק  כשהוא  שמנמן  ,  שבע  ונינוח  .  
"  זה  שייך  לכל  מיני  חולשות  ופיצויים  ופסיכולוגיה  זולה  "  ,  הוא  מסביר  ,  "  ובהתמסרות  לבימוי  יש  ,  כנראה  ,  סוג  של  ביטול  העצמי  .  
יש  איזה  בגידה  בגוף  ובכל  מיני  חובות  שיש  לך  כלפי  עצמך  ,  החל  מחוסר  שינה  ועד  סדרי  אכילה  .  
באופן  פרקטי  ,  בימוי  זה  כל  כך  הרבה  שעות  ,  שאתה  לא  יכול  להתרכז  בסלט  ,  כי  מה  שיש  בסביבה  זה  סנדוויץ'  "  .  
אף  על  פי  כן  ,  היו  תקופות  שהקשר  הסימביוטי  הזה  ניתק  וניצן  למד  לדעת  שאפשר  לעשות  הצגות  טובות  מבלי  להעמיס  על  הגוף  כריכים  עמוסי  קלוריות  .  
כשביים  את  "  קומדיה  של  טעויות  "  prefix=ו  "  סיפור  משפחתי  "  השיל  30  קילוגרם  ממשקלו  ונוכח  שניתן  להיות  רזה  מבלי  לאבד  את  ההשראה  .  
אבל  אז  ,  למרבה  הצער  ,  הוא  הסתובב  רזה  ,  חטוב  ואומלל  :  "  יש  משהו  עצוב  בדיאטה  "  ,  אמר  ,  "  אתה  עומד  מול  כל  השמחות  וגוזר  על  עצמך  תוגה  "  .  
הדרך  חזרה  אל  ההשמנה  היתה  קצרה  מאוד  .  
ניצן  גם  לא  מתעניין  בספורט  ,  חדר  כושר  או  ג'וגינג  ,  אין  לו  סבלנות  לשבת  בבתי  קפה  ,  אלא  לפגישות  עבודה  ,  והוא  מתעב  למדי  נופש  לשם  מנוחה  או  טיולים  בטבע  .  
כשביקר  בריו  -  דה  -  ז'נרו  ,  דילג  על  הקרנבל  לטובת  צפייה  בהצגות  והמשיך  הלאה  .  
"  כל  הזמן  יש  לי  תחושה  שצריך  לעשות  ,  ללמוד  משהו  ,  לייצר  ,  ליצור  ,  לתכנן  ,  ליזום  "  ,  הוא  אומר  ,  "  פסיכולוג  אולי  יגיד  שמדובר  במצב  כפייתי  ,  אבל  אני  נהנה  מהצורך  הזה  ,  אז  למה  לי  לענות  עצמי  עם  מנוחות  וטיולים  "  .  
לא  שלא  ניסה  .  
"  בזמן  לימודי  באנגליה  "  הוא  מספר  ,  "  אחרי  תקופה  של  חודשים  אינטנסיוויים  ומאיימים  ,  החלה  חופשה  והחלטתי  לפנק  עצמי  .  
היה  יום  שמש  ,  הלכתי  לפארק  ,  נשכבתי  מתחת  לעץ  אלה  כדי  לנוח  .  
ראיתי  רמשים  בצבעי  ארגמן  וטורקיז  ,  ציוץ  הצפרים  נשמע  לי  כמו  שריקות  ,  פירות  קטנים  של  עץ  האלה  נשרו  לי  על  הפרצוף  ,  והעלים  היבשים  רחשו  מתחתי  ברחש  מרגיז  .  
קמתי  אחרי  חמש  דקות  ,  חסר  סבלנות  ,  מתוח  מהעמדה  הפסטורלית  הזו  ומיהרתי  לאזור  הבניינים  הקרוב  .  
ואז  חצה  את  הרחוב  אוטובוס  אדום  דו  קומתי  ,  והשפריץ  לי  בפנים  גז  שחור  של  דלק  שרוף  .  
נשמתי  הפליטה  הזו  לרווחה  ,  כמו  בושם  טוב  ,  וחזרתי  לעצמי  "  .  
כטיפוס  עירוני  ,  שאינו  מחפש  טבע  ,  הוא  מתגורר  בלב  תל  אביב  ,  במלצ'ט  פינת  רוטשילד  ,  עם  רינה  ושלוש  בנותיו  .  
עודד  ,  בן  ,  27  בנה  של  רינה  מנישואיה  הקודמים  ,  כבר  לא  מתגורר  איתם  .  
בבית  המואר  שלו  חלונות  רבים  והחדר  הגדול  ביותר  שייך  לניצן  .  
יש  בו  ארכיון  עם  כתבות  וביקורות  שאסף  אביו  של  ניצן  ושלושה  שעונים  גדולים  שעוזרים  לו  לעמוד  בלוח  הזמנים  הצפוף  והמתוכנן  :  חמש  דקות  להתלבש  ,  15  דקות  למקלחת  ,  25  דקות  למנוחה  .  
בצד  המיטה  מונח  דגם  תפאורה  של  האופרה  "  אותלו  "  שהוא  עומד  לביים  בפסטיבל  קיסריה  בקיץ  ,  ומעליה  מדף  עם  מחזות  שעליו  לקרוא  .  
רינה  ניצן  ,  מנהלת  סניף  בנק  בהרצליה  ,  היא  אהבת  נעורים  של  ניצן  .  
השניים  למדו  יחד  בבית  חינוך  א"ד  גורדון  ושמרו  על  קשר  גם  בימי  התיכון  .  
דרכיהם  נפרדו  ,  ולפני  22  שנה  נפגשו  באקראי  בתיאטרון  .  
שניהם  זוכרים  את  האירוע  ההוא  שהתרחש  בצוותא  בשעה  15:00  בדיוק  .  
אחר  כך  התברר  שהיא  תיכננה  את  הפגישה  המקרית  .  
"  התחתנו  בעמידה  בחצר  הרבנות  בתל  אביב  "  ,  משחזר  ניצן  ,  "  אמרו  לנו  להיכנס  לחדר  הקרוי  חדר  יחוד  ,  והיא  בתור  בעלת  ניסיון  קודם  ,  אמרה  לי  :  זהו  זה  ,  ואני  הבנתי  שזה  חלק  מהציווי  .  
לקחתי  את  דבריה  ברצינות  והתחלתי  להתיר  כפתורים  ,  ואז  נכנס  עובד  הרבנות  ורינה  פרצה  בצחוק  "  .  
לפני  שלוש  עשרה  שנים  וחצי  נולדה  בתם  הבכורה  אנה  ,  ולפני  תשע  שנים  נולדו  רוני  ומאיה  ,  תאומות  לא  זהות  .  
אנה  מצטיינת  בלימודים  ,  מאיה  חולמנית  ועדינה  ,  ולרוני  כושר  ארגון  וניהול  (  הגדרות  של  אבא  ניצן  )  .  ניצן  מעיד  על  עצמו  שאינו  האב  האידיאלי  ,  הוא  אינו  מהסוג  שהולך  לאסיפות  הורים  למשל  .  
כשהוא  יוצא  לחופשות  משפחתיות  הוא  נושא  איתו  תמיד  מזוודה  גדולה  עם  מחזות  שמהם  לא  נפרד  .  
כשרינה  והבנות  משתכשכות  במים  ,  או  מבקרות  במערת  המלח  ,  או  במערת  הקרח  ,  או  גולשות  בסקי  או  משחקות  גולף  ,  יושב  ניצן  מול  הספר  הפתוח  ,  במלון  או  במכונית  .  
לפעמים  הוא  בורח  לאיזה  פסטיבל  תיאטרון  בסביבה  .  
אצל  ניצן  ,  חופשה  משפחתית  פירושה  עבודה  .  
בחופשה  האחרונה  הקיץ  נסע  ניצן  עם  רינה  ובנותיו  ללונדון  .  
מדי  בוקר  יצא  מהמלון  prefix=ב  -  8:00  וחזר  אליו  prefix=ב  -  21:00  .  
בשעות  האלה  נפגש  שם  עם  דן  אלמגור  ,  כדי  לסיים  את  התרגום  של  "  כטוב  בעיניכם  "  .  
המפגש  המשפחתי  התקיים  רק  בארוחת  הערב  ,  שניצן  הכין  .  
הוא  לא  יודע  לבשל  ,  אבל  הוא  מומחה  prefix=ל  "  קוויק  פוד  "  ,  כריכים  בעיקר  .  
"  יש  דבר  אחד  שיכול  לגרום  לי  לעצור  את  העולם  "  ,  הוא  אומר  בגאווה  אבהית  ,  "  ואפילו  לאחר  לחזרה  ,  וזה  קורה  כשאחת  הילדות  אומרת  שהיא  רעבה  .  
באותו  רגע  נעצר  העולם  "  .  
ובכל  זאת  ,  הוא  אינו  מעורב  בגידול  שלהן  ,  החזית  הזו  שייכת  לרינה  :  "  ארגוני  הנשים  וארגוני  ההגנה  לשלום  הילד  ודאי  יתארגנו  נגדי  "  ,  אומר  ניצן  ,  "  אבל  יש  לי  הרגשה  שלמרות  הכל  ,  יש  לנו  יחסים  טובים  -  במבט  ,  בחיבוק  ,  בשיחות  .  
אני  רואה  שלפני  צומחות  שלוש  בנות  נפלאות  ,  חרוצות  ,  עם  עולם  פנימי  וחיוך  על  הפנים  ,  ואני  מסרב  להידבק  ברגשי  אשם  .  
מאחר  שגם  רינה  חוזרת  מאוחר  מהעבודה  ,  אנחנו  מתבדחים  ואומרים  שאנחנו  עושים  ניסוי  בגידול  ילדים  ללא  התערבות  ההורים  "  .  
בנות  ניצן  מגלות  לפי  שעה  נטייה  דווקא  לתחומי  המתמטיקה  והמחשבים  ,  ולא  לתחומי  האמנות  ,  והן  אינן  מתרשמות  במיוחד  מהעיסוק  של  אביהן  .  
כשניצן  לקח  אותן  לחזרה  הגנרלית  של  האופרה  "  האיטלקייה  מאלג'יר  "  ,  נרדמו  השלוש  זו  על  כתפי  זו  .  
"  התאכזבתי  וזה  חימם  לי  את  הלב  "  ,  אומר  ניצן  ,  "  בשל  הטבעיות  וחוסר  המורא  שהן  מייחסות  לעבודה  שלי  "  .  
ילדות  תיאטרלית  ניצן  היה  ילד  שגילה  תמיד  נטיות  אמנותיות  .  
רינה  אשתו  מעידה  שהיה  עוף  מוזר  ,  שלא  התעניין  בשוטרים  וגנבים  ושאר  משחקי  רחוב  .  
כולם  ידעו  שיהיה  במאי  תיאטרון  .  
אם  מחפשים  את  מקורות  ההשראה  הראשונים  שלו  אפשר  למצוא  אותם  בבית  הוריו  .  
אביו  ,  הסופר  והעיתונאי  שלמה  ניצן  ,  היה  עורך  "  משמר  לילדים  "  ,  ואמו  נחמה  היתה  מורה  ויועצת  פדגוגית  .  
בשנות  prefix=ה  -  40  השתתפו  ההורים  בחוג  הבימה  לנוער  ,  שניהלה  אז  מרגוט  קלאוזנר  הידעונית  .  
מקורות  הלמידה  הראשונים  של  ניצן  בגיל  העשרה  היו  ספרי  הדרמה  שנתנה  קלאוזנר  להוריו  .  
שלמה  ונחמה  ניצן  נהגו  לבקר  בתיאטרון  ולחלק  חוויות  בשעות  הלילה  לפני  השינה  ,  וניצן  בן  העשר  האזין  לשיחות  האלה  בחשיכה  .  
"  הם  לא  היו  ערים  לכך  שאני  ער  ,  אבל  דרכם  הכרתי  הרבה  פרמיירות  ,  כמו  '  פונדק  הרוחות'  של  אלתרמן  ,  שהיה  אירוע  משמעותי  בקהילייה  הספרותית  ,  או  '  גלילאו  גליליי  '  של  ברכט  ,  וזה  עניין  אותי  נורא  .  
עד  היום  הם  יוצאים  מההצגה  ויש  סימפוזיון  משפחתי  .  
יש  להם  מה  להגיד  "  .  
ניצן  לא  היה  אחד  מהחבר  '  ה  .  
כשהחברים  שיחקו  כדורגל  הוא  ביים  הצגות  עם  בובות  על  עגלת  התה  של  אמו  בתקציב  דמי  כיס  שלו  .  
כשהיה  בכיתה  ד'  העלה  את  ההצגה  הראשונה  של  "  אמיל  והבלשים  "  .  
התאורה  נעשתה  מנירות  צלופן  שנקנו  בכלבו  יחזקאל  והוצמדו  במקלות  כביסה  אל  מנורת  הקריאה  של  אבא  .  
הקהל  היתה  אחותו  .  
אחר  כך  השתכלל  והוסיף  מסך  שהורכב  מצעיפיה  של  אמו  .  
רגע  הרמת  המסך  היה  מפעים  במיוחד  .  
ביד  אחת  אחז  חלילית  וביד  השנייה  משך  את  המסכים  ,  לצלילי  מוסיקה  שחיבר  בעצמו  .  
בתיכון  השתייך  לחבורת  צעירים  שוחרי  תיאטרון  ,  ובהם  מיכה  לבינסון  ,  מיכאל  הנדלזלץ  ,  מיכל  גוברין  ,  חנן  עזרן  ודן  קידר  .  
רובם  נשארו  בתחום  .  
אחת  ההצגות  שביים  אז  עם  הקבוצה  היתה  "  הזמרת  בעלת  הקרחת  "  .  
את  התפאורה  העמיסו  על  עגלה  רתומה  לסוס  ,  נסעו  מבית  ספר  לבית  ספר  והופיעו  באולמות  התעמלות  .  
בימוי  תיאטרון  הוא  למד  בדרמה  סנטר  בלונדון  ,  ובתום  לימודיו  prefix=ב  -  1974  ביים  בהבימה  את  "  על  קלות  דעת  וצביעות  "  ,  מחזה  יהודי  מהמאה  prefix=ה  -  18  של  ר'  אהרון  וולפסון  .  
ההצגה  הועלתה  בתחילה  כהצגת  פרינג'  באולם  הבימרתף  שתיפקד  אז  גם  כמצבעת  התיאטרון  ,  אחר  -  כך  עברה  לאולם  הקטן  של  הבימה  ומשם  לאולם  הגדול  .  
ההצגה  מיקדה  אליו  את  תשומת  הלב  ומיקמה  אותו  כבר  מראשית  הדרך  במרכז  העשייה  התיאטרונית  בארץ  .  
עד  לתפקידו  האחרון  כמנהל  האמנותי  של  הקאמרי  הוא  דילג  מתיאטרון  לתיאטרון  ,  עניין  שהביא  עליו  ביקורת  מצד  עמיתים  לצמרת  ,  שטענו  כי  אינו  רציני  ואי  אפשר  לסמוך  עליו  .  
ניצן  לא  נשאר  חייב  וטען  כי  "  התיאטרון  לוקה  בפוליטיקה  משמיצנית  ,  קרתנית  וצרת  עין  של  מנהלי  תיאטרון  ,  במאים  ושחקנים  כאחד  "  .  
בכל  מקרה  ,  הביקורת  לא  הפריעה  לניצן  לבסס  את  מעמדו  ,  והוא  המשיך  לקבל  הצעות  עבודה  למכביר  .  
שקספיר  בעברית  עמרי  ניצן  ונעם  סמל  לא  נפגשו  לראשונה  בקאמרי  .  
הם  ניהלו  יחד  את  תיאטרון  חיפה  ,  וגם  שם  סמל  היה  המנכ"ל  וניצן  המנהל  האמנותי  .  
השניים  יצרו  תיאטרון  חי  ,  תוסס  ,  רלוונטי  ומעורר  ויכוח  ,  שהעלה  על  הבמה  הצגות  כמו  "  נפש  יהודי  "  ,  "  גטו  "  ,  "  לילה  במאי  "  prefix=ו  "  מחכים  לגודו  "  .  
אבל  למרות  הזיווג  המושלם  ,  הודיע  לפתע  ניצן  שהוא  פורש  ועובר  לתיאטרון  הבימה  .  
סמל  נפגע  ,  קרא  לו  בוגד  ,  ותקופה  ארוכה  לא  דיברו  ביניהם  .  
לבסוף  הסתיימה  הדרמה  בהפי  אנד  :  שמונה  שנים  אחרי  המשבר  מונה  סמל  למנכ"ל  הקאמרי  ,  פנה  אל  ניצן  והציע  לו  את  הניהול  האמנותי  .  
ניצן  השיב  מיד  בחיוב  .  
ניצן  רואה  בניהול  הדו  -  קודקודי  הישג  :  "  לי  ולנועם  סמל  יש  לפעמים  ויכוחים  עד  לב  השמים  ,  הטלפון  לא  יכול  לפעמים  לשאת  את  עוצמת  הכעסים  ,  אבל  לגופו  של  עניין  ,  13  שנים  של  עבודה  משותפת  מוכיחות  שיש  דיאלוג  ושהעבודה  תורמת  .  
התרומה  שלו  היא  בדמיון  ובניהול  יוצר  ,  בשיווק  נמרץ  ,  ובהמצאות  בכל  התחומים  .  
נוסף  לכך  ,  זו  השנה  השמינית  שהתיאטרון  חסר  גירעון  .  
הפועל  היוצא  של  תקציב  מאוזן  ,  הוא  חופש  אמנותי  ,  שבזכותו  אפשר  להעיז  ולהפיק  הפקה  יקרה  כמו  '  הבכיינים  '  ,  או  לאפשר  לחנוך  לוין  ברגעיו  הקשים  ,  לפני  מותו  ,  לקיים  חזרות  על  '  אשכבה  '  בחדרי  חזרות  יקרים  ובשעות  לא  מקובלות  "  .  
ניצן  מחזיק  במספר  שיא  של  בימוי  מחזות  שקספיריים  בארץ  .  
עבודתו  האחרונה  ,  "  כטוב  בעיניכם  "  היא  המחזה  השקספירי  השמיני  שלו  ,  ובקיץ  הקרוב  יביים  את  "  אותלו  "  לפסטיבל  האופרה  בקיסריה  (  ליברית  של  אריגו  בויטו  ,  לפי  שקספיר  )  .  "  שקספיר  הוא  משורר  של  תיאטרון  שיש  לו  גם  את  כושר  ההבנה  וגם  את  כושר  הביטוי  לגעת  באלמנטים  אנושיים  ,  ארכיטיפיים  בצורה  כל  כך  מעניינת  ומתמצתת  ,  ורבת  פנים  "  ,  מסביר  ניצן  את  משיכתו  למחזאי  הגאון  ,  "  גם  אם  '  כטוב  בעיניכם  '  ,  מוגדר  על  ידי  האקדמיה  כקומדיית  אהבה  ,  יש  במחזה  אלמנטים  פוליטיים  ,  הוא  מדבר  על  החיים  והמוות  ,  על  האדם  וחרותו  ,  על  חיפוש  אחר  משמעות  ,  על  הגיחוך  שבאהבה  ,  על  התשוקה  ועוד  ועוד  .  
כמשורר  גדול  יש  לו  את  הכושר  לחבוק  בידיים  מאוד  ארוכות  את  הקיום  האנושי  על  רב  גוניותו  .  
הוא  לא  מפסיק  להתגלות  "  .  
יש  טענה  שהשחקנים  בארץ  אינם  מסוגלים  לשחק  את  שקספיר  ,  כי  לא  הכשירו  אותם  לזה  .  
"  זה  נכון  שאין  לנו  את  המסורת  הבסיסית  הלשונית  של  אמירת  שירה  ,  ושל  יצירת  הוויה  של  תיאטרון  דרך  שירה  ;  וזה  נכון  שאנחנו  בראשיתה  של  תרבות  ובחיתולי  השפה  .  
מצד  שני  ,  אנחנו  לא  מציגים  שקספיר  כמו  האנגלים  ,  כי  אז  היינו  רפרודוקציה  פרובינציאלית  .  
אפשר  להציג  כאן  את  שקספיר  ,  אם  הוא  מתורגם  בנאמנות  לא  אקדמית  אלא  ברוח  הדברים  ,  תוך  חיפוש  אקוויוולנטים  לשוניים  בתוך  הטקסט  ,  ואם  השחקנים  מנסים  לחשוף  איך  לשחק  אותו  בעברית  .  
"  מאחר  שאנחנו  כאן  בתרבות  מתהווה  ,  אין  חוק  ואין  שיטה  איך  להציג  את  שקספיר  בעברית  וכל  דור  מביא  לכאן  משהו  אחר  .  
לכן  חלק  מהמסע  בחזרות  הוא  לנסות  ,  ולא  תמיד  באמצעים  אינטלקטואליים  .  
לעתים  זה  בפרקטיקה  ,  להפוך  את  זה  לתמונה  חיה  .  
שחקנים  מוכשרים  יכולים  לעמוד  באתגר  הזה  .  
אני  יכול  להעיד  ,  גם  אם  אני  מדבר  בהכללה  ,  שמבחינה  מקצועית  רמת  השחקנים  עלתה  ,  השחקנים  הצעירים  של  היום  מוכשרים  ומתייחסים  לעבודתם  ברצינות  ובהתמסרות  "  .  
כלומר  ,  אתה  מרוצה  .  
"  רק  הטיפשים  מרוצים  .  
התיאטרון  הישראלי  עוד  מבולבל  ומחפש  את  דרכו  .  
אבל  כחוויה  שאותה  אני  חווה  בחדר  החזרות  ,  התיאטרון  הרבה  יותר  רציני  לעומת  מה  שהיה  לפני  15  שנה  .  
גם  עודד  תאומי  עובד  בחדר  החזרות  כמו  ילד  בן  ,  17  עם  הפחדים  ועם  הרצינות  .  
נכון  שיש  גם  דוגמאות  אחרות  ,  רעות  מאוד  ,  לא  רציניות  ,  של  עבודה  חלטוריסטית  ,  אבל  כללית  ,  בחדרי  החזרות  אני  רואה  שחקנים  ברמה  מאוד  רצינית  של  עבודה  "  .  
אתה  מרוצה  גם  מגילוי  של  מחזאים  צעירים  ?  
האם  קמו  יורשים  לנסים  אלוני  ולחנוך  לוין  ?  
"  יש  בעיה  .  
יורשים  זה  לא  דבר  שאפשר  להצמיח  בחקלאות  מלאכותית  .  
אפשר  לחפש  ולייחל  ולא  להפסיק  לפתוח  את  העיניים  והואזניים  לכשרונות  חדשים  .  
אבל  ברגע  זה  ,  אני  לא  יכול  ,  לצערי  ,  למנות  רשימה  של  מחזאים  חדשים  מהממים  בכשרונם  המפתיע  "  .  
אמנות  ,  קהל  וכסף  כמנהל  אמנותי  אתה  נאלץ  לעשות  ויתורים  אמנותיים  ?  
"  מאחר  שהתפיסה  היא  שאנחנו  בתהליך  ,  אין  מצב  פלאי  כזה  ,  שאתה  עושה  רק  את  השיאים  המושלמים  .  
מה  שמכריע  הוא  כיוון  הדרך  ,  ואם  הכיוון  הוא  לתת  במה  לכתיבה  חדשה  שאתה  מאמין  בה  ,  ואם  הכיוון  הוא  לתת  במה  לכשרונות  שאתה  מעריך  ,  ואם  הפטנזיה  היא  ללכת  בין  הטיפות  ,  בין  האילוץ  של  חיי  היום  יום  של  התיאטרון  ,  של  ההישרדות  שלו  בצד  הכלכלי  ,  כשהבסיס  הוא  %  50  הכנסה  עצמית  ,  ומצד  שני  היומרה  להגיע  לחוויות  תיאטרוניות  -  אני  מסתכל  על  התיאטרון  הקאמרי  במשך  שמונה  השנים  האחרונות  ,  ואין  לי  במה  להתבייש  .  
גם  אם  לא  הכל  ברמה  הכי  גבוהה  בעולם  ,  הסך  הכל  מצביע  על  חומרים  רציניים  .  
אי  אפשר  לדבר  על  ויתורים  אמנותיים  עם  כמות  כזו  של  הצגות  .  
"  עם  זאת  ,  יש  פספוסים  והתחלקויות  ,  ומצבים  שמנסים  לקלוע  למטרה  וזה  לא  קולע  ,  ומנסים  להתחיל  גבוה  וגומרים  נמוך  .  
אבל  הדרך  שהולכים  בה  היא  דרך  רצינית  ומנסה  לעשות  תיאטרון  שנולד  מתוך  האדמה  והשפה  הזו  והוא  משמעותי  לקהל  .  
אם  תסתכלי  על  לוח  ההצגות  שלנו  תראי  שאנחנו  מציגים  במקביל  חמש  הצגות  ביום  "  .  
מדוע  תיאטרון  צריך  להציג  חמש  הצגות  ביום  במקביל  ?  
האם  ההתמסחרות  והשיווק  האגרסיווי  לא  באים  על  חשבון  ירידה  ברמת  ההצגות  ,  בעיקר  אלה  המועלות  מחוץ  לעיר  ?  
"  אפשר  להסתכל  על  זה  גם  מזווית  אחרת  ,  שאת  היצירה  מביאים  לכמה  שיותר  קהלים  .  
למדיניות  הביזור  יש  פנים  לכאן  ולכאן  .  
מה  שיפה  הוא  ,  ששבוע  לאחר  שההצגה  עלתה  בתל  אביב  ,  היא  נוסעת  לכרמיאל  ,  עכו  ,  אילת  ,  ירוחם  ,  אשקלון  ,  ראשון  ,  דימונה  ,  אור  יהודה  ,  בית  שאן  .  
מה  יותר  חברתי  מזה  ,  ותיאטרון  הוא  גם  אירוע  חברתי  .  
מצד  שני  ,  כאמן  וכאיש  תיאטרון  ,  זה  בעייתי  ביותר  .  
קשה  מאוד  לשמור  על  רמת  ההצגה  מבחינה  טכנית  אחרי  שאתה  מציג  מאות  הצגות  ,  וקשה  להעביר  הצגה  מחלל  אקוסטי  אחד  לשני  ,  כי  יום  אחד  אתה  מופיע  לפני  500  איש  ויום  אחר  לפני  800  איש  .  
האם  אנחנו  מגשימים  את  התיזה  האידיאלית  שלפיה  ההצגה  היא  בכל  ערב  פרמיירה  מוגשמת  ?  
התשובה  היא  לא  .  
יש  פעמים  שהחוויה  מתממשת  ויש  פעמים  שיש  התחלקות  וזה  לא  קורה  .  
אני  מודה  שיש  מקום  רב  לשיפורים  ,  אבל  הנושא  הוא  לא  קטסטרופלי  "  .  
לפעמים  נראה  שהשיווק  האגרסיווי  של  ההצגות  הוא  תוצאה  של  תחרות  אישית  בין  מנכ"לי  התיאטרון  ,  שנועדה  להאדיר  את  שמם  .  
"  יש  לזה  אספקט  כזה  ,  אבל  אפשר  לראות  את  זה  בדרך  החיובית  .  
אם  יצירה  כמו  '  אשכבה  '  של  חנוך  לוין  הועלתה  עד  כה  220  פעם  זהו  הישג  .  
לפני  15  שנה  היא  היתה  יורדת  אחרי  70  הצגות  .  
למה  שעוד  120  אלף  איש  לא  יצפו  בה  בהתרגשות  וזה  יהיה  חלק  מהתרבות  שלהם  והזיכרון  הקולקטיווי  שלהם  ?  
למה  לא  ,  בעצם  ?  
!  
"  יש  אספקט  נוסף  ,  שאותו  אני  לא  מייצג  ,  והוא  האספקט  הכלכלי  .  
כיום  %  50  מההכנסה  של  התיאטרון  מגיעה  מההצגות  מחוץ  לעיר  .  
אז  המאבק  הזה  ,  שלפעמים  יש  לו  גם  אספקטים  שליליים  ,  הוא  בסך  הכל  מאבק  אותנטי  של  הישרדות  התיאטרון  ,  שרוצה  להציג  לכמה  שיותר  קהלים  ,  כדי  להמשיך  לחיות  ולהמשיך  ליצור  ולהמשיך  לשרוד  "  .  
בוא  נדבר  על  תיאטרון  ז'ורנליסטי  ,  שאתה  מכנה  רלוונטי  או  לוקאלי  ,  העוסק  בנושאים  שאתה  פוגש  בעיתון  ,  והקאמרי  הוא  חלק  ממנו  .  
מה  דעתך  ?  
"  יש  מקום  גם  לתיאטרון  שאני  מכנה  אתונאי  ,  שיש  לו  נושא  מוסרי  ,  עכשווי  ,  פוליטי  ,  שהוא  מפעיל  ,  מתסיס  ומעורר  את  השאלה  העכשווית  .  
זה  לגיטימי  לגמרי  .  
תיאטרון  הוא  במה  ליצירות  אישיות  .  
יש  אדם  שהיצירה  האישית  שלו  מתבטאת  בזה  ,  ויש  אדם  שהיצירה  האישית  מתבטאת  בשירה  גבוהה  ,  אבסטרקטית  ואוניברסלית  .  
מוטי  לרנר  מימש  עצמו  במחזות  כמו  '  קסטנר  '  prefix=ו  '  פולארד'  ,  וחנוך  לוין  prefix=ב  '  יסורי  איוב  '  prefix=ו  '  אשכבה  '  .  
לשניהם  יש  מקום  על  הבמה  ואני  לא  רואה  בכך  פסול  ,  כמו  שאני  לא  רואה  כל  פסול  לעשות  עיבוד  לוולפונה  של  בן  ג'ונסון  ולהפוך  אותו  prefix=ל  "  אדון  וולף  "  כי  לכתוב  את  המחזה  בעברית  אליזבתנית  ,  תוך  ניסיון  לעשות  חיקוי  ,  יהיה  מעשה  מטופש  ,  פוחלצי  ,  ולא  שייך  לתיאטרון  חי  .  
אולי  לא  כולם  אהבו  את  רמת  המימוש  ,  אבל  זה  כבר  דבר  אחר  "  .  
יש  גם  תיזה  אחרת  ,  שלפיה  הקאמרי  ,  כמו  התיאטרונים  האחרים  ,  מספק  לקהל  מה  שהוא  אוהב  ,  והוא  אוהב  לראות  את  עצמו  על  הבמה  .  
השיקול  לפיכך  הוא  בעיקר  מסחרי  .  
"  התיאטרון  מטבעו  הוא  נקודת  מפגש  בינו  לבין  הקהל  ,  ונכון  שאפשר  גם  למצוא  בתיאטרון  הישראלי  משיכה  אל  הנושאים  החיים  והחמים  ,  שיש  להם  ערך  בפגישה  עם  הקהל  בזמן  הווה  ,  ונכון  שהמקפיד  ימצא  פה  ושם  התחלקות  שיוכל  לשייך  לה  חנופה  או  סנסציוניות  .  
יחד  עם  זאת  ,  הנטייה  המרכזית  היא  לעשות  תיאטרון  משמעותי  והשיקול  המסחרי  לא  קיים  כשיקול  מסחרי  ,  כי  המבחן  הכלכלי  של  התיאטרון  הוא  שיגמור  מאוזן  ,  ולא  רווח  .  
אנשי  תיאטרון  שמגיעים  לכאן  מחו"ל  מתקנאים  בקשר  החם  והאותנטי  של  הקהל  עם  התיאטרון  .  
אחוז  צופי  התיאטרון  בארץ  הוא  הגבוה  ביותר  בעולם  ביחס  לאוכלוסייה  ,  והקהל  הוא  לא  אליטה  כלכלית  ותרבותית  ,  אלא  קהל  רחב  ,  וגם  זה  מקור  לקנאה  "  .  
האליטות  אכן  מתרחקות  מהתיאטרון  בשנים  האחרונות  ,  גם  זו  מגמה  ברוכה  לדעתך  ?  
"  אני  כופר  באבחנה  הזו  .  
אני  חושב  שהתיאטרון  הוא  לא  תיאטרון  מובהק  של  אליטה  אקסלוסיווית  אינטלקטואלית  .  
עם  זאת  ,  אני  רואה  בתיאטרון  אנשים  שאני  יכול  לכנות  אליטה  .  
התיאטרון  הישראלי  הוא  לא  אליטיסטי  במובן  שלא  מעלים  הצגה  שרק  מתי  מעט  יגיעו  לראות  אותה  ,  וזה  נכון  שגם  לא  יציגו  את  '  פאוסט  '  במשך  24  שעות  ,  כמו  שעשו  בגרמניה  .  
אבל  אם  תסתכלי  על  רפרטואר  הקאמרי  ,  מחזות  כמו  '  אשכבה  '  ,  '  הבכיינים  '  prefix=ו  '  קרום  '  של  חנוך  לוין  ,  '  נורה  '  prefix=ו  '  אויב  העם  '  של  איבסן  ,  '  כטוב  בעיניכם  '  של  שקספיר  ,  '  לכל  השדים  והרוחות'  של  בשביס  זינגר  ,  תיראי  שהתיזה  שלפיה  הרפרטואר  מרחיק  את  האליטות  אינה  מדויקת  "  .  
מצד  שני  יש  גם  "  חברות  הכי  טובות  "  prefix=ו  "  ליזיסטרטה  "  .  
גם  זה  רפרטואר  אליסטיסטי  ?  
"  אלה  יצירות  אותנטיות  ,  מבריקות  כל  אחת  באופיה  ,  ומי  שיצר  אותם  לא  התכוון  לתת  את  התשובה  לפאוסט  של  גטה  .  
התיאטרון  הוא  במה  לביטויים  מסוגים  שונים  "  .  
סכסוכים  ,  ביקורת  ,  רלוונטיות  התיאטרון  הישראלי  מתאפיין  בשנים  האחרונות  ביחסים  עכורים  ובמאבקים  בין  מנהלי  התיאטרונים  .  
הביטוי  המוחשי  ביותר  לכך  הוא  פרס  התיאטרון  שבו  לא  משתתף  התיאטרון  הלאומי  .  
אתה  מוטרד  מכך  ?  
"  הממדים  גברו  ויש  להם  הד  כי  התקשורת  נותנת  לזה  ביטוי  .  
באופן  אישי  אני  לא  חי  את  הוויכוח  הזה  ,  כי  הוא  לא  מעניין  אותי  .  
בעניין  פרס  התיאטרון  ,  אכפת  לי  שהבימה  לא  משתתף  בפרס  כי  זה  עושה  עוול  לאמנים  ,  אבל  אני  לא  בחזית  המאבק  ,  חוץ  מזה  שאני  זוכה  לפעמים  בפרס  "  .  
חלק  מהמאבקים  קשורים  לשחקנים  ,  כאשר  המנהלים  ,  ואתה  בתוכם  ,  מאשימים  זה  את  זה  במחטפי  שחקנים  .  
"  זה  טבעי  ששני  תיאטרונים  יריבו  על  כשרונות  .  
פיטר  הול  בספרו  '  יומני  פיטר  הול  '  ,  מתאר  את  המריבה  שניהל  עם  טרוור  נאן  ,  מנהל  הרויאל  שקספיר  קומפני  ,  על  השחקנית  סוזן  פליטווד  .  
בספר  יש  חליפת  מכתבים  ומברקים  נוטפי  ארס  ועוקצניים  .  
בעולם  התיאטרון  מתווכחים  על  כשרונות  ,  ובדרך  כלל  הריבים  שלי  בעניין  זה  הם  עם  ציפי  פינס  ,  מנהלת  תיאטרון  בית  לסין  .  
השאלה  איך  יוצאים  מזה  ואחרי  כמה  זמן  חוזרים  לדבר  על  שיתוף  פעולה  ,  ובדרך  כלל  אחרי  שבוע  או  חודש  הכל  מסתדר  "  .  
ביקורת  התיאטרון  חשובה  בעיניך  ?  
לאנשי  תיאטרון  רבים  יש  טענות  על  חשבונאות  אישית  של  מבקרי  תיאטרון  ועיתונאים  שמסקרים  את  התחום  .  
"  כנראה  שביקורת  תיאטרון  היא  חלק  מהטקס  של  פתיחת  הצגה  לקהל  רחב  .  
ההרגשה  האישית  שלי  היא  שאני  עולה  לעולה  בכל  פרמיירה  ואחר  כך  עוד  משתחווה  לקהל  .  
יש  הצגות  שהביקורת  משפיעה  עליהן  .  
הצגה  כמו  '  רצח  '  ,  אם  לא  היתה  זוכה  לגיבוי  אוהד  של  הביקורת  האמנותית  לא  היתה  יכולה  להתקיים  ,  אולי  היתה  יורדת  סמוך  להצגה  הראשונה  .  
יש  הצגות  מסוג  אחר  ,  כמו  '  חברות  הכי  טובות'  ,  או  '  ליזיסטרטה  '  ,  שיצליחו  ביותר  על  אף  הביקורת  .  
הקהל  מזהה  במבקר  כדעת  יחיד  .  
אני  אישית  מייחס  חשיבות  לביקורת  "  .  
אתה  פונקת  על  ידי  הביקורת  .  
"  בעשר  השנים  האחרונות  זכיתי  למקבץ  מצטבר  של  בקורות  חיוביות  .  
אבל  היו  מקרים  שירדו  עלי  :  את  '  כובע  הקש  האיטלקי  '  בהבימה  הביקורת  גרסה  במכונת  בשר  שותתת  דם  .  
אפילו  שמעתי  מאחורי  גבי  הספדים  מסוג  '  הוא  גמר  את  דרכו  כבמאי  '  .  
אבל  בפועל  ההצגה  הצליחה  מאוד  .  
משה  זנבר  ,  שהיה  נגיד  בנק  ישראל  ויו"ר  ההנהלה  הציבורית  של  הבימה  בתקופה  ההיא  ,  קרא  להצגה  כובע  הקש  האיטלקי  ,  כי  אחרי  כל  הביקורות  האיומות  ,  הקהל  הגיע  והקופה  צילצלה  "  .  
בעבר  היתה  לך  ביקורת  על  חוסר  התעוזה  של  התיאטרון  הישראלי  .  
אמרת  שהוא  מסתפק  בתפריט  המוכר  של  אמא  במקום  להעיז  להיות  שף  הרפתקן  יותר  .  
"  יש  תופעה  של  מחזאות  ממוחזרת  ותופעה  של  '  שופינג'  של  ההצגות  האחרונות  שהצליחו  בניו  יורק  ,  לונדון  ופאריס  .  
אלה  הן  שתי  דוגמאות  של  אותה  תופעה  שהסיבה  שלה  היא  פרובנציאליות  ועצלנות  .  
אין  בזה  הרפתקנות  ואין  בזה  ,  לדעתי  ,  שום  תרומה  חשובה  .  
אני  לא  מבטל  מחזה  מופלא  כמו  '  מי  מפחד  מוירג'יניה  וולף  '  ,  שהוא  יצירה  חשובה  ברמה  אוניברסלית  ,  אבל  יש  יצירות  איזוטריות  ,  שנכנסות  מאוזן  אחת  של  ההיסטוריה  החולפת  ויוצאות  אחרי  שבוע  מהאוזן  השנייה  .  
זה  הופך  אותנו  למייבאים  כמעט  אוטמטיים  תוך  ויתור  על  מה  שמחזיק  את  התיאטרון  הישראלי  :  חיפוש  אחר  משמעות  של  המחזה  המקורי  ,  או  דרך  מקורית  להציג  קלסיקה  .  
"  גם  להציג  את  אותה  הצגה  ,  שהיתה  לפני  כמה  שנים  בתיאטרון  אחר  ,  ולפעמים  עם  קסטינג  פחות  טוב  ,  נראה  לי  כאילו  נכנסתי  למנהרת  הזמן  וראיתי  הצגה  שכבר  ראיתי  לפני  15  שנה  "  .  
את  "  כטוב  בעיניכם  "  ביימת  לפני  עשר  שנים  בתיאטרון  באר  שבע  ועכשיו  חזרת  וביימת  את  המחזה  בקאמרי  .  
"  יש  הבדל  גדול  בכל  מה  שקשור  במחזאות  קלאסית  והדרך  שמציגים  אותה  .  
אם  לא  היה  נעשה  תרגום  חדש  ומבריק  prefix=ל  '  כטוב  בעיניכם  '  לא  הייתי  חושב  לחזור  על  זה  "  .  
אחרי  26  שנים  במקצוע  אתה  עדיין  נלהב  ?  
"  אחד  הדברים  החשובים  לי  ביותר  ,  הוא  לשמור  על  התלהבות  נעורים  בחדר  החזרות  .  
אני  יכול  להעיד  שבעבודה  האחרונה  '  כטוב  בעיניכם  '  ,  ונדמה  לי  שהשחקנים  לא  יסתרו  את  מה  שאני  אומר  ,  היתה  לכולנו  תחושה  של  טריפ  ושל  בילוי  כמעט  בכל  חזרה  .  
היתה  תחושה  שכמעט  בכל  חזרה  אנחנו  מרוויחים  -  פעם  רווח  של  %  5  פעם  רווח  של  %  40  -  כך  לפחות  הגדרנו  את  זה  .  
כל  הזמן  גילינו  משהו  ,  פתרנו  משהו  ,  חשבנו  על  משהו  חדש  .  
זו  תחושה  פנטסטית  "  .  
בימוי  אופרה  ,  לעומת  זאת  ,  הוא  שדה  חדש  לגמרי  .  
עד  כה  ביימת  את  "  שיקוי  אהבה  "  prefix=ו  "  האיטלקיה  מאלג'יר  "  באופרה  הישראלית  ,  prefix=ו  "  נבוקו  "  ביפאן  .  
תחושת  הגילוי  שאתה  מדבר  עליה  קיימת  גם  שם  ?  
"  זה  סוג  אחר  לגמרי  של  עבודה  .  
בתיאטרון  ,  תקופת  החזרות  היא  שלושה  חודשים  בממוצע  .  
יש  יותר  אוויר  ,  אפשר  לעשות  ניסיונות  .  
באופרה  זה  קבלני  ,  החוויה  היא  אחרת  ,  כי  תקופת  החזרות  היא  של  חודש  ימים  בלבד  .  
לכן  תחושת  הגילוי  והתענוג  ,  רגעי  הפנטזיה  וההמצאה  הם  בעיקר  בתקופת  ההכנות  .  
כשביימתי  את  האופרה  '  האיטלקייה  מאלג'יר  '  ,  התלבטתי  מאוד  איך  לביים  את  האופרה  מהמאה  prefix=ה  -  19  .  
ואני  זוכר  ליל  ירח  אחד  ,  בחופשה  משפחתית  בליל  קיץ  באוגוסט  ,  כשהבנות  ורינה  טיילו  להן  ,  נשארתי  במלון  שעל  האלפים  הגבוהים  ,  ועל  המרפסת  מול  ההרים  המושלגים  ,  עם  בקבוק  יין  מקומי  ,  גיליתי  איך  לביים  את  היצירה  "  .  
האם  יש  סיכוי  שהפילגש  -  האופרה  תגבר  פעם  על  האשה  -  התיאטרון  ?  
"  אני  מאוד  אוהב  את  האשה  ,  אבל  ימים  יגידו  עד  כמה  הפילגש  תפתה  .  
הכל  על  השולחן  וגלוי  ,  אין  פה  רומן  אפל  מאחורי  הקלעים  .  
אם  יציעו  לי  עוד  ועוד  הצעות  לאופרה  ,  אז  הפרופורציות  יכולות  להשתנות  "  .  
במבט  רטרוספקטיווי  ,  כשאתה  בוחן  את  עבודותיך  מאז  גיל  ,  24  עד  כמה  אתה  קרוב  או  רחוק  למימוש  חלומותיך  האמנותיים  ?  
"  התחושה  שלי  היא  שיש  לי  עוד  הרבה  מה  לגלות  בתחום  הבימוי  .  
יש  עוד  עולם  שלם  שלא  נגעתי  בו  ,  ויש  עוד  הרבה  חלומות  אמנותיים  שלא  התחלתי  איתם  .  
יש  מחזות  שאני  מאוד  רוצה  לביים  ,  ולא  היה  לי  האומץ  לעשות  עד  עכשיו  ,  למשל  ,  '  המלך  ליר  '  ,  או  דרמה  יוונית  מהסוג  של  '  אלקטרה  '  prefix=ו  '  אנטיגונה  '  ,  שאני  מבלה  איתן  ברמה  כזו  או  אחרת  של  חיזורים  עד  שזה  צומח  להפקה  .  
בין  האתגרים  שלי  ,  גם  להיות  יותר  טוב  בחזרות  ,  ויותר  טוב  בגישה  עם  השחקנים  ,  ולהוציא  יצירות  בשלות  יותר  ומזוככות  יותר  .  
יש  עוד  דרך  לעשות  .  
יש  לי  תחושה  ,  שעם  כל  הניסיון  שצברתי  ,  עוד  לא  התחלתי  "  .  
