עדכון  אחרון  -  02:29  05/03/01  רמון  מעוניין  בראשות  ועדת  חו"ב  שר  הפנים  היוצא  ,  ח"כ  חיים  רמון  ,  מעוניין  להתמנות  ליו"ר  ועדת  חוץ  וביטחון  ,  במקום  ח"כ  דן  מרידור  ,  העתיד  להתמנות  לשר  בממשלתו  של  אריאל  שרון  .  
רמון  ,  שוויתר  על  תפקיד  שר  בממשלת  שרון  ,  פנה  אתמול  ליו"ר  סיעת  הליכוד  ח"כ  ראובן  ריבלין  ,  והציע  לו  כי  הליכוד  יקבל  את  ראשות  ועדת  הכנסת  ,  שהיתה  עד  היום  בידי  העבודה  ,  בתמורה  לוועדת  חוץ  וביטחון  .  
ריבלין  אמור  לדון  בעניין  עם  ראש  הממשלה  הנבחר  אריאל  שרון  .  
בהסכם  הקואליציוני  בין  הליכוד  לעבודה  ,  סוכם  כי  ראשות  ועדת  חוץ  וביטחון  תחולק  בין  שתי  המפלגות  ברוטציה  ,  כאשר  נציג  הליכוד  יהיה  הראשון  שיעמוד  בראשה  במשך  כשנה  ורבע  ,  ונציג  העבודה  יכהן  תקופה  דומה  ,  עד  לתום  תקופת  כהונתה  של  הכנסת  .  
אם  רמון  לא  יקבל  את  התפקיד  ,  יתמודדו  עליו  לפחות  שניים  מבכירי  הליכוד  :  שר  הביטחון  לשעבר  משה  ארנס  ושר  המשפטים  לשעבר  צחי  הנגבי  .  
יוסי  ורטר  
