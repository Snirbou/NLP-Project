עדכון  אחרון  -  03:29  04/03/01  בוקר  יום  ראשון  /  דורון  רוזנבלום  מרק  מיניסטרונה  היה  משהו  כמעט  נוגע  ללב  בגילויי  העליצות  והאקסטזה  של  הזוכים  המאושרים  ,  שנבחרו  ביום  שישי  להיות  שרים  מטעם  prefix=מה  -  שנשאר  -  ממפלגת  -  העבודה  .  
שרים  ?  
אפילו  סגני  שרים  !  
שמחה  שכזאת...  אושר  שכזה...  כמה  רגעי  נחת  כאלה  כבר  יש  לנו  -  לכולנו  ?  
"  אבא  !  
אבא  !  "  נראה  מתייפח  לטלפון  ח"כ  אבי  יחזקאל  ,  "  יש  לך  בן  סגן  שר  !  "  -  ונדמה  שכל  המדינה  התייפחה  יחד  איתו  .  
ואם  כך  סגני  השרים  -  מה  יגידו  השרים  -  הנבחרים  עצמם  ?  
לא  נשארה  עין  יבשה  עם  בחירתו  המבורכת  של  סאלח  טריף  למיניסטר  הלא  -  יהודי  הראשון  בישראל  (  איזה  הישג  :  רק  חמישים  שנה  של  שותפות  וברית  -  דמים  -  וכבר  שר  דרוזי  ראשון  !  
)  .  שוב  ושוב  שאל  הנבחר  המאושר  את  הכתבים  :  "  גם  אתם  שמחים  ?  
נכון  שגם  אתם  שמחים  !  
?  
"  ...  "  כן  !  "  השיבו  לו  הכל  ,  שטופי  דמע  וקסם  ,  "  כן  !  
שמחים  !  "  ...  ואם  זוהי  שמחתם  של  השרים  בלי  תיק  -  מה  יגידו  השרים  הבכירים  ?  
לא  ייפלא  prefix=ש  "  פואד  "  בן  -  אליעזר  -  שנמשח  לשר  הביטחון  (  תפקיד  המשתווה  אצלנו  לזה  של  האפיפיור  )  -  נראה  ברגעי  הבשורה  כמו  פוורוטי  בתפקיד  הגברת  עם  הקמליות  במערכה  האחרונה  של  "  לה  טרוויאטה  "  :  חצי  מעולף  ,  מזיע  כמזרקה  ,  מנפנף  על  עצמו  במטפחת  לבנה  ,  מחרחר  ,  נטול  מילים  ,  נישא  על  כתפי  אוהדיו  האקסטטיים  שטפחו  בחוזקה  על  פניו  הבשרניות  .  
לרגע  חרדת  לבריאותו  של  מר  -  ביטחון  החדש  ;  אך  מי  מלבד  החזקים  ביותר  יכול  לעמוד  באושר  הזה  ?  
מיניסטר  !  
שר  !  
שר  הביטחון  !  
חלילה  לנו  להשבית  כהוא  זה  את  מימדי  השמחה  הזאת  .  
זאת  למרות  מחשבות  הכפירה  הצצות  פה  ושם  ,  כגון  :  מה  זה  בעצם  מיניסטר  בימינו  ובמקומותינו  ?  
ועוד  אחד  מתוך  שלושים  ?  
מי  בכלל  יזהה  אותו  בתוך  מרק  המיניסטרונה  של  ממשלת  האחדות  -  בין  המוני  השרים  וסגני  השרים  ,  שצריך  לכרות  כמה  יערות  רק  כדי  להושיבם  בכסאות  ?  
ומה  היא  כיום  תוחלת  חייו  הממוצעת  של  שר  בישראל  :  שמונה  חודשים  ?  
שנה  וחצי  ?  
וכאשר  ממשלות  קורסות  ומתחלפות  חדשות  לבקרים  -  איזה  חותם  הוא  בכלל  מסוגל  להטביע  על  המציאות  ?  
מי  בכלל  זוכר  בימינו  מיהו  כרגע  שר  התעשייה  או  התיירות  ,  שלא  לדבר  על  השרים  בלי  תיק  ?  
כל  שכן  כשמדובר  בשרים  -  לשעבר  ,  הנשכחים  מיד  כחציר  ,  כצל  עובר  ?  
כן  ,  חלפו  הימים  שבהם  כל  שר  היה  אצלנו  מיניסטר  .  
עם  הפיחות  הדוהר  של  הפוליטיקה  ,  שווי  הערך  של  שר  כיום  זהה  לזה  של  חבר  כנסת  מלפני  חמש  שנים  ;  כשם  שמעמדו  של  ראש  הממשלה  כיום  שווה  לערך  של  שר  בכיר  מלפני  עשר  שנים  .  
זוכרים  איזו  אקסטזה  פשטה  פעם  במקומותינו  כאשר  ראובן  (  "  רובי  "  )  ריבלין  הצליח  להשתחל  לכנסת  כחבר  בספסלים  האחוריים  ?  
האומה  כולה  עמדה  -  "  קרועת  לב  אך  נושמת  ,  לקבל  את  הנס  האחד  ,  אין  שני  "  ...  והיום  ?  
שרים  -  ואפילו  ראשי  ממשלה  -  באים  והולכים  ,  ואנו  מושכים  בכתפינו  ,  ואיננו  מניחים  את  ארוחתנו  .  
עוד  שר  ,  פחות  ראש  ממשלה...  ביג  דיל...  אך  כאמור  -  חלילה  לנו  להשבית  את  השמחה  .  
עם  כל  מחשבות  הכפירה  ,  הבה  נשמח  לפחות  בכך  ,  שלמרות  כל  הבליסטראות  שיורים  בה  -  הישראליות  "  הממלכתית  "  ,  על  מוסדותיה  וחוקיה  וסדריה  ומשרותיה  ,  עדיין  נותרה  חסונה  ,  עתירת  הוד  וכבוד  ,  מטילה  הדר  מסוים  של  שררה  .  
עצם  השתייכות  אליה  עדיין  מהווה  לרבים  טעם  חיים  וסיבה  למסיבה  ,  וגם  זה  משהו  .  
