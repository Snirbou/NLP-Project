עדכון  אחרון  -  19:05  08/03/01  קונצרט  בידור  מלומד  מאת  חגי  חיטרון  הסינפונייטה  הישראלית  ב"ש  .  
מנצח  :  אריה  ורדי  חודש  מרוכז  של  אירועי  פסנתר  (  ובכללם  תחרות  רובינשטיין  )  נפתח  אמש  בקונצרט  מענג  במיוחד  של  תזמורת  הסינפונייטה  מבאר  שבע  .  
מקבץ  מרכיבים  מבטיחים  כונסו  לתוכנית  ,  והתוצאה  היתה  בהתאם  .  
ראשית  ,  הנחייתו  של  אריה  ורדי  ;  נמאס  לקשור  כתרים  לאמנות  ההנחיה  שלו  ,  אבל  אין  ברירה  :  שוב  הוכיח  ורדי  שילוב  שבו  אין  לו  עדיין  מתחרים  במקומותינו  :  מלומדות  ,  ניסוחים  מחודדים  אך  שופעי  אמוציה  ,  בחירה  חסרת  רחמים  של  הראוי  להיאמר  וחוש  מידה  .  
דברי  הקישור  שלו  הם  בידור  מלומד  ומלמד  .  
אשר  למוסיקה  :  לא  היה  בה  רגע  דל  ,  וגם  הוואריאציות  שערכן  הוגזם  מעט  בפי  ורדי  ,  הלא  הן  הוואריאציות  שחיבר  שופן  הצעיר  על  נושא  "  הושיטי  לי  את  ידך  "  מתוך  "  דון  ג'ובני  "  של  מוצרט  (  עם  הפסנתרנית  המבטיח  דוראל  גולן  )  ,  הן  לפחות  בידור  מעולה  .  
כזה  הוא  גם  prefix=ה  "  קפריצ'ו  בריאנט  "  מאת  מנדלסון  .  
הקונצרט  נפתח  ונסגר  במוסיקה  מהשורה  הראשונה  :  הקונצ'רטו  לשני  פסנתרים  בדו  מג'ור  של  באך  ,  עם  ורדי  ופסנתרן  סיני  צעיר  שהקרין  הנאה  מכל  פראזה  שניגן  ,  והקונצ'רטו  לשני  פסנתרים  של  מוצרט  ,  עם  סיון  סילבר  וגיל  גרבורג  ,  ששיכנעו  והרשימו  מאוד  בפרקים  החיצוניים  (  הראשון  והשלישי  )  והפריזו  מעט  ,  לטעמי  ,  במינון  הרוך  בפרק  האטי  .  
