עדכון  אחרון  -  23:29  02/03/01  רובינשטיין  לבג"ץ  :  "  חוק  דרעי  "  אינו  בלתי  חוקתי  מאת  משה  ריינפלד  היועץ  המשפטי  לממשלה  ,  אליקים  רובינשטיין  ,  ביקש  שלשום  (  חמישי  )  מבג"ץ  לדחות  את  עתירתה  של  התנועה  לאיכות  השלטון  לבטל  את  החוק  לשחרור  מוקדם  של  אסירים  ,  המכונה  "  חוק  דרעי  "  .  
הדיון  בעתירה  יתקיים  ביום  שני  לפני  השופטים  אהרן  ברק  ,  שלמה  לוין  ויצחק  זמיר  .  
בהודעה  שמסר  לבג"ץ  טוען  רובינשטיין  ,  שהוא  עצמו  אמנם  התנגד  לחקיקת  החוק  ,  ואולם  לאחר  שהכנסת  דחתה  את  עמדתו  והחליטה  לאשר  את  החוק  ,  יכול  בג"ץ  לבטלו  רק  אם  הוא  בלתי  חוקתי  .  
רובינשטיין  התנגד  לחוק  ,  בנימוק  שפער  של  %  50  בין  עונש  המאסר  שנגזר  על  עבריין  לבין  העונש  שירצה  בפועל  פוגע  באמון  הציבור  בשלטון  החוק  ובאכיפתו  .  
היועץ  המשפטי  לממשלה  גם  מזכיר  בהודעתו  ,  שנמסרה  באמצעות  מנהלת  מחלקת  הבג  "  צים  בפרקליטות  המדינה  ,  עו"ד  אסנת  מנדל  ,  כי  הכנסת  אישרה  בקריאה  ראשונה  הצעת  חוק  ממשלתית  שתכליתה  לשנות  את  המצב  שנוצר  עקב  חוק  דרעי  .  
התנועה  לאיכות  השלטון  טענה  ,  בין  השאר  ,  כי  החוק  הוא  בלתי  חוקתי  במידה  המצדיקה  את  ביטולו  ,  משום  שהוא  פוגע  בזכויותיהם  של  קורבנות  העבריינים  .  
בתגובתו  טוען  רובינשטיין  ,  כי  החוק  אינו  שולל  את  יכולתם  של  הקורבנות  להשמיע  את  עמדתם  בוועדות  השחרורים  נגד  השחרור  המוקדם  .  
החוק  גם  אינו  מחייב  את  ועדות  השחרורים  לשחרר  את  האסירים  לאחר  שריצו  את  מחצית  עונשם  ,  אלא  רק  מאפשר  להן  לעשות  זאת  ,  לאחר  שבחנו  את  התנהגות  האסיר  והיבטים  נוספים  .  
רובינשטיין  גם  דוחה  את  הטענה  כי  החוק  הוא  רטרואקטיווי  ,  שכן  הוראותיו  חלות  רק  מרגע  חקיקתו  .  
