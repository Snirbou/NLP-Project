עדכון  אחרון  -  03:13  04/03/01  היידר  תקף  את  ראש  הקהילה  היהודית  בווינה  וינה  (  ע"ג  )  .  גינויים  רבים  נשמעו  בסוף  השבוע  באוסטריה  לעלבונות  שהטיח  המנהיג  לשעבר  של  מפלגת  החופש  ,  ירג  היידר  ,  ביריביו  הפוליטיים  באוסטריה  ומחוץ  לה  .  
מנהיגת  המפלגה  הסוציאל  דמוקרטית  במדינה  ,  דוריס  בורס  ,  אמרה  כי  "  היידר  התנהג  כמו  חיה  רעה  "  ,  בנאום  המסורתי  שלו  בליל  יום  -  רביעי  -  prefix=של  -  אפר  ,  המציין  את  הצום  הנוצרי  ששה  שבועות  לפני  הפסחא  .  
הנאום  נישא  ביום  רביעי  שעבר  ,  במרתף  בירה  ברייד  ,  לפני  כאלפיים  בני  אדם  .  
לקול  שאגות  הקהל  ,  הצליף  היידר  ביריביו  .  
אחד  המותקפים  היה  ראש  הקהילה  היהודית  בווינה  ,  אריאל  מוזיקנט  .  
היידר  אמר  כי  אינו  מבין  כיצד  ייתכן  שבאדם  ששמו  אריאל  (  שם  חברה  אירופית  המייצרת  סבונים  וחומרי  ניקוי  )  "  ידבק  כל  כך  הרבה  לכלוך  "  .  
הביטוי  הגרמני  שבו  השתמש  היידר  ביחס  למוזיקנט  רומז  למעשים  אפלים  .  
את  קנצלר  גרמניה  גרהארד  שרדר  כינה  היידר  "  נטל  על  ברלין  "  ,  ואת  שר  החוץ  הגרמניה  ,  יוסקה  פישר  ,  כינה  "  טרוריסט  "  .  
"  אם  טרוריסטים  כמו  פישר  יכולים  להיות  שרים  ומדינאים  ,  פירוש  הדבר  שהצעד  הבא  יהיה  שרוצחים  משוחררים  יהיו  נשיאי  בית  משפט  ,  ושודדי  בנקים  יתמנו  לנשיאי  הבנק  הלאומי  .  
זה  לא  העולם  שחלמנו  עליו  .  
עבריינים  צריכים  לשבת  בכלא  "  ,  טען  היידר  .  
היידר  הזכיר  ,  שלפני  כשנה  הוא  תיאר  את  הנשיא  הצרפתי  ז'אק  שיראק  prefix=כ  "  נפוליאון  קטן  "  ,  לאחר  שזה  ביקש  להטיף  לאוסטריה  על  משטר  דמוקרטי  .  
"  זה  כאילו  זונת  צמרת  באה  להטיף  על  מוסר  והגינות  "  ,  טען  היידר  .  
בהתייחסו  לפרשת  השחיתות  המתפרסמת  הימים  אלה  בצרפת  ,  אמר  היידר  ,  prefix=ש  "  עכשיו  ,  כדי  להעביר  את  הזמן  ,  הוא  (  שיראק  )  מזמין  וילונות  חדשים  לארמון  האליזה  ,  כך  שיוכל  להתרגל  לישיבה  בכלא  ,  אחרי  תקופת  הנשיאות  שלו  "  .  
תגובתו  של  מוזיקנט  לדברים  היתה  מאופקת  .  
הוא  אמר  רק  prefix=ש  "  הגיע  הזמן  שהיידר  ילמד  להתבטא  בהגינות  "  .  
ניו  יורק  (  רויטרס  )  .  הקונגרס  היהודי  העולמי  גינה  שלשום  את  התבטאויות  היידר  נגד  מנהיג  הקהילה  היהודת  בווינה  ,  אריאל  מוזיקנט  .  
לטענת  הקונגרס  היהודי  העולמי  ,  התבטאויות  כאלה  מזכירות  סיפורים  מתקופת  השואה  על  כך  שהנאצים  הפיקו  סבון  מקרבנותיהם  היהודים  .  
"  למרות  העובדה  שאין  כל  ראיות  שהדבר  אכן  התרחש  ,  הדבר  הפך  עם  השנים  לאחד  האיומים  הזוועתיים  ביותר  "  ,  נטען  בהודעת  הקונגרס  היהודי  .  
