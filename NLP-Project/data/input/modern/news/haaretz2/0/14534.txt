עדכון  אחרון  -  22:51  01/03/01  ללכת  אתו  ברחובות  תל  -  אביב  ,  לרדת  אתו  לים  מאת  עדנה  שבתאי  בשטח  שעליו  היתה  "  נורדיה  "  ,  אותו  שטח  שעליו  ניצב  היום  דיזנגוף  -  סנטר  ,  עברנו  בטיול  של  בין  -  ערביים  בערב  ארוך  של  מאי  או  יוני  .  
ויענק  '  לה  ,  שנעצר  להתבונן  ארוכות  במראה  הזה  ,  סיפר  לי  ,  איך  ראה  בילדותו  ,  בעת  שהיה  שם  בחצר  הצריף  של  סבתו  ,  ערבי  עם  שני  דובים  וקוף  שדקר  וקיבץ  מטבעות  בכובע  .  
"  אמא  שלי  אומרת  ,  שזה  לא  יכול  להיות  כי  הייתי  אז  בסך  הכל  בן  שנתיים  "  ,  חייך  במבוכה  ,  "  אבל  אני  זוכר  את  זה  ,  ערבי  עם  שני  דובים  וקוף  שרקד  "  .  
עם  יעקב  שבתאי  במלאות  20  שנה  למותו  בית  ישן  ברחוב  המליץ  ,  בין  דיזנגוף  סנטר  למצודת  זאב  .  
הפרוזה  השבתאית  היא  טרילוגיה  מיתולוגית  על  גן  העדן  שהיה  ,  שאבד  ,  והושב  תצלום  :  מתי  שטיין  ,  00  בשבת  השנייה  של  פברואר  ירדתי  אל  הים  .  
היתה  שעת  בוקר  ,  האוויר  היה  צונן  עדיין  ונקי  ,  והים  השתרע  לו  בשלווה  מפויס  ורוגע  מגלגל  לאטו  את  האדוות  הכחולות  -  ירוקות  של  הגלים  הקטנים  עד  המגע  הרך  בקו  החוף  בחול  הרטוב  .  
רק  מעט  אנשים  היו  כאן  על  החוף  הצפוני  .  
שחף  אחד  התנדנד  לו  על  המים  ואפשר  היה  לאהוב  את  העולם  .  
השבתות  הזוהרות  של  פברואר  הן  הימים  הנפלאים  ביותר  בעיני  לחיות  בהם  על  שפת  הים  של  תל  -  אביב  .  
אפילו  גדרות  הברזל  הירוקות  המכוערות  שהציבה  עיריית  תל  -  אביב  בין  המדרכה  הרחבה  לבין  החול  של  החוף  ,  שבהן  פגשתי  לתדהמתי  כשבאתי  לכאן  בראשית  הסתיו  ,  לא  הצליחו  לחצוץ  בשבת  הזוהרת  הזאת  של  פברואר  בין  הים  לבין  אהבתי  לו  .  
היתה  שבת  של  prefix=ה  -  10  בפברואר  שנת  2001  .  
עשרים  שנה  מאז  השבת  החורפית  האחרונה  שבה  ירדתי  לים  בשניים  -  לטיול  של  שבת  בבוקר  עם  יעקב  שבתאי  ,  השבת  ההיא  עומדת  מול  עיני  .  
ירדתי  מוקדם  בבוקר  אל  הים  מדירת  הגג  שלנו  בלוריא  1  .  
הוא  ,  כרגיל  אצלו  ,  דיבר  כמעט  אך  ורק  על  "  הספר  "  -  כך  נהג  לכנות  את  הרומאן  השני  (  והאחרון  )  שלו  שאז  עוד  לא  נתן  לו  את  שמו  "  סוף  דבר  "  .  
אז  עמד  כבר  בסיום  הטיוטה  השלישית  שלו  ,  והתכונן  להסתער  על  כתב  היד  הענקי  (  יותר  מאלף  מאה  עמודים  מודפסים  בצפיפות  )  בפעם  האחרונה  ,  ובשבילו  הגורלית  ,  מפני  שבה  היה  עליו  לבחור  ולהשאיר  גירסה  אחת  ויחידה  מבין  שפע  החלופות  שכתב  לעצמו  במשך  שלוש  השנים  האחרונות  של  חייו  -  מה  שהיה  משימה  כמעט  בלתי  -  אפשרית  בעיניו  .  
בגלל  הקושי  העצום  שהיה  כרוך  בשבילו  בעצם  הוויתור  על  האפשרויות  הרבות  כל  -  כך  שהעלה  בטיוטה  למען  אפשרות  אחת  ויחידה  ,  בחר  להתחיל  את  העבודה  הזאת  בפרק  השני  של  הספר  .  
אל  הפרק  הראשון  (  שהתפרש  על  יותר  משש  מאות  עמודי  טיוטה  )  החליט  לחזור  רק  בסוף  ,  כי  כמו  שאמר  לי  אז  באותו  הטיול  ,  "  כשאני  חושב  על  מה  שעשיתי  שם  ,  אני  פשוט  רוצה  לקפוץ  לים  "  .  
ועוד  אמר  ,  באותם  ימים  טרם  ייגש  לעבודה  המפחידה  הזאת  ,  באירוניה  העצמית  שלו  ,  "  טיוטה  ועוד  טיוטה  ועוד  טיוטה  -  רק  לבן  -  אדם  אין  טיוטה  "  .  
התאריך  שכתב  במודגש  (  שלא  כרגיל  אצלו  )  על  העמוד  הראשון  של  כתב  היד  בגירסה  הסופית  הוא  8.3.81  ,  יום  הולדתו  האחרון  .  
רק  חמישה  חודשים  הקצה  לו  הגורל  למשימה  הזאת  -  פרק  זמן  קצר  מדי  לאיש  עם  שאיפת  שלמות  כה  בלתי  מתפשרת  ,  שאת  עבודתו  בבחירת  המלה  האחת  המדויקת  דימה  למי  שמנסה  לבקע  שערה  לשניים...  הרבה  שבתות  מאותה  שבת  אחרונה  באתי  שוב  לים  ,  לספוג  אנרגיה  שתאפשר  לי  לשבת  מול  כתב  היד  עם  הדפים  הצפופים  המודפסים  נקי  במכונת  הכתיבה  ולסיים  את  העבודה  שבה  התחיל  ,  כדי  שהספר  יוכל  לראות  אור  .  
כל  אהבתו  לתל  -  אביב  היתה  שם  בתוך  הדפים  האלה  ,  בתיאור  שיטוטיו  המתמידים  של  גיבורו  ברחובותיה  ובגעגועיו  הנכמרים  אליה  בעת  מסע  קצר  לאמסטרדם  ,  כמו  בקטע  הבא  הממוקם  בדפים  האחרונים  שהספיק  לערוך  :  "  ...  אילו  יכול  היה  להיות  עכשיו  בשעת  בין  -  הערביים  קיצית  זאת  בתל  -  אביב  ,  ולוא  רק  לשעה  ,  ולראות  בעיניו  את  המון  הגברים  והנשים  בבגדי  הקיץ  הקלים  הגודשים  את  הרחובות...  ולחוש  את  מגע  האוויר  ההביל  והדביק  ,  אותו  אוויר  כבד  של  שיא  הקיץ  ,  שאין  דומה  לו  ,  המצטנן  לאט  לאט  עם  חשכת  הערב  שנמזגת  בו  במשבי  הרוח  הקלים  ,  אולי  אף  המדומים  ,  הבאים  מן  הים  עם  רחוב  פרישמן  .  
ובתוך  כך  תקפה  אותו  הרגשה  כי  תל  -  אביב  זאת  עם  הקיץ  הזה  אינם  אלא  זיכרון  של  משהו  שנעלם  ונמוג  ,  והוא  עצמו  אינו  אלא  גולה  עולם  ,  ובהלה  מרה  לגעגועים  שוברי  לב  הציפו  אותו..."  (  "  סוף  דבר  "  ,  עמ'  175  )  .  יעקב  שבתאי  היה  מאוהב  בעירו  -  תל  -  אביב  .  
שלושת  ספרי  הפרוזה  שלו  הם  בראש  וראשונה  כרוניקה  תל  אביבית  ,  כרוניקה  המתארת  ומתעדת  את  הסיפור  של  תל  -  אביב  כפי  שהוא  חי  וחווה  אותו  בילדותו  ונעוריו  בה  מאמצע  שנות  השלושים  ועד  סמוך  למותו  בהתחלת  שנות  השמונים  .  
בה  בעת  הם  מעמידים  גם  את  סיפור  אהבתו  שלו  אליה  -  דרמה  בשלוש  מערכות  :  בספר  הראשון  ,  אסופת  הסיפורים  "  הדוד  פרץ  ממריא  "  -  תיאר  אותה  כעיר  צעירה  לנצח  ,  עיר  ילדות  ונעורים  אהובה  אהבה  תמה  ;  בספר  השני  ,  הרומאן  "  זכרון  דברים  "  ,  היא  מתוארת  כיישות  דורסנית  המתנכרת  לעברה  ולאוהביה  כשהיא  מפרידה  אותם  זה  מזה  ומעצמם  -  תיאור  הנובע  מאיבת  אוהב  שבגד  ;  ובספר  השלישי  והאחרון  ,  "  סוף  דבר  "  -  שב  אליה  יעקב  שבתאי  באהבה  שלמה  ומפויסת  ,  והחזיר  לעצמו  בפרק  הרביעי  ,  פרק  הסיום  ,  את  כל  שהיה  לו  בראשית  הדברים  ואבד  .  
כן  ,  הפרוזה  השבתאית  בהיבט  שאני  רואה  אותה  היא  טרילוגיה  מיתולוגית  על  גן  העדן  שהיה  ,  שאבד  ,  והושב  .  
החוויה  התל  -  אביבית  של  יעקב  שבתאי  נחצתה  לשניים  :  לפרק  הילדות  -  נערות  שהסתיים  עם  גיוסו  לנח"ל  prefix=ב  -  ;  1953  ולפרק  הבגרות  מגיל  שלושים  ושלוש  (  בקיץ  1967  )  כשחזר  לחיות  בה  עד  מותו  מהתקף  לב  בן  47  בדירת  גג  הקטנה  שלנו  בלב  תל  -  אביב  ברחוב  לוריא  ,  1  בליל  prefix=ה  -  4  באוגוסט  1981  .  
הצזורה  הזאת  ,  הפער  הזה  של  יותר  prefix=מ  -  14  שנים  שבהן  חי  כחבר  קיבוץ  (  בהתחלה  בסאסא  בגליל  ואחר  -  כך  בקיבוץ  מרחביה  שבעמק  יזרעאל  )  כמעט  מנותק  ממנה  -  העניקו  לו  פרספקטיווה  מרחיקת  ראות  ובעיקר  מעמיקת  ראות  על  תהליך  האורבניזציה  שעברה  העיר  בשנים  הללו  מראשית  התהוותה  של  מדינת  ישראל  ועד  לאחר  מלחמת  ששת  הימים  ,  תהליך  שהיה  שזור  בתהליכים  הדמוגרפיים  ,  החברתיים  ,  הכלכליים  ,  הפוליטיים  והתרבותיים  שעיצבו  את  דמותה  ומהותה  של  המציאות  שאנחנו  חיים  בה  היום  .  
בשובו  אליה  תפש  פתאום  ,  כי  עיר  הילדות  האהובה  והמשפחתית  שלו  הפכה  את  פניה  לכרך  אורבני  סואן  ,  צחיח  ומנוכר  ,  והוא  התהלך  ברחובותיה  כשהוא  מתבונן  ורואה  הכל  -  את  הבתים  ,  הרחובות  ,  העצים  -  בשלושה  ממדים  בעת  ובעונה  אחת  :  מה  שהם  היו  אז  ,  בילדותו  ,  מה  שהם  עכשיו  וכל  השינויים  שחולל  בהם  הזמן  .  
שלושת  ספרי  הפרוזה  שלו  -  ובמיוחד  "  זכרון  דברים  "  -  מתארים  את  תהליך  ההשתנות  הזה  שחווה  כתהליך  דורסני  ומאיים  המתפרץ  ללא  מעצור  ,  שבו  התהפכה  תל  -  אביב  מעיר  קטנה  של  דלתות  פתוחות  ,  בתים  בני  קומה  אחת  ,  רחובות  קטנים  ובהם  מגרשי  חול  נרחבים  המוקפת  כרמים  ,  פרדסים  ,  מקשאות  וגבעות  כורכר  -  עיר  ביתית  -  משפחתית  -  לכרך  דחוס  ומתנכר  שכל  תושביו  חשים  את  עצמם  כפליטים  הנעים  ונדים  על  פניו  הצחיחים  .  
עיר  הילדות  ההיא  ,  מחוז  המולדת  ,  מוצגת  בספר  כשהיא  נדרסת  ונמחקת  על  ידי  הכרך  הדורסני  שהפכה  להיות  בתהליך  מטורף  של  התפשטות  ודריסה  ,  כשהסמל  של  כל  זה  הוא  דריסתה  של  שכונת  "  נורדיה  "  ,  המתוארת  כגן  עדן  קטן  ,  על  ידי  מה  שעתיד  היה  להיות  דיזנגוף  -  סנטר  .  
התהליך  הזה  שהתרחש  לא  רק  בשינוי  של  פני  העיר  ,  אלא  גם  בדמוגרפיה  שלה  ובאורחות  החיים  -  מילא  את  נפשו  כאב  וזעם  אין  אונים  ,  מפני  שהוא  חש  בו  וקלט  אותו  בכל  עוצמת  הרגשות  האדירה  שלו  ,  וידע  שאין  כוח  בעולם  העשוי  לעצור  אותו  .  
"  זכרון  דברים  "  רווי  בכאב  הנזעם  של  איבת  האוהב  ,  שאותם  מיקם  בתודעתו  וברגשותיו  של  גולדמן  ,  אחד  משלושת  הפרוטגוניסטים  של  הרומאן  ,  אשר  לו  העניק  גם  את  דירת  הוריו  שבמעונות  העובדים  "  הוד  "  ואת  ההיסטוריה  המשפחתית  שלו  הקשורה  קשר  ישיר  לשכונת  "  נורדיה  "  .  
בקטע  מרכזי  של  הספר  עובר  גולדמן  עם  חברו  הצעיר  ממנו  ,  ישראל  ,  בקינג  ג'ורג'  ,  מול  המקום  שבו  היתה  "  נורדיה  "  (  "  הסביבה  הזאת  הישנה  היתה  אהובה  עליו  ועוררה  בו  סנטימנטים  רבים  "  -  מקדים  ואמר  לנו  המספר  )  ,  וממש  רגע  אחרי  שהוא  מספר  לישראל  על  אהובתו  האניגמטית  הדמיונית  אלינור  (  שם  לגמרי  לא  מקרי  )  ,  כשהם  מגיעים  אל  עץ  השקמה  הבודד  סמוך  מאוד  לדיזנגוף  סנטר  של  היום  ,  מתחוללת  סצינת  האיבה  המרה  ,  כך  :  "  ...  וכשהגיעו  אל  עץ  השקמה  הבודד  ,  שהיה  נטוע  סמוך  לשפת  המדרכה  ואשר  ממנו  והלאה  השתרעה  פעם  שכונת  הצריפים  ,  נעצר  גולדמן  וסקר  את  השטח  הריק  ,  שלפנים  היה  עולם  מלא  חיים  ,  אשר  חוטים  רבים  של  זכרונות  וגעגועים  קשרו  אותו  אליו  ,  שנכחד  ונהפך  למגרש  רחב  של  חול  וחמרה  ,  ובעוד  הוא  עומד  ומסתכל  באה  חבורה  של  צעירים  ,  צוחקים  בקולניות  ודוחפים  זה  את  זה  ,  וגולדמן  זז  מעט  ופינה  להם  דרך  ,  ואחר  כך  המשיך  ללכת  ואמר  '  פראים  ,  הייתי  הורג  אותם  אחד  אחד'  ואחר  כך  אמר  '  זאת  כבר  לא  העיר  שלי  ,  והיא  כבר  אף  פעם  גם  לא  תהיה  .  
זה  סתם  זבל  '  "  (  "  זכרון  דברים  "  עמ'  197  -  196  )  .  במציאות  התרחשו  הדברים  מעט  אחרת  .  
אכן  ,  היה  זה  השטח  שעליו  היתה  "  נורדיה  "  ,  אותו  שטח  שעליו  ניצב  היום  דיזנגוף  -  סנטר  ,  "  שכשנתיים  לפני  כן  ,  בתהליך  איטי  ,  כבר  גמרו  להרוס  את  רוב  הצריפים  שאכלסו  אותו  "  ,  אשר  השתרע  לו  שם  "  כמגרש  ריק  של  חול  וחמרה  "  מקינג  ג'ורג'  עד  טשרניחובסקי  כשעליו  שרידי  צריפים  עלובים  ואנחנו  עברנו  על  פניו  בטיול  של  בין  -  ערביים  בערב  ארוך  של  מאי  או  יוני  .  
ויענק  '  לה  ,  שנעצר  להתבונן  ארוכות  במראה  הזה  ,  סיפר  לי  ,  איך  ראה  בילדותו  ,  בעת  שהיה  שם  בחצר  הצריף  של  סבתו  ,  ערבי  עם  שני  דובים  וקוף  שרקד  וקיבץ  מטבעות  בכובע  .  
"  אמא  שלי  אומרת  ,  שזה  לא  יכול  להיות  כי  הייתי  אז  בסך  הכל  בן  שנתיים  "  ,  חייך  במבוכה  ,  "  אבל  אני  זוכר  את  זה  ,  ערבי  עם  שני  דובים  וקוף  שרקד  "  .  
בדיוק  אז  הופיעה  שם  חבורת  הנערים  שתיאר  בספר  ועברה  על  פנינו  בדרך  לקולנוע  "  מקסים  "  .  
זה  היה  בשנות  השבעים  הראשונות  ,  כשהתפרעויות  כאלה  לא  היו  תופעות  של  יום  -  יום  .  
אחד  מהם  זרק  את  החבר  שלו  ישר  עלי  ,  ויענק  '  לה  ,  שנדהם  מהדבר  הזה  ,  סוכך  עליו  בזרועו  ,  הדף  אותו  הצידה  ,  ואחר  אמר  בחמת  זעם  :  "  פראים  !  
הייתי  מיירה  אותם  אחד  אחד  !  "  -  הוא  ידע  לזעום  .  
"  הייתי  מיירה  אותם  אחד  אחד  "  -  הוא  אמר  בחימה  שפוכה  ,  אבל  לא  -  "  זה  סתם  זבל  "  ,  הוא  לא  אמר  אז  על  תל  -  אביב  -  יותר  מדי  אהב  אותה  .  
גולדמן  הוא  שאומר  את  זה  ,  ועוד  הרבה  יותר  ,  כפי  שיוכל  לראות  מי  שיטרח  לקרוא  את  כל  הסצינה  המרכזית  הזאת  הממוקמת  בעמודים  197  -  189  .  
כסופר  הרשה  יעקב  שבתאי  לגיבוריו  להרחיק  לכת  הרבה  מעבר  לגבלות  שבהם  ריסן  את  עצמו  .  
הכאב  והזעם  ואיבת  האוהב  חילחלו  בו  בעוצמה  אדירה  בשנים  שכתב  בהן  את  "  זכרון  דברים  "  .  
אין  ,  אף  לא  פעם  אחת  ,  שהשם  "  תל  -  אביב  "  מוזכר  על  פני  כמעט  שלוש  מאות  העמודים  הצפופים  הדחוסים  ללא  פסקאות  של  הרומאן  הזה  .  
היא  מופיעה  שם  רק  בכינוי  "  העיר  "  .  
אבל  לא  רק  מחמת  זעמו  ,  אלא  מפני  שהיתה  בשביל  יעקב  שבתאי  עיר  אהבתו  האחת  והיחידה  .  
עיר  קיימת  ,  נושמת  ,  משתנה  מרגע  לרגע  ,  היה  בטירוף  של  חיים  -  ובה  בעת  גם  מיתוס  ,  נוכחות  מיתית  שיש  בה  מהות  ומשמעות  הרבה  מעבר  למציאות  המוחשית  שלה  .  
כל  מי  שקורא  את  הספר  יותר  מפעם  אחת  רואה  שהעיר  מתוארת  בו  כבבואת  העולם  -  עולם  שהיה  בו  איזשהו  סדר  דברים  נכון  ,  אחדות  פנימית  ותחושת  חיבור  -  מעין  קוסמוס  -  אשר  בתהליך  הדורסני  של  צמיחתה  והתפשטותה  המטורפת  -  נהפך  לכאוס  .  
עולם  שבו  חוגגים  הבולמוס  והטירוף  ,  והשרירות  נהפכת  לחוק  .  
עולם  שבו  כל  הדמויות  משוטטות  עקורות  ונטושות  בחיפוש  נואש  אחר  רגע  אחד  של  משמעות  וקולר  הבדידות  והמוות  כרוך  על  צווארן  .  
ועם  כל  זאת  ,  הוא  לרגע  לא  חדל  מלאהוב  אותה  כעירו  שלו  -  ביתו  שבעולם  .  
אם  נתלווה  אל  גולדמן  בשיטוט  של  יום  שישי  לפנות  ערב  ,  נוכל  לשמוע  את  המספר  של  "  זכרון  דברים  "  (  ומי  הוא  אם  לא  יעקב  שבתאי  עצמו  ?  
)  אומר  את  זה  במפורש  בקטע  הבא  :  "  ולשלומו  של  גולדמן  ,  שצעד  לאט  לאט  לאורך  רחוב  אלנבי  שהיה  עכשיו  ריק  ממכוניות  ומהולכי  רגל  ,  החנויות  כולן  כבר  היו  נעולות  ,  והיה  שרוי  בצל  הנעים  -  עצוב  של  בין  -  הערביים  של  ליל  שבת  וברגיעה  גדולה  ,  והוא  חש  בנועם  של  יום  שישי  לפנות  ערב  ובאהבתו  לעיר  שבה  נולד  וגדל  ,  אהבה  אשר  רק  לעתים  רחוקות  ,  ברגע  של  חסד  ,  אחזה  בו  כפי  שהיא  בלתי  מופרעת  .  
הוא  הלך  עד  שדרות  רוטשילד  ,  ידיו  משולבות  מאחורי  גבו...  וכשהגיע  לשדרות  נעצר  ועמד  כמה  רגעים  והסתכל  בנחת  בעצים  שהיו  מלאים  ציפורים  ובאנשים  שהיו  בדרכם  לבית  הכנסת  לבושים  בחגיגיות  ותיק  הסידור  תחת  זרועם  ,  ואחר  כך  עקר  ממקומו  והתחיל  לחזור  "  (  "  זכרון  דברים  "  ,  עמ'  159  )  .  אם  נתבונן  היטב  ,  נראה  שם  מאחוריו  של  יעקב  שבתאי  עצמו  הולך  לו  ידיו  משולבות  מאחורי  גבו  ,  ממש  כמו  שנהג  לטייל  ברחובות  בתל  -  אביב  בהיותו  עדיין  כאן  .  
מתוך  ספר  שבכתובים  על  יצירתו  של  יעקב  שבתאי  .  
תל  -  אביב  פברואר  ,  2001  
