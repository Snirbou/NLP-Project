עדכון  אחרון  -  01:14  06/03/01  איך  מטפלים  בחולה  נפש  ,  אלכוהוליסט  ,  שנדרס  בעת  שישן  ברחוב  מאת  רותי  סיני  מרכז  "  צעדים  "  ,  שצמוד  לבית  החולים  הפרטי  קרית  שלמה  שבשרון  ,  הוא  מרכז  ארצי  ראשון  מסוגו  לריפוי  ולשיקום  דרי  רחוב  חולים  .  
800  דרי  רחוב  כבר  נהנו  בו  מטיפולים  חיוניים  ומיחס  חם  .  
משרדי  הממשלה  ,  להוציא  משרד  העבודה  והרווחה  ,  מתנערים  מאחריות  מרכז  "  צעדים  "  .  
"  הרחקנו  אותם  מהחברה  ,  עכשיו  אנחנו  רוצים  לספק  להם  את  הכלים  כדי  לחזור  "  ,  אומר  אחד  המדריכים  ,  שבעצמו  נגמל  מסמים  ואלכוהול  תצלום  :  פבל  וולברג  קשה  לתאר  ניגוד  חד  יותר  בין  המקום  שממנו  באו  למקום  שבו  הם  נמצאים  .  
הם  גרו  במחסנים  מטונפים  ,  ישנו  מתחת  לקרטונים  מצחינים  ,  אכלו  מתוך  פחי  זבל  .  
עכשיו  הם  חיים  בביתנים  לבנים  ,  מוקפים  שדות  מוריקים  ופרדסים  ריחניים  ,  ישנים  בחדרים  מטופחים  עם  רצפות  מקרמיקה  ,  מיטות  בסגנון  כפרי  ומקלחות  צמודות  ,  ואוכלים  על  מפות  צבעוניות  .  
כך  נראה  מרכז  ארצי  חדש  ,  ראשון  מסוגו  ,  שבו  מרפאים  דרי  רחוב  חולים  ומנסים  לשקם  אותם  .  
"  המטרה  היא  שלא  ימותו  ברחוב  כמו  מי  שאיבד  צלם  אנוש  .  
אנחנו  רוצים  שיחיו  בכבוד  ,  כדי  שיביאו  גם  כבוד  לחברה  הישראלית  "  ,  אומרת  יהודית  בר  -  און  ,  סגנית  מנהלת  השירות  לפרט  ולמשפחה  במשרד  העבודה  והרווחה  .  
עד  כה  לא  היתה  מסגרת  לטיפול  בדרי  רחוב  חולים  ,  שלרוב  אינם  עונים  על  אף  אחד  מהקריטריונים  לטיפול  במוסדות  הקיימים  .  
במקום  שהשירותים  השונים  יותאמו  לנזקקים  ,  מנסים  להתאים  את  הנזקקים  לשירותים  הקיימים  ,  ועם  דרי  רחוב  זה  לא  עובד  ,  אומר  אבי  שמולביץ  ,  מנהל  המרכז  .  
למשל  ,  דר  רחוב  שהוא  אלכוהוליסט  "  שייך  "  למשרד  העבודה  והרווחה  ,  המטפל  בגמילה  מאלכוהול  .  
אבל  אם  הוא  נדרס  בעת  שישן  ברחוב  ונקטעו  רגליו  ,  הוא  "  שייך  "  לאגף  השיקום  .  
ואם  הוא  גם  סובל  ממחלת  נפש  ,  מה  שנכון  לגבי  לפחות  רבע  מדרי  הרחוב  ,  הוא  "  שייך  "  למערכת  בריאות  הנפש  .  
ובסופו  של  דבר  ,  אומרת  בר  -  און  ,  הוא  נופל  בין  הכיסאות  ,  "  משוחרר  הביתה  "  בתום  אשפוזו  ,  חוזר  לרחוב  ושם  מוצא  את  מותו  .  
פצוע  ,  חולה  ושיכור  הצורך  למצוא  פתרונות  לדרי  רחוב  הולך  וגובר  ככל  שגדל  מספרם  .  
אם  לפני  עשור  היו  בארץ  prefix=כ  -  250  דרי  רחוב  ,  כיום  על  פי  ההערכות  ישנם  ,  500  ,  2  ובר  -  און  אומרת  שזה  תהליך  הגידול  המוכר  גם  מארצות  אחרות  :  בארה"ב  ישנם  כיום  כשלושה  מיליון  דרי  רחוב  ,  פי  עשרה  מאשר  לפני  עשור  .  
לדעתה  ,  אין  ספק  שמספר  דרי  הרחוב  ימשיך  ויגדל  גם  בישראל  ,  ויש  להיערך  לבעיה  במישור  הארצי  ,  מעבר  להיערכות  הרשויות  המקומיות  בהקמת  בתי  מחסה  ומרכזי  טיפול  .  
אחד  הצרכים  הדחופים  והראשוניים  ביותר  לטיפול  בדרי  הרחוב  הוא  לרפא  אותם  משלל  מחלות  שמהן  הם  סובלים  -  מחלות  שהוחרפו  או  נגרמו  כתוצאה  מהחיים  ברחוב  או  בעקבות  התמכרויות  לאלכוהול  וסמים  .  
רבים  מדרי  הרחוב  החולים  מגיעים  תחילה  לחדרי  מיון  ,  אולם  בתי  החולים  אינם  ערוכים  לטיפול  ארוך  טווח  ולשיקום  ,  והם  מקבלים  את  דרי  הרחוב  לאשפוז  רק  אם  מדובר  במחלה  אקוטית  .  
עתה  ,  במקום  שישוחררו  במצבם  הירוד  לרחוב  ,  ועדה  מיוחדת  של  משרד  העבודה  ורווחה  בודקת  אם  הם  מתאימים  לאשפוז  במרכז  "  צעדים  "  ;  אם  כן  ,  הם  מועברים  לשם  בתוך  זמן  קצר  ,  כרגיל  בליווי  עובדת  סוציאלית  .  
המרכז  ממוקם  לצדו  של  בית  חולים  קרית  שלמה  ,  מוסד  גריאטרי  פרטי  השוכן  בפאתי  מושב  בני  ציון  שבשרון  .  
מנהל  בית  החולים  קרית  שלמה  ומרכז  "  צעדים  "  ,  אבי  שמולביץ  ,  מספר  שלפעמים  מצלמים  את  דרי  הרחוב  עם  הגיעם  ,  ולאחר  כמה  שבועות  ,  כשהם  מבקשים  לראות  את  התמונה  ,  הם  מזדעזעים  .  
לפעמים  הם  מגיעים  מכוסי  צואה  ,  כמעט  תמיד  עם  כינים  בשיער  ועל  הגוף  ,  סובלים  מגרדת  ,  מפצעים  פתוחים  וכיבים  ,  ממחלות  מין  ,  ולרוב  גם  שיכורים  מאוד  .  
בשלב  ראשון  מורידים  מהם  את  הבגדים  (  לפעמים  העור  יורד  גם  הוא  ,  אומר  שמולביץ  )  ,  רוחצים  אותם  ומגלחים  להם  את  הראש  .  
לאחר  מכן  הם  עוברים  בדיקות  גופניות  ובדיקות  דם  .  
מי  שיש  לו  גרדת  מקבל  טיפול  ונשאר  בבית  החולים  ,  בבידוד  ,  עד  שהוא  נרפא  ,  כדי  שלא  ידביק  את  דרי  המרכז  .  
במקרים  שבהם  התגלתה  שחפת  הופנו  דרי  הרחוב  לטיפול  של  משרד  הבריאות  .  
מי  שמגיע  במצב  פסיכוטי  קשה  מועבר  לבית  חולים  פסיכיאטרי  ,  שממנו  הוא  לפעמים  חוזר  למרכז  לאחר  שנרגע  .  
מי  שזקוק  לגמילה  פיסית  מאלכוהול  מקבל  אותה  גם  בבית  החולים  קרית  שלמה  .  
לאחר  שמצבם  מתייצב  ,  מועברים  דרי  הרחוב  להמשך  טיפול  במרכז  "  צעדים  "  ,  המעסיק  אחות  ,  עובדים  סוציאליים  ,  רופאים  פנימיים  ופסיכיאטריים  ,  ומשתמש  בשירותיהם  של  רופאים  חיצוניים  בתחומים  אחרים  כמו  עור  ואורתופדיה  .  
ישנם  דרי  רחוב  שזקוקים  לטיפולי  ויטמינים  מיוחדים  כדי  להשיב  להם  קילוגרמים  רבים  שאיבדו  ,  אחרים  זקוקים  לכיסא  גלגלים  וטיפול  סיעודי  ,  ויש  המקבלים  תרופות  פסיכיאטריות  או  תרופות  להקלת  הגמילה  .  
לא  מעט  מבאי  המרכז  הם  סכיזופרנים  ,  או  שהם  סובלים  ממאניה  -  דפרסיה  ,  אולם  משרד  הבריאות  אינו  מממן  את  טיפולם  במרכז  -  משום  שרובם  הם  גם  אלכוהוליסטים  ,  ובעיה  זו  נופלת  בסמכות  משרד  העבודה  והרווחה  ולא  בסמכות  משרד  הבריאות  .  
שמולביץ  זועם  על  הגישה  הזאת  ועל  כך  שאף  משרד  אינו  מוכן  לתרום  לטיפול  בדרי  הרחוב  חוץ  ממשרד  העבודה  והרווחה  .  
למשל  ,  משרד  הקליטה  יכול  היה  לממן  חלק  מהטיפול  משום  שמרבית  באי  המרכז  הם  עולים  חדשים  ,  אומר  שמולביץ  .  
"  מישהו  טרח  ואסף  אותם  מכל  התפוצות  ,  אז  חייבים  לטפל  בהם  "  ,  אומרת  בר  -  און  .  
"  לעולה  שמגיע  לבד  ,  במיוחד  אם  יש  לו  כבר  בעיית  אלכוהול  ,  צריך  לתת  יד  כשהוא  יורד  מהמטוס  .  
ולא  ,  הוא  ישתה  את  סל  הקליטה  שלו  וייהפך  לדר  רחוב  "  .  
אלה  שאכן  נהפכים  לדרי  רחוב  סובלים  מבעיות  שהן  ייחודיות  לדרי  רחוב  בישראל  -  הניכור  והשוליות  שלהם  גדולים  בהרבה  מאלה  של  דרי  רחוב  אחרים  .  
העובדה  שאינם  מדברים  את  השפה  ושלרוב  אין  להם  כאן  משפחה  מחריפה  את  מצוקתם  ,  אומר  שמולביץ  .  
הוא  תולה  תקווה  בהבטחה  של  משרד  החינוך  לפתוח  כיתת  אולפן  במרכז  ,  מה  שאולי  יעזור  בתהליך  השיקום  הרגשי  והתעסוקתי  .  
בנוסף  לטיפול  הגמילה  הפיסי  ,  עוברים  דרי  הרחוב  טיפול  גמילה  על  פי  עקרונות  prefix=ה  -  AA  וטיפול  פסיכולוגי  קבוצתי  ופרטני  .  
על  קיר  חדר  מפגש  הקבוצות  תלויה  כתובת  בעברית  וברוסית  :  "  בשביל  להפסיק  לסבול  ,  צריך  לסבול  "  .  
מת  על  ספסל  ברחוב  חלק  מהפעילות  במרכז  נועד  להקנות  לדרי  הרחוב  הרגלים  בסיסיים  -  ישנם  כאלה  שצריכים  ללמוד  להחזיק  סכין  ומזלג  ,  אחרים  צריכים  להתרגל  להפסיק  לאגור  אוכל  .  
כולם  נדרשים  להתרחץ  ,  להתגלח  ,  לנקות  את  חדריהם  .  
באחרונה  החלה  לפעול  גם  קבוצת  שיקום  אינטנסיווי  ,  שהפעילות  בה  נמשכת  מבוקר  עד  ערב  ,  ושמטרתה  להוציא  בתוך  תשעה  חודשים  עד  שנה  את  המטופלים  להוסטל  ,  ומשם  לחיים  עצמאיים  בקהילה  .  
"  הרחקנו  אותם  מהחברה  ,  עכשיו  אנחנו  רוצים  לספק  להם  את  הכלים  כדי  לחזור  "  ,  אומר  אחד  המדריכים  ,  שבעצמו  נגמל  מסמים  ואלכוהול  .  
prefix=כ  -  800  דרי  רחוב  עברו  בקרית  שלמה  מאז  החל  שמולביץ  לאסוף  למוסד  שלו  דרי  רחוב  לפני  כשבע  שנים  .  
תחילה  היה  זה  לבקשת  משרד  הבריאות  ,  שייקח  אליו  קשישים  תשושים  מהרחוב  .  
לאט  לאט  גדל  מספרם  ,  ושמולביץ  פנה  למשרד  העבודה  והרווחה  והציע  שיתוף  פעולה  .  
הוא  מצא  בבר  -  און  פרטנרית  אידיאלית  -  משוגעת  לדבר  כמוהו  -  והתחיל  לקלוט  דרי  רחוב  שהופנו  על  ידי  גורמי  הרווחה  .  
מספרם  הלך  וגדל  עד  שבסוף  השנה  שעברה  נפתח  באופן  רשמי  מרכז  צעדים  .  
"  חיפשנו  את  האלטרנטיווה  הכי  בת  סיכוי  ,  הכי  אנושית  שאפשר  "  ,  אומרת  בר  -  און  .  
במרכז  ישנן  prefix=כ  -  60  מיטות  והשהות  שם  ,  למעשה  ,  אינה  מוגבלת  בזמן  .  
"  מדובר  באנשים  עם  בעיות  מורכבות  ותקופות  החלמה  ארוכות  "  ,  היא  אומרת  .  
באחרונה  גוברת  התופעה  של  דרי  רחוב  המכורים  גם  לסמים  וגם  לאלכוהול  ,  אומר  שמולביץ  .  
אם  בעיית  האלכוהול  היא  הדומיננטית  ,  הם  יטופלו  בקרית  שלמה  ,  ולא  ,  הם  יועברו  לטיפול  אגף  התקון  במשרד  העבודה  והרווחה  ,  שהוא  הממונה  על  טיפול  בנפגעי  סמים  .  
החלוקה  המסורתית  הזאת  בין  השירות  המטפל  בנרקומנים  לזה  המטפל  באלכוהוליסטים  נובעת  ,  בין  השאר  ,  מעובדת  היותו  של  אחד  החומרים  חומר  חוקי  לשימוש  .  
בר  -  און  אומרת  כי  בקרית  שלמה  אפשר  היה  לטפל  גם  בנרקומנים  ,  אולם  כרגע  אין  לכך  תקציב  .  
מי  שנוטל  מתדון  -  זאת  אומרת  כבר  נמצא  בהליכי  גמילה  -  מקבל  טיפול  במרכז  .  
בר  -  און  דוחה  את  השימוש  במושג  "  חסר  בית  "  משום  שלדעתה  ,  אין  מדובר  רק  באנשים  שחסרה  להם  קורת  גג  ,  שהרי  אז  אפשר  היה  לפתור  את  הבעיה  רק  באמצעות  דיור  .  
היו  לא  מעט  מקרים  בעבר  שבהם  סודר  דיור  לדר  רחוב  אך  הוא  בכל  זאת  נמצא  כמה  שבועות  לאחר  מכן  מת  על  ספסל  ברחוב  .  
מדובר  במחלה  חברתית  ,  שדורשת  פתרון  מורכב  .  
הפתרון  הטוב  ביותר  הוא  לחבר  את  הלוקים  בה  עם  החברה  ,  הקהילה  ,  המשפחה  .  
בכל  מקרה  שרק  אפשר  ,  בר  -  און  שואפת  לחבר  בין  דרי  הרחוב  למשפחות  שלהם  ,  אך  לרובם  אין  משפחות  ,  או  שהן  הרוסות  .  
האפשרות  השנייה  היא  לחבר  בינם  לבין  המקצוע  שלהם  .  
לא  מעט  מדרי  הרחוב  הם  בעלי  מקצוע  -  בעיקר  בקרב  העולים  -  וגם  אם  לא  יוכלו  לשוב  לרמת  התעסוקה  הקודמת  שלהם  ,  אפשר  להחזיר  אותם  לעבוד  אחרי  השיקום  ,  היא  אומרת  .  
אבל  ישנם  גם  כאלה  שהם  ירודים  מדי  לשיקום  ולא  יוכלו  לשוב  לקהילה  ולחיות  בכוחות  עצמם  .  
בעבור  אלה  מייעדת  בר  -  און  פרויקט  הנקרא  "  בית  לחיים  "  ,  שבימים  אלה  מתכננים  את  המכרז  להקמתו  .  
מדובר  במסגרת  לאותם  דרי  רחוב  שאינם  מתאימים  לבתי  חולים  לחולי  נפש  ,  משום  שהם  סובלים  מהפרעת  אישיות  כלשהי  ולא  ממחלת  נפש  ;  שאינם  מתאימים  לבתי  חולים  רגילים  כי  הם  אינם  סובלים  ממחלות  אקוטיות  ;  שאינם  מסוגלים  לחיות  בדיור  רגיל  .  
"  אסור  לזרוק  אותם  לרחוב  שימותו  ,  צריך  לתת  להם  מקום  שיוכלו  לחיות  בו  בכבוד  עד  הסוף  "  .  
