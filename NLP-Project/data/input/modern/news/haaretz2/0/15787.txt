עדכון  אחרון  -  23:53  06/03/01  אמבט  לנפש  בריח  שוקולד  מאת  רות  לה  -  פרלה  מוצרי  קוסמטיקה  מכילים  כיום  טעמים  וניחוחות  המאפיינים  בדרך  כלל  חנויות  ממתקים  ודוכני  תבלינים  .  
בחברה  לחוצה  ומרוטת  עצבים  ,  לאוכל  יש  הקשרים  מנחמים  ובטוחים  מוצרים  דמטר  .  
ממלפפון  עד  מרטיני  לא  מזמן  הגיע  הניחוח  שבו  התבשמתי  לחוטמו  של  בני  ,  בן  11  .  
"  טעים  "  ,  אמר  ,  וריחרח  ,  "  יש  לך  ריח  של  תמצית  גלידה  "  .  
הניחוח  שגירה  את  אפו  היה  שילוב  של  תמציות  וניל  וקפה  ,  ניחוח  סמיך  כל  כך  ,  עד  שאפשר  לטעום  אותו  כמעט  .  
זאת  כנראה  היתה  הכוונה  .  
יצרני  הבשמים  ומוצרי  הקוסמטיקה  יודעים  כבר  מזמן  שריחות  בישול  ואפייה  שובים  את  הלב  ,  אבל  בזמן  האחרון  כולם  משלבים  אותם  בבשמים  ,  קרמים  לפנים  ,  חלב  פנים  ,  שפתונים  נגד  יובש  ואפילו  דיאודורנטים  .  
מי  שייכנסו  בימים  אלה  לסניף  של  רשת  חנויות  הקוסמטיקה  הבינלאומית  ספורה  ,  ייתקלו  בטעמים  וניחוחות  העולים  בדרך  כלל  מחנויות  ממתקים  ודוכני  תבלינים  .  
על  מגשי  כסף  קטנים  מציעים  שם  דגימות  ממזווה  שלם  של  פיתויים  :  פילינג  גוף  קפה  ,  גבישי  אמבט  סאקה  -  אורז  ,  ג'ל  רחצה  בניחוח  מאפין  אוכמניות  וקרם  שפתיים  חמאת  בוטנים  .  
אלן  מוטוס  ,  יועץ  בתעשיית  הקוסמטיקה  הניו  -  יורקית  ,  סבור  שהמוצרים  האלה  הם  מעין  דייסה  נפשית  להמונים  .  
"  ריחות  ממקור  טבעי  ,  כמו  הריחות  הקיימים  במזון  ,  זוכים  לתגובה  חזקה  מאוד  אצל  הצרכנים  "  ,  הוא  אומר  .  
הפופולריות  של  מוצרי  הקוסמטיקה  החדשים  -  שכמו  הגיחו  ממטבחו  של  שף  -  מניבה  ,  לדברי  מומחים  ,  מכירות  בעשרות  מיליוני  דולרים  .  
היא  נובעת  ,  בין  השאר  ,  מתפישה  שלפיה  בחברה  לחוצה  ומרוטת  עצבים  לאוכל  יש  הקשרים  מנחמים  ובטוחים  .  
"  אמא  ,  בית  ,  אוכל  -  המלים  האלה  הרחיבו  את  נחיריה  של  התעשייה  "  ,  אומרת  אנט  גרין  ,  יו"ר  המכון  לחוש  הריח  בניו  יורק  ,  המעניק  מלגות  לחוקרים  העוסקים  בהשפעות  הריח  על  ההתנהגות  .  
לדברי  מומחי  בריאות  ,  צרכנים  רבים  חווים  ניחוחות  שוקולד  ,  בננה  ,  או  סוכר  חום  כמזינים  .  
"  רבים  מהמאכלים  האלה  מנחמים  "  ,  אומרת  אליס  דומר  ,  מנהלת  מרכז  הגוף  והנפש  לבריאות  האשה  באוניברסיטת  הרווארד  .  
"  במידה  מסוימת  ,  זה  גימיק  שיווקי  -  כל  המוצרים  האלה  נשמעים  בריאים  כל  כך  "  ,  היא  אומרת  .  
"  אבל  אם  זה  עושה  הרגשה  טובה  ,  למה  לא  ?  "  קסמם  של  מוצרי  יופי  הקשורים  במזון  מצוי  בראשוניות  שלהם  ,  בהתחברות  לתינוק  הפנימי  ,  הזקוק  לאוכל  ואהבה  .  
"  אחת  הסיבות  לפופולריות  שלהם  היא  שהם  גורמים  לכולנו  להרגיש  כמו  ילדים  "  ,  אומרת  סוזן  אנאפול  ,  נשיאת  השלוחה  האמריקאית  של  pacifique  Comptoir  sud  ,  יצרנית  בשמים  צרפתית  שהחלה  מוהלת  במוצריה  ניחוחות  מטבח  ומאפייה  כבר  לפני  כמה  עשורים  .  
מרכיבי  מוצרי  היופי  תלויים  במגמות  האופנה  .  
בעבר  כבר  היו  במוצרים  קוסמטיים  ריחות  המזכירים  מאפייה  ,  גן  ירק  או  פרדס  -  שמפו  נבט  חיטה  ודבש  של  פברז'ה  ,  למשל  -  אלא  שעכשיו  הניחוחות  הביתיים  ,  שבעבר  היו  רקע  לצירופים  מורכבים  ומפתים  יותר  ,  זכו  בעצמם  לזוהר  והיו  לכוכבי  התפריט  .  
לא  במקרה  ,  סוכר  ושוקולד  הם  בין  המרכיבים  הפופולריים  ביותר  להמתקת  קרמים  ,  סבונים  ובשמים  .  
"  Lait  sucre  "  של  Comptoir  sud  pacifique  מדיף  ניחוח  חרוך  קמעה  של  קרם  ברולה  ,  ולמוצר  אחר  של  אותה  חברה  ,  "  Coeur  de  raisin  "  ,  יש  ריח  של  כרם  באביב  .  
בבושם  חדש  של  פרש  מצטרף  הסוכר  לניחוח  הדרים  ושמן  ברגמוט  .  
לפריטים  אחרים  מוסיפים  מרכיבים  ביתיים  עוד  יותר  ,  אך  מפתים  .  
חברת  דמטר  מנסה  לכבוש  את  לב  הצרכנים  בניחוחות  מוכרים  של  אוכל  ושתייה  ,  מהמלפפון  הבריא  ועד  למרטיני  המושחת  .  
פילוסופי  ,  חברה  קטנה  עם  קומץ  מעריצים  שרופים  ,  מבטאת  את  תפישת  המזון  גם  באריזות  .  
היא  מייצרת  סבון  נוזלי  על  בסיס  עוגיות  שוקולד  -  צ'יפ  ,  המשווק  בקופסה  שעליה  התווית  "  ספר  בישול  "  ובמרכזה  תצלום  של  ילדה  העומדת  מול  כיריים  בסגנון  עתיק  .  
חברת  ג'ואי  מציעה  שפתון  לחות  "  תות  שדה  טעים  טבול  בשוקולד  "  .  
ואילו  אוריג'ינס  ,  השייכת  לקבוצת  אסתי  לאודר  ,  הוציאה  לאחרונה  לשוק  קרם  לחות  "  תפיחת  זנגביל  "  ,  המכיל  שמן  זית  ,  סיבי  אורז  ,  חרצני  ענבים  ושמן  גלעיני  משמש  .  
ואם  כל  זה  נשמע  מופרז  ,  תמיד  אפשר  לבחור  בניחוח  העדין  יותר  של  שמפו  הלחות  "  כמהין  לבנות  "  של  פיליפ  בי  ,  שגם  במחיר  45  דולר  היה  ללהיט  .  
כמהין  ?  
למה  לא  .  
"  בדיאטה  רוצים  שיהיו  סביב  ריחות  אוכל  עשירים  "  ,  אומרת  גרין  .  
במחקר  שנעשה  באחרונה  התברר  שקרם  או  ספריי  בריח  אוכל  יכולים  לשכך  את  כמיהותיהם  של  מי  שמצויים  בדיאטה  מתמדת  .  
לאנשים  מסוימים  שאיפת  ריח  יכולה  להיות  מספקת  כמעט  כמו  אכילה  .  
מי  שנתקפים  רגשי  אשם  לנוכח  הניחוחות  המתוקים  יכולים  לפנות  לשפע  המוצרים  המתיימרים  להיות  בריאים  ומועילים  .  
מוצרים  אלה  ,  שהיו  מצויים  תמיד  בחנויות  טבע  ובריאות  ,  הצליחו  לחדור  בזמן  האחרון  למקומות  זוהרים  יותר  .  
ג'פרי  ניו  יורק  ,  החנות  שהיא  ממעוזי  האופנתיות  במנהטן  ,  מוכרת  קרם  לילה  עם  ויטמין  אי  ואבוקדו  של  נילס  יארד  .  
Whole  Body  ,  מחלקת  הקוסמטיקה  של  רשת  חנויות  הטבע  Whole  Foods  ,  מבליטה  מוצרים  כמו  טיפולי  לחות  חלב  ודבש  עם  שמנים  מגלעיני  משמש  ,  אבוקדו  וחמניות  ,  או  פילינג  על  בסיס  דלעת  ופפאיה  .  
אפילו  יצרנית  הבגדים  בננה  רפבליק  הוציאה  לא  מכבר  את  סדרת  "  Nutrients  "  ,  הכוללת  שבעה  מוצרים  ,  ובהם  קרם  גוף  עם  בבונג  ,  גליצרין  ושמן  זרעוני  גפן  ,  וסבון  עיסוי  עם  סובין  חיטה  ,  שמן  זרעוני  קנביס  וויטמין  סי  .  
המוצרים  הללו  מעידים  על  הדרישה  המוגברת  לקוסמטיקה  טבעית  .  
"  הצרכנים  ממש  פוחדים  מכימיקלים  "  ,  אומרת  אלין  ג'ונס  prefix=מ  -  Whole  Body  .  
החברה  מהמרת  על  כך  שהצרכנים  יגיבו  היטב  למוצרים  המבטיחים  לשפר  את  המראה  "  מבפנים  "  ,  כדבריה  .  
מכוני  בריאות  רבים  ,  שבהם  נולד  בעצם  השיגעון  לחומרי  מזון  ,  מכסים  את  הלקוחות  מכף  רגל  ועד  ראש  במטעמים  שונים  ומשונים  -  אולי  בהנחה  שמי  שרוחץ  בשמץ  שוקולד  או  בטיפת  חלב  כאילו  יצא  לסוף  שבוע  בשווייץ  .  
אחד  הטיפולים  המבוקשים  ביותר  במכון  הבריאות  במרכז  הספורט  והבידור  צ'לסי  פירס  בניו  יורק  הוא  עיסוי  בניחוח  זנגביל  ואחריו  מקלחת  צוננת  .  
עלול  להיווצר  הרושם  שכל  המריחות  ,  ההקצפות  והפינוקים  האלה  יכולים  ליצור  עומס  מופרז  על  החושים  .  
לא  כך  סבור  מוטוס  .  
התיאוריה  האחרונה  שלו  היא  שעיסויי  שוקולד  ומקלחות  בריח  סוכר  הם  המזור  לנפשותיהם  של  אנשים  מורעבים  לתחושות  ,  "  שעובדים  כל  היום  במרחב  מנוכר  ,  מחוברים  רק  למסך  המחשב  ,  והדבר  היחיד  שמעורר  את  חושיהם  הוא  חשמל  סטטי  .  
האנשים  האלה  צריכים  טלטלה  ,  משהו  שפשוט  ייתן  להם  מכה  באף  "  .  
