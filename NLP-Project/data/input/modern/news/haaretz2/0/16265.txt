עדכון  אחרון  -  03:33  08/03/01  שרון  השמיט  מנאומו  משפט  על  "  י  -  ם  השלמה  בריבונות  ישראל  "  מאת  גדעון  אלון  ראש  הממשלה  אריאל  שרון  ,  בעת  נאומו  בכנסת  ,  אתמול  .  
"  אני  מאמין  שביכולתנו  לסטות  מנתיב  הדמים  המר  שבו  אנו  צועדים  "  ,  אמר  שרון  לפלשתינאים  תצלום  :  אי  -  פי  "  אנו  יודעים  שהשלום  כרוך  בפשרות  מכאיבות  לשני  הצדדים  .  
אולם  למרות  ויתורים  משמעותיים  שנעשו  בדרך  לשלום  ,  לא  גילינו  עדיין  נכונות  לפיוס  ולשלום  אמת  מצד  שכנינו  "  .  
כך  אמר  אמש  ראש  הממשלה  ,  אריאל  שרון  ,  בהצגת  ממשלתו  בכנסת  .  
בהתייחסו  לירושלים  ,  אמר  שרון  כי  היא  החלום  הגדול  אליו  ייחלו  והתפללו  היהודים  בכל  הדורות  .  
"  ירושלים  היתה  ותהיה  בירת  הנצח  של  העם  היהודי  .  
על  מחויבות  זו  חזרו  תמיד  ראשי  ממשלות  ישראל  "  .  
הוא  שמט  מהנאום  משפט  שנכלל  בטיוטה  ,  שבו  נאמר  כי  "  ירושלים  השלמה  והמאוחדת  תישאר  תמיד  בריבונות  ישראל  "  .  
הוא  הוסיף  :  "  עמדותי  בעניין  חשיבות  רמת  הגולן  ,  בקעת  הירדן  ואזורי  ביטחון  נוספים  ,  בהם  הוקמו  ישובים  יהודיים  בימי  ממשלות  ישראל  השונות  ,  ידועות  .  
יחד  עם  זאת  ,  אני  מודע  לכך  שבממשלה  החדשה  קיימות  גם  עמדות  אחרות  ,  ובקווי  היסוד  של  הממשלה  נכתב  כי  במהלך  כהונת  הממשלה  לא  יוקמו  התנחלויות  חדשות  "  .  
שרון  יצא  בקריאה  לפלשתינאים  :  "  הסכסוך  הממושך  בינינו  הסב  סבל  כבד  לשני  העמים  .  
העתיד  יכול  וצריך  להיות  שונה  .  
נגזר  עלינו  ,  על  שני  העמים  ,  לחיות  זה  לצד  זה  על  אותה  כברת  ארץ  קטנה  .  
מציאות  זו  אין  ביכולתנו  לשנות  ,  אבל  אני  מאמין  שביכולתנו  ,  אם  יהיה  בשני  הצדדים  רצון  בכך  ,  לסטות  מנתיב  הדמים  המר  שבו  אנו  צועדים  .  
ידנו  מושטת  לשלום  .  
העם  שלנו  שוחר  שלום  "  .  
שרון  דיבר  בנימה  ממלכתית  ,  ולא  הסתיר  את  התרגשותו  מהמעמד  .  
כבר  בראשית  דבריו  ציין  מדוע  היה  לו  כה  חשוב  לכונן  ממשלת  אחדות  לאומית  .  
"  המצב  הביטחוני  הקשה  ,  האתגרים  בזירה  הבינלאומית  ,  השסעים  העמוקים  בעם  ,  שנאת  החינם  -  כל  אלה  מחייבים  אותנו  לאחדות  לאומית  .  
המציאות  בשנים  האחרונות  הוכיחה  לכולנו  שהיעדר  אחדות  פוגע  ביכולתנו  לעמוד  בהצלחה  באתגרים  המדיניים  והביטחוניים  הקשים...  משימתה  העליונה  של  הממשלה  החדשה  היא  ביסוס  ביטחונה  של  ישראל  ,  הקניית  ביטחון  לאזרחי  המדינה  תוך  מאבק  נחרץ  באלימות  ובטרור  וחתירה  ליציבו  .  
ביסוד  תהליך  השלום  עומד  העיקרון  של  פתרון  מחלוקות  בדרכי  שלום  ,  תוך  הימנעות  משימוש  באלימות  .  
על  קיום  בסיסי  זה  נעמוד  בכל  תוקף  :  נתבע  מן  הפלשתינאים  לנטוש  את  דרך  האלימות  ,  הטרור  וההסתה  .  
נתבע  מהרשות  הפלשתינית  לעמוד  בהתחחייבויותיה  ולהיאבק  נגד  הטרור  המכוון  נגד  ישראל  ,  אזרחיה  וחייליה  .  
אני  מכיר  את  המצוקות  והסבל  של  העם  הפלשתיני  .  
אני  מאמין  שניתן  להתקדם  לשלום  בהדרגה  ,  מתוך  גישה  של  כבוד  הדדי  ובניית  יחסי  אמון  בין  הצדדים  "  .  
שרון  הבטיח  לבחון  רעיונות  שונים  לקידום  ההידברות  והשלום  ולהקלת  המצוקה  של  העם  הפלשתיני  ,  אולם  לא  תחת  לחץ  של  טרור  ואלימות  .  
הוא  הדגיש  כי  במהלך  המו"מ  לא  הסכים  לשום  פסילה  של  אדם  או  של  סיעה  ,  וגם  עתה  ,  "  כל  מי  שמוכן  להירתם  למאבקים  שלפנינו  ולצמצום  הפערים  בחברה  ,  מוזמן  להצטרף  לקואליציה  הרחבה  "  .  
אני  יודע  שיהיו  קשיים  ,  שיהיו  מחלוקות  ,  אני  מקווה  שנמצא  בתוכנו  את  הכוחות  ואת  הסבלנות  לחתור  להסכמות  ולשמור  על  האחדות  הזאת  .  
נעבוד  כשותפים  "  ,  אמר  .  
שרון  ציין  כי  בכוונתו  לקיים  קשר  שוטף  וערוצי  מידע  והיוועצות  עם  סיעות  שלא  יצטרפו  לקואליציה  ועם  יו"ר  האופוזיציה  ,  ח"כ  יוסי  שריד  .  
שרון  ציין  כי  הממשלה  החדשה  תפתח  דף  חדש  ביחסים  עם  אזרחי  ישראל  שאינם  יהודים  ,  כדי  ליצור  שותפות  אמיתית  ותחושת  שוויון  בין  כל  אזרחי  המדינה  .  
ח"כ  טלב  א  -  סאנע  (  רע"מ  )  העיר  לו  בקריאת  ביניים  :  "  לא  בושה  להזכיר  את  האזרחים  הערבים  "  .  
שרון  השיב  :  "  חבל  שאין  לך  סבלנות  .  
אילו  המתנת  למשפט  הבא  בנאומי  ,  היית  שומע  שברצוני  לברך  את  ערביי  ישראל  לרגל  חגם  ,  עיד  אל-אדחה  "  .  
דבריו  אלה  זיכו  אותו  במחיאות  כפיים  סוערות  ,  מחווה  שאינה  מקובלת  במשכן  הכנסת  .  
בסיום  הנאום  הזכיר  ראש  הממשלה  הנבחר  את  רעייתו  המנוחה  לילי  ,  שאתמול  חל  יום  הולדתה  .  
"  היא  ליוותה  אותי  ותמכה  בי  בכל  הרגעים  ,  הקשים  והמאושרים  ובכל  המאבקים  "  -  אמר  .  
כשירד  מהבמה  מיהרו  חברי  כנסת  רבים  מכל  סיעות  הבית  ללחוץ  את  ידו  ולברכו  .  
