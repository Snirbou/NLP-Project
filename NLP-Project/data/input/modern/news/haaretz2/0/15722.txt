עדכון  אחרון  -  23:53  06/03/01  ציפורים  צבועות  מאת  רותה  קופפר  "  מחוננות  "  ,  סרטה  התיעודי  של  יוכי  דדון  שפיגל  ,  שישודר  הערב  בערוץ  בריזה  ,  מתעד  את  ההכנות  לפגישה  של  בוגרות  מחזור  '  78  בפנימיית  בויאר  בירושלים  .  
זה  סרט  של  נשים  על  נשים  ,  והוא  מרגש  מאוד  ,  כבר  מתחילתו  .  
התלמידות  לשעבר  נפגשות  לאחר  20  שנה  .  
הן  היו  חלק  מפרויקט  של  זיהוי  ילדים  מחוננים  באזורי  מצוקה  והעברתם  לסביבת  לימודים  טובה  יותר  .  
כל  אחת  מהתלמידות  שבגרו  מגלה  יחס  שונה  כלפי  הפנימייה  .  
חנה  אזולאי  זועמת  .  
לדעתה  ,  נעשה  לה  ולחברותיה  עוול  גדול  ,  משום  שגרמו  להן  להתבייש  במשפחתן  ובמוצאן  .  
אזולאי  היא  שחקנית  ;  היא  מעצימה  ומחצינה  את  הרגשות  שלה  ,  ולפעמים  קשה  להאמין  לה  .  
עמליה  ארבל  ,  לעומתה  ,  מבטאת  את  רגשותיה  במתינות  :  היא  לא  כל  כך  כועסת  ,  היא  הרבה  יותר  אנושית  .  
בסרט  היא  מבקרת  חברה  שהיתה  שייכת  לקבוצת  prefix=ה  "  ירושלמים  "  ,  האליטה  שאליה  היתה  אמורה  לשאוף  .  
כיום  היא  נראית  מאושרת  מאוד  מהתא  המשפחתי  שבנתה  לעצמה  עם  חברתה  .  
לאה  חדד  ,  אשה  אצילית  שחיה  היום  בארצות  הברית  ועובדת  כעורכת  דין  בבית  הלבן  ,  משתמשת  בדימוי  של  הסופר  יז'י  קושינסקי  :  "  אנחנו  הציפור  הצבועה  "  ,  היא  אומרת  עליה  ועל  חברותיה  ,  "  זאת  שבני  מינה  אינם  מזהים  "  .  
על  תקווה  לוי  כועסים  בבית  הספר  בויאר  ;  טוענים  שם  שהיא  עוינת  אותו  .  
היא  חושפת  בכל  הזדמנות  את  מטרותיו  האמיתיות  של  פרויקט  המחוננים  ,  כפי  שהיא  רואה  אותן  .  
במסמכים  שהיא  מציגה  רשומות  "  הנחות  היסוד  של  מפעל  הפנימיות  למחוננים  טעוני  הטיפוח  "  .  
בסרט  מצטטת  לוי  מתוכן  :  "  משבר  נפשי  עלול  להיות  גורם  חיוני  ,  ולכן  מותר  להיאחז  בו  ואף  להחריפו  כאמצעי  תרפויטי  פדגוגי  .  
ההנחה  היא  כי  משבר  הינו  תנאי  מוקדם  להתפתחותם  העצמאית  ולגילוי  כושר  ההסתגלות  לעולם  המכונה  מערבי  ומודרני  ,  של  אלה  שגדלו  בדפוסי  תרבות  המכונים  אצלנו  '  מזרחיים  '  prefix=ו  '  מסורתיים  '  .  
לכן  מותר  להיאחז  בו  ולכוון  את  השפעתו  בכיוון  הנראה  לנו  כחיובי  ורצוי  "  .  
ואולם  יש  גם  צד  אחר  .  
אורלי  באבו  וטלי  עוגן  זוכרות  את  ימי  הלימודים  .  
בית  הספר  היה  ,  מבחינתן  ,  מקום  שהצמיח  חברות  וזיכרונות  טובים  .  
"  לא  כולם  מצטערים  על  זה  "  ,  אומרת  אחת  מהן  ,  בתגובה  לטענה  על  ניתוק  התלמידות  מסביבתן  הטבעית  .  
"  אני  לא  מצטערת  על  מה  שאיבדתי  "  .  
כל  המשתתפות  הגיעו  להישגים  מרשימים  בחברה  הישראלית  ,  אך  חלקן  אינן  מתרשמות  מההישגים  האלה  וטוענות  שהמחיר  ששילמו  היה  גבוה  מדי  .  
אחד  הרגעים  מלאי  העוצמה  בסרט  הוא  המשפט  שאומר  לאזולאי  מנהל  בית  הספר  לשעבר  ,  מימון  אלבז  ,  שעודד  את  העברתה  לפנימייה  ומוסיף  לעודד  קבלת  ילדים  מוכשרים  לבויאר  .  
"  לא  היתה  שום  כוונה  מסוימת  לטשטש  זהות  ,  ואם  היתה  כזאת  ,  היא  היתה  מוטעית  .  
בני  אדם  לא  מיטשטשים  "  ,  הוא  אומר  לאזולאי  ,  שהיתה  מאז  ליוצרת  בולטת  בנושאים  חברתיים  .  
את  הסרט  הפיקו  דקלה  ברקאי  ויונתן  ארוך  .  
נילי  אצלן  צילמה  ,  אלונה  עבדי  אחראית  לתחקיר  וגילה  כהן  ערכה  .  
"  מחוננות  "  .  
ערוץ  בריזה  ,  20:30  ותזכורת  הסרט  "  לצלם  את  התשוקה  "  ,  שישודר  הערב  בערוץ  ארטה  (  00:15  )  ,  מציין  -  כמו  "  מחוננות  "  -  את  יום  האשה  הבינלאומי  .  
בסרט  זה  סוקרת  הבמאית  מרי  מנדי  את  האופן  שבו  המצלמה  תופשת  את  הגוף  ,  האהבה  ,  החושניות  והמין  בקולנוע  הנשי  .  
