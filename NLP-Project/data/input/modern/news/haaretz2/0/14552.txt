עדכון  אחרון  -  22:51  01/03/01  אמנות  והעיר  הגדולה  מאת  דפנה  לוי  תשע  ערים  שהן  מרכזי  תרבות  משמשות  לבחינת  הקשר  בין  עירוניות  לאמנות  בתערוכה  חדשה  במוזיאון  טייט  מודרן  בלונדון  "  קתרין  "  ,  תצלום  של  ניק  נייט  ,  1998  "  הרחובות  יהיו  המכחולים  שלנו  ,  והכיכרות  -  הבדים  עליהם  נצייר  "  .  
כך  הצהיר  בשנת  1917  ולדימיר  מיאקובסקי  במוסקווה  ,  שהיתה  אז  בעיצומה  של  מהפכה  פוליטית  ואמנותית  כאחת  :  לא  רק  האידיאולוגיה  טילטלה  את  עולם  האמנות  שם  ,  אלא  גם  הגיאומטריה  הקונסטרוקטיוויסטית  ,  הצילום  ,  הקולנוע  ,  הערצת  המכונה  ,  התיאטרון  שיצא  אל  הרחובות  .  
ההתרחשויות  הללו  ,  ושינויים  אחרים  שהביאו  ערים  גדולות  בעולם  לשמש  מרכזים  של  יצירה  אמנותית  ,  מוצגים  כעת  בתערוכה  חדשה  במוזיאון  טייט  מודרן  בלונדון  .  
זו  בוחנת  את  היחס  בין  העירוניות  ליצירה  האמנותית  ;  בין  התפתחות  המטרופוליס  במאה  העשרים  ליצירתה  של  תרבות  עכשווית  .  
התערוכה  ,  שכותרתה  "  Century  City  "  ,  מצביעה  על  הקשרים  העמוקים  בין  התפתחויות  תרבותיות  ופוליטיות  בערים  הגדולות  ברחבי  תבל  לבין  האמנות  שנוצרה  בהן  .  
כן  היא  מנסה  לעקוב  אחר  הדיאלוגים  שמנהלת  אמנות  זו  עם  תחומי  יצירה  אחרים  כמו  עיצוב  ,  אדריכלות  ,  מחול  ,  מוסיקה  וספרות  .  
אוצריה  לא  הסתפקו  בבחינתם  של  מרכזי  תרבות  ידועים  כמו  פאריס  ,  ניו  יורק  ולונדון  ;  בחללים  של  בניין  הגלריה  החדשני  ,  תחנת  כוח  נטושה  שנפתחה  לציבור  בחודש  מאי  האחרון  ומארחת  דרך  קבע  את  אוסף  האמנות  המודרנית  של  הטייט  ,  גם  מוצגות  יצירות  מתקופות  שונות  בחייהן  של  "  זקן  מוואסאד  בעל  חמישה  איברי  מין  הסובל  מנזלת  "  ,  ציור  של  בהופן  קהאקהאר  ,  1995  מוסקווה  ,  לאגוס  ,  וינה  ,  טוקיו  ,  ריו  דה  ז'נרו  ובומביי  .  
כל  עיר  מיוצגת  על  ידי  תקופה  של  שינויים  חברתיים  ,  טכנולוגיים  ,  פוליטיים  ואחרים  ,  המעידים  על  תפקודה  כמצע  לחדשנות  ויצירתיות  ,  ועל  האופן  שבו  המבנה  הכלכלי  שלה  ,  יחסה  לתקשורת  והיחסים  המורכבים  בין  הקהילות  החיות  בה  מספקים  לאמנים  את  הרקע  לעבודתם  .  
"  Century  City  "  היא  התערוכה  הראשונה  שיזם  הטייט  מודרן  ,  ובקטלוג  התערוכה  כותב  מנהל  המוזיאון  ,  לארס  ניטבה  ,  כי  כמוה  כהצהרת  כוונות  :  "  כוונתנו  לבחון  דווקא  את  הגבולות  שבאופן  מסורתי  מפרידים  בין  כל  מיני  צורות  ביטוי  תרבותיות  .  
לא  רק  מבעד  לתפישת  הגלובליזציה  המערבית  ,  שבאופן  מביך  מקבילה  בדרך  כלל  במוזיאונים  מודרניים  להרכב  ברית  נאט"ו  ,  אלא  מתוך  תחושת  כלל  -  עולמיות  אמיתית  "  .  
איבונה  בלזויק  ,  אחת  מחמשת  האוצרים  של  התערוכה  ,  כותבת  :  "  מי  יכול  להביט  מחלון  של  מטוס  אל  גיאומטריית  -  האורות  של  עיר  בלילה  ,  בלי  שרעד  יעבור  בגופו  ?  
צבעי  הקשת  של  הניאון  ,  העיר  השואפת  ונושפת  תנועת  כלי  רכב  ,  אנשים  ,  פסולת  ,  שינוי  .  
העיר  היא  המקום  שבו  מתרחשת  המודרניות  "  .  
לדבריה  ,  להבדיל  מערים  קטנות  המציעות  חיים  יציבים  ,  ערים  גדולות  מזמנות  מפגשים  בלתי  פוסקים  עם  שינויים  ומשמשות  זרם  שאפשר  לנוע  בתוכו  כמעט  בלי  להתאמץ  .  
אלה  מלווים  תכופות  בתחושות  של  ניכור  ואדישות  ובמאבקים  להישרדות  כלכלית  ,  המולידים  אמנים  חסרי  מנוחה  ,  ניידים  ,  עקורים  לפעמים  ,  חוצי  גבולות  ,  החווים  זרות  לשונית  וויזואלית  .  
בעיר  הגדולה  אין  היסטוריה  משותפת  ,  אין  תרבות  אחת  וקל  יותר  להתעלם  מן  העבר  והמסורת  .  
תשע  הערים  שהתערוכה  עוסקת  בהן  כולן  הטרוגניות  ומשמשות  בימה  למגוון  של  קולות  אמנותיים  ,  היונקים  ממקורות  תרבותיים  ואתניים  ,  דתיים  ,  מעמדיים  ומיניים  מגוונים  .  
"  הרבה  לפני  שנתיבי  טיסה  רישתו  את  העולם  ,  אמנים  ואינטלקטואלים  סימנו  את  נתיבי  הסחר  של  הרעיונות  סביב  כדור  הארץ  "  ,  כותבת  בלזוויק  .  
לדבריה  ,  הגודל  וההטרוגניות  של  הכרך  מעוררים  בו  -  בזמן  תחושה  של  אין  -  אונים  יחד  עם  אנונימיות  משחררת  ,  זרות  בלתי  נסבלת  יחד  עם  יצירתיות  נעדרת  מגבלות  ,  והמתח  הזה  הוא  חממה  למהפכות  -  גם  בחברה  וגם  באמנות  .  
בלזוויק  רואה  במרחב  העירוני  מעבדה  שאפשר  לבחון  בה  את  יחס  האמנים  למוסדות  כמו  מוזיאונים  ,  בתי  קפה  ,  ברים  וסלונים  תרבותיים  ,  שנפוצו  מברלין  ועד  ריו  ,  את  הצורך  שעורר  השימוש  בחומרים  תעשייתיים  במציאת  חללי  תצוגה  מסוג  אחר  ,  ואת  היחסים  שנוצרו  עם  קהל  צרכני  האמנות  ,  עירוני  ,  טרוד  ,  מודע  פוליטית  גם  הוא  .  
את  המעבדה  הזאת  מייצגת  פאריס  טוב  מכל  הערים  האחרות  בתערוכה  .  
"  עד  לכיבושה  היא  היתה  עיר  הקודש  של  ימינו  "  ,  כתב  עליה  המשורר  והמבקר  הרולד  רוזנברג  ,  "  המקום  שנוצרו  בו  תערובות  הכרחיות  :  פסיכולוגיה  וינאית  ,  פיסול  אפריקאי  ,  סיפורי  בלשים  אמריקאיים  ,  מוסיקה  רוסית  ,  ניאו  -  קתוליות  ,  טכניקה  גרמנית  ,  ייאוש  איטלקי...  זו  ההוכחה  לכך  שלתרבות  הבינלאומית  יש  סגנון  ברור  :  המודרני  "  .  
לצד  פאריס  כדוגמה  המובהקת  לעיר  שבה  התרחשו  כל  סוגי  המפגשים  ונולדו  כל  סוגי  הרעיונות  ,  מן  הפוביזם  ועד  לקוביזם  והפוטוריזם  ,  התערוכה  מראה  איים  בזמן  ,  שבהם  התאפיינה  בכך  כל  אחת  מן  הערים  האחרות  .  
מהומות  1922  בבומביי  משמשות  רקע  להצגת  תערובת  של  אמנות  מודרנית  מופשטת  עם  ריאליזם  "  המבוסס  על  הרחוב  "  ,  כהגדרת  האוצרת  גיטה  קפור  ;  יצירות  של  תרבות  פופולרית  העוסקות  בפוליטיקה  של  המעמדות  ,  המגדר  והזהות  הלאומית  ,  של  אמנים  כמו  רומאנה  חוסיין  ונליני  מלאני  ;  הקולנוע  ההודי  הפורה  והמצליח  בתבל  ,  והספרות  החדשה  ,  שמתברר  כי  רוב  כותביה  באים  מן  המעמדות  הנמוכים  ביותר  במדינה  .  
לעומת  זאת  ,  לאגוס  נבחנת  בין  השנים  -  1955  ,  1970  מעת  הכרזת  העצמאות  הניגרית  דרך  גיבוש  הזהות  האפריקאית  החדשה  ,  שלוותה  ביצירת  ספרות  ניסיונית  ומופעי  בימה  מסוג  חדש  ,  שניסו  לאחות  בין  המסורת  לבין  החזון  על  ארץ  חדשה  .  
ריו  מוצגת  גם  כן  דרך  ההתרחשויות  בה  בשנות  החמישים  והשישים  ופעילותם  של  המוסיקאי  ג'או  ג'ילברטו  ,  האדריכל  אוסקר  נימאייר  ואמנים  כמו  סרג'יו  קמרגו  ,  הליו  אוטיציה  ופרנץ  וייסמן  .  
ימי  המחסור  הכלכלי  והאי  -  שקט  בקרב  מעמד  הפועלים  בווינה  של  ראשית  המאה  העשרים  הפכו  את  הקישוטיות  המופגנת  של  המאה  prefix=ה  -  19  ללא  -  רוולנטית  או  אף  מגוחכת  .  
כך  נולד  מה  שמכונה  בתערוכה  "  סוג  ייחודי  של  ביטוי  אוסטרי  "  ,  נטול  העמדת  פנים  ,  כן  ובוטה  ,  שבא  לידי  ביטוי  גם  בבתים  שבנו  אדולף  לוס  ואוטו  וגנר  וגם  בפגיעות  ,  בחולשה  ,  בעצב  ובהדים  לטראומת  מלחמת  העולם  הניכרים  בתמונות  ובפסלים  המוצגים  כאן  ,  מהם  של  אוסקר  קוקושקה  ואגון  שילה  .  
ואילו  השפעותיה  של  מלחמת  העולם  השנייה  ניכרות  בטוקיו  ובשינויים  הדרמטיים  ביפאן  ,  שהביאו  לפריחתם  של  אמנים  כמו  קבוצת  "  פרובוק  "  prefix=ו  "  מונו  הא  "  שעסקו  במחאה  חברתית  .  
אלה  אינם  רחוקים  ,  למרות  השוני  הוויזואלי  הניכר  ,  מן  האמנים  הניו  -  יורקים  של  שלהי  שנות  השישים  והשבעים  :  קבוצות  של  ציירים  ,  פסלים  ,  רקדנים  ויוצרי  סרטים  שבאו  אל  הסוהו  מטעמים  כלכליים  ובחיפוש  אחר  חללים  מרווחים  לעבודה  ותצוגה  ,  ולדברי  האוצרת  דונה  דה  סלבו  ,  "  הניחו  לעיר  להוציא  לאור  את  אמנותם  "  .  
האגף  הלונדוני  מוצג  בקומת  הכניסה  של  הטייט  מודרן  ,  בנפרד  משאר  הערים  שאמנותן  מוצגת  ארבע  קומות  ממעל  .  
אמה  דקסטר  ,  האוצרת  ,  בחרה  לבחון  את  ההווה  של  העיר  תוך  כדי  התפעלות  מהשגשוג  היצירתי  שפקד  את  לונדון  בעשור  האחרון  .  
"  העיר  הקולית  ביותר  בעולם  "  ,  היא  מצטטת  את  "  ניוזוויק  "  האמריקאי  ,  "  העיר  שנעה  מן  התעשייה  אל  סצינת  האמנות  המשגשגת  ,  הפכה  את  משרדיה  והמחסנים  שלה  לסדנאות  עבודה  ,  בתי  ספר  לאמנות  וחללי  תצוגה  ,  והיא  עצמה  משמשת  נושא  לאמנים  ,  צלמים  ומעצבים  "  .  
אלה  ,  ייאמר  לזכותם  ,  מתפעלים  מעירם  הסואנת  במידה  לא  קטנה  של  ביקורתיות  והומור  :  צלם  האופנה  יורגן  טלר  מציג  את  "  Go  See  "  ,  יומן  מצולם  של  צעירה  השואפת  להיות  דוגמנית  צמרת  ומופיעה  בלי  הזמנה  על  סף  דלתם  של  כל  מיני  בעלי  השפעה  ;  ניק  נייט  בחר  לצלם  דוגמנים  נכים  כדי  להציע  מושגים  חדשים  של  יופי  ;  וסלי  ברקר  מציגה  תפישה  הרווחת  בשנים  האחרונות  בקרב  אמנים  לונדונים  :  ברקר  בנתה  לעצמה  מיני  גלריה  להצגת  היצירות  שלה  .  
"  אסתטיקה  של  עשה  זאת  בעצמך  "  ,  כך  מכנים  זאת  ,  מתוך  הכרה  כי  בעיר  הגדולה  אין  לאמן  ברירה  אלא  להיות  גם  המשווק  ,  הסוחר  והפרסומאי  של  יצירתו  .  
לונדון  
