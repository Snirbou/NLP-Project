עדכון  אחרון  -  04:18  01/03/01  טורקיה  מבקשת  לקבל  סיוע  בינלאומי  בסך  25  מיליארד  דולר  אנקרה  (  רויטרס  )  .  ראש  ממשלת  טורקיה  ,  בולנט  אג'וויט  ,  אמר  אתמול  כי  הוא  מקווה  לקבל  הלוואה  בסך  25  מיליארד  דולר  ,  שתסייע  לטורקיה  להתגבר  על  המשבר  הכלכלי  החמור  שהחל  בעקבות  העימות  הפומבי  בינו  לבין  נשיא  המדינה  .  
בהודעה  לא  נאמר  כיצד  מתכוון  אג'וויט  לגייס  הלוואה  מסוג  זה  ,  חמישה  חודשים  בלבד  לאחר  שטורקיה  קיבלה  הלוואה  בשווי  7.5  מיליארד  דולר  מקרן  המטבע  הבינלאומית  .  
לאחר  ישיבת  פרלמנט  נשאל  אג'וויט  בנוגע  לשמועות  לפיהן  טורקיה  מנהלת  שיחות  כדי  לקבל  הלוואה  ,  שתסייע  לה  לטפל  במשבר  הכלכלי  .  
"  אנחנו  מעוניינים  בכך  "  ,  אמר  לעיתונאים  ,  אולם  סירב  להרחיב  .  
בימים  האחרונים  נפוצו  שמועות  רבות  בכלי  התקשורת  ,  שלפיהן  יגויסו  הלוואות  חדשות  באמצעות  ארגונים  זרים  כגון  קרן  המטבע  הבינלאומית  והבנק  העולמי  .  
העיתון  "  זמאן  "  דיווח  שניתן  לגייס  הלוואה  בשווי  של  עד  25  מיליארד  דולר  באמצעות  "  תאגידי  בנקים  בינלאומיים  "  .  
הלוואה  כזו  ,  בכל  תנאי  שהוא  ,  תשקף  את  גודל  המשבר  שפקד  את  טורקיה  מאז  יצא  אג'וויט  בטריקת  דלת  לפני  תשעה  ימים  מישיבה  בה  השתתפו  בכירים  פוליטיים  וצבאיים  ,  והכריז  על  "  משבר  רציני  "  במדינה  .  
המניות  נפלו  בשבוע  שעבר  בשליש  ,  ושערי  הריבית  עלו  ליותר  prefix=מ  -  ,  5,000%  מה  שאילץ  את  הממשלה  לזנוח  את  תוכניתה  לבלימת  האינפלציה  .  
ביום  שני  כבר  הוסר  הפיקוח  על  הלירה  ,  שאיבדה  יותר  משליש  מערכה  מול  הדולר  ,  מה  שהעלה  את  האפשרות  שטורקיה  תעמוד  בפני  אינפלציה  גואה  וקשיים  חברתיים  .  
מחירי  הדלק  והאלכוהול  כבר  הועלו  ,  ומחירו  של  האוכל  המיובא  אמור  לעלות  גם  כן  .  
איגודי  עובדים  טוענים  שחברות  רבות  ,  הסובלות  ממחסור  במזומנים  הפסיקו  לשלם  משכורות  .  
ואולם  ,  עד  כה  לא  הגיע  כל  סימן  מכיוונה  של  קרן  המטבע  הבינלאומית  ,  שבכוונתה  לספק  לטורקיה  סיוע  חדש  .  
נציגי  הקרן  נמצאים  כעת  באנקרה  ומנסים  לגבש  תוכנית  משרידי  הרפורמות  שנזנחו  .  
קרן  המטבע  סיפקה  לטורקיה  חבילת  סיוע  בשווי  7.5  מיליארד  דולר  בדצמבר  שעבר  ,  כדי  לעזור  למדינה  להיחלץ  ממשבר  כלכלי  ,  שנגרם  בעקבות  בעיות  בנקאיות  .  
הממשל  האמריקאי  החדש  מתח  בעבר  ביקורת  על  ניסיונות  ההצלה  שנקטה  הקרן  ,  וייתכן  כי  יתנגד  להענקת  סיוע  נוסף  לטורקיה  .  
