עדכון  אחרון  -  03:33  08/03/01  נשיא  ד'  קוריאה  בארה"ב  :  מבקש  לרכך  מדיניות  בוש  מאת  ניצן  הורוביץ  קים  דיי  -  ז'ונג  .  
נחשב  כריזמטי  כתב  "  הארץ  "  בארה"ב  ואשינגטון  .  
ביקורו  בארה"ב  של  נשיא  דרום  -  קוריאה  ,  קים  דה  ג'ונג  ,  מציין  היפוך  גישות  מעניין  .  
אם  במשך  שנים  היו  אלה  הדרום  -  קוריאנים  שלחצו  על  הממשל  האמריקאי  למנוע  כל  הגמשה  ביחס  לצפון  -  קוריאה  ,  הרי  כעת  חושש  הנשיא  הדרומי  ,  חתן  פרס  נובל  לשלום  ,  כי  הממשל  החדש  של  ג'ורג'  בוש  יקשיח  את  עמדתו  כלפי  השלטון  בבירה  הצפון  -  קוריאנית  פיונגיאנג  ,  ויחבל  בכך  בהתקרבות  בין  שתי  הקוריאות  שהושג  בעמל  כה  רב  .  
בתגובה  ,  הבהירו  ראשי  ממשל  בוש  כי  הם  אינם  מסתירים  את  שאיפתם  להפגין  קו  ניצי  יותר  כלפי  הצפון  ,  אולם  החלטות  על  שינוי  המדיניות  האמריקאית  יתקבלו  רק  לאחר  התייעצות  עם  הנשיא  הדרום  קוריאני  .  
הממשל  רואה  בצפון  -  קוריאה  נימוק  מרכזי  לתוכנית  הדגל  שלו  בתחום  החוץ  והביטחון  :  הקמת  מערכת  ההגנה  מפני  טילים  .  
על  רקע  זה  ,  ניכרת  בחודש  האחרון  הסלמה  חריפה  בהתבטאויות  היוצאות  מוואשינגטון  כלפי  פיונגיאנג  ,  ומכך  בדיוק  חושש  הנשיא  קים  .  
האמריקאים  מייחסים  משמעות  בלתי  מבוטלת  לעובדה  שקים  הוא  המנהיג  האסייתי  הראשון  שהוזמן  לוואשינגטון  לפגישת  פסגה  עם  בוש  .  
דרום  -  קוריאה  היא  בעלת  ברית  מרכזית  של  ארה"ב  ביבשת  אסיה  ,  והנשיא  קים  מחזיק  במעמד  בינלאומי  בכיר  ,  ונחשב  לדמות  כריזמטית  ובעלת  כושר  שכנוע  .  
בממשל  יודעים  כי  יקשה  על  ארה"ב  להציג  את  צפון  -  קוריאה  כמדינה  "  בריונית  "  ,  המאיימת  על  שכנותיה  ומסכנת  את  היציבות  בעולם  ,  אם  דרום  -  קוריאה  לא  תסכים  לקו  הזה  .  
קים  מנווט  בשנים  האחרונות  את  מדיניות  "  השמש  הזורחת  "  שלו  ,  במטרה  להגיע  לפיוס  ,  ובסופו  של  דבר  להתקרבות  ,  בין  שתי  הקוריאות  .  
בשנה  שעברה  הוא  זכה  ,  במשותף  עם  נשיא  צפון  -  קוריאה  קים  ז'ונג  -  איל  ,  בפרס  נובל  לשלום  על  חלקם  בהתקרבות  בין  שתי  המדינות  .  
הצפון  -  קוריאנים  הבהירו  לנשיא  הדרומי  בשבוע  האחרון  ,  כי  הם  אינם  שבעי  רצון  מהקצב  האיטי  בו  בוחן  הממשל  החדש  את  האופציות  המדיניות  .  
פקידים  בצפון  חזרו  על  האזהרה  ,  לפיה  הם  עלולים  לחדש  את  הניסויים  בירי  טילים  ארוכי  טווח  ולהחיות  את  תוכנית  הגרעין  שלהם  .  
התפתחות  כזו  תוריד  לטמיון  את  מאמצי  הפיוס  בינם  לשכניהם  מדרום  .  
לקראת  הביקור  בוואשינגטון  ,  ביקשו  הדרום  -  קוריאנים  מהאמריקאים  למנוע  רושם  של  הסלמה  ,  ומזכיר  המדינה  ,  קולין  פאואל  ,  התנהג  בהתאם  .  
"  אנחנו  לא  מתחמקים  מהצפון  -  קוריאנים  "  אמר  פאואל  ,  "  להיפך  .  
אנו  סבורים  שיש  לנו  הרבה  מה  להציע  למשטר  הזה  אם  הוא  ינהג  בדרכים  מועילות  ,  יצמצם  את  האיום  בהפצת  טילים  נשק  להשמדה  המונית  ,  ויקדם  את  הפתיחות  כלפי  העולם  הגדול  "  .  
דבריו  של  פאואל  משקפים  את  ההבדל  העמוק  בגישה  לסוגיית  קוריאה  ,  בהשוואה  לממשל  קלינטון  .  
זה  ניסה  להחיש  הסכם  עם  הצפון  ,  אך  לא  הספיק  .  
ממשל  בוש  ,  לעומת  זאת  ,  אינו  נחפז  כלל  להציג  מדיניות  חדשה  .  
גישת  הממשל  הרפובליקאי  מעוררת  חשש  בקרב  הדמוקרטים  .  
"  אנו  סבורים  שהסיכונים  רבים  מדי  ,  והנושאים  מצריכים  תשומת  לב  דחופה  ,  ומשום  כך  -  המעורבות  הנמשכת  של  ארה"ב  עשויה  להפחית  איום  פוטנציאלי  רציני  לביטחוננו  הלאומי  "  כתבו  מנהיגי  המיעוט  הדמוקרטי  בסנאט  ובבית  הנבחרים  -  טום  דאשל  ודיק  גפהרדט  -  במכתב  משותף  לבוש  .  
פאואל  הגיב  לכך  באומרו  כי  קלינטון  אמנם  השאיר  על  השולחן  כמה  "  אלמנטים  מבטיחים  "  בסוגיית  הקוריאות  ,  אך  לא  הרבה  יותר  מזה  .  
