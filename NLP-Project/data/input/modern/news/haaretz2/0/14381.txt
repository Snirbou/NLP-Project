עדכון  אחרון  -  04:19  01/03/01  שוחט  לא  יתמודד  על  תפקיד  שר  בממשלה  מאת  מוטי  בסוק  שר  האוצר  ,  אברהם  בייגה  שוחט  ,  הודיע  אתמול  כי  לא  יתמודד  מחר  במרכז  העבודה  על  תפקיד  שר  בממשלת  שרון  .  
עם  זאת  ,  בדעתו  להמשיך  ולהיות  ח"כ  פעיל  .  
שוחט  היה  נרגש  מאוד  במסיבת  העיתונאים  שכינס  בלשכתו  .  
הוא  העריך  שהוא  הצליח  כשר  אוצר  :  "  אני  35  שנים  בפוליטיקה  .  
יש  לי  דרך  שלי  ,  והיא  הצליחה  עד  כה  "  .  
שר  האוצר  ציין  כי  עקב  מקרוב  אחרי  ההתפתחויות  בנושא  תיק  האוצר  ואמר  כי  לדעתו  מפלגתו  טעתה  באופן  קשה  כשהחליטה  לוותר  על  תיק  חשוב  זה  .  
לדברי  שוחט  ,  מכיוון  שאינו  מעוניין  בשום  תיק  אחר  -  הוא  החליט  שלא  להתמודד  על  תפקיד  שר  .  
"  אין  לי  בעיה  עם  העניין  שלא  אהיה  בממשלה  .  
יכולתי  להיבחר  בקלות  ,  אולם  לא  כל  תפקיד  מעניין  אותי  "  ,  אמר  .  
לדבריו  ,  בכוונתו  להמשיך  ולפעול  בכנסת  בעיקר  בתחומים  המעניינים  אותו  ,  כמו  אוצר  ותשתיות  ,  וכן  -  להילחם  בחקיקה  הפופוליסטית  ובשמירה  על  מסגרת  התקציב  .  
שוחט  ציין  כי  יתמוך  בממשלת  שרון  ואמר  כי  שני  מועמדי  הליכוד  לתפקיד  שר  האוצר  ,  סילבן  שלום  ומאיר  שטרית  ,  ראויים  בעיניו  לתפקיד  .  
הוא  הביע  צער  על  הארועים  האחרונים  בעבודה  ,  הפוגעים  קשות  בכוחה  הציבורי  ,  ואמר  כי  בדעתו  להירתם  למאמץ  הנדרש  לשיקום  המפלגה  .  
שוחט  אף  הציע  כי  שר  המשפטים  ,  יוסי  ביילין  ,  יהיה  היו"ר  הזמני  של  העבודה  עד  לבחירת  יו"ר  קבוע  (  ראו  ידיעה  נפרדת  )  .  רשימת  הבכירים  הולכת  ומידלדלת  פרישתו  של  אברהם  שוחט  מהמירוץ  לתפקיד  שר  בממשלת  שרון  מדלדלת  עוד  יותר  את  רשימת  בכירי  המפלגה  שיכהנו  בממשלה  .  
שוחט  הצטרף  בהודעתו  ל  אהוד  ברק  שפרש  מהחיים  הפוליטיים  ,  ליוסי  ביילין  ,  לשלמה  בן  -  עמי  ,  לאברהם  בורג  ולחיים  רמון  ,  שסירבו  מסיבות  שונות  להשתתף  בממשלה  ,  ולאלי  גולדשמידט  ולעוזי  ברעם  ,  שפרשו  מהכנסת  .  
שוחט  הבהיר  אתמול  כי  יתמוך  בממשלת  האחדות  ויסייע  לשר  האוצר  הבא  ,  אך  אישים  אחרים  שמתכוונים  להישאר  מחוץ  לממשלה  הבהירו  שהם  ידאגו  שבתוך  זמן  קצר  "  שרי  העבודה  בממשלת  שרון  ייראו  כמו  סמרטוטי  רצפה  "  .  
רבים  בעבודה  ,  ובהם  ראש  הממשלה  היוצא  ברק  ,  מעריכים  שממשלת  האחדות  לא  תאריך  ימים  ,  וכי  החריקות  בין  שרון  לשרי  העבודה  לא  יאחרו  לבוא  .  
י  וסי  ורטר  
