עדכון  אחרון  -  23:35  06/03/01  לוליינות  פיננסית  /  עמי  גינזבורג  יופיו  של  הדו"ח  ג'רי  סיינפלד  סיפר  פעם  במופע  הסטנד  -  אפ  שלו  על  רואה  החשבון  שלו  שגנב  ממנו  כסף  כדי  לקנות  סמים  .  
"  בעצם  ,  כשחושבים  על  זה  ,  זה  די  הגיוני  שדווקא  רואה  חשבון  יימשך  לסמים  "  ,  אמר  סיינפלד  .  
"  לאיזה  עוד  ריגוש  הוא  יכול  לצפות  במקצוע  כזה  ?  "  מקצוע  ראיית  החשבון  נחשב  למתגמל  ,  אך  אינו  סובל  מעודף  סקס  אפיל  .  
קשה  להניח  שהוא  מתחרה  בריגושים  הנופלים  בחלקם  של  בעלי  מקצועות  אחרים  ,  כמו  חוקרי  גנום  ,  מהנדסי  תוכנה  או  מעצבי  אתרי  אינטרנט  .  
ומה  הפלא  ?  
בעוד  שמהנדסים  ומתכנתים  נדרשים  להמציא  פתרונות  יצירתיים  לבעיות  לוגיות  חדשות  וסבוכות  ,  הרי  שהתכונה  העיקרית  הנדרשת  מרואי  החשבון  היא  "  שמרנות  חשבונאית  "  .  
בשנים  האחרונות  נדמה  היה  כי  השמרנות  החשבונאית  נדחקת  לפינה  בלתי  חשובה  ,  ואת  מקומה  תפסה  יצירתיות  חשבונאית  .  
הריצה  המטורפת  של  שוק  המניות  האמריקאי  זנחה  מאחור  את  כללי  השמרנות  והדיווח  הכספי  .  
המשקיעים  תימחרו  במחירי  עתק  חברות  תוכנה  ,  אינטרנט  ותקשורת  על  בסיס  פרמטרים  לא  מוחשיים  ולא  מדידים  .  
מלים  כמו  "  פוטנציאל  צמיחה  "  ,  "  מספר  מנויים  "  ,  או  "  משתמשים  רשומים  "  ,  נהפכו  לפופולריות  הרבה  יותר  מהדבר  החשוב  באמת  -  כמה  רווח  או  הפסד  יישאר  בסופו  של  דבר  בשורה  התחתונה  השנה  ,  בשנה  הבאה  ובזו  שאחריה  .  
הסטטיסטיקה  של  השוק  האמריקאי  מצביעה  על  כך  prefix=ש  -  50  %  ממשקי  הבית  השקיעו  בסוף  '  99  בבורסה  .  
זה  נתון  מדהים  בהתחשב  בכך  שרק  שיעור  זעום  מהמשקיעים  האלה  מסוגלים  לקרוא  דו"ח  כספי  של  חברה  בורסאית  .  
רובם  המכריע  ביצעו  את  ההשקעה  במניות  מתוך  אמונה  עיוורת  בברוקר  שלהם  .  
טוב  ,  לפחות  עכשיו  יש  להם  את  מי  להאשים  .  
דו"ח  רווח  והפסד  של  חברה  הוא  מסמך  משעמם  למדי  .  
הוא  תמיד  מציג  את  העבר  האפור  ולא  את  העתיד  הוורוד  .  
בניגוד  לפרזנטציות  הצבעוניות  והמרשימות  שמציגים  המנכ  "  לים  של  חברות  הטכנולוגיה  ,  בדו"ח  הכספי  יש  רק  מספרים  יבשים  .  
קשה  ללמוד  ממנו  כמה  שווה  prefix=ה  "  פוטנציאל  "  של  החברה  ואין  הוא  יכול  לשקף  בשום  דרך  את  האלגוריתם  המתוחכם  שפיתח  מנהל  הפיתוח  (  המכונה  משום  מה  בשם  האינדיאני  "  צ'יף  אוף  טכנולוג'י  "  )  .  אך  זהו  בדיוק  הדבר  היפה  בדו"ח  כספי  -  האחידות  ,  היובשנות  והשמרנות  .  
אלה  התכונות  המאפשרות  גם  למי  שאינו  יודע  בדיוק  מה  זה  VoIP  או  DSLAM  ,  להעריך  את  יציבותה  הפיננסית  של  החברה  .  
הדו"ח  הכספי  מציג  (  או  לפחות  מתיימר  להציג  )  את  מה  שיש  בחברה  בזמן  נתון  ,  ולא  את  מה  שאולי  יהיה  בה  אם  וכאשר  .  
אם  החברה  מייצרת  מוצרים  ואינה  מוכרת  אותם  ,  המלאי  יגדל  .  
אם  יש  לה  יותר  הוצאות  מהכנסות  היא  תרשום  הפסד  ,  ואם  המזומנים  בקופתה  עומדים  לאזול  הרי  שהיא  תתקשה  לשלם  את  חובותיה  .  
זו  הסיבה  לרעש  הגדול  שמתעורר  באחרונה  סביב  כמה  חברות  בורסאיות  שנאלצו  לתקן  את  דו  "  חותיהן  לאחור  ,  לאחר  שלרואי  החשבון  שלהן  התברר  שההכנסות  שדווחו  קודם  לכן  היו  מנופחות  .  
וזו  גם  הסיבה  למבול  התביעות  הייצוגיות  שניחתו  על  אותן  חברות  מצד  משקיעים  שהאמינו  לדו  "  חות  שהציגו  אותן  חברות  קודם  לכן  .  
דו"ח  כספי  הוא  אולי  מסמך  משעמם  ,  אך  בלעדיו  ,  ובלי  האמון  במה  שעומד  מאחוריו  ,  לא  ייתכן  שוק  מניות  אמיתי  .  
