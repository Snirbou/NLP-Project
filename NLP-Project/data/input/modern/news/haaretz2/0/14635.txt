עדכון  אחרון  -  02:55  02/03/01  עיריית  ב"ש  מתנגדת  להקמת  הוסטל  לנפגעי  נפש  מאת  עליזה  ארבלי  שופט  בית  משפט  השלום  בבאר  שבע  ,  גדליה  טהרלב  ,  הוציא  אתמול  צו  האוסר  לשכן  25  נפגעי  נפש  בהוסטל  המוקם  בשלוש  וילות  בדרך  מצדה  שבעיר  .  
הצו  אוסר  על  המשך  ביצוע  עבודות  ההכשרה  המתבצעות  במקום  לצורך  קליטת  החוסים  .  
הוילות  נשכרו  למטרה  זו  על  ידי  משרד  הבריאות  .  
צו  איסור  האיכלוס  הוצא  בעקבות  בקשה  של  עיריית  באר  שבע  ,  לאחר  שתושבי  האזור  ,  הנחשב  ליוקרתי  בעיר  ,  שלחו  עצומה  לעירייה  ולמשרד  הבריאות  ,  שבה  הביעו  את  התנגדותם  להקמת  ההוסטל  באזור  .  
לטענתם  ,  האזור  מיועד  למגורים  ולא  למוסדות  ציבור  ,  ולכן  פתיחת  ההוסטל  בסמוך  לבתיהם  אינה  חוקית  .  
באגף  החינוך  בעירייה  התנגדו  גם  כן  להקמת  ההוסטל  ,  עקב  קרבתו  לבית  ספר  יסודי  ולגני  ילדים  ,  קרבה  המעוררת  חששות  כבדים  בקרב  מחנכים  והורים  .  
במשרד  הבריאות  טוענים  כי  לפי  מדיניות  המשרד  מוקמות  יחידות  דיור  מוגנות  לנפגעי  נפש  ביישובים  שונים  וכי  הוכח  שאווירה  טובה  מצד  שכני  ההוסטל  תורמת  לשני  הצדדים  .  
