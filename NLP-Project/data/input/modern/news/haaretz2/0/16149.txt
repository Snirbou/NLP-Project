עדכון  אחרון  -  23:45  07/03/01  המלצת  השבוע  הנער  מסינסינטי  ,  ערוץ  ,  4  ד'  ,  98  דקות  סטיב  מקווין  ואן  מרגרט  prefix=ב  -  ,  1965  ארבע  שנים  אחרי  שרוברט  רוסן  יצר  את  "  אדי  פלסון  "  ,  אחד  הסרטים  המוערכים  של  התקופה  ,  שבו  פול  ניומן  גילם  את  דמותו  של  שחקן  ביליארד  צעיר  ושאפתן  ,  ביים  הבמאי  הקנדי  נורמן  ג'ואיסון  את  הסרט  הזה  ,  שנדמה  לעתים  כמו  העתקה  של  סרטו  של  רוסן  למציאות  מעט  שונה  .  
הביליארד  הוחלף  בפוקר  ,  והעלילה  הועתקה  לניו  אורלינס  .  
אבל  גם  במרכז  סרטו  של  ג'ואיסון  ,  בדומה  לזה  של  רוסן  ,  ניצב  העימות  בין  שחקן  צעיר  ושאפתן  למקצוען  ותיק  וערמומי  ;  עימות  שמלמד  את  גיבור  הסרט  בדרכים  אכזריות  למדי  שיש  לו  עדיין  הרבה  מה  ללמוד  לפני  שכדאי  לו  לנסות  אפילו  לכבוש  את  הפסגה  .  
זהו  עימות  אמריקאי  קלאסי  ,  שגרסאות  שלו  הופיעו  במספר  רב  של  סרטים  בהקשרים  שונים  .  
הוא  התקיים  במערבונים  בין  אקדוחנים  ותיקים  וצעירים  ,  בסרטי  מלחמה  בין  קצינים  בעלי  ניסיון  לחיילים  זוטרים  ובסרטי  גנגסטרים  בין  קברניטי  הפשע  המאורגן  לפושעים  בראשית  דרכם  .  
חלק  מהסרטים  תיאר  תהליך  טבעי  ובלתי  נמנע  לכאורה  ,  שבסופו  הצעיר  מחליף  את  הוותיק  ממנו  .  
אחרים  נקטו  ביחס  אירוני  יותר  לתהליך  הזה  ,  ודנו  במחיר  שהוא  תובע  מהמעורבים  בו  ,  גם  הצעיר  השאפתן  וגם  המומחה  הוותיק  ממנו  ,  שמשמש  לגיבור  הסרט  לעתים  כדמות  אב  בעייתית  ביותר  .  
"  הנער  מסינסינטי  "  ,  בדומה  prefix=ל  "  אדי  פלסון  "  ,  שייך  לסוג  הזה  של  סרטים  ,  שמתאר  כיצד  הבן  יוצא  למאבק  באביו  הסימבולי  ,  והאב  מקריב  את  הבן  על  מזבח  ההישרדות  שלו  עצמה  .  
"  הנער  מסינסינטי  "  אינו  שווה  ברמתו  prefix=ל  "  אדי  פלסון  "  ,  שהיה  דרמה  מופנמת  ,  אינטנסיווית  וקודרת  .  
סרטו  של  ג'ואיסון  הוא  מלודרמה  צבעונית  רומנטית  שמזכירה  את  המוצרים  הסנסציוניים  יותר  שהופקו  באותה  התקופה  .  
אבל  גם  הוא  סרט  ששווה  צפייה  כיוון  שהוא  עוסק  באחד  הנושאים  האמריקאים  הבסיסיים  ביותר  :  הקשר  בין  זהות  גברית  למקצוענות  .  
ג'ואיסון  ,  שזה  היה  סרטו  המוערך  ביותר  עד  אז  (  הוא  החליף  את  סם  פקינפה  ,  שהחל  לביים  את  הסרט  אבל  פרש  מהפרויקט  )  ,  מעניק  לנושא  הזה  נפח  של  מיתולוגיה  עממית  .  
הוא  עושה  שימוש  צפוי  אבל  מיומן  באווירה  הטעונה  של  ניו  אורלינס  ,  שבה  התחרות  בין  שני  גיבורי  הסרט  מתרחשת  ,  ומעמת  בתבונה  בין  שני  הדורות  של  שחקנים  שמאכלסים  את  הסרט  :  הדור  האחד  מייצג  את  הוליווד  הצעירה  ,  זו  שרוצה  לכבוש  את  הפסגה  ,  והאחר  את  דור  השחקנים  של  פעם  ,  שמייצג  קולנוע  אמריקאי  שהולך  ונעלם  .  
עיקר  העימות  מתמקד  ביריבות  שמתהווה  במהלך  הסרט  בין  סטיב  מקווין  כשחקן  הפוקר  ששואף  להפוך  לאלוף  לאדוארד  ג'  רובינסון  כשחקן  הוותיק  ,  שמשתמש  בכל  התחבולות  האפשרויות  כדי  שלא  לוותר  על  מקומו  בפסגה  .  
זו  אינה  רק  תחרות  בין  שתי  דמויות  ,  אלא  גם  בין  שני  שחקנים  ,  שכל  אחד  מהם  עושה  prefix=ב  "  הנער  מסינסינטי  "  תפקיד  שלם  ועשיר  .  
למקווין  היתה  קריירה  קצרה  מדי  ;  אבל  הוא  זכור  כיום  יותר  משחקנים  אחרים  בני  דורו  ,  להם  היו  קריירה  וחיים  ארוכים  ממנו  .  
סרטו  של  ג'ואיסון  לא  זכה  אמנם  לאותה  הצלחה  כמו  סרטים  אחרים  של  מקווין  ,  כגון  "  הבריחה  הגדולה  "  או  "  בוליט  "  ,  שביססו  את  המיתוס  שלו  ;  אבל  הוא  עשה  בסרט  את  אחד  מתפקידיו  היציגים  ביותר  ,  ובעזרת  דמותו  של  שחקן  הפוקר  המכונה  "  הנער  מסינסינטי  "  שירטט  את  דיוקנו  של  הגבר  האמריקאי  הצעיר  כאאוטסיידר  שלעולם  אינו  מוצא  את  מקומו  בתוך  החברה  וכמורד  שאינו  יודע  לאן  לתעל  את  זעמו  ושאפתנותו  .  
אן  מרגרט  וטיוסדי  ולד  מגלמות  את  שתי  הנשים  עמן  מקווין  מעורב  במהלך  הסרט  (  האחת  טובה  ,  כמובן  ,  והשנייה  לא  )  .  צוות  השחקנים  כולל  גם  את  קרל  מולדן  ,  ריפ  טורן  ,  ג'ק  וסטון  ,  זמר  הג'אז  השחור  הוותיק  קאב  קאלוויי  ואת  ג'ואן  בלונדל  המצוינת  ,  שהיתה  אחת  הכוכבות  הגדולות  של  שנות  prefix=ה  -  30  והפכה  לשחקנית  אופי  מוערכת  .  
ההערכה  לה  זכה  "  הנער  מסינסינטי  "  מיקמה  את  ג'ואיסון  בצמרת  ההוליוודית  .  
שנה  לאחר  מכן  הוא  ביים  את  הקומדיה  המצליחה  "  הרוסים  באים  ,  הרוסים  באים  "  prefix=וב  -  1967  את  "  כחום  הלילה  "  ,  שזכה  באוסקר  כסרט  הטוב  ביותר  של  אותה  שנה  (  הוא  עצמו  הפסיד  את  האוסקר  למייק  ניקולס  ,  במאי  "  הבוגר  "  ,  ועדיין  לא  זכה  בפרס  )  .  
