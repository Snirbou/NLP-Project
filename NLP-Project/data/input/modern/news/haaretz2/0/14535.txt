עדכון  אחרון  -  22:51  01/03/01  שלושת  הגלגולים  .  
מתוך  "  כה  אמר  זרתוסטרא  "  מאת  פרידריך  ניטשה  פרידריך  ניטשה  prefix=כ  "  על  -  אדם  "  בגלויה  מסוף  המאה  prefix=ה  -  19  .  
הקרן  לקלאסיקה  של  ויי  על  שלושה  גלגולי  הרוח  אספר  לכם  :  איך  יהיה  הרוח  לגמל  ,  והגמל  לארי  ,  והארי  יהיה  לבסוף  לילד  .  
רב  וכבד  משאו  של  הרוח  ,  הרוח  החזק  ,  הנושא  בעול  ,  שהיראה  שרויה  בו  :  כוחו  הרב  כמה  לדברים  הכבדים  ולכבדים  מכל  .  
איזהו  דבר  כבד  ?  
כך  שואל  הרוח  הנושא  בעול  ,  והוא  כורע  תחתיו  ,  כגמל  הזה  ,  ומבקש  שיעמיסוהו  היטב  .  
איזהו  הדבר  הכבד  מכל  ,  אתם  ,  הגיבורים  ?  
שואל  הרוח  הנושא  בעול  ,  ואעמיס  אותו  עלי  ואשמח  בכוחי  הרב  .  
שמא  זה  :  להשפיל  את  עצמנו  כדי  להכאיב  ליהירותנו  ?  
לתת  לסכלותנו  להאיר  ,  כדי  ללגלג  על  חוכמתנו  ?  
ושמא  זה  :  לשעות  מענייננו  בשעה  שהוא  חוגג  את  ניצחונו  ?  
לטפס  על  הרים  גבוהים  כדי  לנסות  את  המביא  לידי  ניסיון  ?  
ושמא  זה  :  להיזון  מבלוטי  הדעת  ומעשביה  ולהרעיב  את  הנפש  בשביל  האמת  ?  
ושמא  זה  :  להיות  חולה  ולשלח  לביתם  את  המנחמים  ולהתיידד  עם  החירשים  ,  שאינם  שומעים  לעולם  מה  אתה  רוצה  ?  
ושמא  זה  :  להיכנס  לתוך  מים  מלוכלכים  ,  אם  מי  האמת  הם  ,  ולא  להתרחק  מצפרדעים  קרות  ומקרפדות  חמות  ?  
ושמא  זה  :  לאהוב  את  הבזים  לנו  ,  ולהושיט  את  ידינו  לרוח  -  הרפאים  בשעה  שהוא  מבקש  להפחיד  אותנו  ?  
את  הדברים  האלה  הכבדים  מכל  ,  את  כולם  הוא  מעמיס  עליו  ,  הרוח  הנושא  בעול  :  כמוהו  כגמל  ,  כשם  שהגמל  ממהר  עם  משאו  אל  המדבר  ,  כך  גם  הוא  ממהר  אל  מדברו  .  
אבל  בשממת  המדבר  מתחולל  הגלגול  השני  :  כאן  יהיה  הרוח  לארי  ,  מבקש  הוא  לצוד  את  החירות  ולהיות  אדון  במדברו  שלו  .  
את  אחרון  אדוניו  הוא  מבקש  למצוא  פה  :  מבקש  הוא  להיות  לאויב  לו  ולאחרון  אלוהיו  ,  מבקש  הוא  להילחם  בדרקון  הגדול  ולמגרו  .  
מי  הוא  הדרקון  הגדול  שאין  הרוח  חפץ  בו  עוד  כאדון  וכאלוהים  ?  
"  עשה  "  prefix=ו  "  לא  -  תעשה  "  -  זה  הדרקון  הגדול  .  
אבל  רוחו  של  הארי  אומר  :  "  אעשה  כרצוני  "  .  
"  עשה  "  prefix=ו  "  לא  -  תעשה  "  עומדים  למכשול  בדרכו  ,  שולחים  ניצוצות  זהב  ,  חיית  קשקשים  ,  ועל  כל  קשקש  זוהרים  בזהב  "  עשה  "  prefix=ו  "  לא  תעשה  "  .  
ערכים  בני  אלפי  שנים  זוהרים  על  הקשקשים  האלה  ,  וכך  אומר  הכביר  בדרקונים  :  "  כל  ערכי  הדברים  -  עלי  הם  זוהרים  "  .  
"  כל  הערכים  כבר  נבראו  ,  וכל  הערכים  הברואים  -  אני  הם  .  
אכן  לא  ייאמר  עוד  "  אעשה  כרצוני  "  !  
דברי  הדרקון  .  
אחי  ,  לשם  מה  נחוץ  הארי  ברוח  ?  
למה  אין  די  בבהמת  המשא  ,  המסתפקת  במועט  והחדורה  יראה  ?  
לברוא  ערכים  חדשים  ,  זאת  לא  יוכל  גם  הארי  :  אבל  לקנות  לו  חירות  לברוא  מחדש  -  זאת  תוכל  עוצמת  הארי  .  
לקנות  חירות  ולומר  "  לא  "  קדוש  גם  לחובה  :  לשם  זה  ,  אחי  ,  נחוץ  הארי  .  
נטילת  רשות  לברוא  ערכים  חדשים  -  אין  מעשה  מפחיד  מזה  לרוח  הנושא  בעול  והחדור  יראה  .  
אף  גזלה  היא  בעיניו  ,  עניין  לחית  טרף  .  
לפנים  אהב  וקידש  מעל  לכל  את  prefix=ה  "  עשה  "  prefix=ו  "  לא  -  תעשה  "  :  והנה  עליו  למצוא  שיגעון  ושרירות  גם  בקדוש  מכל  כדי  שיוכל  לגזול  לו  חירות  מאהבתו  :  לשם  מעשה  הגזלה  הזה  נחוץ  הארי  .  
ועתה  אמרו  נא  ,  אחי  ,  מה  עוד  יוכל  הילד  שאף  הארי  לא  יכול  ?  
לשם  מה  נחוץ  שעוד  יהיה  הארי  לילד  ?  
הילד  ,  תום  הוא  ושכחה  ,  התחלה  חדשה  ,  משחק  ,  גלגל  המתגלגל  מתוך  עצמו  ,  תנועה  ראשונה  ,  אמירת  "  כן  "  קדושה  .  
כן  ,  אחי  ,  למשחק  הבריאה  נחוצה  האמירה  הקדושה  "  כן  "  :  את  רצונו  שלו  הוא  רוצה  עכשיו  ,  הרוח  ,  את  עולמו  שלו  הוא  קונה  לו  ,  הוא  שאבד  לעולם  .  
על  שלושה  גלגולי  הרוח  סיפרתי  לכם  :  איך  יהיה  הרוח  לגמל  ,  הגמל  לארי  ,  והארי  יהיה  לבסוף  לילד  .  
דברי  זרתוסטרא  .  
ובעת  ההיא  היה  יושב  בעיר  שנקרא  שמה  הפרה  הצבעונית  .  
תירגמה  מגרמנית  אילנה  המרמן  
