עדכון  אחרון  -  00:14  07/03/01  ראש  אמ"ן  :  פעולות  הטרור  נעשות  בחסות  הרשות  הפלשתינית  מלכא  .  
שיטות  הפיגוע  ישוכללו  ראש  אמ"ן  האלוף  עמוס  מלכא  אמר  אתמול  (  שלישי  )  כי  הרשות  הפלשתינית  והיו"ר  יאסר  ערפאת  נותנים  את  "  ברכת  הדרך  "  לכל  ארגוני  הטרור  ,  בהם  החמאס  והג'יהאד  האיסלאמי  ,  לבצע  פעולות  טרור  נגד  ישראל  .  
האלוף  מלכא  הופיע  בישיבת  ועדת  החוץ  והביטחון  ואמר  כי  אין  שום  חשיבות  איזה  ארגון  עומד  מאחורי  כל  פיגוע  ,  משום  שכל  ארגוני  הטרור  פועלים  תחת  חסותה  של  הרשות  הפלשתינית  .  
לדבריו  ,  אי  העשייה  של  הרשות  בפעולות  מנע  לסיכול  פיגועים  יצרה  בשטחים  אווירה  כללית  הנותנת  לארגוני  הטרור  את  מלוא  הביטחון  להמשיך  בפעילות  טרוריסטית  .  
מלכא  מעריך  כי  פעולות  הטרור  צפויות  להימשך  ואף  להתעצם  ,  תוך  כדי  שכלול  שיטות  הפיגועים  .  
לדבריו  ,  ניתן  לזהות  כי  ארגוני  הטרור  בשטחים  מאמצים  את  שיטות  הפעולה  של  החיזבאללה  בלבנון  .  
האלוף  הדגיש  כי  ההעדפה  של  ערפאת  היא  להמשיך  במאבק  באמצעות  אלימות  ,  אפילו  על  חשבון  שחיקה  נוספות  במוסדות  הרשות  .  
לדבריו  ,  בשלב  זה  אין  רואים  כל  סימן  של  קריסה  קרובה  של  הרשות  הפלשתינית  .  
ערפאת  הוא  עדיין  מקור  הסמכות  ,  הגם  שהוא  לא  נכנס  לפרטיה  של  כל  פעולת  טרור  נגד  יעדים  בישראל  .  
ראש  אמ"ן  הוסיף  :  "  האינתיפאדה  במתכונתה  הנוכחית  איננה  עוד  אינתיפאדה  עממית  ,  אלא  אינתיפאדה  של  הכוונה  מלמעלה  וערפאת  עצמו  הוא  זה  שקובע  את  מינון  האלימות  "  .  
לדבריו  ,  כבר  איננו  רואים  את  ההפגנות  ההמוניות  שהיינו  עדים  להם  בשבועות  הראשונים  שלאחר  תחילת  האינתיפאדה  .  
ערפאת  והרשות  ימקדו  בעתיד  את  מאמציהם  לבנאום  הסכסוך  ויפעלו  בכל  האמצעים  האפשריים  להשיג  יעד  זה  ,  לרבות  פניה  ישירה  למועצת  הביטחון  ,  כדי  להגן  על  העם  הפלשתינאי  מפני  ישראל  .  
לדברי  מלכא  כדי  להשיג  מטרה  זו  הם  ינסו  לגרור  את  ישראל  לתגובות  חריפות  שתתקבלה  בזירה  הבינלאומית  כתגובות  לא  לגיטימיות  .  
ההערכה  של  ערפאת  היא  שבסופו  של  דבר  הזירה  הערבית  והבינלאומית  לא  תתן  לו  לקרוס  קריסה  כלכלית  ושלטונית  .  
