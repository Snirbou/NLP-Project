עדכון  אחרון  -  23:34  06/03/01  מבחן  מכריע  בכנסת  תוצאות  ההצבעות  אתמול  בוועדת  חוקה  חוק  ומשפט  מבשרות  ,  כמקווה  ,  על  נכונותה  של  הכנסת  לאשר  היום  ,  בהצבעותיה  במליאה  ,  את  החזרת  שיטת  הבחירות  הקודמת  תוך  תיקונים  .  
הכנסת  אכן  נקראת  להשלים  את  המלאכה  ולקבל  היום  בקריאה  שנייה  ושלישית  את  הנוסח  החדש  של  חוק  יסוד  :  הממשלה  ,  המבטל  את  שיטת  ההצבעה  בשני  פתקים  שהמיטה  על  המדינה  נזקים  חמורים  מאז  נכנסה  לתוקף  לפני  חמש  שנים  .  
אין  שיטת  בחירות  מושלמת  .  
העולם  הדמוקרטי  מתלבט  במציאת  שיטת  ממשל  מתוקנת  שתענה  הן  על  הצורך  בייצוג  הוגן  של  הבוחרים  והן  בצורך  לכונן  משטר  יציב  .  
הניסיון  להנהיג  הצבעה  בשני  פתקים  ,  שנעשה  מתוך  רצון  כן  לתקן  את  פגמיה  של  השיטה  הקודמת  ,  נכשל  כישלון  חרוץ  והפריך  את  תחזיותיהם  של  מחולליו  .  
השיטה  שיושמה  בישראל  החל  prefix=ב  -  '  96  הגדילה  את  תלותו  של  ראש  הממשלה  בגחמותיהם  של  סיעות  הכנסת  ואף  של  ח"כים  בודדים  ,  הגבירה  את  פגיעותו  הפוליטית  וממילא  את  חוסר  היציבות  השלטונית  ,  כיווצה  את  כוחן  של  שתי  המפלגות  הראשיות  ,  והשליטה  תרבות  פוליטית  פופוליסטית  של  מקח  וממכר  בוטה  .  
החזרת  השיטה  הקודמת  (  עם  תיקונים  )  התבקשה  מאליה  .  
שינוי  חוק  יסוד  אינו  צעד  קל  ערך  ,  ובדרך  כלל  נדרשת  הכנסת  למעט  במהלכים  כאלה  שיש  בהם  פתח  לזילות  מעמדם  של  חוקי  היסוד  .  
עם  זאת  ,  במשבר  הממשלי  שהתפתח  בחמש  השנים  האחרונות  אין  מנוס  מהחלת  התמורות  החוקתיות  הדרושות  כדי  להחזיר  על  כנה  את  שיטת  הבחירות  הקודמת  אגב  הכנסת  תיקונים  לתוכה  .  
בין  התיקונים  החשובים  :  לא  יהיה  אפשר  להצביע  אי  -  אמון  בראש  הממשלה  אלא  ברוב  של  61  ח"כים  ;  אי  -  אישור  התקציב  עד  לחודש  מארס  יחייב  את  פיזור  הכנסת  ;  בעת  הצבעת  אי  -  אמון  בראש  הממשלה  על  המציעים  להציג  לכנסת  ממשלה  חלופית  .  
ככל  שגדולה  התקווה  כי  התיקונים  הללו  יצליחו  לייצב  את  שיטת  הממשל  הישראלית  ,  לא  מיותר  להזכיר  כי  שיטת  בחירות  בפני  עצמה  אינה  טלאי  שמסוגל  לכסות  על  הגורמים  העמוקים  המביאים  מדינות  למשברים  פוליטיים  תכופים  .  
תהליכים  פנימיים  הנוגעים  לעיצוב  דמותה  של  החברה  הישראלית  הביאו  לכך  שהיא  נמצאת  בסכסוך  פנימי  רב  ממדי  ,  המתבטא  גם  במישור  הפוליטי  .  
החזרת  שיטת  ההצבעה  בפתק  אחד  נועדה  להקל  על  המערכת  הפוליטית  לתקן  את  עצמה  ,  להנהיג  שיטת  ממשל  יציבה  יותר  ובכך  לתרום  תרומה  חשובה  לריפוי  תחלואיה  היסודיים  של  המדינה  .  
הרוב  המוחלט  הדרוש  להשלמת  החקיקה  היום  אינו  מובן  מאליו  :  יש  בכנסת  הנוכחית  לא  מעט  ח"כים  וסיעות  (  הבולטת  בהם  היא  סיעת  שינוי  ,  המתיימרת  לייצג  עמדות  נאורות  הבאות  ,  כביכול  ,  לענות  על  צורכי  הכלל  )  שעניינם  האנוכי  הוא  להוסיף  ולקיים  את  שיטת  הבחירות  בשני  פתקים  ;  הרוב  האחראי  של  הח  "  כים  נקרא  היום  להצביע  בעד  ביטולה  .  
זה  מבחנם  המכריע  .  
