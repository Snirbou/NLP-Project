עדכון  אחרון  -  03:22  07/03/01  חשד  :  דקרה  את  אמה  החורגת  בשל  ויכוח  על  סידור  חפצים  בבית  מאת  עמית  בן  -  ארויה  תושבת  לוד  בת  17  נעצרה  שלשום  בחשד  כי  דקרה  את  אמה  החורגת  .  
לאחר  הדקירה  נעלמה  החשודה  והסגירה  עצמה  מאוחר  יותר  למשטרה  .  
בעת  הדקירה  שהו  בדירה  אנשים  נוספים  .  
לדברי  מפקד  משטרת  רמלה  ,  סגן  ניצב  יפרח  דוכובני  ,  הביעה  החשודה  מורת  רוח  מהעברת  חפצים  בדירה  מחדר  אחד  למשנהו  .  
על  פי  החשד  ,  נטלה  החשודה  סכין  ,  נעצה  אותו  בגבה  של  האם  החורגת  ונמלטה  מהדירה  .  
האם  פונתה  במצב  בינוני  לבית  חולים  "  אסף  הרופא  "  בראשון  לציון  ,  כשהסכין  עדיין  נעוצה  בגבה  .  
אתמול  חל  שיפור  במצבה  של  הנדקרת  ,  והיא  ככל  הנראה  תשוחרר  היום  מבית  החולים  אחיה  של  החשודה  ,  מצד  האב  ,  רצח  את  אמו  הביולוגית  לפני  כשנה  בשל  אי  שביעות  רצונו  מאופן  לבושה  הגנדרני  ודרך  התנהגותה  המתירנית  .  
לפני  חודש  וחצי  נגזרו  על  20  שנות  מאסר  .  
החשודה  ,  סיפרה  בחקירתה  ,  במשטרת  רמלה  ,  כי  רצתה  לרצוח  את  אמה  החורגת  ,  כי  כעסה  על  כך  שזו  תפסה  את  מקום  אמה  האמיתית  .  
אמה  האמיתית  של  החשודה  היא  אינה  האם  שנרצחה  בעבר  על  -  ידי  האח  .  
היום  אמור  להיות  מוגש  נגדה  הנערה  החשודה  כתב  אישום  על  ידי  פירקליטות  מחוז  מרכז  .  
