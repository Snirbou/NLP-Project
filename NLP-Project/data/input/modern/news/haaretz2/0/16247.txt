עדכון  אחרון  -  03:30  08/03/01  תיאטרון  יחסים  עם  המולטימדיה  מאת  מיכאל  הנדלזלץ  קבוצת  הצעירים  של  תיארון  הבימה  מציגה  "  זוגיות  "  על  פי  סיפורים  של  שי  גולדין  ,  אלונה  קמחי  ,  לימור  נחמיאס  ,  אורי  אדלמן  ,  גפי  אמיר  -  שגב  ,  יואב  כ"ץ  ואסף  גברון  .  
בימוי  :  אילן  רונן  .  
עיצוב  :  מיקי  בן  כנען  .  
מולטימדיה  :  ג'ראר  אלון  .  
על  פי  שמונה  הסיפורים  שבערב  משהו  דפוק  בזוגיות  הישראלית  .  
או  שהם  לא  מזדיינים  ,  או  שהם  לא  מתחתנים  ,  או  שיש  שם  מכות  ,  או  שאין  שם  קשר  .  
חלק  מן  החומר  סובל  מן  השדיפות  של  האין  ,  אבל  מה  לעשות  ,  חוסר  המשמעות  והיעדר  הקומוניקציה  נשארים  לנו  מהמאה  שעברה  .  
הסיפורים  כאן  יש  להם  חן  ,  אבל  אין  בהם  עומק  .  
זו  קבוצת  הצעירים  השלישית  או  הרביעית  שאני  רואה  תחת  הכותרת  "  קבוצת  הצעירים  "  של  תיאטרון  הבימה  בהדרכתו  של  אילן  רונן  .  
להערכתי  ,  הקבוצה  הזו  ,  כיחידים  ,  היא  המבטיחה  ביותר  ,  אם  כי  אין  ודאות  שייצא  לי  לראות  אותם  בעבודה  נוספת  ,  על  סמך  ניסיון  העבר  .  
הם  יודעים  לעבוד  כקבוצה  ,  למשל  ,  בסיפור  הראשון  ,  "  סרטים  "  של  אלונה  קמחי  ,  כששני  תפקידים  מחולקים  בין  כולם  .  
עיקר  הבעיה  ,  בעיני  ,  בערב  זה  שרוב  הזמן  השחקנים  עובדים  או  מול  הקהל  ,  כמונולוג  ישיר  ,  או  לעומת  המולטימדיה  ,  שיש  לה  חלק  גדול  בערב  .  
אז  יפה  ומודרני  שהם  יודעים  להתאים  את  עצמם  למה  שקורה  מאחוריהם  על  המסך  ולנהל  דיאלוג  עם  המוקרן  ,  אבל  בגלל  זה  יש  מעט  מאוד  רגעים  של  מגע  אנושי  של  שחקן  אל  שחקן  .  
החלק  השני  ככלל  הוא  יותר  טוב  ושני  הסיפורים  של  שי  גולדן  נראים  כמבטיחים  יותר  (  "  רותי  משגעת  "  בביצוע  אדם  סלאח  בכרי  וחנה  הגין  ,  אם  כי  היא  בעיקר  בהקרנה  של  סרט  ,  ובעיקר  "  אגדת  אחד  ואחד  "  שבו  בולט  אשרי  סהר  בהקרנה  תיאטרונית  אנושית  )  .  הסיפור  החזק  ביותר  ,  בגלל  עלילתו  הוא  "  מולטיסיסטם  "  של  יואב  כ"ץ  ,  גם  בזכות  משחקם  של  תמר  מיכאל  ודרור  לוי  וגם  מפני  שהוא  הכי  קרוב  לתיאטרון  שגרתי  :  עם  עלילה  ,  דמויות  ,  בידור  משימות  ושיאים  רגשיים  .  
זה  מה  שצריך  להיות  בהצגה  ,  בקבוצה  או  בלעדיה  ולא  רק  ברק  ומולטימדיה  ופואנטות  וחביבות  של  נעורים  .  
