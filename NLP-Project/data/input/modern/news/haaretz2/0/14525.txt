עדכון  אחרון  -  00:21  02/03/01  הסתיימה  החקירה  הנגדית  של  עד  המדינה  המרכזי  במשפט  נמרודי  עד  המדינה  ,  יגאל  תם  ,  סיים  אתמול  (  חמישי  )  את  חקירתו  הנגדית  במשפטו  של  איש  העסקים  ,  עופר  נמרודי  .  
קדמה  לחקירתו  הנגדית  של  העד  חקירתו  הראשית  על  ידי  התובעת  הראשית  ,  שחקרה  את  תם  במשך  שמונה  ישיבות  .  
תם  לא  הורשה  לעזוב  את  הארץ  בטרם  יסיים  את  חקירתו  ,  אלא  אם  ימציא  ערבות  כספית  במאות  אלפי  שקלים  -  אולם  תם  לא  הצליח  לגייס  את  הסכום  .  
בחקירה  ניסה  הסניגור  ,  פעם  נוספת  ,  להוכיח  כי  תם  הצטרף  למעשי  הסחיטה  של  רפי  פרידן  נגד  נמרודי  .  
בין  היתר  ,  טען  הסניגור  כי  תם  ,  בזמן  ששהה  בארה"ב  ,  סחט  את  נמרודי  וביקש  ממנו  להקים  עסק  במשותף  למכירת  ביגוד  אופנתי  שיכניס  5,000  דולר  ביום  -  ולא  -  אמר  כי  ישוב  לארץ  וייחקר  על  ידי  המשטרה  .  
תם  ציין  ,  כי  לא  ראה  בכך  סחיטה  ,  וכי  לא  ראה  בדרישה  דרישה  מופרזת  .  
כמו  כן  ציין  הסניגור  ,  כי  תם  אישר  בעדותו  שניתק  את  הפלאפון  שלו  למשך  15  שעות  כדי  להלחיץ  את  נמרודי  בזמן  שגם  היה  בארה"ב  .  
על  כך  השיב  תם  ,  כי  באותה  עת  כעס  על  נמרודי  מכיוון  שכשניסה  קודם  לחפש  אותו  בדחיפות  ,  התברר  לו  כי  הנאשם  עשה  מסאז'  ואחר  כך  נרדם  .  
תם  סיפר  עוד  ,  כי  ביום  ההולדת  שלו  ביקש  נמרודי  להעניק  לו  מתנה  כספית  אולם  הוא  העדיף  מכונית  מנהלים  .  
העד  הכחיש  כי  ביקש  מהנאשם  מכונית  מרצדס  .  
לדבריו  ,  דרש  את  המכונית  ,  מכיוון  שבמשך  כשנה  מחייו  ביזבז  זמן  עבור  נמרודי  ופרידן  ,  בשל  עבירות  שלא  ביצע  .  
