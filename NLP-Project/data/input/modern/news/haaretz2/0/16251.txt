עדכון  אחרון  -  09:27  08/03/01  משרד  הדתות  /  אם  יבטל  שר  הדתות  החדש  את  תקנות  ביילין  ,  יצטרך  להגן  על  כך  בבג"ץ  איך  שומרים  על  מינהל  תקין  ועל  האינטרסים  של  ש"ס  ?  
מאת  גדעון  אלון  השר  הנכנס  ,  אשר  אוחנה  .  
הכריז  שהוא  מקווה  לשפר  את  תדמית  המשרד  תצלום  :  ניר  כפרי  הדילמה  של  שר  הדתות  החדש  אשר  אוחנה  מתחילה  כבר  בהכרזות  הפתיחה  .  
הציבור  הרחב  רוצה  לשמוע  מכל  שר  דתות  חדש  שילחם  בשחיתות  במשרד  עד  חורמה  ,  יבער  את  תופעת  התלמידים  הפיקטיוויים  ,  וידאג  ששום  מעטפה  עמוסת  מזומנים  לא  תחליף  ידיים  מאחורי  דלתות  נעולות  .  
בפועל  אפילו  אם  הוא  יגיד  הרבה  פחות  מזה  הוא  יעליב  את  כל  עובדי  המשרד  (  בהאשמה  קולקטיווית  שהם  מושחתים  )  ,  את  כל  השרים  הקודמים  וצוותיהם  (  בהאשמה  שבימיהם  פרחה  השחיתות  )  ואת  כל  הציבור  הדתי  (  שיודע  שזה  המשרד  המושחת  במדינה  אבל  סבור  שאסור  להודות  בזה  בפני  האויב  החילוני  )  .  הפתרון  שאוחנה  מצא  היה  ההכרזה  שהוא  מקווה  לשפר  את  תדמית  המשרד  .  
כך  כל  אחד  יוכל  להבין  מה  שהוא  רוצה  .  
הדתיים  יוכלו  לפרש  שהתדמית  (  והתקשורת  )  היא  הבעיה  ,  לא  השחיתות  ,  חלילה  .  
החילונים  יבינו  שכדי  לשפר  את  התדמית  צריך  לעשות  טיפול  שורש  .  
ויהיו  כמובן  מי  שיטענו  שהתדמית  של  המשרד  ,  כמו  המינהל  שלו  ,  כל  כך  רקובים  ,  שרק  עקירה  תעזור  .  
בתשובה  לשאלה  מה  יהיו  צעדיו  הראשונים  במשרד  ענה  אוחנה  שיחליט  על  כך  רק  לאחר  שיחות  עם  השר  היוצא  והבכירים  .  
בסך  הכל  אוחנה  מיעט  מאוד  בהתבטאויות  ציבוריות  כשהיה  מנכ"ל  משרד  הדתות  ומנכ"ל  ש"ס  וזו  גם  תהיה  השאיפה  שלו  בתור  שר  הדתות  .  
לשם  כך  הוא  יביא  כנראה  לעזרתו  את  דובר  המשרד  לשעבר  שמעון  מלכה  .  
מלכה  היה  הדובר  בתקופת  סגן  השר  אריה  גמליאל  והצליח  לשמור  על  גמליאל  הבוטה  מפני  התקשורת  (  כלומר  להרחיק  אותו  ממנה  )  ולמנוע  ממנו  להתחלק  ,  כך  שאוחנה  הוא  בשבילו  ממש  משחק  ילדים  .  
את  הטלוויזיה  ,  כנראה  ,  ישאיר  אוחנה  לשר  העבודה  והרווחה  שלמה  בניזרי  .  
אם  היה  שר  הדתות  החדש  מגיע  במטרה  לקחת  את  הקופה  ולברוח  זה  היה  קל  יחסית  .  
הוא  היה  צריך  לדאוג  לתדמית  שלו  רק  בציבור  הדתי  (  מתוך  תפיסה  שהחילונים  ממילא  עוינים  )  ולא  לעבור  על  החוק  באופן  בוטה  מדי  או  לפחות  לא  להיתפס  .  
הבעיה  של  אוחנה  היא  שהוא  רוצה  גם  לספק  את  הסחורה  לש"ס  (  והרב  עובדיה  יוסף  ידוע  כלקוח  מאוד  תובעני  בענייני  מינויים  ותקציבם  )  וגם  לשמור  על  כללי  מנהל  תקין  .  
לא  פלא  שאוחנה  כל  כך  פוחד  מהמשרד  ,  וחושש  שאין  לו  כל  סיכוי  להצליח  עד  שש"ס  נאלצה  לכפות  עליו  את  התפקיד  .  
אחת  מהבעיות  הראשונות  שלו  יהיו  שלוש  התקנות  החדשות  שהתקין  השר  היוצא  יוסי  ביילין  .  
ש"ס  הודיעה  מראש  שתמחק  את  כל  מה  שביילין  עשה  במשרד  .  
בפועל  זה  הרבה  יותר  מסובך  .  
ראשית  ,  ביילין  תיקן  שורה  של  עוולות  .  
בכלל  לא  בטוח  שמשרד  המשפטים  ובג"צ  יתנו  להחזיר  את  המצב  לקדמותו  ,  שהרי  דבר  אחד  הוא  להמשיך  במצב  לא  תקין  קיים  ודבר  שני  לחלוטין  הוא  לחזור  אליו  אחרי  שכבר  תוקן  .  
מעבר  לכך  ,  לא  מעט  אנשים  גם  בציבור  הדתי  סבורים  שהתקנות  של  ביילין  דווקא  טובות  מאוד  ,  אם  כי  צריכות  תיקון  פה  ושם  .  
כך  למשל  קבע  ביילין  שיושבי  ראש  מועצות  דתיות  וסגניהם  לא  יוכלו  לקבל  משכורות  .  
אם  לגבי  יושבי  הראש  יכול  להיות  שהוא  הגזים  ,  הרי  לגבי  הסגנים  יש  פחות  או  יותר  הסכמה  שלשלם  להם  משכורת  זה  מושחת  .  
אוחנה  יתקשה  מאוד  להסביר  לאוצר  ולראשי  הערים  החילונים  את  ההוצאה  הבלתי  סבירה  הזו  .  
מצד  שני  יהיה  די  קשה  להקים  קואליציות  במועצות  הדתיות  בלי  משכורות  לסגנים  .  
לא  פחות  מסובך  יהיה  להחזיר  ליושבי  הראש  (  או  לסגנים  )  את  משכורות  העתק  הצמודות  לשכר  שרים  .  
אין  שום  דרך  ציבורית  להסביר  למה  צריך  יו"ר  או  סגן  יו"ר  של  גוף  קיקיוני  כמו  מועצה  דתית  זעירה  לקבל  20  עד  30  אלף  שקל  לחודש  ,  וסביר  להניח  שהמשרד  יתבקש  להסביר  זאת  בבג"צ  .  
מצד  שני  אם  אוחנה  יחזיר  לראשי  המועצות  הדתיות  %  70  מהמשכורת  איש  לא  יכיר  לו  תודה  .  
כולם  יאשימו  אותו  שפגע  בהכנסתם  .  
הצלחתו  של  שר  דתות  מנקודת  מבטה  של  מפלגה  דתית  נמדדת  בין  היתר  בכמות  רבני  העיר  שמינה  .  
אלא  שביילין  פרסם  תקנה  שמקשה  מאוד  על  מינוי  שני  רבנים  לעיר  ולמעשה  חוסמת  מינוי  רבני  ערים  לשנים  רבות  .  
אם  אוחנה  ינסה  לבטל  אותה  יצטרך  להגן  בבג"צ  על  החזרה  למפתח  העדתי  במינוי  רבנים  .  
פתרון  אפשרי  הוא  לנסות  להמיר  את  משכורת  הרב  השני  בכמה  תקנים  של  רבני  שכונות  .  
אם  יש  תקנה  של  ביילין  שכולם  מסכימים  לנחיצותה  זו  התקנה  הקובעת  שיפוטרו  רבני  ערים  שאינם  מתגוררים  במקום  כהונתם  .  
אלא  שתקנה  לחוד  ופיטורים  לחוד  .  
שום  שר  דתי  אינו  יכול  לפטר  בפועל  רבנים  .  
אם  לא  יפטר  אותם  יגיע  לבג"צ  במקרה  הזה  עם  סיכויים  נמוכים  במיוחד  .  
מעבר  לכך  חלק  מהרבנים  כבר  פוטרו  ומאוד  קשה  לבטל  זאת  .  
הבאבא  ברוך  בעד  אזרד  מנכ"ל  משרד  הדתות  ,  מאיר  אזרד  ,  מפגין  כושר  הישרדות  מרשים  .  
אזרד  ,  איש  בעל  רקורד  מוכח  של  מנהל  בלתי  תקין  ,  מונה  בראשית  2000  כפתרון  פשרה  בין  המפד"ל  לש"ס  .  
בימי  ביילין  הוא  שרד  במידה  רבה  מכיוון  ששיתף  פעולה  עם  ניסיונות  ביילין  לפרק  את  המשרד  .  
השבוע  נפגש  פטרונו  של  אזרד  ,  הבאבא  ברוך  ,  הרב  ברוך  אבו  חצירא  ,  עם  יו"ר  ש"ס  אלי  ישי  ולחץ  עליו  להשאיר  את  אזרד  בתפקיד  .  
מקור  מקורב  לישי  אישר  בתגובה  שהיתה  פגישה  והבאבא  ברוך  הביע  כמה  רצונות  ,  אבל  לגבי  הבקשה  שאזרד  יישאר  "  הם  סיכמו  ביחד  שזה  לא  רציני  "  .  
