עדכון  אחרון  -  23:17  04/03/01  דרך  הטרור  לא  תצלח  הפיגוע  בנתניה  אתמול  הוא  חוליה  בשרשרת  פיגועי  קטל  המוני  ,  המבטאים  מאמצים  של  הפלשתינאים  להסלים  את  האלימות  כלפי  ישראל  .  
בולט  מגע  ידם  של  כל  הגורמים  הקיצוניים  בקהילה  הפלשתינית  -  לא  עוד  החמאס  והג'יהאד  האיסלאמי  בלבד  -  כמנסים  להוכיח  ,  שהמגעים  להרכבת  ממשלה  חדשה  בישראל  אינם  מרתיעים  אותם  .  
ל  אריאל  שרון  טרם  ניתנה  הזדמנות  להציג  את  ממשלתו  ואת  תוכניותיה  המעשיות  במשבר  עם  הפלשתינאים  ,  אך  הצד  שמנגד  כבר  מגדיל  את  ההימור  במשחק  הדמים  .  
ישראל  מפוכחת  היום  מכדי  לשגות  באשליותיהן  של  תקופות  קודמות  .  
הציבור  ,  נבחריו  וצבאו  אינם  מצפים  לפתרון  פלא  קל  ,  זול  ושלם  לבעיה  מדינית  ביסודה  .  
הכל  מבינים  ,  שיכולתה  של  ישראל  לשכנע  את  הפלשתינאים  לחדול  מאלימות  ולשוב  להידברות  היא  מוגבלת  ;  בהתמשך  האירועים  בשטחים  ,  זה  החודש  השישי  ,  גובר  הספק  ,  אם  יש  בעזה  וברמאללה  מען  אחיד  ויציג  למיקוח  -  מישהו  שבכוחו  לחתום  על  פשרה  ולאכוף  משמעת  על  כל  הארגונים  הפועלים  בשטחים  שבאחריותו  .  
גורם  כזה  אמור  להיות  יאסר  ערפאת  ,  על  פי  ההיגיון  המפורש  שביסוד  תהליך  אוסלו  .  
אם  אין  ערפאת  רוצה  ,  או  אינו  יכול  ,  לרסן  את  התנועה  שבראשה  הוא  עומד  ולמנוע  מאנשי  החמאס  והג'יהאד  תכנון  פיגועים  וביצועם  ,  מתבטל  גם  הנימוק  שבזכות  חתירה  להסכם  מדיני  אתו  ,  ומאליהן  מזדקרות  שתי  חלופות  אחרות  :  להמתין  להופעת  הנהגה  פלשתינית  אחרת  ,  שתהיה  מסוגלת  לקבל  מישראל  ויתורים  מסוימים  ולתת  לה  תמורתם  אחרים  ,  או  להחזיק  מעמד  ,  בתקווה  לשינוי  גישה  בצד  הפלשתיני  .  
הציבור  הישראלי  הקיש  מן  הסירוב  הפלשתיני  להסתפק  בוויתורים  הנרחבים  שהציע  אהוד  ברק  בקמפ  דייוויד  ובטאבה  ,  והעדיף  את  שרון  כמנהיגו  .  
בכך  שידר  ,  כי  לא  ייתן  לנציגיו  מנדט  להשגת  הסכם  בתנאים  פחותים  מאלה  ,  גם  במחיר  הצורך  בספיגת  התנגדות  אלימה  .  
אם  הפלשתינאים  סבורים  כי  הטרור  יובילם  להישגים  מדיניים  יתרים  ,  הם  מבססים  את  חישוביהם  על  טעות  בסיסית  ,  שראשוני  הסובלים  ממנה  ,  בקטל  ובמצוקה  ,  הם  בני  עמם  .  
לסכסוך  הישראלי  -  הפלשתיני  ייתכן  רק  פתרון  מדיני  ,  בהסכמת  הרוב  הגדול  והמכריע  -  המוכן  לכפות  את  מרותו  על  המיעוט  הסרבן  -  בשני  הצדדים  .  
הפלשתינאים  לא  יוכלו  להשיג  מישראל  באלימות  תנאים  טובים  מאלה  שהוצעו  להם  ליד  שולחנות  המשא  ומתן  .  
חידוש  ההידברות  חיוני  ,  אך  תנאי  מוקדם  לו  הוא  צעד  פלשתיני  ברור  ורציף  לכיוון  הפסקת  האש  .  
הפלשתינאים  לא  פירשו  כהלכה  את  לקח  הנסיגה  החד  צדדית  מלבנון  .  
הציבור  הישראלי  זועם  וכואב  על  פיגועים  כמו  זה  שהיה  בנתניה  ,  אך  תגובתו  תהיה  הקשחת  עורפו  -  ואולי  אדישות  ,  קהות  וסתגלנות  -  ולא  בהלת  כניעה  .  
