עדכון  אחרון  -  03:08  01/03/01  ההצבעה  על  הצעת  החוק  המאפשרת  לדחות  את  אישור  תקציב  המדינה  -  בשבוע  הבא  מאת  צבי  זרחיה  ועדת  הכנסת  דחתה  אתמול  לשבוע  הבא  את  ההצבעה  על  מתן  פטור  מהנחה  מוקדמת  של  45  יום  להצעת  החוק  ,  שמאפשרת  את  דחיית  אישור  התקציב  עד  prefix=ה  -  30  ביוני  .  
הצעת  החוק  הוגשה  על  ידי  קבוצת  ח"כים  ,  בראשות  נחום  לנגנטל  (  מפד"ל  )  .  על  פי  ההצעה  ,  אם  מתקיימות  בחירות  כלליות  או  בחירות  מיוחדות  בינואר  -  מארס  ,  ניתן  יהיה  לדחות  את  אישור  התקציב  עד  prefix=ה  -  30  ביוני  .  
לנגנטל  הסביר  כי  בנסיבות  שבהן  מתקיימות  בחירות  כלליות  או  בחירות  מיוחדות  בשלושת  החודשים  הראשונים  של  שנת  התקציב  ,  אין  זה  סביר  ,  ובדרך  כלל  גם  אין  זה  אפשרי  ,  לעמוד  במגבלת  הזמן  בחוק  ,  המחייב  את  ראש  הממשלה  להשיג  את  אישור  הכנסת  בקריאה  שנייה  ושלישית  עד  סוף  מארס  .  
לנגנטל  ביקש  לפטור  את  הצעת  החוק  מחובת  הנחה  מוקדמת  ,  על  מנת  שניתן  יהיה  לחוקקה  במהירות  ,  ולאפשר  לממשלה  החדשה  לדחות  את  מועד  ההצבעות  על  התקציב  .  
ואולם  ,  ח"כ  משה  גפני  (  יהדות  התורה  )  ביקש  לקיים  התייעצות  סיעתית  ,  ועל  כן  נדחתה  ההצבעה  .  
הליכוד  מבקש  להעלות  להצבעה  בקריאה  ראשונה  את  הצעת  התקציב  יום  -  יומיים  אחרי  שראש  הממשלה  הנבחר  ,  אריאל  שרון  ,  יציג  את  ממשלתו  בכנסת  .  
בקווי  היסוד  של  הממשלה  החדשה  נקבע  כי  ייעשה  ניסיון  להעביר  בהקדם  את  התקציב  בכנסת  .  
במקביל  ,  מוצע  לשנות  את  חוק  יסוד  :  הממשלה  ,  כך  שהממשלה  תוכל  להגיש  את  התקציב  להצבעה  בכנסת  עד  סוף  יוני  .  
