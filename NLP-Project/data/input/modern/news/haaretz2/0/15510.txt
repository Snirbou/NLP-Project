עדכון  אחרון  -  01:12  06/03/01  בתוך  הכסף  /  מירב  ארלוזורוב  מורידים  מחירים  בקרנות  במשרד  האוצר  אולי  לא  חשבו  על  כך  ,  אבל  אחת  התוצאות  המיידיות  של  שינוי  תקנות  ההשקעה  של  חברות  הביטוח  תהיה  גידול  ניכר  בתחרות  בענף  קרנות  הנאמנות  הגלובליות  .  
עפ"י  הערכות  ,  כבר  בשבועות  הקרובים  יודיעו  הקרנות  הראשונות  על  הפחתת  דמי  הניהול  ,  כנראה  בשיעור  ניכר  .  
למעשה  ,  במשרד  האוצר  כן  חשבו  על  חלק  מהדברים  .  
תקנות  ההשקעה  החדשות  של  חברות  הביטוח  -  לניהול  תיקי  פוליסות  ביטוח  החיים  מסוג  משתתפות  ברווחים  -  נתפשות  כמהפכניות  ,  משום  שהן  מבטלות  את  עצמן  .  
התקנות  החדשות  הסירו  כמעט  את  כל  מגבלות  ההשקעה  שהיו  קיימות  בתקנות  הוותיקות  ,  והתקנה  המובילה  עכשיו  היא  "  עשו  ככל  שתחפצו  "  .  
שיקול  דעתו  של  מנהל  ההשקעות  הוא  שיקבע  את  הרכב  תיק  ההשקעות  ,  ולא  תקנות  רגולטוריות  שקבע  האוצר  .  
ובכל  זאת  ,  בתוך  החופש  המוחלט  הזה  נותרו  סייגים  בודדים  .  
אחד  מהם  הוא  ההגבלה  שחברות  הביטוח  לא  ישקיעו  יותר  prefix=מ  -  5  %  מתיק  הפוליסה  בקרנות  נאמנות  .  
באוצר  חששו  מפני  מצב  של  כפל  דמי  ניהול  :  פעם  אחת  חברות  הביטוח  גובות  דמי  ניהול  מהמבוטחים  ופעם  אחת  הן  משלמות  דמי  ניהול  לקרנות  הנאמנות  שהן  משקיעות  בהן  .  
והתוצאה  היא  שהמבוטחים  מממנים  מכספי  הפוליסה  שלהם  פעמיים  דמי  ניהול  .  
לפיכך  ,  החליטו  להגביל  את  הפתח  לכפל  דמי  ניהול  לעד  %  5  מהתיק  .  
בפועל  אין  חברת  ביטוח  שקרובה  למגבלה  הזו  ,  כך  שדווקא  סעיף  אחר  בתקנות  ההשקעה  הוא  שגורר  ההשפעה  על  ענף  הקרנות  .  
זהו  הסעיף  שמתיר  לחברות  הביטוח  להשקיע  בחו"ל  (  עד  %  5  מהתיק  )  .  עד  היום  נאסר  על  חברות  הביטוח  להשקיע  בחו"ל  .  
כדי  לעקוף  את  המגבלה  הזו  התחכמו  החברות  ,  והשקיעו  כספים  בקרנות  נאמנות  ישראליות  המשקיעות  בחו"ל  -  קרנות  גלובליות  .  
הפריחה  של  הענף  הגלובלי  בתעשיית  הקרנות  בשנה  האחרונה  מיוחסת  גם  לכך  .  
לדוגמה  ,  הקרנות  של  בנק  רוטשילד  ,  שגייסו  בזמן  קצר  נכסים  של  300  מיליון  שקל  ,  הצליחו  לעשות  כן  בשל  הפקדות  גדולות  מאוד  של  כספי  הפוליסות  של  כלל  ביטוח  בהן  .  
אלא  שהפריחה  הזאת  מאוימת  עתה  ,  כשחברות  הביטוח  יוכלו  לחסוך  לעצמן  את  התיווך  של  מנהלי  הקרנות  ולהשקיע  ישירות  בחו"ל  .  
ההערכה  היא  שחלק  גדול  מהכספים  שהופקדו  על  ידי  חברות  הביטוח  בקרנות  האלו  בשנה  האחרונה  ,  יימשכו  בקרוב  .  
לא  כל  הכספים  .  
גם  פעולה  ישירה  בחו"ל  אינה  עניין  פשוט  ,  והיא  מחייבת  התקשרות  עם  ברוקר  זר  שינהל  את  החשבונות  בעבור  חברות  הביטוח  .  
לחברות  גדולות  כדוגמת  מגדל  וכלל  יש  יכולת  רבה  יותר  להתקשר  עם  ברוקרים  זרים  .  
לחברות  קטנות  ,  שהיקף  כספי  הפוליסות  שהן  מנהלות  קטן  ,  ברוקר  זר  אינו  אופציה  .  
חברות  אלו  צפויות  להמשיך  ולהשקיע  בקרנות  ישראליות  ,  ואולי  אף  להגדיל  את  השקעתן  בהן  במסגרת  אופנת  ההשקעות  בחו"ל  .  
ועדיין  הרבה  יותר  כספים  צפויים  לצאת  בקרוב  מהקרנות  הגלובליות  מאשר  להיכנס  אליהן  ,  והקרנות  האלו  נמצאות  בבעיה  .  
אחת  מדרכי  ההיערכות  שלהן  צפויה  להיות  ע"י  הוזלה  ניכרת  של  דמי  הניהול  ,  כך  שלחברות  הביטוח  תהיה  סיבה  להעדיף  את  הניהול  הישראלי  הזול  על  פני  הניהול  הזר  היקר  יותר  .  
דמי  הניהול  של  הקרנות  הגלובליות  הם  כיום  2.5  %  ויותר  .  
שיעור  ההוזלה  הצפוי  עוד  לא  הוכרז  ,  אבל  הוא  יהיה  כנראה  משמעותי  .  
מההוזלה  הזו  ייהנו  כולם  :  גם  חברות  הביטוח  וגם  כל  משקיע  אחר  המחזיק  יחידות  בקרנות  הגלובליות  .  
