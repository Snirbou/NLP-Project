עדכון  אחרון  -  10:45  07/03/01  יו"ר  המפד"ל  דחה  התפטרותו  מאת  נדב  שרגאי  ויוסי  ורטר  ישיבת  מרכז  המפד"ל  .  
התיק  לשיתוף  פעולה  אזורי  הוצע  בחצי  פה  תצלום  :  פבל  וולברג  המפד"ל  לא  תצטרף  לממשלה  שתוצג  היום  (  רביעי  )  בכנסת  ,  אבל  יו"ר  המפד"ל  ,  הרב  יצחק  לוי  ,  דחה  את  התפטרותו  המתוכננת  .  
לוי  לא  יתפטר  לפני  כינוס  סיעת  המפד"ל  ביום  שני  הקרוב  ,  וייתכן  שלאחר  השבעת  הממשלה  ייבנה  לו  תיק  התיישבות  מורחב  .  
גם  סיעות  המרכז  וגשר  לא  יצטרפו  לממשלה  ,  ובעקבות  כך  נמתחה  בליכוד  ביקורת  נוקבת  על  ראש  הממשלה  הנבחר  אריאל  שרון  .  
בכירים  בליכוד  אמרו  שלא  לייחוס  ,  כי  השארת  שותפים  טבעיים  מחוץ  לממשלה  -  13  ח"כים  מהימין  וחמישה  ח"כים  מיהדות  התורה  -  היא  "  תחילת  הסוף  של  ממשלת  שרון  "  .  
לדברי  אחד  הבכירים  ,  שרון  עשוי  להזדקק  למפד"ל  ,  למרכז  ולגשר  ,  אם  מפלגת  העבודה  תפרוש  מהממשלה  בעוד  כמה  חודשים  ,  אך  סיעות  אלו  "  יחכו  לו  בפינה  ,  לאחר  מה  שעולל  להן  "  .  
ראש  העיר  ירושלים  ,  אהוד  אולמרט  ,  שעד  לאחרונה  היה  חבר  בצוות  המו"מ  הקואליציוני  של  הליכוד  ,  קרא  גם  הוא  שלא  להקים  ממשלה  ללא  המפד"ל  ,  המרכז  וגשר  ,  והציע  לשרון  לשקול  חלוקה  מחודשת  של  כל  התיקים  בממשלה  ,  ובכללם  אלה  שכבר  הובטחו  בהסכמים  קואליציוניים  למפלגות  אחרות  .  
הוא  גם  קרא  לתת  לדוד  לוי  "  תפקיד  שראוי  לו  "  בממשלה  .  
ההצעה  לגבש  תיק  התיישבות  תישקל  בהמשך  יו"ר  המפד"ל  ,  יצחק  לוי  ,  הודיע  בישיבת  הסיעה  אתמול  אחר  הצהריים  על  כוונתו  להתפטר  מתפקיד  יו"ר  המפלגה  .  
למקורביו  אמר  ,  שהסיבה  לכך  היא  האחריות  האישית  שהוא  חש  לכך  שהמפד"ל  אינה  בממשלה  .  
ואולם  לוי  נעתר  לבסוף  להפצרות  חבריו  לעכב  את  התפטרותו  -  הן  בשל  הסיכוי  שלאחר  השבעת  הממשלה  תצורף  אליה  המפד"ל  ,  והן  כדי  למנוע  מאבק  בין  שאול  יהלום  לזבולון  אורלב  על  תפקיד  היו"ר  .  
ח"כ  צבי  הנדל  ,  המתווך  במו"מ  עם  המפד"ל  ,  הציע  לבנות  ללוי  תיק  מיוחד  ,  בדומה  לתיק  התשתיות  שנבנה  לשרון  לפני  ארבע  שנים  ,  כשהושאר  מחוץ  לממשלת  נתניהו  .  
הנדל  הזכיר  שאז  ויתר  לוי  לשרון  על  סמכויות  ממשרדו  .  
שרון  דחה  את  ההצעה  בינתיים  ,  אך  אמר  שלאחר  השבעת  הממשלה  ישקול  לזמן  את  השרים  הרלוונטיים  לצורך  בניית  תיק  ללוי  .  
לפי  הרעיון  המתגבש  יקבל  לוי  תיק  התיישבות  מורחב  ,  שיכלול  בין  היתר  את  המנהל  לבנייה  כפרית  במשרד  השיכון  ,  את  אגף  ההתיישבות  במשרד  הביטחון  וחלקים  רלוונטיים  ממשרדי  ממשלה  אחרים  .  
לדברי  לוי  ,  במו"מ  היום  הוצע  לו  בחצי  פה  התיק  לשיתוף  פעולה  איזורי  ,  ותפקיד  שר  ללא  תיק  לשאול  יהלום  .  
לוי  גם  סיפר  שהוצגה  לו  נוסחה  שניתן  לחיות  עמה  בנוגע  למשרד  הדתות  ,  ולפיה  יהיו  התייעצויות  עם  המפד"ל  לפני  החלטות  מסוימות  בתחומי  דת  ומדינה  ,  וכן  לפני  מינוי  מנכ"ל  משרד  הדתות  .  
ואולם  המו"מ  נכשל  בשל  סוגיית  התיקים  .  
בישיבת  מרכז  המפד"ל  היום  אמר  לוי  ,  שהליכוד  החליט  למעשה  להפקיד  את  כל  נושאי  הדת  והמדינה  בידי  מפלגה  דתית  אחת  ,  ולהפקיע  מידי  המפד"ל  כל  אחריות  על  הצביון  הדתי  והיהודי  של  המדינה  .  
