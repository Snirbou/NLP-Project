עדכון  אחרון  -  20:05  03/03/01  האם  להגדיר  את  הרשות  כאויב  מאת  זאב  שיף  בהכריזו  כי  הרשות  הפלשתינית  נהפכת  לישות  טרוריסטית  ,  עשה  הרמטכ"ל  ,  שאול  מופז  ,  צעד  משמעותי  לקראת  הגורמים  במערכת  הביטחון  המציעים  להגדיר  את  הרשות  כאויב  .  
אין  זה  משחק  מלים  סתמי  ;  מלבד  המשמעות  המשפטית  יש  להכרזה  כזאת  משמעויות  מבצעיות  קשות  .  
לכן  ,  ההחלטה  להכריז  על  הרשות  כעל  אויב  ,  אינה  יכולה  להיעשות  רק  במסגרת  צבאית  ומי  שצריך  להתייחס  לכך  ,  אחרי  דיון  ממצה  ,  הוא  הדרג  המדיני  .  
בדיון  שנערך  בשעתו  בממשלה  על  הצעות  הגישור  של  קלינטון  ,  כבר  אמר  ראש  השב"כ  ,  אבי  דיכטר  ,  כי  לצדה  של  ישראל  צומחת  מדינת  טרור  .  
הוא  דיבר  על  איום  שיתפתח  בעתיד  .  
מופז  עשה  צעד  נוסף  באומרו  כי  אנו  נמצאים  בעיצומו  של  התהליך  ,  כדבריו  :  "  הרשות  הפלשתינית  נהפכת...  לישות  טרוריסטית  "  .  
בכך  השיב  בעקיפין  לקצינים  הרבים  השואלים  מיהו  האויב  -  האם  רק  ארגונים  כמו  החמאס  והג'יהאד  האיסלאמי  ?  
שכן  אם  המיליציה  של  הפתח  ,  התנזים  ,  גם  היא  אויב  ,  כי  אז  מדובר  ברשות  הפלשתינית  .  
אבחנתו  של  הרמטכ"ל  מתבססת  על  העובדה  שיותר  ויותר  שוטרים  וגורמים  מן  הרשות  מעורבים  באלימות  נגד  ישראלים  ,  ועל  העידוד  הכללי  שנותנת  הרשות  למעשים  אלה  .  
הוא  גם  הגיע  למסקנה  שרק  לחץ  ממשי  יכול  להפסיק  את  האלימות  נגד  ישראל  .  
יש  להילחם  ברשות  ישירות  אם  הרשות  היא  אויב  ,  והיא  פוגעת  במדינה  ובאזרחיה  ,  אזי  יש  להילחם  בה  ישירות  .  
לשם  כך  אין  צורך  לפלוש  לשטחי  הרשות  ,  אף  שיהיו  ודאי  כאלה  שירצו  בכך  ,  אך  ודאי  שיש  צורך  אז  לפגוע  בנכסים  אסטרטגיים  ואחרים  שלה  .  
החלטה  כזאת  תתגלגל  בוודאי  להחלטות  מבצעיות  לפגוע  בראשי  הארגונים  הפוגעים  בישראל  ,  ובמוסדות  של  הרשות  .  
המציאות  מלמדת  שבמקרה  כזה  יהיה  קשה  ביותר  להימנע  מפגיעה  גם  באוכלוסייה  הפלשתינית  .  
והרי  בכך  אין  הרמטכ"ל  רוצה  ,  לפי  הסבריו  .  
צעדו  של  הרמטכ"ל  נעשה  בשעת  בין  השמשות  ,  בין  יציאתה  של  ממשלת  ברק  לכניסתה  של  ממשלת  שרון  .  
לפי  כל  הידיעות  ,  יש  באמתחתו  של  שרון  הצעות  מדיניות  לפלשתינאים  בצורת  הסדר  ביניים  .  
הוא  מוסיף  לכך  תנאי  מוקדם  שלפיו  לא  ינוהל  מו"מ  כל  עוד  נמשכת  האלימות  ,  או  לפי  הגדרה  אחרת  -  עד  שהאלימות  להצטמצם  למינימום  ,  אך  בתנאי  שערפאת  יפנה  ישירות  לבני  עמו  ויקרא  להפסיקה  .  
בכל  מקרה  ,  ממשלת  שרון  תיכנס  בעתיד  הקרוב  לשלב  ראשוני  של  פעילות  מדינית  מול  הפלשתינאים  .  
אפילו  קלושים  הסיכויים  שהצעותיו  המדיניות  של  שרון  יתקבלו  על  ידי  ערפאת  -  לא  זה  השלב  שבו  צריך  להגדיר  את  הרשות  כאויב  ולהכריז  עליה  מלחמה  .  
לצדנו  צומחת  אמנם  ישות  הטומנת  בחובה  כוחות  הרס  עצומים  ,  כולל  הרס  עצמי  ,  אך  אין  זה  מחייב  כיום  את  ישראל  לעשות  בעצמה  מהלכי  הרס  .  
שיתוף  הפעולה  עם  ועדת  מיטשל  -  מגוחך  אין  פירוש  הדבר  שישראל  צריכה  להגיב  באפס  מעשה  על  האלימות  הפלשתינית  .  
יש  הרבה  מה  לעשות  גם  אם  לא  מכריזים  על  הרשות  כעל  אויב  .  
ראשית  ,  יש  להגביר  המאמצים  למנוע  הברחת  נשק  ותחמושת  לשטחי  הרשות  .  
בזה  נכשלנו  .  
יש  למנוע  באופן  נחרץ  הזרמת  כספים  לרשות  מעיראק  .  
זה  נקרא  סיוע  הומניטרי  ,  אך  אל  הכסף  הרב  יצטרפו  פעילות  עיראקית  ישירה  ,  ארגונית  ומבצעית  ,  ואמצעי  לחימה  מסוכנים  .  
לישראל  כדאי  לספק  ישירות  מזון  לאוכלוסייה  הפלשתינית  ולא  להתיר  סיוע  עיראקי  .  
יש  לפעול  בקונגרס  האמריקאי  ,  במסלול  נפרד  מזה  שבו  מתנהלים  המגעים  עם  הממשל  ,  כנגד  האלימות  הפלשתיניות  ופעולות  חד  -  צדדיות  מצדה  .  
ואגב  ,  על  רקע  המציאות  הנוכחית  נעשה  מגוחך  שבעתיים  להמשיך  לשתף  פעולה  עם  ועדת  מיטשל  ,  החוקרת  את  נסיבות  פריצתה  של  האינתיפאדה  .  
