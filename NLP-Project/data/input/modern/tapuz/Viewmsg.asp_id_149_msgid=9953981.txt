זכותה של האישה על גופה ? 
מאת : רותי עו 11/12/02 | 20:17זה דיון שיכול להתפתח גם בפורום פמיניזם ( ובטח שם הוא יגיע לכיוונים קצת שונים ) . 
והנושא עלה בי בעקבות שרשור ההנקה - מה מידת מעורבותו של הבעל בהחלטה להמשיך להניק . 
ואם ניקח את זה צעד אחד קדימה - מה זכותה של האישה להחליט על צורת הלידה ( קיסרי מול רגיל למשל או אפידורל וסמים אחרים ) . 
ולפני הלידה - מה עם בדיקות פולשניות בהריון כגון מי שפיר ? 
ואם ניקח את זה עוד צעד אחד להקצנה - ומה במקרה של הריון לא רצוי . 
האם זכות האישה בהחלטה על הפלה שווה לזכותו של הגבר ? 
בכל המקרים האלו מדובר על התערבות בגופה של האישה . 
החל מפעולה כמו יניקה מגופה וכלה בביצוע פעולות כירורגיות בה . 
ומה יותר חשוב ? 
שמירה על זכותה של האישה על גופה או שמירה על זכויות העובר / תינוק ואז לאב יש אפוטרופוסות של 50 % וזכות החלטה שווה . 
אני יכולה לספר על המקרה הפרטי שלי . 
יש לנו שוויון בכל ההחלטות החשובות וגם הפחות חשובות בחיינו המשותפים . 
אבל בלי לדבר אפילו על הנושא היה ברור לכל אורך הדרך שכשמדובר בגופי יש לי זכות וטו וזכות החלטה סופית . 
בעלי יכול לייעץ , להביע את דעתו , לשכנע אבל אני המחליטה הסופית . 
וכך אני החלטתי סופית על מי שפיר . 
אני החלטתי אחרי חודשים ארוכים של התלבטות על לידה רגילה ולא קיסרית . 
אני החלטתי בפעם הראשונה להפסיק להניק ובפעם השנייה להניק . 
כי זה הגוף שלי ואני הנושאת העיקרית בסבל / תוצאות . 
מעצם ההבדל הביולוגי בא ההבדל בזכות ההחלטה . 
ובעלי תמך בי בכל החלטה . 
והיה לצידי לשאת בתוצאות . 
וכמובן שהיה ברור בינינו שבכל החלטה שלי , טובת ילדינו עומדת בראש . 
איך זה אצלכם ? 
מה דעתכם על הנושא ? 
רותי של העיניים 
