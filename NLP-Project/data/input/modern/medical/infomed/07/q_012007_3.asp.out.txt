טבעיות 
SSRI 
מחלות וסימפטומים 
שימוש בתרופה 
על השימוש בהיפריקום 
אני נוטלת כחודשיים היפריקום . 
כמה זמן אפשר / מומלץ להשתמש בתרופה , האם צריך להוריד מינון באופן הדרגתי ברגע שמחליטים להפסיק , ואיך כדאי להפסיק מבחינת מינון וזמן נטילת התרופה ? 
היפריקום הינה תרופה הממוצה מצמח ההיפריקום , על כן נחשבת תרופה לכאורה טבעית . 
קיימים מחקרים מסודרים בודדים המעידים על יעילות התרופה , ואכן התרופה ניתנת לטיפול בדיכאון קל עד בינוני . 
מאידך לא קיימים מחקרים מדויקים אודות מנגנון הפעולה של החומר הפעיל . 
ההשערה היא כי התרופה עובדת במנגנון הפעולה של התרופות נוגדות הדיכאון מקבוצת ה - SSRI , דהיינו המעכבות ספיגה חוזרת של סרוטונין . 
בהנחה שאכן זהו המנגנון , אז ניתן להתנהג בתרופה זו כפי שמתנהגים בתרופות מקבוצת ה - SSRI , כלומר , ראשית ניתן ליטול אותן לזמן ממושך ( שנים ) ; שנית , ניתן לרדת במינון באופן הדרגתי על מנת למנוע תגובה נגדית ( הופעת דיכאון ) ; ושלישית , בהחלט ניתן להפסיק את התרופה באם חשים בטוב גם בלעדיה . 
הירידה המדויקת במינון תלויה במינון ההתחלתי , במשך זמן הטיפול ובחומרת הסימפטומים . 
ניתן להתייעץ עם רופא המשפחה לגבי ירידה זו . 
