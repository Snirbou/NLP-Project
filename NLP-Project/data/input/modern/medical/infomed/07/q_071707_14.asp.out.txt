כאבי ברכיים 
בצילום ברכיים נאמר לי שיש אוסטאופיטים בפיקות ושהמרווחים המפרקיים שמורים . 
יש לציין שאני סובל מכאבים חזקים וקשה לי לקפל את הברך , במיוחד בעמידה , ובזמן האחרון גם בישיבה בלי העומס על הברכיים . 
מה זה ? 
ואיך זה נוצר ? 
מה הטיפול המתאים והאם יש טיפול שמרני ? 
מה אני צריך לעשות כדי להפחית את הכאבים ? 
האם הליכה לא נכונה יכולה לגרום לבעיה ? 
התגלתה אצלי שחיקה של הסחוס בקרסוליים שמגבילה את ההליכה שלי . 
האם זה גורם לבעיה ? 
הסיבות לאוסטאופיטים במפרקים רבות מאוד , לכן כאשר אדם מבוגר סובל מכאבים במפרק אחד או בכמה , בדרך כלל יש לבצע מגוון רחב של בדיקות . 
בין הבדיקות יש גם צילום , אבל זה לא מספיק . 
לא פירטת כאן אילו עוד בדיקות עשו לך , האם בדקו את הנוזל שבמפרק ? 
האם בדקו שקיעת דם ? 
בנוסף , לא תיארת אם הברך נפוחה או אדומה , ולמשך כמה זמן ובאילו מצבים היא כואבת . 
מכיוון שחסרים לי הרבה פרטים , אכתוב לך את רשימת האפשרויות שיכולות להוביל לכאבים בברך , אבל אתה צריך לגשת לאורתופד ולבצע את שאר הבדיקות אם הן עדיין לא נעשו . 
סיבות נפוצות ביותר לכאבים במפרק אחד אצל אדם מבוגר הן טראומה , דלקת , שיגדון ( גאוט ) , מחלות סיסטמיות שונות , ומחלת פרקים ניוונית – osteoarthritis . 
בברכה , 
דר נעמה ורבין - אינפומד 
