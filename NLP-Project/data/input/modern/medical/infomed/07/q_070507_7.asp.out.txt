תוצאות בדיקות תפקוד כלייתי 
זה 14 שנים שאני מטופלת בכדורים ליתר לחץ דם . 
לאחרונה עברתי בדיקות דם ונמצא שרמת ה - urea עומדת על 45 , רמת ה - ferritin על 23.3 , וה creatinine עומד על 0.83 . 
האם יש קשר בין הדברים , כי לא נלקחו בדיקות לתפקודי כליות ? 
לא ניתן לדון בתופעות לוואי של תרופות בלי לדעת באילו תרופות מדובר . 
סוגים שונים של תכשירים לטיפול ביתר לחץ דם גורמים לתופעות לוואי שונות . 
בדיקות ה - urea וה - creatinine בודקות את תפקודי הכליות . 
במקרה שלך , הקראטינין תקין לחלוטין , וה - urea על הגבול העליון של הנורמה . 
בגלל שהקראטינין תקין , לא סביר שמדובר בנזק כלייתי , והסיבה הסבירה ביותר לתוצאה היא התייבשות . 
אם בין התרופות להורדת לחץ הדם שאת נוטלת נמצא גם משתן , ייתכן שזו הסיבה . 
על סיבות נוספות לעלייה בערכי ה - urea תוכלי לקרוא באגף הבדיקות הרפואיות באינפומד . 
http://www.infomed.co.il/medTest 4 . asp?tID=19 
רמת ferritin בדם מעידה על מאגרי הברזל בגוף . 
רמת הפריטין שלך תקינה . 
קשה להתייחס לבדיקה בלי לדעת מדוע היא נלקחה , ומה רמתם של גורמים נוספים במשק הברזל בגוף , כמו רמת ההמוגלובין , נפח תא הדם האדום ( MCV ) , ברזל וטרנספרין . 
תוכלי לקרוא עוד על בדיקת הפריטין כאן : 
http://www.infomed.co.il/medTest 4 . asp?tID=77 
כדאי לפנות עם תוצאות הבדיקות אל רופא המשפחה שלך , שמכיר אותך , את מחלות הרקע מהן את סובלת ואת התרופות שאת נוטלת . 
אולם לפי שלוש תוצאות הבדיקות ששלחת – אין מקום לדאגה . 
דר ליה עשת - אינפומד 
