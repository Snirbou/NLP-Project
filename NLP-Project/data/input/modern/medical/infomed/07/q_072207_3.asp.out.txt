פעילות גופנית 
כבד שומני , סיבותיו ודרכי הטיפול בו 
אני רוצה לדעת על כבד שומני , לאור מחלת הסוכרת ו - LDH גבוה : 510 . 
כמה מסוכן מצב זה ? 
האם ניתן לעשות משהו מעבר ללקיחת התרופה ליפיטור , שתופעות הלוואי שלה ( כאבים בשרירים ) לא קלות ? 
כבד שומני הוא ממצא שנהיה יותר ויותר שכיח בשנים האחרונות . 
כשמו כן הוא , הפיכת רקמת הכבד לרקמה שומנית . 
זהו השינוי הראשון שהכבד עובר בדרך לאי - ספיקה כבדית ובעצם לפיברוזיס של הכבד . 
בתחילה הכבד השומני יוחס לאלכוהוליסטים ולבעיות כבד נדירות אחרות . 
בשנים האחרונות אנו עדים לשכיחות גבוהה של הממצא , ומייחסים זאת לממצא אשר נמצא ברבים מהלוקים בהיפרליפידמיה , כלומר שומנים וכולסטרול גבוהים בדם , וישנם גם אנשים אשר אין סיבה מוגדרת להופעת הכבד השומני אצלם . 
הכבד השומני מתגלה בדרך כלל במקרה , מכיוון שברוב המקרים אינו מלווה בסימפטומים הנובעים ישירות מתפקוד מהכבד עצמו . 
חשוב להדגיש - זהו שלב הפיך ! 
הכבד יכול לחזור למצב של רקמה נורמלית , ולכן המניעה במצב זה חשובה ביותר . 
יש לדעת מהי הסיבה לכבד השומני , ולאחר מכן לפעול באדיקות לביטולה , כלומר , להפסיק לשתות אלכוהול לחלוטין , להפסיק לעשן , ליטול תרופות אשר מורידות רמות הכולסטרול והטריגליצרידים בדם , ולהקפיד על תזונה בריאה ומאוזנת ופעילות ספורטיבית יומית . 
ליפיטור הוא כדור מצויין למי שזקוק לו , ותופעת הלוואי שאת מציינת היא נדירה מאוד ומופיעות בחצי אחוז מהנוטלים את התרופה . 
דר גיל טאובר - אינפומד 
