כיצד מתבצעת בדיקת ציסטוגרפיה ? 
איך מתבצעת בדיקת ההדמיה ציסטוגרפיה ? 
כמה צילומי רנטגן מבצעים ? 
האם מסריטים את התרוקנות השלפוחית ? 
אם יש אפשרות להגן על האשכים בזמן הצילומים ? 
ציסטוגרפיה היא למעשה צילום של שלפוחית השתן ודרכי השתן לאחר הזרקת חומר ניגוד : מחדירים קתטר ( צינור דקיק , צנתר ) אל שלפוחית השתן , מחדירים את חומר הניגוד , ובעזרת מכשיר רנטגן מצלמים את פיזור החומר . 
בדיקה זו יעילה ביותר לצורך איפיון ממצאים בכיס השתן , וכן על מנת לוודא שאין זרימה של חומר ניגוד לכיוון הכליות . 
במהלך הבדיקה , ייתכן שתרגיש מלאות בכיס השתן וצורך להתרוקן , אך רק לאחר הוצאת הקתטר תוכל לגשת לשירותים ולהתרוקן . 
( סביר להניח שלאחר שתתרוקן , יבוצע עוד צילום על מנת לוודא שאין שארית של חומר ניגוד ) . 
מומחה הרנטגן שיבצע את הבדיקה מודע לסיכונים הכרוכים בקרינה , ולכן ידאג לבצע את הבדיקה ברמת הקרינה המינימלית האפשרית , תוך הגנה על אברי הרביה , במידת הצורך . 
אך בכל אופן , רמת הקרינה היא כמו קרינה של צילום רנטגן רגיל , והיא נעלמת ואינה נשארת בגוף . 
בדיקה נוספת ודומה למדי נקראת " ציסטו - אוטרוגרם " . 
בדיקה זו מתבצעת בדיוק באותו אופן , למעט העובדה שבבדיקה זו תתבקש לרוקן את שלפוחית השתן תוך כדי צילום . 
אומנם מדובר בבדיקה פולשנית ומעט מביכה , אך חשוב לזכור שהבדיקה יעילה מאוד , מהירה יחסית , ואינה כואבת ! 
הערה : התשובה בלשון זכר , אך התהליך זהה בשני המינים . 
דר מורן שויקה - אינפומד 
