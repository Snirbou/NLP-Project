התנפחות של בלוטות לימפה כתוצאה מזיהום 
לפני כחודשייים חשתי כאבים חזקים באזור המפשעה , בעיקר בצד ימין . 
לאחר שהכאבים התגברו וממש לא יכולתי לעמוד , הלכתי לבית חולים , ושם שללו אפנדיציט ואמרו שאולי הבעיה קשורה לבלוטות הלימפה . 
בינתיים הכאב עבר . 
השבוע נעקצתי על ידי קרציה באזור האגן במערה שישנתי בה . 
לאחר שחשתי לא בטוב ( חום גבוה , חולשה ) פניתי למיון ושם קיבלתי אנטיביוטיקה . 
לאחר שיצאתי מהמיון גיליתי שבלוטות הלימפה שלי באזור המפשעה נפוחות מאוד . 
האם זה קשור לעקיצות ? 
יכול להיות שיש לי רגישות מיוחדת בבלוטות הלימפה ? 
שאלתך כללית מאוד כך שקשה לענות בצורה ספציפית . 
בלוטות הלימפה הן אחד ממרכיבי מערכת החיסון , ובין היתר לשם מתנקזים תהליכים זיהומיים . 
למשל , אם יש דלקת בשן , עשויה להיות נפיחות של בלוטות הלימפה מתחת ללסת . 
אם יש זיהום ברגל - עלולה להיות נפיחות בלוטת לימפה במפשעה באותו הצד . 
אני לא יודע אם המחלה הראשונה שתיארת ( הכאב במפשעה ) קשורה לנפיחות בלוטת לימפה . 
אולי כן ואולי לא . 
לגבי המחלה השנייה , אם אכן מדובר במחלה זיהומית , ייתכן שבלוטות הלימפה באיזור מסוים ( של העקיצה ) או בכל הגוף תתנפחנה כתגובה לזיהום . 
אם אתה עדיין חש בכאב או בנפיחות , עליך לפנות לרופא שיבדוק אותך ויראה במה מדובר . 
בברכה 
דר איציק לוימומחה במחלות זיהומיות 
