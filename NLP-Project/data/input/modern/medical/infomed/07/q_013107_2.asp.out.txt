רפואת שיניים 
קרע בקרקעית הפה במהלך טיפול שיניים 
עברתי טיפול שיניים ( השחזה של מבנה עם השמת כתר זמני ) עם הרדמה חלקית של הפה . 
תוך כדי טיפול הרופא חתך אותי בקרקעית הפה ותפר אותי ב 3 תפרים . 
הוא נתן לי מוקסיפן ל - 5 ימים וביקש שאעשה שטיפות מלח כמה פעמים ביום , ואמר שתוך יומיים ארגיש יותר טוב . 
מאז אין הקלה במצבי . 
אני מרגישה את המקום מגורה , את הלשון תפוסה וזה סיוט לאכול . 
אני בודקת את המקום כמה פעמים ביום והוא קצת אדום בקצוות של התפרים . 
3 שאלות : 1 . 
אם אני רוצה ללכת לרופא אחר שיבדוק את מצב הפה , לאיזה סוג רופא אני צריכה ללכת או האם עדיף ללכת למרפאת פה ולסת ? 
2 . 
תוך כמה זמן אני אמורה להרגיש הקלה ? 
3 . 
באיזו תכיפות דבר כזה קורה אצל רופאי שיניים ? 
מקרה זה אינו נדיר , איני רואה צורך ללכת ולהיבדק ע"י רופא אחר . 
אכן מיקום החתך אינו נעים ומציק בזמן אכילה אך , כל שעליך לעשות הוא לעקוב אחר ההוראות שהרופא נתן לך ולהתאזר בסבלנות . 
לאחר שבוע , ככל הנראה , תשכחי מכל העניין . 
בברכה , ד"ר מיכאל אבא - רופא שיניים 
