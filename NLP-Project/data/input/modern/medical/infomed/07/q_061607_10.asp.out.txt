הסיבות לנפיחות באיבר המין הגברי 
מה יכולה להיות הסיבה לנפיחות באיבר המין הגברי - ללא כאבים , חום לא גבוה ? 
בשאלתך חסרים פרטים רבים היכולים לכוון לסיבה מסויימת של הנפיחות באיבר המין . 
ישנן סיבות רבות לנפיחות של איבר המין , אך צריכים לדעת את ההיסטוריה של החולה : האם הוא נוטל תרופות , האם יש שינוי במתן שתן או צריבה במתן שתן , משך זמן הנפיחות , האם איבר המין ספג חבלה כלשהי לפני כן , שינויי צבע או שטפי דם המופיעים על האיבר וכו ' . 
הסיבות השכיחות לנפיחות הן הידבקות במחלות מין שונות , חבלה לאיבר הנגרמת תוך כדי קיום יחסי מין , נטילת תרופות ברקע ורגישויות עוריות , כמו רגישות לקונדום מלטקס ותגובה הנגרמת משיפשוף חזק מידי של איבר המין . 
אם הנפיחות חוזרת , מומלץ להיפגש עם אורולוג ולעבור בדיקה גופנית של המקום ולקיחת משטח ותרבית . 
דר גיל טאובר - אינפומד 
