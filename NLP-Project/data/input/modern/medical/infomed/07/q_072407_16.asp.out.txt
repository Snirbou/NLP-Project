קשיי נשימה וכאבים בחזה שמחייבים בירור 
יש לי בעיות בנשימה ובלב . 
מדי פעם יש לי קשיי נשימה המלווות בכאבים בחזה , דקירות ודפיקות לב מהירות , ואני מרגישה שאני עומדת להתעלף , כאילו חסר לי אוויר . 
לפעמים זה קורה לי כשאני בלחץ או כשאני מעוצבנת ממש . 
הייתי רוצה לדעת מה יש לי . 
הסימפטומים שאת מתארת יכולים להתאים למגוון רחב של מצבים רפואיים , ורק סדרת בדיקות יכולה לצמצם את האפשרויות ולהצביע על האבחנה . 
הסימפטומים הללו יכולים כמובן להצביע על בעיה בלב או בכלי הדם שבלב ובריאות , אך גם יכולה להצביע על בעיה המטולוגית כגון אנמיה , ואין להתעלם ממצבי לחץ וחרדה אשר יכולים להביא אדם לחוש בסימפטומים מעין אלה . 
לכן , עליך לפנות לרופא המטפל שלך בקהילה , לעבור בדיקה גופנית ובדיקות דם וא.ק.ג , ולהתחיל את החיפוש לבעיה משם . 
דר גיל טאובר - אינפומד 
