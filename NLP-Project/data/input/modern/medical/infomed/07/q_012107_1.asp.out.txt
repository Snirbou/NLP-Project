איכות הזרע אחרי ניתוח וריקוצלה 
בחודש פברואר 2006 עשיתי ניתוח וריקוצלה ומאז בבדיקת זרע לא נמצאו תאי זרע . 
לפני הניתוח בבדיקת זרע נמצאו בודדים . 
מה הסיבה והאם יש סיכוי שהמצב ישתפר ? 
( אני ובת זוגתי עברנו כמה טיפולי IVF ללא הצלחה ) . 
המזל הגדול במקרה של גברים הוא בעובדה שגבר ממשיך לייצר תאי זרע לאורך כל תקופת הפריון שלו , שיכולה להימשך עד לגיל 70 ויותר . 
ואכן קיימים מצבים פתולוגיים ( של מחלה ) רבים המובילים לפגיעה באיכות נוזל הזרע , כאשר לאחר טיפול בגורם הראשוני , מופיע שיפור בנוזל הזרע . 
וריקוצלה יכולה להיות אחת הסיבות לפגיעה באיכות נוזל הזרע . 
טיפול בווריקוצלה הינו אחד המצבים שבד"כ משפרים את איכות נוזל הזרע . 
ייתכן ואצלך קיימת בעיה נוספת שהובילה לספירת הזרע הנמוכה , ואותה יש לאבחן . 
הסיכוי שהניתוח הוביל לפגיעה נוספת באיכות הזרע מזערית . 
אני ממליץ להמשיך את הבירור והטיפול במסגרת מרפאת פוריות . 
ד"ר אמיר בר - שי - אינפומד 
