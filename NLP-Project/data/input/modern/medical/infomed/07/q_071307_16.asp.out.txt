בלבול כתוצאה מהיפונתרמיה 
סבתי בת ה - 83 נוטלת באופן קבוע תרופות להורדת לחץ דם , קומדין ( היא אחרי שני ניתוחי לב , שמו לה מסתם ביולוגי ) , משתנים ( דיזותיאזיד ) וכל מיני ויטמינים . 
יש לציין כי בעבר חוותה שני אירועים מוחיים . 
לאחרונה , עקב מחלה שעוד לא מצאו את מקור הבעיה שלה ( תאי דם לבנים גבוהים מן הרגיל , עלייה וירידה בחום ) , היה חשש לדלקת במסתם החלופי , דבר שנשלל בבדיקות רבות שנעשו ) , וניתנו לה סטרואידים ( פרדניזון ) , 20 מ"ג ביום . 
עכשיו היא בהיפונתרמיה , היא מבולבלת , מתנתקת ולעיתים ולא מגיבה . 
היא מקבלת נתרן בצורה איטית . 
האם יש סיכוי שנוצרה פגיעה בלתי הפיכה במוח ? 
מה הסיכוי שתפקוד המוח יחזור לעצמו ושהיא תשוב לחשוב בצלילות ? 
במקרים , רבים כאשר מתקנים את ההיפונתרמיה וכאשר המצב הבריאותי משתפר , יש שיפור גם מבחינה קוגניטיבית . 
אבל כל אדם מגיב אחרת לטיפולים ומחלים בצורה שונה . 
אשפוזים בבתי חולים ומצב בריאותי רעוע הרבה פעמים משפיעים על התפקוד הקוגניטיבי של אנשים מבוגרים מאוד . 
מצטערת , אבל תשובה חד - משמעית לגבי זה אין לי . 
כל שנותר הוא רק לחכות ולקוות כי הכול יעבור ושסבתך תשוב לעצמה . 
בברכה , 
דר נעמה ורבין - אינפומד 
