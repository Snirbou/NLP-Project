קברנומה – בעיה בזרימת הדם 
אימי בת 62 . 
היא עברה בדיקת CT ונשלחה לנוירוכירורג לפענוח התשובות . 
הוא הפנה אותה לבדיקת MRI , וטען במכתבו כי " ישנו ספק ממצא אינטרה - אקסיאלי בחלק התחתון של גזע המוח מצד שמאל ( קברנומה ? 
) , או הפרעה בזרימה של הסינוס הרוחבי משמאל " . 
בשל הלחץ הרב שאימי נכנסה אליו כתוצאה מהעניין , לא שאלנו יותר מדי שאלות כדי לא להלחיצה עוד יותר . 
מה משמעות הדברים ? 
מהי קברנומה ? 
האם ישנו קשר לאירוע מוחי ? 
אולי אמא עברה אירוע מוחי קל , ולכן הממצאים , ובגלל החשש לאירוע מוחי היא נשלחה מלכתחילה לבדיקת ה - CT ? 
אנו יצאנו מהפגישה מאוד מבולבלים . 
ברור שכדאי להמתין לתוצאות ה - MRI , אולם הייתי רוצה לקבל רקע על העניין . 
Cavernous Angioma , או קברנומה , היא בעיה בזרימת הדם בשל שינוי במבנה המורפולוגי של כלי הדם . 
מדובר בדרך כלל בכלי הדם היותר גדולים במוח , אשר בנויים בצורה משוחררת יותר ודופן כלי הדם דקה וחלשה יותר בשל שכבת קולגן דקה יותר . 
אנו מוצאים את הקברנומות בדרך כלל בסרבלום ( המוח הקטן , המוחון ) , בגזע המוח , ובאיזורים התת - קורטיקליים של המוח , בסדר זה של שכיחות . 
כדי להתגבר על בעיית זרימת הדם התקינה , מערכת כלי הדם באותו איזור יוצרת לעצמה " שאנטים " - מעין מעברים אשר עוקפים את האיזור הבעייתי - ולכן רוב האנשים אינם חשים בבעיה אלא כשהיא כבר יוצרת סימפטומים , כגון כאבי ראש עזים , דימומים קטנים וישנים אשר מתגלים במקרה בצילומי הדמיה , דימומים במוח ועוד . 
הטיפול הנקבע על ידי הנוירוכירורג לוקח בחשבון את המיקום , את בריאותו הכללית של המטופל , את גודל ההרחבה של כלי הדם ואת הסימפטומים מהם המטופל סובל . 
הטיפול הוא כירורגי . 
דר גיל טאובר - אינפומד 
