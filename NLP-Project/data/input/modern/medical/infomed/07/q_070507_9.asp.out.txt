רמה הורמונלית והסיכוי לטיפולי פוריות 
בשבוע 20 עברתי הפלה שניה עקב טריזומיה 21 . 
היום , חצי שנה אחרי , טרם הצלחתי לשוב ולקלוט הריון . 
בבדיקות הורמונליות ביום הרביעי למחזור , אשר הגיע לאחר שהיו סימנים ראשונים לקליטת הריון , היה לי 18.82 FSH . 
האם זה נורמלי או שמא עלי להתחיל טיפול פוריות ? 
FSH הוא הורמון המעיד על רזרבת הביציות השחלתית . 
רמות תקינות אצל אשה פוריה נעות בין 5 ל - 10 ( הבדיקה נעשית לרוב ביום השלישי למחזור ) . 
רמה שמעל 15 משמעותה פוריות נמוכה . 
במצב כזה , יש הממליצים להימנע מטיפולי פוריות , כיוון שהסיכוי להריון נמוך והסיכוי להפלות גבוה . 
יש רופאים שימליצו על תרומת ביצית או על אימוץ . 
למיטב ידיעתי , הגבול למתן טיפולי פוריות בישראל עומד היום על רמה של 19 בערך ההורמון . 
כמובן שלצורך החלטה לגבי המשך הבירור והאפשרויות העומדות בפנייך עליך להתייעץ עם מומחה לפוריות . 
בהצלחה ! 
דר מורן שויקה - אינפומד 
