חולה שמצבו מידרדר לאחר השתלת כליה 
בדיקות חוזרות שעבר אבי מראות עלייה של ה - CPK ל - 247 . 
הרופאים טוענים שאין צורך לעשות דבר . 
בנוסף , הקראטינין לא יורד מ - 3.6 או 3.7 . 
הרופאים טוענים , בקרירות רבה , שהכליה בתהליך של דחייה , ולדבריהם אין מה לעשות . 
אני אומנם לא מתיימרת להיות רופאה , אני רק סטודנטית לביולוגיה , אבל מסקירה באינטרנט אני נוטה לחשוב שאולי קיים קשר כלשהו בין העלייה ב - CPK לבין ההידרדרות של הכליה , ושהרופאים פשוט לא רוצים להודות בכך . 
האם יש מקום לבקש חוות דעת נוספות ? 
אני פשוט דואגת מאוד , ולא כל כך יודעת מה אני צריכה לעשות ולאיזה כיוון ללכת - אני חשה באדישות מצד הרופאים , ואני לא רוצה לחיות בהרגשה שיכולתי לעשות משהו ולא עשיתי . 
אני מבין את דאגתך , וצר לי שאת מרגישה קרירות מצד הרופאים . 
אני משוכנע שהם מנסים לעשות כל דבר אפשרי , אך צריך לקחת בחשבון שלרפואה אין פתרונות של שחור ולבן , ולפעמים ויש מצבים שלהם אין פתרונות כלל . 
בנוגע לעלייה ב - CPK - זהו אנזים שבדרך כלל נמצא בעלייה חדה של מעל 10,000 יחידות במקרים של פגיעה כלייתית אקוטית מטראומה או מ - Rhabdomiolysis ( הרס של מעטפת התאים בשרירים ) . 
בכל מקרה , אצל אביך אין עלייה ממש חדה , וגם אין קשר ישיר בין רמות ה - CPK האלו לבין מצב הכליה המידרדר . 
אני מבין את רצונך בחוות דעת נוספת , ומאוד ממליץ על חוות דעת נוספת , גם מבחינה רפואית וגם מבחינת השקט הנפשי של המטופל . 
בקשת חוות דעת שניה אינה מראה חוסר אמון בטיפול שניתן . 
דר גיל טאובר - אינפומד 
