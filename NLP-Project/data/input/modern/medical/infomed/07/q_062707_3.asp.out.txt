הפסקת וסת בעת שימוש בהתקן תוך רחמי 
אני כבר כשנה עם התקן מירנה אשר גרם להפסקת הווסת שלי . 
האם זה בסדר ? 
הרופא שלי אמר שזו תופעה ידועה , אך זה עדיין לא הרגיע אותי שזה אכן בריא ולא פוגע בגוף . 
המירנה היא שיטה הורמונלית למניעת הריון . 
היא למעשה משלבת את היתרונות של גלולות עם היתרונות של התקן ( אין צורך לזכור לקחת את הגלולה כל יום ) , והיא יעילה במניעת הריון למשך כ - 5 שנים ( סיכוי הכניסה להריון עומד על 1 % ) . 
בשימוש במירנה מתקצרים משך המחזור ועוצמתו עד כדי היעלמות , ולכן התופעה שאת מתארת היא נורמלית לחלוטין ואין לך כל סיבה לדאגה . 
הפעילות ההורמונלית בשימוש במירנה היא מקומית , ולכן האפקט הוא רק ברחם , עם מינימום תופעות לוואי או נזק כלשהו . 
דר מורן שויקה - אינפומד 
