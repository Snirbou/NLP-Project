על הטיפול באנטיביוטיקה בדלקת ריאות 
בפיענוח תוצאות צילום החזה נאמר : הצללה פנאומונית ב RML . 
האם פירוש הדבר שיש לי דלקת ריאות ? 
האם עלי לקחת שני סוגי תרופות או מספיק סוג אנטיביוטיקה אחד ? 
כמה זמן עד הריפוי ? 
אכן , הצללה פנאומונית משמעותה בד"כ דלקת ריאות , אם כי ישנה אבחנה מבדלת רחבה ( כלומר סיבות רבות לתמונה הזו בצילום חזה ) . 
אם התמונה הקלינית ( הסימפטומים ) שלך מתאימה לדלקת ריאות ( חום , צמרמורת , שיעול ) , אזי יחד עם צילום החזה , בוצעה האבחנה של דלקת ריאות . 
הטיפול בדלקת ריאות באדם מן הקהילה ( לא במאושפז בבית חולים ) יכול להיות באנטיביוטיקה אחת או בשתי אנטיביוטיקות בהתאם לגיל החולה , חומרת המחלה והחיידקים החשודים כגורמים לזיהום הריאתי . 
כיום נהוג לתת שתי אנטיביוטיקות על מנת לכסות את כל החיידקים העלולים לגרום לדלקת ריאות . 
הטיפול המקובל הוא בן 10 - 14 ימים בד"כ . 
הריפוי של דלקת ריאות בד"כ נמשך מספר ימים ( שוב זה אינדיבידואלי למטופל ) . 
בד"כ לאחר 10 ימים האדם חש בטוב . 
מאידך הריפוי של רקמת הריאה לוקח זמן רב יותר , ומומלץ לחזור על צילום חזה לביקורת לאחר 5 שבועות , לוודא חלוף הזיהום . 
