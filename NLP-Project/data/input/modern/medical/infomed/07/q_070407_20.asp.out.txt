כאבים בעת חדירה ביחסי מין 
נישאתי לאחרונה וקיימתי 3 פעמים יחסי מין עם בעלי . 
בכל 3 הפעמים ממש כאב לי בעת ההחדירה . 
אני לא מסוגלת להרפות את עצמי . 
למה זה ממשיך לכאוב עדיין ? 
תחושת כאב במהלך חדירה היא תופעה נפוצה למדי , המופיעה אצל כ - 10 % מכלל הנשים הצעירות . 
המינוח הרפואי לתופעה הוא " וגיניסמוס " ( vaginismus ) . 
זו למעשה התכווצות בלתי רצויה של שריר פתח הנרתיק , המונעת קיום יחסי מין , בדיקה גינקולוגית או כל מגע באזור פתח הנרתיק . 
חדירה בעת מגע מיני לא אמורה להיות כואבת או מלחיצה ; להפך , החדירה אמורה להיות מענגת . 
ישנן מספר שיטות טיפול . 
השיטה המסורתית דוגלת בשיחות אישיות לצד שיחות משולבות עם בן הזוג במטרה לעבד פחדים ולהגיע לרגיעה . 
כיום קיימות שיטות חדשניות יותר שמשלבות ביופידבק וכן טיפול על ידי סרוגייט . 
הייתי ממליצה לפנות לרופא/ת הנשים שלך על מנת לשלול כל סיבה אחרת לכאב , ואם תוצאות הבדיקה שליליות , לשקול את דרכי הטיפול המוצעות לעיל . 
בהצלחה 
דר מורן שויקה - אינפומד 
