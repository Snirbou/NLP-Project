רפואת ילדים 
ילד בן 3 עם מחלת הנשיקה 
בני בן ה - 3 אובחן כחולה כנראה במחלת הנשיקה ( מחר נבצע בדיקת דם ) לפי כל התסמינים ( חום , טחול מוגדל , בלוטות לימפה מוגדלות בצוואר , בבית השחי ובמפשעה ) . 
בלי קשר לכך , הוא אנמי . 
האם האנמיה יכולה להשפיע או לסבך את המחלה ? 
מה לעשות עם כאבי הגרון ? 
האם אפשר למנוע הידבקות ? 
איך ? 
איך אפשר לעזור לו להתחזק ? 
( כבר המון זמן שהוא חלש מאד ) . 
מחלת הנשיקה ( infectious mononucleosis ) היא מחלה די קלה בגילים הצעירים וההתאוששות ממנה קצרה יחסית . 
אין צורך למנוע הידבקות . 
עדיף לעבור אותה בגיל צעיר . 
אין סיבה לדאגה , רק שישתה מספיק , ותני לו לאכול ארטיקים , הקור יוריד את הנפיחות בגרון והארטיק יספק נוזלים וקלוריות . 
כאשר יסיים את המחלה ,   דאגי לתיקון האנמיה . 
דר משה ארוך - רופא משפחה ומתמחה ברפואת ספורט 
