נפיחות וכאבים בחניכיים בגלל דלקת 
לאחר יממה של כאב חניכיים חזק , פניתי לרופא השיניים שלי שאיבחן דלקת מתחת לשן מסוימת המכוסה בכתר חרסינה . 
הכתר מתנדנד וישן . 
הרופא המליץ לי על אנטיביוטיקה וחזרה אליו לאחר שבוע ימים . 
אני לאחר 3 ימי נטילת אנטיביוטיקה מוקסיפן פורטה 500 מ"ג x 3 ליום , והבוקר התעוררתי עם נפיחות חיצונית בצד של הדלקת . 
שאלתי היא : האם ייתכן שעל אף נטילת אנטיביוטיקה שאמורה לנטרל את הדלקת סביר שתופיע נפיחות ? 
הנפיחות היא על כל הצד של החניכיים והשן המודלקות . 
אני טיפוס די חרדתי באופן כללי והראש שלי כבר עובד בכיוון סרטן . 
אנא עיזרו לי . 
אני אתחיל מהסוף , זה לא סרטן . 
למרות נטילת האנטיביוטיקה תיתכן נפיחות . 
ישנה אפשרות להעלות את המינון או להחליף את האנטיביוטיקה , זאת בהתייעצות עם הרופא שלך . 
בכל מקרה יש צורך להמשיך את הטיפול בשן מכיוון שמקור הזיהום עדיין פעיל למרות נטילת האנטיביוטיקה . 
ד"ר מיכאל אבא - רופא שיניים 
