עצות לנערה רזה מדי 
אני נערה בת 17 , והגובה שלי הוא 1.54 מטר , המשקל הוא 38 ק"ג . 
אני נורא רזה והבעיה הזו מפריעה לי , אסתטית ובריאותית . 
יש לי עייפות כרונית כבר בערך שנתיים , תשישות לאחר פעולות פשוטות וסחרחורות מדי פעם . 
עם זאת , המחזור שלי סדיר והכל בסדר מהבחינה הזו . 
האחים שלי דווקא לא רזים , הם בסדר גמור , כך שאני מניחה שזו אינה בעיה גנטית . 
הייתי אצל דיאטנית שנתנה לי תפריט , אך הוא לא ממש עזר . 
אולי תוכלו לעזור לי אתם ? 
בבניית תפריט מיוחד ? 
או תוספים אחרים ? 
גובהך ממוצע לגילך ( כ - 50 % מבני גילך , גבוהים ממך , וכ - 50 % מבני גילך נמוכים ממך ) , אך משקלך נמוך מאוד לגילך ( כ - 5 % מבני גילך שוקלים פחות ממך , היתר שוקלים יותר ממך ) , ומכאן שאת בהחלט רזה מדי . 
העובדה שאת מקבלת מחזור מעידה על כך שהפעילות ההורמונלית קרוב לודאי תקינה , אך אני עדיין ממליצה לך לעבור מספר בדיקות דם על מנת לבדוק את הפעילות המטבולית בגופך . 
בהנחה שהכל בסדר אצלך ואינך סובלת מפתולוגיה מסויימת , אני ממליצה לחזור לייעוץ אצל דיאטנית על מנת שתשנה את התפריט שקיבלת . 
נסי להגדיל את מספר הארוחות ביום , אך להקטין את נפחן . 
ייתכן שכך תצרכי יותר קלוריות ביום . 
בהצלחה ! 
דר מורן שויקה - אינפומד 
עוד באינפומד 
חישוב מדד מסת הגוף ( BMI ) 
