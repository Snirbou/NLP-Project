על שימוש במשלשלים 
אני משתמשת בתה משלשל עקב אכילה כפייתית בלתי נשלטת כבר 7 שנים בערך . 
אילו נזקים עלולים להיווצר ? 
לפני כמה ימים , כשהייתי בשירותים , נפלטה גם מעין רירית ארוכה , כ - 30 ס"מ , ואני ממש חרדה מהנזק . 
כבר היו לי בעיות במחזור בעבר . 
כמו כן , פעמים רבות תוקפים אותי כאבים משתקים בבטן השמאלית באמצע ( לא יכולה לזוז , לנשום ) , בדרך כלל לפני כניסה לשירותים . 
האם זה קשור לשימוש במשלשלים ? 
למה תמיד בצד שמאל באותו המקום ? 
בשאלתך חסרים פרטים רבים , כמו האם את אוכלת בצורה מאוזנת ? 
האם את סובלת מעצירות ? 
הסיבה שהביאה לבעיות במחזור ? 
האם יש שינוי של יותר מ - 10 % ממשקל הגוף בחצי שנה האחרונה ? 
באילו משלשלים את משתמשת ומהם המינונים שאת נוטלת אותם ? 
ועוד שאלות רבות שאפשר וצריך לדעת עליך . 
אני ממליץ לך לפנות בהקדם לייעוץ של רופא גסטרואנטרולוג אשר יערוך לך בדיקה גופנית מתאימה , יתשאל אותך תשאול מקיף על ההיסטוריה הרפואית שלך ועל הרגלי האכילה והיציאות , ויערוך בדיקות נוספות בהתאם לממצאים . 
בנוסף , אני מפנה אותך למידע נוסף הקיים במאגר אינפומד בנוגע לשימוש במשלשלים : 
http://www.infomed.co.il/questions/q_052003_1.htm 
דר גיל טאובר - אינפומד 
