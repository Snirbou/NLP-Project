טיסה ונסיעות 
הטיפול במחלת מנייר 
אבא שלי בן 44 , וב - 4 השנים האחרונות הוא סובל ממחלת מנייר קלאסית ( סחרחורות , הקאות וכל הנלווה לכך ) . 
רציתי לדעת אם טיסה יכולה לגרום להתקף נוסף או להחמרת המחלה . 
בנוסף , רציתי לדעת על אילו תרופות אתם ממליצים , כי נתנו לו מרשם לסטונרון ושמעתי שהתרופה לא כל כך יעילה . 
אינני יודע אם טיסה יכולה להחמיר את התסמונות של מחלת מנייר , ולא מצאתי תיעוד בספרות על כך . 
יחד עם זאת , בטיסה הלחץ בתוך חלל האוזן התיכונה עולה מאוד , ומכיוון שאצל חולים במחלה זו הנוזל האנדו - לימפטי אשר זורם במערכת ( שאחראית על שיווי המשקל והקואורדינציה ) נמצא בכמות מוגברת - לחץ נוסף יכול להוביל לסחרחורות , צלצולים והקאות . 
סטונרון היא אחת מהתרופות היותר שכיחות בטיפול במחלת מנייר , ויעילותה הוכחה כגבוהה ביותר בטיפול במחלה זו . 
בארה"ב נוהגים לפעמים להוסיף גם דיאמוקס לטיפול במחלת מנייר , אולם יש לתרופה זו לעיתים תופעות לוואי לא נעימות ולכן אולי לא הוצע לכם הטיפול הזה . 
תוכלי לקרוא עוד על דיאמוקס באינדקס התרופות באתר אינפומד . 
אני בטוח שכל רופא אף - אוזן - גרון בקהילה יוכל לתת לך תשובה יותר מדויקת לגבי טיפול אלטרנטיבי אם הטיפול הנוכחי לא עוזר . 
בברכה , 
דר עידו ווליניץ - אינפומד 
