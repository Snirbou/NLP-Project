יחסי מין 
דימום בפעמים הראשונות לקיום יחסי מין 
לאחרונה התחלתי לקיים יחסי מין עם חברי . 
אני משתמשת בגלולות . 
שנינו היינו בתולים ועשינו בדיקות לגילוי HIV . 
אני חשה בכאב בתחילת החדירה , אך לא בסופה , ויש לי דימום מאוד קל לאחר הסיום . 
חשבתי בהתחלה שהדימום הוא בגלל קריעת קרום הבתולים , אך קיימנו יחסים עוד 3 פעמים מאז , ותמיד יש דימום קל לאחר מכן . 
האם אני צריכה לעשות בדיקת משטח צוואר הרחם , או שזה יכול להיות עדיין בגלל קרום הבתולים ? 
כאב בתחילת החדירה עם דימום קל יכול לנבוע מסיבות רבות . 
אם מדובר בקיום יחסי מין בפעמים הראשונות בחיים - בהחלט יכול להיות שמדובר בבעיות מכאניות , כמו חוסר " שימון " , מגע אגרסיבי , שאריות קרום בתולין וכדומה . 
דלקת מבוא הערייה יכולה גם היא להיות סיבה , אם כי פחות שכיחה בנשים שזה עתה החלו בקיום יחסי מין . 
אם המצב נמשך , ממליץ לפנות לגינקולוג ( שניכם ביחד ) , להיבדק ולקבל הדרכה . 
בברכה 
דר איציק לוימומחה במחלות זיהומיות 
