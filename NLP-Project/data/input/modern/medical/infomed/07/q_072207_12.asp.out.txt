החשיבות של B 12 והמקורות התזונתיים המומלצים 
אני בשבוע ה - 17 להריון . 
עשיתי בדיקות דם והתברר שיש מחסור חמור בוויטמין B 12 ( 84 pg / ml ) . 
התחלתי לקחת כדורים למציצה מתחת הלשון של 1000 מ"ג , טבליה אחת ביום . 
מה ההשפעה של זה על העובר ? 
והאם תזונה נכונה תשפר את מצבי ? 
ויטמין B 12 הוא ויטמין חשוב ביותר לחלוקת תאים , לפעילות החומצה הפולית , ולהתפתחות מערכת העצבים . 
כפי שאת מבינה , הוויטמין מסייע בהתפתחות העובר , ועל כן במהלך ההריון נבדקת רמתו בדם . 
מחסור בוויטמין זה נובע מאי - ספיגה או ממחסור תזונתי , ולכן מופיע לרוב אצל נשים צמחוניות ( לא ציינת אם את אכן צמחונית ) , אך עשוי להופיע גם אצל נשים שאינן צמחוניות . 
נטילת הוויטמין במינון שקיבלת בהחלט יכולה לשפר את המצב ולהעלות את רמתו בדם . 
כמו כן , תזונה נכונה עשויה לעזור , אך לרוב התהליך איטי יותר . 
מזונות העשירים בוויטמין זה הם בעיקר מזונות מהחי ( בשר , כבד , ביצים , מוצרי חלב ) . 
נשים טבעוניות יכולות לקבל ויטמין זה על ידי אכילת דגני בוקר , ירקות עליים ואפילו במבה ! 
לסיכום , אם תמשיכי ליטול את התרופה שניתנה לך , במינון הנדרש , סביר להניח שרמת הוויטמין בדם תתייצב , ויש צורך רק במעקב . 
אין כל סיבה לדאגה ! 
דר מורן שויקה - אינפומד 
