תסמונת שחלות פוליציסטיות – אבחון וטיפול 
אני בת 17.5 . 
את המחזור הראשון שלי קיבלתי בגיל 11.5 , ומאז ועד עכשיו הוא לא היה סדיר ( בדרך כלל הוא מאחר בתקופה של שבוע עד עשרה ימים . 
התקופה הכי ארוכה שבה הוא איחר היתה 23 ימים , והמחזור שהגיע לאחר האיחור היה מלווה בכאבי גב חזקים מאוד ) . 
פעם המחזור היה נמשך 6 - 7 ימים , אבל הוא ירד ל 3 - 4 ימים בערך . 
החודש קיבלתי מחזור ב - 3 לחודש , הוא נגמר ב - 4 לחודש , ובמשך אותו זמן ירדה לי אותה כמות הדם שיורדת לי ב - 3 ימים , ואפילו יותר . 
אתמול קיבלתי את המחזור שוב - בהפרש של שבועיים מהמחזור הקודם . 
זו לא הפעם הראשונה שזה קרה . 
אימי אמרה לי שהבעיות במחזור מופיעות בגלל שאני עדיין מתבגרת , ושעלי לחכות וזה כבר יסתדר , אבל בכל מקרה אני חושבת שעדיף לי לגשת לרופא נשים . 
קראתי על PCO ( תסמונת פוליציסטית של השחלות ) ואני חוששת שזה אולי מה שיש לי . 
קיוויתי שתוכלו להרחיב על PCO , על הבדיקות שיש לעשות כדי לאבחן PCO , או על בדיקות אחרות שכדאי לי לעבור , ואם אכן כדאי לי לגשת לרופא נשים . 
גובהי 1.64 ואני שוקלת 75 קילוגרם . 
מעולם לא השתמשתי בגלולות למניעת הריון , ועדיין לא קיימתי יחסי מין . 
אתחיל בכך שיכול מאוד להיות שאמא שלך צודקת , ושהשינויים במחזור קשורים לגיל ההתבגרות . 
אבל זה לא אומר שלא כדאי לך ללכת לרופא נשים להתייעצות , ואולי אפילו לבצע אולטרסאונד ופרופיל הורמונליף דבר שנעשה בבדיקת דם פשוטה . 
PCOS - Polycystic Ovary Syndrome , תסמונת פוליציסטית של השחלות , היא מצב כרוני בנשים , המתאפיין במחזורים לא סדירים ובעליה ברמות ההורמונים הגבריים ( טסטוסטרון ) . 
מצב זה יכול לגרום לשיעור יתר , לאקנה או להתקרחות . 
סימנים ראשונים מופיעים בדרך כלל בגיל ההתבגרות , אבל לא אצל כל הנשים . 
לנשים עם PCOS יש בדרך כלל פחות משמונה מחזורים בשנה . 
תרופות ושינויים באורח החיים יכולים לאזן את הסימפטומים . 
הטיפול ההתחלתי נעשה על ידי גלולות למניעת הריון כדי לסדר את המחזור , וזה מוביל להפחתת הסימפטומים . 
המלצתי היא לגשת לגינקולוג ולערוך את הבדיקות הדרושות . 
בברכה , 
דר נעמה ורבין - אינפומד 
