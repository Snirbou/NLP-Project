בעיה של נוגדנים לפני השתלת כליה 
אני נמצא בפיליפינים , בהמתנה להשתלת כליה , בפעם השניה . 
רמת הנוגדנים שלי 0 , אבל בכל זאת , מול 5 תורמים עם אותו סוג דם שלי בבדיקת ה - cross match , התוצאה היתה תמיד חיובית . 
האם יש סיבה לתוצאה זו ? 
והאם יש הסבר לנתון זה , או שזו רק יד המקרה ? 
שאלות לגבי השתלות כדאי להפנות למומחי השתלות . 
זה תחום התמחות מאוד צר , ולכן הם יוכלו לתת לך את התשובה הטובה ביותר . 
התאמת כליה להשתלה תלויה בהרבה מאוד משתנים . 
השניים המרכזיים הם : 
HLA – Human Leukocyte Antigen Antibodies אשר נרכשים במהלך השנים בזמן הריון , קבלת מנות דם , או השתלות קודמות . 
ABO – Blood Group Incompatibility זהו סוג הדם . 
לכל אחד מהגורמים האלה יש הרבה תת סעיפים שלא ארחיב עליהם כאן . 
תופעה כמו שאתה מתאר , שאין לך נוגדנים ובכל זאת התשובה של ה - cross match יוצאת חיובית , מתוארת בספרות כמצב hypersensitive . 
זאת אומרת שבכל זאת מתגלות רגישויות ומתגלים נוגדנים לכל תורם אופציונאלי . 
לנוגדנים יש גם תאי זיכרון , ולכן בבדיקה הם יכולים פתאום להתפתח מחדש . 
ישנן דרכים לנסות להתגבר על המצב הזה על ידי הורדת הרגישות , אבל בשביל זה אתה צריך לגשת למומחה השתלות , שיסביר לך את כל הדרכים האפשריות . 
בברכה , 
דר נעמה ורבין - אינפומד 
