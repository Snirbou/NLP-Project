דלקות חוזרות בדרכי השתן אחרי קיום יחסי מין 
אני חיילת , וזו הפעם השניה שתוקפת אותי דלקת בדרכי השתן . 
פעמיים נתן לי הרופא הצבאי אנטיביוטיקה ( עכשיו הוא נתן לי צפוראקס , הבנתי שגם קוראים לזה זינט ) . 
הרופא טוען שזה מקיום יחסי מין , אין לדעת אם זה נכון , אבל הדלקת באמת הופיעה בפעם השניה שקיימתי יחסים . 
לא סבלתי מבעיה זו לפני כן . 
אני משתמשת בקונדום ואני מקפידה על היגיינה וגם משתינה לפני ואחרי כמו שרופאת הנשים אמרה לי . 
הרופא המליץ לי להתחיל טיפול אנטיביוטי מונע למשך חצי שנה לאחר שאסיים את הטיפול בדלקת הנוכחית , ושאקח אנטיביוטיקה ( צפוראקס ) לאחר כל פעם שאני מקיימת יחסי מין . 
האם זה כדאי ? 
האם זה לא הורס את הגוף וגורם לחיידק לפתח עמידות ? 
בנוסף , הבנתי שיש בעייה בלקיחה בו - זמנית של אנטיביוטיקה וגלולות . 
האם זה כך ? 
האם יש דרך להימנע מהדלקת הזו בלי טיפול מונע ? 
לדוגמה עם כדורי חמוציות ? 
דלקת בדרכי השתן בנשים לאחר התחלת קיום יחסי מין שכיחה מאוד , עד שהדלקת הזו קיבלה אפילו שם משלה : " דלקת שלפוחית השתן של ירח הדבש " . 
נכון שהיום לא צריך דווקא " ירח דבש " בשביל להתחיל לקיים יחסי מין , אבל הסיבה היא אותה הסיבה : הקרבה בין הפתחים השונים אצל האישה - אברי המין ופתחי השתן והצואה . 
העצות של הרופא שלך נשמעות הגיוניות לחלוטין , ואלו העצות המקובלות למניעת דלקת בדרכי השתן . 
כדור צפורוקסים ( זינט ) לאחר קיום יחסי מין אינו פוגע ביעילותן של גלולות למניעת הריון , ולא יתרום רבות להתפתחות עמידות בחיידק . 
אם עד עכשיו קרו רק שני אירועים של זיהום בדרכי השתן , את יכולה לבדוק אם שמירה על כללי היגיינה ושתיית מיץ חמוציות תמנע את ההתקפים הבאים , אבל מסופקני ... 
.. 
. 
בברכה 
דר איציק לוימומחה במחלות זיהומיות 
