כאבי בטן ושלשולים – כנראה ממקור ויראלי 
לפני שבוע התחלתי להרגיש כאבי בטן חזקים מאוד , ומיד לאחר מכן היה שלשול . 
זה נמשך יום : בכל פעם , מיד לאחר שאכלתי הרגשתי כאבים , ורצתי לשלשל . 
יומיים לאחר מכן עדיין סבלתי מכאבי - בטן , אך פחות , עם שלשול או גזים . 
הלכתי לרופא ונאמר לי שיכול להיות שמדובר בווירוס , ונתנו לי כדורים ( פאפאברין ) . 
כמו כן שלחו אותי לעשות בדיקת צואה , במידה והמצב הנוכחי יימשך . 
לא לקחתי את הכדורים כי רציתי לדעת מה התוצאות . 
אחרי כמה ימים התחלתי להרגיש יותר טוב . 
עדיין היו יציאות רכות , אך כאבי הבטן פחתו וכך גם היציאות . 
היום היו לי שוב כאבי בטן ושלשולים . 
אציין כי בעקבות הרגשת הכאב נמנעתי מאכילת ירקות ומוצרי חלב . 
אחר כך חזרתי לאכול כרגיל . 
האם יש קשר לסוג האוכל שאני מכניסה לגופי ? 
ועוד רציתי לדעת : מהם הכדורים האלה ? 
מהי הסיבה הסבירה ביותר לבעיה הזו ? 
האם יש לכך טיפול ? 
אציין כי בעבר סבלתי מכאבי בטן נוראיים כמו הפעם , אך לא בליווי שלשולים . 
היו לי גם תקופות בהן סבלתי מעצירות . 
התרופה שקיבלת היא Papaverin , וזו תרופה שניתנת כדי למנוע התכווצויות של המעיים – ׂ Spasm , ולכן יכולת לקחת אותה כדי להקל על הכאבים בלי קשר לבדיקת הצואה . 
לגבי התלונות שלך , הגורם הכי נפוץ הוא וירוס . 
אם הכאבים נמשכים לעיתים קרובות ואת לא רואה שחל שום שיפור - יש לגשת לרופא המטפל ולהמשיך את הבירור על ידי בדיקת צואה , צילום מעיים ובדיקות נוספות לפי הצורך . 
בברכה , דר נעמה ורבין - אינפומד 
