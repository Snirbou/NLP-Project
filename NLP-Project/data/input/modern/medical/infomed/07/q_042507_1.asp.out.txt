צמיחת שיער בסנטר אצל אישה 
במהלך השנה האחרונה צומחות לי שערות באזור הסנטר . 
ממה זה נובע ? 
איך ניתן להיפטר מהשערות ? 
ולאיזה סוג רופא עליי לפנות על מנת לבדוק את העניין ? 
זקיקי שיער קיימים כמעט בכל אזורי הגוף שלנו ( למעט השפתיים , כפות הידיים והרגליים ואזורים מסוימים באיברי המין ) . 
הפיזור והצפיפות של זקיקי השערה שונים בין אזורים שונים בגוף . 
אזור הסנטר , כמו שאר אזורי הפנים , מכיל זקיקי שיער , ובחלק מהאנשים ( בגברים בעיקר ) צמיחת השיער באזור זה היא קבועה ומשמעותית . 
צמיחת שיער הפנים בנשים אינו דבר נדיר , והוא שכיח במיוחד באזור השפם . 
קצב צמיחת שיער הפנים , צבע השיער ומיקומו על פני עור הפנים שונים בין אישה לאישה ונובעים בעיקר מנטייה גנטית . 
אולם ישנם כמובן מצבים פתולוגיים ( מחלות , או כתוצאה משימוש בתרופות ) המובילים לצמיחת שיער מוגברת . 
במצבים אלה אין מדובר בשערות בודדות בסנטר אלא בצמיחת שיער מוגברת בהרבה אזורים בפנים ובגוף בכלל . 
הדרך להיפטר משערות אלו יכולה להיות באופן קוסמטי , אולם חשוב לעלות על הסיבה המובילה לכך . 
אם מדובר בתשעורת מוגברת שמאוד מפריעה לך , תוכלי לפנות לרופא עור שיבדוק אם מדובר במצב פתולוגי ( לא תקין ) , ואם זה כך - הוא ימשיך את הבירור המתאים . 
