רגישות לקור , כאבי ראש וכאבי צוואר 
אני בן 35 . 
לפני כשנתיים התחלתי לסבול מכאבים בצוואר , שרירים תפוסים ורגישות קשה לקור . 
לפני כמה חודשים גיליתי שיש לי בלט דיסק בצוואר ואני כרגע בטיפול פיזיותרפי . 
עם זאת , הרגישות לקור אינה עוברת . 
אני לא מסוגל לצאת החוצה ללא מעילים , אפילו בקיץ . 
לחות עזה הגורמת להזעה גורמת לי , כשנושבת רוח , לכאבי ראש עזים ולשרירים תפוסים , והגב שלי תמיד קר . 
אני אובד עצות ואיני יודע מה לעשות . 
אשמח לקבל את עצתכם . 
בלט דיסק צווארי בהחלט יכול להסביר את כאבי הצוואר , הראש והגב מהם אתה סובל , וחשוב ביותר להמשיך את המעקב על ידי הרופא המטפל , ולהמשיך פיזיותרפיה . 
אבל קשר בין בלט דיסק לבין רגישות לקור אינו מוכר . 
רגישות לקור , כפי שאתה מתאר , ללא כל סימפטום אחר , מצריכה בירור שיכלול ספירת דם ותפקודי בלוטת תריס . 
אם אלה תקינים ובדיקתך הגופנית תקינה , לא נראה שמקור התחושה הוא מקור אורגני ( גופני ) שאנו יכולים לסייע לשיפורו . 
ייתכן שטיפול ברפואה משלימה ייתן לכך פתרון . 
רפואה שלמה , 
דר אמיר בר - שי - אינפומד 
