הקשר בין מיגרנה לבין רמת אסטרוגן 
ידוע לי כי מיגרנה יכולה להתפתח כתוצאה משינויים ברמת האסטרוגן , מירידה בזמן הווסת או בתקופת הבלות . 
כמו כן , הבנתי כי גם לקיחת גלולות למניעת הריון המכילות אסטרוגן גורמת לעליית שכיחותן של מיגרנות . 
מדוע זה קורה אם יש עלייה ברמת האסטרוגן ? 
נשים שסובלות מ - Menstrual Migraine מראות בדרך כלל ירידה בהתקפי המיגרנות בזמן הריון כי הייתה עלייה ברמת האסטרוגן . 
כלומר , הדבר שאני לא מבינה הוא אם כאבי הראש מתרחשים כתוצאה מהשינוי ברמת האסטרוגן או כתוצה מירידה ברמה . 
ואם כך - למה בעליה ( בזמן מתן גלולות ) הן גם מתרחשות . 
כאבי ראש – מיגרנות - אכן יכולים להיות מושפעים מרמת האסטרוגן . 
רמת אסטרוגן נמוכה יכולה לגרום למיגרנות , ואכן כמו שכתבת , בזמן מחזור רמת האסטרוגן היא נמוכה ומצב זה יכול לגרום למיגרנה . 
כאשר לוקחים גלולות , רמת האסטרוגן באמת גבוהה , אבל אחרי 21 יום מפסיקים את הגלולות לשבוע ואז רמת האסטרוגן יורדת ויש מחזור . 
בשבוע זה , בו לא לוקחים גלולות , יש סיכוי גבוה יותר למיגרנה . 
Menstrual migraine פירושו מיגרנה בזמן מחזור . 
במהלך הריון , רמת האסטרוגן גבוהה ולכן אין מיגרנות , אך לאחר הלידה ( postpartum ) חלה ירידה ברמת האסטרוגן והסיכוי למיגרנה שוב עולה . 
דר נעמה ורבין - אינפומד 
