תת - פעילות בלוטת התריס וחסר בקורטיזול 
בשנים האחרונות ירדתי במשקל מ - 60 ל - 49 ק"ג , דבר שמפריע לי מאד . 
יש לי בעייה של תת - פעילות בלוטת התריס , ונאמר לי שאני צריכה להשמין , חסר לי בגוף קורטיזול ולכן קיבלתי כדורים של פרדניזון . 
לקחתי תקופה והפסקתי כי זה פוגע לי בעצם , וגם כך יש בעיית צפיפות עצם . 
מה עלי לעשות ? 
כולם מדברים על הרזיה ואף אחד לא מדבר על השמנה . 
לצערי חסרים לי פרטים רבים בשאלתך על מנת שאוכל לענות עליה , למשל מה גובהך , כדי שאוכל לדעת אם את צריכה להשמין או לרזות , או שמא את בתחום הנורמה . 
תת - פעילות של בלוטת התריס היא בעיה שכיחה , והטיפול בה הוא כרוני לכל החיים , אך קל ומצויין , ותוך מספר ימים הבלוטה שבה לרמות הנורמה בהן היא צריכה להיות , מבלי שהחולה יצטרך לעשות פעולות כלשהן של תזונה מיוחדת . 
מהי הסיבה לכך שרמות הקורטיזול בגופך בחסר ? 
מהן הרמות ? 
בכל מקרה , הורמון או מינרל אחד בגוף אינו בא על חשבון השני ! 
את צריכה לקיים את רמות הנורמה של קורטיזול בגוף , הוא חשוב למגוון רחב של תהליכים בגוף , ומצד שני את צריכה לדאוג למניעת הידלדלות צפיפות העצם על ידי תזונה , ספורט מתאים ובעת הצורך על ידי טיפול תרופתי . 
אני מייעץ לך לפנות לאנדוקרינולוג שמכיר את ההיסטוריה הרפואית שלך וייתן לך את הטיפול האופטימלי , עם שינויים לאורך זמן על ידי מעקב שוטף . 
דר גיל טאובר - אינפומד 
