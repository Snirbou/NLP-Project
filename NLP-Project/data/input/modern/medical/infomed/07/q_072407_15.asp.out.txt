חידושים ומחקרים 
טיפולים נסיוניים במחלת דושן 
בני בן ה - 25 חולה דושן . 
מישהו ראה בטלוויזיה תוכנית מדע , שבה הראו שבסין מטפלים בחולי ניוון שרירים באמצעות תאי גזע עובריים . 
האם ידוע לכם משהו על הנושא ? 
מחלת דושן , Duchenne Muscular Dystrophy , היא מחלת ניוון שרירים תורשתית . 
חולשת שרירים היא הסימן העיקרי למחלה זו , שכן ניוון שרירים היא הבעיה הפתולוגית . 
המחלה מועברת על ידי כרומוזום X רצסיבי . 
בנוסף לחולשת שרירים ישנן לעיתים קרובות בעיות בלב , ובריאות ובעיות אורתופדיות קשות . 
האבחון של פגיעה באיברים נוספים מלבד השרירים חשוב למהלך הטיפול במחלה . 
ישנן שיטות טיפול רבות המתמקדות בטיפול בסימפטומים , אך אין עדיין תרופה למחלה . 
לגבי שאלתך על השימוש בתאי גזע עובריים ( stem cells ) , ישנם כמה מאמרים המתארים את הניסויים הנעשים בשנים האחרונות בנושא זה , אך עדיין לא הצליחו להגיע לפיתרון סופי , והניסויים האלה נתקלים בבעיות . 
מצאתי אפילו מאמר מסין על הנושא מהשנה האחרונה , וגם הם כותבים כי ישנה פריצת דרך , אך עדיין לא ניתן להכריז על השיטה כהצלחה , בגלל בעיות בניסויים שהם לא מוצאים להם פתרון . 
לכן , לצערי , אני לא יכולה לבשר לך כאן על משהו שיוכל לעזור לבנך בזמן הקרוב , אבל בהחלט ישנה תקווה גם מהידיעה שעובדים על זה במלוא המרץ ומנסים למצוא פתרון למחלה . 
בברכה , 
דר נעמה ורבין - אינפומד 
