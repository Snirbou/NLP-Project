ורידים בולטים מתחת לעיניים – תופעת לוואי של גלולות ? 
אני לוקחת גלולות למניעת הריון זה שש שנים - קודם מליאן ואחר כך בלארה . 
לפני כחודש וחצי החלפתי לגלולות יסמין וכבר 3 שבועות יש לי סימנים סגולים מתחת לעיניים . 
הרופא אמר שזו לא בעייה רפואית . 
אני גם לוקחת רואקוטן במשך 4 חודשים . 
האם זה והופעת נימים ברגליים קשורים יותר לרואקוטן או לגלולות ? 
ואם זה קשור לגלולות - האם עכשיו , אחרי חודש של יסמין , אפשר להחליף למליאן , לדוגמה ? 
האם יכול להיות שמשינוי הגלולה יהיה שיבוש הורמונלי ויכול להופיע אקנה ? 
אני מתחתנת בעוד 3 חודשים . 
מה עליי לעשות ? 
ברשימת תופעות הלוואי של יסמין וגם של רואקוטן ישנם סימפטומים שמזכירים את מה שאת מתארת , אבל לא במדויק . 
תופעה של הופעת ורידים מתחת לעיניים לא מוזכרת , אבל זה לא אומר שזה לא יכול לקרות . 
קשה לומר איזו מהתרופות גורמת לך לתופעה , מפני שאת לוקחת את שתיהן במקביל , וניתן לדעת רק אם תפסיקי אחת מהן , אבל אל תפסיקי על דעת עצמך ! 
עלייך לגשת שוב לרופא המטפל ( רופא משפחה , רופא עור או גינקולוג ) ולהראות לו את הסימנים . 
ניתן לעשות שינוי חוזר של גלולה וזה לא צריך לגרום לשינויים הורמונליים , כי ההבדלים בין הגלולות השונות אינם גדולים . 
בברכה , 
דר נעמה ורבין - אינפומד 
