ירידה ברמת CK באדם שנוטל סימבאקור 
התחילו לי כאבי גב וראש . 
אני נוטל סימבאקור בשנתיים האחרונות . 
בדרך כלל תוצאות CK שלי הן בין 100 ל - 120 . 
הפעם הם היו 70 . 
מה המשמעות כשהערכים יורדים ? 
האם יש קשר בין כאבי הגב והראש לתוצאות ה - CK ? 
האם יכול להיות קשר לנטילת סימבאקור ? 
CK הוא אנזים בעל חשיבות רבה ליצירת אנרגיה בשרירים . 
כאשר שריר נהרס הרמה של האנזים עולה בדם . 
בדרך כלל רמת האנזים נמצאת ביחס ישר לעוצמת הנזק הנגרם . 
בדיקתו משמשת בעיקר לאבחון נזק בשריר . 
כאשר הרמות יורדות , זה סימן טוב : הוא אומר שאין נזק בשריר . 
אבל בגלל שאתה מתאר כאבי גב וראש ואתה נוטל סימבאקור , אתה צריך לגשת לרופא המשפחה כדי לעשות בדיקות חוזרות ולשלול את הקשר של הכאבים לתרופה . 
ייתכן שאלו תופעות לוואי של התרופה . 
בברכה , 
דר נעמה ורבין - אינפומד 
