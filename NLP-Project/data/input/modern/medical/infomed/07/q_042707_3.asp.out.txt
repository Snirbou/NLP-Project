האם מומלץ להתנייד עם שבר מגובס בקרסול ? 
לפני 3 ימים נפלתי ושברתי את הרגל . 
נקבע כי יש שבר בקרסול . 
לאחר התייעצות הוחלט לגבס את הרגל ולא לנתח זמנית . 
האם בזמן שהגבס על הרגל מומלץ לעשות פעילות כלשהי ? 
כרגע אני זזה מעט במיטה ולא יותר . 
ראשית יש לברר האם מותרת לך דריכה או לא . 
ע"פ הוראת הדריכה יותאם תרגול שיכלול או לא יכלול נשיאת משקל על הרגל . 
ככלל , מומלץ בכל מקרה להניע את המפרקים מעל ומתחת לגבס , כך שאם הגבס מתחיל מתחת לברך ועד האצבעות מומלץ להניע את הברך ככל שניתן , וכן את אצבעות כפות הרגליים שמחוץ לגבס . 
אסור להישאר במיטה – חשוב לקום ולנוע ככל הניתן - אם אסורה דריכה כדאי לשאול קביים או הליכון מ'יד שרה ' ולהיעזר בהם להליכה . 
אני ממליץ לבקש מהרופא הפניה לפיזיותרפיה שתגיע בשלב הראשון לביתך על מנת ללמד כיצד לבצע מעברים ולהתנייד . 
עד למפגש עם הפיזיותרפיסט נסי לתרגל מעט מן התרגילים האלה בלי דריכה אם זו עדיין אסורה , ובלא לגרום ליותר מכאב קל . 
http://www.med.umich.edu/1libr/sma/sma_xanklefr_art.htm 
לסיכום , 
מומלץ לקבל הדרכה לכל אלה מפיזיותרפיסט , ולשם כך נדרשת הפניה מרופא המשפחה . 
רפואה שלמה ירון טילינגר , פיזיותרפיסט מוסמך מכבי שירותי בריאות 
