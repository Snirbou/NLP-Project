כאבים לאחר שבר בצלע 
לפני כשלושה חודשים נגרם לי שבר בצלע 8 משמאל . 
לאחר כחודש הכאב עבר כמעט באופן מוחלט , אך לפני כשבוע החלו שוב כאבים באותו אזור , אם כי חלשים באופן משמעותי ביחס לכאבים לאחר הפגיעה . 
שאלותי : 
האם יש מקום לדאגה מעצם חזרת הכאבים ? 
מהו הטיפול במקרה זה ? 
מהו התחום הרפואי המקצועי מולו ניתן לבצע בירור יסודי בבית החולים - אורתופד ? 
כירורג ? 
האם צילום רנטגן מספיק , או יש מקום לבירור מעמיק יותר באמצעות CT או MRI ? 
רופא הרנטגן הבהיר לי שייתכן שתקופת ההחלמה תגיע לשנה , ושלעיתים אין פתרון לבעייה . 
האמנם ? 
האם ניתן לכוון אותי לקריאת חומר מקצועי בנושא ? 
אין מקום לדאגה – שבר צלע כואב סביב חצי שנה באופן נורמלי . 
עד להחלמה השתדל להימנע מתנוחות מעוררות כאב , כמו שכיבה על הצד הכואב או ישיבה כפופה . 
ניתן להניע את הגוף בכל פעילות שאינה מעוררת כאב ( הליכה היא פעילות נהדרת ) . 
בירור יש לבצע עם רופא המשפחה , אשר ישלח אותך להדמיה רנטגנית אם יראה צורך . 
רובם המוחלט של המקרים מבריאים לחלוטין וחוזרים לחיים מלאים בלי שום עקבות לשבר הישן . 
רפואה שלמה 
ירון טילינגר , פיזיותרפיסט מוסמך מכבי שירותי בריאות 
