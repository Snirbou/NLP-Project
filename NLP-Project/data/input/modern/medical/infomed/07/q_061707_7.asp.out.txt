הכדאיות של ביצוע בדיקת מי שפיר 
אני בת 33.5 , בהריון בשבוע ה - 17 , הריון ראשון . 
עשיתי בדיקת חלבון עוברי שתוצאותיו : 
afp = 1.24 MOM hcg = 1.84 MOM ue 3 = 0.86 MOM הסיכוי לתסמונת דאון לפי גיל ובדיקות : 1:471 הסיכוי לפי גיל בלבד : 1:483 
האם מומלץ לעשות מי שפיר על פי בדיקות אלה ? 
עד איזה שבוע מותר לבצע מי שפיר ? 
בדיקת מי שפיר היא בדיקה אלקטיבית , כלומר בדיקת בחירה . 
אין המלצה לעשות אותה מתחת לגיל 35 . 
מעל גיל 35 ישנה המלצה בלבד , אבל ההחלטה היא של האישה . 
מכיוון שזו בדיקת בחירה , וגילך יכול להיחשב כגבולי בשביל ההמלצה הרשמית של משרד הבריאות , אני ממליצה ללכת לגינקולוג שלך ולבקש ממנו פירוט מלא של היתרונות והחסרונות , כולל הסיכונים של הבדיקה , ולהגיע ביחד עם הגינקולוג להחלטה אם כדאי לך לבצע את הבדיקה או לא . 
לגבי השבועות , בדרך כלל בדיקת מי שפיר מתבצעת בין השבוע ה - 15 לשבוע 20 . 
במקרים מיוחדים עושים את הבדיקה גם בשבועות מאוחרים יותר . 
בברכה , 
דר נעמה ורבין - אינפומד 
