יחסי מין 
פטריה בנרתיק שחוזרת לעיתים תכופות 
הפטריה הראשונה שהופיעה לי בנרתיק הייתה לאחר שלקחתי אנטיביוטיקה . 
עבר זמן רב והופיעה לי שוב הפטריה , שנקראת פטריה כרונית , והיא מופיעה בעיקר לפני המחזור . 
ב - 3 חודשים האחרונים היא הופיעה כבר לפחות 4 פעמים , וזה מלווה בכאבים , בהפרשות לבנות , בגירודים ובאדמומיות . 
אני לא יודעת מה לעשות , אני פוחדת ללכת לגינקולוג מכיוון שאני כבר לא בתולה ( אני בת 17 ) ואני לא רוצה שאימי תדע על כך . 
איזה טיפול ואילו תרופות יכולות לעזור לי כדי שכל זה ייגמר כבר ? 
והאם הפטריה נגרמת מיחסי מין ? 
מכיוון שהפטריה מופיעה אצלך כבר כמה פעמים , אין ברירה אלא ללכת לגינקולוג . 
את יכולה לקבוע תור לגינקולוג בעצמך בלי שאימך תדע . 
הגינקולוג מחויב לשמור על סודיות . 
לא כתבת איך טיפלת בפטריות בפעם הקודמת , והאם בכלל טיפלת בהן . 
פטריות יכולות להיגרם מקיום יחסי מין ומאי שמירה על היגיינה באזור איבר המין לאחר קיום יחסי מין . 
ישנן תרופות אותן ניתן לקנות ללא מרשם שנקראות אגיסטן , אבל אני ממליצה לך בכל זאת לגשת לרופא . 
בברכה , 
דר נעמה ורבין - אינפומד 
