הסיבות לרמה נמוכה של לימפוציטים 
אמי בצעה בדיקת דם ונמצאה רמת לימפוציטים מתחת לנורמה . 
קראתי כי זה יכול להעיד על מחלה נגיפית ואפילו חלילה על איידס . 
האם זה יכול להעיד על דברים נוספים ? 
יש לציין כי שאר הבדיקות – המטולוגיה וכימיה – תקינות . 
ירידה בכמות הלימפוציטים מתחת לנורמה או Lymphocytopenia מתייחסת לספירת לימפוציטים מתחת ל - 1,000 למיקרוליטר . 
הסיבות לכך יכולות להיות רבות ומגוונות , הנה רשימה לא מלאה : 
מצבי דחק - התקף לב , דלקת ריאות חריפה , זיהום חריף אחר - ויראלי או חיידקי . 
לימפומה ( מחלת הודגקין או לימפומות אחרות ) . 
מחלות של כשל מערכת החיסון : איידס , מחלות תורשתיות של מערכת החיסון . 
מחלות כרוניות : אי ספיקת לב כרונית , מחלות כליה כרוניות , מחלות רקמת חיבור ( זאבת למשל ) , מחלות מאירות , שחפת . 
תרופות : סטרואידים או תרופות אחרות אשר מדכאות את מערכת החיסון , כמותרפיה מסוגים שונים . 
לגבי השכיחות , קשה לתת מספר מדויק של כל מצב ומצב , משום שכפי שאת רואה , הסיבות רבות , ולכל מקרה יש את דרגת שכיחות ודרכי טיפול משלו . 
לא ציינת בשאלתך את גילה של אימך , האם היא סובלת מבעיות שונות , כמו למשל חום גבוה וממושך , שיעול כרוני , ירידה במשקל , הזעות ליליות , אם עברה טיפולים תרופתיים מסוגים שונים בתקופה האחרונה , אם עברה בדיקות או הדמיות נוספות , ועוד רשימה ארוכה של שאלות שכל רופא בקהילה יוכל לשאול ולהמליץ בהתאם על המשך בירור אם יש בכך צורך . 
בברכה , 
דר עידו ווליניץ - אינפומד 
