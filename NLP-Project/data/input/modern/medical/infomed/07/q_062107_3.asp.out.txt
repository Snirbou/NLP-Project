תחושה של זרמים בידיים אחרי נטילת טופאמאקס 
לפני כשבוע התחלתי לקחת טופאמאקס , וביומיים האחרונים יש לי תחושה של זרמים בידיים שלא מפסיקים . 
אני רוצה לדעת מה אפשר לעשות בנושא . 
הסימנים שאת מתארת נקראים בשפה המקצועית 'תחושה מדומה ' ( Paresthesia ) , שהיא תופעת לוואי שכיחה של התרופה שאת לוקחת . 
תופעת לוואי זו לרוב חולפת . 
ישנם מספר מומחים הנותנים תוספת אשלגן כדי להפחית את חומרת תופעת הלוואי . 
המלצתי היא לגשת לנוירולוג/ית המטפל אם תוך שבוע שבועיים התחושה המדומהאינה חולפת . 
אולי עכשיו , כשאת יודעת על האפשרות לתופעת לוואי זו , יהיה לך יותר קל לקבלה ( מחקרים מראים שזה כך ) . 
ההגדרה של פרסתזיה היא תחושה אנומלית נוירולוגית , היכולה להתבטא בחוסר תחושה , תחושת דקירות קלות , צריבה , עקצוץ , או רגישות יתר למגע בעור . 
דר יובל עצמון - אינפומד 
