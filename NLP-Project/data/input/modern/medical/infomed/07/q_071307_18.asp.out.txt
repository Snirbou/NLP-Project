על מה יכולה להעיד הימצאות חלבון בשתן ? 
זה כמה חודשים שיש לי כאבים בבטן התחתונה . 
איני בהריון . 
הבטן נפוחה ואני כל הזמן עייפה . 
בדיקות הראו על הימצאות חלבון בשתן וחיידקים . 
מה זה אומר ? 
חלבון בשתן יכול לרמז על פתולוגיות שונות ומגוונות , כמו בעיה בתפקוד הכליה , דלקת של פקעיות הכליה ( נפריטיס ) , הפרעות במערכת הלב , סוכרת , התייבשות , עמידה ממושכת אצל אנשים המועדים לכך , ועוד . 
על מנת לדעת במה מדובר , חשוב לדעת מהי כמות החלבון המופרשת בשתן , וכן נתונים לגבי ההיסטוריה הרפואית האישית והמשפחתית . 
אני ממליצה לפנות עם תוצאות הבדיקה לרופא המטפל , ולעבור בירור מקיף , על מנת לזהות את מקור הבעיה . 
דר מורן שויקה - אינפומד 
