הערכים התקינים של ההורמון HCG בהריון 
יום קבלת המחזור האחרון שלי היה לפני חודש ושבוע . 
לפני כמה ימים ביצעתי בדיקת דם להריון והערך היה 100 . 
האחות אמרה לי שצריך לחזור על הבדיקה שוב , והיום ביצעתי שוב בדיקת דם , והפעם היה הערך 227 . 
הבנתי מהאחות שהערך נמוך ושאני צריכה לחזור על הבדיקה בפעם השלישית . 
ברצוני לדעת מה אומר ערך נמוך ? 
האם אני בהריון או לא ? 
הסיבה לכך שאומרים לך לשוב ולעשות בדיקות נוספות היא שהערכים שנמצאו בבדיקות שעברת נמוכים מדי . 
בהריון תקין , הערכים של ה HCG מגיעים עד IU/L 100,000 ומתייצבים אחרי כמה שבועות על ערך קבוע של IU/L 30,000. 
מכיוון שכבר עבר למעלה מחודש מהמחזור האחרון , אני ממליצה לך ללכת לגינקולוג ולבצע אולטרסאונד , כדי לראות אם בכלל יש שק הריון ברחם . 
אם לא וגם אם כן - בררי איתו את הסיבה לערכים הנמוכים . 
בדיקת אולטרסאונד היא חובה במצב הזה . 
בברכה , 
דר נעמה ורבין - אינפומד 
