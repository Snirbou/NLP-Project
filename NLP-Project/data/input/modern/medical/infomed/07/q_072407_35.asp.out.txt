ויטמין E – באילו מזונות נמצא ומהי השפעת עודף של ויטמין 
מהן תופעות הלואי של עודף ויטמין E ? 
באילו סוגי מזון נמצא ויטמין E ? 
ויטמין E הוא נוגד חמצון ( אנטיאוקסידנט ) , חשוב ביותר שמירה על תאי הגוף , הוא חשוב לשימור הקרום החיצוני שלהם . 
כמו כן , לוויטמין זה , כמו לשאר האנטיאוקסידנטים , יש תפקיד חשוב ביותר בנטרול הרדיקלים החופשיים בכל מערכות הגוף : לדוגמה , בעצמות מונע נטרול הרדיקלים החופשיים את דלדול העצם ; במערכת הקרדיו - וסקולרית נטרול הרדיקלים החופשיים ומניעת חמצון הכולסטרול מורידים את הסיכוי לחלות במחלות לב שונות . 
ויטמין זה נמצא בכמות גדולה יחסית באגוזים , בשקדים , בדגנים מלאים ובירקות עם עלים כהים . 
חשוב רק לזכור שוויטמין זה מסיס רק בנוכחות שמן , ועל כן חשוב לאכול מזונות אלה בתוספת מעט שמן ( כפית שמן , או כמוסה של שמן פשתן או שמן נבט חיטה מספיקים בהחלט ) על מנת שהוויטמין ייספג בגוף . 
הצריכה המומלצת ליום היא כ - 15 מ"ג . 
נטילה מופרזת של ויטמינים המסיסים בשמן ( כדוגמת ויטמין זה ) יכולה להביא להרעלה . 
זאת , בניגוד לצריכה מופרזת של ויטמינים שמסיסים במים , אשר פשוט יופרשו בשתן במקרה של צריכה מוגברת . 
עם זאת , לא נמצאו הוכחות וסימפטומים ברורים להרעלה כתוצאה מצריכה מוגברת של ויטמין זה , למעט בחילות , סחרחורות ושלשולים . 
כמו כן , מי שנוטל תרופות נוגדות קרישה , רצוי שיימנע מצריכה של יותר מ - 40 מ"ג ליום . 
דר מורן שויקה - אינפומד 
