הסכנה להיווצרות קרישי דם בטיסות מרובות 
במסגרת עבודתי עליי לטוס לשלושה שבועות לצפון אמריקה . 
במשך שלושה שבועות עליי לקחת 12 טיסות . 
בסך הכל , בכל שהותי שם , יוצא לי להיות 38 שעות באוויר . 
מה הסיכון הכרוך בכך ? 
האם יש מספר שעות מינימלי שלא כדאי לעבור ? 
את בחורה צעירה ( 28 ) , ולכן ריבוי הטיסות אינו אמור להשפיע עליך מבחינת הסיכון להיווצרות קרישי דם . 
במקרה שאת נוטלת גלולות למניעת הריון - עדיף לעשות הליכה קצרה של חמש דקות בכל שעת טיסה , ומפעם לפעם לכווץ את אצבעות הרגליים . 
אם את יודעת על בעיית קרישיות יתר אצלך בדם - מומלץ להיוועץ עם הרופא המטפל . 
ניתן לקבל טיפול לפני הטיסה אשר יכול להוריד את הסיכון להיווצרות קרישי דם . 
דר גיל טאובר - אינפומד 
