חרקים , טפילים וחיות אחרות 
על התולעת ציסטיצרקוזיס 
עקב פרכוס אפילפטי התגלה במוח טפיל , ציסטיצרקוזיס . 
החולה קיבל תרופות לטפיל וכרגע מנסים לאזן את הפרכוסים . 
תחילה לקח דפלפט ועכשיו זה הוחלף לנרוטין . 
מסביב לטפיל נוצרה בצקת ולכן הוא מטופל גם על ידי סטרואידים . 
הרופאים לא מסבירים יותר מדי , אבל החולה מרגיש דופק חזק בכל מקום בגוף ( בראש בצוואר , בלב ועוד ) . 
קצב הדופק תקין . 
בנוסף הוא מרגיש באזור של הטפיל עקצוץ רדום וגם סובל מסחרחורות וירידת מתח בגוף . 
נשמח לקבל הסברים לתופעות הללו . 
טפיל הציסטיצרקוזיס ( Cysticercosis ) , או בשמו המדעי המלא Tenai solium היא למעשה תולעת שבצורתה ה - " ילדית " ( לרווה ) יכולה להיזרע ברקמות שונות , בכללן במוח , ולגרום למעין מורסה או ציסטה . 
התולעת הבוגרת יושבת בדרך כלל במעי , וילדיה הם אלה שזורמים בדם לרקמות השונות . 
התסמינים נגרמים בדרך כלל מהתגובה הדלקתית שמתפתחת סביב הציסטה . 
המחלה נדירה בארץ ומאפייניה הבולטים כוללים פרכוסים , כאב ראש , בחילה והקאה , שינויים בראייה , ושינויים במצב המנטלי . 
טיפול בתסמינים כמו נוגדי פרכוסים וטיפול ספציפי בתולעת עשוי להביא להחלמה . 
לעיתים יש לעבור ניתוח להסרת הציסטה . 
לא ברור לי מה התסמינים שאת מתארת אצל החולה , אבל לא נשמע לי שהם בהכרח קשורים . 
אולי הם קשורים דווקא לטיפול נוגד הפרכוסים . 
יש להיבדק על ידי רופא ולקחת רמה של נוגדי פרכוסים בדם . 
בברכה 
דר איציק לוימומחה במחלות זיהומיות 
