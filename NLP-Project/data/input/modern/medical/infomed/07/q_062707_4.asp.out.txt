הסיבות לשלפוחית רפה ( בריחת שתן ) ושכיחותה באוכלוסיה 
אובחנתי כבעל שלפוחית רפה או נוירוגנית ( נפח כיס השתן יכול להגיע עד 1600 מ " ל ) . 
התופעה קיימת אצלי כבר כ - 20 שנה , ועד כה נשללו בעיות שונות בבדיקות שביצעתי : MRI של הצוואר , גב עליון וגב תחתון , 
EMG , NCT , SEP . 
חיפשתי בגוגל מה שכיחות התופעה באוכלוסייה ולא מצאתי דבר . 
האם יש נתונים בספרות לגבי השכיחות הכללית , וכן מה ההתפלגות מתוך כלל המקרים על רקע בעיות גופניות שונות ? 
שלפוחית רפה , כלומר דליפה לא רצונית של שתן , נפוצה יותר עם ההתבגרות , אבל אינה נחשבת לנורמלית בשום גיל . 
סיבות שיכולות להוביל לדליפת שתן : 
השלפוחית מתכווצת ללא התראה מוקדמת , ושתן דולף בצורה פתאומית . 
זה נקרא urge incontinence וזו הסיבה הנפוצה ביותר . 
הסוגר לא נסגר כמו שצריך או לא עומד בלחץ במצבים מסוימים , כמו שיעול , ואז השתן דולף . 
מצב זה נקרא stress incontinence והוא נפוץ בנשים , בעיקר אחרי לידות מרובות . 
השלפוחית חלשה מכדי להתרוקן לחלוטין , והדבר גורם לדליפה כאשר השלפוחית מלאה מדי . 
מצב זה נקרא overflow incontinence ואינו נפוץ . 
חסימה של צינורית השתן מונעת מהשתן להתרוקן לחלוטין . 
זה יכול להוביל לשארית גדולה מדי של שתן בשלפוחית . 
מצב זה נפוץ בגברים עם בלוטת ערמונית ( פרוסטטה ) מוגדלת . 
שכיחות של שלפוחית רפה עולה עם הגיל ושכיחה יותר בקרב נשים . 
היא מופיעה ב - 10 % עד 30 % מהנשים וב – % 1.5 עד 5 % מהגברים עד גיל 64 . 
מגיל 65 והלאה היא קיימת ב - 15 % עד 30 % מהאוכלוסייה , ובאנשים מעל גיל 65 הגרים בבתים סיעודיים , 50 % סובלים מן הבעיה . 
שלפוחות רפה קשורה גם לעודף משקל ( בנשים ) , לבעיות לב , לבעיות של הריאות , לעישון , לשיעול כרוני , לדיכאון , להריון ולבעיות בניידות . 
בברכה , 
דר נעמה ורבין - אינפומד 
