וסתות מתמשכות אצל אישה שרוצה להרות 
לפני כשנה הפסקתי לקחת גלולות לאחר 7 שנים רצופות . 
זה כשנה יש לי וסת שנמשכת שבועיים , הפסקה לשבוע , ואז עוד שבועיים . 
למעשה , אני כמעט כל החודש במחזור ( רוב הזמן אין דימום רציני , אבל יש הפרשות כבדות ) . 
עשיתי בדיקות אולטרסאונד , ביופסיה לרירית הרחם , בדיקות דם - הכל תקין . 
המלצת הרופא היא לחזור לקחת גלולות . 
האם זה הדבר הנכון לעשות ? 
מה זה אומר על הביוץ ? 
האם לא חבל לחזור לגלולות אם אני מתכוונת להיכנס להריון בשנה הקרובה ? 
הייתי ממליצה לך לבצע גם בירור הורמונלי , הנעשה בבדיקת דם , ולהמשיך בירור . 
אם את מתכוונת להיכנס להריון בשנה הקרובה , אין טעם להתחיל שוב גלולות , אלא אם כן הדימומים הרבים גורמים לך לבעיות נוספות , כגון אנמיה , חולשה , סחרחורות או כל תופעת לוואי נוספת . 
לגבי הביוץ - יש דרכים לבדוק אם היה ביוץ או לא . 
התייעצי עם הגינקולוג שלך על הדרך הטובה ביותר בשבילך , וספרי לו שאת מעוניינת להיכנס להריון בקרוב . 
בברכה , 
דר נעמה ורבין - אינפומד 
