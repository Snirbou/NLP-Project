הגורמים השונים לסרטן הרחם 
מהם התסמינים של סרטן הרחם ומהם הגורמים לסרטן הרחם ? 
האם גלולות או קיום יחסי מין בתדירות גבוהה יכולים להגביר את הסיכויים של סרטן הרחם ? 
רובם המכריע של מקרי סרטן הרחם הם ממאירויות של רירית הרחם . 
מדובר במחלה המופיעה בעיקר בנשים לאחר תום הווסת , אולם היא עשויה לפגוע גם בנשים צעירות יותר . 
הביטוי השכיח ביותר של סרטן רירית הרחם הוא דימום וגינלי , ולכן יש לבדוק ולשלול את האפשרות הזאת בכל אישה לאחר תום הווסת הסובלת מדימום ווגינלי . 
כמו במרבית מקרי הסרטן – לא ידוע מהו הגורם הישיר להתפתחות המחלה , אך מוכרים גורמים המגבירים את הסיכון ללקות בה . 
בין גורמי הסיכון לסרטן רירית הרחם - תכשירים הורמונליים המכילים אסטרוגן ללא פרוגסטרון , טיפול תרופתי באמוקסיפן ( הניתן לנשים עם סרטן שד ) , השמנה , סוכרת ויתר לחץ דם , מצבים בהם אין ביוץ , כמו מחלה פוליציסטיות של השחלה , תזונה עשירה בשומן ( בעיקר שומן מן החי ) וגיל הופעה צעיר של הווסת הראשונה . 
גורמים שנמצאו כמגינים מפני סרטן רירית הרחם הם שימוש בגלולות למניעת הריון , פעילות גופנית ועישון . 
לא קיים קשר בין תדירות קיום יחסי המין לסיכון לסרטן רירית הרחם . 
התחלת קיום יחסי מין בגיל צעיר , פרטנרים מיניים רבים ופרטנר מיני שקיים יחסי מין עם נשים רבות , כולם גורמי סיכון לסרטן צוואר הרחם , משום שהם מעלים את הסיכון להדבקה בווירוס הפפילומה ( HPV ) . 
הווירוס מועבר בעת קיום יחסי מין , והוא קשור באופן ישיר לסרטן צוואר הרחם . 
דר ליה עשת - אינפומד 
