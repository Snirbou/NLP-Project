מדוע אסור לשתות אלכוהול כשלוקחים אנטיביוטיקה ? 
אני סטודנטית שנה שנייה לביולוגיה , והייתי רוצה לדעת מדוע לא ניתן לשתות אלכוהול כאשר לוקחים אנטיביוטיקה - אבקש לפרט , אם אפשר , מה קורה מבחינה כימית . 
אני יודעת שאין זה מומלץ , אך איני יודעת מה קורה בגוף , ומה קורה לחומר האנטיביוטי בתגובה עם כוהל . 
שאלתך היא שאלה מאוד גדולה מכיוון שלכל אנטיביוטיקה יש מנגנון פעולה משלה , ולכל אנטיביוטיקה יש סיבה שונה מדוע אסור לשלב אותה עם אלכוהול . 
הרבה אנטיביוטיקות מתפרקות בכבד , ומכיוון שגם אלכוהול מתפרק בכבד ואף פוגע בו ברמות מסוימות , שימוש שלהם ביחד מכביד על הכבד ופוגע בו . 
ישנן אנטיביוטיקות שגם מעכבות את האנזים שמפרק את האלכוהול , מה שגורם להצטברות אלכוהול בדם ובגוף ולהעלאת הפגיעה שלו בגוף ובכבד בפרט . 
לגבי מקורות נוספים - את יכולה לחפש באינטרנט ספציפית על כל סוג אנטיביוטיקה , או בספרי פרמקולוגיה ופיזיולוגיה . 
בברכה , 
דר נעמה ורבין - אינפומד 
