מחזור לא סדיר שמקשה על קביעת מועד הביוץ 
אני נשואה זה כשנתיים ומנסה להיכנס להריון . 
לא לקחתי גלולות חוץ מאשר לפני החתונה כדי להסדיר את המחזור . 
המחזור שלי בהתחלה היה ממש לא סדיר ( 30 - 19 יום ) . 
הגינקולוגית נתנה לי כדורים להסדרתו . 
עשיתי מעקב ביוץ במשך חודש ( בדיקות דם + אולטרסאונד ) ולא מצאו אצלי תאריך ביוץ . 
מבחינה אנטומית הכל תקין . 
כעת , משך המחזור ארוך יחסית ( 42 - 40 יום ) , ואני לא יכולה לחשב את זמן הביוץ לפי המחשבון שיש באתר ( הוא מאפשר רק עד 35 יום ) . 
כיצד אני יכולה לדעת מתי אני מבייצת ? 
אני יודעת ששאלה זו חוזרת שוב ושוב והסתכלתי בכל התשובות אבל לא מצאתי משהו שיכול להתאים לאורך מחזור ארוך שכזה . 
אציין רק שהשתמשתי כבר מספר פעמים בערכה הביתית לגילוי ביוץ ( בשתן ) ולא היו תוצאות . 
ביוץ סדיר מגיע אחת לחודש , אבל לא אצל כל אישה . 
לפי התיאור שלך , המחזור לא סדיר ולכן גם הביוץ לא סדיר . 
באופן נורמלי האישה מבייצת כשבועיים לפני קבלת המחזור . 
מאוד יכול להיות שבמקרה שלך את לא מבייצת כל חודש , ולכן פספסת את הביוץ עם הערכה . 
ישנה דרך עתיקה לגלות את הביוץ על ידי מדידת חום הגוף . 
חום הגוף עולה כבחצי מעלה כאשר האישה מבייצת . 
את יכולה לנסות , אבל כמובן שזה לא ודאי , ולא ניתן לסמוך על זה במאה אחוז . 
המשיכי בבדיקות עם ערכת הביוץ . 
הכי חשוב - המשיכי את המעקב אצל גינקולוגית כדי לאתר את הבעיה ולנסות להסדיר את המחזור . 
לסיום , לחץ נפשי והתעסקות רבה בנושא הוכחו כמשבשים ומקשים על הכניסה להריון . 
לכן זכרי לא לתת לזה להשפיע עליך יותר מדי , והאמיני כי יש פתרון לבעיה . 
בברכה , 
דר נעמה ורבין - אינפומד 
עוד באינפומד 
מחשבון לחישוב זמן הביוץ 
