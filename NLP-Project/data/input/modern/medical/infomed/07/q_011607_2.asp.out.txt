הטיפול בבלוטת חלב סתומה שהזדהמה 
לפני כשנה הופיעה לי בלוטה בלחי שמאל , כ - 2 ס"מ מתחת לאוזן בזווית הלסת . 
הייתי אצל רופאת אא"ג ונאמר לי שזו בלוטת חלב שנסתמה , והרופאה הגדירה את זה כ - inclusion cyst . 
לאחר כמה חודשים זה נעלם והופיע שוב לפני כ - 4 חודשים . 
הייתי אצל כירורג ונאמר שאין חובה להוציא אותה עקב גודלה הקטן - כ - 4 מ"מ . 
לפני 5 ימים הבלוטה התנפחה והתחילה לכאוב באזור , גודלה כעת הוא 1.5 ס"מ , הכאבים משפיעים על כל האזור מסביב ונראה טיפה אדום באזור הבלוטה . 
מה עליי לעשות ? 
האם זה מסוכן ? 
יש להוציא את הבלוטה ? 
יש סיכוי שזה סרטני ? 
האם יש צורך בלקיחת אנטיביוטיקה ? 
מה שאתה מתאר יכול בהחלט להיות זיהום של הציסטה , דבר שמצדיק טיפול אנטיביוטי , או , אם זה לא עוזר - אולי לחשוב על הוצאתה . 
יש להיבדק על ידי רופא א.א.ג . 
שיראה מה בדיוק קורה . 
זה בהחלט לא נשמע כסרטן כי סרטן הולך וגדל ומלווה בדרך כלל בתסמינים נוספים . 
בברכה 
דר ' איציק לוי 
