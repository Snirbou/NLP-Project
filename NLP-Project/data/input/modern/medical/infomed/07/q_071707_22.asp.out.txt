בדיקות שמעידות על הריון 
עשיתי 2 בדיקות ביתיות של הריון והן יצאו חיוביות . 
תוצאות הבדיקה לפני האיחור בווסת היו : 
HCG quant . 
( s ) 70.60 iu/l less than 3.0 iu/l : negative more than 25.0 iu/l : positive 
האם אני בהריון ? 
ואם כן , באיזה שבוע ? 
והאם התוצאה היא בסדר יחסית לשבוע בהריון ? 
מזל טוב ! 
על פי הנתונים שמסרת , קרוב לוודאי שאת אכן בהריון , כנראה שבשבוע השלישי או הרביעי ( איני יודעת במדויק מתי היה המחזור האחרון שלך ) , ואם כך , התוצאה בסדר גמור יחסית לשבוע ההריון . 
עם זאת , חשוב שתדעי שהערכות הביתיות לבדיקת הריון מדויקות יותר לאחר האיחור במחזור ולא לפניו ( אם כי גם לפני האיחור ערכי ההורמון הנבדק עולים ) , וכמו כן חשוב לעקוב אחר קצב עליית ערכי ההורמון בדם . 
זהו פרמטר חשוב לקביעת תקינות ההריון . 
מובן שכל זה אינו מחליף בדיקה מקיפה של גינקולוג . 
שיהיה בהצלחה ! 
דר מורן שויקה - אינפומד 
