הסיבות האפשריות לדימום וגינלי 
לפני מספר חודשים היה לי דימום בזמן קיום יחסי מין . 
עברתי בדיקת פאפ , שתוצאתה הייתה תקינה לחלוטין . 
טופלתי באנטיביוטיקה בנרות וגינליים לשלושה ימים והבעיה נפתרה . 
היום , לאחר שלושה וחצי חודשים בהם הכל היה תקין , הופיע שוב דימום במהלך קיום יחסי מין . 
אציין שאני בתקופה לחוצה מאד מבחינה נפשית - עבודה , טרום חתונה ועוד . 
קבעתי תור חוזר לרופא הנשים . 
מהי האמינות של בדיקת הפאפ ? 
האם יש לערוך אותה שוב ? 
האם יש סיבה לדאגה ? 
האם יש גורמים נוספים לדימום במהלך קיום יחסי מין מלבד סרטן צוואר הרחם ? 
בדיקת הפאפ מאוד אמינה ואין סיבה לעשות אותה שוב אחרי זמן כה קצר . 
מומלץ לעשות אותה אחת לשנה . 
לפי מה שאת מספרת , משתמע שהייתה לך פטריה בפעם הקודמת . 
יכול מאוד להיות שהפטריה חזרה . 
גורמים נוספים שיכולים להביא לדימום נרתיקי הם לחץ נפשי , דלקת בדרכי השתן , שינוי בתאים ברקמה המחברת בין צוואר הרחם לרחם הנובעים משימוש בגלולות בבחורות צעירות ( זו סיבה מאוד נפוצה ) , שינויים הורמונליים . 
סרטן צוואר הרחם באמת גורם לדימומים , אבל לא בגילך ( 27 ) , ואם תוצאות הפאפ תקינות , זו אינה הבעיה שלך . 
טוב שקבעת תור לרופא נשים כדי לאבחן איזו מהסיבות האפשריות היא הגורם אצלך . 
בברכה , 
דר נעמה ורבין - אינפומד 
