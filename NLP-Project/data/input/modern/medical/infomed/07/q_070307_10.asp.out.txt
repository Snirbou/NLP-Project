עייפות ובעיה בבלוטת התריס 
ביצעתי בדיקת US באיזור הצוואר ונמצא שיש " קשר איזואקוגני בבלוטת התריס בקוטר של 1.3 ס"מ " . נשלחתי לביצוע בדיקת FNA . 
ביצעתי גם בדיקות דם כלליות ובדיקות תפקוד בלוטת התריס , שתוצאותיהן עדיין לא הגיעו . 
אני מרגיש עייפות מתמשכת . 
האם יש קשר למקרה המדובר ? 
אתה נמצא במעקב השגרתי של בדיקת US ולאחריה ביופסיית FNA בנוסף לבדיקות דם ותפקודי בלוטת התריס . 
אני מציע שתחכה לתוצאות הסופיות , ולפיהן יגיע הרופא המטפל לאבחנה , וייתן לך את הטיפול המתאים . 
המצב אינו דחוף , ותוצאות של בלוטת תריס מגיעות כעבור שבוע ימים לכל היותר . 
ישנו קשר בין עייפות כרונית וסטייה מרמות תקינות של בלוטת התריס , אך זו אינה בהכרח הסיבה לעייפותך . 
אני ממליץ לך לחכות עוד יום - יומיים לתוצאות המעבדה , ולפיהן להתחיל טיפול , אם יש בו צורך . 
בינתיים , נסה להימנע מן הדברים שגורמים לעייפות , כגון תזונה כבדה , שינה לא טובה בלילה , חוסר בשעות שינה וכדומה . 
דר גיל טאובר - אינפומד 
