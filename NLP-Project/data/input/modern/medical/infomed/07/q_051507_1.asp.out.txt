כאבי ברכיים בזמן ולאחר פעילות גופנית 
אני בת 21 , וחזרתי לרקוד לאחר הפסקה של שנתיים וחצי בשל שירותי הצבאי . 
במהלך השיעור ( מסוג היפ הופ ) חשתי כאבים חזקים בברכיים , שנמשכו גם לאחריו , בעת שאני עושה תנועות של כיפוף המטילות עומס על הברכיים . 
כך קורה גם כשאני קמה מכיסא או עולה במדרגות . 
הכאב אינו קבוע אלא מופיע רק בזמן פעילות גופנית מאומצת ולאחריה . 
שמתי לב שחבישת גרב אלסטית מקלה על הכאב . 
יש לציין שלפני כחצי שנה , בעת ריצת אלפיים בצבא , נפלתי נפילה אשר פגעה לי בברכיים - נוצרו לי שם " סימנים כחולים " אשר לא החלימו לגמרי וכואבים לי עד היום בעת לחיצה . 
האם יכול להיות שהכאב נוצר כתוצאה משרירי רגליים חלשים ולא מאומנים דיים אשר גרמו לעומס יתר על הברך ? 
והאם זה יכול להיפתר על ידי אימונים , או שמא יש שם בעיה ממשית הדורשת טיפול מסוג אחר ? 
אני מעוניינת לעבור הכשרה להיות מדריכת אירובי , ואני תוהה אם הדבר יעצור בעדי מלעשות כן . 
ייתכן כאב בברך שניתן לפותרו על ידי תרגילי חיזוק וייצוב של שרירי הברך והשליטה שלהם על הפיקה במהלך התנועה . 
ייתכן גם שיש בעיה באחת מהרקמות התוך - ברכיות , כמו מניסקוסים ורצועות , ויש צורך להעריך את תקינותם . 
כדי להתאים טיפול מלא לבעיה ולפתור אותה כך שתוכלי לחזור לפעילות מלאה ולהדרכה אירובית , יש צורך לבדוק את הברכיים ממספר בחינות , למשל : 
אורך שרירי הברכיים מיקום הפיקה ותנועתה במסלול הירך והשוק שליטת האגן על הברך בהליכה יציבות המפרקים בברך 
חשוב גם להסתכל על הברך בזמן העלייה והכריעה אם היא קורסת פנימה או נשארת ישרה . 
( הקפידי לשמור על הברך בקו ישר בלי הטיות צידיות בכל התנועות ) . 
הטיפול במכון פיזיותרפיה יכלול אמצעים רבים , למשל : 
בחינת הצורך בהתאמת מדרסים . 
אם את עוסקת בספורט , יש מקום גם לדברים הבאים : 
בדיקה של סוג הפעילות ואיכות הביצוע הכנה לפני ואחרי הפעילות מישוש יסודי לבדיקת הרקמה הכואבת 
תרגול לשיפור התפקוד מותאם בהתאם לבדיקה ולממצאים . 
עד לבדיקה מלאה ולטיפול במכון פיזיותרפיה : 
נסי לחמם את הברך על ידי כרית חימום או גרב אלסטית נסי לתרגל מן התרגילים הבאים , אך בעדינות ובלי לעורר כאב מעל עוצמה קלה : 
http://www.med.umich.edu/1libr/guides/knee/kneeart.htm 
http://www.med.umich.edu/1libr/sma/sma_xankspra_art.htm 
רפואה שלמה 
ירון טילינגר , פיזיותרפיסט מוסמך מכבי שירותי בריאות 
