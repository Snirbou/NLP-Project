הפרעות שינה בנערה הסובלת מדיכאון 
אני לוקחת כבר כמה שנים את התרופה פבוקסיל ( נגד דיכאון ) . 
כבר כמה שנים שהשינה שלי אינה סדירה . 
אני הולכת לישון ב - 10 ומתעוררת באמצע הלילה , ואז שוב נרדמת , ואז נורא קשה לי לקום בבוקר לבית הספר וכל היום שלי נהרס . 
אני ישנה המון בכיתה . 
בעבר סבלתי מאנמיה , אבל ברוך ה' לקחתי כדורים והכל תקין אצלי . 
רציתי לדעת אם העייפות הזאת שמטרידה אותי שנים קשורה לכדורים שאני נוטלת . 
יקיצות בשליש השני של הלילה גורמות להפרעת שינה . 
השליש השלישי של השינה חשוב , והפגיעה בו היא הגורמת לעייפות בהמשך היום , למרות שאת ישנה מ - 10 בלילה . 
  את סובלת מהפרעת השינה היא מפני שאת טרודה , והיקיצות נגרמות על ידי המחשבות הטורדניות הפורצות , כאמור , בשלב השלישי . 
יש תרופות לבעיה , אך בגלל גילך הצעיר ( 16 ) אני מעדיף שתפני לפסיכאטר ילדים שיוסיף תרופה או ישנה את מינון התרופה . 
בכל אופן , הפבוקסיל אינו הסיבה . 
את הפבוקסיל קחי בבוקר . 
דר משה ארוך - רופא משפחה ומתמחה ברפואת ספורט 
