דלקות אוזניים חוזרות בגלל קרע בעור התוף 
אני בן 12 . 
מגיל חמש מופיעה אצלי דלקת אוזניים ללא כאבים , ללא חום . 
אין לי ירידה בשמיעה . 
אני ילד שמח ופעיל ללא הפרעות בהתפתחות . 
נאמר לי שיש לי חור בעור התוף . 
לי זה לא מפריע , אך בכל קיץ , בבריכה , אחרי עונת שחייה , מתחילה נוזל בהיר ולעיתים רחוקות ירקרק ליזול מאוזני הימנית . 
האם אני מסכן את בריאותי מלבד סיכון של ירידה בשמיעה ? 
האם תיתכן סכנה לחלק אחר בראשי ? 
כמו שאמרתי , מעולם לא סבלתי מכאב , רק מאי נעימות בלבד . 
האם אני צריך ניתוח ? 
החלטה על ניתוח במקרה כזה צריכה להיעשות בהתייעצות עם רופא אף - אוזן - גרון , לאחר שלוקחים בחשבון את הגורמים הבאים : 
תדירות הופעת הדלקת וההפרשות 
תוצאות של בדיקת שמיעה 
היסטוריה רפואית של הילד 
האם יש בעיית דיבור או שפה 
ללא הנתונים האלה אי אפשר לקבוע את מידת הדחיפות של הניתוח . 
אני ממליצה לך קודם כל , כאשר אתה נכנס לבריכה , לשים פקקים באוזניים . 
גש למומחה כדי שישקול את כל האופציות העומדות בפניך . 
למרות שניתוח נשמע קצת מפחיד , הוא יכול לסיים את כל סיפור הדלקות וההפרשות , שלפי מה שאתה כותב נמשך כבר שנים , וגם יכול למנוע סיבוכים , בעיקר בשמיעה . 
בברכה , 
דר נעמה ורבין - אינפומד 
