עצות לחיילת הסובלת מגמישות יתר 
בתי עתודאית לשעבר וכעת עושה הכנה לקורס קצינים . 
בצבא התגלה שיש לה " גמישות יתר " ולכן קשה לה במטלות הצבאיות , כמו ריצה של 2 ק"מ בזמן קצוב . 
היא מוזמנת לקצין רפואה והיא מבקשת להוריד פרופיל ולעבור את הקצונה ברמה נמוכה יותר של תרגילים . 
שאלתי , האם הצבא מכיר במגבלות של " גמישות יתר " ? 
האם יש תרגילים שיכולים לחזק אותה ולעבור את השלב הקריטי של הקצונה ? 
או שעליה להשלים עם גורלה ? 
אילו השפעות יהיו לכך בעתיד ? 
כל הכבוד לך על הדאגה וכל הכבוד לבת על הנכונות לתרום , וקודם כל בהצלחה . 
גמישות יתר היא מצב בו הרקמות הרכות גמישות ומאפשרות טווח תנועה גדול מהטווח הנורמלי של כל מפרק . 
מקובל לראות : ברך ביישור יתר ועוד 
לא ברור לי הקשר של גמישות יתר לקושי דווקא בריצת 2 ק"מ , ריצה דורשת בעיקר מאמץ לב ריאה ולכן צריך לברר למה דווקא זה קשה לה ומה הקושי בדיוק . 
לא ידוע לי על היות מצב של גמישות יתר התוויית נגד לפעילות ספורטיבית כלשהי . 
כמו כן לא ידוע לי על גמישות יתר כגורם תורם לבעיות מערכת שלד שריר . 
אינני מכיר את כללי הצבא מבחינת פרופילים וכולי . 
אני כן ממליץ לבעלי גמישות יתר לשלב תרגול כוח ובניית מסת שריר חזקה שתשפר את הייצוב המפרקי הכללי של הגוף . 
כך שבזמן עומס יהיה רכיב של ייצוב אקטיבי שייתן תמיכה נאותה למערכת הפסיבית שנמצאת במצב גמיש , ואולי לא מייצבת תמיד כראוי את המפרק . 
התאמת תרגול כזו חשובה לאנשים גמישים העוסקים בפעילות גופנית ולכן גם לבתך הקצינה לעתיד . 
אני ממליץ לפנות למכון פיזיותרפיה על מנת לקבל חיזוקים מותאמים בדיוק לה . 
לסיכום - לא צפויות בעיות ישירות מהמצב בחיים רק שחשוב לזכור שאם בתך תעסוק בצורה רצינית בספורט כדאי לה לקבל חיזוקים מתאימים לה במכון פיזיותרפיה . 
בהצלחה ירון טילינגר , פיזיותרפיסט מוסמך מכבי שירותי בריאות 
