הסבר לתוצאת בדיקת גסטרוסקופיה 
עשיתי אתמול גסטרוסקופיה ונלקחה ביופסיה . 
מה פירוש התוצאות הבאות : 
ושט : תקין לכל אורכו , קו Z בלתי סדיר - ביופסיות . 
איזור המעבר בין הוושט לקיבה מכונה קו Z עקב צורתו בבדיקת הגסטרוסקופיה , שם מתחלף סוג התאים המצפים את דופן הוושט . 
מתאים קשקשיים ( squamous ) עוברים התאים באיזור זה להיות תאים עמודיים ( columnar ) . 
זהו איזור הנתון להשפעות של חומציות הקיבה , ומבנה התאים או סוגם יכולים להשתנות . 
כאשר הבודק חושד שקיימים שינויים , לפי מראה שונה מהרגיל , הוא לוקח דגימת רקמה , ביופסיה . 
ממצאי הביופסיה יכולים לכוון את הטפול הרפואי , לפי הצורך . 
בברכה 
דר נחום ורביןמומחה לכירורגיה כללית 
