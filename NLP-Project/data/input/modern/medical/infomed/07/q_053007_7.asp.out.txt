סיבות אפשריות לכאבים בקרסוליים 
בשבוע האחרון אני סובלת מכאבים בקרסוליים . 
מקור הכאב מורגש מכיוון כף הרגל ומעלה לקרסול . 
הכאב מורגש גם בישיבה , בשתי הרגליים באותה המידה . 
מה עליי לעשות כדי לטפל בזה ? 
מתיאור הבעיה לא ברור לי מה מקורה . 
ישנן אפשרויות רבות למקור כאב בקרסול : 
מצבי דלקת בקרסול בשל גידים רבים העוברים בשני צידי כף הרגל - למצב כזה אופיינים כאב במישוש הגידים , נפיחות מקומית , כאב בהנעת הרגל למתיחת הגיד , כאב המתגבר בהליכה ונחלש במנוחה . 
מצבי נקעים בהם ישנה מתיחה של גידים ושרירים – אופייני כאב עז עם חום , נפיחות , אודם ורגישות בתנועה היורדים עם הזמן . 
מצבים בהם מנח לא מאוזן של כפות רגליים גורר כאבים מתמשכים הנובעים הן ממפרקים והן משרירים . 
דורבן – עצם קטנה הגדלה על עצם הקלקנאוס ולוחצת על כרית הסיכוך . 
העצם יכולה לצמוח גם מאחורי שריר התאומים ולהכאיב שם . 
שינויים ניווניים במפרקי כף הרגל ובמיוחד בבסיס הבוהן . 
אם הכאב החל בבת אחת בשתי כפות הרגליים - יש צורך לבדוק אם ייתכן שמקור הבעיה בנעליים חדשות שאולי משפיעות על כפות הרגליים . 
רפואה שלמה 
ירון טילינגר , פיזיותרפיסט מוסמך מכבי שירותי בריאות 
