בדיקות לאבחון אלרגנים 
עברתי סדרה ראשונה של טסטים לאבחון אלרגיה ( קרדית הבית , כלבים , חתולים , פריחה וכו') , אבל לא נמצאו ממצאים משמעותיים . 
אני מעוניינת לעבור טסטים נוספים לאבחון אלרגיה למוצרי מזון אלרגניים . 
מהם המזונות או המוצרים אותם נהוג לבדוק בטסטים אלה ? 
הבדיקות שעברת הן בדיקות המכסות חלק ניכר מגורמי האלרגיה השכיחים באוכלוסייה . 
כל בן אדם יכול לפתח תגובות אלרגיות כלפי כל חומר שנמצא מסביבנו , וזה מאוד אינדבידואלי . 
בדרך כלל אנו משערים השערה על סמך התנסות בתגובות לאחר אכילה של מאכלים מסויימים , ודרך הבדיקה אנו מאששים את ההשערה . 
שוב , כמעט כל מוצר מזון יכול לגרום לתגובה אלרגית , אך השכיחים יותר הם פיצוחים למיניהם , תבלינים למיניהם , אפרסק , אפרסמון , אבוקדו ועוד . 
דר גיל טאובר - אינפומד 
