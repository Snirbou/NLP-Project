תזונה 
בעיות בקיבה אצל חולת פרקינסון 
אימי בת 73 חולת פרקינסון , מתלוננת על אי - נוחות באזור הקיבה . 
זה לא ממש כאבים , וכשזה מופיע היא מחווירה , צועקת שלא טוב לה והנשימות נעשות כבדות . 
זה מופיע אחרי האוכל . 
היא עשתה את כל הבדיקות הנדרשות , כולל ביופסיה בקיבה ולא נמצא דבר . 
לאיזה כיוון עלי ללכת ? 
היא נוטלת דופיקר , קלונקס וחומצה פולית . 
פרקינסון היא מחלה שיכולה בשלבים מתקדמים שלה לערב גם את מערכת העצבים האוטונומית , האחראית לתפקודה של מערכת העיכול . 
לכן ייתכן שהתגובה ממנה סובלת אמך קשורה למחלתה הבסיסית . 
על מנת לברר לעומק את הבעיה יש מקום לבירור גסטרואנטרולוגי , הבודק את תנועתיות המעי ( בעיקר את הוושט והקיבה ) , כגון בליעת בריום , אולם הדרך הנכונה היא לפנות לייעוץ גסטרואנטרולוגי מסודר . 
ייתכן שתגובתה של אימך היא תגובה למילוי מהיר של הקיבה ואיטיות בהתרוקנות הקיבה . 
ניתן לנסות ולהקטין את נפח הארוחה , כלומר לאכול הרבה ארוחות , אבל קטנות מאוד . 
אנשים רבים הסובלים מהתרוקנות איטית של הקיבה סובלים מכאב ותגובת טרום עילפון לאחר ארוחות גדולות ולעיתים גם מהקאות חוזרות . 
כדאי לנסות ארוחות קטנות , ולאחר מכן לפנות לייעוץ גסטרואנטרולוג . 
דר אמיר בר - שי - אינפומד 
