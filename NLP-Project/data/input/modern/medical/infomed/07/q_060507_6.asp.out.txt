בריחת שתן בהריון 
אני נמצאת בשבוע 34 ( הריון ראשון ) . 
זה כחודש שאני סובלת מבריחת שתן קלה . 
הבעיה היא שלשתן שלי יש ריח מאוד חזק - תופעה שלא היתה קיימת לפני ההריון , והדבר גורם לי למבוכה . 
אני משתמשת בתחתוניות , אך עם זאת זה לא פותר את בעיית הריח אלא רק את הרטיבות . 
יש לציין כי בבדיקות השתן שעשיתי מתחילת ההריון התוצאה מראה בתרבית כי יש צמיחה מעורבת של חיידקים . 
הרופא שלי לא מודאג . 
לי אין תחושה של דלקת בשלפוחית . 
מהו מקור הריח ולמה הוא כל כך חזק ? 
האם יש פתרון ? 
קרוב לוודאי שבגלל בריחת שתן קלה את ממעטת בשתיה , ולכן השתן מאד מרוכז ולחומר שנקרא אוריאה שנמצא בשתן יש ריח כבד . 
  אין מה לעשות , שתי יותר ולכי יותר לשירותים כמו כל הנשים בהריון . 
דר משה ארוך - רופא משפחה ומתמחה ברפואת ספורט 
