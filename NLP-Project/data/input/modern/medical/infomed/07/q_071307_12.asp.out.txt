תופעה של שיעור לאחר נטילת גלולות למניעת הריון 
נטלתי במשך שנה וחצי גלולות מליאן . 
רופאת הנשים שלי החליפה לי אותן לגלולות מסוג פמינט מכיוון שהתלוננתי על שיעור עדין שהחל לי כמה חודשים לאחר התחלת נטילת הגלולות , והמשיך . 
לדבריה לא יהיה יותר גרוע . 
לקחתי פמינט במשך שלושה חודשים וצמחו לי שערות בפנים . 
הפסקתי את הנטילה , עברו 5 חודשים והשיעור הגיע לאיזורים שונים בגוף בהדרגה . 
שאלתי העיקרית היא : האם יכול להיות מצב שלאחר תקופה , אפילו של שנה - שנתיים , השערות ינשרו מעצמן ? 
האם אני אחזור לעצמי ? 
השערות עדינות אך שחורות . 
איני בטוחה שהשיעור שאת מתארת קשור ללקיחת הגלולות , מפני שאת כותבת שלמרות שהפסקת לקחת את הגלולות השיעור החמיר . 
אני מציעה לך לבקש מהרופא המטפל לעשות לך פרופיל הורמונלי שמבוצע על ידי בדיקת דם פשוטה , כדי לראות מהי הסיבה שגורמת לשיעור . 
רק אחרי תוצאות הבדיקה תוכלי לדעת האם זה משהו קבוע או חולף . 
בברכה , 
דר נעמה ורבין - אינפומד 
