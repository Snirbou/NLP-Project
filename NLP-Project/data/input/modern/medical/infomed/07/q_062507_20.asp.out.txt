השפעות הסם קריסטל וזמן ההתנקות 
כמה זמן לוקח לגוף להתנקות משאריות של שימוש בקריסטל ( עישון ) ? 
זאת אומרת , כשעושים בדיקת שתן - האם שתייה מרובה של מים עוזרת לנקות את הגוף ? 
הקריסטל משתייך לקבוצת הסמים המעוררים , אליה משתייך גם האקסטזי על נגזרותיו השונות . 
הוא נצרך בדרך כלל בשאיפה או בעישון במקטרת . 
בישראל הוא נפוץ גם בכמוסות ( כדורים ) הנלקחות בבליעה , וגם בהזרקה ישירה לווריד בקרב משתמשים מנוסים יותר . 
הוא דומה בתכונותיו לאקסטזי , שהוא סם מעורר הגורם גם להזיות . 
הסם גורם לניטרול עכבות , והמשתמשים בו מדווחים על תחושת חופש חזקה , ביטחון עצמי גבוה , אנרגיות גבוהות , הדגשה וחידוד של החושים . 
תופעה אופיינית נוספת לסם היא עלייה בחשק המיני , אך לצד זה אצל חלק מהמשתמשים נרשמת גם פגיעה בזקפה . 
בשל תופעות אלו , ישנו נוהג של שילוב בין הקריסטל לוויאגרה , תרופה להגברת הזקפה , ובעיקר בקרב גברים הומוסקסואלים . 
שילוב זה מסוכן ועלול לגרום נזקים גופניים . 
השפעת הסם תלויה באדם הצורך אותו , ובמרכיבים גופניים ונפשיים כאחד . 
בתום פרק זמן ההשפעה , ישנה ירידה פתאומית וחדה בעוצמת האנרגיות ובתחושת האופוריה הכללית , מה שמוביל לעיתים לצריכה נוספת של הסם . 
עובדה זו גורמת לכך שהקריסטל הוא סם ממכר מאוד , ובעיקר אצל אנשים הנוטים לפתח התמכרויות שונות או זקוקים לחיזוקים סביבתיים תכופים יותר . 
משך השפעת הסם תלוי באופן הצריכה ובאדם הצורך , והוא נע בין שעתיים ל - 16 שעות . 
את הקריסטל מפיקים מחומרים רעילים ביותר , במינונים נמוכים . 
לרוב מדובר בתערובות של חומרים שונים וברמות " ניקיון " שונות . 
שימוש בחומר שאינו טהור , כזה המכיל שיירים של חומרים רעילים או עודפי רעלנים , עשוי להיות מסוכן מאוד . 
כתבתי את כל ההקדמה הזו כדי שתדע עד כמה השימוש בסם הוא מזיק לגוף ! 
לשאלתך , בדרך כלל נותנים עד 10 ימים להתנקות מוחלטת מהסם , וגם זה תלוי בחומרים ממנו מורכב הסם , כלומר , אם הוא טהור או לא טהור . 
דר גיל טאובר - אינפומד 
