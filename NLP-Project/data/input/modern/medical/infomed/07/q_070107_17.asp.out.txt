יחסי מין 
קבלת מרשם לגלולות נגד הריון 
אני מקיימת עם חבר שלי יחסי מין , ואני רוצה להתחיל לקחת גלולות . 
אימי לא יודעת על כך ולכן איני יכולה להיעזר בה . 
אמרו לי שיש הבדל בין גלולות למניעת הריון כשמקיימים יחסי מין לבין גלולות למניעת הריון כאשר לא מקיימים יחסי מין . 
אם את לא מקיימת יחסי מין , כלל אינך צריכה לקחת גלולות . 
גלולות למניעת הריון מונעות הריון רק אם מקיימים יחסי מין ויש סיבה לחשוש מכניסה להריון . 
כדי לקבל מרשם לגלולות למניעת הריון את חייבת ללכת לגינקולוג . 
אם את יכולה לקבוע תור לגינקולוג בלי ידיעת אמך - עשי זאת . 
אני ממליצה לך בכל זאת לדבר על כך עם אמך כדי לעבור את התהליך בצורה בוגרת ואחראית . 
אם מסיבה כלשהי את מרגישה שאת לא יכולה לדבר על כך עם אימך , נסי לקבוע בעצמך תור דרך קופת החולים , והתייעצי עם הגינקולוג על סוגי הגלולות השונים . 
בקשי ממנו גם להדריך אותך איך בדיוק צריך ליטול את הגלולות , ובאילו אמצעי זהירות יש לנקוט כאשר מקיימים יחסי מין . 
בברכה , 
דר נעמה ורבין - אינפומד 
