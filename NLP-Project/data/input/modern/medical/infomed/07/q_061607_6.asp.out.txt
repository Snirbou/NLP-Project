טיפול במחלת גרובר ובתסמיניה 
אובחנה אצלי מחלת גרובר של העור . 
אני מטופל במינוציקלין 100 מ"ג 1 ביום . 
עסקתי בהליכה ושחיה . 
האם מותר להמשיך בפעילות ? 
האם מותר להתקלח עם מים חמימים ? 
האם מותר לאכול הכל ? 
מחלת גרובר היא מחלה המתבטאת כהתקף אקנתוליטי דלקתי בעור הגורם לגרד , והיא מופיעה בעיקר באוכלוסיית גילאי המעבר ומעלה . 
המחלה נפוצה יותר אצל גברים . 
היא תוקפת בעיקר את איזור בית החזה ומופיעה כפריחה אדומה וקשקשת ושלפוחיות זעירות הגורמות לגרד רב . 
המחלה יכולה להופיע כהתקף חד - פעמי או בצורה כרונית של התקפים חוזרים , המתפרסים על פני תקופה בת 47 שבועות בממוצע . 
הטיפול במחלה מורכב בדרך כלל ממשחות סטרואידיות לנגעים מקומיים , ובמקרים עמידים או מפושטים יותר נעשה שימוש בסטרואידים במתן דרך הפה . 
האנטיביוטיקה בה אתה משתמש איננה מונעת ממך לעסוק בפעילות ספורטיבית כהליכה או שחיה . 
בכל מצב של גרד מומלץ להתקלח במים פושרים ולא חמים מאוד , ואין לך מגבלה על דברי מאכל כלשהם . 
באינדקס התרופות התרופות של האתר תוכל למצוא את תופעות הלוואי לאנטיביוטיקה שאתה לוקח כדי להיות מודע להן . 
דר גיל טאובר - אינפומד 
