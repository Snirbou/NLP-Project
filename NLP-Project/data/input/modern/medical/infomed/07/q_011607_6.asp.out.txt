האם אדם ששני אשכיו נכרתו יוכל לייצר זרע ? 
אירוע : בן 32 בריא , עבר ניתוח של הסרת שני האשכים בהיותו בן חודש וחצי . 
כל מערכת המין הזכרית תקינה למעט חוסר שני האשכים . 
כידוע , תפקידם של האשכים הוא בהתהוות הסופית ( הבשלה ) של " הזרעונים " . 
שאלה : האם אפשר להפיק ממנו זרע שלא הבשיל ? 
האם ניתן להבשיל זרע זה באמצעיים מעבדתיים ? 
האם יש כזה דבר " השתלת אשכים " ( מלאכותיים או טבעיים ) ? 
והאם השתלה של אשכים מלאכותיים תספק את השלב הדרוש של ההבשלה ? 
הרקמה היחידה המייצרת זרעונים נמצאת באשכים , ולכן כריתה מלאה של שני האשכים גורמת לכך שאותו גבר לא יוכל לייצר זרעים משל עצמו לעולם . 
ניתן באמצעות טיפולים הורמונליים לשמר תפקודים זכריים רבים אחרים , כולל התפתחות מינית חיצונית , אבל לא להביא ליצירת זרעונים . 
בנוסף , ניתן להשתיל אשכים מלאכותיים לצרכים אסתטיים או פסיכולוגיים , אך הם אינם מביאים ליצירת זרעונים . 
בברכה 
דר ' איציק לוי 
