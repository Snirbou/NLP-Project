על התרופה סימטידין ( טגמט , סמידין ) 
אמי חולה בסרטן הלבלב . 
היא החליטה לא להתחיל כעת כמותרפיה , אלא לנסות טיפול על ידי שינוי מזונות ( אורגני ) , ללא סוכר , כמוסות שונות ועוד - טיפול שהוכיח את עצמו במטופלים רבים . 
קיבלה המלצה לתרופה קובנציונלית בשם tagamet cimetidine . 
אודה על מתן אינפורמציה לגבי טיב התרופה , האם היא בסל הבריאות , והאם היא אכן עוזרת במשהו לטיפול בסרטן הלבלב . 
התרופה אשר הזכרת בשאלתך שייכת לקבוצת התרופות אשר ניתנת לחולים אשר סובלים מכיב פפטי ( אולקוס ) בקיבה או בתריסריון , לחולים אשר סובלים באופן כרוני מצרבות או ממחלת הריפלוקס ( gastoesophaegal reflux disease , GERD ) . 
התרופה משתייכת לקבוצת התרופות אשר חוסמות את פעולת ההיסטמין או H 2 Blockers . 
היא פועלת על ידי כך שהיא מורידה את הפרשת מיצי הקיבה . 
בעצם הורדת הפרשות מיצי הקיבה , התרופה עוזרת מאוד בריפוי , בהחלמה ואף במניעה של המצבים אשר הזכרתי קודם . 
תופעות הלוואי של תרופה מופיעות בשכיחות נמוכה מאוד , והנפוצות בהן כוללות ישנוניות , שלשולים קלים , כאבי ראש ולעיתים בעיות בהירדמות . 
חל איסור על שתיית אלכוהול בנטילת תרופה זו . 
לחולים אשר נוטלים קומדין באופן קבוע , התרופה יכולה לגרום לדימומים קשים ומומלץ להימנע מנטילתה ביחד עם קומדין . 
התרופה ידועה ומוכרת ונמצאת בסל התרופות של מדינת ישראל . 
התרופה הזאת איננה קשורה לטיפול בסרטן הלבלב , אולם לחולי סרטן הלבלב יכולות להיות תופעות כמו צרבות כרוניות או ריפלוקס . 
ייתכן שבשל כך הוחלט על התחלת טיפול בתרופה זו באימך . 
בברכה , 
דר עידו ווליניץ - אינפומד 
