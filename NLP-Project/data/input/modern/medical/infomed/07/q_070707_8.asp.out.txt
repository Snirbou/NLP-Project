על שילוב של אלטרוקסין עם רדוקטיל וקרניטין 
אני נוטלת אלטרוקסין 50 מ"ג וברצוני להתחיל לקחת רדוקטיל . 
עיינתי באתר ומצאתי כי אין בכך סיכון . 
מה לגבי l-carnitin ביחד עם תרופה זו ? 
אני מתאמנת 3 פעמים בשבוע אימון שרירי למשך שעה וחצי כל פעם . 
אין התוויית נגד לנטילת אלטרוקסין עם רדוקטיל . 
אני מניח שאת רוצה לרדת במשקל , אבל איני יודע מה גובהך ומשקלך כדי לדעת האם ישנה סיבה מוצדקת להשתמש ברדוקטיל . 
השימוש ברדוקטיל מומלץ בדרך כלל לאנשים עם BMI ( מדד מסת גוף ) גבוה מ - 30 . 
לידיעתך , ישנם אנשים אשר מפתחים עלייה בלחץ הדם הסיסטולי לאחר נטילת רדוקטיל , ולכן אם את סובלת מלחץ דם - מומלץ להימנע מתרופה זו . 
גם ל L - Carnitin אין התוויית נגד עם אלטרוקסין למרות שיש ויכוח על יעילותו . 
מומלץ לקחת טבליה אחת של 250 עד 1000 מ"ג , תלוי בקושי האימון ובמסת הגוף , כחצי שעה לפני אימון . 
ציינת שמדובר באימון שרירי , ובדרך כלל נטילת ה - L - Carnitin מכוונת יותר לשיפור הסיבולת באימון אירובי . 
דר גיל טאובר - אינפומד 
עוד באינפומד 
חישוב מדד מסת הגוף ( BMI ) 
