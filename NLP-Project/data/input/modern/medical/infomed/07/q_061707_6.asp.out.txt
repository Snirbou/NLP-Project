ערך גבוה של שקיפות עורפית בעובר 
אני בהריון בשבוע ה - 17 . 
התוצאה של בדיק שקיפות עורפית שערכתי היתה גבוהה - 4.5 מ"מ . 
ביום שלמחרת התייצבתי לבדיקת סיסי שיליה , שיצאה תקינה ושללה מומים כרומוזומליים . 
לפני כשבוע ביצעתי סקירה מוקדמת , שהיתה מדוקדקת מאוד והתקבלה תקינה לחלוטין , מלבד העובדה שעדיין ישנו עובי בעורף העובר שנמדד כ - 3.5 מ"מ . 
בשבועות הקרובים אני עומדת לעבור סקירה מורחבת ואקו לב עובר על ידי מומחה . 
יש לנו שלושה ילדים בריאים , וקשה לנו עם המחשבה שמשהו עלול להיות לא תקין הפעם . 
מה יכולות להיות הסיבות לעובי בעורף העובר מלבד מומי לב , ומה תייעצו לי לעשות בשלב זה ? 
אני גרה בארצות הברית ומרגישה קצת מנותקת מבחינת עצות רפואיות ואפשרות להבין לעומק בנושא ספציפי זה . 
דבר ראשון , לא ברור באיזה שבוע בוצעה בדיקת השקיפות העורפית . 
אם היא אכן בוצעה בין השבועות ה - 10 ל - 14 התשובה רלוונטית , ואכן היה צורך בהמשך בירור . 
ישנם מספר ממצאים המופיעים במקביל לשקיפות עורפית גבוהה מעל ל - 3 מ"מ : פגמים כרומוזומליים , כגון תסמונת דאון , שאותם שללו לאחר ביצוע סיסי שיליה . 
כמו שכבר נאמר לך , בעיה אפשרית נוספת שצריך לשלול היא פגם בלב העובר , ולכן טוב עשית כשפנית למומחה לב עובר . 
ממצא נוסף הוא שבר סרעפתי ( diaphragmatic hernia ) , שכרגע בסקירה ראשונה , לא נמצא לפי דברייך , וקרוב לוודאי ייבדק שוב בסקירה הבאה . 
מעבר לכך תמיד טוב וכדאי לגשת לחוות דעת נוספת אצל מומחה נוסף . 
דר יובל עצמון - אינפומד 
