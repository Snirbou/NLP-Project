השפעת הפוסטינור על מחזור הווסת 
אני ובן זוגי קיימנו יחסי מין ללא קונדום , למחרת קיבלתי את המחזור החודשי ( בסביבות התאריך הרגיל ) ולקחתי באותו יום בערב פוסטינור 2 . 
המחזור שלי נפסק לאחר יום וחצי ואז לאחר יומיים הופיע שוב למשך יום . 
האם השינויים במחזור נובעים מלקיחת הפוסטינור ? 
שתי נקודות חשובות עולות בשאלתך : 1 . 
אם מייד לאחר קיום יחסי מין בלתי מוגנים מופיע הדימום הווסתי , הסיכוי להיכנס להריון הוא אפסי , כך שאין כל צורך ליטול את הגלולה של היום שאחרי ( פוסטינור ) . 
2 . 
הגלולה של היום שאחרי מכילה את ההורמון פרוגסטרון במינון גבוה , אשר במקרה של הריון אפשרי ( לא רצוי ) מונעת את השרשת הביצית המופרית ברחם . 
מאידך , פרוגסטרון הוא אחד מההורמונים הטבעיים האחראיים להתעבות רירית הרחם בכל מחזור וסתי , ובירידת רמתו רירית הרחם נושרת ומופיע הדימום הווסתי . 
במקרה שלך החלה נשירת רירית הרחם ( כאשר התחיל המחזור ) , אולם בנטילת הפרוגסטרון מנעת את המשך נשירתה , אי לכך המחזור נפסק ליום - יומיים וחזר והופיע עם הפסקת השפעת הפרוגסטרון ( הפוסטינור ) . 
