על תרופה לטיפול בדרכי השתן 
מהו שמם של הכדורים האדומים , הניתנים לטיפול בדלקות , שגורמים לצבע השתן להיות אדום ? 
אני חושב שאתה מתכוון לתרופה הנקראת סדוראל ( Phenazopyridine ) . 
זו תרופה הניתנת במקרה של כאב במתן שתן אשר מלווה בדרך כלל בזיהום בדרכי השתן . 
יש להדגיש כי התרופה אינה מרפאת את הזיהום בדרכי השתן , אלא משככת כאבים במתן שתן , ואינה מהווה תחליף לטיפול . 
התרופה מצריכה מרשם רופא והיא ידועה בתופעת הלוואי שלה , שביניהן צביעת השתן בצבע כתום - אדום . 
ישנן תופעות לוואי נוספות ולא פשוטות לתרופה זו , ואני ממליץ לקרוא את העלון לצרכן לפני לקיחתה ולהיות מודע להן . 
דר גיל טאובר - אינפומד 
