האם המדבקה למניעת הריון בטוחה בשימוש ? 
האם נעשו מספיק מחקרים שמוכיחים כי אין למדבקה למניעת הריון השפעה שלילית ארוכת טווח ? 
או שעשו את כל הבדיקות והמחקרים ומצאו שאין סיכוי שהמדבקה תגרום נזק ? 
אני רוצה לוודא שהשימוש בה הוא בטוח לחלוטין . 
המדבקה למניעת הריון היא אכן דרך העברה חדשה יחסית של הורמונים . 
בשיטה זו מועברים לגוף ההורמונים הנדרשים למניעת הריון ( מינון נמוך של פרוגסטרון בשילוב עם אסטרוגן ) ישירות לדם , ללא צורך בספיגה דרך המעיים , ויעילותה רבה - מעל 99 % . 
היתרון הבולט של המדבקה לעומת לקיחת גלולות הוא כושר ההיענות , כלומר , אין צורך לזכור לקחת גלולה כל יום , אלא רק להחליף את המדבקה אחת לשבוע . 
לגבי תופעות הלוואי - התופעות דומות מאוד לאלו הנגרמות על ידי שימוש בגלולות למניעת הריון : גודש בשדיים , מצבי רוח וכן הלאה . 
כפי שציינתי , המדבקה היא אמצעי מניעה חדש יחסית , אך נערכו לא מעט מחקרים וניסויים לפני שהמדבקה אושרה לשימוש , כך שאת יכולה להיות רגועה באשר לבטיחות השימוש בה . 
בכל אופן אני ממליצה להיוועץ ברופא המטפל , שוודאי מכיר אותך טוב יותר , ויוכל להמליץ לך על אמצעי המניעה המתאים והיעיל ביותר עבורך . 
דר מורן שויקה - אינפומד 
