טיפול תרופתי לקשישה שסובלת מנדודי שינה 
אימי ניצולת שואה , נמצאת במחלקה סיעודית בבית אבות . 
רופא המחלקה רשם לה את התרופה סרוקוול על מנת שתוכל לישון רגועה . 
היא אינה סובלת מאלצהיימר , אלא רק חולמת ולא שקטה בלילה . 
האם הטיפול בתרופה זו נכון למקרה זה ? 
אני חש שהשימוש בתרופה מעמיק את השיטיון . 
לאחרונה היא כבר אינה מזהה את בני המשפחה הקרובה . 
כמו כן , האם הפסקת השימוש בתרופה יכולה למנוע את ההידרדרות במצב ? 
Seroquel נמנית על קבוצת תרופות אנטי פסיכוטיות ומשמשת בעיקר לטיפול בסכיזופרניה . 
אין כל חשש להפסיק את התרופה אם אתה חש שאינה מתאימה לה או גורמת לה לתופעות לוואי . 
אני ממליץ שתארגן לה ביקור בית של פסיכוגריאטר לאבחון מירבי . 
אם הבעיות הן של אי שקט ושינה בלבד - ישנן אין ספור תרופות המיועדות לטיפול בכך , ומאחר שקשישים הם אנשים עם מצבי חולי מורכבים , איני יכול לומר לך בדיוק אילו תרופות . 
דר משה ארוך - רופא משפחה ומתמחה ברפואת ספורט 
