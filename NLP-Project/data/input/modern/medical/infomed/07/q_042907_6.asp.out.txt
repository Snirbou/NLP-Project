בעיות שינה עקב פיברומיאלגיה 
אני סובלת מפיברומיאלגיה מזה 8 שנים , ושנתי בלילה גרועה מאוד עקב התעוררויות רבות מכאבים בגב התחתון ובאגן הירכיים . 
נוירולוג המליץ על 20 מ"ג סרוקסאט , היות ש אלטרולט וקלונקס טשטשו אותי כל היום . 
האם אפשר להחליף את הסרוקסאט ( שעוד לא התחלתי לקחת ) בציפראלקס או ציפראמיל ? 
ובאיזה מינון ? 
קראתי אצלכם על השמנה כתופעת לוואי של סרוקסאט . 
אילו תופעות לוואי יש לציפראמיל ? 
הציפראמיל מהיר יותר , תוצאות נראות כבר אחרי 10 עד 20 יום מתחילת הטיפול . 
תופעות הלוואי שלו פחותות משל הסרוקסאט מבחינת ההשמנה ודיכוי היצר המיני . 
יש לקחת את הכדור בבוקר . 
איני בטוח שהכדור יעזור לך בעניין הפרעת השינה שלך . 
כדי לישון שינה עמוקה יותר בשליש השלישי של הלילה , הייתי ממליץ לקחת בשעה שמונה וחצי בערב כדור לוריבן 1 מ"ג למשך 3 שבועות , שישרה שינה עמוקה , ואז תקומי יותר רעננה ופחות עייפה , והציפראמיל יעשה את העבודה טוב יותר . 
בברכה 
דר משה ארוך - רופא משפחה ומתמחה ברפואת ספורט 
