כאבים ונפיחות בברך 
לפני כשנתיים התגלו אצלי מים בברך שמאל . 
לאחר תרופות שנטלתי המים אומנם כבר לא היו , אך הכאבים לא פסקו . 
כעת אני חיילת , ועדיין יש לי כאבים בברך שמקשים על התפקוד היומיומי שלי . 
אני עושה תרגילים פיזיותרפיים , אך ללא הועיל . 
רופא היחידה שלי הפנה אותי למיפוי עצמות , אך עדיין לא ביצעתי את הבדיקה מכיוון שאני ממתינה לתור . 
יש לי נפיחות מאוד מאוד חריפה מעל הפיקה מאחור , מתחת לפיקה , ומצדדיה . 
מה עלי לעשות כדי להיפטר מן התופעה , וכדי שהכאבים בברך יחדלו ? 
לא ציינת מה עשית בפיזיותרפיה ולכן אנסה להציע את ההתייחסות שלי 
בדיקת מנח קרסוליים והתאמת מדרס אם צריך בדיקת אורך שרירים והתאמת תרגול תרגול שיווי משקל ויציבות ברך בעמידה והליכה בדיקה מנואלית של הרקמות הרכות סביב הברך והתאמת טיפול ידני מקומי ואולי גם חשמלי ותרמותרפי בדיקת ההליכה והתאמת תיקון , אם צריך , לאיכות הביצוע לא ברור לי המצב הנוכחי בו יש נפיחות ניכרת סביב הברך . 
נפיחות רומזת על מצב פעיל של גירוי רקמה . 
אם יש גירוי - יש מקום לטיפול תרופתי בשילוב עם בדיקת הדמיה המתאימה לרקמה רכה , כמו אולטרסאונד . 
המיפוי ייתן מידע על הגירוי במבנים הגרמיים בברך אשר יכול להיות מקור הכאב . 
את נמצאת בתהליך של בירור הבעיה , וזה הדבר הנכון . 
חזרי עם הממצאים החדשים לאורתופד ולמכון הפיזיותרפיה כדי לברר אם יש מקום לשנות לאורם את הטיפול . 
רפואה שלמה 
ירון טילינגר , פיזיותרפיסט מוסמך מכבי שירותי בריאות 
