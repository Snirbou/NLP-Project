הטיפול הנכון בהליקובקטר פילורי 
היה לי אירוע חד פעמי של כאב בטן עליונה שנמשך יום אחד , קיבלתי כדור להורדת החומציות וזה כנראה עזר כי הכאב חלף . 
רופא המשפחה שלי ביצע לי בדיקות דם ובדק גם נוגדנים להליקובקטר בעקבות הסיפור . 
נמצאו נוגדנים ברמה של 36.6 . 
אני לא סובלת מסימפטומים ואין לי היסטוריה משפחתית . 
האם כדאי לי לקחת מייד טיפול אנטיביוטי משולב ? 
מה הסיכויים להכחיד את החידק ? 
האם מומלץ לנסות טיפולים טבעיים לפני הטיפול האנטיביוטי ? 
האירוע היה לפני כשלושה שבועות . 
אנטיביוטיקה מכחידה את החיידק , ולכן מאוד מומלצת לפתרון הבעיה . 
גם אם אין סימפטומים , הייתי ממליצה לך לטפל כדי למנוע הופעת סימפטומים בעתיד . 
אני לא חושבת שכדאי לנסות פתרונות טבעיים קודם , כי עד כמה שאני יודעת הם מטפלים בסימפטומים ולא הורגים את החיידק . 
אין לך סימפטומים , אבל את צריכה את האנטיביוטיקה בשביל שתהרוג את החיידק . 
אני ממליצה לך להתייעץ גם עם גסטרואנטרולוג כדי לקבל חוות דעת נוספת על אופן הטיפול . 
בברכה , 
דר נעמה ורבין - אינפומד 
