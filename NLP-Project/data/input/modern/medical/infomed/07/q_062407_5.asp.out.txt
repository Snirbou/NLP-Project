ממצא לא משמעותי בצילום חזה לקראת ניתוח בקע 
אני לפני ניתוח hernia ( בקע ) . 
מה המשמעות של " רושם לסתימה חלקית של קוסטופרני שמאלי בצילום חזה " ? 
ממצא של זווית קוסטופרנית סתומה בצילום רנטגן של בית החזה אינו משמעותי בהיעדר כל תסמינים . 
ייתכן שבעבר היה אירוע דלקתי כלשהו בריאה , ייתכן שהיתה טראומה , אפילו קלה , לדופן בית החזה באותו איזור , ייתכן שעברת ניתוח בטן , גם לפני שנים , ובעקבותיו , עקב אוורור לקוי של הריאות , נוצרה הצטלקות קלה . 
ממצא זה כשלעצמו , וללא כל הפרעה אחרת בתפקודי הנשימה , אינו מחייב בירור נוסף , וכמובן שאינו מונע את הניתוח אותו את אמורה לעבור . 
בהצלחה 
דר נחום ורביןמומחה לכירורגיה כללית 
