כניסה להריון תוך כדי הנקה 
אני באיחור של חודשיים במחזור . 
עשיתי בדיקת בטא דרך הדם והתוצאה היתה 68108 . 
האם זה נורמלי או גבוה מדי ? 
כמו כן , נכנסתי להריון תוך כדי הנקה - האם יכול להיות שאני כבר בחודש שלישי ? 
לא הבנתי על סמך מה את חושבת שאת בחודש שלישי אם יש לך איחור של חודשיים . 
לא ציינת מתי ילדת . 
אם זה היה לא מזמן , איך את יכולה לחשב בכמה זמן המחזור מאחר ? 
ייתכן מאוד שנכנסת להריון תוך כדי הנקה , זה קורה , בעיקר אם כבר קיבלת מחזור פעם אחת מאז הלידה . 
גם כשמיניקים צריך לקחת גלולות למניעת הריון המכילות פרוגסטרון בלבד . 
בכדי לדעת אם את בהריון ואם ההריון תקין , את צריכה לגשת לרופא נשים ולבצע בדיקת אולטרסאונד כדי לראות אם יש שק הריון ברחם . 
באותה בדיקה יוכלו גם להעריך מה גיל ההריון . 
בברכה , 
דר נעמה ורבין - אינפומד 
