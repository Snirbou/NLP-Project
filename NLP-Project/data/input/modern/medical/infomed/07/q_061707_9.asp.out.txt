מתי מומלץ לקיים יחסי מין לאישה שמטופלת באיקאקלומין 
במשך 4 ימים לקחתי כדורי איקאקלומין . 
לאחר בדיקת אולטרסאונד נאמר לי לקיים יחסי מין 3 ימים ברציפות כדי להשיג הריון . 
האם זה נכון ? 
האם לא עדיף יום כן יום לא ? 
אצל נשים שנוטלות איקאקלומין מתרחש ביוץ 5 עד 12 ימים לאחר נטילת הכדור האחרון . 
מומלץ לבני הזוג לקיים יחסי מין לסירוגין ( יום כן יום לא ) במשך שבוע החל מהיום החמישי לאחר סיום נטילת הכדורים . 
בנוסף , ישנם רופאים הממליצים על שימוש בערכות לבדיקת מועד הביוץ ע"י מדידת רמות LH ( הורמון ההצהבה ) בשתן . 
הערכות נמכרות ללא מרשם רופא ברוב בתי המרקחת . 
העלייה בהורמון זה מופיעה בשתן 12 שעות לאחר שהופיעה בדם , לכן היא יכולה לחזות באופן די מדויק את זמן הביוץ ואת הזמן העדיף לקיום יחסי מין על מנת להיכנס להריון . 
העלייה ברמת ההורמון בדם מתרחשת כ - 36 שעות לפני שחרור הביצית מהזקיק , ויש רופאים הבודקים את רמת הורמון הפרוגסטרון בדם . 
אולטרסאונד טרנס - וגינאלי יכול לקבוע בוודאות את גודלם של הזקיקים ולקבוע לפיו את מועד הביוץ המדויק . 
לכן , אם רופא נשים בדק ואמר לקיים יחסי מין בשלושת הימים הקרובים - כך הייתי ממליץ . 
דר יובל עצמון - אינפומד 
