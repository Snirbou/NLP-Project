כאבים באזור השכמה 
בעת מאמץ של יד שמאל או נשימה עמוקה והוצאת אוויר יש לי כאבים באזור עצם השכם . 
הכאב הוא תחושה כאילו האזור די רדום . 
זה מעייף ולא חולף אפילו במעט . 
הבעיה התחילה אחרי עומס יתר . 
עשיתי CT גב ומיפוי עצמות שיצאו תקינים , אבל זה עדיין זה מציק לי מאוד . 
גם בבדיקה גופנית אני מצליח לבצע את כל התנועות שהרופא מבקש . 
מה זה ? 
ואילו טיפולים יש לבעיה כזו ? 
יש צורך בבדיקה מלאה כדי לאבחן את הבעיה . 
ייתכן שבמישוש אפשר יהיה להרגיש רקמה רכה כואבת . 
ייתכן שיש מקום לשפר את היציבה הכללית של הגו ואת מערך השרירים שלו . 
ייתכן שיש מקום ללמוד כמה תרגילי נשימה על מנת ליעל את צורת הנשימה . 
ייתכן שתרגילי חיזוק ומתיחות כלליים יוכלו לסייע לך . 
נסה לתרגל מאלה : 
http://www.med.umich.edu/1libr/sma/sma_xupperba_art.htm 
http://www.physiotherapist.co.il/exercises/stretching_exercises.htm 
אני ממליץ על בדיקה במכון פיזיותרפיה שתכלול , אם יהיה בכך צורך , בניית מערך חיזוק ואימון לשרירי הגו העליון והצוואר . 
רפואה שלמה 
ירון טילינגר , פיזיותרפיסט מוסמך מכבי שירותי בריאות 
