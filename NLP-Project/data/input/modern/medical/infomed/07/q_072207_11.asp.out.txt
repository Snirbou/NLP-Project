אורטיקריה כרונית 
אני בן 29 , סובל מאורטיקריה כרונית מאז שהתגייסתי לצבא לפני 10 שנים . 
בחודש השני לשירותי בצבא הופיעה אצלי מחלת האורטיקריה ופניתי לבית חולים וגם למרפאה צבאית לצורך קבלת טיפול רפואי , שם קיבלתי אהיסטון ומשחות שרק עזרו לטווח הקצר , והמחלה שוב חזרה . 
הרופאים בצבא מסרו לי שאין תרופה יעילה למחלה שממנה אני סובל . 
ברצוני לציין גם שהגורם למחלה אינו ידוע ( אבל רופא שמכין לי חוות דעת רוצה לשייך את המחלה למתח נפשי ) , וכך לא התלוננתי יותר על המחלה , למרות שהופיעו אצלי פריחה בעור וגירוד . 
המחלה גם המשיכה לאחר השחרור מהצבא . 
הגשתי תביעה נגד משרד הביטחון בעקבות המחלה , ולאחר שנבדקתי על ידי מומחה מטעם משרד הביטחון , הוא כתב בחוות דעתו כי " אין קשר סיבתי בין המחלה לבין תנאי שירותך " ודחו את התביעה . 
הגשתי ערעור לבית משפט השלום בגין המחלה , וכעת רופא מומחה לאלרגיה מכין חוות דעת משפטית בעניין . 
הרופא ינסה לקשר את מחלת האורטיקריה הכרונית למתח נפשי . 
המחלה הופיעה אצלי אחרי הטירונות . 
לדעתך , האם יש סיכויי לזכות בתביעה כיוון שהמחלה פרצה עקב מתח נפשי ? 
ואם יש אופציה אחרת או גורמים שכדאי להעלות אותם , אבקשך שתעזור לי משום שאני עדיין סובל מן המחלה . 
אני מבין את התסכול בו אתה נמצא . 
מצד אחד מחלה מטרידה מאוד ואתה לא יודע מאין הגיעה ואיך מטפלים בה , ומצד שני , המלחמה נגד משרד הביטחון שהיא לא פשוטה , במיוחד במקרים כמו שלך . 
האורטיקריה ממנה אתה סובל תוקפת בין 15 % ל - 23 % מהאוכלוסיה ברמות שונות של דחיפות וחומרה . 
כ - 25 % מהסובלים מאורטיקריה יפתחו אורטיקריה כרונית . 
הסיבה לאורטיקריה איננה ידועה בוודאות , ומשייכים אותה למגוון סיבות , כל אחת לחוד ובשילובן יחד . 
יש המשייכים את המחלה לתגובה אוטואימונית של הגוף , בה הוא בוחר לתקוף משהו שהוא לא היה אמור להגיב אליו . 
יש סברה המשייכת את המחלה לגורמים סביבתיים , כגון החשפות לקור , לשמש , מאמץ והזעה , אלרגיה לחומר ספציפי או מזון מסויים . 
עכשיו מתחילים מחקרים המראים על פן תורשתי . 
האורטיקריה הכרונית דווקא משוייכת יותר לגורם תורשתי , כיוון שהיא תוקפת בעיקר בגיל המבוגר יותר ולא בילדות , והטיפולים בסטרואידים פחות מצליחים בה . 
ללחץ נפשי בהחלט יש תפקיד באורטיקריה , אך לא מזכירים אותו כגורם יחיד או ראשוני למחלה , אלא כנדבך המוסיף לחומרת המחלה ולהישנות רבה יותר שלה . 
לצערי , אינני איש בשורות , וקשה לי להאמין שמשרד הביטחון ייעתר לבקשתך , אבל אני מאחל לך הצלחה ! 
דר גיל טאובר - אינפומד 
