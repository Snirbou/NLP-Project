נוגדנים ל - EBV באישה בהריון 
אני חושבת שאני בהריון , בעבר חליתי ב - EBV . 
עשיתי בדיקות דם לאחרונה , שבהן התגלו CMV IGG 165 , ו - CMV IGM חיובי . 
Avidity - 38 . 
בבדיקות קודמות ה - IGG היה נמוך יותר . 
מה סיכויי הפגיעה בעובר ? 
( אני בשבוע הראשון ) 
הנתונים שאת מציגה אינם מאפשרים לדעת בדיוק מתי נדבקת . 
בדיקת AVIDITY מצביעה על הזיקה של הנוגדן הנבדק לאנטיגן , וכאשר זיקה זו גבוהה מ - 45 % הדבר מצביע על הדבקה ישנה . 
כאשר הזיקה נמוכה מ - 35 % הדבר מצביע על הדבקה לאחרונה . 
38 % זה באמצע . 
כדי להבין יותר טוב מה קורה , רצוי לדעת אם עשית בדיקת CMV בעבר , ואם כן - מה היו תוצאותיה . 
בכל מקרה כדאי לחזור על הבדיקה כעבור שלושה - ארבעה שבועות באותה מעבדה ולראות אם יש שינוי בטיטר הנוגדנים וב " זיקה " . 
והדבר הטוב ביותר הוא לפנות לגינקולוג או למומחה במחלות זיהומיות אשר יכול להסביר לך בדיוק מה המשמעות ואילו בדיקות נוספות עלייך לבצע . 
ראי גם 
http://www.infomed.co.il/medTest 4 . asp?tID=101 
בברכה 
דר ' איציק לוי מומחה בפנימית ובמחלות זיהומיות 
