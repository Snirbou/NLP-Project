מדוע כדאי להתקין כתר לאחר טיפול שורש 
לפני כשלושה חודשים עברתי שני טיפולי שורש , אשר הסתיימו בשתי סתימות . 
מהתייעצותי עם רופא נאמר לי שהשיניים שלי הן " שיניים יבשות " , ושעלי לעבור טיפול למבנים וכתרים . 
האם הדבר ייתכן ? 
שן שעברה טיפול שורש מצריכה ברוב המקרים כתר . 
מחקרים הראו ששן שבוצע בה טיפול שורש ולאחר מכן טיפול כתר החזיקה מעמד יותר מאשר שיניים שעברו טיפול שורש בלי כתר . 
הכתר חובק את חומר השן הנותר , ובכך מונע שברים הנגרמים על ידי כוחות הלעיסה . 
בברכה , 
דר מיכאל אבא - רופא שיניים 
