אנטיביוטיקה לטיפול בדלקת ריאות 
לפני כמה ימים הפנו אותי למיון בגלל חום ( יש לי פעילות יתר של בלוטת התריס ונשלחתי לבצע ספירת דם ) . 
במיון שלחו אותי לצילום חזה וגילו שיש לי דלקת ריאות , ושספירת הדם בסדר . 
נתנו לי כדור " רוקסו " וכשלקחתי אותו הרגשתי יותר גרוע . 
האם הכדור מתאים לדלקת ריאות ? 
אני קוראת שהוא כלל אינו אנטיביוטיקה . 
רוקסו היא אכן אנטיביוטיקה ממשפחת המאקרולידים , וזהו הטיפול המועדף לדלקת ריאות הנרכשת בקהילה , באנשים צעירים ובריאים בדרך כלל . 
חשוב לזכור שגם לאנטיביוטיקה לוקח זמן לעבוד , כך שלעולם אין לצפות לחוש הרבה יותר טוב לאחר מנה אחת של אנטיביוטיקה . 
שנית , ייתכן שתחושתך הרעה הייתה קשורה למחלתה ממנה את סובלת כעת , דלקת הריאות , או שהיא תופעת לוואי של האנטיביוטיקה . 
אם לאחר יומיים–שלושה של טיפול עדיין לא חל שיפור , חשוב לפנות שוב לבדיקת רופא . 
