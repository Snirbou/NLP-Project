טיפול הורמונלי למניעת דימום וגינלי 
הפסקתי ליטול גלולות למניעת הריון לפני כ - 4 חודשים . 
בשלושת החודשים הראשונים לאחר ההפסקה , הופיעו לי דימומים והפרשות חומות כשבועיים לאחר הווסת . 
ביצעתי משטח צוואר רחם וכן אולטרסאונד וגינלי , הבדיקות יצאו תקינות . 
הרופא רשם לי אוטרוגסטן 200 . 
לקחתי את התרופה בחודש האחרון החל מהיום ה - 16 עד היום ה - 25 . 
תוך כמה ימים מיום הפסקת התרופה אמורה להופיע הווסת ? 
יש לי דימומים קלים אבל בינתיים לא וסת . 
האם ייתכן שאני בהריון ? 
אוטרוגסטן היא תרופה המכילה פרוגסטרון . 
את אמורה לקבל מחזור בין 4 - 7 ימים לאחר הפסקת התרופה . 
יכול להיות שהדימומים המעטים שאת מתארת הם המחזור . 
לפי הדימומים כנראה שאת לא בהריון , אבל לא יזיק לעשות בדיקה ליתר ביטחון . 
בברכה , 
דר נעמה ורבין - אינפומד 
