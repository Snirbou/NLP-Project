נטילת אלטרוקסין יחס עם תוספי מזון 
אני סובלת מתת פעילות בלוטת התריס ומטופלת באמצעות Eltroxin . 
האם יש מניעה שאצרוך תוספי מזון בכלל ואומגה 3 בפרט ? 
את התרופה אלטרוקסין יש לקחת כ - 30 דקות לפחות לפני הארוחה , והסיבה היא דרך ספיגתה בדרכי העיכול . 
לא מעט מאכלים עלולים לגרום לתת ספיגה של התרופה ולגרום להיפותירואידיזם , ולכן , על מנת למנוע את אי הנוחות שבאי אכילתם , הפתרון הוא לקיחת התרופה לפני האוכל . 
אם נהיה יותר מדויקים , נוגדי חומצה המכילים אלומיניום ו/או מגנזיום , תוספי סידן למיניהם , וברזל - יש להימנע מלקיחתם כ - 4 שעות מזמן לקיחת התרופה . 
מאחר שלא תמיד ידוע מה מכילים תוספי המזון ( אין עליהם ביקורת כמו על תרופות ) , הייתי ממליץ לקחתם על פי ההמלצה לעיל . 
כמו כן , המלצה נוספת : מהרגע שאת מחליטה לקחת את התוספים , יש לדווח על כך לרופא המטפל , ולשים לב לכל שינוי , כגון עייפות לא מוסברת , שינויים במצב הרוח , ורגישות יתר לקור , שיסמנו לך כי את במצב של היפותירויאידיזם . 
במקרה כזה , יש לפנות לרופא המטפל . 
דר יובל עצמון - אינפומד 
