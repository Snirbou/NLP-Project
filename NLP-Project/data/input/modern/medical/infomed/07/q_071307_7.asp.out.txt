טיפול בהרפס עם זובירקס 
אני נוטלת 2 כדורי זובירקס 400 מ"ג לטיפול בהרפס מדי יום במהלך השנה האחרונה על מנת לא להדביק את בן זוגי . 
לפני כן נטלתי את התרופה עם הפסקות . 
לפני כשבועיים פניתי לזיהומולוגית להתייעצות להמשך טיפול , והיא , לאחר סקירה של ההיסטוריה הרפואית שלי ובדיקת תרבית שחזרה חיובית , החליטה שאני צריכה לקחת זובירקס למניעה באופן קבוע , גם מתוך הבנה שאני לא רוצה להדביק את בן זוגי . 
האם כתוצאה מנטילה קבועה של הכדורים יכול להיווצר נזק לטווח ארוך ? 
טרם קבלתי תשובה חד משמעית בעניין . 
האם הגוף שלי יהיה בסופו של דבר חסין כתוצאה מנטילה קבועה ? 
האם יכול להיגרם נזק אמיתי לכבד כתוצאה מנטילה קבועה של זובירקס ? 
האם נטילה קבועה של כדורי זובירקס יכולה להקשות על כניסה להריון ? 
האם בלידה קיסרית אין שום נזק לעובר ( גם אם אובחנה אצלי התפרצות בחודשי ההריון האחרונים ) ? 
מהו הנזק שיכול להיגרם לגבר בהרפס מין ? 
האם הרפס הוא גנטי או שזה רק עניין של הדבקות ? 
נטילת כדורי אציקלוביר ( זוביראקס ) או ואלאציקלוביר ( ואלטרקס ) לטווח הארוך אינה גורמת נזק , גם לא לכבד . 
בנוסף , נטילת הכדורים הללו לטווח הארוך אינה גורמת לנגיפי ההרפס לפתח עמידות . 
עמידות לתכשירים אלה נמצאה עד היום בעיקר בחולי איידס שלא נטלו את התרופה כמו שצריך . 
הדבקה בהרפס אינה גנטית , זה הכול עניין של מזל . 
נטילת תכשירים אלה אינה מקשה על כניסה להריון וניתוח קיסרי . 
בזמן התפרצות היא אכן מפחיתה במידה ניכרת ביותר את הסיכון של היילוד להידבק . 
בברכה 
דר איציק לוימומחה במחלות זיהומיות 
