טיפול אנטיביוטי בדלקת ריאות מחיידק הלגיונלה 
אבי חלה בדלקת ריאות קשה , והיה חשש שמדובר בחיידק הלגיונלה . 
הוא היה מורדם במשך 11 יום . 
הוא מקבל אנטיביוטיקה בשם אזיתרומיצין כבר יותר מ - 14 יום . 
האם זה טוב ? 
אין תופעות לוואי ? 
האם מותר לצרוך אנטיביוטיקה כל כך הרבה זמן ? 
חיידק הלגיונלה אכן עשוי לגרום לדלקת ריאות קשה . 
החיידק עובר בדרך כלל דרך מאגרי מים כמו מקלחות ודרך מערכות מיזוג אוויר , ואכן המגיפה הראשונה שתוארה עם חיידק זה היתה בוועידה של גמלאי הצבא האמריקאי , ולכן כונתה מחלת הלגיונרים . 
המחלה מתאפיינת בדלקת ריאות שיכולה להיות קשה , ולעיתים מתלווים לדלקת הריאות שלשול והפרעה באנזימי הכבד . 
הטיפול במחלה זו הוא טיפול תומך וטיפול אנטיביוטי עם תכשירים ממשפחת המאקרולידים , כמו אזיתרומיצין , אריתרומיצין וכדומה , או אנטיביוטיקה ממשפחת הקווינולונים כמו אופלוקסאצין . 
מכיוון שמדובר במחלה קשה , הטיפול האנטיביוטי נמשך כשבועיים - שלושה , ואין בכך סכנה מיוחדת . 
לעיתים נדירות , שלשול או סיבוכים אחרים עשויים להתפתח כתוצאה מהטיפול האנטיביוטי , אבל ברור שללא טיפול אנטיביוטי ממושך המצב הבריאותי עקב דלקת הריאות עלול להידרדר . 
לסיכום , כשאין צורך באנטיביוטיקה לא טוב לקחת אפילו מנה אחת , אולם כשיש צורך באנטיביוטיקה , ניתן לקחת אותה אפילו למשך שנים . 
בברכה 
דר איציק לוימומחה במחלות זיהומיות 
