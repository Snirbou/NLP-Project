טיפולים קוסמטיים 
גלולות למניעת הריון כטיפול באקנה 
יש לי אקנה כבר כמה שנים , טיפלתי בו אצל קוסמטיקאית וחומרתו אכן ירדה אך הוא לא חלף לגמרי . 
לאחרונה הוצע לי להשתמש בגלולות למניעת הריון כדי להפחית את תופעת האקנה . 
האם זה כדאי ? 
ואם כן , מהו סוג הגלולה שכדאי לקחת ? 
השימוש בגלולות למניעת הריון כטיפול באקנה ידוע ומבוצע כבר שנים רבות . 
הרעיון שעומד מאחורי טיפול זה הוא שימוש במרכיב אנטי אנדרוגני ( נוגד השפעת הורמוני מין זכריים ) הנמצא בתכשירים אלה . 
הגלולות המכילות מרכיב זה הן היעילות לטיפול באקנה ( גלולות דיאנה 35 - Ethinyloestradiol למשל ) . 
אל לנו לשכוח שלכל תרופה יש תופעות לוואי , ולכן יש לשקול את השימוש בה . 
אם תופעת האקנה שלך אינה קיצונית וניתנת לשליטה על ידי טיפול מקומי , יש לשקול פעמיים את הצורך בטיפול בגלולות . 
דר אמיר בר - שי - אינפומד 
