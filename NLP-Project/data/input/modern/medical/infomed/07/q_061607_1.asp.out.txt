כאבי צוואר וכפות ידיים בחולת טרשת נפוצה 
אני סובלת מכאבי צוואר , בחילות , קושי להירדם ועקצוצים חזקים ביד שמאל . 
ממצאי בדיקת MRI : נמצאו בלטי דיסק C 3 - 4-5-6 , בקע אחורי בC 4 - 5 , ללא לחץ על חוט או שורשים . 
מוקדים אינטרמדולרים מתוארים בחוט השדרה , ככל הנראה ביטוי למחלה בסיסית MS . 
זה 3 שנים שאני מאובחנת כחולת טרשת נפוצה ומקבלת טיפול בבטפרון . 
מה הטיפול היעיל למניעת הכאבים והסבל ? 
אני מתחילה פיזיותרפיה בעוד כשבועיים . 
ידוע לי שמרחצאות מים חמים עוזרים מאוד , אך לטרשת זה לא בריא . 
כיצד ניתן למנוע החמרה ? 
( אני עובדת כמזכירה בין 8 ל - 10 שעות מול מחשב וטלפונים ) . 
אנא הסבר את התוצאות , ואשמח לקבל את המלצותיך . 
הטרשת לא קשורה לכאבים . 
במקרה שלך , לפתולוגיה של הבלטים יש חלק נכבד בבעיות שאת סובלת מהן . 
השיפור יכול להיות בעיקר על ידי שיפור תנוחת העבודה שלך מול מחשב . 
הקפידי שהמרפקים יהיו על השולחן , ולא לעבוד עם מקלדת קרובה לגוף , כי אז את מפעילה שרירי צוואר וזרועות שאינם בנויים לעבודה של שעות רבות . 
הקפידי שציר התנועה יהיה בשורש כף היד ולא מעליו . 
כמו כן כדאי להשתמש תקופה קצרה בתרופות נוגדות דלקת כמו אתופאן ולעשות בדיקת EMG של הידיים . 
בברכה 
דר משה ארוך - רופא משפחה ומתמחה ברפואת ספורט 
