תרגול מתאים לכאבי גב כתוצאה מפריצת דיסק 
אובחנה אצלי פריצת דיסק בגב תחתון בין חוליות L 1 L 5 אני סובל ממשקל עודף , ומעוניין להקל על הכאבים וגם להוריד במשקל ולהתחיל בפעילות גופנית . 
אני סובל מכאבים קשים , מטופל ע"י כירופרקט וע"י עיסוי . 
ישנה הקלה מסוימת . 
עדיין מאוד קשה לי לעמוד לתקופה ממושכת . 
אחרי הליכה של חצי שעה אני סובל מכאבים נוראים . 
האם ישנה אפשרות להמליץ על סוג פעילות גופנית שיתאים למצבי ? 
ראשית , חשוב להסביר שאין קשר מחויב בין תוצאות הדמיה ומצב בפועל . 
פעמים רבות בדיקות CT מראות תמונה איומה והמטופל לא סובל כלל , ולפעמים הבדיקות תקינות אך יש כאבים איומים . 
כך שלא חובה שהכאב נובע מהממצא ההדמייתי . 
ניתן לטפל בצורה מצויינת בכאב במכון פיזיותרפיה למרות הממצא . 
אפריד את התשובה ל - 2 עניינים : 1 - ישנו טיפול מצוין לכאבי גב במכון פיזיותרפיה . 
הטיפול כולל הערכה , ולאחריה בניית תוכנית טיפול מסודרת . 
הטיפול כולל גם רכיב גדול מאוד של תרגול גב המותאם ספציפית על פי הממצאים בבדיקה לכל אדם ע ל ידי הפיזיותרפיסט . 
גש למכון פיזיותרפיה עם הפניה והתחל טיפול . 
לדעתי הוא יועיל לך הרבה יותר מטיפולים פסיביים כמו דיקור , מכיוון שגישת הטיפול האקטיבית מראה תוצאות טובות יותר . 
2 - יש בהחלט מקום חשוב לפעילות גופנית מסודרת עם תוכנית בנויה המותאמת אישית . 
במכבי שירותי בריאות ישנו שירות של ייעוץ לפעילות גופנית במכוני הפיזיותרפיה על ידי פיזיותרפיסטים מומחים שהוכשרו לכך . 
הייעוץ כולל התחשבות במצב הגופני השלם ובניית תוכנית אימון מלאה על פי מדדים ברורים . 
עם ההתקדמות משנים את תוכנית האימון ומתאימים אותה למצב המשתפר . 
ייתכן ובקופות האחרות גם קיים שירות כזה . 
לסיכום - אינני ממליץ על טיפול פסיבי לכאבי גב תחתון כרוניים , אלא על שילובו בטיפול פיזיותרפיה פעיל שייתן לרוב תוצאות טובות . 
תוכל לקבל במכון פיזיותרפיה ייעוץ עם תוכנית אימון מלאה . 
רפואה שלמה ירון טילינגר , פיזיותרפיסט מוסמך מכבי שירותי בריאות 
