רפואת ילדים 
טיפול כירורגי בעצם בולטת בחזה 
לביתי עצם בולטת בחזה ( חזה יונה ) . 
האם כאשר תתפתח , והשדיים יגדלו , יראו זאת פחות ? 
פקטוס קרינטום ( pectus carinatum ) , או חזה יונה , נדיר יותר מהמום ( malformation ) פקטוס אקסקווטום ( pectus excavatum ) , ושניהם פוגעים במבנה עצם החזה . 
שניהם שכיחים יותר מכפי הנראה לעין , בצורות חומרה קלות , ושניהם ניתנים לתיקון כירורגי . 
הסיבות העיקריות לתיקון הן הפרעות גופניות כגון קשיי נשימה שונים , אי נוחות , או הפרעה קוסמטית או אסתטית . 
לעיתים מבנה בית החזה עלול לגרום לקשיים חברתיים ולהסתגרות חברתית . 
המום מופיע בדרגות חומרה שונות , וסוג הניתוח נקבע לפי החומרה . 
רוב המטופלים עוברים את הניתוח לאחר גיל 11 ורבים רק בבגרות . 
הצלחת הניתוח ושביעות רצון המנותחים מהניתוח היא באחוז גבוה , וזאת למרות שקיימים סיבוכים , רובם ככולם חולפים תוך זמן קצר . 
בתשובה לשאלתך - אם המום אינו בדרגת חומרה גבוהה ולביתך אין הפרעות בריאותיות או חברתיות , ניתן ככל הנראה להמתין עד לבגרותה והתפתחות שדיה טרם החלטה על ניתוח . 
בברכה 
דר נחום ורבין מומחה לכירורגיה כללית 
