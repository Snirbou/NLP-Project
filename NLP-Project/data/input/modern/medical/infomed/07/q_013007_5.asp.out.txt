דימום מצוואר הרחם 
ביומיים האחרונים חשתי בחוסר נוחות ( גירודים , צריבה , כאב קל ) בנרתיק . 
כשניגשתי אל הגינקולוג הוא מצא כי יש לי בצקות ודימום בצוואר הרחם ולקח משטח PAP . 
הוא היה לחוץ , ונאמר לי שבמידה ויהיה משהו חריג הוא יטלפן אלי , ובכל מקרה לבוא בעוד כחודש לבדיקה נוספת . 
מה זה אומר ? 
סרטן ? 
דימום מצוואר הרחם יכול להתרחש מסיבות רבות . 
זיהומים , גידולים שפירים וגידולים ממאירים הינם הסיבות השכיחות . 
בבדיקה גינקולוגית רגילה ניתן לראות את צוואר הרחם , את גודלו ואת צבעו , והאם יש עליו נגעים כאלה ואחרים . 
בהחלט ניתן לראות גם דימום שכאמור יכול להיות מסיבות רבות . 
בדיקה הנקראת קולפוסקופיה הינה בדיקה בה מסתכלים על צוואר הרחם בהגדלה , וניתן לראות את הנגעים באופן טוב יותר . 
ייתכן ויהיה צורך לבצע בדיקה זו בהמשך . 
לא ניתן לבצע את האבחנה בשלב זה . 
עלייך להתאזר בסבלנות . 
לאחר בדיקת ה - Pap smear תחזרי לבדיקה נוספת , ייתכן שתבוצע קולפוסקופיה . 
באם יהיה חשד לממצא ממאיר , תבוצע ביופסיה , ורק לאחר מכן ניתן יהיה להגיע לאבחנה סופית . 
סרטן צוואר הרחם עדיין נחשב נדיר בארצנו , אם כי יש מקום לבירור מלא . 
ד"ר אמיר בר - שי - אינפומד 
