חומרים משלשלים לנטילה לפני קולונוסקופיה 
האם קיימים , בארץ או בחו"ל כדורים משלשלים אותם ניתן לקחת לפני בדיקת קולונוסקופיה , במקום סופידקס או מרוקן ? 
היות ואת שואלת על תרופות בארץ ובחו"ל , אתן לך שמות של החומרים הפעילים הנמצאים בתרופה ולא אתייחס לשמות המסחריים של התרופות . 
כהכנה לבדיקת קולונוסקופיה משתמשים בדרך כלל בתמיסות הניתנות דרך הפה , המכילות פוליאתילן גליקול ( polyethylene glycol ) וסודיום פוספאט ( sodium phosphate ) . 
ישנה עדיפות קלה לסודיום פוספאט . 
חולים סבלו ביתר קלות את הסודיום פוספאט מאשר את ה - polyethylene glycol . 
כמו כן , ישנה התרוקנות טובה יותר של המעיים כשמשתמשים בסודיום פוספאט . 
אזהרה : שימוש בסודיום - פוספאט יכול לגרום לשינוי ברמות של אלקטרוליטים ומינרלים בגוף , במיוחד בחולים הסובלים מבעיות בכליות , חולים עם אי - ספיקת לב וחולים מעל לגיל 70 . 
דר גיל טאובר - אינפומד 
