על רמות של תאי דם לבנים ואדומים 
רציתי לדעת איך אני מעלה את רמת ה - lymphocytes אצלי , כי הייתי חולה 3 פעמים בתוך חודשיים , וזה כולל חום , כאב גרון , ונזלת . 
בנוסף , גם הברזל שלי הוא 11.1 וכל הערכים הקשורים לתאי דם אדומים נמצאים ממש בגבול התחתון . 
מה עושים ? 
נמאס לי להיות חולה , זה לא מקרה חד פעמי , אני חולה כל הזמן . 
אילו בדיקות אתם ממליצים לי לעשות כדי לבדוק את הנושא לעומק ? 
לימפוציטים הם תאי דם לבנים , המהווים חלק מהמערכת החיסונית . 
רמתם בדם עולה כשיש פעילות של מערכת החיסון , כלומר במצב של זיהום חיידקי ובעיקר בשל זיהום נגיפי ( ויראלי ) . 
אם היית חולה שלוש פעמים בחודש האחרון , ייתכן דווקא שרמת הלימפוציטים אצלך תהיה גבוהה מן הרגיל , ואם לא כך הדבר , סימן שמערכת החיסון חזרה למצב הבסיס שלה , וזה נורמלי - אין שום סיבה לגרום באופן מלאכותי להעלאת רמת הלימפוציטים בדם . 
חשוב לציין שאם רמת הלימפוציטים נמוכה מהרגיל , יש לשקול בירור מקיף יותר . 
לגבי רמות הברזל והאינדקסים הקשורים לתאי הדם האדומים , ייתכן שאת סובלת מאנמיה מיקרוציטית . 
אנמיה זו יכולה להיגרם מכמה סיבות , וביניהן מחלות כרוניות ומחסור בברזל . 
על מנת לקבוע את הסיבה יש לבחון את כל הפרמטרים בבדיקת הדם , ולהיוועץ ברופא המטפל . 
אם את מרגישה שאת כל הזמן חולה , אני ממליצה קודם כל לעשות " בדק בית " אישי : האם התזונה שלך מאוזנת וכוללת את כל אבות המזון ( כולל פירות , ירקות , בשר ) ? 
האם את עוסקת בפעילות גופנית ? 
האם את שותה מספיק במהלך היום ? 
לאחר בירור זה , גשי לרופא המטפל , הראי לו את תוצאות בדיקות הדם והתייעצי איתו . 
תרגישי טוב ! 
דר מורן שויקה - אינפומד 
