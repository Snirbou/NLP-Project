השיטות לטיפול בסרטן הערמונית 
האם אפשר לעשות טיפול קרינה בסרטן הערמונית מבלי לקבל טיפול מונע להקטנת הערמונית ( זריקות וכדורים ) ? 
האם לטיפול יש יותר יתרונות מחסרונות ? 
הטיפול בסרטן הערמונית הוא אחד הנושאים השנויים במחלוקת בקרב הקהילה הרפואית בשנים האחרונות . 
אבל לפני שאפרט , לפני כל תחילת טיפול בסרטן הערמונית , מידת הממאירות של הגידול ומידת התפשטות המחלה הם נתונים חיוניים להתאמת הטיפול הנכון על ידי הרופא המטפל . 
הטיפול בסרטן הערמונית מתחלק לארבע שיטות או דרכים עיקריות : 
טיפולים תרופתיים . 
ניתוחים . 
טיפולי קרינה , המתחלקים לטיפולים מקומיים אשר בהן מכניסים חלקיקים רדיואקטיביים אל הבלוטה ; ולטיפולים בהקרנות מרחוק של אזור הבלוטה . 
שילוב בין השלושה במקרים מסוימים . 
ארבע השיטות שהזכרתי מתייחסות בעיקר למחלה מקומית , קטנה יחסית בגודלה , מוגבלת לבלוטה בלבד , וללא עדות לפיזור משני ( גרורות ) של סרטן הערמונית . 
רוב המחקרים אשר הנעשים היום בעולם הם מחקרים אשר משווים בין הטיפול הניתוחי לבין הטיפול הקרינתי . 
עד היום , אין למעשה תשובה חד - משמעית לשאלה איזו מהשיטות טובה יותר ומספקת לחולה שנתגלה אצלו סרטן הערמונית איכות חיים טובה יותר לאחר הטיפול . 
הסיבה לכך היא שמרכזים שונים ברחבי העולם מציגים נתונים משלהם על סוג טיפול מסוים , וחסרה בינתיים השוואה מערכתית נרחבת ורנדומלית של מרכזים מכל העולם בין השיטות השונות . 
ישנם מספר מחקרים אשר מתנהלים בימים אלה במרכזים שונים ברחבי העולם אשר " הרימו את הכפפה " ומתחילים לבצע מחקרים מהסוג שהזכרתי . 
המחקרים אשר בוצעו עד היום לא הוכיחו יתרון מסוים של הניתוחים על טיפולי הקרינה או להפך , ולגבי סיכויי ההחלמה וההישרדות של חולי סרטן הערמונית עם מחלה מקומית , קטנה בגודלה וללא פיזור משני . 
לכל שיטת טיפול יש את היתרונות והחסרונות שלה . 
לטיפולי קרינה מרחוק יכולים להיות סיבוכים כמו בעיות בהשתנה , דחיפות או תכיפות במתן שתן , צריבה וכאבים במתן שתן . 
סיבוכים אלה מופיעים בערך בחמישה אחוזים מהחולים אשר עוברים טיפולים כאלה . 
סיבוכים אחרים , כמו אימפוטנציה או דלקות בבלוטת הערמונית , שכיחים יותר ומופיעים ב - 30 % עד 40 % מהחולים . 
לגבי סוג טיפול הקרינה השני , המקומי , אין בינתיין מספיק מידע על סיבוכים או השוואה בינו לבין שיטת הקרינה הקודמת ובינו לבין ניתוחים . 
אני מקווה שעזרתי לך לקבל קצת יותר מידע בנושא . 
בכל מקרה אני ממליץ לך להתייעץ עם אורולוג מומחה אם ברצונך לקבל תמונה מלאה יותר לגבי סוג הטיפול המתאים לך ביותר לך אם אכן נתגלתה אצלך המחלה . 
בברכה , 
דר עידו ווליניץ - אינפומד 
