על עקירת שיניים והכנסת שתלים 
לפני טיפול בשתלים עברתי צילום פנורמי . 
על פי הצילום הוחלט על עקירת 4 שיניים והשתלת 6 שתלים . 
עם עקירת 2 שיניים ראשונות מייד הכניס הרופא ללא כל צילום נוסף 2 שתלים . 
כעבור שבוע ניתח את הלסת בחלק שבין 2 השתלים ממנו נעקרה שן לפני שנים והכניס עוד שתל מבלי שעשה צילום ומבלי שבדק אם יש דלקת , ותמיד הסתמך על הצילום הפנורמי שעברתי . 
בצד שמאל של הפה , שגם ממנו נעקרו 2 שיניים , לא הכניס הרופא עם העקירה שום שתל כפי שעשה תחילה , אף על פי שלפי הצילום הפנורמי אין כל דלקת . 
וכך המתנתי 3 שבועות להשתלה כשמקום השיניים שנעקרו נסגר . 
בביקור לשתילת השתלים בצד שמאל השתיל הרופא 2 שתלים , ועם השלישי ביקש להמתין לשבוע הבא . 
שוב , לטענתו , הוא חושב שיש דלקת ושיש להמתין . 
שאלתי אותו על סמך מה הוא קבע שדווקא בשן הזו יש דלקת ויש להמתין איתה עוד שבוע , ותגובתו הייתה , " אם את לא מאמינה , גשי ועשי עוד צילום פנורמי " . 
שאלותי הן : 
1 . 
האם כדי לדעת אם יש דלקת צריך בכל פעם לעבור צילום פנורמי ? 
האם המצלמה שאצל הרופא המצלמת כל שן בנפרד אינה מספיקה ? 
2 . 
ממה שאני יודעת תמיד מומלץ לשים שתל מייד לאחר עקירה ולחסוך מהמטופל ניתוח מיותר של החניכיים לפתיחת מקום השיניים שנעקרו . 
ראשית , אקדים ואומר כי ההחלטה אם לבצע שתל מיידית לאחר עקירה תלויה בהרבה משתנים ויכולה לפעמים להתקבל בזמן הניתוח עצמו . 
קיומה של דלקת באזור היא רק אחד המשתנים , וזאת ניתן לראות הן בצילום פנורמי והן בצילום " קטן " המבוצע במרפאה . 
בהחלט לא ניתן לומר באופן גורף שמייד לאחר עקירה מבצעים שתל . 
לגבי זמני שיקום : בלסת עליונה ניתן לבצע שחזור זמני לאחר 6 חודשים ובלסת תחתונה לאחר 3 חודשים , וכמובן שישנם יוצאים מן הכלל , ולעיתים ניתן להעמיס שתל מייד לאחר ההשתלה . 
בהצלחה , 
דר מיכאל אבא - רופא שיניים 
