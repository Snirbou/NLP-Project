תזונה 
אישה צעירה שסובלת מעייפות וסחרחורות 
אני בת 24 , בריאה בדרך כלל . 
לפני כשבועיים התעלפתי בביתי . 
פניתי לרופא משפחה והופניתי למיון . 
במיון בצעו כמה בדיקות והכל היה תקין לחלוטין , אך עדיין היו לי סחרחורות ובחילות , רגישות לאור ולרעש . 
לאחר 4 ימים בבית פניתי שוב למיון עם אותן תופעות ( לא יכלתי לעמוד על הרגליים מרוב החולשה ) . 
רופאים במיון וגם רופא המשפחה טוענים שאני בריאה ואין לי שום דבר , אך אני עדיין נמצאת במצב מאוד גרוע . 
עשיתי בדיקת אקו לב וגם היא יצאה תקינה לחלוטין . 
אני כל היום עייפה ומסוחררת ואין לי כוח אפילו להזיז ידיים ורגליים . 
מישהו יכול להגיד לי מה יש לי ? 
אני מצטערת , לא אוכל לומר לך מה יש לך , מכיוון שאני לא רואה את כל הבדיקות . 
אבל מכיוון שגם במיון וגם רופא המשפחה לא מוצאים כלום , אני יכולה להעלות כמה אפשרויות לא רפואיות שיכולות לגרום להרגשה הזו : מתח נפשי , חוסר שינה , או אכילה לא מסודרת או לא מספיקה . 
נסי לראות אם אחד משלושת הגורמים האלה הוא הסיבה . 
אם ההרגשה הרעה ממשיכה , גשי שוב לרופא המשפחה . 
אולי צריך להרחיב את היקף הבדיקות . 
את יכולה לבקש מרופא המשפחה הפניה לנוירולוג , ייתכן שהוא ימצא את הסיבה . 
בברכה , 
דר נעמה ורבין - אינפומד 
