כאבים בחזה שמצריכים בירור 
במשך שבוע יש לי כאבים באיזור החזה בצד של הלב . 
זה קורה כשאני מאמץ את היד השמאלית וכשאני מתכופף למטה ומתמתח או שוכב על הצד . 
האם תוכלו לעזור לי בתשובה ? 
כאבים בחזה הם סימפטום מאוד שכיח , ולעיתים אף מלחיץ . 
אתר אינפומד מלא בהסברים ומאמרים בנוגע לסיבות האפשריות לכאבים בחזה . 
במקרה שלך , הואיל והכאבים מוחמרים בתנועה של היד ובשינוי תנוחה ושכיבה על הצד השמאלי , ככל הנראה מדובר בכאבים ממקור מוסקולוסקלטלי , כלומר מקורו בשרירים או בעצמות בית החזה ולא בלב . 
כמובן שזו הערכה ראשונית בלבד , אשר אינה שוללת לחלוטין בעיה בלב . 
כדי להגיע לאבחנה יש לתשאל אותך , לבדוק אותך ואף לערוך בדיקות עזר . 
אם הכאבים לא חולפים ואינם מגיבים לטיפול נוגד כאבים פשוט ( כגון אופטלגין ) , יש מקום לבדיקת רופא המשפחה . 
עוד באינפומד 
אבחון עצמי : כאבים בחזה 
