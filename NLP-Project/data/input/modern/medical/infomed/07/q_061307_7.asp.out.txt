כאבי ראש לאחר פרפור פרוזדורים 
אני בן 67 לאחר אירוע פרפור פרוזדורים וצנתור , אשר בו נמצאו שתי סתימות של 40 % בעורקי הלב . 
התחלתי בטיפול בפרוקור , סטטינים ומיקרופירין . 
הפרוקור גרם לי תופעות לוואי חמורות ולכן הפסקתי בעצת הרופא . 
ניסיתי את כל הסטטינים שיש בשוק , וכולם גרמו לי כאבי ראש איומים . 
הפסקתי גם איתם . 
עתה אני רק בטיפול במיקרופירין אשר גם הוא מופסק לי עקב כאבי ראש ( פחותים מאשר בסטטינים ) . 
מה לעשות והאם יש איזה טיפול אחר למצבי ? 
אם אתה עדיין בפרפור , מסוכן להישאר בלי תרופות מדללות . 
איני חושב שהתרופות הן שגורמות לך את כאבי הראש , מפני שאתה אומר שמיקרופירין מופסק לך לעיתים עקב כאבי ראש , והרי מיקרופירין הוא אספירין - תרופה שמככבת בצורות שונות כתרופה נגד מיגרנה . 
אז בדוק אם לחץ הדם שלך מאוזן , אפילו עליה קלה עלולה לגרום כאבי ראש . 
במקום פרוקור נסה לקחת ריתמקס , וגש לנוירולוג שיברר את סיבת כאבי הראש , מפני שאתה עלול לגלוש לסיבוכים עקב פרפור וחסימות כלי הדם בגלל שומנים גבוהים . 
דר משה ארוך - רופא משפחה ומתמחה ברפואת ספורט 
