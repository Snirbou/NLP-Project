חשד למנינגיומה בבדיקת CT . 
אימי בת 62 , סובלת מלחץ דם גבוה זה מספר שנים ומטופלת בתרופות להורדת לחץ הדם . 
לפני כחודש החלה להרגיש זרמים וחולשה ביד שמאל ובפה , בצידו השמאלי . 
כמו כן חלו תסמינים של מעין " פקק " באוזניים . 
לאחר בירור נוירולוגי שכלל בדיקת CT אך ללא חומר בווריד , התברר כי היא לא עברה אירוע מוחי , אך נאמר כי לא ניתן לשלול מנינגיומה בשני הצדדים , 9 מילימטר בצד שמאל ו - 5.7 בצד ימין . 
הנוירולוג המליץ לאימי לחזור לבדיקת CT בעוד כשנה . 
האם יכול להיות שבשל היעדר החומר בווריד לא ניתן לאתר את הבעייה כמו שצריך ? 
כמו כן , האם בדיקת MRI תוכל לעזור ? 
האם יכול להיות שמדובר בכלל במבנה גולגולת בגלל העובדה שמדובר בשני צידי הראש , או שהמחלה יכולה להופיע גם בצורה כזו ? 
הבדיקות הנדרשות כשיש חשש לאירוע מוחי הן בדיקה ניורולגית ו - CT ללא חומר ניגוד . 
לאחר מכן , בהתאם לממצאים ולאפשרות בבית חולים , עוברים ל - MRI . 
באשר למנינגיומה - תוכלי לקרוא עוד בנושא בשאלה הבאה באתר אינפומד : 
http://www.infomed.co.il/questions/q_010905_1.htm 
כאשר יש חשש גדול למנינגיומה , ההדמיה המועדפת היא MRI . 
דר יובל עצמון - אינפומד 
