דימום בעת נטילת גלולות למניעת הריון 
אני שלושה חודשים אחרי לידה . 
מאז הלידה לקחתי סרזט , ולפני 7 ימים קיבלתי דימום שלא תמיד מופיע , אך נמשך כבר 7 ימים . 
רציתי לדעת אם זה בסדר או שאני צריכה לפנות לרופא ? 
סרזט היא גלולה למניעת הריון המכילה פרוגסטרון בלבד . 
יכול להיות שהדימום שאת רואה הוא המחזור החודשי שהופיע לראשונה מאז ילדת . 
בדרך כלל , כאשר לוקחים גלולות למניעת הריון מסוג סרזט , המחזור החודשי אינו סדיר , לעיתים הוא לא מופיע כלל , ולעיתים הוא מופיע כדימומים קלים . 
לפי התיאור שלך הדימום תקין , אבל ליתר ביטחון הייתי מציעה לך לגשת לגינקולוג שלך או להרים לו טלפון ולהתייעץ . 
בברכה , 
דר נעמה ורבין - אינפומד 
