דלקת בבלוטת התריס אצל ילדה 
לבתי בת ה - 6 התקבלו התוצאות הבאות : tsh - 10.06 ft 4 - 15.6 ft 3 - 6.06 thyroid peroxidase ab - 11.7 בעקבות תוצאות אלו עשינו היום בדיקת אולטרסאונד של בלוטת התריס והתקבלה התשובה הבאה : מודגמת בלוטת תריס בגודל תקין , אך בלתי סדירה ובלתי הומוגנית והיפואקואית במרקם . 
ממצא מוקדי משמאל : קשרית היפואקואי 16x6 מילימטר . 
אשמח לקבל חוות דעת והסבר בנוגע לתוצאות , וכן המלצה להמשך טיפול . 
חסרים לי מספר פרטים בנוגע לביתך על מנת שאוכל לתת תשובה מקיפה ועדכנית , כגון : מהלך הריון ולידה , משקל בלידה , בדיקה גופנית מלאה ועוד מספר פרטים . 
על פניו ועל סמך בדיקות המעבדה בלבד ייתכן שביתך סובלת מדלקת בבלוטת התריס מהסוג הנקרא hashimoto thyroiditis . 
ברובם של המקרים זהו מצב חולף לאחר מספר חודשים בעזרת טיפול מתאים באמצעות הורמון הנקרא תירוקסין ( thyroxin ) שמשפר את התמונה ואת התסמינים שהחולה עלול לפתח בגלל תת - פעילות של בלוטת התריס ( פעילות מופחתת של בלוטת התריס ) . 
יש לפנות לרופא המתמחה באנדוקרינולוגיה על מנת שיבחר את הטיפול המתאים , אם אכן מדובר במצב שהזכרתי . 
דר עידו ווליניץ - אינפומד 
