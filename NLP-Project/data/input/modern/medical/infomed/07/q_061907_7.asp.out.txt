תרופה להפרעות קצב שגרמה נזק לבלוטת התריס 
עקב נטילת פרוקור במשך מספר שנים , נגרם נזק לבלוטת התריס ( ערך הבדיקה - 20 ) . 
האם עקב הפסקת נטילת הפרוקור יכול הנזק להסתדר ? 
האם יש תרופה מקבילה לפרוקור שאינה גורמת נזק בבלוטת התריס ? 
פרוקור ניתן לטיפול בהפרעות קצב לב מסכנות חיים , ולכן לא נוטים להפסיק אותו גם אם קיימת בעיה בבלוטת התריס . 
נהוג להמשיך את הטיפול בפרוקור , ולטפל במקביל בבלוטת התריס על ידי תרופה הנקראת תירוקסין . 
לא כתבת את הסיבה שהובילה ללקיחת הפרוקור , ולכן קשה לי לכתוב לך על תרופות אחרות שיעזרו לך , אבל בהחלט יש , ולכן אני ממליצה לך לגשת לרופא המשפחה ולהתייעץ איתו לגבי התרופה . 
בברכה , 
דר נעמה ורבין - אינפומד 
