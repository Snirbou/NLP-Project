שבר ובלטי דיסק כתוצאה מנפילה 
לפני כחודש נחבלתי בגב כתוצאה מנפילה על מדרגות . 
רופא היחידה שלי הפנה אותי לבית חולים לצילום רנטגן שבו נתגלה שבר בזיז רוחבי ימני של L 1 . בביקורת רופא היחידה נשלחתי לבצע CT שפוענח בצורה הבאה : 
בטרנזווס פרוצס ימני של L 1 מודגמת פרגמנטציה . 
קטע לטרלי של הפרוצס נפרד מהחלק המדיאלי . 
יש רושם שנראה קורטקס משני הצדדים , כמו כן אין שום ממצאים מסננים ברקמות הרכות באיזור D 11 - D12 , L 1 - L2 , L 2 - L3 בגדר התקין . 
ב L 3 - L4 בלט דיסק היקפי . 
L 4 - L5 בלט דיסק קטן מרכזי ומשמאל הלוחץ על השק הדורלי . 
L 5 - S1 בלט דיסק מרכזי . 
כבר חודש ימים שאני מרותק לחדרי בבית ללא יכולת לזוז עקב כאבים בלתי נסבלים בגב התחתון עם הקרנה של כאבים לרגל ימין . 
כרגע הצבא לא מנדב יותר מדי מידע על בעייתי ואין לי מושג מה יהיו ההשלכות הבריאותיות . 
מה עלי לעשות ולמי לפנות ? 
מכיוון שאתה חייל , יש כמובן צורך באישורים צבאיים לכל הפניות הרפואיות , ועדיף לבצע את הפניות האלו דרך הצבא . 
לפי מכתבך לא הבנתי אם הרופא היחיד שטיפל בך ונתן לך חופשת מחלה בבית הוא רופא היחידה , ומובן שלא ידוע לי אם מומחיותו היא כירורגיה אורתופדית של עמוד השדרה או נוירוכירורגיה - אלה הם שני המקצועות הרפואיים המתמחים בשברים ובפגיעות בעמוד השדרה . 
אם לא נבדקת עד כה על ידי רופא מומחה באחד משני התחומים הללו , אני ממליץ לך לפנות , או דרך רופא היחידה או דרך מרפאת רופאים צבאית סמוך למקום מגוריך , לרופא בעל מומחיות כזו , וכשאתה מצוייד כמובן בצילומי ה - CT , ולא רק בתשובת הפענוח . 
אם תחליט לפנות לרופא פרטי , מן הראוי שתדע שהצבא לא חייב לקבל את החלטותיו או המלצותיו , אולם בדרך כלל נוטים לקבלן . 
לאור תלונותיך והתיאור של ממצאי הבדיקה , למרות שאינני אורתופד או נוירוכירורג , אני ממליץ על פניה בהקדם . 
בברכה 
דר נחום ורביןמומחה לכירורגיה כללית 
