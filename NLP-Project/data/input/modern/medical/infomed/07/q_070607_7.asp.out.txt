בדיקת נוגדנים ל - CMV 
אני בהריון בשבוע ה - 10 . 
ביצעתי פעמיים בדיקת דם ל - CMV , בהפרש של כחודש ימים . 
בשתי הפעמיים , ה - IGG יצא 48.3 חיובי , וה - IGM שלילי . 
האם אני מחוסנת ? 
אם אינני מחוסנת , האם עלי להיזהר במהלך ההריון מלהתקרב לילדים קטנים ? 
יש לי אחיינים עד גיל 5 . 
IGG חיובי , משמעותו הידבקות ישנה של האם במחלה , ושבגוף מצויים נוגדנים כנגד הווירוס . 
IGM שלילי , משמעותו שאין הידבקות נוכחית של האם במחלה . 
מכאן שתוצאות הבדיקה שלך משביעות רצון , ואין סיבה לדאגה . 
אין שום סיבה להימנע ממגע עם האחיינים שלך או כל ילד אחר . 
דר מורן שויקה - אינפומד 
