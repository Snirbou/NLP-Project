כאבי בטן ובחילות ממקור לא ברור 
בחודשיים האחרונים התחלתי לסבול מבחילות ומכאבים חזקים בבטן העליונה . 
יש לציין שאני סובלת גם מכאבי גב תחתון . 
מה זה יכול להיות ? 
הסימפטומים מהם את סובלת יכולים להתאים למגוון מחלות במערכת העיכול , ולא רק למחלות כאלה . 
למשל , בחורות פעילות מינית יכולות לבלבל כאבי בטן ובחילות מקלקול קיבה פשוט עם תחילתו של הריון . 
אני ממליץ לך לפנות לרופא המשפחה , שיוכל לעשות לך בדיקה גופנית ולקבל את ההיסטוריה הרפואית שלך ולברר פרטים נוספים כגון אם ישנם שינויים בסדר היציאות , האם הבחילות וכאבי הבטן באים לאחר אכילה או שמא אינם קשורים באוכל , האם הכאבים מופיעים גם במהלך השינה וכדומה . 
הרופא המטפל יוכל לעשות לך סדרת בדיקות , בהן בדיקות דם , בדיקת צואה ובדיקות הדמיה כנדרש , ולהגיע לאבחנה המדוייקת ולטיפול המתאים . 
דר גיל טאובר - אינפומד 
