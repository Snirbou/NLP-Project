סימפטומים קשים של הצטננות בנוכחות אנגיואדמה 
במשך החודש וחצי האחרונים חליתי כ - 5 פעמים , כאשר הסימפטומים היו נזלת , שיעול כבד עם ליחה מרובה וגירודים בגרון ( לא כאבים ) . 
ברוב הפעמים הליחה היתה כה מרובה שגרמה למצבים בהם לא יכולתי לנשום . 
קיבלתי טיפול אנטיביוטי , אך לאחר מכן חליתי שוב ושוב . 
לפני כ - 3 שנים אובחנה אצלי המחלה angeodema c 1 inhibitor deficiency . 
האם יש קשר בין המחלה לבין כך שאני מרבה לחלות , במיוחד בשיעול עם ליחה , או שייתכן כי מדובר באלרגיה מסוג כלשהו ? 
אנגיואדמה הינה מצב בו קיימת בצקת של השכבות העמוקות של העור והרקמה התת - עורית . 
מצב זה יכול להיות מלווה באורטיקריה ( חרלת ) או בלעדיה . 
כאשר התהליך הבצקתי מופיע בדרכי הנשימה הוא מסכן חיים ומחייב טיפול רפואי דחוף . 
במרבית המקרים המעורבות היא עורית בלבד . 
הסיבות לאנגיואדמה ואורטיקריה הן רבות מאד . 
שתי הקבוצות השכיחות מחולקות לפי מנגנונים . 
האחת מנגנון אלרגי והשניה במנגנון שאינו אלרגי ( c 1 inhibitor deficiency ) . c 1 inhibitor deficiency הינו מצב תורשתי בו קיים חסר של חלבון מסויים במערכת המשלים ( חלק ממערכת החיסון של גוף האדם ) . 
חסר זה בא לידי ביטוי בספקטרום מאד רחב של ביטויים קליניים , החל בכך שהאדם א - סימפטומטי למשך שנים וכלה במקרים קשים של התקף אנגיואדמה המוביל לחסימת דרכי האוויר העליונות , אשר ללא טיפול רפואי מתאים ודחוף עלול להוביל למוות . 
ההתקף יכול להופיע לאחר טריגר של סטרס או טראומה או ללא כל טריגר . 
בספרות הרפואית לא מתואר קשר בין מחלה זו לבין נטיה לזיהומים חוזרים . 
הואיל ואת אובחנת כסובלת מ - c 1 inhibitor deficiency , סביר להניח שמנגנון הופעת האנגיואדמה הינו מנגנון שאינו אלרגי , אולם בהחלט ייתכן והתמונה הכללית אותה את מתארת יכולה להתאים לזיהום וירלי ממושך של דרכי האוויר העליונות או לתגובה אלרגית כלשהי , ללא קשר לאנגיואדמה . 
ד"ר אמיר בר - שי - אינפומד 
