הסיבות האפשריות לשיעול מתמשך 
אני אישה בת 55 , הסובלת במשך שבועיים משיעול חזק הגורם לחנק . 
כמו כן , אני מטופלת על ידי אנטיביוטיקה ואינהלציה , אך אלה לא משפרים את מצבי . 
ביצעתי בדיקות דם , שתן וגרון ונמצא כי הכל תקין . 
מצבי הולך ומחמיר . 
מה עליי לעשות ? 
אשמח אם תוכל לעזור לי . 
שיעול ממושך יכול להיגרם מסיבות רבות , ביניהן זיהומים שונים כמו ברונכיטיס , שעלת , ומגוון רחב נוסף של חיידקים ונגיפים , מחלות דלקתיות של דרכי הנשימה כמו אסתמה , סארקוידוזיס ועוד , שאיפת גוף זר שעשוי להיתקע בדרכי הנשימה וגידולים . 
כדי לבדוק את הסיבה לשיעול יש להיבדק על ידי רופא משפחה , פנימאי או רופא ריאות ( פולמונולוג ) שמן הסתם ימליצו על בדיקות נוספות כמו בדיקת CT ריאות , כיח לתרבית , בדיקת דם לסרולוגיה לשעלת , בדיקה לאבחון שחפת ( מנטו ) , ותפקודי ריאות , על מנת לשלול אסתמה או ברונכיטיס ועוד ומחלות אחרות . 
למעשה , מה שאת צריכה לעשות זה ללכת לרופא שייקח היסטוריה מדוקדקת , יבדוק אותך גופנית ויחליט לאילו בדיקות לשלוח אותך . 
בברכת בריאות שלמה 
דר איציק לוימומחה במחלות זיהומיות 
