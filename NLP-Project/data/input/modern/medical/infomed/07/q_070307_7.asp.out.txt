השתנה מרובה ותכופה 
אני מרבה להטיל שתן . 
ישנם ימים בהם אני רץ לשירותים כל 45 דקות וישנם ימים " שקטים " . 
עברתי בדיקות דם כלליות , כולל תפקודי כליות . 
כמו כן ביצעתי אולטרסאונד דרכי שתן , כליות , ערמונית וכו ' . כל הבדיקות יצאו תקינות , כולל בדיקת שתן לשלילת זיהום . 
מה עלי לעשות ? 
בסיפור שלך חסרים לי קצת פרטים , כמו אם אתה מסוגל להתאפק , והאם תמיד המצב היה כזה , או שזו תופעה חדשה . 
לכן אענה קצת בכלליות על האפשרויות שיכולות לגרום לכך . 
מכיוון שאתה מספר שכל הבדיקות שעברת יצאו תקינות , הדבר היחיד שנותר הוא לבחון את כמות השתייה שאתה שותה . 
נסה לבדוק את עצמך ולראות אם בימים שאתה מכנה " שקטים " אתה אולי שותה פחות מבימים אחרים . 
גם סוג השתייה שאתה שותה משפיע על כמות השתן . 
האם אתה שותה משקאות משתנים כגון : קפה , קולה , אלכוהול ? 
אם אתה לא מוצא קשר לכמות השתייה ולסוג השתייה , ישנה אופציה נוספת , וזה שפשוט יכולת ההתאפקות שלך וצבירת השתן בשלפוחית אצלך נמוכה מאצל אנשים אחרים . 
זו תופעה די נפוצה ומשתנה מאדם לאדם . 
עם מסקנה כזו אין הרבה מה לעשות , חוץ מללמוד להסתדר עם זה ולהתרגל . 
אם המצב מחמיר או מאוד מטריד , גש שוב לאורולוג כדי לקבל חוות דעת נוספת . 
בברכה , 
דר נעמה ורבין - אינפומד 
