חיסונים 
האם אדם שקיבל חיסונים יכול להדביק אחרים ? 
אני בת 28 , עברתי היום 2 חיסונים - האחד לאבעבועות רוח והשני לאדמת - חצבת - חזרת ( לא חליתי באף מחלת ילדים ) . 
האם אני יכולה להדביק בימים הקרובים אנשים הבאים איתי במגע ( אפילו בשהייה משותפת באותו חדר ) אשר לא חלו במחלות אלו בעברם ? 
אכן , חיסונים אחדים , כמו החיסון לאבעבועות רוח , מורכבים מנגיף חי מוחלש . 
נגיפים אלו עשויים לעבור מהמחוסן לאנשים הנמצאים בסביבה . 
יחד עם זאת , הנגיף המוחלש אינו מהווה סכנה אלא לאנשים שמערכת החיסון שלהם מדוכאת מאוד , כמו חולי איידס עם ליקוי ניכר של מערכת החיסון , חולי סרטן המטופלים בכמותרפיה וחולים המטופלים בסטרואידים . 
חיסונים אחרים , כמו החיסון לאדמת – חצבת – חזרת אינם מהווים סכנת הדבקה כלל . 
בברכה 
ד"ר איציק לוי מומחה במחלות זיהומיות 
