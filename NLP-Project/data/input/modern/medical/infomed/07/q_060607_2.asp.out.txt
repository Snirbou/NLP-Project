סחרחורות מתמשכות המצריכות בירור 
זה שנה וחצי שאני סובל מסחרחורות שמופיעות ללא כל סיבה . 
לאחרונה אני שם לב ששינוי מצב פיזי גורם לסחרחורת אחרי כחצי דקה מהשינוי . 
ערכתי את כל הבדיקות האפשריות : דם , לב כולל אקו ובדיקה במאמץ , בדיקות נוירולוגיות כולל MRI , רופא אף אוזן גרון . 
באף אחד מהם לא נמצא אף ממצא פתולוגי . 
לעיתים אני סובל גם מקוצר נשימה ( במאמץ ) , אם כי לא קשור לסחרחורות בהכרח ( לעיתים נדירות כן ) . 
האם ייתכן שהתופעה קשורה לחוסר פעילות גופנית ? 
לא ראיתי שעשית בדיקת ברה ובדיקת שמיעה . 
אם הן תקינות - לך למעבדת סחרחורת , יש כזאת בכל בית חולים , כדי שיבחנו שם את סוג הסחרחורת ויטפלו בה בהתאם . 
  
דר משה ארוך - רופא משפחה ומתמחה ברפואת ספורט 
