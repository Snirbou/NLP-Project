השימושים בתרופה להרפיית שרירים 
האם התרופה פרטן ( בנזהקסול ) נועדה להרפיית שרירים ? 
האם היא יכולה לסייע בהרפיית שרירי הפה ולאפשר דיבור ברור יותר ? 
האם ניתן לתת אותה למי שסובל מבעיות קרישיות ונוטל תרופות לאיזון הקרישיות ? 
פרטן היא תרופה אנטיכולינרגית המיועדת לסובלים מתסמונת פרקינסון . 
ישנם מקרים בהם אנשים אשר אינם סובלים מפרקינסון אך סובלים מרעד במקומות שונים בגוף משתמשים בתרופות הניתנות לחולי פרקינסון , אך צעד זה צריך להיעשות בהמלצת נוירולוג המכיר את ההיסטוריה הרפואית של החולה , ובדרך כלל לאחר שנוסו תרופות אחרות . 
לתרופה זו יש תופעות לוואי , והן רבות ולא נעימות לחולה ולסביבתו , ולכן חולים מפסיקים לפעמים ליטול את התרופה אף על פי שהיא עוזרת להקטין את הרעד ממנו הם סובלים . 
אין התוויית נגד נטילת התרופה עם תרופות לקרישיות דם , אך מכיוון שאת לא מציינת באילו תרופות מדובר - קשה לי לענות לך על כך , ואני ממליץ לך לברר עם הרופא המטפל או עם הרוקח שנותן לך את התרופות . 
תוכלי למצוא מידע על התרופה באינדקס התרופות של אינפומד . 
דר גיל טאובר - אינפומד 
