גינקולוגיה והריון 
בזמן הריון 
לטיפול בהפרעות קצב ופרפורים 
מחלות וסימפטומים קצב 
גינקולוגיה והריון 
האם השימוש בסוטלול בעת הריון בטוח ? 
האם מתן SOTALOL MG 80 * 3 בנשים הרות יכול לגרום למשקל לידה נמוך ? 
מדובר בנשים שמקבלות את התרופה באופן קבוע כטיפול בהפרעות קצב 
סוטלול הינה תרופה מקבוצת חוסמי קולטנים מסוג בטא של המערכת הסימפתטית . 
אכן משתמשים בתרופה זו כטיפול בהפרעות קצב שונות . 
התרופה נמצאת בקטגוריה B מבחינת השימוש בה בהריון . 
קטגוריה זו אומרת כי בחיות מעבדה לא נמצאה פגיעה בעוברים , וכי באם יש צורך ואין תרופה אחרת בטוחה יותר המתאימה , ניתן להשתמש בה במהלך ההריון . 
למרות ששום תרופה אינה בטוחה באופן מוחלט , קיימות מספר תרופות אנטיאריתמיות ( נוגדות הפרעות קצב ) , אשר נבדקו במהלך ההריון והוכחו כבטוחות . 
לכן תרופות אלו צריכות להיות בשימוש כקו ראשון . 
בכל מקרה , אם זה אפשרי , עדיף להימנע מכל טיפול תרופתי במהלך הטרימסטר הראשון של ההריון . 
קיימים דיווחים שטיפול ממושך בסוטלול ( כמו בשאר חוסמי בטא ) בהריון היה קשור בהאטה בהתפתחות העוברית ( IUGR ) . 
באם את נוטלת באופן קבוע סוטלול , עלייך להתייעץ עם הגינקולוג והקרדיולוג שלך בנוגע לנחיצות טיפול זה ולקיומו של טיפול אחר מוכח או בטוח יותר . 
ד"ר אמיר בר - שי - אינפומד 
