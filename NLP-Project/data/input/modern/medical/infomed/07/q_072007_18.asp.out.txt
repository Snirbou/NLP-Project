שילוב אנטיביוטיקה , תרופות נוגדות חרדה וגלולות למניעת הריון 
השבוע התחלתי להשתמש בתרופות קלונקס - חצי כדור ביום + ציפראלקס 1 כדור ביום עקב התקפי פאניקה . 
בעוד יומיים עלי לעבור עקירת שן . 
היות שאני סובלת מאוושה בלב עלי ליטול 4 כדורי מוקסיפן פורטה 500 מ ג' שעה לפני העקירה . 
האם התרופות הללו מתנגשות ? 
כלומר , האם שילוב זה יבטל את השפעת אחד הכדורים ? 
דבר נוסף , אם מידע זה רלוונטי - אני נוטלת גם גלולות למניעת הריון בשם יסמין . 
התרופות שציינת - קלונקס ( ממשפחת הבנזודיאזפינים - תרופות מרגיעות ) וכן ציפראלקס ( ממשפחת חוסמי ספיגה של סרוטונין ) אינן מושפעות מנטילת מוקסיפן , והמוקסיפן אינו מושפע מהן . 
חשוב לציין שנטילת אנטיביוטיקה עשויה לפגוע ביעילות של גלולות למניעת הריון , ולכן מומלץ להשתמש באמצעי מניעה נוסף בזמן שאת נוטלת אנטיביוטיקה ( ואפילו עד לשבוע לאחר מכן ) . 
בכל מקרה , כיוון שמדובר בטיפול חדש עבורך , אני ממליצה להתייעץ עם הרופא שרשם לך את התרופות . 
דר מורן שויקה - אינפומד 
