המלצות לאדם שאובחן עם דלקת כבד ( הפטיטיס ) B 
אבי בן 58 . 
הוא אובחן בבדיקה אקראית לפני כחצי שנה כנשא של הפטיטיס B . 
בדיקות תפקודי כבד נמצאו תקינות , ובדיקות דם הראו כי רמת ה - PCR בדם עומדת על 320IU/L . 
בדיקה נוספת לאחר כחודשיים הראתה רמה של 745IU/L . 
מה הסיכוי שהנגיף ייעלם מגופו של אבי ? 
אני רוצה לציין שאימי נבדקה ונמצאה שאיננה נשאית של הנגיף . 
מהנתונים שאת מוסרת אכן נראה כי אביך נדבק בהפטיטיס B . 
רוב הנדבקים , נדבקים בנגיף זה בלי לעבור מחלה קלינית ומבלי שידעו על כך , כך שמקרהו של אביך אינו מוזר או יוצא דופן . 
בהיותו נשא אכן ניתן להידבק ממנו דרך נוזלי גוף כמו דם , זרע וכדומה . 
לכן ניתן להידבק בקיום יחסי מין ובמגע עם נוזלי גוף אחרים . 
לאנשים הנמצאים בסביבתו ( ולמעשה לכל אדם ) מומלץ להיבדק לנגיף זה ולאלה שנמצא כי אינם מחוסנים , מומלץ להתחסן . 
יש לציין כי כל היילודים בישראל כיום מתחסנים לנגיף כבר בלידתם . 
בקשר לבדיקת ה - PCR , ההבדל בין שני הערכים שמסרת אינו משמעותי . 
במידה ואביך אינו מחלים בעצמו , מומלץ כיום לקחת טיפול נגד הנגיף . 
כדי לקבל המלצה על טיפול יש לפנות למומחה למחלות כבד ( הפטולוג ) או מומחה במחלות זיהומיות . 
קיימות כיום מספר תרופות : חלקן - כמו אינטרפרון - ניתנות בהזרקה , וחלקן - כמו אפיביר וטנופוביר - ניתנות דרך הפה . 
לגבי אימך , מומלץ לה , כאמור , להתחסן . 
בברכה 
דר איציק לוימומחה במחלות זיהומיות 
