האם ניתן להשתמש בויאגרה כאשר אין בעיות בתפקוד המיני ? 
האם אפשר לקחת ויאגרה כאשר אין בעיות בתפקוד המיני , והכוונה היא רק לשפר ולהאריך את זמן הזקפה ? 
האם יש בכך סיכון בריאותי ( בעלי אדם בריא ללא בעיות רפואיות ) ? 
ויאגרה הינה תרופת מרשם כמו כל תרופה אחרת . 
הסיבה לכך היא האפשרות של תופעות לוואי כאלו ואחרות ( החל בירידת לחץ דם וכלה בהפרעות קצב לב ) . 
באופן עקרוני , הופעת תופעות הלוואי נדירה למדי , אולם באם אין צורך רפואי אמיתי , דהיינו אין אימפוטנציה , לדעתי אין צורך בשימוש בתרופה בעלת תופעות לוואי . 
כאשר לא קיימת בעיה בתפקוד המיני ובני הזוג מעוניינים בשיפורם , קיימות דרכים רבות ומגוונות שאינן כוללות שימוש בתרופות . 
בכל אופן , באם תרצו עדיין להשתמש בויאגרה , עדיף לרכוש את התרופה עם מרשם רפואי מרופא מטפל ומבית מרקחת מסודר ולא בדרכים אחרות . 
