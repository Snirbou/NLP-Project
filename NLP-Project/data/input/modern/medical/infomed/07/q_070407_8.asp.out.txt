מחזור לא סדיר אחרי הפסקת גלולות למניעת הריון 
הפסקתי לקחת גלולות לפני חודשיים וחצי , לאחר נטילה רצופה במשך כמעט 6 שנים . 
30 יום לאחר הפסקת הגלולות קיבלתי מחזור יחיד , ומאז עברו 45 ימים ועדיין לא קיבלתי מחזור . 
2 בדיקות הריון ביתיות ובדיקת דם יצאו שליליות . 
רופא הנשים שלי אמר לי ( ביייעוץ טלפוני , ללא בדיקה ) לחכות למחזור . 
האם זה הגיוני ? 
אין צורך בבדיקה או בכדורים מעודדי ביוץ ? 
לאחר נטילת גלולות או הורמונים מכל סוג שהוא , המחזור יוצא מסדרו ועוברים כמה מחזורים עד שהוא מסתדר ונכנס ל - " מחזור " טבעי אך סדיר . 
את מציינת שהפסקת לקחת גלולות לפני כחודשיים וחצי , כלומר - כ - 3 מחזורים , ולכן המצב הגיוני ואין כל סיבה לדאגה . 
אני ממליצה על מעקב גינקולוגי , ואם בטווח הרחוק המחזור לא יחזור לסדרו , ייתכן שהגינקולוג ימליץ לך על תוספת הורמונלית שתסדיר אותו . 
דר מורן שויקה - אינפומד 
