נזק מחשיפה לשמש של צלקת 
יש לי סימן אדום בפנים , עברו חודשיים מאז הניתוח של נקודת חן , ואני מורחת קלוקוט . 
האם המריחה של הקלוקוט על איזור הצלקת מהווה איזושהי מחיצה בין הצלקת לשמש ? 
האם זה יכול למנוע אודם על איזור הצלקת ? 
מתי איזור הצלקת יכול לחזור לצבעו של העור הטבעי ? 
( הצלקת ממוקמת בפנים בלחי ימין ) . 
ראשית , אף משחה איננה מהווה תחליף לאי היחשפות לאור השמש , בוודאי כאשר מדובר בפרקי זמן ארוכים של חשיפה . 
שנית , אנשים לא יודעים מהן הכמויות שיש לשים , ובדרך כלל מורחים שכבה דקה מאוד שאיננה על פי הוראות היצרן ושאינה מספקת את ההגנה הרצויה . 
שלישית , רוב האנשים אינם טורחים למרוח מן המשחה שוב ושוב לאחר שהיא נספגת , וכך רמת ההגנה שלהם יורדת פלאים . 
החלמה של צלקות הינה אינדיבידואלית לכל אדם , ותלויה באופן בו סוג העור מגיב לחתכים וריפוי של צלקות , ולכן אינני יכול להתייחס ספציפית אליך . 
באופן כללי , ריפוי הצלקת תלוי בסוג העור , אזור הצלקת , גודל ועומק החתך וכו ' . אין אף פעם חזרה מוחלטת של הצלקת לגוון הטבעי של העור , ואת התוצאה הכמעט סופית של הצלקת שלך אפשר יהיה לראות רק לאחר שישה חודשים מתאריך הניתוח . 
דר גיל טאובר - אינפומד 
