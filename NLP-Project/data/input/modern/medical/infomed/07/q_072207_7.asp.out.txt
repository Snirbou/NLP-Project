אי ספיקה קלה של השסתום המיטרלי 
אני בת 28.5 . 
היום קיבלתי את תוצאות בדיקת אקוקרדיוגרפיה , ויש לי כמה שאלות . 
כל הפרמטרים בבדיקה צויינו כתקינים , מלבד : " כיפוף קל של עלה מיטרלי אחורי אך לא נצפה MVP . 
אי ספיקה מיטרלית קלה מאוד - בעיקר אמצע סיסטולית . 
LV Posterior wall - 7 " . 
אשמח לשמוע אם יש סיבה לדאגה או שהכל תקין . 
לא כתבת מה הסיבות שגרמו לך לעבור בדיקת אקוקרדיוגרפיה , ולכן פשוט אסביר לך מה הם המושגים שכתובים לך בבדיקה , ללא התייחסות למצבך . 
בשביל תשובה יותר מפורטת את צריכה לגשת לרופא שהפנה אותך לבדיקה . 
שסתומי הלב מורכבים ממה שניתן לכנות " עלים " . 
באחד מעלי השסתום יש לך כיפוף קל , מה שאומר שהוא כנראה לא נסגר כמו שצריך , ולכן יש לך גם אי ספיקה קלה בשסתום המיטרלי . 
זה אומר שהדם , שבדרך כלל זורם מהעליות לחדרים , חוזר מעט בחזרה לעליה , בגלל השסתום המכופף שלא נסגר טוב . 
MVP ( Mitral Valve Prolapse ) הוא צניחה של המסתם המיטרלי . 
מצויין שאין לך את זה . 
לפי מה שכתוב , לא נראה לי שאת צריכה להיות מודאגת , בעיקר כי מציינים שאי הספיקה קלה מאוד . 
אבל חשוב בכל זאת שתיגשי לרופא המטפל כמו שציינתי בהתחלה . 
בברכה , 
דר נעמה ורבין - אינפומד 
