מתי חייבים לטפל עם אנטיביוטיקה בדלקות בדרכי השתן ? 
אובחנה אצלי דלקת בדרכי השתן לפני כשבועיים . 
לויקוציטים 500 , אריתרוציטים 150 ומעל מאה אלף מתגים גרם שלילים ( E . 
COLI ) . 
הרופאה ביקשה שאקח אנטיביוטיקה מסוג זינט ואני סירבתי וביקשתי לטפל ע"י שתיה מרובה , כדורי חמוציות ופרוביוטיקה . 
לפני 4 ימים עשיתי בדיקה חוזרת והתוצאות היו - לויקוציטים U STRIP ) 25 ) ואריתרוציטים - שלילי . 
עדיין מעל 100 אלף חיידקים כנ"ל . 
יש לציין שאין לי צריבה במתן שתן , או כאבים מיוחדים . 
מההתחלה לא היה חום , רק שתן עכור שעכשיו בעין נראה צלול . 
בנוסף יש לי פטריה בנרתיק - מטופלת ע"י שטיפות של חומץ . 
אני חוששת שהאנטיביוטיקה רק תחמיר את הפטריה , ובכלל - אם אין סימפטומים , ותוצאות כמו שצוינו - האם עדיין יש צורך בלקיחת אנטיביוטיקה ? 
את מתארת זיהום בדרכי השתן שהחל עם סימפטומים טיפוסיים ( צריבה , תכיפות ודחיפות במתן שתן ) ולאחר טיפול שאינו כולל אנטיביוטיקה הסימפטומים חלפו , אולם הזיהום עדיין קיים ( מעל מאה אלף חיידקים נחשב אבחנה של זיהום בדרכי השתן ) . 
בספרות הרפואית מצוין כי באישה בריאה , ללא סימפטומים , אשר בבדיקת שתן נמצאו חיידקים ( בלשון המקצועית נקרא Asymptomatic Bacteruria ) , אין צורך בטיפול אנטיביוטי , הואיל וההתייחסות היא לקיום חיידקים אך ללא קיום דלקת וזיהום בדרכי השתן . 
הדבר נכון בכל הנשים למעט במקרים של נשים בהריון , אז גם ללא סימפטומים חייבים לקבל טיפול אנטיביוטי על מנת למנוע עליית הזיהום אל העובר ופגיעה בו . 
הדבר גם מחייב הוכחת חלוף הזיהום בבדיקת שתן חוזרת . 
המקרה שלך אינו המקרה הקלאסי של Asymptomatic Bacteruria , משום שבתחילת התהליך היו סימפטומים , ובדיקת השתן הראתה תאי דם לבנים , דהיינו אין מדובר בקיום חיידקים בלבד , אלא בדלקת זיהומית של שלפוחית השתן . 
דלקת זיהומית זו עלולה לעלות ולפגוע ( גם ללא סימפטומים ) בכליות ולהוביל לנזק כלייתי בלתי הפיך . 
באם בבדיקת שתן שגרתית התמונה הייתה כפי שאת מתארת , הייתי ממליץ לא להתחיל טיפול אנטיביוטי . 
העובדה ששבועיים טרם הבדיקה אכן הייתה דלקת זיהומית בדרכי השתן מחייבת גם כעת ( לאור צמיחת החיידקים העשירה ) טיפול אנטיביוטי , לסילוק החיידק ומניעת הסיבוכים האפשריים , והנזק האפשרי לכליות . 
בנוגע לפטרייה בנרתיק , הקשר בין טיפול אנטיביוטי לפטרייה בנרתיק ידוע וברור , אולם ניתן למניעה על ידי טיפול מקומי בפתילות נוגדות פטריות במהלך הטיפול האנטיביוטי . 
