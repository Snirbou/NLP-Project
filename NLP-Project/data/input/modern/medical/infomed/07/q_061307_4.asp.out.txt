הקשר בין סוכרת ויתר לחץ דם 
אני מטופלת בשנה האחרונה בתרופה Tritace Comp נגד לחץ דם . 
קודם לכן קיבלתי Tritace ו – Disothiazide . 
בנוסף אני לוקחת Normiten 50 . 
לאחרונה התברר לי שרמת הסוכר בדמי עלתה מ 132 לפני 3 שנים עד ל 165 כיום . 
אני בת 58 . 
האם יש קשר בין התרופות שאני נוטלת לסוכר שעלה ? 
נורמיטן עשוי להעלות את ערכי הסוכר בדם . 
כמו כן , הוא עלול למסך סימנים של היפוגליקמיה ( סוכר נמוך בדם ) , כמו שינויים בדופק . 
אחת האינדיקציות לטריטייס היא טיפול בלחץ דם גבוה בחולי סוכרת , על מנת למנוע פגיעה בכליות , ובנוגע לשאלתך , לאחר חיפוש בספרות לא נמצא דווח על השפעה על רמת הסוכר בדם . 
לא ציינת אם את חולת סוכרת , ואם כן , מאיזה סוג ? 
יכול להיות שרמת הסוכר בדם השתנתה עקב שינויים בארוחות או שינויים ברמת ייצור האינסולין ( בסוכרת סוג 2 ) . 
לייצוב רמות הסוכר בדם יש השפעות לטווח הארוך , לכן אני ממליץ שתפני לרופא המטפל לקבלת טיפול מתאים יותר למצבך החדש . 
בברכה 
ד"ר יובל עצמון - אינפומד 
