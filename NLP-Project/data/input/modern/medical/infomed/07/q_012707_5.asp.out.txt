מחלות וסימפטומים נקעים ושברים 
ניתוחים ופרוצדורות 
הטיפול בשבר מורכב בקרסול 
כתוצאה מהחלקה פרקתי ושברתי את הקרסול . 
לפני הניתוח , הממצאים ברנטגן - " שבר במליולרי עם סובליקציה טטלו קרורלית " . 
לאחר הניתוח קיבוע בפלטה ובברגים , אך " עדיין נראה ניתוק פרגמנט עצם מהמליאולוס המדיאלי " , עמדה טובה . 
האורתופד קבע שישנה " מדרגה " ושהמנתח עשה כל מה שהיה יכול , תיקן עם 3 ברגים ) כי אחד השברים היה מרוסק ) . 
בניתוח עצמו הושתלה לי פלטינה והשברים קובעו ע"י 9 ברגים . 
מהן ההשלכות לגבי ? 
האם אצלע ? 
האם אצטרך ניתוח נוסף ? 
( אציין שאני בת 32 ) . 
השבר בהחלט נשמע מורכב וגם הניתוח שעברת , וחשוב לדעת שגם הליך השיקום במכון הפיזיותרפיה ובבית לוקח זמן עד להשגת תפקוד מקסימלי . 
מטרת הניתוח היא להחזיר את מצב העצמות והמבנים הגרמיים שנפגעו לעמדה הכי דומה למנחים האנטומיים . 
קראי על שבר קרסול - 
http://www.physioroom.com/injuries/leg/tibia_fibula_fracture_full.php 
בהחלט צריך להתחיל טיפול פיזיותרפיה מלא שמטרתו היא למנוע סיבוכים תפקודיים של ניתוח וחוסר תנועה ולהביא את הרגל ואותך למצב התפקודי המקסימלי . 
את הפיזיותרפיה צריך לקבל מרגע היציאה מהניתוח וגם בתקופה בה אסור לדרוך . 
הטיפול הפיזיותרפי יכלול : 
הדרכה להפעלת קרסול 
הדרכה להליכה נכונה 
הדרכה לניידות במדרגות 
שיקום יכולות שיווי המשקל 
שיקום טווחי וכוח השרירים בקרסול וברגל 
הדרכה למניעת הופעת dvt נוסף 
טיפול ידני בצלקת הניתוחית ובאזורי הכאב . 
טיפולים תומכים לכאב ולנפיחות . 
אפשר לנסות לטפל בכאב במגוון דרכים , החל מתרופות נוגדות כאב וטיפול מנואלי וכלה בקירור ומכשיר טנס ( TENS ) חשמל שניתן לקבל לשימוש גם בבית . 
גרב אלסטית תסייע להורדת הנפיחות . 
מומלץ תרגול בהדרכת הפיזיותרפיסט , למשל - 
http://www.med.umich.edu/1libr/sma/sma_xanklefr_art.htm 
אין לי אפשרות לדעת מה יהיה המצב בעתיד . 
תיתכן הגבלת טווח תנועה שתגרום לצליעה קלה , אך לא בהכרח . 
ייתכן קושי בפעולות מסוימות , אך לא בהכרח . 
לעיתים לאחר זמן מוציאים את הפלטה והברגים והדבר נתון לשיקול דעת שלך ושל המנתח . 
לסיכום - כאב , נפיחות וקושי בהנעה הם נורמליים ויפחתו בהדרגה עם השיקום . 
אין לדעת מה תהיה השורה התחתונה של התפקוד וחשוב להתחיל סדרת שיקום . 
התחילי סדרת פיזיותרפיה מלאה שתביא אותך לתפקוד המקסימלי . 
רפואה שלמה ירון טילינגר , פיזיותרפיסט מוסמך מכבי שירותי בריאות 
חזרה 
