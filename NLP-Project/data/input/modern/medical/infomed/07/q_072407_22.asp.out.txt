תת - לחץ דם אורתוסטטי 
בשבועות האחרונים , בכל פעם שאני קמה בבוקר מהמיטה , אני רואה הכול שחור וקשה לי לעמוד . 
אני מקבלת סחרחורת וחייבת לשבת . 
לפעמים זה נמשך כמה שניות , אבל לפעמים זה נמשך כדקה . 
זה קורה להרבה אנשים מדי פעם , הבעיה היא שאצלי זה קורה הרבה פעמים במשך היום . 
עשיתי בדיקות דם לא מזמן ונמצא שחסר לי ויטמין B 12 ולכן אני לוקחת עכשיו ויטמינים . 
האם זה קשור ? 
יכול להיות שחסר לי משהו בגוף שגורם למצב הזה ? 
אפשר למנוע את זה ? 
המצב שאת מתארת מתאים לאורתוסטטיזם תת - לחץ דם בעמידה . 
כלומר , נפילת לחץ דם בזמן המעבר משכיבה לעמידה , הגורם לתחושת חולשה , סחרחורת , טשטוש ראיה והרגשה של " שחור בעיניים " . 
ושלעיתים עשויה להיגרם גם התעלפות . 
קיימות סיבות רבות שיכולות להסביר את התופעה , ביניהן התייבשות , שימוש בתרופות , מחלות שונות , וגם חסר ויטמין B 12 . ברבים מן המקרים לא נמצאת סיבה לתופעה . 
עליך לפנות אל רופא המשפחה שלך , כדי שיבדוק אותך ויתרשם כי אכן בכך מדובר ומה יכולות להיות הסיבות לתופעה אצלך . 
עד אז , אני ממליצה לך על שתיה מרובה ומעבר הדרגתי משכיבה לעמידה – כלומר , לשבת 3 - 2 דקות ולקום רק אחרי שאת מתאוששת . 
דר ליה עשת - אינפומד 
