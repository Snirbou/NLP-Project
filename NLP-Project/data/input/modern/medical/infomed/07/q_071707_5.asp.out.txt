פעילות גופנית 
איך ניתן להעלות רמת " הכולסטרול הטוב " ? 
אני בת 71 , עם סוכרת ויתר לחץ דם מאוזנים , כולסטרול 159 , 
LDL 60 , 
HDL 38 . 
ה - HDL מאד נמוך , והשאלה שלי היא מה ניתן לעשות או לקחת כדי להעלות אותו . 
HDL הוא ליפופרוטאין בעל צפיפות גבוהה . 
הוא נחשב ל " כולסטרול טוב " , שכן תפקידו לאסוף כולסטרול מתאי הגוף אל הכבד , שם הוא מפורק . 
רמות נמוכות מדי מעידות על סיכון מוגבר למחלות לב , סוכרת והיפרליפידמיה ( שומנים בדם ) . 
רמה של 38 היא אומנם נמוכה , אך היא עדיין בתחום התקין , כך שאין צורך ליטול תרופות על מנת להעלות את הרמה בדם , ואין סיבה לדאגה , בפרט שאת מציינת שאת מאוזנת מבחינה סוכרתית ומבחינת יתר לחץ דם . 
כמו כן , אני מניחה שאת נמצאת במעקב על ידי הרופא המטפל , שבוודאי ימליץ על טיפול , אם אכן תזדקקי לו . 
את יכולה בעצמך לגרום לעליית הרמות בדם על ידי תזונה : אכלי זיתים , אבוקדו , דגים ( עשירים באומגה ) , 3 שקדים , חיטה מלאה - כל אלה עשירים בשומן חד בלתי רווי . 
הימנעי ממאכלים שמכילים כולסטרול , כמו כבד וביצים . 
כמו כן , הקפידי על פעילות גופנית מתונה ( אפילו הליכה ) בהתאם ליכולתך הגופנית . 
דר מורן שויקה - אינפומד 
