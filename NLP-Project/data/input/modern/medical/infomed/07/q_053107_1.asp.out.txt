ברך מסובבת כתוצאה מנפילה 
לפני 9 ימים נפלתי בבית וסובבתי את הברך ללא מכה יבשה . 
במיון נאמר לי לפי צילום שאין לי קרע ברצועות ושהעצמות לא ניזוקו . 
לאחר נטילת וולטרן במשך שבוע ימים חל שיפור אבל קטן , ועדיין יש מעט כאבים ואני לא יכולה לפתוח את הרגל . 
אין לי שום בעיה עם כיפוף מההתחלה . 
אין ולא היתה נפיחות או המטומה . 
אילו בדיקות לא חודרניות ניתן לעשות כדי לאבחן את הבעיה ? 
מה תעזור כל בדיקה לאבחן או לשלול ? 
בינתיים איני מסוגלת ללכת ומחוברת לקביים . 
איך ניתן לבצע את האיבחון המהיר ביותר והכי פחות מזיק ? 
בירור יסודי של מצב הברך מתחיל אצל אורתופד שישמע את סיפור המקרה , יבצע בדיקה ידנית , ויעזור גם בבדיקות הדמייתיות אם יראה צורך בכך . 
הדמיות אפשריות הן אולטרסאונד לרקמות הרכות , כמו המניסקוסים . 
בדיקת CT מראה בפירוט רב את מבני הברך , אך כרוכה בקרינה רבה , ואין למהר לעשותה אלא אם כן יש בה צורך ברור . 
האבחון יסתמך גם על סיפור המקרה שלך , ולכן חשוב לתאר בדיוק מה קרה . 
לאחר האבחנה , כאמור , תופני לטיפול מתאים , וסביר להניח שמכון הפיזיותרפיה יהיה התחנה המתאימה . 
אין מה לחכות אלא להתחיל את הבירור והטיפול , ואין מה לחפש בדיקות הדמיה לפני בדיקה אצל הרופא . 
רפואה שלמה 
ירון טילינגר , פיזיותרפיסט מוסמך מכבי שירותי בריאות 
