על תכונות צמח המאקה ( ג'ינסנג פרואני ) 
אפשר לקבל פרטים על תוסף התזונה מאקה ? 
אני כותב לך פרטים על צמח המאקה , אך ככל תוסף תזונה , הוא לא נכלל ברפואה הקונבנציונאלית ולא עבר מחקרים שהוכיחו את יעילותו , אלא מדובר ב - " תרופות סבתא " , ואף אחד אינו מבטיח ניסים ונפלאות . 
המאקה ( ג'ינסנג פרואני ) צומח בהרי האנדים , במקום שצמחים אחרים אינם מסוגלים לשרוד : 5,000 מטרים מעל פני הים . 
מדובר בירק מאכל , שהיווה מקור תזונתי חשוב לאינדיאנים . 
בין הסגולות המיוחסות למאקה : שיפור הריכוז ( בין השאר בגלל תכולת הזרחן הגבוהה ) , סיוע במצבי חולשה ואנמיה , שיפור ביצועי ספורט , הגברת העירנות וסיוע במצבי דיכאון ופחד . 
התכולה הגבוהה של הורמונים צמחיים - טבעיים תורמת , בין השאר , להסדרה ולייעול של פעילות בלוטות המין ולוויסות המערכות ההורמונליות אצל גברים ונשים כאחת . 
במקביל לכמוסות המאקה הרגילות , משווק הצמח גם כטיפות . 
בכל מקרה , אם תחליט לקחת אותו , ברר עם יועץ הטבע בחנויות הפארם השונות לגבי צורת נטילתו ולגבי המינון , מכיוון שגם בצמחים טבעיים ישנם חומרים פעילים העשויים להפר את האיזון הטבעי של החומרים בגופנו כאשר לוקחים אותם במנות יתר . 
דר גיל טאובר - אינפומד 
