ילדה בת 9 עם בעיות אנורקטיות 
בתי בת 9 נמוכה ורזה . 
היא במעקב כבר כמה שנים אצל אנדוקרינולוגית ואין לה חוסר בהורמון גדילה . 
נושא האוכל אצלה בעייתי , מלווה באי חשק , ובזמן האחרון גם מגיע להקאה . 
האם בגיל כזה יש טעם לדבר על אנורקסיה ? 
אומנם גילה קצת צעיר בשביל להיות חולה באנורקסיה נרבוזה , אבל אין לשלול זאת על הסף . 
אני ממליצה לכם לנסות לשלול עם רופא הילדים שלה את כל הסיבות הרפואיות שיכולות לגרום לתופעה זו , ואם תשללו את כולן , בהחלט כדאי להתייעץ גם עם פסיכיאטר ילדים . 
לא ציינת אם היא מקיאה במכוון באמצעות אצבע או שיטות אחרות , או שההקאות מגיעות מעצמן . 
צריך לשים לב גם למצב רוחה של הילדה - אם היא נוטה לדכאונות ואם היא מתייחסת למראה החיצוני מעל המקובל בחתך גיל זה . 
לצערנו גיל האנורקסיה יורד כל הזמן , והתופעה מתרחבת . 
לכן חשוב מאוד לזכור את המחלה הזו כסיבה אפשרית לבעיות אכילה והקאות כמו שעשית . 
בברכה , 
דר נעמה ורבין - אינפומד 
