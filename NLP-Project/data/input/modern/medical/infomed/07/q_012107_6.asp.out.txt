על מחלת השעלת והטיפול בה 
אני משתעלת כבר זמן ממושך , הרופא העלה היום השערה כי זאת יכולה להיות שעלת . 
אם כן , האם זה יכול לעבור ללא תרופות ? 
ואם נותנים את התרופה רק בשלב הזה ( אחרי חודשיים של שיעול ) זה יעזור ? 
ההדבקה יכולה להיות בנוסף לשיעול דרך מגע פיזי ? 
והאם המחלה מחזורית , כלומר , יכולה לחזור תוך מספר שנים ? 
לא הבנתי אילו בדיקות אני צריכה לבצע בכדי לוודא שזוהי אכן שעלת . 
שעלת ( pertussis ) היא מחלה זיהומית מדבקת הנגרמת עקב זיהום הקרומים הריריים של דרכי הנשימה על ידי החיידק בורדטלה פרטוסיס . 
לאחר תקופת דגירה של שבוע - שבועיים מופיעים נזלת , חום ושיעול . 
השיעול נעשה התקפי ומאופיין בקולות טיפוסיים של שאיפת אוויר , ולאחר התקפי שיעול אף בהקאות . 
השיעול יכול להימשך שבועות אחדים . 
החיסון שניתן נגד המחלה ( ונמצא בשגרת החיסונים של ישראל ) מספק הגנה טובה נגד המחלה . 
למרבה הצער יש בשנים האחרונות ירידה במוכנות הציבור לחסן את ילדיהם נגד המחלה ולכן יש עלייה בשכיחות המחלה . 
המחלה עוברת בדרכי אוויר , כלומר בעיטוש ושיעול , לא במגע ישיר . 
ברגע שמתפתח שיעול , לא ברור שטיפול אנטיביוטי יעזור לחולה עצמו , אבל הוא בהחלט מסייע במניעת הפצת המחלה , ולכן הוא מומלץ . 
הטיפול האנטיביוטי המומלץ הוא אנטיביוטיקה ממשפחת המאקרולידים כמו אריתרומיצין , אזיתרומיצין , או קלאריתרומיצין , ובאנשים שאינם סובלים אנטיביוטיקות אלו - רספרים . 
בברכה 
דר ' איציק לוי מומחה בפנימית ובמחלות זיהומיות 
