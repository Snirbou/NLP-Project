מהי מחלת FMF ( קדחת ים תיכונית משפחתית ) ? 
אני רוצה לקבל אינפורמציה לגבי מחלת FMF , ואם אפשר את מספר הטלפון של רופא מומחה . 
מחלת ה - FMF או בשמה המלא " קדחת ים תיכונית משפחתית " , היא מחלה תורשתית , המועברת בצורה רציסיבית . 
אצל יהודים המחלה נפוצה בקרב יוצאי צפון אפריקה , עירק ומדינות השוכנות סביב אגן הים התיכון . 
המחלה היא למעשה דלקת סטרילית , ללא הימצאות של חיידקים , וירוסים או מחוללים אחרים . 
היא גורמת להתקפי כאבים באזור הבטן , החזה והמפרקים , וכן לחום . 
עדיין לא ברור מהו הגירוי שגורם לדלקת וכתוצאה מכך להתקף . 
המחלה היא התקפית , כלומר מופיעה בפתאומיות ונעלמת לאחר כ - 48 שעות . 
בין ההתקפים החולה מרגיש טוב , וחש בריא . 
לרוב המחלה מופיעה בילדות , ובכ - 10 % מהמקרים יכולה להופיע לאחר גיל 20 . 
האבחנה היא לרוב קלינית , כיוון שאין כל מדד ספציפי שיכול לאשר או לשלול את המחלה . 
תוכל למצוא מידע נוסף על המחלה על ידי שימוש במנגנון החיפוש של אינפומד . 
פנה לרופא באזור מגוריך והוא ימליץ לך על רופא מומחה . 
דר מורן שויקה - אינפומד 
