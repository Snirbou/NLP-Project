הגורמים השונים למחלת הנשיקה 
אני חייל . 
לפני כשבוע הייתי במיון בקצין העיר . 
לא גילו הרבה , וטענו שאולי מדובר במחלת הנשיקה ושלא ניתן לעשות בדיקות דם מסויימות שקצין העיר ביקש . 
חזרתי ליחידה לרופא , נשלחתי לבדיקות , עברו שבועייים מהמחלה עד שחזרתי לצבא . 
התשובות של בדיקות הדם מהצבא חזרו אחרי שבוע וגילו שיש לי מחלת הנשיקה . 
באיזה שלב היא כרגע ? 
לא אובחנו אצלי שום סימנים של המחלה עצמה . 
הייתכן שאני עדיין חולה ( אין חום , אין גרון נפוח , בלי הקאות או שלשולים , תיאבון כמו תמיד , בזמן מאמץ לא קיים שום כאב ) ? 
ואם קיימתי יחסי מין ובת הזוג לא סבלה משום תסמינים , האם יש סיכוי שהיא נדבקה ? 
מחלת הנשיקה היא מחלה המאופיינת בתסמינים של חום , כאבי גרון ובלוטות לימפה מוגדלות . 
המחלה עשויה להיגרם על ידי מארבעה גורמים : 
השכיח ביותר הוא נגיף ה - EBV , ואז אין צורך ביחסי מין כדי שהמחלה תעבור . 
די במגע אינטימי כמו חיבוק או נשיקה . 
וזו גם הסיבה להיות המחלה מאוד נפוצה . 
פחות שכיח הוא נגיף ה - CMV שמועבר באמצעות נוזלי גוף , וכמובן שיחסי מין עשויים לתרום להדבקה . 
עוד יותר נדיר הוא טפיל הטוקסופלסמה , שמועבר בדרך כלל מחתולים או מאכילת בשר שלא בושל דיו , ואז יחסי מין אינם קשורים להדבקה כלל . 
הנדיר ביותר בארצנו בקרב הטרוסקסואלים ילידי הארץ הוא נגיף ה - HIV , שעובר , כידוע , ביחסי מין ובשיתוף מזרקים במשתמשי סמים . 
במקרה כזה , ברור שיחסי מין עשויים לגרום להדבקה . 
בברכה 
דר איציק לוימומחה במחלות זיהומיות 
