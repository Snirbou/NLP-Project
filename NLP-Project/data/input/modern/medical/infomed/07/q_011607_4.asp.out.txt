מחלות וסימפטומים בעיות בכפות הידיים 
ניתוחים ופרוצדורות 
מחלות עקב פעילות גופנית 
משחקי כדור 
רפואת ספורט 
הטיפול באגודל פגוע אצל בחור המשחק כדורסל 
אני בן 26 , משחק כדורסל הרבה עם החבר ' ה בשכונה , לא יותר מזה . 
לפני כשנה נפגעתי באגודל ימין והיא קצת יצאה מהמקום . 
עשיתי צילום והלכתי לרופא אורתופד והוא אמר שאפשר לעשות ניתוח אבל לדעתו זה לא יעזור , ואין מה לעשות . 
האגודל עדיין לא לחלוטין במקום , ואחרי כחצי שנה הכאב נעלם סופית . 
הכאב היה ממש בקודקוד של העצם הבולטת במפרק הראשי של האגודל . 
לפני כמה חודשים קיבלתי מכה לא חזקה באזור והכאב התפרץ מחדש , ואז זה חוזר במעגל . 
מדי כמה זמן מקבל שם מכה וזה כואב ביותר במשך כמה ימים , והמקום נשאר רגיש לזמן ממושך . 
חיפשתי תמיכה לאזור או מגן מסוג כלשהו , והדבר היחידי שמצאתי בסופרפארם היה מעין כפפה שמגינה על המקום עם פס פנימי של חברת " אוריאל " . 
הבעייה שעם חצי הכפפה הזו אי אפשר לשחק כדורסל , כי היא מפריעה למגע עם הכדור ברוב שטח כף היד . 
השאלה , האם יש פתרון אחר שמיועד לכדורסלנים ? 
מאחר ונראה לי שהכיוון הוא לא להתערב במצב האצבע בטיפול כגון ניתוח , אני מסכים שהכיוון הוא לחפש תמיכה לאזור הכאוב בזמן המשחק . 
תמיכה כזאת ניתן להשיג על ידי טייפינג = הדבקה הניתנת להנחה לפני המשחק והסרה לאחריו . 
אפשר לקבל הדרכה לעניין במכון פיזיותרפיה , וכך להניח את החבישה בזמן המשחק ולקבל יציבות , ולהסירה לאחריו . 
דוגמה לחבישה כזאת שתוכל לתת לך מענה טוב לדעתי . 
- 
http://www.nismat.org/traincor/spica.html 
אני ממליץ לך לפנות לפיזיותרפיסטים העוסקים בליווי קבוצות ספורט ומטפלים בספורטאים . 
. 
ישנם בכל מכוני הפיזיותרפיה בקופות החולים . 
אם תרצה תוכל לקבל ייעוץ במוקדי ידע בתחום כגון : 
1 - מכון וינגייט ביחידה לספורט - 
http://www.wingate.org.il/Index.asp?CategoryID = 341 
2 - רופא ספורט . 
בחלק מהקופות ישנה יחידת ספורט ובחלקן רופאים המתמחים בתחום . 
לסיכום - תמיכה קלה תוכל לתת ייצוב למקום בזמן משחק . 
הדרכה לכך קבל במכון פיזיותרפיה . 
ברר במקורות ידע אחרים בנוסף . 
רפואה שלמה ירון טילינגר , פיזיותרפיסט מוסמך מכבי שירותי בריאות 
חזרה 
