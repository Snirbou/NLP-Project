רפואת ילדים 
טיפולים לילד שסובל מקשיי נשימה 
אני אמא לילד בן 3 שמגיל מוקדם השתמש מספר פעמים באינהלציה של ונטולין עם מי מלח , פעם בחצי שנה ואפילו יותר . 
אנחנו נמצאים חודשיים בארצות הברית , ולילד היה קושי בנשימה . 
הלכתי לביה"ח , עשו לו אינהלציה ונתנו לי משאף דומה לוונטולין , ובבית אני עושה לו אינהלציות לפי הוראות הרופא בארץ . 
כשהגעתי לרופא הילדים הוא נתן לילד זריקה של קורטיזון , ואחרי יומיים חזרתי אל הרופא שהמליץ לי לתת לילד פעמיים ביום במשך שבועיים ראשונים , ואחרי שבועיים פעם ביום למשך שנה pulmicort respules 0.25mg / 2ml . 
הבנתי שזה סטרואידים . 
רציתי לדעת אם נשמע הגיוני לתת אותם במשך שנה שלמה , ואם כן - מה ההשלכות שיכולות להיות לכך ? 
הטיפול בסטרואידים באינהלציה מקובל היום כטיפול מניעתי באסתמה . 
הוא למעשה מוריד את הבצקת מהברונכים והוא עדיף על פני טיפול בוונטולין ובזריקות של סטרואידים . 
ישנה תרופה בשם 
Singulair mg 4 ( סינגולייר 4 מ"ג ) שניתנת ככדור נמס בשילוב עם הסטרואידים ומגיעה לתוצאות יפות , ולפעמים מצליחה לסדר את המצב לאחר תקופה קצרה ללא צורך בהמשך הטיפול בסטרואידים . 
היא מעט יקרה , אבל שווה את המחיר ואין לה תופעות לוואי כלל . 
דר משה ארוך - רופא משפחה ומתמחה ברפואת ספורט 
