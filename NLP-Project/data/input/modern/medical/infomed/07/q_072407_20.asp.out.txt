בדיקות שמצביעות על אפשרות של הריון מחוץ לרחם 
לפי בדיקת דם ושתן אני בהריון . 
חודש ושבועיים בערך לאחר תאריך הווסת האחרון היתה תוצאת בדיקת בטא 275 , וכמה ימים אחר כך עשיתי אולטרסאונד ולא מצאו שק הריון . 
עשיתי שוב בדיקת דם , וערך הבטא היה 1119 . 
האם מדובר בהריון מחוץ לרחם ? 
או הריון לא תקין ? 
והאם יש סיכוי שזה הריון תקין ? 
מדובר בהריון שני שלי . 
בהחלט יכול להיות שזהו הריון מחוץ לרחם . 
אם לא מצאו שק הריון , קשה לי להאמין שההריון תקין , וגם ערכי הבטא לא מספיק גבוהים . 
המשיכי את המעקב אצל הרופא המטפל , מכיוון שאם זהו הריון מחוץ לרחם חשוב מאוד לטפל בזה . 
בברכה , 
דר נעמה ורבין - אינפומד 
