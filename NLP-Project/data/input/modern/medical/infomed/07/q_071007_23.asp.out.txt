הצורך בטיפול מונע לשחפת על - פי בדיקת מנטו 
1 . 
האם יש קשר בין מחלת מונונוקלאוזיס בילדות לבין תבחין מנטו חיובי ( 20 mm ) ? 
ידוע לי שתבחין מנטו בודק נוכחות של נוגדנים לשחפת ברקמות . 
2 . 
האם מבחינה סטטיסטית נכון לקחת את הטיפול המונע בכל אבחנת latent TB ? 
3 . 
בצילום ריאות לאחר המנטו נראה עיבוי פלאורלי קל בפסגת שתי הריאות . 
האם הדבר יכול לנבוע מכך שנשמתי בזמן צילום הרנטגן ? 
4 . 
מהם הסיכויים להתפרצות השחפת במצבי ? 
אני לא בקבוצות סיכון . 
1 . 
אין כל קשר בין מונונוקלאוזיס לתבחין מנטו חיובי . 
תבחין מנטו בודק נוכחות מגע עם חיידק השחפת בעבר . 
2 . 
מבחינה סטטיסטית מומלץ לאנשים בני 35 ומטה שתבחין המנטו שלהם חיובי ולא נמצא כי הם חולים בשחפת פעילה לקחת טיפול מונע לשחפת . 
באנשים מבוגרים יותר הטיפול מומלץ רק כאשר יש עדות לכך שתבחין המנטו נעשה חיובי לאחרונה . 
3 . 
עיבוי פלאורלי קל בפסגות יכול לנבוע מסיבות שונות , ואפילו להיות עדות לשחפת בעבר , אך הוא לא נגרם על ידי נשימה בזמן הצילום . 
4 . 
הסיכוי להתפרצות שחפת במצבך , במידה ואינך מדוכא חיסון ואתה לא לוקח תרופות לדיכוי חיסוני , נמוך מאוד . 
אולם הטיפול המונע בא לחסל אפילו את האפשרות הנמוכה הזו , וכמובן למנוע התפרצות אם יום אחד תהיה חלילה בסיכון . 
דר איציק לוימומחה במחלות זיהומיות 
