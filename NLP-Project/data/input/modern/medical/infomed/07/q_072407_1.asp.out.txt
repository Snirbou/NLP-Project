טיפול בציפראלקס עקב התקפי חרדה 
בשבועיים האחרונים חוויתי פעמיים מה שאובחן כהתקפי חרדה ( לפי חוות דעת רפואית מרופא משפחה ולאחר שנשללו ממצאים קליניים בלב ) . 
היום רשם לי רופא המשפחה כדור בשם ציפראלקס וביקש שאתחיל לקחת אותו . 
חשוב לציין שחוץ משני ההתקפים אני מרגישה בכל השבועיים האחרונים כמו " זומבי " , עם דופק מואץ שנראה ברום הבטן . 
האם לא מוקדם להתחיל בטיפול תרופתי ? 
האם זה טיפול לכל החיים ? 
ואם לא , איך אדע שאני לא זקוקה לו יותר ? 
אני חוששת מתלות וזקוקה לעצתכם . 
לאחר שאובחנת כסובלת מהתקפי חרדה ונשללו לחלוטין סיבות אחרות , טיפול מתאים ברבים מן המקרים הוא הטיפול התרופתי , ונפוץ מכולם בטיפול במצבים מסוג זה הוא הציפראלקס . 
תוכלי לקבל מידע נוסף על תרופה זו דרך האתר שלנו באינדקס התרופות . 
חשוב לציין כי את האפקט המקסימלי של תרופה זו רואים בדרך כלל רק לאחר תקופה שבין חודשיים לשלושה . 
אם את עדיין מרגישה לחץ נפשי אשר משפיע על איכות חייך , אני ממליץ לך להוסיף גם מרכיב של טיפול נפשי לבעיה שלך . 
בברכה , 
דר עידו ווליניץ - אינפומד 
