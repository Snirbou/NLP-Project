כאבי בטן עם חשש להריון חוץ - רחמי 
יש לי כאבי בטן בצד ימין . 
שללו אפנדיציטיס . 
אני משתמשת בהתקן למניעת הריון מירנה . 
הרופא העלה את ההשערה שאולי זה הריון חוץ - רחמי . 
בדיקת הריון שנעשתה הבוקר העלתה רמת בטא HCG קטנה מ - 2 IU/L . 
האם יש הריון ? 
יש לציין כי בזמן בדיקת הרופא את הבטן בצד ימין יש לי תחושה של קריעה פנימית צורבת ( מחר בדיקות בבית החולים ... 
.. 
. 
) . 
הריון חוץ - רחמי הוא מצב המצריך בירור מיידי . 
משאלתך לא ברורה תוצאת בדיקת הדם . 
אם קיימת עלייה של חלבון בטא HCG , שהוא החלבון המאבחן הריון , המסקנה היא שאת בהריון , ויש צורך לוודא את מיקום שק ההריון ( ברחם או מחוצה לו ) . 
אם התשובה של רמת החלבון בדם היא שלילית , הדבר שולל הריון , כולל הריון חוץ - רחמי . 
חשוב לדעת שגם בהריון חוץ - רחמי ישנה עליית בטא HCG . 
אם התוצאה שלילית , אז אינך בהריון , והסיבות לכאבי בטן ימנית תחתונה יכולות להיות רבות מאד , ממקור מערכת המין , מערכת השתן , מערכת העיכול , השרירים באזור ועוד . 
לא תיארת ממתי הופיעו הסימפטומים , וכן לא תיארת אילו בדיקות עברת לשלילת אפנדיציטיס . 
בכל אופן , עלייך להיבדק ע"י גינקולוג לשלילת סיבה גינקולוגית לכאבים , ולאחר מכן להמשיך בירור שיכלול תשאול מלא , בדיקה גופנית ובדיקות מעבדה והדמיה , לפי הצורך . 
דר אמיר בר - שי - אינפומד 
