אי ספיקת כליות חדה אחרי צנתור 
בעלי סובל מסוכרת ומקבל אינסולין . 
רמת הקראטינין בדרך כלל 2.5 . 
השבוע עשו לו צנתור והקראטינין עלה ל - 5 , כנראה מהיוד בצנתור . 
הוא מקבל שטיפות של מים דרך הווריד כבר 4 ימים . 
מה הסיכויים שהכליה תתאושש ? 
בעלך נמצא בקבוצת סיכון גבוהה לפיתוח אי ספיקת כליות חדה בשל מחלות הרקע – סוכרת ואי ספיקת כליות כרונית . 
אם הוא סובל גם מלחץ דם גבוה , זה גורם סיכון נוסף . 
במצבים אלה , כאשר בדיקת ההדמיה עם חומר ניגוד על בסיס יוד נחוצה , יש צורך בהכנה טרם הבדיקה . 
בראש ובראשונה יש להשתמש , עד כמה שניתן , בחומרי ניגוד עם אוסמולריות נמוכה . 
יש צורך בהפסקת תרופות העלולות לגרום לנזק כלייתי , ויש צורך במתן נוזלים טרם הבדיקה . 
מכיוון שאירועים כאלה , של אי ספיקת כליות חדה עקב בדיקת הדמיה עם חומרי ניגוד , מוכרים וידועים , ניסו במשך השנים למזער את הנזקים על ידי שימוש בחומרים ותרופות שונות לפני הבדיקה . 
עד כה לא נמצאה שיטה טיפולית יעילה להפחתת הנזק . 
מכיוון שלבעלך כבר אירע נזק כלייתי בנוסף לפגיעה הבסיסית הקיימת אצלו , יש לטפל בו על ידי מתן נוזלים ( הידרציה ) ואולי מתן תרופות מסוג סודיום ביקרבונאט ( sodium bicarbonate ) או פנולדופאם ( fenoldopam ) . 
אמנם יעילותם לא הוכחה , אך אולי הם יעזרו . 
קשה לענות כמה זמן תיקח החזרה של הכליה לתפקוד הרגיל שלה , הפגום מלכתחילה , ורצוי לעקוב אחר בדיקות המעבדה מדי יום . 
בברכה 
דר נחום ורביןמומחה לכירורגיה כללית 
