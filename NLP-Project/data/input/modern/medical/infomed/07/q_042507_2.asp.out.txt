יחסי מין 
קיום יחסי מין לאחר גרידה 
עברתי גרידה לפני כיומיים והדימום כבר פסק לי . 
רציתי לדעת האם מותר לי לקיים יחסי מין או שחלילה ייגרם לי נזק . 
הואיל ולאחר גרידה רירית הרחם פצועה , אף על פי שהפסיק הדימום , מומלץ להימנע מספר ימים מקיום יחסי מין , מאוננות , משטיפות נרתיקיות ומשימוש ממושך בטמפונים , על מנת למנוע ככל האפשר חדירת מזהמים לרירית הרחם . 
בהגעת מזהמים לרירית הרחם יכול להתפתח זיהום ( אנדומטריטיס ) , העלול להסתבך לכדי זיהום סיסטמי ( חום גבוה , צמרמורות , הפרשה נרתיקית , צורך בטיפול אנטיביוטי תוך - ורידי ) ואף בהידבקויות בתוך רירית הרחם העלולות להוביל לפגיעה בפוריות . 
