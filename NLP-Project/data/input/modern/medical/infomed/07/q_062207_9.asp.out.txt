התסמינים של מחלת השנית ( סקרלטינה ) 
אצל בתי הופיעה תפרחת על הידיים שאחר כך התפשטה ללחיים , לישבן , לגב ומעט לחזה . 
הרופא אמר שהתפרחת מזכירה שנית . 
הוא המליץ על משטח גרון כדי לשלול שנית . 
האם במחלה זו מופיעה קודם התפרחת ורק אחר כך חום וכאבי גרון ? 
אצל בתי יש רק תפרחת כבר 3 ימים . 
שנית , או scarlet fever בלעז , היא מחלת ילדים נפוצה ביותר , בדרך כלל בגילאים 5 עד 15 . 
התסמינים הנפוצים ביותר של מחלה זו הם 
דלקת גרון , שנגרמת על ידי חיידק הסטרפטוקוקוס , בדרך כלל מופיעה עם כאבי בליעה קשים , שקדים נפוחים ובלוטות לימפה מוגדלות באזור הצוואר . 
הדלקת מאובחנת על ידי משטח גרון ותרבית . 
חום גבוה של 38 מעלות ואף יותר . 
פריחה - נראית כמו רשת עדינה של נקודות אדומות קטנטנות צפופות מאוד , וכשנוגעים בעור יש תחושה כאילו נוגעים בנייר זכוכית . 
הפריחה מופיעה בדרך כלל 24 עד 48 שעות לאחר הופעת דלקת הגרון , ובדרך כלל מופיעה בתחילה באזור בתי השחי , מפשעות והצוואר , ולאחר 24 שעות מתפזרת לכל הגוף . 
הלשון נראית נפוחה ואדומה , מזכירה בצבע ובמראה תות שדה . 
הפריחה שהזכרתי מתחילה להתפוגג ולהתקלף בערך לאחר שבוע לאחר תחילת דלקת הגרון . 
במידה שילדתך באמת סובלת משנית , רופא הילדים יכול להתאים לה טיפול אנטיביוטי מתאים . 
בברכה , 
דר עידו ווליניץ - אינפומד 
עוד באינפומד 
מדריך אבחון וטיפול עצמי - שנית 
