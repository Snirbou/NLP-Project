כאבים משברי מאמץ ברגליים 
אני חייל קרבי המשתחרר בעוד שבוע מהצבא , וזה 3 חדשים שאני סובל מכאבים בכפות הרגליים . 
הרופאים חשבו שמדובר בדלקת , ולבסוף , לאחר מיפוי עצמות , התגלו לי שברי מאמץ בשתי כפות הרגליים . 
אני במנוחה בבית כבר 3 שבועות , ואני לא מרגיש שהבעיה נפתרה . 
כמו כן אני אמור לטוס בעוד פחות משבועים להדריך ילדים במחנה קיץ בארה"ב . 
החשש שלי הוא שאני אטוס , אדריך ואעמוד רוב היום על הרגליים ואסבול מכאבים . 
מה לעשות ? 
האם לטוס ולקחת את הסיכון ? 
האם ההדרכה יכולה להחריף את הבעיה ? 
  
חבל שרק לקראת שחרור אובחנת . 
דבר עם האורתוופד הצבאי על צפי להחלמה . 
ההחלמה די ממושכת . 
אולי כדאי לדחות תאריך השחרור ולהישאר בטיפול בצה"ל עד ההחלמה . 
בכל אופן , שברי ההליכה יחלימו בסופו של דבר כאשר יהיה פחות עומס . 
קשה לי לומר לך איך תשפיע פעילותך החדשה על ההרגשה . 
דר משה ארוך - רופא משפחה ומתמחה ברפואת ספורט 
