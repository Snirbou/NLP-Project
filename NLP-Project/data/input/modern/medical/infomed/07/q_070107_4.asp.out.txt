רפואת ילדים 
מתי יש לחסן ילדים נגד אבעבועות רוח ? 
בתי בת ה - 6 חוסנה נגד אבעבועות רוח בגיל שנה . 
מתי היא צריכה להתחסן שוב ? 
בטיפת חלב המליצו לי לחסנה שוב בגיל 6 . 
חיסון נגד אבעבועות רוח הוא חיסון בחירה הניתן לילדים מגיל שנה . 
לפי הספרות הרפואית , מספיק לתת את החיסון פעם אחת . 
מטרת החיסון היא לפתח נוגדנים נגד הווירוס וריצלה , הגורם לאבעבועות רוח . 
מרגע שיש נוגדנים בגוף , הסיכויים לחלות במחלה נמוכים . 
גם אם נדבקים במחלה , היא תהיה מחלה קלה מאוד , שכן הגוף כבר מכיר את הווירוס ופיתח נגדו נוגדנים . 
אני לא יודעת מה הרקע הרפואי של בתך , לכן אני ממליצה לך להתייעץ עם רופא הילדים שלה . 
בברכה , 
דר נעמה ורבין - אינפומד 
