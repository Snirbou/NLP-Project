גינקולוגיה והריון 
הופעת " גולה " קטנה בשפת הנרתיק 
אני מקיימת יחסי מין באופן קבוע . 
גיליתי מין גולה קטנה באיזור השפה השמאלית באיבר המין . 
איני חשה כאב , אך כשנוגעים באזור אני חשה בליטה מסוימת . 
הייתי רוצה לדעת מה זה אומר ? 
ממה זה נובע ואיך ניתן לטפל בזה ? 
מחלות מין שונות יכולות להתבטא בהופעה של בליטות או נגעים באזור השפתיים של איברי המין , אולם מרבית הנגעים בדרך כלל רגישים ( כואבים ) במידה זו או אחרת . 
כמו כן במקרה של מחלות מין בנשים , מקרים רבים מלווים גם בהפרשות נרתיקיות וגרד . 
מאידך , ייתכן שמדובר בתהליך ציסטי ( גידול שפיר ) באזור . 
אם הדבר נמשך , יש מקום לפנות לבדיקה גינקולוגית . 
