כאבים אחרי ניתוח ציסטה מסוג אנדומטריוזיס 
אני כחודש לאחר ניתוח לפרוסקופיה להוצאת ציסטה מסוג אנדומטריוזיס מהשחלה . 
בניתוח אובחן אנדומטריוזיס קשה , ונאמר לי על ידי המנתח כי יש לי הידבקויות קשות באגן שלא נוקו . 
6 ימים אחרי הניתוח קיבלתי זריקת דקפפטיל ראשונה . 
למרות הזריקה קיבלתי מחזור עם הכאבים הרגילים והמוכרים . 
בזמן האחרון מתגברים אצלי הכאבים באגן , היום הכאב באגן כמעט תמידי ( מה שלא היה לפני הניתוח ) , כאב מציק וטורדני , לפעמים חזק יותר ולפעמים חלש , אבל כמעט 24 שעות ביממה אני מרגישה כאב באזור . 
האם הכאבים הם כתוצאה מההידבקוית הקשות שהתגלו אצלי באגן , ואם כן - מדוע זריקות הדקפפטיל לא עוזרות לי ? 
או שיכול להיות שזו תופעת לוואי של הדקפפטיל ? 
תופעות הלוואי של דקפפטיל תוארו בעבר באינפומד ולכן אני מצרפת לינק מתאים . 
http://www.infomed.co.il/questions/q_070505_6.htm 
מאוד יכול להיות שכאבי הבטן קשורים למתן התרופה , לכן את צריכה לגשת לגינקולוג המטפל ולתאר לו את תחושותייך כדי שהוא יוכל לאבחן אם זה קשור לתרופה או למבנה הרחם . 
בברכה , 
דר נעמה ורבין - אינפומד 
