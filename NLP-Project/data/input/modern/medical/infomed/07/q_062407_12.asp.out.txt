הבדיקות הדרושות במקרה של חשד לקרישיות יתר 
אחי אושפז בבית חולים עם קריש דם בווריד בזרוע ימין , ובעקבות זאת התגלתה בעיית קרישיות דם . 
בבדיקות דם שבוצעו אצל אחי התגלה שהוא הומוזיגוט MTHFR ועם ערך גבוה של Homocystein : 29.39 . 
פניתי לרופא המשפחה לביצוע בדיקות קרישיות דם והופניתי לביצוע הבדיקות הבאות : Homocystein ו Prothrombin mutation . 
האם חשוב ונדרש גם לבצע בדיקת MTHFR ? 
האם חשוב לבצע בדיקות אחרות ? 
אני מבין את הדאגה שאתה נמצא בה כרגע . 
אכן יש סיכוי שגם אתה נושא את המוטציה ממנה סובל אחיך . 
MTHFR הינו אנזים בשרשרת של מטבוליט , ומחקרים הראו שמוטציה באנזים זה מביאה לעלייה ברמות ההומוציסטאין בגוף ולסיכון יתר לחלות במחלות לב . 
רופא המשפחה שלך התחיל נכון בפירמידת הבדיקות . 
אם תתגלה רמת הומוציסטאין גבוהה בגופך , כדאי שתבצע בדיקת MTHFR . 
בדיקת homocysteine , Prothrombin mutation , PT , PTT , ו–INR יהיו מספיקות בשלב בירור ראשוני זה . 
דר גיל טאובר - אינפומד 
