עיכוב המחזור באמצעות גלולות למניעת הריון 
האם יש שיטות לעיכוב מחזור ללא תופעות לוואי ? 
קראתי את כל התשובות הנוגעות לכך ולמעשה נראה כי אין שום מצב אופטימלי ללקיחת גלולות ללא תופעות לוואי , במיוחד כשמדובר בלקיחה לצורך עיכוב מחזור . 
מסיבה דתית נאלצתי לעכב את המחזור והצלחתי למשך 45 יום רצופים ( על ידי נטילת דיאנה מהיום השביעי למחזור ועד ה - 45 ללא הפסקה ) . 
התחילו לי תופעות איומות של שיהוקים וכן כאבי בטן ואי סדירות ביציאות . 
הייתי רוצה לדעת אם יש שיטה יותר טובה . 
האם הסיבה לבעיות העיכול היא הדיאנה , והאם בגלולות אחרות זה לא היה קורה ? 
לצערי המחזור שלי הוא של 26 יום מה שלא משאיר הרבה זמן לקיום יחסים כיוון שאני שומרת נידה : 7 מחזור + 7 נקיים , יום אחד ביטחון לפני ה - 26 - מה שמשאיר 11 יום . 
מה עושים ? 
שאלה נוספת : האם יש סיכוי לקבל מחזור בעת קיום יחסים ביום ה - 25 , כי נדמה לי שקיום יחסים ביום הלפני אחרון מאיץ את קבלת המחזור לאותו יום - האם זה נכון ? 
את בהחלט צודקת , רוב השיטות לדחיית המחזור או לעיכובו כרוכות בנטילת הורמונים , ולכן גם בתופעות לוואי שונות . 
אך לשמחתנו בעידן שלנו קיימים סוגים רבים ומגוונים של גלולות או הורמונים , כך שכל אישה יכולה למצוא את הפתרון האופטימלי עבורה . 
התופעות שאת מתארת במערכת העיכול פוגעות באיכות החיים שלך , ולכן אני ממליצה לשקול את החלפת הדיאנה בגלולה מסוג אחר . 
כמו כן , אם אורך המחזור שלך משפיע על איכות חייך , היוועצי ברופא המטפל , ולאחר בדיקה מקיפה הוא יוכל להמליץ על מינונים שונים של הורמונים שיוכלו לדחות את הביוץ , או לפחות להקל על הסימפטומים שלך . 
בכל מקרה אין שום סיבה שתסבלי עד כדי כך מלקיחת הורמונים . 
אל תתייאשי עד שתמצאי את הגלולה המתאימה לך ! 
דר מורן שויקה - אינפומד 
