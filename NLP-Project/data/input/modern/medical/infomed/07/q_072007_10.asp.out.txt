כאבי בטן בעקבות נטילת חומצה פולית 
ברצוני להיכנס להריון . 
התחלתי לקחת חומצה פולית לפני כ - 3 שבועות . 
האם ייתכן שכאבי הבטן ובעיות בקיבה שנוצרו אצלי הם בעקבות נטילת החומצה הפולית ? 
תופעות לוואי של חומצה פולית הן די נדירות ולא מתאימות לכאבי בטן , אך כל גוף מגיב בצורה אינדיבידואלית . 
אני מציע לך לבחון אם אורח החיים או משהו בתזונה שונה בשבועות האחרונים אשר יכול לגרום לכאבי הבטן הללו . 
כמו כן , ניתן להחליף את הטבליות של החומצה הפולית שאת נוטלת לטבליות של חברה אחרת , ואולי זה יכול לעשות את ההבדל . 
נקודה נוספת , יש מוצרים של חומצה פולית המגיעים ביחד עם ברזל , או שאולי את נוטלת ברזל בנפרד , וזה יכול להסביר את כאבי הבטן , כמו גם צרבות ובחילות שהברזל יכול להיות הגורם להן . 
לפניך תשובות לקריאה נוספת על חומצה פולית ממאגר התשובות של אינפומד : 
http://www.infomed.co.il/questions/q_061707_4.asp 
http://www.infomed.co.il/questions/q_040107_3.asp 
http://www.infomed.co.il/questions/q_120506_2.htm 
דר גיל טאובר - אינפומד 
