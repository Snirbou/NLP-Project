כאבי ברכיים לאחר תאונה 
לפני כחצי שנה עברתי תאונת דרכים עם אופנוע . 
בעקבות תאונה זו נגרמו לי כאבי ברכיים חזקים , בעיקר ברגל ימין , עד היום . 
האורתופד שלח אותי לבדיקת מיפוי עצם . 
אני מתגייס בעוד כ - 3 שבועות . 
אני חושש שבבדיקת מיפוי העצם הברך תימצא תקינה , כמו שקרה לי בעבר , ואף על פי כן אתגייס כרגיל ( לשירות קרבי ) ויתחילו לי בעיות חמורות בעקבות כך . 
האם תוכל לייעץ לי מה אוכל לעשות על מנת לרפא את הכאבים ? 
או אילו סיבות יכולות להיות לכאבים הנגרמים לי , כאשר לא נמצא דבר בבדיקת מיפוי העצם ? 
מה אוכל לעשות ? 
ריפוי הכאבים מתחיל אצל האורתופד בבדיקה ובדיקות הדמיה נוספות כפי שנשלחת לבצע . 
אם יראה לנכון , ישלח אותך האורתופד לסדרת טיפול בפיזיותרפיה . 
ישנם גורמים רבים אותם צריך לבדוק ולהתייחס אליהם בהתאם , ביניהם : 
1 - אורך שרירים לא מלא ולא סימטרי 2 - מנח כפות רגליים 3 - מיקום הפיקה ותנועתה במסלול הירך והשוק 4 - שליטת האגן על הברך בהליכה 5 - יציבות המפרקים בברך ועוד . 
אין אפשרות לתת טיפול אינטרנטי לברכיים בלי לבדוק אותך – השלם הבדיקות וגבש מסקנה עם הרופא . 
מיפוי עצמות הוא רק חלק בבדיקה קלינית מלאה שעורך הרופא ולא רק על פיו מגיעים לאבחנה . 
לסיכום – המשך את הבירור עם האורתופד עד להגעה לאבחנה וטפל בה בהתאם . 
רפואה שלמה ירון טילינגר , פיזיותרפיסט מוסמך מכבי שירותי בריאות 
