פריחה מתחת לעיניים ממקור לא ברור 
אני בת 73 , סובלת מזה זמן ( כשנתיים ) מפריחה מתחת לעיניים   אשר הופכת תדיר לכעין צריבה . 
הדבר כואב ומלווה בתחושה של חום . 
בדיקת עיניים יסודית לא הצביעה על קשר לתופעה . 
בדיקות כליות וכבד נמצאו תקינות . 
אני רגישה מאוד מזה מספר שנים לקרינה מכל סוג שהוא ( שמש , תאורה , ואף חום ) . 
ניסיתי משחות שונות לטיפול בעור רגיש אשר מפחיתות במידת מה את התופעה , אבל לא את הגורם . 
הדבר פוגע בי נפשית , כי אני כבר לא יודעת מה לעשות . 
בוצעו בדיקות אלרגיה ללא תוצאה . 
אני ניזונה ממזון בריא על פי מרשם של הומיאופת . 
האם יש לכם הצעה לאיזה מומחה לפנות על מנת למצוא את מקור הבעיה ושיטת הטיפול בה ? 
הבעיה שאת מתארת אכן יכולה לנבוע מסיבה אלרגית או מסיבה של תזונה . 
שתי נקודות חשובות הן : האם החלפת בתקופה זו את תזונתך ? 
האם את משתמשת במוצרים " טבעיים " כאלה ואחרים , גם בתזונה , גם כתרופה וגם כטיפול מקומי ? 
אם כך הדבר , ייתכן שיש לכך קשר . 
העובדה שנבדקת ע"י רופא עיניים ונמצא כי אין בעיה בעיניים היא סימן טוב . 
מחלות המערבות את החלקים השונים של העין במקרים רבים מסוכנות ויכולות להוביל לפגיעה בלתי הפיכה בראיה . 
אני ממליץ לפנות לרופא עור . 
תפרחת עורית , גם אם היא נמצאת בסמוך לעיניים , עדין שייכת לרפואת העור , ולכן זהו המומחה שאליו עלייך לפנות . 
ייתכן שמשם תבוא הישועה . 
בהצלחה , 
דר אמיר בר - שי - אינפומד 
