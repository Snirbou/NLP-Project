רגישות יתר בעור מסיבה לא ברורה 
זה 7 חודשים שאני סובלת מרגישות יתר בכל עור הגוף , כולל בפנים . 
הדבר בא לידי ביטוי בנפיחות ואדמומיות לאחר כל גירוי כלשהו של העור ( למשל גירוד , אפילו עדין ) . 
מעולם לא סבלתי מאלרגיה ולא שיניתי שום הרגל , אם מבחינה תזונתית או שימוש בתכשירים למיניהם . 
האם זו תופעה מוכרת , ממה היא נובעת וכיצד ניתן לטפל בה ? 
לא ניתן להגיע לאבחנה מבלי לראות את החולה ואת הסימפטומים מהם הוא סובל , לבצע בדיקה גופנית מקיפה ותישאול החולה להיסטוריה הרפואית שלו , לכן לא אוכל לספק לך בתשובה אבחנה מדוייקת . 
תופעות אלרגיות יכולות להתחיל בכל גיל , וישנם מקרים בהם העור מתחיל להגיב בצורה שונה בלא שישנו שינוי כמו שינוי אקלים , תזונה וכדומה . 
ישנם הרבה מאוד סוגים של אלרגיות שהעור מפתח , ומגוון סיבות הגורמות לתופעות אלרגיות . 
אני ממליץ לך לפנות לייעוץ עם רופא עור אשר יכול לעשות לך בדיקה מקיפה ולתת אבחנה וטיפול מתאים . 
דר גיל טאובר - אינפומד 
