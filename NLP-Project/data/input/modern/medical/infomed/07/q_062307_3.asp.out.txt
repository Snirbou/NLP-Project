ערך גבוה של CPK באישה שנוטלת פרבליפ 
אני אישה בת 53 , ונוטלת תרופה מסוג פרבליפ 10 מ"ג , וכן רסיטל 20 מ"ג . 
התוצאה האחרונה של ה - CPK בבדיקת דם שערכתי היתה 215 . 
האם יש מקום לדאגה ? 
הפרבליפ היא תרופה חדשה יחסית בשוק , אשר משמשת לטיפול בעודף כולסטרול בדם . 
בשימוש כרוני , פרבליפ גורם להרס מסוים של תאי שריר , שבא לידי ביטוי בעליית האנזים CPK אשר נמצא בתאי השריר , בערכים דומים לערכי הבדיקה שעברת . 
זוהי תופעה שכיחה ומוכרת בנטילת תרופה זו . 
מומלץ בכל מקרה לעקוב אחרי ערכי ה - CPK בזמן נטילת תרופה זו . 
אם את חשה בכאבי שרירים לאחר מאמצים או בכלל , כאבים בחזה , עצירת שתן או כאבים במתן שתן - מומלץ לפנות לרופא מטפל . 
בברכה , 
דר עידו ווליניץ - אינפומד 
