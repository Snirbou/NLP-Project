הסיבות להימצאות החיידק אי קולי בדרכי השתן 
אני סובלת מדלקת במערכת השתן . 
עשיתי בדיקת תרבית שתן ומצאו אצלי חיידק בשם E coli . 
הרופאה הסבירה לי שמוצאו בצואה ושהוא מועבר דרך יחסי מין אנאליים . 
האם E coli מועבר רק דרך יחסי מין אנאליים ? 
החיידק המכונה E coli נמצא באופן תקין בצואה , ולמעשה בדרכי העיכול . 
אין קשר בין מגעים אנאליים לבין זיהום בדרכי השתן . 
אצל האישה , בגלל הקרבה בין פי הטבעת וצינור השתן , והעובדה שצינור השתן קצר יחסית , שפשוף של האזור - ביחסי מין אנאליים , ביחסי מין וגינליים , באוננות או בניגוב הישבן בנייר טואלט - עלול להביא את החיידק לדרכי השתן ולגרום לזיהום בדרכי השתן . 
מומלץ לנשים לנגב את ישבנן בכיוון מלמטה למעלה כלפי הגב , וזאת על מנת למנוע החדרת החיידק לדרכי השתן . 
בנוסף , נשים הסובלות מאירועים של זיהום בדרכי השתן בתדירות גבוהה לאחר קיום יחסי מין - עשויות למנוע את הזיהום באמצעות טיפול אנטיביוטי מונע . 
שוב , אין קשר בין יחסי מין אנאליים לבין זיהום בדרכי השתן . 
בברכה 
דר איציק לוימומחה במחלות זיהומיות 
