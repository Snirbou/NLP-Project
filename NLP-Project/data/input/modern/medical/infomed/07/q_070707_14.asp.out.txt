כאבי בטן ודימום בין - וסתי 
ילדתי לפני 8 חודשים ויש לי כאבים בבטן . 
גסטרואנטרולוג אמר שזה כנראה רפיון של המעי הדק , ואני מחכה ל - CT . 
בינתיים התחילו כאבים בצד השני למטה . 
כאבים אלה דומים לכאבים שחשתי בביוץ . 
את הביוץ הייתי מרגישה כל חודש בצד אחר . 
אני לוקחת גלולות למניעת הריון כבר 5 חודשים . 
מאז הלידה החלפתי פעמיים את סוג גלולות כי דיממתי כמעט חודשיים . 
עכשיו אני לוקחת גינרה וכבר אין לי דימום בין - וסתי . 
לפני כמה ימים היה לי מעט הפרשה חומה . 
האם יכול להיות שהכאבים שאני מרגישה בבטן התחתונה ובמפשעה נובעים מביוץ ? 
אחרי לידה לוקח לגוף זמן עד שהוא מגיע לאיזון הורמונלי , גם בעת שימוש בגלולות למניעת הריון . 
הגלולות מסוג גינרה מכילות אסטרוגן , אשר פוגע בביוץ , וכן פרוגסטרון , שתפקידו לשנות את רירית הרחם ולשבש את השרשת ההריון . 
דימומים בין - וסתיים הם נורמלים לחלוטין , כמו גם כאבי הבטן , אך תופעות אלו אמורות להיות נסבלות ולחלוף לאחר זמן מה . 
בכל מקרה , אני ממליצה על בדיקה גינקולוגית מקיפה , כולל אולטרסאונד גינקולוגי , על מנת לוודא שאכן הכל תקין . 
מעבר לזה , התייעצי עם הרופא המטפל . 
ייתכן שהוא ימליץ שוב על החלפת הגלולות , עד שתמצאי סוג גלולות שמתאים לך ויחסוך ממך תופעות מטרידות אלה . 
דר מורן שויקה - אינפומד 
