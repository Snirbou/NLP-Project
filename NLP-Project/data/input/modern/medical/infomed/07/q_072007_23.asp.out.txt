איך להתגבר על תופעות גמילה מסרוקסאט 
אני אחרי טיפול של 3 שנים בסרוקסאט 20 מ"ג ליום . 
הטיפול עזר , אני מרגישה טוב , ובהוראת הרופא הורדתי את המינון לחצי כדור ליום במשך 3 שבועות עד להפסקתו . 
כמה ימים לאחר מכן התחלתי לחוש חוסר איזון וסחרחורת . 
תחושה זו מלווה אותי כבר כמה ימים . 
אני מתארת לעצמי שזו תופעת גמילה מהכדור . 
תוך כמה זמן תיעלם הרגשה זו ? 
אני מרגישה כך כבר כשבוע ימים ומיותר לציין שזו הרגשה לא פשוטה . 
אני כבר כ - 10 ימים ללא טיפול בכלל , אחרי שירדתי לפני הפסקת הכדור לחצי כדור במשך 3 שבועות שזהו זמן סביר . 
מתי אפסיק להרגיש את תחושת הסחרור הזאת ? 
האם תופעה זו עלולה להימשך זמן ארוך ? 
אני כבר מרגישה כך כבר כשבוע ימים . 
התסמינים שאת מתארת הם באמת תופעות של הפסקת טיפול בסרוקסאט . 
משנות התשעים המאוחרות החלו התופעות שאת מתארת להיות יותר ויותר פופולריות לאחר הפסקת הטיפול בסרוקסאט ובפרוזק , והן נקראות " discontinuation syndrome " . 
זהו אוסף של תסמינים כמו סחרחורות , בחילות , עייפות , כאבי שרירים , עצבנות וחוסר שקט אשר מופיעות לאחר הפסקה פתאומית של הטיפול בתרופות אלה . 
בשל שכיחות ההופעה של התופעות האלה בשנות התשעים , הגישה כיום היא הפסקה הדרגתית בטיפול בתרופות אלו ולא בבת אחת . 
ממה שאת מתארת בשאלתך יש לי הרושם שזה היה המקרה אצלך , כלומר שהורדת בהדרגה את מינון הסרוקסאט עד להפסקתו המוחלטת . 
בכל מקרה , גם בהפסקה הדרגתית של הטיפול בסרוקסאט ניתן לראות תופעות כמו שאת מתארת , ובדרך כלל הן חולפות מעצמן לאחר 3 - 2 שבועות . 
ניתן ליטול תרופות נגד סחרחורות אשר יקלו עלייך . 
אני ממליץ לך לפנות לרופא המטפל שלך על מנת שיוכל להמליץ לך על טיפול מתאים . 
בברכה , 
דר עידו ווליניץ - אינפומד 
