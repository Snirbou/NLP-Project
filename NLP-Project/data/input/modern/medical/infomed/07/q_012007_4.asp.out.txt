האם מותר ליטול אנטיביוטיקה בהריון ? 
אני בהריון בשבוע 39 . 
בימים האחרונים הצטננתי קשות , דבר שהביא אותי לשיעולים עם ליחה חזקים מאוד , ובנוסף אני אסתמטית . 
הרופא נתן לי אנטיביוטיקה - מוקסיויט פורטה . 
האם זה לא יפגע בעובר ? 
אמוקסיצילין , החומר הפעיל באנטיביוטיקה שקיבלת , נחשב אנטיביוטיקה בטוחה לשימוש בהריון ובזמן ההנקה . 
כמובן שתמיד עדיף לא ליטול תרופות בהריון , אולם זיהום חריף ולא מטופל של אישה הרה סמוך ללידה מסכן את המהלך התקין של הלידה ולאחריה , אי לכך בהחלט מומלץ טיפול אנטיביוטי באם יש צורך . 
