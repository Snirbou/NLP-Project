הסכנות לעובר כאשר האם מעשנת בהריון 
אני מעשנת כ - 10 שנים ואני לא מצליחה להפסיק לעשן , גם במהלך ההריון . 
רציתי לדעת מה הנזק שהעישון גורם לעובר ? 
לעישון יש השפעה הן על ההריון והן על העובר . 
ההשפעות על ההריון הן 
הסיכוי ללידה מוקדמת עולה פי 2.5 . 
הסיכוי לירידת מים מוקדמת מגיע עד פי 4.5 . 
הסיכוי להפלות טבעיות עולה בנשים המעשנות מעל 10 סיגריות ביום . 
ההשפעות שיש לעישון על העובר קשורות לירידה באספקת החמצן לעובר : 
עובר לאם מעשנת שוקל בממוצע 200 גרם פחות מעובר לאם לא מעשנת . 
ההפחתה במשקל אחידה בכל הגוף וכוללת גם את המוח ! 
סיכון לעובר קטן מדי לגיל ההריון עולה פי 3 באם המעשנת יותר מ - 20 סיגריות ליום . 
עם עליה בכמות הסיגריות ישנה עלייה יחסית בסיכון . 
את מרב המשקל מאבד התינוק בעיקר בשליש השלישי , לכן הפסקה רק בו יכולה לצמצם את הנזקים . 
מומים מולדים - מחקרים מדברים על יותר מ - 2500 כימיקלים בעלי פוטנציאל לגרימת מום לעובר , למרות שלמעשה אין מחקרים המראים שהסיכוי למומים כאלה גבוה יותר בנשים מעשנות . 
אך יש לא מעט מחקרים המדברים על עישון כגורם סיכון לבעיות בכלי הדם בעובר ולכיווץ כלי דם אצל האם , אשר גורם לירידה בזרימת הדם לרחם ולשליה . 
בנוסף , עישון הוא גורם סיכון לחך ושפה שסועים , ולסיכון לדימום מוחי בימיו הראשונים של הוולד . 
הסיכון למוות בתוך הרחם אצל אישה מעשנת גבוה יותר והוא יחסי לכמות הסיגריות ליום . 
זה נכון לא רק לגבי אמהות מעשנות : גם לגבי נשים הנחשפות לסיגריות בצורה פסיבית ישנו סיכון גבוה יותר למוות בתוך הרחם מאשר לנשים שלא נחשפו לעשן . 
לתינוק הנולד לאם שעישנה בזמן ההריון יש סיכוי גבוה יותר למות מאשר לתינוק הנולד לאם שלא עישנה בזמן ההריון . 
לדוגמה , הסיכון למוות בעריסה גדול פי ( ! ) 2 אם האם מעשנת בזמן ההריון , אך ברצוני להוסיף כי קיימת הסיכון גבוה גם כאשר התינוק נחשף לעישון לאחר הלידה . 
המספרים מדברים : אם כל האמהות תפסקנה לעשן , תמותת העוברים והיילודים תרד ב - 10 % . 
המלצתי - מרבית הסיכונים קשורים לכמות וזמן העישון . 
לכן גם אם קשה , מומלץ להפסיק לעשן לפני השבוע ה - 20 , ובכל מקרה יש להוריד את כמות הסיגריות . 
כפי שכתבתי , לגודל הסיכונים יש קשר לכמות העישון . 
דר יובל עצמון - אינפומד 
