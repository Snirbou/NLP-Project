תהליך האבחון של מחלת הנשיקה 
זה שבועיים שאני מרגישה חולשה , כאבי ראש ועייפות , ויש לי חום של 37.2 מעלות . 
תוצאות בדיקות הדם : 
CMV igg 4.1 CMV igm positive EBV ebna igg 73.6 LDH 777 
האם מדובר במחלת הנשיקה ? 
ואם כן - באיזה שלב נמצאת המחלה ? 
כדי לקבוע אבחנה יש צורך בהרבה יותר מאשר כמה תסמינים וכמה בדיקות מעבדה . 
תהליך האבחון נעשה על ידי לקיחת היסטוריה מפורטת של התסמינים , אשר תורמת כ - 80 % לקביעת האבחנה . 
לאחר מכן נעשית בדיקה גופנית אשר מוסיפה עוד כ - 18 % למחשבות לגבי האבחנה , ואילו בדיקות המעבדה תורמות רק אחוז מזערי , ותפקידן למעשה לאשר או לדחות את התיאוריות שהתעוררו בזמן לקיחת ההיסטוריה והבדיקה . 
ויחד עם זאת אנסה לענות : חולשה , כאב ראש ועייפות יכולים לנבוע ממגוון רחב מאוד של סיבות , כמו מחלה זיהומית , מחלה דלקתית , התייבשות , מחלתה פסיכיאטרית כמו דיכאון , ועוד ועוד . 
חום של 37.2 מעלות בקיץ אינו מורה בהכרח על מחלה זיהומית או דלקתית . 
הנוגדנים שאת מדווחת עליהם עשויים להיות סמן להדבקה בעבר הרחוק או בעבר הקרוב ( לפחות לגבי CMV ) . 
לגבי בדיקת ה - LDH , לא אמרת מהו תחום הנורמה במעבדה שלך , ולכן לא ניתן לומר כמה הוא גבוה . 
בכל מקרה , LDH גבוה יכול לנבוע גם מכמה סיבות , החל מתמס דם ( המוליזה ) , מחלה זיהומית ובעיקר עם פגיעה בכבד , מחלה דלקתית , ובמקרים נדירים גם גידולים כמו לימפומה . 
כמו שאת רואה , התשובה על שאלתך אינה פשוטה ולכן מומלץ לפנות לרופא ( ה ) . 
בברכה 
דר איציק לוימומחה במחלות זיהומיות 
