נערה מודאגת מהידבקות באיידס בגלל שפתיים פצועות 
ברצוני לברר סוגיה בקשר לנגיף האיידס . 
לפני כמה חודשים התנשקתי עם בחור שאני מכירה , נפצעה לי השפה וירד לי דם , ואצלו לא קרה שום דבר כזה . 
רציתי לדעת אם הרוק שמגיע ממנו יחד עם הפצע הפתוח שלי יכול לגרום להדבקה ? 
אני יודעת שזה נשמע מוזר , אבל העניין עם הרוק מאד משונה , כיוון שנאמר שיש בו אנזים שתוקף את הנגיף ומונע הדבקה , אך בכל זאת יש ברוק נגיפים . 
איך זה הולך בדיוק ? 
והאם יש סיבה לדאגה ? 
אין כל סיבה לדאגה . 
כמות הנגיפים שיש בפה וברוק , אם בכלל , היא כה זעומה שאינה גורמת להדבקה בדרך נשיקה , וגם אם נפצעת בשפה - כל עוד לא הגיע דם בכמות מספקת מנשא הנגיף לתוך דמך . 
נא להירגע ! ! ! 
בברכה דר ' איציק לוי מומחה בפנימית ובמחלות זיהומיות 
