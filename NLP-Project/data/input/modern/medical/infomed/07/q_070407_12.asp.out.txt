כאבי גרון – סיבות , סימפטומים וטיפולים 
לפני כשבוע התחלתי להרגיש לא טוב , כאב לי הגרון , היה לי חום מוזר של 37.8 שירד ועלה בין 37 ל - 38 . 
שלושה שבועות לפני כן גם היו לי כאב גרון וחום , וזה עבר . 
מאז המקרה האחרון כבר עבר שבוע , ואין שינוי במצבי . 
הייתי אצל רופאה , היא אמרה לי שזה רק וירוס . 
עשיתי בדיקות דם כלליות , כולל ברזל ( אני אנמית ואני בזמן מחזור ) וויטמין B 12 . עדיין לא קיבלתי את כל התוצאות . 
האם זה ממש חריג או שזה הווירוס , ואין סיבה לדאגה ? 
כאבי גרון הם אחת הבעיות השכיחות ביותר שרופאים בקהילה ורופאים בבתי החולים נתקלים בהם יום - יום . 
רובם של כאבי הגרון נגרמים על ידי דלקות בגרון . 
הסימנים הנפוצים הם אודם על גבי ריריות הלוע , תפליט על גבי השקדים , בלוטות לימפה מוגדלות באזור הצוואר ומתחת ללסת . 
התסמינים הנפוצים הם קושי וכאבים בבליעה , צרידות , חום גבוה וחולשה . 
למרבה ההפתעה ובניגוד גמור לדיעה המקובלת בקרב החולים , רובן של דלקות הגרון נגרמות על ידי וירוסים ומיעוטן על ידי חיידקים . 
על פי מה שאת מתארת , למרות שחסרים לי מספר פרטים בתיאור שלך , כמו חלק מהתסמינים והסימנים שהזכרתי , בהחלט ייתכן שרופאת המשפחה שלך צודקת , ואת סובלת מדלקת גרון ממקור של זיהום ויראלי . 
הטיפול הטוב ביותר בדלקות ממקור זה הוא בדרך כלל סימפטומטי , כלומר כדורים נגד כאבים והורדת חום , כדורי מציצה להקלה בבליעה , וכמובן מנוחה ושתייה מרובה . 
אינני רואה סיבה לדאגה במקרה זה , אולם אם הבעיות שאת מציינת עדיין נמשכות - אני ממליץ לשוב ולהיבדק על ידי רופאת המשפחה כדאי שתחליט כיצד להמשיך באבחנה ובטיפול . 
בברכה , 
דר עידו ווליניץ - אינפומד 
