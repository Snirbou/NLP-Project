התייעצות לגבי תוכנית הרזיה בעזרת רדוקטיל 
אני נוטלת רדוקטיל כשבועיים , 10 מ"ג ליום . 
אין לי תופעות לוואי , הרגשתי מצויינת וכן התיאבון ירד . 
במשך זמן נטילת הכדור ירדתי כ - 2 ק"ג . 
משקלי היה 60 ק"ג וכעת הוא 58 ק"ג . 
גובהי 1.57 מ '. 
ברצוני לדעת אם הירידה טובה או גרועה ? 
והאם אמשיך לרדת ? 
אני יודעת שאני נמצאת במצב תקין מבחינה רפואית , כלמר לפי יחסי משקל / גובה . 
אני עדיין חייבת לרדת עוד כ - 5 ק"ג . 
מעולם לא הגעתי למשקל זה . 
העלייה המשמעותית שלי במשקל נגרמה כתוצאה מנטילת סרוקסאט . 
לאחרונה הורדתי בהדרגה את הסרוקסאט , בהוראת הרופא , עד להפסקתו . 
אני מרגישה טוב ואין לי תסמינים . 
אנא עזרו לי לדעת אם לאחר ירידה של כ - 2 ק"ג במשך שניים - שלושה שבועות של רדוקטיל אמשיך לרדת במשקל , ובאיזה קצב ? 
במהלך השבועיים - שלושה בהם נטלתי את הכדור הורדתי 3 % ממשקל גופי . 
האם לאחר מכן הירידה איטית יותר או מהירה יותר ? 
תרופת הרדוקטיל תורמת לתחושת שובע על ידי שינויים בספיגתם של מעבירים עצביים ( נוירוטרנסמיטרים ) במוחנו . 
התרופה איננה תרופת פלא והיא צריכה להיות מלווה בתוכנית דיאטה מסודרת . 
אין קצב מוגדר של ירידה במשקל . 
זה תלוי בסוג הדיאטה , בפעילות הספורטיבית ובמטבוליזם של האדם המשתמש בתרופה . 
ירידה של 3 % ממשקל הגוף במהלך שבועיים - שלושה היא ירידה יפה מאוד . 
הרדוקטיל בדרך כלל ניתן לאנשים שמסת גופם גדולה במיוחד והנמצאים בסיכון בריאותי עקב השמנת יתר . 
גובהך ומשקלך הם כעת בגדר הנורמה , ולפי דעתי אינם דורשים את נטילת התרופה . 
אם ברצונך להוריד עוד כחמישה ק"ג , אני ממליץ לעשות זאת בליווי דיאטנית ולשים לב שאת אוכלת דיאטה מאוזנת , ואם צריך - להוסיף תוספי מזון . 
כדאי שתמדדי מפעם לפעם רמות לחץ דם , כי ישנם מקרים בהם הרדוקטיל גורם לעלייה מתונה בלחץ הדם הסיסטולי . 
תוכלי לקרוא עוד על רדוקטיל באינדקס התרופות של אינפומד . 
דר גיל טאובר - אינפומד 
עוד באינפומד 
חישוב מדד מסת הגוף ( BMI ) 
