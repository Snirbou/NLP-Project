תסמונת המעי הרגיז 
אני סובלת ממיגרנות מגיל צעיר , ולוקחת משככי כאבים במינון גבוה ( כ - 15 - 10 בחודש ) . 
תרופות ייעודיות לטיפול במיגרנה לא עוזרות . 
לפני כשנה תקף אותי וירוס בקיבה , ומאז אני סובלת מרגישות במערכת העיכול , גזים ונפיחות . 
בדיקת גסטרוסקופיה תקינה , בדיקות דם תקינות , בדיקת הליקובקטר פילורי תקינה . 
זה תקופה ארוכה שאני סובלת מתשישות כרונית , שאינה עוברת לאחר שינה . 
אני מקפידה לישון לפחות 7 שעות בלילה ומבצעת פעילות ספורטיבית . 
פרט לעייפות , כאבי הראש ומערכת העיכול אין תסמינים נוספים . 
האם יכול להיות שקיים קשר בין התופעות ? 
האם ניתן לשלול תסמונת תשישות כרונית ? 
האם יש לבדוק אפשרות למחלות אחרות ? 
קשה לענות ללא בדיקה , אבל אנסה . 
נראה לי שאת סובלת מ - irritable bowl syndrome , תסמונת המעי הרגיז . 
זו למעשה בעיית תנועה ולא בעיית מבנה , ולכן כל הבדיקות תקינות . 
נסי לקחת כדור Colotal שלוש פעמים ביום למשך 10 ימים , ולאחר מכן 2 ליום לעוד 10 ימים . 
קחי כדור בשם ( סימתיקון ) Gazim X עד שלוש פעמים ביום נגד גזים . 
שתי הרבה , המנעי משתיית משקאות מוגזים , ונדבר בעוד חודש . 
דר משה ארוך - רופא משפחה ומתמחה ברפואת ספורט 
