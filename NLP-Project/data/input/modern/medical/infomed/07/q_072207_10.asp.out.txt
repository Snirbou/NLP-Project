על שילוב של נקסין , קונטרולוק וקלבטן 
היום התחלתי טיפול בנקסין עקב כאבים בחזה , לאחר שבמיון שללו רקע ריאתי או קרדיאלי . 
בשגרה אני סובל מריפלוקס של הקיבה , כך שאני מטופל בקונטרולוק , שמסייע בתופעת הלוואי של הנקסין שעושה צרבת . 
מה שמפריע לי זו נפיחות בבטן וכאב המזכיר כאב של קלקול קיבה . 
האם מותר לי לקחת קלבטן ( ביסמות ) לטיפול בבטן בנוסף לנקסין ולקונטרולוק ? 
קונטרולוק היא תרופה מסוג " חוסמי משאבת פרוטון " . 
מטרתה להפחית את החומציות שמעורבת בתופעת הריפלוקס ובכך למנוע את הסימפטומים הלא נעימים הנלווים לתופעה . 
אחת מתופעות הלוואי של תרופה זו היא כאבי בטן ואף שלשולים . 
סביר להניח שכאבי הבטן מהם אתה סובל אכן קשורים לקונטרולוק שאתה נוטל . 
לגבי הנקסין - זו תרופה ממשפחת התרופות נוגדות הדלקות שאינן סטרואידיות . 
כפי הנראה רשם לך הרופא את התרופה כדי להקל על הכאבים בחזה מהם אתה סובל . 
למיטב ידיעתי , אין אינטרקציה ברורה בין נקסין , קונטרולוק וקל בטן , כלומר , אתה יכול ליטול את שלושתן , אך בגילך ( 22 ) לא הייתי ממליצה ליטול כל כך הרבה תרופות יחד , מה גם שאינני מכירה את ההיסטוריה הרפואית שלך לעומק , ולכן לדעתי מוטב שתנסה להסתדר בינתיים בלי הקלבטן , ואם הכאבים ימשיכו להפריע לך , פנה לרופא המטפל . 
דר מורן שויקה - אינפומד 
