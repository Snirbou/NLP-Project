דלקת בדרכי השתן שמחייבת אבחון וטיפול מיידי 
עברתי לגור בארה"ב לפני חודשיים וחצי . 
לפני שהגעתי הנה עשיתי בדיקות דם כלליות שתוצאותיהן נמצאו תקינות . 
כאשר הגעתי הנה התחלתי לחוש התקפי כאבי בטן עזים מאוד , סחרחורות , חולשה לעיתים , כאבים שמתפשטים בזרוע ימין ובאגודל ימין , גלי חום , צריבה במתן שתן ( רק בסוף השתן ) , ריח רע מאוד בשתן . 
אני נוטלת כדורי רדוקטיל כבר חודשיים , אך לפני שנה השתמשתי בהם ולא נתקלתי בתופעות לוואי כאלו . 
הבעיה היא שבדיקות כאן נורא יקרות . 
אשמח מאוד אם תוכל לומר לי אם יש קשר בין כל תופעות הלוואי , ואם זה מצריך בדיקה מיידית . 
אני לא רואה קשר ישיר בין הסימפטומים מהם את סובלת לבין נטילת הרדוקטיל , אך יתכן שאת סובלת מאיזשהו זיהום בדרכי השתן או בכליה . 
אני ממליץ לך לבצע בדחיפות בדיקות דם כלליות , ובדיקת שתן ותרבית , על מנת לשלול זיהום בדרכי השתן או בכליה ולהגיע למקור הבעיה . 
גרירת הטיפול בזיהומים , ובעיקר בדרכי השתן והכליות לדוגמה , יכולה להביא אפילו לאובדן תפקודי הכליה או לעקרות , וניתן בקלות למנוע אותן על ידי קבלת טיפול נאות בשלב מוקדם של התפרצות המחלה . 
אני ממליץ לך להתייעץ בדחיפות עם רופא משפחה מקומי שיוכל לבדוק אותך גופנית , לקחת בדיקות דם ושתן ולהגיע לאבחנה ולתת לך טיפול הולם . 
דר גיל טאובר - אינפומד 
