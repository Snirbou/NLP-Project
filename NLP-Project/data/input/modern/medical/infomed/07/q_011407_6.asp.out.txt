רפואת ילדים 
הסיבות להופעת אפתות בפה אצל תינוק 
יש לי תינוק אשר סובל כרגע , לדברי הרופאה , מאפתות . 
האם המחלה הזאת מלווה בחום גבוה , שכן הילד עם חום קבוע של 39 מעלות , והאם יש דרך לטפל הנושא ? 
לפי הרופאה האפתות גורמות לחום הגבוה , האם נכון הדבר ? 
אפתות הם פצעים קטנים וכואבים בחלל הפה שיכולים להיגרם ממגוון סיבות , כמו זיהומים בנגיפים שונים כגון נגיף ההרפס ונגיפים ממשפחת נגיפי אנטרו , חוסר בברזל או בוויטמינים , מחלות מעי , ובילדים יש מחלה נדירה יחסית המאופיינת בהופעת אפתות , חום , דלקת בגרון ונפיחות בלוטות לימפה בצוואר . 
יש מחלות מסוימות בהן האפתות מלוות בחום ויש כאלו שלא . 
מצד שני , מחלות חום רבות גורמות להתפרצות הרפס ואז מופיעות אפתות . 
כך , שלעיתים אותו גורם , כמו למשל וירוס או דלקת שהביא להיווצרות האפתות , גורם גם לחום , ולעיתים מחלת החום היא שהביאה להתפרצות האפתות . 
הטיפול באפתות תלוי בגורם להן , אך בדרך כלל ניתן להרגיע את המקום באמצעות מגוון משחות או נוזלים להרדמה מקומית . 
יש להיוועץ ברופא הילדים . 
בברכה 
דר ' איציק לוי מומחה בפנימית ובמחלות זיהומיות 
