על הצורך להשתמש בקונדום לאחר הדבקות בכלמידיה ובפפילומה 
לאחר שקראתי באינפומד ובאתרים אחרים על HPV , עדיין לא הצלחתי להבין לגמרי את הדבר הבא : האם לאחר שאדם נדבק ב - HPV ועבר טיפולים , הוא לא יוכל להפסיק את השימוש בקונדום ? 
כלומר , האם גם אחרי שקיבל טיפול בנגיף הזה הוא ממשיך לשאת אותו למשך שארית חייו ? 
האם הוא פועל כמו נגיף האיידס - כשנדבקים פעם אחת , אתה נושא אותו תמיד , ולכן גם עם בת זוג קבועה תצטרך להשתמש בקונדום ? 
פשוט לא הבנתי איך הנגיף והטיפול פועלים . 
אנא התייחסו לאותן שאלות גם בנוגע לכלמידיה . 
לגבי כלמידיה , התשובה פשוטה : לאחר עשרה ימי טיפול אנטיביוטי מחלימים ואין כל צורך בקונדום . 
חשוב ששני בני הזוג יקחו את הטיפול במקביל , גם אם רק אחד מהם סובל או סובלת מתסמינים . 
לגבי HPV , אין כל הנחייה להשתמש בקונדום עם בת זוג קבועה שאינה נושאת HIV ( במידה שגם אתה אינך נושא HIV , כמובן ) . 
נגיף הפפילומה ( HPV ) שכיח ביותר , וקרוב לוודאי ששניכם כבר נדבקתם בנגיף . 
לאחר זמן מה , רוב האנשים נפטרים מהנגיף , כך שהוא לא נשאר בגוף כמו איידס או הרפס . 
הדבר היחיד שבת הזוג צריכה לעשות ( עם ובלי קשר ל - HPV , כמו כל אישה ) הוא להיבדק באופן תקופתי אצל הגינקולוג לבדיקת PAP . 
אז תכלס , אם נבדקתם לאיידס ושניכם שליליים , ואתם בני זוג קבועים ואין לכם סטוצים מהצד או שעם הסטוצים אתם משתמשים בקונדום , אתם לא חייבים להשתמש בקונדום , בוודאי שלא בגלל HPV . 
בברכה 
דר איציק לוימומחה במחלות זיהומיות 
