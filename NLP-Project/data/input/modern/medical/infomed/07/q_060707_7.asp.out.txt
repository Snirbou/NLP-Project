מתן אלטרוקסין לתינוק עם תת - פעילות בלוטת התריס 
בני בן השבועיים התגלה בבדיקת סקר כסובל מתת - פעילות של בלוטת התריס . 
בני נולד פג בשבוע ה - 34 במשקל 2.27 ק"ג . 
בבדיקת סקר ראשונית - TSH = 70 . 
בייעוץ אנדוקרינולוגי נאמר לנו שיש לטפל בתרופה אלטרוקסין לשנתיים - שלוש הקרובות . 
האם גדילתו תושפע בצורה כלשהי בהשוואה ליילוד נורמלי ? 
האם המצב הפיך ? 
וכיצד ניתן לאבחן זאת ? 
אשמח לשמוע על מקרים אחרים הזהים למקרה שלי . 
חשוב מאד לתת את הטיפול ! 
חוסר הורמון אלטרוקסין , או מה שנקרא congenital hypothyroidism - אם לא יטופל יגרום לאיחור התפתחותי עד  גבול הפיגור , לכן יש להקפיד לתת את הטיפול באדיקות בהתאם להוראות רופא אנדוקרינולוג . 
לא בכדי הכניסו את הבדיקה לבדיקת סקר ארצית לכל ילד שנולד . 
דר משה ארוך - רופא משפחה ומתמחה ברפואת ספורט 
