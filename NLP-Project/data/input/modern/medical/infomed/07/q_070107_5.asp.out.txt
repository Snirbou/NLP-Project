נסיגת חניכיים עקב צחצוח שיניים מוגזם 
אני בן 18 . 
מביקור אצל שיננית נודע לי שעקב צחצוח שיניים חזק נסוגו לי החניכיים . 
כתוצאה מכך אני רגיש בעיקר לדברים קרים שנכנסים לי לפה . 
הרגישות לא מפריעה לי וגם לא מפריע לי מבחינה אסתטית שהשן נחשפת . 
אני פוחד שהשיניים שלי ינשרו . 
האם ייתכן מצב שהשיניים שלי באמת ינשרו ? 
האם ניתוח להשתלת חניכיים הוא דבר נפוץ שסיכויי ההצלחה שלו גדולים ? 
מה המחיר הממוצע של ניתוח להשתלת חניכיים ? 
האם קיים ניתוח להשתלת חניכיים על - ידי לייזר , והאם טיפול זה יעיל יותר מן הניתוח הרגיל ? 
שיניך לא יפלו בקרוב . 
ניתוח השתלת חניכיים אכן אפשרי . 
תוכל להתייעץ בנושא עם רופא מומחה לחניכיים הנקרא פריודונט . 
לייזר הוא כלי עבודה ואינו משנה את יעילות הטיפול . 
לעת עתה תוכל פשוט להימנע מהצחצוח האגרסיבי ולהשתמש במשחות שיניים המפחיתות את הרגישות . 
דר מיכאל אבא - רופא שיניים 
