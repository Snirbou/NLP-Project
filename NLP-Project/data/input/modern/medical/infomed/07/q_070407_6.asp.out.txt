חוסר יכולת לכופף אצבעות לאחר ניתוח 
לפני כ - 9 חודשים שברתי את אצבעות 2 , 3 , 4 , וקיבעו לי אותן באמצעות מסמרים למשך כחודש וחצי . 
קדחו לי אותם מקצה האצבעות ועד כמעט לשורש כף היד . 
לאחר הוצאת המסמרים מהיד איני מצליחה לכופף את אצבעותי , לא באופן פסיבי ולא באופן אקטיבי , אף לא אחד מהמפרקים . 
אני מטפלת בהן כבר כחצי שנה על ידי ריפוי בעיסוק ופיזיותרפיה ממושכת , אך אין שיפור . 
האם המצב יכול להשתפר רק על ידי פיזיותרפיה , והאם עלי לבצע ניתוח כלשהו היכול לשחרר את המפרקים ממצב שכזה ? 
אחרי ניתוח אורתופדי אין הרבה דרכים נוספות לשפר את תנועתיות האיבר הנפגע , מלבד עבודה קשה וממושכת על ידי ריפוי בעיסוק ופיזיותרפיה , כפי שאת אכן עושה . 
איני יכול להמליץ לך על ניתוחים נוספים או לדעת מה מצבך , מכיוון שאיני יודע את ההיסטוריה הרפואית שלך . 
אין באפשרותי לערוך לך בדיקה גופנית של האיזור ולראות צילומי הדמיה של האזור הנפגע . 
המלצתי היא להמשיך בפיזיותרפיה ולעבוד על היד עד כמה שאפשר כל יום , ואם יש צורך בטיפול נוסף - להתייעץ עם מומחה לכירורגיית כף יד או עם נוירולוג , למקרה שישנה פגיעה עצבית של המקום . 
דר גיל טאובר - אינפומד 
