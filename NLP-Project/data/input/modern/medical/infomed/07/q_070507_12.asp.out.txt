חרקים , טפילים וחיות אחרות 
בדיקה לנוגדנים לטוקסופלסמוזיס 
אני בשבוע שביעי להריוני ומגדלת הרבה חתולים כבר מספר שנים . 
שנים ניקיתי אחריהם את החול , טיפלתי במחלותיהם , נשרטתי וננשכתי עלי ידם וכו ' . ההתעסקות עימם היתה על בסיס קבוע במשך שש שנים האחרונות . 
השבוע הפחיד אותי רופא הנשים שלי ואמר שאסור לי בשום אופן לגעת בהם במהלך ההריון . 
מהם הסיכויים שבהתעסקות רבת שנים ואינטנסיבית כמו שהייתה לי נדבקתי בנגיף בעבר וכיום אני מחוסנת ? 
האם במידה שיש לי נוגדנים , זה אומר שאני יכולה לפחות לחזור ללטף אותם ? 
כרגע , עד שאעשה את בדיקת הדם ועד שאקבל תוצאות , אני לא נוגעת בהם . 
איזו תוצאה של הבדיקה כולה להרגיע אותי ? 
מדובר בטפיל הטוקסופלסמה האוהב חתולים , ושחתולים אוהבים אותו , ואם אכן טיפלת בחתולים כפי שאת מתארת במשך כל השנים הללו , יש סיכוי סביר שכבר נדבקת . 
מה שאת אמורה לראות בבדיקת הדם זה נוגדנים מסוג IgG חיוביים לטפיל הטוקסופלסמה . 
אם את שלילית לנוגדנים לטפיל זה , את באמת אמורה להתרחק מהחתולים , ולפחות מהחול והצואה שלהם . 
הדבקה בטפיל הטוקסופלסמה בהריון עשויה לגרום למומים קשים בעובר , וזאת הסיבה לכל ה " בלגן " הזה . 
בכל מקרה , אם יש לך נוגדנים , את יכולה להמשיך ולהשתעשע עם חתולייך כאוות נפשך כיוון שאת ועוברך מוגנים . 
בברכה 
דר איציק לוי מומחה במחלות זיהומיות 
