תזונה 
כיצד מפחיתים התגברות של קנדידה בהשפעת אנטיביוטיקה ? 
לפני כשנה לקחתי כמות גדולה של אנטיביוטיקה . 
לאחרונה נמצא אצלי במשטח וגינלי סטרפטוקוק GRF וכן קנדידה גלברטה . 
הרופא נתן לי מוקסיפן פורטה ל - 10 ימים , 3 פעמים ביום , ולאחר מכן טיפול בדקטרין . 
ידוע לי שאנטיביוטיקה מחמירה את מצב הקנדידה , לכן אני לוקחת פרוביוטיק פמינה כשעתיים אחרי לקיחת האנטיביוטיקה . 
מה עוד עלי לעשות כדי לא להחמיר את מצב הקנדדידה עד גמר הטיפול באנטיביוטיקה ? 
האם טוב לאכול יוגורט חלב ? 
אני מקפידה לא לאכול סוכרים , קמח לבן ושמרים . 
כפי שנראה שאת יודעת - אנטיביוטיקה אכן מעלה את הסיכוי להחמרת מצב הקנדידה , וזאת מכיוון שהיא פוגעת בחיידקים המצויים בנרתיק ומגינים על האזור . 
טיפול בפרוביוטיק אכן עוזר , כמו כן , אכילת יוגורטים או מוצרי חלב המועשרים בחיידקים פרוביוטים מומלצים מאוד . 
את יכולה לעשות גם טיפול מקומי אגרסיבי ויעיל מאוד : קחי מזרק ריק , ערבבי יוגורט עם קפסולה של פרוביוטיק , והחדירי לנרתיק . 
אני יודעת שזה נשמע מוזר ולא קונבנציונלי , אך זה טיפול יעיל מאוד . 
אני ממליצה ! 
בהצלחה 
דר מורן שויקה - אינפומד 
