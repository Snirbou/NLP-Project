דימום קל לפני תחילת המחזור 
יש לי ילדה בת שנתיים . 
בשנה האחרונה אנו מנסים להיכנס להריון ללא הצלחה . 
המחזור שלי הוא בערך כל 30 יום , אולם אני נתקלת בדימום קל כמה ימים קודם . 
איך אוכל לחשב את הביוץ ? 
יש לציין שבעבר , לפני לידת בתי , עברתי כ - 4 הפלות יזומות . 
האם יש קשר ? 
מכיוון שכבר הצלחת ללדת בת אחת אחרי ההפלות , כנראה שאין קשר בין ההפלות לנסיונות להיכנס להריון . 
האם בפעם הראשונה שנכנסת להריון היו בעיות ? 
מאוד חשוב לדעת כמה זמן נמשך המחזור שלך , מאוד יכול להיות שהדימומים הקלים שאת מתארת הם בעצם התחלת המחזור , ולכן צריך לחשב לפי היום הראשון שבו יש דימום , אפילו אם הוא קל . 
אם כבר שנה את מנסה להיכנס להריון ולא מצליחה , אני ממליצה לך לגשת לרופא נשים המומחה לפריון ולהתייעץ איתו . 
בברכה , 
דר נעמה ורבין - אינפומד 
