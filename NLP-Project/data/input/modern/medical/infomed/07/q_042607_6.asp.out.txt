חדירת גוף זר לעין 
האם ייתכן שאחרי כניסת גוף זר לעין והתעלמות מכך , מצבה של העין מתדרדר בהדרגה מבחינת ראייה עד כדי איבוד ראייה מוחלט ובלתי הפיך בעין ? 
האם זוהי גלאוקומה ? 
אודה לתשובתכם המהירה . 
במידה ואני טועה אנא תקנו אותי ועדכנו אותי . 
חדירת גוף זר לעין מובילה לכאבים ואי נוחות שבמרבית המקרים מובילה לפנייה לרופא העיניים . 
הכאבים ואי הנוחות יכולים לחלוף מעצמם , לאחר יציאת או הוצאת הגוף הזר מן העין . 
במקרים בהם הגוף הזר מוביל לדלקת זיהומית , הדבר יתבטא באודם והפרשה ויצריך טיפול אנטיביוטי מקומי . 
במקרים אחרים הגוף הזר גורם לנזק מכאני – שריטה בקרנית וכדומה , דבר המוביל לכאבים קשים שנמשכים זמן רב , ולעיתים , אם השריטה עמוקה וגדולה , לנזק בלתי הפיך . 
נזק בלתי הפיך ליכולת הראייה של העין כתוצאה מכניסת גוף זר אינו שכיח , ובדרך כלל , אם הוא קיים , מקדימים אותו כאבים , דלקת ואי נוחות רבה . 
גלאוקומה היא מחלה אחרת לחלוטין ואין קשר בינה לבין כניסת גוף זר . 
בגלאוקומה , כתוצאה מפגיעה זו או אחרת בניקוז נוזלי העין ( לא הדמעות אלא הנוזל הממלא את החלקים הקדמיים של גלגל העין ) הלחץ התוך - עיני עולה , והדבר עלול להוביל לנזק בלתי הפיך לעצב הראייה . 
מחלה זו יכולה להתבטא בכאב ופגיעה בראייה באופן פתאומי וחד , או להתפתח לאורך זמן ממושך עם פגיעה הולכת ומתקדמת בשדה הראייה . 
בשני המקרים יש צורך במעקב צמוד של רופא עיניים ובטיפול להורדת הלחץ התוך - עיני כדי למנוע את המשך הנזק לעצב הראיה וליכולת הראייה . 
