פעילות גופנית 
עליה ברמת CPK לאחר נטילת סימבאקור 
אני בן 58 . 
בעברי בעיות של שומנים בדם , סוכרת , TIA . 
כמו כן , אושפזתי בעבר עם קראטינין 18 כתוצאה משימוש מופרז בכדורים נגד כאבי שיניים בשם נרוסין . 
לאחרונה חלה עלייה ברמות הסוכר והשומנים והועברתי לסימבקור 80 ונובונורם 0.5 . 
הסוכרים והשומנים אוזנו , אך בבדיקות יצא CK ברמת 582 ו - ALT 41 . 
לאחרונה אני סובל מכאבי שרירים בידיים , בלסת ובכתפיים . 
מה דעתכם , האם עלי לבקש שינוי בטיפול התרופתי במקום סימבאקור ? 
איזה טיפול ? 
אני לא עוסק בספורט , גובהי 178 ומשקלי כ 90 ק"ג . 
אני בחרדה שמא מתפתח משהו בגופי . 
אנא תשובתכם . 
עליית CPK כתוצאה מטיפול בסטטינים ( סימבקור ) היא תופעת לוואי ידועה וצפוייה , אולם הופעת כאבים בשרירים בנוסף לעליית ה - CPK מחייבת הפסקת התרופה ומעקב קליני ומעבדתי ( מה קורה עם הכאבים ומה קורה עם ה – CPK , בהתאמה ) . 
לאחר חזרת המצב לנורמה , ניתן להתחיל טיפול בסטטין אחר , או במינון נמוך יותר , על פי החלטת הרופא המטפל . 
יש להדגיש , כמובן , שירידה במשקל ופעילות גופנית עשויות להואיל רבות למצבך הבריאותי והנפשי . 
נקודה חשובה שלא הזכרת בשאלתך היא מהו המצב הכלייתי שלך כעת , מהו הקראטינין והאם אתה נמצא במעקב נפרולוגי . 
בשל היותך סובל מסוכרת ומפני שבעברך אירוע של אי - ספיקת כליות חריפה , מומלץ מעקב נפרולוגי מסודר . 
דר אמיר בר - שי - אינפומד 
