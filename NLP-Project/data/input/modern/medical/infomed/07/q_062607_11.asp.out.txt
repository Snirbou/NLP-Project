רואקוטן בשילוב עם תכשיר שמכיל ויטמין A 
התחלתי טיפול ברואקוטן , ובנוסף אני סובלת מנשירת שיער עוד לפני שהתחלתי בטיפול . 
אני משתמשת במוצר שנקרא air-x שעובד על מערכת העור - ציפורניים והשיער , והביא לשיפור משמעותי בנשירה . 
לאחר שקראתי באתר כי צריך להימנע מצריכת ויטמין A , איני יודעת מה לעשות , מכיוון שהתכשיר מכיל ויטמין A בכמות של 7.5 IU . 
מה כדאי לעשות ? 
האם עדיין ניתן ליטול את המוצר , או מוצרים דומים שמונעים נשירה , במהלך טיפול ברואקוטן ? 
אם כן , אילו ויטמינים ומינרלים עליי ליטול כדי להגיע לתוצאה דומה ? 
רואקוטן בשילוב עם ויטמין A יכול לגרום לעלייה בתופעות הלוואי של רואקוטן , כגון רגישות לשמש , יובש באף ובפה , דלקת בשפתיים ויובש וקשקשים בעור , וכן לכאבי ראש , בחילות והקאות , כאב בטן עם שלשול או דם בצואה , וטשטוש הראיה . 
במריחה על העור יכולים להיגרם גירוי מקומי , אדמומיות , והתקלפות העור . 
אני ממליצה לך להתייעץ עם רופא המשפחה לגבי שילוב של השניים , ייתכן מאוד שהוא יגיד לך להמשיך בטיפול של שתי התרופות ופשוט לשים לב לכל תופעת לוואי אפשרית . 
אם מופיעות תופעות לוואי בכל רמה שהיא - גשי מייד לרופא , ושקלי להפסיק את השימוש בתרופה . 
בברכה , 
דר נעמה ורבין - אינפומד 
