אקנה קשה משולב בבעיה שחלתית ותופעות לוואי חריפות בטיפולים 
נערה החלה לסבול מפצעי בגרות בגיל 12 . 
רופא עור אישר שימוש באנטיביוטיקה מינוציקלין . 
לאחר חודש סבלה מחום גבוה במשך שבוע שלם , אושפזה בבית החולים שניידר בעקבות אלרגיה למינוציקלין , כל המערכות בגוף קרסו , והיא קיבלה מעין זאבת . 
אחרי שלושה שבועות שוחררה מבית החולים . 
לאחר מכן , בטיפול אצל אנדוקרינולוג בבית חולים מאיר , קיבלה הנערה דיאנה 35 , וזה גרם לקורטיזול גבוה . 
נרשם לה אלדקטון , אשר עזר לפצעים , אך הפסיק את המחזור . 
כעת , לאחר חודש של נטילת גלולות יסמין , החלו כאבי ראש , ובדיקות שעברה הראו שתפקודי הכבד שלה גבוליים . 
מה ניתן לעשות ? 
יש לה בעיה הורמונלית בשחלה , והבנו שזה גורם לאקנה . 
הפצעים מוגלתיים מאוד . 
האם אין תרופה או טיפול שיכולים לעזור בלי להרוס משהו אחר בגוף ? 
חיי החברה שלה שואפים לאפס , היא מתביישת לצאת ולהכיר אנשים בגלל הפצעים . 
מאיזו מבעיה הורמונלית היא סובלת ? 
שחלות פוליציסטיות ? 
אם זו הבעיה , הטיפול הנפוץ בה הוא אכן גלולות . 
הטיפול שעוד לא ניסיתם הוא טיפול באקנה חמור על ידי Isotretinoin - רואקוטן , תרופה שנלקחת דרך הפה , והיא יעילה מאוד , אך יש לה תופעות לוואי אפשריות , ולכן היא חייבת להינתן בפיקוח צמוד של רופא עור או רופא ילדים . 
כמו כן , ניתן לטפל במצב בנגזרות של ויטמין A , הניתנות ככדורים . 
בנוסף ישנן תרופות אנטיביוטיות שאינן ממשפחת התרופה שגרמה לה לזאבת . 
גשו לייעוץ אצל רופא עור . 
דר יובל עצמון - אינפומד 
