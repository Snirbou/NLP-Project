תופעות לוואי קשות של כמותרפיה בחולה סרטן ריאות 
אבא שלי חולה בסרטן ריאות ומטופל ב alimta . 
הוא כבר אחרי הטיפול השני , וחלה הרעה במצבו והוא אינו אוכל ולא שותה כלום . 
הוא טוען שלא עובר לו הכאב בגרון . 
במשך כמעט כשבועיים הוא היה מאושפז עם אינפוזיה . 
עכשיו אנחנו בבית , אבל הוא עדיין לא אוכל כלום , רק שמנת אחת ליום ולפעמיים Ensure [ תכשיר מזון רפואי המכיל את כל מרכיבי המזון החיוניים ] . 
האם יש דרך לגרום לו לאכול , ואם זו תופעת לוואי לטיפול - אולי יש טיפול חלופי ? 
בטיפולים הקודמים תופעות הלוואי לא היו כל כך חמורות . 
לצערי , אני לא ממש יכולה לעזור לך . 
הבעיה עם מחלת הסרטן בכלל , ועם סרטן ריאות בפרט , היא שלטיפולים הרבים והשונים יש הרבה תופעות לוואי לא נעימות , וישנו גם התהליך הטבעי של המחלה שהוא עצמו לא נעים עוד יותר . 
אני בטוחה שהאונקולוגים של אביך נותנים לו את הטיפול הטוב ביותר כדי לנסות להבריא אותו , גם אם תופעות הלוואי חמורות מאוד . 
הדבר היחיד שניתן לעשות זה באמת לתת לו לאכול אוכל רך שהוא יכול לבלוע , ולקוות שעם הזמן תרד רמתן של תופעות הלוואי . 
בברכה , 
דר נעמה ורבין - אינפומד 
