האם דלקת בשופכה יכולה להשפיע על הזרע ? 
אובחנה אצלי דלקת בשופכה . 
האם זה יכול להשפיע על הזרע ובאיזשהו אופן על העובר ? 
אני מודאג כי אשתי ואני רוצים להרות בקרוב . 
דלקת בשופכה יכולה להיגרם ממגוון גדול של חיידקים ונגיפים , ובעיקר חיידקי הזיבה והכלמידיה ונגיף ההרפס . 
אין השפעה ישירה על הזרע שגורמת נזק לעובר , אולם במקרים של דלקת שופכה שאינה מטופלת כיאות עלולה להיווצר בעיה במעבר הזרע מהאשכים לצינור השופכה . 
במקרה של דלקת חריפה המטופלת כיאות בעיה זו נדירה . 
בנוסף , יש לקחת בחשבון הדבקה של בת הזוג . 
אם מדובר בהרפס , למשל , והאישה נדבקה - מומלץ להמתין עם הכניסה להריון עד שהדלקת החריפה תעבור ולהודיע לגינקולוג על הדלקת . 
בברכה 
ד"ר איציק לוי מומחה במחלות זיהומיות 
