הטיפול בסבוראה 
אני סובלת מסבוראה בקרקפת כבר כמה חודשים , ואתמול התחלתי לחפוף עם שמפו שמן עץ התה . 
1.האם זה עשוי לעזור ( או עדיף תכשיר אחר ) ? 
2.האם אני יכולה לצבוע את השיער ? 
סבוריאה דרמטיטיס היא מחלה דלקתית של העור אשר נפוצה מאוד בקרב האוכלוסיה , בעיקר בתינוקות ובבני הגילאים 20 עד 25 . 
המחלה נגרמת על ידי הידבקות בפטריה בשם פטירוספורום אוואלה . 
קשה לאבחן סבוריאה , ולפעמים מתבלבלים בינה לבין תחילת מחלת הפסוריאזיס או גורמי רקע אחרים כגון היחלשות המערכת החיסונית או חוסרים של אבץ או ניאצין בגוף . 
הטיפול בסבוריאה קשה ומצריך עקשנות . 
הטיפול נעשה בעיקר על ידי שימוש במשחות סטרואידיות נוגדות דלקת , משחות נוגדות פטריות עם החומר הפעיל קטוקונאזול 2 % והיחשפות לקרינת UV . 
ברפואה הקונבנציונלית מומלץ להשתמש בשמפו המכיל סלניום סולפט ואבץ . 
אין התוויית נגד לצביעת השיער , אך יכולה להיות הרגשת שריפה במקומות הנגועים עם חומר הצביעה וישנה סבירות להתגברות הקשקשת . 
דר גיל טאובר - אינפומד 
