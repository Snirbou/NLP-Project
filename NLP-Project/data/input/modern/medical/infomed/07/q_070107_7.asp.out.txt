כיצד מבצעים צנתור ואמבוליזציה בכליות ? 
ברצוני לדעת כיצד מבצעים אמבוליזציה בכליות כאשר ישנם ממצאים של אנגיומיוליפומות בשתי הכליות , מהן הדרכים והטכניקות , מהם הסיכונים , מהו המרכז עם הניסיון הרב ששם ניתן לעבור הליך זה . 
צנתור ואמבוליזציה של אנגיומיוליפומות נעשים בעיקר עקב דמם חד או למניעת דמם עתידי . 
לעיתים יותר נדירות עקב הגדלה משמעותית של הגידול הגורמת להפרעות שונות לכליה או לאברים ולכלי הדם הסמוכים , ולהקטנת הגודל כאשר מתוכנן ניתוח משמר כליה . 
צנתור כלי הדם הוא סלקטיבי ככל האפשר , כלומר הכנסת הצנתר רק לאותו כלי דם המזין את איזור הגוש , והפעולה מבוצעת במחלקת האנגיוגרפיה שבאגף ההדמיה . 
ניתן להזריק חומרים שונים הסותמים את העורק , כגון סליל מתכת , מיקרוספרות שאינן נספגות או אלכוהול . 
מתוארים מספר מקרים בודדים בהם היה צורך באמבוליזציה דחופה דו - צדדית . 
מכיוון שאחד הסיבוכים האפשריים מהפעולה הוא נזק משמעותי לכליה , סביר להניח שבפעולה מתוכננת , לא דחופה , תתבצע האמבוליזציה בשלבים . 
איננו נוהגים להמליץ על רופאים , אולם בכל המרכזים הרפואיים בארץ קיימת יכולת לביצוע פעולות אלו . 
בהצלחה . 
בברכה 
דר נחום ורביןמומחה לכירורגיה כללית 
