יחסי מין 
דלקות חוזרות בדרכי השתן 
במהלך השנה האחרונה אני סובלת מדלקות חוזרות ונשנות בדרכי השתן , דבר שלא סבלתי ממנו מעולם עד עכשיו . 
השינוי היחיד שקרה בשנה האחרונה הוא שהחלפתי בן זוג ואנחנו כבר שנה ביחד . 
אנחנו מקיימים יחסי מין לעיתים תכופות . 
הרופאה שלי המליצה לי לקחת מאקרודנטין כטיפול מניעתי לתקופות ארוכות . 
אחרי 4 חודשים אני מנסה לעשות הפסקה לראות אם עברה הדלקת , ולצערי היא שבה וחוזרת ברגע שאני מפסיקה את האנטיביוטיקה . 
מה עושים ? 
לצערי דלקות בדרכי השתן הן תופעה נפוצה שידועה בהישנותה . 
יחסי מין הם מרכיב חשוב שעשוי להשפיע על התפתחות דלקות מסוג זה ( כיוון שהחיכוך מסייע לחיידקים להגיע אל דרכי השתן ) , אך כמובן שאין כוונתי לומר שעליך להימנע מיחסים אלה . 
חשוב להמשיך במעקב על ידי הרופאה המטפלת , וכמו כן , לנקוט כמה צעדים מניעתיים כמו שתיה מרובה של מים , שתיית מיץ חמוציות , וכן הטלת שתן מייד לאחר מגע מיני . 
אם הדלקות ימשיכו להטריד אותך , כדאי לשקול פניה לאורולוג . 
דר מורן שויקה - אינפומד 
