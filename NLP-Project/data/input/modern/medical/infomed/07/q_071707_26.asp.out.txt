התרופה איקאקלומין להסדרת הביוץ 
מאז ומתמיד המחזור שלי היה לא סדיר . 
עד לפני כחצי שנה המחזור לא הופיע במשך חצי שנה ברציפות . 
בבדיקות הורמונליות ואולטרסאונד הכל נראה תקין . 
נטלתי גלולות להבראת המחזור , דבר שיצר לי ציסטה בשחלה . 
בסופו של דבר קיבלתי מחזור לאחר תקופה של חודש וחצי במהלכה הציסטה נספגה . 
לאחר חודש וחצי שוב הופיע מחזור . 
הרופא נתן לי כדורי איקאקלומין בגלל הלחץ שלי להיכנס להריון . 
האם כדאי להמתין עם נטילת הכדורים בגלל הציסטה בעבר , או לחלופין , בגלל העדר מחזור סדיר או היעדר מחזור בכלל ? 
האם הסיכויים להרות קטנים ורצוי להתחיל את הטיפול עכשיו ? 
אני מאוד מבולבלת . 
מצד אחד אני רוצה בהריון ומצד שני אני חוששת מנטילת הכדורים אולי בשלב מוקדם מדי . 
איקאקלומין הם כדורים הגורמים לביוץ . 
כנראה שאם המחזור שלך לא סדיר , אין לך ביוץ קבוע , ולכן אם את רוצה להיכנס להריון את צריכה לקחת את הכדורים כדי שתדעי מתי הביוץ . 
את כמובן יכולה להמתין עוד ולנסות לחכות לביוץ הטבעי . 
לפי מה שאת מספרת , כדאי שתקחי את הכדורים . 
אין לך מה לחשוש - אלה כדורים שבדרך כלל אינם גורמים קשיים . 
תוכלי לקרוא עליהם עוד באינדקס התרופות של אינפומד . 
בהצלחה , 
דר נעמה ורבין - אינפומד 
