מחלת הנשיקה באישה הרה 
ערכתי בדיקות דם והתברר שאני חולה במחלת הנשיקה . 
אני נושאת את 2 הסוגים . 
יש לי עייפות ותשישות שלא עוזבת אותי כבר כמה שבועות ( כמעט חודשיים ) , אני בחודש הרביעי להריון , וגם בשנת 1999 חליתי במחלת הנשיקה והיו לי שני הסמנים . 
האם זה נורמלי שאני מרגישה תשישות עד כדי כך שלפעמים אין לי כוח לדבר , אני רוצה לישון , יש לי חולשה בידיים וברגליים , אני לא יכולה לעבוד בעבודה יותר מ - 6 שעות כי אז אני מרגישה עייפות נוראית ? 
לעניות דעתי זו מחלה בכבד . 
האם המחלה בפעם השניה מראה סימנים לכיוונים אחרים , והאם זה מזיק לכבד לטווח הארוך ? 
אני בהריון בשבוע 14 . 
כיצד זה ישפיע על העובר , ועלי במהלך ההריון והלידה ? 
אני פוחדת שהתשישות שאני מרגישה תשפיע עלי ככל שאתקדם בהריון . 
כמה זמן אמורה העייפות להימשך ? 
הנתונים שאת מוסרת מסתירים יותר מאשר מגלים , ויחד עם זאת אנסה לנחש מה את שואלת : 
לגבי " שני הסמנים " - אני מניח שאת מתכוונת לכך שכבר בשנת 1999 היו לך נוגדנים לנגיפי EBV ו - CMV . 
נוגדנים אלה , ובעיקר נוגדני IgG ונוגדני EBNA לנגיף ה - CMV ונוגדנים מסוג IgG לנגיף ה - CMV , יישארו לנצח בדמך ואינם מורים על התפרצות נוספת של המחלה . 
נגיף ה - EBV אינו גורם להתפרצות חוזרת . 
לגבי נגיף ה - CMV , יש הטוענים כי הוא עלול לגרום לשפעול מחדש של הזיהום בו , ואולם התסמינים במקרה כזה אינם קשים כמו במחלה הראשונה . 
רוב הסיכויים שהעייפות והתשישות מהן את סובלת נובעים מההריון או מסיבות אחרות , כמו הפרעה אנדוקרינית או הפרעה רגשית הקשורה להריון . 
מבחינת ההשפעה על ההריון : לנגיף ה - EBV אין כל השפעה על ההריון והעובר . 
לנגיף ה - CMV יכולה להיות השפעה רצינית אם חלית בו בתחילת ההריון , ואולם אם חלית במחלה כבר ב - 1999 כנראה שכעת אין לכך שום משמעות . 
הדבר הטוב ביותר הוא לפנות לרופא המשפחה או לגינקולוג עם הבדיקות העדכניות ולקבל ייעוץ . 
בברכה 
ד"ר איציק לוי מומחה למחלות זיהומיות 
