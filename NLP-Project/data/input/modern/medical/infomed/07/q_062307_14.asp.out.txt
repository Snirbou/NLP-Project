האם יש להפסיק קומדין לפני קולונוסקופיה ? 
אני נוטלת קומדין . 
הומלץ על ביצוע קולונוסקופיה . 
האם יש להפסיק נטילת הקומדין לפני הבדיקה ? 
אם כן - כמה זמן לפני ? 
האם מומלץ במקרה הפסקה לקחת קלקסאן כתחליף ? 
כדי לתת מענה מדויק חסרות לי פיסות מידע חיוניות : הסיבה ללקיחת קומדין והסיבה לביצוע קולונוסקופיה . 
הרעיון של ביצוע פעולה שעלולה לגרום לדימום בחולה עם תפקוד ירוד של קרישת דם מביא אותנו לחלוקה של המשתנים כדלקמן : 
פעולות עם סיכון נמוך / סיכון גבוה מצב החולה - סיכון נמוך ( פקקת ורידים ) / סיכון גבוה ( פרפור עליות ) . 
על פי אלה נקבעת ההמלצה . 
לדוגמה : בפעולה עם סיכון גבוה וכשהחולה בסיכון גבוה , ההמלצה היאלפני קולונוסקופיה להפסיק טיפול בקומדין למשך 5 - 4 ימים , לתת זריקות קלקסאן במקום הקומדין , לבדוק INR יום לפני הבדיקה , לא להזריק קלקסאן 24 שעות לפני הבדיקה . 
לאחר הבדיקה צריך להחליט אם לחדש רק קומדין או שבמשך מספר ימים לתת קלקסאן במקביל . 
על כל פנים , מומלץ להתייעץ עם הקרדיולוג המטפל והגסטרואנטרולוג מבצע הבדיקה לפני כל קבלת החלטה . 
דר יובל עצמון - אינפומד 
