איך מטפלים בתסמונת המעי הרגיז ? 
כבר מספר שנים אני סובל מכאבי בטן עזים ביציאות , ומיציאות מרובות . 
לפני כשלוש שנים עברתי סדרת בדיקות מקיפה של המעיים , למעט קולונוסקופיה , וכולן הראו פעילות תקינה , ולפיכך הניחו שיש לי תסמונת המעי הרגיז ואמרו לי לקחת באופן יומיומי אצידופילוס ( אני לוקח אותו בחוזק של 2 מיליון ) . 
ממה שקראתי ברשת , האבחנה נראית לי נכונה , שכן היציאות אצלי לא מתאפיינות בשלשול או עצירות קיצוניים או ממושכים , אלא ביציאות ארוכות ( לפעמים אפילו חצי שעה בשירותים ) , ומספר פעמים ביום . 
היציאות מלוות בכאבים עזים ועוויתות , וכמו כן ישנם גזים באופן כמעט קבוע , ומצבי עצירות שמלווים בהרגשת נפיחות של גזים . 
אבקש את עזרתכם . 
במקרים של תסמונת המעי הרגיז אין הרבה מה לעשות חוץ מללמוד מהם סוגי האוכל הגורמים להרגשת מלאות ולגזים מרובים ולשינויים במרקם הצואה . 
מכיוון שאתה מספר שעברת בדיקות לפני כשלוש שנים , אני ממליצה לך לשוב לרופא המטפל ולערוך סדרת בדיקות נוספת , שהפעם תכלול גם קולונוסקופיה כדי לשלול מחלות מעי אחרות . 
בשביל לקבל חוות דעת מרופא שמומחה לנושאים אלה , בקש הפניה לגסטרואנטרולוג . 
בברכה , 
דר נעמה ורבין - אינפומד 
