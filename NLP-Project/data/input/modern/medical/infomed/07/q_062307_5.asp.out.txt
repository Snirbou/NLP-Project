נערה עצבנית מבקשת עזרה לבעייתה 
אני נערה מאוד עצבנית . 
אני לא בחרדות או משהו כזה , אני פשוט מתעצבנת בקלות ומכל דבר קטן . 
העצבנות שלי כבר מדאיגה מאוד את הורי והם חוששים לבריאותי . 
האמת שחוסר השקט הנפשי שלי מציק גם לי והעצבים כבר בלתי נסבלים , אבל אני פשוט לא יכולה לשלוט בהם . 
אני מנסה כל כך להישאר רגועה במצבים מסויימים , אבל זה חזק ממני , ומצב זה אף פוגע באנשים שאני אוהבת . 
האם יש כדור הרגעה שעוזר להרגעת עצבים תוך זמן קצר ? 
הפתרון לבעייתך אינ u התרופות ! 
התרופות אינן יכולות לשנות את אופי האדם ואת צורת התנהגותו , אלא אם כן ההתנהגות נגרמת על רקע מחלה כלשהי . 
ישנן תרופות נוגדות חרדה או תרופות הגורמות ליתר ישנוניות , אך אלו אינן תרופות שיפתרו את בעיית העצבים שלך , וגרוע מכך , לתרופות אלו ישנן תופעות לוואי לא נעימות והן ממכרות מאוד , ולא מומלץ לבחורה בגילך ( 18 ) להתחיל להתנסות בהן . 
המלצתי היא שתפני לייעוץ פסיכולוגי כדי לנסות להבין למה את מגיעה למצבי רוגז וכעס , ואילו מצבים מהווים " טריגרים " בחייך . 
אולי תקבלי בהם כלים לשליטה עצמית טובה יותר . 
כמו כן , אפשר לנסות לפנות לאנשים המתמחים בלימוד שיטות מדיטציה האמורות להרגיע את נפש האדם . 
דר גיל טאובר - אינפומד 
