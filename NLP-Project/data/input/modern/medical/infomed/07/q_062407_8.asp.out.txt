תוסף מזון שמעודד בניית סחוס 
אישה בת 62 סובלת מכאבים בברך כבר כמעט 3 שנים . 
תחילה נתנו לה זריקות קורטיזון להרגעה . 
אורתופד שאבחן את הבעיה ציין את הדברים הבאים : 
ממצאים קליניים : ברך ימין - ללא אודם , ללא חום מקומי , ללא נפיחות , ללא תפליט , טווח מלא , יציבות שמורה , קרפטציות מרובות , רגישות על פס אנסרין . 
לפי הבנתנו יש לה שחיקה בסחוס . 
הקשיים מה היא סובלת הם כאבים חזקים בברך , ועאבים חזקים מאוד לאחר הליכה יומית . 
הומלץ לה על ידי רופא לקחת תרופה טבעית שנקראת : vita flex & msm ( ויטה פלקס בתוספת msm ) פעם ביום לכל החיים . 
מרכיביה : ג'לטין , נתרן , גלוקוזאמין הידרוכלוריד , כונדרויטין סולפאט , ציפוי צלולוז , סיליקה מטילסולפונילמתאן , קרוספובידון , חומצה סטיארית ממקור צמחי , מגנזיום סטיארט ממקור צמחי , צבע טיטניום דיאוקסיד , תאית ממקור צמחי . 
התרופה מיוצרת בארצות הברית . 
שאלותינו : 
האם לקיחת תרופה זו לאורך זמן אינה פוגעת בתפקודים שונים של איברים בגוף או מזיקה לגוף בטווח הארוך ? 
האם תרופה זו אכן יכולה לבנות את הסחוס בחזרה כפי שהרופא ציין ? 
האם הליכה יומית טובה או מזיקה , היות שלאחר הליכה יומית יש כאבים חזקים ? 
ויטה פלקס הוא תוסף תזונה . 
הוא מכיל 2 חומרים עיקריים : גלוקוזאמין וכונדרויטין . 
קיים תכשיר המכיל בנוסף msm , שהוא חומר נוגד דלקת ממקור טבעי . 
גלוקוזאמין וכונדרויטין הם מרכיבים חשובים במבנה הסחוס שלנו , אך עם השנים חלים שינויים במפרקים ויש פחות בניה של סחוס ויותר הרס שלו . 
כתוצאה מהרס הסחוס יש שחיקה במפרקים , ולעיתים נוצרת דלקת הגורמת לכאבים . 
ויטה פלקס הוא פתרון המעודד בניה מחודשת של הסחוס ומצמצם את ההרס שלו . 
החומר msm הוא המינרל גופרית ממקור טבעי , ולו יש חשיבות רבה לתפקוד תקין של המערכות בגוף . 
חומר זה קשור להקלה בכאבים . 
להבדיל מתרופות נוגדות דלקת , לתכשיר זה אין תופעות לוואי ידועות , הוא נמצא בטוח לשימוש , ולא נמצאו הוכחות לפגיעה שלו באיברים שונים בגוף . 
לגבי ההליכה , אם יש כאבים חזקים - ניתן לבחור פעילות אחרת , למשל שחייה , מכיוון שבסך הכל , חשוב לבצע פעילות כלשהי לצורך שימון של המפרקים ולתחזוקה שוטפת של שאר המערכות בגוף . 
חשוב לזכור שתוצאות לא נראות באופן מיידי . 
רק לאחר לפחות 3 - 2 חודשי שימוש מתחילים להרגיש שיפור . 
הדס סנה - רוקחת 
