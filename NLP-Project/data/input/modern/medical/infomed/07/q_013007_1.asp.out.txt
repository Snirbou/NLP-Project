טראומה מטיפולים רפואיים פוגעת בקשר הזוגי 
יש לי חבר שאנחנו מאוד קשורים אחד לשני , רוצים לחיות גם כזוג נשוי , רק שיש לו בעיה שמאוד מפריעה לו לחשוב . 
הוא עבר טראומה קשה לפני כמה שנים , כשאבא שלו לקה בשבץ מוחי קשה ועכשיו הוא מרותק לגמרי , ועבר איתו את כל תהליך הטיפול והשיקום שהשאיר בו תחושה של דחייה לכל דבר שקשור לרפואה ובתי חולים , ואני במקצועי אחות . 
בכל פעם שהוא מדמיין לעצמו שהוא יהיה נשוי לאחות , הוא נכנס לסיוטים , ונזכר בכל מה שעבר . 
אני רוצה לעזור לו ולא יודעת איך ! 
אני יודעת שצריך לטפל בבעיה אבל רוצה שייכוונו אותנו לטיפול מתאים . 
בבקשה , רוצה עזרה מהירה ככל האפשר . 
אכן , טראומה קשה מהממסד הרפואי , על כל מרכיביו , יכולה להוביל לקשיים כאלה ואחרים באנשים שחווים אותה . 
ישנם אנשים שהקשר עם עולם הרפואה מוביל לרצון דווקא להיקשר לעולם זה , אם דרך העיסוק ואם דרך היקשרות באנשים העוסקים בתחום . 
מאידך ישנם אנשים שעולם הרפואה יוצר אצלם תחושת פחד וריחוק , בדרך כלל כתוצאה מטראומה שעברו . 
הטראומה שעבר החבר שלך בהחלט יכולה להסביר את תחושותיו , אם כי נישואין לאחות אינם קשר ישיר לעולם הרפואה , שהרי הוא אינו אמור להיות במקום עבודתך , ואין חובה לתאר לו את עבודתך ( סביר שאת לא עושה כן גם כעת ) . 
אולם תגובתו בהחלט קיצונית , והייתי ממליץ על טיפול זוגי שבו הבעיה תעלה בצורה ברורה , תבינו את מקורה ותוכלו למצוא דרכים לפתרונה . 
אם אכן אתם אוהבים מאוד אחד את השני , לדעתי הבעיה תיפתר יחסית בקלות על ידי טיפול זוגי . 
מאידך , אם זו אינה הסיבה היחידה לאי רצונו להינשא לך , כלומר היותך אחות הינה רק " תירוץ " , הדבר יעלה בטיפול הזוגי , וכמובן יהיה צורך להתמודד איתו . 
