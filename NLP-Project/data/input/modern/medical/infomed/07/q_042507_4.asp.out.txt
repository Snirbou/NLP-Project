בעיה בתפקוד מיני אצל הלום קרב 
בעלי הלום קרב . 
לא ויאגרה ולא סיאליסט עוזרים . 
אם מתחילה זקפה , היא לא מחזיקה עד לאקט המיני . 
בעלי גם לא טורח לענג אותי ולהראות חיבה , ואני מתחילה להיות מאוד מאוד מתוסכלת . 
הבוקר אמר לי שלא יקח יותר תרופות ושאל אם ראיתי את המאמר ששלח לי על הסכנות בשימוש בתרופות . 
הוא הודיע שאין לו חשק בכלל . 
שאלתי אותו אם הוא היה רוצה לעשות אקט זה עם מישהי אחרת והוא ענה שלא ניסה . 
האם אני האשמה ? 
ואיך אני פותרת את בעייתי ? 
אנא תשובתכם הכנה . 
את מתארת בעיקר אימפוטנציה פסיכולוגית יותר מאשר אימפוטנציה אורגנית אשר קשורה לתפקוד של מערכת המין . 
העובדה כי בעלך סובל מהלם קרב מחזקת את האבחנה כי מדובר באימפוטנציה פסיכולוגית , אשר הטיפול בה אינו כולל בדרך כלל טיפול תרופתי לאימפוטנציה , אלא טיפול פסיכולוגי , בשיחות או בתרופות , נגד הלם קרב . 
אם בעלך אכן סובל מסימפטומים של הלם קרב , חוסר העניין במין יכול בהחלט להיות אחד הסימפטומים . 
לשם כך הטיפול צריך להתמקד בהפרעת החרדה ממנה הוא סובל . 
הלם קרב נמנה עם אחת מהפרעות החרדה . 
מעבר לטיפול זה ייתכן שיש מקום גם לטיפול זוגי של שניכם יחד על מנת להעלות את הבעייתיות ולבדוק אם הלם הקרב הוא הגורם היחיד לחוסר החשק והעניין או שמא קיימים גורמים נוספים . 
