עקמת תנוחתית כתוצאה מנפילה 
בני נפל על גבו , נשלח לצילום . 
בתשובה נכתב : " בע"ש מותני ניתן להבחין בעקמת באזור מעבר גבי - מותני עם קמירות לשמאל ללא סיבוב החוליות , לא נראית בצילום מכוון לעה"ש הגבי . 
מסיק מכך כי העקמת הנ"ל תנוחתית . 
" 
בני עד היום אף פעם לא סבל מכאבים ורק מאז הנפילה מתלונן שכואב לו הגב . 
האם ייתכן שכתוצאה מן הנפילה קרה לו משהו ? 
מהו המושג עקמת תנוחתית ? 
האם הוא צריך לשמור ולא להרים דברים כבדים ? 
'תנוחתית' אומר שזאת עקמת לא מולדת אלא משנית לכאב או להתכווצות שרירים . 
לכן , כאשר השרירים יתרפו והעקמת תתיישר , הכאבים יחלפו . 
דר משה ארוך - רופא משפחה ומתמחה ברפואת ספורט 
