שינוי צורה של הציפורניים 
מגיל 11 צפורני האגודלים שלי החלו לשנות צורה . 
לא ייחסתי לזה חשיבות רבה מאחר שאיני חש שום כאב . 
בזמן שירותי הצבאי ביקרתי אצל רופא מומחה ומוכר בתחום העור , אך הוא אמר לי כי אין תרופה לתופעה . 
בחודשיים האחרונים השינוי חל גם בבהונות שלי . 
לכן בדקתי את העניין באינטרנט , ולאחר צפייה בתמונות רבות , ראיתי שיש שם לבעיה רפואית זו : Median nail dystrophy . 
אשמח לדעת מה עלי לעשות כדי למנוע הופעת המצב בשאר צפורני . 
קשה לי להתייחס לשאלתך מכיוון שאין לי אבחנה מדוייקת של מצב ציפורניך , אלא רק ההשערה שלך המבוססת על צפייה בתמונות באינטרנט . 
אני לא יכול לקבל את האבחנה הזו כמוחלטת . 
המחלה אליה אתה מתייחס גורמת לשינויים בצורת הציפורן ואף להיעלמותה של הציפורן ממגוון סיבות , כגון תופעת לוואי של נטילת תרופות , סיבה תורשתית , ולפי מאמרים בספרות המקצועית - גם מסיבות פסיכולוגיות . 
אני מציע לך ללכת שוב לייעוץ אצל רופא עור מומחה נוסף . 
דר גיל טאובר - אינפומד 
