כאבים מתמשכים ברקמות חיבור בכל הגוף 
אני מתלונן כבר 8 - 9 חודשים על כאבים ברגליים , שהתחילו בכאבי גב . 
בבדיקת CT מותני מצאו בלט על בסיס רחב L 4 - L5 . 
מומחה לעמוד שדרה אמר שאין לחץ על העצבים , אז איך זה שעדיין יש לי כאבים ? 
כמו כן , יש לי כבר חצי שנה בערך כאבים בידיים , צוואר , שכמות , כתפיים וכן זרמים . 
ביצעתי בדיקת MRI צווארי והכל תקין , אבל אני כל כך סובל מהכאבים , גם אוזן ימין כל הזמן כואבת לי . 
האם אלה כאבים של דלקת ? 
לאור התלונות אותן אתה מתאר ומשך הזמן ממנו אתה סובל מכאבים אלה , לדעתי יש מקום להערכת מצב נוספת . 
אני ממליץ לך להיבדק על ידי ראומטולוג מומחה על ברפואה פנימית אשר עוסק במגוון רחב של נושאים רפואיים אשר המשותף לכולם הוא מעורבות של שלד , שרירים ומפרקים , או בקיצור , רקמות החיבור . 
לדעתי הוא יוכל להמליץ לך על המשך בירור או טיפול . 
בברכה , 
דר עידו ווליניץ - אינפומד 
