מינון נכון של קומדין 
אני לאחר ניתוח תיקון מסתם ו - Maze בגלל פרפור . 
אני מטופל בקומדין עם המלצה להגיע ל INR בין 2 ל - 3 . 
לגבי המינון , רופאי המשפחה אינם אחידים בהנחיותיהם . 
האחד מתווה לי מינון בקפיצות של 2.5 מ"ג והשני דורש קפיצות של לא יותר מ - 1 מ"ג . 
אשמח לקבל הבהרות . 
ברוב המקרים מומלץ להתחיל קומדין במינון של 5 מ"ג ביום , ולאחר 3 ימים לבדוק את רמת ה - INR ועל פי התוצאה להחליט על העלאת או הורדת המינון . 
לפעמים דרושים עוד מספר ימים באותו מינון על מנת להגיע לטווח הטיפולי של INR . 
באנשים צעירים שאינם נוטלים עוד תרופות המגבירות את פעילות הקומדין ניתן גם להתחיל במינון של 10 מ"ג ביום . 
השוני בין דעותיהם של הרופאים נובע משיקולים שונים . 
יש הגורסים כי עדיף להגיע כמה שיותר מהר ל - INR גבוה ואז לרדת , ויש האומרים כי עדיף לעלות במדרגות קטנות על אף הסיכונים לקרישי דם , מחשש לדימום יתר כתוצאה מעלייה רבה מן הרצוי . 
לכל גישה יש סיבות משלה . 
לדוגמה , עלייה מהירה נשקלת כאשר החולה מקבל תרופות נוספות הגורמות לשיפעול של אנזימי הכבד ולפירוק מהיר יותר של הקומדין בכבד , ולכן יש צורך בקפיצות גדולות יותר , בתנאי שהוא בסיכון נמוך לדימומים . 
עלייה איטית נשקלת בחולים עם תפקוד כבד ירוד , בסיכון גבוה לדימום , ובחולים עם אי ספיקת לב . 
פתרון לקונפליקט יהיה יצירת קשר עם המנתח והתייעצות עימו . 
דר יובל עצמון - אינפומד 
