תסמיני הריון באישה עם התקן תוך רחמי 
אני בת 26 ואמא לשני ילדים . 
אני מונעת הריון על ידי התקן תוך - רחמי . 
בחודש האחרון אני מרגישה מאד לא טוב וסובלת מכאבי בטן , סחרחורות , עייפות ועליה במשקל - כל הסימפטומים של הריון . 
האם יש מצב בכלל שמישהי תיכנס להריון , וממשיכה לקבל מחזור ? 
ומה יכולות להיות התופעות שיש לי - דבר שמאד לא אופייני לי ? 
התסמינים שאת מתארת הם תסמיני הריון סובייקטיביים , שיכולים להצביע על אפשרות להריון , אך גם יכולים להיות תופעות לוואי של ההתקן ( בעיקר בחודשים הראשונים ) . 
לא ציינת כמה זמן את משתמשת בהתקן . 
יותר משנה ? 
בשנה הראשונה לשימוש , כניסה להריון עדיין אפשרית ( באחוזים גבוהים יותר מהשנים שלאחר מכן ) , וגם בהמשך - אך באחוזים נמוכים . 
לכן , האפשרות להריון למרות ההתקן התוך - רחמי עדיין קיימת , ויש צורך שתגשי לרופא/ת הנשים שלך בהקדם האפשרי לבדיקה . 
לשאלתך הראשונה – לא , אי אפשר להיות בהריון ולקבל מחזור רגיל . 
מה שכן קיים ולא נדיר הוא דימום ברבעון ראשון של ההריון , שדורש בדיקה על ידי הרופא . 
דר יובל עצמון - אינפומד 
