מחזור לא תקין אחרי הפסקת גלולות 
אני בת 25 , נטלתי גלולות מליאן במשך שנה והפסקתי לפני כחודשיים . 
המחזור הראשון לאחר ההפסקה היה תקין אבל האחרון נמשך שישה ימים ואז התחיל שוב לאחר עשרה ימים למשך שלושה ימים ( בינתיים ) . 
בבדיקות ( אולטרסאונד וגינלי של מצב השחלות ובדיקת רופא של צוואר הרחם ) הכל נמצא תקין והדימום הוא מהרחם . 
נשלחתי לבדיקות הורמונליות והרי התוצאות : 
prolactin - 240 LH - 5.8 FSH - 4.4 E 2 - 277 progesterone - 1.6 testoseterone - 2.2 HCG-B - קטן מ - 2 
א . 
מה פירושן ? 
ב . 
מצב כזה לא קרה לי , האם זה בגלל הגלולות ? 
אם כן , בעוד כמה מחזורים העניין יכול להסתדר ? 
לפעמים אחרי טיפול הורמונלי וגלולות המחזור יוצא מסידרו ולוקח כמה מחזורים עד שהוא יסתדר . 
אין סיבה לדאגה . 
המשיכי את מעקב רופא הנשים . 
מקסימום , הוא יחזיר אותך לשימוש בגלולות כדי להסדיר את המחזור . 
    דר משה ארוך - רופא משפחה ומתמחה ברפואת ספורט 
