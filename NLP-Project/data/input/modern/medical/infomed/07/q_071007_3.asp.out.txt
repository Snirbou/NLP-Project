ממצא של גוש ברחם – כנראה מיומה 
אני רווקה בלי ילדים . 
בבדיקת אולטרסאונד גילו לי ממצא סמי - סולידי בגודל 7x11 ס"מ , כנראה ליד השחלה השמאלית . 
בבדיקת CT הסתבר שהגוש בתוך הרחם , ונאמר לי כי לא ניתן לדעת מהו , אך כנראה שזו מיומה . 
אילו בדיקות עלי לעשות כדי לוודא שזו מיומה ? 
עלי לציין כי הגעתי לרופא אחרי דימום קל ביותר שהפסיק מייד , וזו הפעם הראשונה שהיה לי דימום מלבד במחזור הרגיל . 
מעבר לזה אין סימנים חריגים . 
השתן הוגבר לפני המחזור וכאבי מחזור יש לי מאז שקיבלתי את המחזור . 
בדרך כלל אולטרסאונד ו - CT הן הדמיות מספיקות לצורך דיאגנוזה ואין צורך בעוד בדיקות . 
MRI היא בדיקה יקרה שלרוב לא מחוייבת בכדי להגיע לדיאגנוזה , אבל יכולה לעזור בהבחנה שתבדיל בין האופציות האפשריות . 
ביופסיה היא הבדיקה היחידה בה התשובה חד - משמעית , אך לרוב אין הצדקה לעשותה , בשל בהירות האבחנה . 
יכול להיות שתצטרכי לעבור ביופסיה , אך זה תלוי בך וברופא המטפל . 
דר יובל עצמון - אינפומד 
