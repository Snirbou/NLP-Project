טיפול תרופתי לחרדה ודיכאון שגורם לאיבוד הליבידו 
כשהייתי בת 9 חוויתי דיכאון קליני שאובחן רק בדיעבד , ובמהלך שנות התבגרותי חוויתי דיכאון כרוני שאופיין בתחושות עצב , יאוש וריקנות . 
בנוסף , סבלתי מהתקפי חרדה בערך פעם בשבוע , מעוררות יתר , סיוטי לילה וחוסר תיאבון שהוביל לתת משקל . 
( מלבד זאת סבלתי גם מ - OCD קל שלא אובחן והבנתי בעצמי שהיה לי רק אחרי שנעלם ) . 
בגיל 22 התחלתי טיפול ב לוסטראל שהעלים את כל התופעות הנ"ל ( כולל ה - OCD ) . 
בעקבות ההטבה במצב גם השתפר מאוד התיאבון שלי וכיום אני כבר במשקל תקין . 
הבעייה היא שלאחרונה הכדורים משפיעים קצת פחות , ובעקבות כך חוויתי מעט סימפטומים של המחלה וכן חזרה של הליבידו שעד לאחרונה לא הבחנתי שנעלם לי . 
האם יש תרופה עליה ניתן להמליץ לי שתתאים לכל הסימפטומים שחוויתי אך לא תפגע לי בליבידו , או לפחות תפגע פחות ? 
הלוסטראל ממש הרג לי אותו . 
ברצוני לציין שאני גם סובלת מאסתמה ומ - ADD . 
ידוע לי שהתייעצות זו איננה באה להחליף התייעצות אישית עם רופא . 
הסיפור שתיארת מאוד מורכב ונמשך שנים רבות , לכן אני מדגישה כי כל הכתוב פה הוא בגדר המלצה , ואת חייבת להיוועץ ברופא המטפל שלך או בפסיכיאטר לפני כל שינוי של תרופה , ולתאר לו את תופעות הלוואי שאת מרגישה . 
אחת מתופעות הלוואי השכיחות של לוסטראל היא איבוד החשק המיני . 
ישנה תרופה נוספת מאותה משפחה של הלוסטראל שנקראת Paroxetine או בשמה המסחרי סרוקסאט . 
במהלך שימוש בתרופה זו איבוד החשק המיני הוא נדיר . 
מובן שיש תרופות נוספות , זו רק דוגמה . 
סרוקסאט עלול להגיב עם מגוון רחב של תרופות , ומכיוון שציינת שיש לך גם אסתמה ו - ADD , אני מתארת לי שאת נוטלת עוד תרופות ביום יום . 
לכן אני שבה ומדגישה , יש לגשת לרופא המטפל ולהתייעץ איתו לגבי החלפת התרופה תוך כדי בדיקת התרופות האחרות שאותן את נוטלת , ולהתאים לך את התרופה הטובה ביותר . 
בברכה 
דר נעמה ורבין - אינפומד 
