הגנה על כפות הרגליים מפני התפתחות חיידקים ופטריות 
סבלתי בעבר משושנה ברגל ( לפני כחמש שנים ולפני כ - 15 שנים ) , וקיבלתי הנחיות ללכת בגרבי כותנה ולהעדיף נעלי עור . 
כשאני הולכת בסנדלי שורש , שהגפה שלהם אינה מעור אך כוללת ציפוי אנטי - בקטריאלי , זה גורם לי לתחושת גרד ואני חוששת . 
ייתכן שזה חשש פסיכולוגי ... 
.. 
. 
האם ניתן ללכת בסנדלים כאלה ' שהגפה שלהם עשויה חומר פלסטי , גם אם הוא מצופה בציפוי אנטי - בקטריאלי ? 
או שבכל מקרה עדיף לנעול סנדלי עור ? 
הומלץ לך לגרוב גרבי כותנה ולהעדיף נעלי עור כדי למנוע היווצרות תנאים שיאפשרו לחיידקים ופטריות לשגשג בכף הרגל . 
כאשר אנו משתמשים בגרבי כותנה ונועלים נעליים מעור , מעץ או " פתוחים " , אנחנו מאפשרים לכף הרגל " לנשום " ומונעים הצטברות של זיעה ולחות , אשר יוצרים תנאים נוחים להתפתחות מושבות של חיידקים ופטריות , היכולים לגרום לריחות לא נעימים במקרה הקל , ולזיהומים קשים הפוגעים בבריאותינו ומצריכים טיפולים ממושכים ולא נעימים במקרה הגרוע . 
מכיוון שאת מתייחסת בשאלתך לסנדלים - אין חשיבות מיוחדת לסוג הסנדל עצמו כל עוד הוא פתוח והרגל נשארת מאווררת . 
באשר לגרד הנגרם לטענתך מהחומר האנטי בקטריאלי – בהחלט יכול להיות שזו הסיבה , ולכן את יכולה להשתמש במגוון תרסיסים בעלי השפעה דומה בחנויות הפארם ולראות איזה מהם מתאים יותר לסוג העור שלך . 
דר גיל טאובר - אינפומד 
