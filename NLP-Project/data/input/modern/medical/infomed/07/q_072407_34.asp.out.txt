האם יש קשר בין נטילת אבנדיה להתקפי לב ? 
לאחרונה פורסם בתקשורת כי יש קשר בין נטילת Avandia לבין התקפי לב . 
מצאתי כי ה - FDA אכן הוציא אזהרה לגבי הסיכון . 
במרפאת הסוכרת בה אני מטופל התייחסו לכך בביטול , וגם בדף התרופה אצלכם לא מצאתי איזכור של תופעת הלוואי הזו . 
אחת מתופעות הלוואי של התרופה Avandia היא העלאת רמת הכולסטרול בדם . 
בעקיפין זה יכול להוביל להגברת הסיכון להתקף לב . 
בנוסף ידוע כי התרופה מחמירה מחלות לב קיימות , ולכן מזהירים לפני השימוש בה בחולי לב . 
מומלץ במהלך השימוש בתרופה לעקוב אחר מצב הלב אם ידועה מחלה קודמת , וכן לעקוב אחר רמות הכולסטרול . 
לא מצאתי קשר ישיר בין התרופה להתקפי לב . 
זוהי תרופה מאוד פופולרית ואין סיבה להפסיק אותה אם אין שום בעיה . 
גם אין סיבה להיבהל מכל האזהרות , שכן הן רבות כמעט לכל תרופה . 
פשוט צריך לשים לב לשינויים במצב הבריאותי . 
בברכה , 
דר נעמה ורבין - אינפומד 
