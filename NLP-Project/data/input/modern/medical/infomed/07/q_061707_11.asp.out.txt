בדיקת אולטרסאונד של הבטן 
נשלחתי לבדיקת אולטרסאונד של הבטן העליונה והתחתונה בשל רגישות מתמשכת מתחת לצלעות בצד שמאל של הגוף . 
בתשובה נכתב : " הכבד בממדים תקינים . 
באונה ימנית תחתונה הודגם מוקד היפרדנסי עם הילה היפואקוגנית סביבו " . 
בסיכום נכתב : " מוקד היפראקוגני באונה הימנית תחתונה של הכבד , דרוש המשך בירור . 
שאר האברים - דרכי המרה התוך וחוץ כבדיות אינן מורחבות , כיס המרה בעל דופן תקין ללא עדות לאבנים , הלבלב הודגם על כל מרכיביו בממדים ואקוגניות תקינים , הכליות בממדים ומנח תקינים . 
היחס בין הקליפה והסינוס שמור . 
אין עדות להידרונפרוזיס . 
הטחול הודגם בממדים ואקוגניות תקינים , כלי הדם הגדולים ללא סטיות " . 
אשמח לקבל תשובה על הממצא בכבד , מה זה אומר ומה עלי לעשות ? 
המונחים הינם מתחום האולטרסאונד ומתייחסים לאזורים בגוף שצפיפות החומר בהם גבוהה ( היפראקוגני ) או נמוכה ( היפואקוגני ) יחסית לסביבה , ולכן החזרי הקול שלהם גבוהים או נמוכים בהתאם . 
היפואקוגני בדרך כלל מצביע על ציסטה , אך לא רק , והיפראקוגני יכול להצביע על מגוון סיבות , ביניהן פגמים מולדים . 
אני ממליץ לך לחכות לתשובת פענוח האולטרסאונד ובטוחני שהרופא המטפל יסביר לך את הממצא ויחליט על המשך הבירור על פי הממצא . 
בנוסף את יכולה לקורא חומר נוסף בנושא באתר אינפומד : 
http://www.infomed.co.il/questions/q_020503_7.htm 
http://www.infomed.co.il/questions/q_070902_7.htm 
דר גיל טאובר - אינפומד 
