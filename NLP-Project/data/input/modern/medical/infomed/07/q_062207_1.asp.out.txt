קדחת ים תיכונית משפחתית ( FMF ) ובדיקת SAA . 
אני חולת FMF ומטופלת בתל השומר . 
עשיתי בדיקת SAA ( Serum Amyloid A ) והתשובה שקיבלתי הייתה גבוהה – 91.5 כאשר הנורמה היא 0 עד 6.4 . 
רציתי לדעת מה המשמעות של התשובה . 
האם את מטופלת בקולכיצין ? 
רמה גבוהה של SAA מראה על עליה של חלבון בשם עמילואיד A בדם . 
ערכים גבוהים דורשים טיפול בקולכיצין או טיפולים אחרים כדי להימנע מהסיבוכים של אמילואידוזיס . 
SAA הוא בין החלבונים המיוצרים בפאזה חריפה של דלקות ( acute-phase reactant ) , למשל בשחפת , דלקת בעצם או צרעת , או בדלקות אוטואימוניות כגון דלקת מפרקים שגרונית , קדחת ים תיכונית , מחלת קרוהן . 
ציטוקין הוא החלבון המופרש על ידי בלוטות הלימפה ופועל כ " מתווך " בין - תאי וכמווסת התגובה החיסונית . 
ציטוקינים שמיוצרים במחלות אלו גורמים לייצור של עמילואיד בכבד שמגיע לדם . 
אם את מטופלת בתל השומר – המלצתי היא לפנות לרופאיך בהקדם . 
דר יובל עצמון - אינפומד 
