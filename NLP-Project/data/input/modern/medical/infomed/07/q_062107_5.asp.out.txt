טיפולים אפשריים ל - ITP אחרי כריתת הטחול 
כבר יותר משנה אני חולה ב - ITP . 
אחרי כמה טיפולים בפרדניזון חזרה רמת הטסיות שלי להיות מאוד נמוכה . 
לפני כשלושה חודשים עברתי ניתוח כריתת טחול . 
אחרי הניתוח רמת הטסיות היתה גבוהה , ולפני כמה שבועות היתה ירידה ל - 12,000. מה הטיפול הבא ? 
באילו תרופות ומה ההשפעה שלהן ? 
את עברת את הטיפול הראשוני ( סטרואידים ) והטיפול השניוני ( כריתת טחול ) כפי שמקובל בחולים עם ITP . 
התוצאות בכחמישים אחוז מהמקרים אינן משביעות רצון ואז פונים לטיפול השלישוני . 
במסגרת הטיפול השלישוני משתמשים הרופאים במגוון סוגים של תרופות ממשפחות שונות ובעלי אזורי השפעה שונים על הגוף . 
אין תרופה שעדיפה על פני השנייה : סוג הטיפול נקבע בדרך כלל לפי מידת נסיונו של הרופא המטפל עם התרופה והעדפתו האישית . 
מגוון התרופות כולל : Rituximab , Rh 0 ( D ) immune globulin , IVIG , azathioprine , cyclophosphamide , danazol , vinca alkaloids , dapsone , כמותרפיה משולבת , cyclosporine , mycophenolate mofetil . 
דר גיל טאובר - אינפומד 
