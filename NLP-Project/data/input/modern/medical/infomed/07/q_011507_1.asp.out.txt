צורך בקולונוסקופיה לבירור כאבי בטן 
לפני מעל לשנה החלו לי כאבי בטן עליונה באיזור הקיבה . 
הכאבים החזקים היו בעיקר בשעות הלילה והבוקר המוקדמות . 
בחצי שנה האחרונה הכאבים התחזקו ונפרסו על כל שעות היום והחלטתי לנסות לטפל בנושא . 
עשיתי בדיקות דם וצילומי רנטגן והכל היה תקין . 
בבדיקת נשיפה שהפנה אותי רופא גסטרואנטרולוג התגלה חידק בקיבה שטופל ע"י אנטיביוטיקה וכמו בן קיבלתי כדור נגד חומציות . 
אך כרגע , לאחר חודש וחצי מסיום נטילת הכדורים במשך חודש שלם , ישנו דימום ביציאות וכאבים בזמן יציאות . 
בנוסף , כאבי הבטן התפרסו לצידי הבטן ולחלקה התחתון ( בד"כ בצדדים ) וקיימת נפיחות בבטן . 
הגסטרואנטרולוג הפנה לקולונוסקופיה , אך זמן ההמתנה לבדיקה ארוך . 
מהם האבחונים השונים לתסמינים אלה ? 
האם עיכוב של הבדיקה עלול לגרום להחמרה , או שאפשר להמתין גם עוד כמה חודשים עד שיתפנה תור ? 
( האם נכון שע"מ לקבל תשובה של קולונוסקופיה צריך להמתין שלושה שבועות ? 
) 
לדעתי את מתארת שתי קבוצות שונות של סימפטומים . 
קבוצה ראשונה היא הכאבים בבטן העליונה , מלווה בד"כ בתפיחות בטנית ולעיתים עם תחושת צרבת . 
סימפטומים אלה יכולים בהחלט להתאים לדיספפסיה , שאחת מהסיבות להסתמנות הקלינית הזו היא קיומו של חיידק בשם הליקובקטר פילורי בקיבה . 
טיפול בחיידק בהרבה מקרים מוביל לשיפור ניכר בסימפטומים . 
יש לציין כי יש אנשים שסילוק החיידק ( ע"י טיפול מתאים ) לא מוביל לריפוי הסימפטומים , וכמובן ישנם אנשים הנושאים את החיידק בקיבתם אך ללא סימפטומים כלל . 
אבחנת קיומו של החיידק נעשית באמצעות מבחן נשיפה . 
ניתן לבצע גם גסטרוסקופיה + ביופסיה המוכיחה קיומו של החיידק . 
קבוצה שניה של סימפטומים הם כאבי בטן מפוזרים , כאבים ביציאה , ודימום רקטלי ( דימום עם הצואה ) . 
סימפטומים אלה הם סימפטומים המחייבים בירור יותר מעמיק של הבעיה . 
הסימפטומים הללו יכולים להיות הסתמנות של מחלות רבות מאד . 
לדוגמה , מחלות זיהומיות ( זיהומי מעיים חיידקיים , פרזיטריים , תולעים , אמבות ) המובילות לשלשולים ודימום ביציאה . 
יש צורך באבחון המזהם וטיפול בהתאם . 
סיבה נוספת היא מחלת מעי דלקתית ( מחלת קרוהן או קוליטיס כיבית ) , מחלות אלו הינן מחלות בהם קיימת דלקת שאינה זיהומית במעיים ומובילה לכאבי בטן ולדימום ביציאות . 
דרך האבחנה היא קולונוסקופיה בה מסתכלים על המעי הגס ( וחלק קטן מהמעי הדק ) מבפנים , ורואים האם קיים תהליך של דלקת . 
כמו כן לוקחים ביופסיות במהלך הפרוצדורה . 
הביופסיה נועדה לאבחנה סופית של המחלה . 
סיבות אחרות הן טחורים ( אף על פי שבד"כ זה לא מלווה בכאבי בטן ) , סעיפים במעי הגס ( גם לא אופייני בגילך ולא מתאפיין בכאבי בטן ) , מחלות גידוליות ( גם מאד לא מתאימות לגילך ) ועוד . 
בכל אופן לצורך אבחנה סופית יש מקום לקולונוסקופיה . 
אין דחיפות , אך כדאי לעשות זאת בהקדם . 
המתנה של חודשים היא מוגזמת ואינה מוצדקת . 
תשובת הקולונוסקופיה יכולה להיות כבר לאחר הפרוצדורה , לגבי המראה של המעי ( הגסטרואנטרולוג המבצע יכול להסביר לך ) , אולם תשובה סופית של ביופסיות בד"כ לוקחת 2 - 3 שבועות . 
במקרה שלך ייתכן ויש קשר בין שתי קבוצות הסימפטומים , ולמעשה מדובר במחלה אחת ממנה את סובלת , או שמדובר בשתי מחלות שונות , שאת הראשונה ( קיומו של ההליקובקטר פילורי ) סילקנו כבר בטיפול שקיבלת , וכעת מדובר במשהו שונה ואחר . 
רפואה שלמה . 
ד"ר אמיר בר - שי - אינפומד 
