פוליפים חוזרים בצוואר הרחם 
הגוף שלי מייצר פוליפים בצוואר הרחם , אשר גורמים לדימומים גדולים מאוד בזמן המחזור . 
מדי חצי שנה הגינקולוג שלי מוציא לי את הפוליפ ללא הרדמה . 
האם ישנו טיפול אחר למניעת היווצרות פוליפים בצוואר הרחם ? 
והאם הוא מומלץ ? 
וכמובן , מהו הטיפול הטוב ביותר והיכן מבצעים אותו ? 
פוליפ הוא לרוב גידול שפיר , שיכול לנבוע מכמה וכמה סיבות : זיהומים באזור , שינויים הורמונליים ( לכן לרוב יהיו שינויים בפוליפ בזמן הריון ) , מלאות של כלי דם באזור ועוד . 
כמו כן , פוליפים יכולים להופיע גם ללא כל סיבה . 
פוליפים שנמצאים בצוואר הרחם אכן גורמים לדימום מוגבר בזמן מחזור , וכן לדימום לאחר קיום יחסי מין . 
הטיפול המקובל ביותר היום בפוליפים מהסוג שאת מתארת הוא כריתה כירורגית , ולרוב הפוליפים לא מופיעים שוב . 
במקרה של הישנות הפוליפים , כמו במקרה שלך , חשוב לנסות ולהבין מה מקור הבעיה , ולנסות לטפל בה . 
אך כמו שכבר ציינתי , לא תמיד קיימת סיבה להופעת הפוליפים ואז לא נותר אלא לבצע כריתה חוזרת של הפוליפ . 
אני מניחה שהגינקולוג שלך מכיר את הרקע שלך , וביצע את כל שנדרש על מנת לברר מה מקור הפוליפים שלך . 
כפי הנראה הוא לא מצא כל סיבה ולכן בחר לבצע כריתה של הפוליפים כטיפול . 
דר מורן שויקה - אינפומד 
