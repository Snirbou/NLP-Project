שלשולים מתמשכים שמצריכים בירור 
זה 3 חודשים שאני סובלת משלשולים . 
בבדיקת דם התברר שיש בעיה לי בתפקודי כבד . 
נשללה רגישות לגלוטן . 
עשיתי אולטרסאונד בטן עליונה , ולפיה הכבד תקין , אבל כיס המרה מכווץ והטחול מוגדל . 
האם קיים קשר בין אלה לבין תופעת השלשולים ? 
בבדיקת צואה נשלל חיידק . 
אין לי כאבי בטן כלל ולא חום . 
רק ירדתי 3 קילו במשקל . 
אציין גם כי כעת תדירות השלשולים פחתה , אולם לא נעלמה כלל . 
מה זה יכול להיות ? 
הסיבות שיכולות לגרום לשלשולים כרוניים הן כה רבות , שהמידע שנתת לא מספיק , וקרוב לוודאי שיידרשו עוד מספר בדיקות כדי להגיע לאבחנה או למספר אבחנות אפשריות . 
קרוב לוודאי שאחת הבדיקות שתידרשנה להמשך הברור היא קולונוסקופיה . 
דר יובל עצמון - אינפומד 
