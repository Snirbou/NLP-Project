תרופות לאדם אלרגי לחתולים 
אני אלרגי לחתולים , ולפעמים אני צריך להתארח בבית של המשפחה שיש להם חתולים . 
האם ישנה תרופה שאפשר לקחת רק לפני שהולכים לבית עם חתולים ? 
ואם כן איזו ? 
חשוב לדעת במה מתבטאת האלרגיה שלך . 
בדרך כלל אלרגיה לחתולים מתבטאת בנזלת , התעטשויות , גרד ופריחה . 
ניתן לטפל סימפטומטית ( כנגד הסימפטומים ) כאשר הסימפטומים מופיעים . 
באופן עקרוני קיימת האפשרות ( אם הסימפטומים הם ברורים כקשורים להגעה לבית עם חתולים ) ליטול טיפול סימפטומטי , כגון אנטיהיסטמינים , טרם ההגעה לבית עם החתולים . 
חשוב לציין שהטיפולים האנטי אלרגיים מסוג זה ( אנטיהיסטמינים ) הם תרופות הגורמות עייפות וטשטוש קל , ואסור לנהוג לאחר נטילתן . 
התרופות האנטיהיסטמיניות החדשות ( הדורות החדשים ) מתיימרות להיות פחות מטשטשות , והן אכן כאלה , אולם אנו עדיין ממליצים להימנע מנהיגה לאחר נטילתן . 
דר אמיר בר - שי - אינפומד 
