ביצוע הפלה באמצעות תרופה 
יש לי חברה בת 19 שנכנסה להריון . 
היא נמצאת בשבוע השישי להריון והיא מעוניינת לעשות הפלה בדרך תרופתית . 
הבעיה היא שסוג הדם שלה הוא A שלילי . 
הייתי רוצה לדעת איזו תרופה מומלצת לה , מה הסיכונים בלקיחת התרופה , אם היא תוכל להיכנס להריון שוב בעתיד , או שאין לה ברירה אלא ללדת את התינוק . 
התרופה שהיא מעוניינת לקחת היא תרופה שרק רופא גינקולוג רשאי לתת מרשם בשבילה , ולקיחתה נעשית תחת השגחה . 
היות סוג הדם A מינוס אינו מהווה בעיה , אלא שבנוסף לחומר הפעיל יש לקבל תרופה נוספת לטיפול בנוגדנים . 
תוכלי לקרוא עוד באתר בנושא 
http://www.infomed.co.il/questions/q_092800_2.htm 
http://www.infomed.co.il/questions/q_011104_6.htm 
אך שימי לב כי אפשר לקחת את התרופה רק עד השבוע השביעי ולא לאחר מכן . 
דר יובל עצמון - אינפומד 
