דחיית המחזור באמצעות גלולות למניעת הריון 
אף פעם לא לקחתי גלולות , ועכשיו , כשנכנסתי למערכת יחסים , חשבתי על זה ופניתי לגינקולוג . 
הוא המליץ לי על הגלולה פמינט . 
אני רוצה לדחות את מועד המחזור הקרוב לפחות לשבוע נוסף . 
האם אני יכולה לדחות אותו באמצעות הגלולות , ואם כן - כיצד ? 
מתי אני אמורה לקחת גלולה ראשונה כדי שהמחזור ידחה ? 
גלולות למניעת הריון יש להתחיל ליטול מהיום הראשון של המחזור , כלומר מהיום הראשון שבו את מתחילה לדמם , למשך 21 יום . 
בסיום החפיסה יש להפסיק למשך 7 ימים ( שבהם סביר להניח שתקבלי שוב מחזור ) וכן הלאה . 
כשרוצים לדחות מחזור וסתי , פשוט ממשיכים ליטול את הגלולות ברצף , ללא הפסקה של 7 ימים . 
אם תתחילי לקחת גלולות שלא לפי הוראות השימוש , הסיכוי שתצליחי לדחות את המחזור נמוך . 
כמו כן לא תהיי מוגנת בתקופה זו מפני כניסה להריון , וכן צפי לדימומים שונים במשך החודש . 
לסיכום , אני ממליצה להתחיל ליטול גלולות בזמן , על פי הוראות השימוש ( כלומר ביום הראשון של המחזור ) , לאחר מכן , בחודשים הבאים אם תרצי לדחות מחזורים תוכלי לעשות זאת בקלות על ידי נטילה רצופה של הגלולות . 
בהצלחה ! 
דר מורן שויקה - אינפומד 
