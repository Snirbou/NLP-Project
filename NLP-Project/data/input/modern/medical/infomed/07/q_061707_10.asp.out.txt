שינויים ניווניים בחוליות הצוואר 
ביצעתי צילום עמוד שדרה צווארי , ועל פי הממצאים יש שינויים ספונדילוטיים . 
הייתי רוצה לדעת מה המשמעות של הדבר וממה זה נגרם . 
שינויים ספונדילוטיים הם שינויים ברקמות השונות סביב עמוד השדרה , בדיסק הבין - חולייתי , או שינויים ניוונייים של החוליות עצמן . 
שינויים אלה מופיעים בחלק גדול מהאוכלוסייה מעל גיל 30 , וניתן לראות אותם בצילום רנטגן . 
הם נגרמים בדרך כלל בתהליך ההתבגרות הטבעי של הגוף , לעיתים גם מאיזושהי סיבה פתולוגית . 
כשרואים שינויים ספונדילוטים בצילום רנטגן , זה לא בהכרח מצביע על בעיה . 
סימפטומים שיכולים להתלוות לספונדילוזיס ( קשחת חוליות ) הם כאבים בצוואר , ו/או שינויים נוירולוגיים . 
מובן שאם את סובלת מכאבים או משינויים נוירולוגיים מומלץ לגשת לרופא המטפל ולהמשיך את הבירור . 
בברכה , 
דר נעמה ורבין - אינפומד 
