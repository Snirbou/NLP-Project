דימום מפי הטבעת 
בתקופה האחרונה יצא לי מעט דם מפי הטבעת . 
בימים האחרונים אני סובלת מכאבי בטן חזקים באזור הבטן התחתונה ואני משלשת עם הרבה דם נקי . 
יש לי גם מחסור בברזל בדם , ואני חושבת שזה נובע גם מזה וגם מהעובדה שאני מקבלת מחזור סדיר זה שנה , וגם מזה שאני כמעט לא אוכלת בשר . 
מה אני יכולה לעשות עם כאבי הבטן , הדימום וחוסר בברזל ? 
בדימום מפי הטבעת יש לטפל בדחיפות רבה , ואת חייבת ללכת לבדיקה אצל הרופא המטפל בקהילה או לבקש הפניה לכירורג כללי , לגסטרואנטרולוג או לפרוקטולוג , על מנת שיוכלו לבדוק אותך גופנית ולתשאל אותך לגבי הרגלים אחרים בחייך ועל היסטוריה הרפואית שלך . 
אין ספק שאת צריכה לעבור בירור לגבי התזונה שלך ולקחת תוספי מזון על פי הנדרש או לשנות את הדיאטה שלך . 
זאת תוכלי לעשות לאחר בדיקות דם ובירור רמות המינרלים והוויטמנים בגופך , וקבלת טיפול מתאים על ידי רופא המשפחה שלך . 
המלצתי היא לסור בהקדם לבדיקת הדימום מפי הטבעת ! 
דר גיל טאובר - אינפומד 
