פעילות גופנית 
רמה גבוהה של טריגליצרידים עם HDL נמוך מדי 
ערכי הטריגליצרידים בבדיקת דם אחרונה שלי היו 598 , כולסטרול : 112 , HDL : 15 , GOT : 55 , GPT : 138 , LDH : 601 . 
איזה טיפול תרופתי מתאים לי ( מלבד דיאטה ) ? 
לפי המספרים שכתבת , רמת הטריגליצרידים שלך מאוד גבוהה , ולעומת זאת רמת הכולסטרול נורמלית , אך ה - HDL נמוך מדי . 
זהו מצב שנקרא היפרליפידמיה - יתר שומנים בדם . 
אני לא מכירה את הרקע הרפואי שלך ולכן אני לא יכולה לתת לך המלצה ספציפית על תרופות , אבל אתאר מה בדרך כלל עושים במקרה כזה . 
הדבר הראשון והכי מומלץ הוא לשנות את אורח החיים על ידי דיאטה דלת שומנים , פעילות ספורטיבית , הפסקת עישון והפסקת שתיית אלכוהול . 
יש בספרות הוכחות רבות לכך שדי בשינוי אורח החיים בשביל להוריד את רמת השומנים בדם . 
לגבי תרופות - יש מבחר רחב של תרופות שמורידות את רמת השומנים בדם , וכדי להחליט אילו מתאימות לך אתה צריך לגשת לרופא המשפחה לקבלת מרשם מתאים . 
דוגמאות לתרופות : ליפאנור ( ציפרופיבראט ) , גמפיברוזיל , בזאפיבראט . 
תוכל למצא מידע על שלוש התרופות האלה באינדקס התרופות של אינפומד . 
בברכה , 
דר נעמה ורבין - אינפומד 
