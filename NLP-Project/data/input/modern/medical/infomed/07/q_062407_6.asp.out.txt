חשש לויטיליגו אצל בחורה שהמחלה קיימת במשפחתה 
בתי בת ה - 26 עשתה בדיקות דם . 
התוצאות הן : 
TSH - 2.48 ANTINUCLEAR AB - NEGATIV THYROGLOBULIN AB 309 ANTITHYROID PEROXID 106 
לאחרונה היא הבחינה בכתמים לבנים במותן ובבית השחי . 
לאביה יש ויטיליגו - כתמים שהופיעו אצלו בגיל 13 . 
האם תוצאות בדיקות אלו והופעת הכתמים הלבנים בגופה מצביעים כי גם לה יש ויטיליגו ? 
האם עליה לקחת תרופות כדי להסדיר את הבעיה בבלוטת התריס כדי להעלים את הכתמים , או לפחות כדי למנוע החמרה ? 
רופאת המשפחה אומרת שכל עוד בדיקת ה - TSH תקינה אין צורך במתן תרופה . 
רופאת המשפחה ורופא עור אומרים כי אין לה ויטיליגו . 
ויטיליגו היא בעייה רפואית קשה מאוד לחולים בה , מכיוון שהיא מהווה קושי חברתי ומצריכה הסתגלות למצב שונה מזה שהורגלו אליו . 
לכן אני מבין את דאגתך מהאפשרות שבתך סובלת מן המחלה . 
אינני יכול לשפוט את הממצאים המורפולוגיים מכיוון שאיננו משוחחים פנים אל פנים , אך מהבדיקות אין אינדיקציה לויטיליגו . 
אנו יודעים שויטיליגו היא בעיה תורשתית , מכיוון שב - 30 % מהמקרים , המחלה קיימת גם אצל אחד ההורים , ואני מעריך שמכאן דאגתך הרבה . 
אנו בודקים את הבלוטת התריס מכיוון שישנו מתאם גבוה בין בעיות בבלוטת התריס לבין אנשים עם ויטיליגו , ואנו בודקים פרמטרים נוספים שמכוונים למחלות אוטואימוניות , מפני שאחת הסברות שהתפרצות המחלה נובעת מבעיה אוטואימונית בגוף . 
על פי הבדיקות של בתך ניתן לשלול בעיה אוטואימונית או בעייה בבלוטת התריס . 
אין צורך לטפל בבלוטת התריס כאשר הערכים שלה תקינים , ואף יש התוויית נגד לטיפול כזה . 
אני מבין שאת נמצאת במעקב של רופאת המשפחה ורופא עור , ויש להמשיך בכך . 
את יכולה כמובן לפנות לייעוץ נוסף של רופא עור ולשמוע עוד דיעה . 
דר גיל טאובר - אינפומד 
