רמה גבוהה של תאי דם אדומים בשתן 
בבדיקות דם ושתן קיבלתי ערך גבוה של אריתרוציטים בשתן – 50 , כאשר המקסימום הוא 10 , ובבדיקת uric acid היתה התוצאה 6.1 כאשר המקסימום הוא 6 . 
במשפחתי יש היסטוריה של כליות פוליציסטיות . 
אני מאוד לחוצה מהתוצאות . 
תוצאת בדיקת הקראטינין היתה 1 . 
מה המשמעות לגבי ? 
האם יש לזה בהכרח קשר לכליות ? 
האם ניתן לעשות משהו על מנת להוריד את הערכים ? 
הממצא שלך מראה על נוכחות תאי דם אדומים בשתן . 
ממצא זה יכול להצביע על מגוון סיבות , מזיהומים בדרכי השתן , אבנים בדרכי השתן ואף בעיות אנטומיות . 
יש צורך בבדיקות נוספות כולל הדמייה בכדי להגיע לאבחנה סופית . 
אין ספק שתפקודי הכליות שלך הם ברמה מאוד גבולית , אך חשוב לדעת אם אלו תוצאות ראשונות או שאלו תוצאות שחוזרות על עצמן במשך שנים ללא שינוי משמעותי . 
אני ממליץ לך לפנות לייעוץ נפרולוגי על מנת שיוכל לערוך לך בדיקות נוספות , כולל בדיקות הדמיה , ולאבחן אם ישנה בעייה כלייתית . 
דר גיל טאובר - אינפומד 
