סוגי נעליים וכאבי גב 
הבעיה שלי היא כאבי גב . 
אני ילדה שהולכת כל יום על עקבים , אבל לא כל כך גבוהים , כבר כמה שנים , ולאחרונה התחילו לי כאבי גב . 
ניסיתי ללכת לעבודה עם נעליים שטוחות , ומייד התחילו לי כאבי גב ורגליים , וכשחזרתי לנעלי עקב , פסקו כאבי הגב . 
האם הרגל שלי התרגלה לנעל עקב ונוצר בה " פגם " הפוגע לי בגב , או שאני צריכה למצוא את הנעל השטוחה שתתאים לי , והכל בסדר ? 
התלונות שלך על כאבי גב הן מן הנפוצות ביותר שרופאים בקהילה נתקלים בהן יום יום . 
כאבי גב , ובמיוחד כאבי גב תחתון , יכולים לנבוע ממגוון גדול של בעיות : 
בעיות גרמיות ( כלומר הקשורות למבנה העצמות וחוזקן ) . 
בעיות של רקמות החיבור ( גידים ורצועות , למשל ) אשר מקיפות ומחזקות את עמוד השדרה . 
מחלות שרירים שונות . 
בעיות נוירולוגיות ( עצביות ) . 
כאבי גב בלתי ספציפיים ( כלומר , שאין להם סיבה ברורה ) . 
יש עוד מספר רב מאוד של בעיות ומחלות אחרות שלא מוזכרות כאן . 
אני ממליץ לך לפנות לאורתופד על מנת שיתחיל את הבירור לגבי כאבי הגב שלך . 
האורתופדים הם הרופאים המנוסים ביותר בבעיות מסוג זה ויוכלו להתאים לך טיפול מתאים . 
בברכה 
דר עידו ווליניץ - אינפומד 
