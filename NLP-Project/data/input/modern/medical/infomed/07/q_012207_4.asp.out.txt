מחלות וסימפטומים בעיות בכפות הידיים 
ניתוחים ופרוצדורות 
דלקת גידים באצבעות הידיים לנגן גיטרה 
אני מנגן בגיטרה כמה שעות ביום , מעל שעתיים לפחות , ובנוסף מקליד הרבה במחשב . 
היום אם אני מנגן או מקליד , אחרי 10 דקות פשוט לא יכול להמשיך כי כואב . 
אורתופד אמר שיש לי דלקת גידים ואני צריך לנוח , אבל הוא לא אמר כמה זמן , לא היתה לו תשובה ברורה . 
הייתי שמח לתשובה , כמה זמן ייקח לי עד ריפוי הדלקת ? 
ואילו דברים אני יכול לעשות כדי שהדלקת תעבור מהר , כגון צמחי מרפא מסוימים וכדו ' ? 
לא ברור לי איזו אצבע כאובה ומתי . 
ככלל , ייתכנו מצבים של דלקות מקומיות בגידי כפות ידיים . 
בהחלט ייתכנו מצבים בהם הגורם התורם הוא עבודה ממושכת עם עומסים ממושכים . 
טיפול במצב כזה יכלול - 
1 - מתיחות לעצבים ולגידים - בעדינות ובלי להחמיר את התלונה חיזוקים של שרירי כף היד בדגש על חיזוק תוך הארכה של השריר ( חיזוק אקסצנטרי ) 2 - עיסוי עדין באזור הכאב 3 - שלילת מעורבות צווארית בתופעה 4 - אולטרסאונד מקומי אם ישנה בצקת שצריך לפזר 5 - מנוחה יחסית - או פחות שעות הפעלה בכאב או הפעלה עם הגנה כלשהי כמו סד מנוחה רו טייפינג שייתן קיבוע ומנוחה יחסית לאזור הכאוב , למשל - 
http://www.nismat.org/traincor/spica.html 
אפשר לקנות סדי מנוחה לאצבעות בבתי מרקחת . 
אינני יכול לקבוע כמה זמן ייקח , אך ברור לי שמנוחה יחסית של אזור הכאב בשילוב עם תרגול עדין של מתיחות וחיזוקים כמפורט למעלה הם הכיוון לטיפול . 
גש לרופא או לרופא אחר ובקש הבהרה לגבי הטיפול והתייעץ עימו אם אפשר להיעזר בטיפול במכון פיזיותרפיה . 
לסיכום - שווה להתייעץ שוב לגבי טיפול במכון פיזיותרפיה ולגבי השימוש בסד מנוחה . 
רפואה שלמה 
ירון טילינגר , פיזיותרפיסט מוסמך מכבי שירותי בריאות 
חזרה 
