סוגי קוטלי זרע ושימוש באמצעי מניעה בתקופת ההנקה 
נאמר לי שנרות Pharmatex ( אשר אינם נמכרים רשמית בארץ ובארצות הברית ) הם בעלי האחוז הגבוה ביותר ( 98 % ) במניעת הריון מתוך מגוון קוטלי הזרע הקיימים . 
האם הנרות מכילים Benzalkonium chloride . 
האם בכלל benzalkonium chloride יעיל יותר מ - Nonoxynol 9 ? אם כן , מדוע הם לא מאושרים על ידי משרד הבריאות ומה הסכנות הטמונות בנרות אלו ? 
אני יודע שלא כדאי לסמוך על קוטלי זרע כאמצעי מניעה יחיד . 
ברצוננו לשלב זאת עם הנקה . 
Pharmatex אכן מכיל את החומר Benzalkonium chloride והוא משמש , בין השאר , גם כקוטל זרע . 
אלה לא נרות אלא מה שנקרא " ספוגית " , sponge . 
זהו ספוג שחוסם את מעבר הזרע והורג אותו בדרך על ידי החומר הכימי המצוין . 
גם Nonoxylnol 9 הוא ספוג כזה . 
ההבדל בין השניים הוא שהראשון קוטל גם חיידקים ווירוסים , ועל ידי כך יכול למנוע העברת מחלות מין למיניהן , יש שאומרים שהוא אפילו מונע הידבקות באיידס , אך מובן שאין להסתמך על זה , וצריך להשתמש גם בקונדום . 
שני החומרים עלולים לגרום לצריבה בנרתיק , ויש סכנת פיתוח אלרגיה לחומר הפעיל . 
הספוגית לא מאושרת על ידי ה FDA ( מנהל המזון והתרופות האמריקאי ) כתרופה לשימוש ברחבי ארצות הברית מפני שהוא לא נותן מספיק הגנה למניעת הריון , ובכל זאת מעלה את הסיכון להידבקות במחלות מין שונות , כי בדרך כלל לא משתמשים גם באמצעי הגנה נוסף , כמו קונדום . 
באופן כללי , במהלך הנקה מומלץ להשתמש בגלולות המכילות פרוגסטרון בלבד . 
אני מצרפת קישורים למידע לגבי גלולות אלו ( הנקראות mini pills ) : 
http://www.starmed.co.il/Contraceptives/Pill 
http://www.netdoctor.co.uk/sex_relationships/facts/mini-pills.htm 
בברכה , 
דר נעמה ורבין - אינפומד 
