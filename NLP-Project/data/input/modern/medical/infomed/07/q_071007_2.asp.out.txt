בדיקת CT המעידה על שינויים במבנה העורקים 
אמי עברה CT של בית החזה . 
התוצאה היתה : 
CT מראה הרחבת אאורטה העולה והרחבת עורק ריאתי משותף . 
יש בלוטה במיצר ויש בלוטות בתי שחי . 
יש נוזל פריקרדיאלי בכמות קטנה . 
נשלים CT בטן , בדיקת ממוגרפיה + בדיקת כירורג לשד ואקו לב . 
אודה לכם אם תוכלו להסביר את משמעות התוצאות . 
יש קושי לענות על שאלתך , מכיוון שאינני יודע את הסיבה הראשונית לבדיקת בית החזה ואת ההיסטוריה הרפואית של אימך . 
האם היא חולת לב , האם סבלה מגידול בעברה , האם היא נוטלת תרופות או עברה טיפולים כלשהם ? 
כל אלה יכולים למקד את החיפוש . 
ה - CT שאימך עברה מצביע על שינויים במבנה של עורקי הלב והריאה , כמו גם על נפיחות של בלוטות לימפה ונוזל פריקרדיאלי , ויכול להיות שיש מן המשותף לסימפטומים , ויתכן שהם קשורים לכמה דברים שונים . 
על מנת לתת אבחנה מדוייקת , נשלחה אימך לעבור סדרת בדיקות נוספות - גם בצילומי הדמייה וגם על ידי בדיקה גופנית . 
אני מבין את דאגתך כרגע והרצון לקבל תשובה , אך מומלץ להשלים את הבדיקות ורק לאחר מכן להגיע לאבחנה הנכונה . 
דר גיל טאובר - אינפומד 
