תזונה 
איך מתגברים על בחילות ? 
אני סובל כבר שנה וחצי ( בערך ) מבחילות בערב ( ללא הקאה ) . 
הדרך היחידה בשבילי לעבור ערב ללא בחילה חזקה זה לא להכניס יותר כלום לפה אחרי השעה 4 אחר הצהריים . 
יש כמובן דברים שגורמים לי לסבול יותר ודברים שגורמים לסבול פחות . 
לדוגמה , אם בצהריים אני אוכל משהו עם פפריקה מתוקה - אני אסבול מאד כל הלילה . 
פניתי כבר מספר פעמים לרופאת המשפחה , ששלחה אותי בערך לכל בדיקה אפשרית , כולל גסטרוסקופיה לקיבה . 
וכמובן שראיתי גסטרואנטרולוג מומחה . 
יש רק 2 בדיקות שהם לא עשו : גסטרוסקופיה מפי הטבעת , ובדיקה פסיכולוגית . 
הלכתי הצרה הזאת למדקרת סינית , אשר דקרה אותי פעם אחת בזמן בחילה , והבחילה נעלמה תוך 14 דקות בדיוק , אך כמובן חזרה למחרת . 
היא טוענת שהבעיה היא אך ורק באנרגיות - והיא לא מדברת על לשתות רד בול . 
אני ממשיך אצלה בטיפולים , והבעיה לפעמים נעלמת לכמה ימים , ואז חוזרת שוב . 
רציתי לדעת אם יש עוד רעיונות , אם מישהו נתקל בבעיה כזאת ? 
ואולי מישהו יודע איפה משיגים את ה " אנרגיה " ? 
הבחילות והסימפטומים שאתה מתאר הם תופעה נפוצה ומוכרת , רבים האנשים הסובלים מכך . 
לרוב התופעה מוגדרת כ " ריפלוקס " , כלומר החזר קיבתי - ושטי , מצב בו יש זרימה חוזרת של תוכן הקיבה כלפי מעלה לכיוון הוושט . 
מצב זה גורם לצרבות ובחילות . 
הרופא שיכול לאבחן תופעה זו הוא אכן גסטרואנטרולוג , ואם כבר נבדקת על ידי רופא כזה ונשלחת לבדיקות הרלוונטיות , אני מניחה שמצבך טוב ואינך זקוק לטיפול תרופתי כלשהו . 
ישנן מספר שיטות מסורתיות שעשויות למנוע בחילות . 
הימנע ממאכלים שמגבירים את התופעה ( מזון מטוגן , מזון מתובל מדי , קפה , אלכוהול וכו') . 
השתדל לאכול מנות קטנות אך תכופות יותר . 
השתדל לא לאכול לפני השינה . 
נסה לישון עם כרית מעט מוגבהת ( או שתי כריות ) . 
לגבי האנרגיות שחסרות לך , עליך לבחון את המצב עם עצמך - האם תזונתך מאוזנת ? 
האם אתה ישן מספיק כל לילה ? 
האם אתה עוסק בפעילות גופנית כלשהי ? 
אם אתה חש צורך , פנה לפסיכולוג , אולי ביחד תוכלו למצוא את שורש הבעיה . 
תרגיש טוב ! 
דר מורן שויקה - אינפומד 
