ערך גבוה של סרוטונין שמצריך בירור 
אני מאובחנת עם בליטה בלבלב של סנטימטר וחצי , ואמרו לי שזה מתאים לווריאנט אנטומי . 
בשלוש השנים האחרונות הממצא לא שינה את גודלו . 
מאחר שיש לי כאבי בטן , תחתונה ועליונה , ואני נעשית אדומה בחדר סגור , ומזיעה לפעמים בלילה , עשה לי הרופא בדיקת איסוף שתן שהיתה בסדר , אבל רמת הסרוטונין שלי היתה גבוהה : במקום 33 היא היתה 123 ! 
אני פוחדת מקרצינואיד , אפילו בלבלב . 
לרופאים יש זמן . 
אני מחכה עכשיו לבדיקת מיפוי , אם יאשרו בקופה , כמובן . 
מה עוד עלי לעשות כדי לדעת מה יש לי ואולי לעצור את המחלה לפני שתתפשט , אם בכלל חליתי , או שאולי הסיבה לסרוטונין הגבוה יכולה להצביע על משהו אחר ? 
אין סיבה ישירה לחשוב שהממצא בלבלב קשור לרמות הסרוטונין שלך בדם . 
אני מבין שאת נמצאת במעקב , וסדר הבדיקות שנערכו לך הוא המעקב הרגיל שכל חולה עובר . 
הסרוטונין הוא מעביר עצבי ( נוירוטרנסמיטר ) במוח , המשתתף במגוון תהליכים בגוף ומשפיע על מגוון תהליכים . 
אין דיאטה מסויימת או תוספי מזון כלשהם שהראו יעילות בשליטה על רמות הסרוטונין בגוף . 
אני מבין את החרדה שאת נמצאת בה , והיא מוצדקת , אך מצבך איננו דחוף ואת נמצאת תחת טיפול ומעקב . 
עצתי היא להמשיך את המעקב עם הרופא המטפל עד לגמר הבדיקות ולקבלת תוצאות סופיות . 
דר גיל טאובר - אינפומד 
