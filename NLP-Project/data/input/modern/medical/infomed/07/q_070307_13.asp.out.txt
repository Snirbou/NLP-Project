מחלות נגיפיות של אברי המין והסיכונים הנלווים 
לפני כשנתיים לערך הופיעו באזור איבר המין שלי בלוטות קטנות . 
ניגשתי לרופא עור , שמצא שמדובר בקונדילומה . 
הוא צרב את הנגעים ושלח אותי לערוך מספר בדיקות דם , שיצאו תקינות לחלוטין . 
בחודשים האחרונים שוב הופיעו הבלוטות . 
בבדיקה אצל רופא עור התברר כי מדובר במחלה הנקראת מולסקום קונטגיוזום . 
הוא צרב את הנגע , אשר כרגע נמצא בתהליך של התרפאות . 
מהם ההבדלים בין המחלות ? 
בנוסף רציתי לדעת מהו וירוס הפפילומה ואיך אוכל לדעת האם נדבקתי בו ? 
וכיצד לא אדביק אחרים ? 
אני יודע שווירוס הפפילומה יכול לגרום לסרטן צוואר הרחם , למשל . 
איך דואגים שזה לא יקרה ? 
שימוש בקונדום יעיל , אך בשלב מסויים אצטרך להביא ילדים . 
ברצוני גם לדעת אם כל בדיקות הדם שערכתי הן בגלל הווירוס היכול לקנן בגופי . 
הן מחלת הקונדילומה והן המולוסקום נגרמים על ידי נגיפים : המחלה הראשונה נגרמת על ידי נגיף הפפילומה ( HPV ) ואילו השנייה על ידי נגיף ה - poxvirus . 
שני הנגיפים עוברים במגע של עור בעור , ונכון שלגבי נגיף ה - HPV , קונדום עשוי להפחית במקצת את הסיכון להדבקה , אך אינו מגן באופן מוחלט . 
כנראה שבדיקות הדם נעשו על מנת לשלול מחלות נוספות המועברות במגע מיני , וכדי לשלול את האפשרות שיש לך דיכוי חיסוני כמו איידס , ואולם שני נגיפים אלה גורמים למחלות מקומיות ואינם מקננים בדם . 
בעוד נגיף המולוסקום גורם לבעיות אסתטיות ותו לא , ידוע היום כי נגיף הפפילומה אכן יכול להגביר את הסיכון לסרטן צוואר הרחם , סרטן פי הטבעת ועוד . 
יחד עם זאת , כדאי לזכור שחלק גדול מהבנות שתהיה איתן , כנראה כבר נדבקו בנגיף עוד לפני שהכירו אותך ( אלא אם כן הן בתולות ) , כך שהסיכוי שיידבקו דווקא ממך הוא קלוש . 
בכל מקרה , בגלל הסיכון לסרטן צוואר הרחם , נשים צריכות לעבור בדיקת PAP תקופתית . 
לבסוף , ממש בימים אלו הושק בארץ החיסון לנגיף הפפילומה , המומלץ לכל אישה ונערה לפני התחלת קיום יחסי מין . 
בברכה , 
דר איציק לוימומחה במחלות זיהומיות 
