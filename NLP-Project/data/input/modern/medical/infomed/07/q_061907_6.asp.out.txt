עצות לגבר הסובל מאקנה 
האם מומלץ או לא מומלץ להתגלח למי שסובל מאקנה ? 
והאם זה משנה אם זה גילוח במכונה או בסכין ? 
קראתי גם שלא מומלץ לשטוף את הפנים לעיתים קרובות , ורציתי לדעת למה ? 
הרי השטיפה אמורה לנקות את העור , לא ? 
שמירה על נקיון עור הפנים היא הדבר הראשון במעלה למי שסובל מאקנה . 
הגילוח נתון לשיקול דעתך , לפי הנוחות שלך . 
על מנת לשמור על נקיון הפנים , מומלץ להשתמש בסבון פנים מיוחד אשר ניתן לרוכשו בחנויות הפארם לפי עצת עם הרוקח/ת . 
כמו כן , ישנם תכשירים נוספים ללא מרשם רופא היעילים כנגד האקנה , בעיקר הפועלים על ידי ייבוש הנגע . 
עדיף לשמור על עור פנים יבש , מכיוון שעור רטוב או שומני מהווה כר נוח לגידול ושגשוג של החיידקים הגורמים להתפתחות האקנה . 
לכן מומלץ לשטוף בסבון פעם עד פעמיים ביום ולייבש את הפנים לאחר מכן . 
במקרה של אקנה עיקש - ניתן לפנות לרופא עור לטיפול באנטיביוטיקה . 
תוכל למצוא מידע נוסף על ידי שימוש במנגנון החיפוש של אינפומד . 
דר גיל טאובר - אינפומד 
