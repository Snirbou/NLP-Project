ורידים בולטים באשכים 
לאחרונה גילו אצלי ורידים בולטים בשני האשכים - האם זה בהכרח יכול להשליך על פגיעה כלשהי בגופי ? 
אני משער שמה שאתה מתאר זה וריקוצלה . 
וריקוצלה היא מצב בו קיימת התרחבות של מקלעת ורידים קטנה בשק האשכים . 
התרחבות זו מובילה לכך שקיימת זרימת דם מרובה סמוך לאשכים . 
הדבר מוביל לכך שהטמפרטורה סביב האשכים עולה . 
האשכים נמצאים בשק האשכים , מרוחקים מעט מגופנו , על מנת להיות בסביבה קרה יותר ב - 2 מעלות מטמפרטורת הגוף שלנו . 
כאשר הטמפרטורה סביב האשכים גבוהה , קיימת פגיעה באיכות הזרע , עד אפילו פגיעה בפוריות , לכן היום מומלץ לבצע ניתוח לתיקון וריקוצלה , על מנת למנוע את הפגיעה באיכות הזרע . 
דר אמיר בר - שי - אינפומד 
