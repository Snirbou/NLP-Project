רמות בטא HCG שמעידות על הריון 
ביצעתי בדיקת דם לאבחון הריון לאחר איחור של 5 ימים בהופעת הווסת . 
התוצאה שקיבלתי היתה 12.86 בערכי הבטא HCG . 
למחרת ביצעתי בדיקת דם בשנית , והתוצאה שהתקבלה היתה 28 . 
הרופא הסביר לי שמדובר בערכים נמוכים וכי קיים חשש להריון שאינו תקין . 
יומיים לאחר ביצוע הבדיקה האחרונה עברתי בדיקת דם נוספת , והערך שנמצא בה היה 96 . 
לפי החישוב שעשה הרופא ( שלדבריו רמת ההורמון אמורה להכפיל עצמה מדי יום ) , הייתי אמורה לקבל ערך של 240 . 
האם המשמעות היא שההריון אינו תקין , למרות שבפועל הערכים עולים ? 
האם יחסית לתקופה בה ביצעתי את הבדיקות הערכים נמוכים משמעותית מהנורמה ? 
" ערכי הבטא " מבטאים למעשה את רמת ההורמון הכוריוני האנושי בדם . 
נמצא שיש קורולציה בין רמת ההורמון לבין התקדמות ההריון ותקינותו . 
בשלב ההריון שלך אכן מצופה שערכי ההורמון יהיו כבר במאות ולא בעשרות כפי שנמצא בבדיקת הדם שביצעת . 
ערכי הבדיקות שציינת אכן במגמת עליה , אך אני חוששת שהעליה אינה מספיקה ואינה מתאימה למשך ההריון , אך עדיין אין בידי די פרטים כדי לקבוע את עתיד הריונך . 
למשל , ייתכן שחישוב הימים מוטעה ואז ערכי ההורמון תקינים . 
אני ממליצה לבדוק שוב את רמות ההורמון ולגשת לרופא המטפל , שיוכל לבדוק אותך ולהעריך באופן יסודי יותר את מצב ההריון . 
תוכלי לקרוא עוד על הקשר שבין רמות ההורמון לתקינות ההריון בתשובה הבאה באתר אינפומד : 
http://infomed.co.il/questions/q_082802_3.htm 
דר מורן שויקה - אינפומד 
