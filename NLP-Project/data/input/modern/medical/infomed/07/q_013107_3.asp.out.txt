הסיבות לדימום מהאף 
הנני בת 34 ובילדותי סבלתי מדימומים מהאף . 
בחודשיים האחרונים תופעה זאת חזרה על עצמה מספר פעמים , פעם דימום רב ופעם דימום קל . 
מה גורם לדימום מהאף באופן מפתיע ? 
כיצד לנהוג ? 
דימום מהאף ( Epistaxis ) יכול לנבוע מסיבות רבות . 
הסיבות השכיחות הן פגיעה ברירית האף וקרע של כלי דם קטנים באזור . 
הדבר יכול להיגרם מחיטוט באף , מגופים זרים , מיובש של הריריות או מקינוח יתר בזמן זיהום חריף של דרכי האוויר העליונות או בעת התקף אלרגיה . 
סיבות נוספות הן : פוליפים , גידולים או כלי דם אבנורמליים ( בדרך כלל עקב בעיה מולדת ) . 
סיבות נדירות יותר הן טראומה קשה , יתר לחץ דם מאוד קשה וכו ' . 
ברוב המקרים הדימום קטן ופוסק תוך זמן קצר ( אף על פי שלמראית עין מדובר בכמות דם עצומה ) . 
דימומים מאסיביים או חוזרים פעמים רבות הם בד"כ פחות שכיחים ומצריכים בירור נוסף . 
בזמן הדימום הדרך הטובה לנהוג היא לחץ מקומי אשר יוביל להיווצרות קריש דם באזור המדמם שיפסיק את הדימום . 
באם הדימום חוזר על עצמו , עלייך לפנות לרופא אף אוזן גרון לצורך בדיקה והערכת המצב . 
עוד באינפומד 
דימום מן האף במדריך האבחון והטיפול העצמי של אינפומד 
חזרה 
