חרקים , טפילים וחיות אחרות 
עצות לאישה בהריון כיצד לטפל בחתול 
אני בתחילת הריון . 
בביתי יש חתול ואני מתלבטת לגבי ניקוי צואת החתול . 
איך אפשר להבטיח שלא אדבק במחלה ? 
הטפיל שנמצא בצואת החתולים הינו טוקסופלסמה . 
גם במקרה של הדבקה , מרבית העוברים ייוולדו בריאים , אך אחוז מסויים עשוי לפתח תסמונות שונות כמו : הפרעות נוירולוגיות , הפרעות בראיה , התכווצויות , כבד וטחול מוגדלים ועוד . 
במקרה של הידבקות בטרימסטר הראשון תיתכן אף הפלה . 
כמובן שהמניעה הטובה ביותר היא להרחיק את החתול מהבית , אך אם אין הדבר אפשרי נקטי באמצעי הזהירות הבאים : 
אם את זו שחייבת לנקות את ארגז החול שלו , עשי זאת מדי יום , לבשי כפפות ומסיכת פה חד - פעמית והקפידי לרחוץ היטב את ידייך לאחר הפעולה . 
רצוי למנוע מהחתול לצאת מהבית , כדי לצמצם את האפשרות שיבוא במגע עם הטפיל על ידי אכילת מזון בו נמצא הטפיל , מחוץ לבית . 
הקפידי להאכיל את החתול מזון מקופסאות שימורים או מזון יבש , ומנעי ממנו אכילת מזון נא . 
ניתן גם לבצע בדיקת טוקסופלסמה אצל החתול . 
תוכלי למצוא מידע נוסף בתשובה הבאה , ועל ידי שימוש במנגנון החיפוש של אינפומד . 
http://infomed.co.il/questions/q_070507_12.asp 
דר מורן שויקה - אינפומד 
