הריון אחרי נטילת גלולת " היום שאחרי " 
לקחתי את הגלולה של היום שאחרי , ממש לפי כל החוקים , ותוך כמעט 24 שעות מהמגע לקחתי את הגלולה השנייה . 
והפלא ופלא - אני בהריון , לפחות לפי הבדיקה הביתית . 
איך זה יכול להיות ? 
והאם תהיה לגלולה השפעה רעה על העובר ? 
גלולת היום שאחרי מורידה את הסיכוי להיכנס להריון באופן משמעותי , אבל היא לא מורידה אותו לאפס . 
אם לוקחים אותה לפי ההוראות המדויקות , עדיין יש סיכוי של 1 % להיכנס להריון . 
לגבי הסיכון לעובר , אין הוכחות לכך שהגלולה גורמת למומים בעובר , אבל כמובן שיש ליידע את הרופא המטפל ולעקוב אחר שינויים בעובר . 
גשי לגינקולוג כדי לאשר שאת אכן בהריון , כי לפעמים יש טעויות גם בבדיקות לגילוי הריון . 
אם את אכן בהריון - המשיכי את המעקב עם הגינקולוג המטפל . 
בברכה , 
דר נעמה ורבין - אינפומד 
