אדמומיות ורגישות שמצריכים בירור 
זה תקופה ארוכה שאני סובלת , בעיקר לאחר קיום יחסי מין , מרגישות עד כדי כאב באזור הפרינאום . 
האזור הופך לאדמומי מלווה בסוג של יבלת . 
עברתי בדיקות גינקולוגיות רבות והכל נמצא תקין . 
השערת הרופאים היא שמדובר בהרפס . 
עלי לציין שבכל התקף אני סובלת במקביל גם מסוג של פטריה בחלל הפה . 
טיפול בזובירקס אינו מקל עלי . 
כמו כן , אינני סובלת מגרד ואין לי שלפוחיות , שכפי שהבנתי מופיעות כשיש הרפס . 
בעיה זו קיימת לאורך זמן , מדי פעם בעוצמה גבוהה יותר , אך לא נעלמת לי לגמרי . 
התיאור של הנגע שלך לא מתאים לסימנים ולפיזור האופייניים להרפס , כמו השלפוחיות האדמומיות , הגרד והכאבים והעקצוצים המלווים את האזור , ואינך מציינת שאת אכן סובלת מהם . 
כמו כן , הרפס הוא מחלה אשר עוברת מעצמה ולא מצריכה טיפול . 
הטיפול הניתן על ידי משחות או כדורי זובירקס מקצר את תופעות המחלה ומחליש את הסימפטומים , ולכן הייתי מצפה שהנגע היה עובר מעצמו אילו היה מדובר בהרפס . 
כמובן שאין אפשרות לתת אבחנה מדוייקת מבלי לבצע בדיקה גופנית מלאה ולקבל פרטים על ההיסטוריה הרפואית של החולה , ובמקרה זה , גם של הפרטנר ליחסי המין . 
אני ממליץ לך לפנות לרופא עור על מנת שיוכל לבצע את הבדיקות המתאימות לוהגיע לאבחנה הנכונה , ואם צריך - להציע את הטיפול הנדרש . 
דר גיל טאובר - אינפומד 
