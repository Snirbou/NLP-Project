בדיקות לבירור הפלות חוזרות 
אני בת 33 , היו לי 5 הריונות ואני ללא ילדים . 
הריון שהסתיים בחודש תשיעי עקב טריזומיה 7 - סוג של מוטציה , 3 הריונות שבשלב מוקדם לא היה בהם דופק והיה צורך לעשות גרידה , וגרידה אחת יזומה . 
בדיקות גנטיות תקינות . 
מבחינת קרישה , אני סובלת מפקטור 11 . 
הריון נקלט אצלי מהר מאד . 
מה יכולה להיות הבעיה שאני לא מצליחה להחזיק הריון ? 
בדרך כלל נהוג לעשות בירור להפלות חוזרות לאחר שני אירועים של הפלות . 
הבירור לא קשור לקליטת הריון , כאן ברור שאין בעיה . 
הבירור נועד לבדיקות גנטיות של בני הזוג ( את הבדיקה עברת והיא תקינה לדברייך ) , בירור נטייה לקרישיות יתר אצל האישה ( הפוך ממחסור בפקטור 11 אצלך ) , תפקוד שחלה בהפרשת הורמון תומך הריון , בדיקת מבנה הרחם - עלייך להתייעץ עם רופא הנשים שלך והוא יפנה אותך לבדיקות המתאימות . 
דר יובל עצמון - אינפומד 
