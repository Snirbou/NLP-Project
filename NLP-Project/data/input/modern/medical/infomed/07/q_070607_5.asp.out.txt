סיבוכים של ניתוח וריד בלייזר 
אני בת 32 , מתגוררת בארה"ב , ולפני כשבועיים עברתי ניתוח ורידים בלייזר ( saphenous vein laser ablation ) . 
כתוצאה מהניתוח נפגע עצב ברגלי , דבר שגרם לתחושת הירדמות בחלק האחורי של הרגל . 
בנוסף לכך , התגלה קריש דם מקומי ( לא ראשי ) שגורם לכאבים חזקים . 
הטיפול התרופתי שאני מקבלת הוא שווה ערך לאספירין 800 מ"ג 3 פעמים ביום . 
ברצוני לדעת מהו תהליך השיקום ממצבי ? 
האם איבדתי את תחושתי ברגל לצמיתות ? 
מהו הטיפול לקריש הדם ? 
והאם יתאפשר לי לטוס בקרוב למרות הסיבוכים ? 
אבלציה תוך - ורידית עם לייזר ( endovenous laser ablation ) של וריד הספנה בגפה התחתונה עקב דליות הרגליים היא אחת הטכניקות החדשות שהתפתחו בעשור האחרון . 
קיימת גם אבלציה על ידי גלי רדיו ( radiofrequency ablation ) . 
שתי השיטות מוצלחות ומשיגות אחוזי הצלחה גבוהים , מעל % , 80 אולם עדיין אין מעקב ארוך טווח של סדרות טיפוליות גדולות . 
כמו לכל פעולה פולשנית בגוף , גם לאבלציה עם לייזר יש סיבוכים , ואת מתארת את השניים השכיחים יותר - פגיעה עצבית עם חוסר תחושה באיזור מסוים של הגפה הסמוך לווריד המטופל , סיבוך העלול להופיע בכ - 15 % מכלל המטופלים ; והיווצרות קריש דם בווריד שטחי בהיארעות של כ - 2 % עד 3 % . 
שני סיבוכים אלה בדרך כלל חולפים מעצמם עם הזמן . 
מתן אספירין עקב קריש הדם בווריד שטחי , כפי שתיארת , הוא קרוב לוודאי טיפול של זהירות יתר , מכיוון שקרישי דם במערכת הוורידית השטחית של הגפה אינם נוטים לנדוד ולגרום לסיבוכים במקומות אחרים בגוף . 
באשר ליכולתך לטוס - אני ממליץ על התייעצות עם הרופא המנתח המכיר את מצבך הרפואי הנוכחי . 
בברכה 
ד"ר נחום ורביןמומחה לכירורגיה כללית 
