האם ריבוי תרופות עלול לפגוע בזיכרון ? 
אני לוקחת זה 10 שנים מגוון רב של תרופות . 
כיום : אנלדקס , אספירין , נורווסק , סימבאסטאטין , קלציום , אלפא D 3 , לוסטראל ( זמני לשנה ) , ומולטי ויטמינים . 
מאחר שזכרוני וכושר הריכוז שלי יורדים ויורדים ( אף כי לא היו מעולם מעולים ) , ברצוני לשאול : האם יש משהו בתרופות הללו או בחיבורן שמקשה עלי בזיכרון כל כך ? 
רשימת תרופותייך , אף על פי שאינה ארוכה למדי , הינה רשימה מוכרת ושכיחה שנוטלים אנשים רבים ( בשילובים כאלה ואחרים ) . 
כיום לא ידוע על השפעה על כושר הריכוז או על היכולות הקוגניטיביות , באופן ישיר או חד - משמעי , כתוצאה מטיפול בתרופות הללו , בכל אחת בנפרד וגם בשילובן . 
אם ההפרעה בזיכרון הולכת ומחמירה ופוגעת באיכות חייך , יש מקום לפנות להתייעצות עם נוירולוג מומחה בתחום הקוגניטיבי , על מנת לברר את סיבת התופעה ואולי אף להציע טיפול . 
דר אמיר בר - שי - אינפומד 
