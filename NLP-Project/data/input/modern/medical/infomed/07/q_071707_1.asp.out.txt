רפואה פלסטית 
רפואת תינוקות 
ציסטה על עפעף של תינוקת 
לביתי בת השנה וחודשיים יש ציסטה דרמואידית בעפעף עליון מגיל חודשיים אשר גדלה . 
אנחנו מעונינים להוציא לה את הציסטה . 
האם כדאי לקחת רופא פרטי מומחה ? 
האם כדאי לחכות לגיל מאוחר יותר ? 
הרופא אמר שאפשר כבר להוציאה , אבל שזה לא דחוף . 
אשמח לקבל את תשובתכם . 
ישנם מספר סוגי ציסטות , ורק על ידי בדיקה גופנית אפשר להתייחס לסוג המסוים של הציסטה . 
השכיחה ביותר מבחינת המיקום והגיל של ביתך היא ציסטה הנקראת מיליאום ( milium ) . 
גודלה כ - 2 - 1 מ"מ , היא שטחית , צבעה לבן - צהבהב והיא בדרך כלל ממוקמת בעפעפיים , בלחיים ובמצח . 
הציסטה יכולה להתפתח בכל גיל , אפילו בתינוקות . 
הציסטה מלאה בחומר הנקרא קרטין שהוא אחד ממרכיבי השכבות בעור . 
הטיפול בציסטה מעין זו נעשה בפעולה כירורגית פשוטה של הוצאת הציסטה . 
היא לא נעלמת מעצמה , אך זו אינה פעולה דחופה ואפשר לעשותה בזמן המתאים לכם . 
אין סיבה ללכת לרופא פרטי . 
הרופאים בבתי החולים הציבוריים לא פחות טובים ורובם הם אלה שנמצאים גם בתחום הפרטי . 
בשל החשיבות האסתטית של המיקום אני ממליץ לבחור ברופא שיש לו ניסיון בהוצאת ציסטות כאלה . 
הם יכולים להיות רופאי עור , כירורגים פלסטיים ורופאי עיניים המתמחים בכירורגיה אסתטית של ארובת העין . 
דר גיל טאובר - אינפומד 
