פעילות גופנית 
וריקוצלה – הסבר התופעה והטיפולים 
לפני כשנה התחלתי לחוש אי נעימות ( ומעט כאב ) באשך השמאלי , הוא נראה נפול במספר סנטימטרים מהאשך הימני . 
דבר זה הקרין לי תחושה לא נעימה מעט גם לרגל השמאלית . 
פניתי לאורולוג , וזה הפנה אותי לבדיקת זרע ולצילום אולטרסאונד אשכים . 
בבדיקת האולטרסאונד ( לפני כחצי שנה ) היו התוצאות : 
אשך שמאל מורחב - אורך 4.7 ס"מ , מרקם אחיד , אפידידימיס 0.8 ס"מ , מסביב לאשך הודגמו ורידים מורחבים עד 3.5 מ"מ , במבחן 4.2 מ"מ . 
אשך ימין - בציר אורך 4.2 ס"מ , מרקם אחיד ואפידידימיס 0.8 ס"מ . 
לא הודגם נוזל מסביב לאשכים או בתעלה המפשעתית . 
תוצאות בדיקת הזרע ( לפני כחצי שנה ) היו : 
צמיגות : 1 , נפח : 6.5 מ"ל , ריכוז 30x10 בחזקת 6 מ"ל , תנועה - % , 90 לויקוציטים : 0x10 בחזקת 6 מ"ל , אגלוטינציה : שלילית , תקינים : % , 3 פתולוגית ראש : % , 94 פתולוגית זנב : % , 3 אבחנה משוערת : Teratozoospermia . 
האורולוג הציע להמתין כ - 4 חודשים ולחזור אליו שוב לביקורת . 
לאחר הביקורת , הוא אבחן אצלי וריקוצלה ( " דליות האשך " ) והציע לי לעבור ניתוח לקשירת הווריד המורחב . 
בהתייעצותי עם אורולוג נוסף , שאבחן גם כן וריקוצלה משמאל , הוצע לבצע קודם כל אמבוליזציה של וריד ספאמטי . 
כמו כן , הוא טען כי אם אחכה עוד זמן , ייתכן שמצב הזרע לא ייטב , אלא אף יורע . 
אני רווק בן 26 , ואין בכוונתי בשלב זה להביא ילדים . 
ובכל זאת , אני מודאג שמא אהפוך לעקר ( או אולי אני כבר כזה ) , וחושש מההצעות שהועלו . 
ברצוני לשאול מספר שאלות : 
ממה נגרמת הוריקוצלה ? 
האם זה מולד , נגרם על ידי לבישת תחתונים צמודים , על ידי מקלחות חמות או פעילות מבצעית בצבא ? 
האם התחושה שאני חש ברגל השמאלית כתוצאה מהאשך השמאלי המורחב היא תקינה ? 
האם ניתן לומר שאני למעשה עקר ? 
האם אני יכול להתאמן בחדר כושר , או שמא זה עשוי רק להזיק לי לאשך ? 
האם כדאי לעבור קודם כל את טיפול האמבוליזציה ? 
ומה הסיכון של זה ? 
האם זה עשוי להגדיל לי את כמות הזרע ליותר מ - 3 % ( המצב הנוכחי ) ? 
או שאפשר לחכות " בנחת " ואין צורך לרוץ כבר עכשיו לשולחן הניתוחים ? 
האם במצבי הנוכחי כדאי להקפיא זרע במכון ההפריה ? 
אכן השאלה , כמו גם המצב , מורכבת למדי , ואין ספק שעליך להיוועץ באורולוג מומחה . 
בכל אופן , להלן תשובות שיספקו לך מידע , ואולי אף ירגיעו אותך במקצת . 
וריקוצלה , הרחבת ורידי האשך , היא תפעה נפוצה המצויה אצל כ - 15 % מאוכלוסיית הגברים . 
הסיבה נעוצה לרוב בבעיות אנטומיות הקשורות למבנה או לתפקוד הוורידים הללו . 
סיבות נדירות יותר לתופעה הן גידול באגן הלוחץ על מוצא הוורידים , חסימה של ורידי הכליה ועוד . 
אצל כשליש מהגברים שסובלים מתופעה זו , מופיעים כאבים באזור האשך , כאבים אלה עשויים להקרין גם אל הרגל , כמו במקרה שלך . 
על מנת לקבוע עקרות , לא די בבדיקת זרע אחת . 
יש לחזור על הבדיקה , ולשים לב במיוחד לתנועתיות הזרעים , מספרם וצורתם . 
ניתן להתאמן בחדר כושר , אך חשוב שתדע שפעילות גופנית עלולה להחמיר את הכאב שאתה חש . 
אני הייתי ממליצה על פעילות מתונה בלבד עד לסיום הבירור . 
לגבי הצורך בטיפול יש דעות רבות . 
יש מי שדוגלים בניתוח , יש מי שדוגלים באמבוליזציה , וישנם אורולוגים שימליצו רק על מעקב - לעיתים לאחר הטיפול יכול להיות שיפור באיכות הזרע . 
אך שוב , איני יכולה להמליץ על המשך טיפול בלי בדיקה . 
לרוב , כאשר התופעה פוגעת באיכות החיים והופכת לסימפטומטית , ימליצו לך על טיפול . 
לגבי הקפאת זרע , גם כאן הגישות שונות , ונדרשות עוד בדיקות על מנת להחליט . 
דר מורן שויקה - אינפומד 
