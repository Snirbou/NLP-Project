פעילות גופנית 
עצות לאישה עם סוכרת והיפרליפידמיה 
לדאבוני , התבשרתי היום כי אני דיאבטית , תוצאת הבדיקה - 113 גלוקוז [ הערך העליון ] , 110 רמת הטריגליצרידים 430 והכולסטרול - 310 . 
אני עושה ספורט , הולכת , ועובדת בעבודה פיזית - עבודה במשמרות , ובלילה אוכלים שטויות , מחפשים מתוק כדי להישאר ערים . 
אני יודעת שמהיום אני זורקת סוכרים וקונה מוצרים לחולי סוכרת . 
מה מעבר לכך ? 
האם לבקש מרופא המשפחה הפנייה לדיאטנית המומחית לחולי סוכרת , ובנוסף להתחיל להשתמש בכדורי הרזיה רדוקטיל כדי להוריד את התמכרותי למתוק ? 
את אכן נמצאת על הגבול של ההגדרה לסוכרתי , ולכן אורח חייך צריך להיות כשל אדם סוכרתי אם את מעוניינת להימנע מתרופות לתקופה ארוכה עד כמה שניתן . 
אני ממליץ לך בחום ללכת לדיאטנית המתמחה באוכל לאנשים סוכרתיים , אשר תמליץ לך ותראה לך שיש תחליף כמעט לכל דבר בשוק . 
דבר נוסף וחשוב לא פחות , פעילות ספורטיבית ! 
זהו המתכון הטוב ביותר להימנעות מעליית רמת הסוכר . 
פעילות ספורטיבית יומית של 40 דקות לפחות . 
כמו כן , לפי הבדיקות , את סובלת מהיפרליפידמיה , ואורח החיים החדש יעזור לך להוריד את רמות הכולסטרול והטריגליצרידים , אך לא לגבול המתאים , ומומלץ לפנות לרופא משפחה לקבלת טיפול תרופתי מתאים . 
הרדוקטיל הוא תרופה אשר גורמת לתחושת שובע ואינה בהכרח קשורה להתמכרות למתוק , לכן אינני רואה קשר בין השניים . 
כמו כן , תופעת לוואי של הרדוקטיל היא עלייה בלחץ דם סיסטולי . 
דר גיל טאובר - אינפומד 
