הטיפול בפקקת בווריד 
לפני כחודש חשתי כאבים ונפיחות פתאומיים ביד ימין ופניתי לבדיקת כלי דם . 
גילו אצלי פקקת בווריד אקסילרי ימין . 
ניסו להמיס קריש זה על ידי אורוקינאז והפארין אך לשווא . 
בינתים אני מזריקה קלקסאן ובעוד שבוע וחצי יש לי תור להמטולוג . 
יש לציין כי אני נוטלת גלולות . 
האם מישהו יכול לתת לי קצת יותר הסבר , והאם ניתן להמיס בדרך אחרת קריש דם זה ? 
בשלב זה כבר לא ניתן לפרק את הקריש לאחר הניסיונות שנעשו . 
הגוף יפרק אותו כמיטב יכולתו במנגנונים משלו , או שתיווצר שם צלקת והגוף ישתמש בוורידים אלטרנטיביים . 
בשלב זה גלולות לא מתאימות לך , הן עלולות להחיש קרישיות יתר . 
המשך הבירור ייעשה אצל המטולוג מומחה לקרישה , שצריך לבצע בדיקות מורכבות לשלילת קרישיות יתר על מנגנוניה השונים . 
לפני שתגיעי אליו בררי אם יש במשפחתך הקרוב בעיות כלי דם ,   בעיות לב ואחרות , וידעי את הרופא כדי שישלול מחלות על רקע משפחתי . 
דר משה ארוך - רופא משפחה ומתמחה ברפואת ספורט 
