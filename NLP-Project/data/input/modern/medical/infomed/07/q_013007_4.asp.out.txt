מחלות וסימפטומים גב 
מחלות וסימפטומים בעיות גב 
ניתוחים ופרוצדורות 
CT 
על הגורמים לכאבי גב תחתון ואפשרויות הטיפול 
בת 43 . 
עקב כאבי גב תחתון עזים עם הקרנה לרגל שמאל עד נימול , הופניתי ל - CT ולהלן התוצאות : ספונדילוזיס 
קשריות ע"ש שמורל במספר חוליות 
L 1 - L2 - שינויים ניווניים במפרקים הפצטליים . 
התעלה התת - עכבישית הספינאלית ומוצא העצבים ההיקפיים בשני הצדדים ללא סטיות . 
הדיסק הבין - חולייתי הודגם ללא עדות לבלט . 
הסתיידות בחלק האחורי של הדיסק . 
L 2 - L3 - שינויים ניווניים במפרקים הפצטליים . 
בלט אחורי דיפוזי קל של הדיסק הבין - חולייתי . 
L 3 - L4 - שינויים ניווניים במפרקים הפצטליים . 
בלט אחורי דיפוזי של הדיסק הבין - חולייתי גורם להטבעה של גבולו האחורי של השק הטקאלי . 
L 4 - L5 - שינויים ניווניים במפרקים הפצטליים . 
בלט אחורי דיפוזי של הדיסק הבין - חולייתי גורם להטבעה של גבולו האחורי של השק הטקאלי ולמליאות בשתי התעלות הנויראליות . 
הסתיידות בחלק האחורי של הדיסק . 
L 5 - S1 - שינויים ניווניים במפרקים הפצטליים . 
אין עדות לשינויים ניווניים במפרקים הסקרו - איליאקליים . 
בלט אחורי דיפוזי ואחורי צדדי בצד שמאל של הדיסק הבין - חולייתי גורם להטבעה של גבולו האחורי של השק הטקאלי ולמליאות בתעלה הנויראלית השמאלית . 
הסתיידויות בצידו השמאלי של הדיסק . 
אודה אם תוכלו קצת להבהיר את התמונה המשתמעת מן הבדיקה . 
על בדיקת CT קראי בקישור הבא - 
http://www.nrg.co.il/online/43/ART1/534/780.html 
מידע כללי חשוב על הגב וכאבי גב : 
כאבי גב הינם אחד הנושאים הנפוצים ביותר עימם מתמודדת הרפואה בעולם המודרני . 
כשמונים אחוזים מכלל האוכלוסייה סבלו או סובלים מכאבי גב בשלבי חייהם השונים . 
בדרך כלל נתן למנוע כאבי גב על ידי שמירה ושימוש נכון בגב , הכרת הסיבות לכאבים והדרכים למניעתם . 
עמוד השדרה הינו רצף של 33 חוליות מהצוואר לעצם הזנב . 
החוליות יוצרות את עקומות עמוד השדרה ( העקומה המותנית , הגבית והצווארית ) . 
שמירה על 3 העקומות בעמדה נכונה מבטיחה פיזור אחיד וטוב של משקל הגוף ומניעת אזורי לחץ כואבים . 
בנוסף - שרירי הבטן , העכוז והירכיים תומכים בשלוש העקומות ומאפשרים תנועה חופשית , ויש לשמור על השרירים חזקים וגמישים . 
בין החוליות ישנם מפרקים גמישים המאפשרים תנועות רחבות . 
גמישות מפרקי הגב , הירכיים והקרסוליים חשובה גם כן . 
בין כל 2 חוליות מונח דיסק המעניק גמישות ומתפקד כבולם זעזועים . 
הדיסק בנוי מטבעות סחוס מסיביות ובמרכזן גוש נוזלי . 
גורמים נפוצים לכאבי גב : 
יציבה לקויה ושימוש לא נכון בגוף בזמן עבודה ובמנוחה 
חוסר גמישות וכושר גופני ירוד 
תוחלת חיים ארוכה 
תורשה 
שינויים ניווניים במפרקי החוליות 
תאונות . 
את מבנה השלד והשרירים אנו מקבלים בתורשה מהורינו . 
מכיוון שתוחלת החיים שלנו התארכה , השלד והשרירים שלנו נאלצים להתמודד עם עומסים שנים רבות . 
הדבר גורם להתפתחות שינויים ניווניים במפרקים . אל הבלאי הטבעי מצטרפות תאונות וכושר ירוד , חוסר הקפדה על יציבה נכונה ושימוש בלתי נכון בעבודה ומנוחה . 
עד כאן ההקדמה הכללית לכאב גב . 
ספונדילוליזיס הוא מצב שבו מהעומסים המופעלים לאורך השנים נוצר נזק למפרקי הגב - 
http://www.eorthopod.com ... /lumbar_spondylolysis_intro01.jpg 
בבדיקה נראים ממצאים של תזוזת הדיסק הבין - חולייתי לתוך התעלה בה עובר העצב ולחץ על העצב . 
כמו כן נראים שינויים במבנה החוליות והמפרקים שהם תוצאה של העומסים שהופעלו עליהם במהלך החיים . 
הממצאים של בדיקת ה CT מראים ממצאים שונים היכולים לגרום לכאב גב תחתון ולכאב מוקרן לאורך הרגל . 
אולם אין הכרח בכך , וייתכנו אנשים עם ממצאים זהים שלא יסבלו כלל מכאב . 
לכן חשוב לדעת שאין קורלציה מלאה בין ממצאי הדמיה ומצב קליני ונדרשת בדיקה מלאה על מנת לתת טיפול . 
אני ממליץ לך לגשת למכון פיזיותרפיה וללמוד את הכללים הבסיסיים להפעלת הגב בחיי היום יום . 
הטיפול מתחיל בבדיקה מקיפה של הגב והסקת מסקנות לגורם למגבלה . 
בהמשך נקבעים יעדים ותוכנית טיפול שכוללת אמצעים רבים , החל מטיפול ידני כמו עיסוי ודרך הדרכה לתרגול ולהפעלה נכונה , וכן שימוש במכשירים חשמליים ועוד ועוד . 
מצורפים תרגילי גב תחתון לדוגמה - 
http://www.med.umich.edu/1libr/sma/sma_xupperba_art.htm 
http://www.med.umich.edu/1libr/aha/aha_xlbpm_art.htm 
גשי לפיזיותרפיה . 
רפואה שלמה ירון טילינגר , פיזיותרפיסט מוסמך מכבי שירותי בריאות 
חזרה 
