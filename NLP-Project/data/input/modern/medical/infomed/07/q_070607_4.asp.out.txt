משחה לטיפול בדלקות עיניים בהריון 
אני בשבוע ה - 32 להריון . 
לפני כ - 3 שבועות התפתחה לי דלקת בעין . 
רופא המשפחה שלי המליץ על השימוש בלקרומיצין במשך שלושה ימים , אך הבעיה לא נפתרה . 
רופא עיניים נתן לי מרשם למקסיטרול ואמר כי התרופה מותרת לשימוש עבור נשים בהריון . 
השתמשתי בה שבוע בשתי העיניים והבעיה נפתרה . 
אלא שכעבור שלושה שבועות היא חזרה . 
הרופא שלי ממליץ על המשך שימוש במקסיטרול , אך קראתי באינטרנט כי התרופה לא כל כך מומלצת לשימוש בתקופת הריון . 
האם זה נכון ? 
האם גרמתי נזק כלשהו לעובר ? 
האם יש תחליפים בטוחים לתרופה הזאת ? 
מקסיטרול זו תרופה שניתנת לטיפול בדלקות עיניים במשחה , ומכילה שני חומרים שונים - דקסאמתאזון ונאומיצין . 
לא ידוע על נזקים שהתרופה גורמת לעובר , ולכן כן רושמים אותה לנשים בהריון . 
כנראה שמה שקראת התייחס למתן התרופה בצורת כדורים . 
במקרה כזה התרופה חודרת לשליה ולכן משתדלים להימנע מלתת אותה לנשים בהריון . 
אני מאמינה שאת במעקב אצל רופא הנשים שלך , ושהוא עוקב אחר התפתחות העובר . 
בברכה , 
ד"ר נעמה ורבין - אינפומד 
