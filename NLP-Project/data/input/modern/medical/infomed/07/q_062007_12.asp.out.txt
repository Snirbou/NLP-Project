עישון , סמים ואלכוהול 
הסיבות להפלות חוזרות 
אני מצליחה להיכנס להריון , אבל לא מצליחה להחזיק אותו , בכל פעם מסיבה אחרת . 
עברתי כבר 5 הריונות משני גברים שונים . 
מה יכולה להיות הסיבה ? 
הסיבות להפלה הן רבות מאוד , ובלי בדיקה גינקולוגית מלאה איני יכולה לתת לך סיבה לכך שאינך מצליחה לשמור על ההריון . 
אתן לך מספר סיבות אפשריות , אך כדי לדעת למה אצלך זה לא מצליח , יש ללכת לגינקולוג ולברר את הבעיה לעומק . 
סיבות להפלות חוזרות : 
גורמים גנטיים - הגום הנפוץ ביותר : שינויים כרומוזומליים בעובר , שנגרמים מחלוקה לא תקינה של הכרומוזומים מהאם ומהאב . 
גורמים הקשורים למבנה הרחם – מבנה לא תקין מולד של הרחם , גידולים שפירים בתוך הרחם , כגון פוליפ או מיומה , הידבקויות ברחם שנגרמו , לדוגמה , מדלקות מרובות בעבר , צוואר רחם רפה . 
גורמים אימונולוגיים – פעולת המערכת החיסונית של האם . 
גורמים הורמונליים . 
סוכרת . 
מחלות בלוטת התריס . 
מחלה פוליציסטית של השחלה . 
גורמים סביבתיים כמו עישון ואלכוהול . 
בהחלט הרבה סיבות , ויש עוד רבות . 
לכן כדאי שתיגשי לגינקולוג ותבצעי בדיקת אולטרסאונד , משטח PAP , ציר הורמונאלי , בדיקות גנטיות , וכל מה שיראה לו לנכון בשביל להגיע לשורש הבעיה . 
בברכה , 
דר נעמה ורבין - אינפומד 
