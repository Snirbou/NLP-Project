הטיפולים המומלצים לתסמונת טרום - וסתית 
אני משתמשת בכדורי רסיטל להרגעה . 
בעבר לקחתי ציפראלקס והפסקתי כי זה יקר מדי . 
יש לי תופעות טרום - וסתיות מאוד קשות - עצבנות וכעס . 
האם יש כדור שאני יכולה לקחת יחד עם הרסיטל כדי להרגיע תופעות אלו ? 
חסרים לי עוד מספר פרטים חשובים בשאלתך , כמו מאילו עוד בעיות טרום - וסתיות את סובלת וממתי את סובלת מן התסמינים שאת מתארת . 
אלה תסמינים קלאסיים של של התסמונת הטרום - וסתית , הכוללים שינויים במצבי רוח , עצבנות , חוסר שקט ומנוחה , שכחה ועוד . 
אצל רבות מן הנשים נפוצות ביותר תופעות גופניות כמו כאבי בטן , עייפות , דופק מהיר , כאבים ונפיחות בשדיים . 
את מקבלת את אחד הטיפולים המקובלים כיום לתסמונת הטרום - וסתית , התרופה רסיטל , שמשתייכת לקבוצת התרופות נוגדות הסרוטונין , אשר משמשות בדרך כלל לטיפול במצבי דיכאון אך שיעולותן הוכחה כגבוהה ביותר בטיפול בתסמונת הטרום - וסתית . 
הטיפול התרופתי הוא הטיפול שהוכח כיעיל ביותר בטיפול בתסמונת זו . 
עם זאת , ישנן מספר שיטות נוספות אשר יעילותן לא הוכחה באופן חד - משמעי במחקרים שנעשו ברחבי העולם , אך נשים רבות מדווחות על שיפור משמעותי בהרגשתן כאשר הן משתמשות בהן . 
הן כוללות הוספת טכניקות כמו פעילות גופנית , טכניקות הרפיה , מדיטציה ורפלקסולוגיה . 
אני ממליץ לך לפנות אל הגינקולוג שלך , שבוודאי מכיר אותך ואת הבעיות מהן את סובלת טוב יותר ממני , על מנת שיוכל להמליץ על המשך הטיפול או על התאמת טיפול מתאים אחר . 
בברכה , 
דר עידו ווליניץ - אינפומד 
