דימום בתחילת הריון 
אני בת 38 . 
בעבר התרחשה אצלי הפלה טבעית ( missed ) ואחריה שני הריונות ולידות עם שני ילדים בריאים . 
כעת אני בתחילת הריון , בשבוע 5 + יום , וזה 8 ימים שיש לי הפרשה חומה של דם בניגוב ( כמות קטנה ) . 
זה מגיע אחת ליום - יום וחצי . 
רופאת הנשים שלי בדקה את רמת ההורמון HCG , שאכן עלתה יפה , ואמרה שעלי לנוח , ולחכות לאולטרסאונד של הדופק . 
לצערי היא בדיוק טסה לחו"ל ל - 10 ימים . 
השאלות : מה מידת המנוחה ? 
האם עלי לשכב ממש ? 
האם אני יכולה לעבוד בישיבה ( מקצועי - פסיכולוגית ) ? 
מתי אפשר לבצע את האולטרסאונד , האם גיל הריון של 5 שבועות + חמישה ימים מספיק , או לחכות עד השבוע השישי ? 
כמה זמן עלי " לנוח " כך ? 
הרי נראה שיום שלם הכל בסדר , ואז יש שוב הפרשה כזו . 
אני לאחר שימוש במוקסיפן בעקבות דלקת גרון . 
האם זה יכול להיגרם מפטריה ( שבדרך כלל מופיעה אחרי אנטיביוטיקה ) ? 
האם עלי למהר שוב לרופא , או לחכות לאולטרסאונד ? 
את האולטרסאונד מומלץ לעשות בשבוע השביעי כדי שיהיה אפשר לראות את הדופק של העובר . 
עד אז אני ממליצה לך להיות במנוחה מוחלטת , בלי לחצים ובלי פעילות גופנית . 
אם הדימום ממשיך - את יכולה לגשת לרופא אחר או למיון נשים רק כדי לבדוק אם לא התרחשה הפלה . 
גם פטריה היא אפשרות , אבל את צריכה רופא נשים שיגיד לך אם זה המקרה . 
בברכה , 
דר נעמה ורבין - אינפומד 
