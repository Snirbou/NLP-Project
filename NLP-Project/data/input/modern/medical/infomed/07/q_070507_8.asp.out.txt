נטילה רצופה של גלולות למניעת הריון 
אני לוקחת גלולות למניעת הריון מסוג מיקרוגינון . 
כמה זמן אוכל לקחת את הגלולות ברציפות עד שאיאלץ להפסיק ולקבל מחזור ? 
אני מעדיפה שלא לקבל מחזור בכלל , או כמה שפחות , אם זה אפשרי . 
אני מעוניינת לא לקבל מחזור למשך לפחות 4 חודשים . 
האם זה אפשרי ? 
האם אלו הגלולות האידאליות עבורי ? 
האם יש סוג אחר עם רמת הורמונים יותר גבוהה שלא תגרום לי לדימומים ? 
באופן עקרוני , אין מניעה לקחת כמה חפיסות של גלולות ברצף , אבל ככל שלוקחים אותן יותר זמן , הסיכוי לדימומים פתאומיים עולה , בגלל עודף הורמונים . 
בדרך כלל ממליצים על שיטה זו לנשים שסובלות מאוד מהמחזור או שיש להן בעיה רפואית שמצריכה עצירה של המחזור החודשי . 
חשוב לבדוק לפני שלוקחים כמה חפיסות ברצף שאין בהיסטוריה הרפואית גורמים שמונעים לקיחת כמות גדולה של אסטרוגן : 
אירועים של קרישי דם שבץ מוחי גידול תלוי אסטרוגן מחלת כבד פעילה דימום לא ברור מהרחם 
גם בשיטה הזו מומלץ לעשות הפסקה של שבוע אחת לשלושה - ארבעה חודשים . 
ישנן שיטות נוספות , כמו התקן תוך - רחמי או מדבקות או זריקות המכילות פרוגסטרון בלבד . 
אני ממליצה לך לגשת לגינקולוג , להתייעץ איתו לגבי השיטות השונות , ולבחור את השיטה המתאימה לך ביותר . 
בברכה , 
דר נעמה ורבין - אינפומד 
