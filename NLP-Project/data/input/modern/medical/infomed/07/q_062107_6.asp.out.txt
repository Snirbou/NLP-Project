כריתת רחם ושחלות בשל התעבות רירית הרחם 
במאי 2006 עברתי בדיקת היסטרוסקופיה + גרידה עקב התעבות רירית הרחם . 
נמצאו מספר תאים עם שינויים טרום - סרטניים . 
בפברואר השנה שוב עברתי את הניתוח , עקב התעבות נוספת של הרירית , והממצאים היה תקינים . 
אינני מקבלת מחזור מאז אוגוסט 2006 , אך רמות האסטרוגן הולכות ועולות ( 1500 ) ובאולטסאונד האחרון שוב נראתה התעבות של הרירית ( 12 מילימטר ) . 
בינתיים עברתי גם US בטן ו - CT בטן , והכל תקין . 
בדיקת פאפ וקולונוסקופיה תקינות . 
אחד הרופאים שנבדקתי אצלם הציע כריתת רחם ושחלות . 
האם אכן נכון לעשות זאת ? 
אני חוששת מתופעות לוואי ומתקופת החלמה ארוכה אם אחליט לבצע כריתה מלאה . 
מכיוון שאני לא יכולה לראות את כל תוצאות הבדיקות שלך , אני לא יכולה לומר לך אם יש לבצע את כריתת הרחם והשחלות או לא . 
אבל אני מאמינה שאם הרופאים הגיעו למצב שעל זה הם ממליצים , זהו אכן הפתרון . 
לגבי חששותייך מהניתוח , הם כמובן מובנים . 
תופעות לוואי של כריתת רחם ושחלות מהן נשים חוששות יותר מכל הן תופעות של שינויים הורמונליים . 
מכיוון שלפי מה שכתבת את כבר לא מקבלת מחזור , זה אומר שלא יהיה אצלך שינוי מבחינה הורמונלית . 
תקופת ההחלמה היא בערך של שבועיים - שלושה . 
הייתי ממליצה להקשיב לעצת הרופאים המומחים , ואולי בשביל השקט הנפשי , לקבל חוות דעת נוספת . 
בברכה , 
דר נעמה ורבין - אינפומד 
