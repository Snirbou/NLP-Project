בירור הסיבות לשיעול כרוני 
אמא שלי בת 65 , לוקחת כמה סוגי כדורים ביום ( קאפטופריל , ואזודיפ , דיזותיאזיד , מטפורמין , נאובלוק , טבעפירין ) . 
יש לה קוצב לב , היא סובלת מלחץ דם , ויש לה גם נטייה לסוכרת . 
לאחרונה היא משתעלת עד כדי כך שאינה מסוגלת כבר לדבר . 
רופא המשפחה אמר כי אלו תופעות לוואי של התרופות . 
1 . 
מדוע היא משתעלת כל כך ? 
2 . 
האם ישנו רופא מומחה להתייעצות בנושא ? 
3 . 
האם לחזור לרופא המטפל ? 
4 . 
מה עושים ? 
שיעול הוא אחד מן התסמינים הנפוצים ביותר שאנו נתקלים בהם יום יום במפגשנו עם חולים . 
שיעול יכול להיות מאורע אקוטי ( כלומר , מופיע פתאום ונעלם לאחר מספר דקות , מאורע אחד ) , או כרוני ( נמשך לפרקי זמן ממושכים של ימים עד חודשים ולעיתים אף שנים ) . 
אינני יודע את פרק הזמן המדויק ממנו סובלת אמך מן השיעול הזה , אבל נניח שמדובר בשיעול כרוני . 
אחת הסיבות הנפוצות ביותר לשיעול כרוני יבש היא נטילת תרופות , ונפוצה ביותר מהן היא הקאפטופריל . 
בכל תחילת בירור לשיעול כרוני , במידה ושללנו טיפול תרופתי , יש לברר מספר פרטים נוספים , כגון : האם יש תסמינים נלווים כמו חום , האם מדובר בשיעול " יבש " או ליחתי , האם יש מחלת אסתמה ברקע , האם יש היסטוריה של עישון כבד , האם יש היסטוריה של צרבות כרוניות , האם יש היסטוריה של חשיפה לחומרים כמו אסבסט או זיהום אוויר מסוג אחר , ועוד רשימה ארוכה של שאלות שכל רופא בקהילה יכול לברר . 
כחלק ראשון של הבירור ניתן לבצע צילום רנטגן של בית החזה ולהמשיך משם לפי הממצאים בצילום . 
דר עידו ווליניץ - אינפומד 
