דימום ממושך אחרי גרידה 
עברתי גרידה לפני כשבועיים . 
הדימום הופיע כיומיים לאחר הגרידה ונמשך עד היום . 
הדימום מאוד חלש אך מלווה מדי פעם בכאבי בטן שמזכירים דקירות עדינות . 
התייעצתי עם רופא הנשים שלי והוא אמר שזה בסדר , אך אני עדיין לא רגועה . 
האם זה תקין שהדימום לא נגמר ? 
האם פנית לגינקולוג לאחר היומיים או עכשיו לאחר השבועיים ? 
דימום לא תקין הוא לדוגמה תחבושת הנספגת כולה לאחר כשעה . 
אם הכאבים מתחזקים או מופיע חום ( 38 מעלות ויותר ) במשך מעל 48 שעות , יש לפנות בדחיפות לרופא . 
בכל מקרה , שבועיים הם הגבול העליון לדימום לאחר גרידה , ויש צורך בביצוע אולטרסאונד על מנת לראות אם נשארה רקמת עובר או שליה היכולה לגרום להמשך דימום . 
הכאבים שנחלשים עם הזמן הם נורמליים ומיוחסים להתכווצות הרחם , אך יש צורך לוודא כי זו הסיבה ולא הסיבה שהוזכרה לעיל . 
דר יובל עצמון - אינפומד 
