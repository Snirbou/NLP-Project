מכה באזור האשכים 
לפני כמה חודשים קיבלתי מכה באימון כדורגל באזור האשכים והרגשתי כאילו האשכים נופלים . 
מאז אני חווה פליטת זרע נמוכה בהרבה ממה שהייתי רגיל וזקפה פחותה . 
אני מאוד לחוץ בנוגע לזה . 
האשכים הם בעלי חשיבות רבה בשל היותם האזור בו נוצרים תאי הזרע , אי לכך הם מעוצבבים על ידי עצבים רבים במיוחד המוליכים כאב , וזאת על מנת שנגן עליהם ככל האפשר . 
טראומה לאזור האשכים כואבת במיוחד בשל העצבוב הרב של אזור זה . 
נוזל הזרע הנפלט בשפיכה מורכב ברובו מנוזל מבלוטות הזרע ומבלוטת הערמונית , ורק חלק קטן מאד מהכמות שלו הם הזרעונים . 
הזקפה היא תוצאה של פעילות מערכת העצבים , אבל מחוייבת בנוכחות ההורמון טסטוסטרון המיוצר ע"י האשכים . 
מכל המידע הזה ניתן להבין מדוע המכה שקיבלת במהלך אימון הכדורגל הובילה לכאב חזק . 
קשה לקשר באופן ישיר בין כמות נמוכה יותר של נוזל זרע ו - " זקפה פחותה " לבין הטראומה , אלא אם כן נפגעו גם איברים נוספים , כגון בלוטות הזרע , בלוטת הערמונית או סיבי העצבים המעצבבים את האזור . 
יכול מאד להיות שלאחר המכה אתה יותר ער ולחוץ לגבי כמות הנוזל שנפלט או לעוצמת הזקפה , ויחד עם הסטרס ( מהעובדה שייתכן והפין והאשכים נפגעו ) , אתה מגיע למסקנה שאכן כך המצב . 
לא ניתן לומר בוודאות אם אכן נוצרה פגיעה כזו או אחרת במערכת המין שלך , סביר להניח שאם אתה מגיע לזקפה וקיימת שפיכה , המערכת לא נפגעה באופן קשה . 
מאידך לא מן הנמנע ( בוודאי אם אתה בטוח שכמות נוזל הזרע והזקפה פחתו ) שאכן הטראומה הובילה לנזק . 
אני ממליץ ראשית להיות פחות לחוץ , לנסות להיזכר ולבדוק אם אתה אכן חש שיש שינוי משמעותי בתפקוד המיני שלך , ואם כן - לפנות לאורולוג להתייעצות ובדיקה . 
דר אמיר בר - שי - אינפומד 
