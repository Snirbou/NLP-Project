חבלה בלסת בעקבות תאונת " צליפת שוט " 
עברתי לפני שנתיים וחצי תאונת " צליפת שוט " : התנגשו ברכבי במהירות כאשר עמדתי ברמזור , וראשי הוטל כמה פעמים אחורה וקדימה . 
מלבד כל הכאבים בצוואר ובגב , יום לאחר התאונה קמתי בבוקר והפה שלי החל להיפתח עקום , בצורת S , ורק לאחר שנשמע " קליק " די רציני נפתח פתאום הפה ישר . 
כאבים חזקים הופיעו בכל אזור עצמות הלחיים , באזורי הלסתות . 
הלכתי לרופא אף אוזן גרון מפני שהחלו להיסתם לי האוזניים וגיליתי שרק כאשר אני מורידה את ראשי מטה האוזניים נפתחות . 
עשיתי בדיקת שמיעה שתוצאותיה היו תקינות . 
כבר לאחר התאונה התחלתי בפיזיותרפיה , גם לפה , אך דבר לא שינה את המצב . 
קשה לי לאכול מאכלים מסוימיים ( כגון גרנולה ) . 
לפעמים הפה שלי נתקע , וכל עוד לא נשמע " טיק " , אני לא יכולה לפתוח את הפה . 
עשיתי צילום והרופא אמר לי שהדיסקית יצאה מהמקום . 
1 . 
האם דיסקית לא יכולה לחזור למקום ולהישאר שם ? 
2 . 
איך אני יכולה להקל על הכאבים והאוזניים הסתומות ? 
3 . 
האם בעיה זו מוכרת וידוע שהיא גורמת לכאבי ראש , אוזניים סתומות וכאבים באזור העצמות ( לחץ בעצמות ) ? 
לפעמים כדי להרגיע את הכאבים אני צריכה ללחוץ ולעסות את הלסת ולפתוח ולסגור את הפה מספר פעמים . 
ניתן לשפר את המצב בדרכים הבאות : 
מנוחה למפרק , כלומר נסי להימנע ממאכלים קשים , פתיחת פה רחבה כגון פיהוק וכדומה . 
קומפרסים חמים . 
הכנת סד לילה קשיח על ידי רופא שיניים . 
ביקור אצל רופא פה ולסת . 
החלמה מהירה , 
דר מיכאל אבא - רופא שיניים 
