טיפולים לשדיים ליולדת שאינה מיניקה 
יש לנו תינוקת בת 4 ימים ואשתי לא מיניקה אותה . 
כתוצאה מכך יש לאשתי כאב חזק בשדיים והחלב ממשיך לטפטף . 
מה לעשות כדי להפסיק את הכאב וכדי שלא ייגרם זיהום ? 
קודם כל , מזל טוב להולדת הבת ! 
אחרי לידה השדיים גדושים בחלב , דבר שגורם לכאבים עזים באם לא מיניקים . 
אם אשתך אינה מעוניינת להיניק , חשוב שהיא תימנע משאיבת החלב או הוצאתו בכל דרך אחרת , שכן , פעולות אלה יגרמו לגירוי שיעודד ייצור חלב . 
ישנן מספר דרכים בהן ניתן להקל על הכאב כתוצאה מהגודש . 
קודם כל , חשוב ללבוש חזיות עם תמיכה מירבית . 
ניתן גם להניח עלי כרוב ( שטופים כמובן ) על החזה , זה אומנם נשמע כמו " תרופת סבתא " , אך נמצא יעיל ביותר . 
במידה והגודש אינו פוחת , והכאבים בלתי נסבלים , יש לפנות לרופא המטפל שיוכל לרשום הורמונים שידכאו את ייצור החלב , ובכך יפחיתו את הגודש והכאב . 
דר מורן שויקה - אינפומד 
