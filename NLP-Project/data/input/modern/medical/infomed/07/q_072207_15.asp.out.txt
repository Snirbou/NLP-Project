עצות לאדם הסובל מבחילה וחולשה 
במשך שבועיים אני סובל מבחילה ברוב שעות היום , מלווה בחולשה ובגיהוקים . 
יש לציין שהיציאות שלי תקינות ואינני מקיא . 
האם יש לכם השערה במה מדובר ? 
תופעות גסטרואנטרולוגיות כמו שאתה מציין יכולות להיות ביטוי להמון מצבים , ביניהם פתולוגיות מבניות של מערכת העיכול , מזונות שונים שמשפיעים על מערכת העיכול , מחסור באנזימים מסויימים ( שאמורים לפרק מזונות שאתה צורך , ואם הם חסרים ייתכנו בחילות , נפיחות וכו ) , מחלות מעיים שונות ועוד . 
קשה לקבוע מהי הסיבה המדוייקת לסימפטומים האלה אצלך , ולכן אני ממליצה על השיטה המדורגת , כלומר , התחל בשינוי תזונתי : צרוך ארוחות קטנות יותר בפרקי זמן קצרים יותר , הימנע משתיית קפה ואלכוהול , הימנע ממזון מטוגן או חריף . 
נסה לצרוך ג'ינג'ר שעשוי להקל על תחושת הבחילה שלך . 
כמו כן אתה יכול למצוא בחנויות הטבע השונות תוספת של אנזימים מסוג מפרקי החלבון - תוסף זה עשוי גם הוא לשפר את הרגשתך . 
אם כל אלה לא יעזרו והסימפטומים ימשיכו להטריד אותך , יש לפנות לגסטרואנטרולוג , שבוודאי יפנה אותך למספר בדיקות שיעזרו בקביעת האבחנה . 
בהצלחה ! 
דר מורן שויקה - אינפומד 
