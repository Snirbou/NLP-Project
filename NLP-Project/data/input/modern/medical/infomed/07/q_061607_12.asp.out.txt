מידע לגבי נטילת ריטלין 
אני מקבל ריטלין מזה שנתיים . 
ברצוני לשאול שתי שאלות : 
1 ) האם לריטלין יש תופעות לוואי כמו פגיעה בלב או בכבד ? 
2 ) האם יש תרופות אחרות לחוסר ריכוז , טובות וזולות יותר ? 
לפני שאענה על שאלתך ברצוני להדגיש דבר מה . 
בשנים האחרונות אנו נתקלים כרופאים במקרים רבים של נטילת ריטלין על ידי ילדים ומבוגרים על דעת עצמם ולא לאחר התייעצות עם רופא מטפל . 
אומנם ריטלין היא תרופה בטוחה יחסית , אולם לפני כל התחלת טיפול תרופתי יש להתייעץ עם רופא . 
במקרים רבים , נטילת ריטלין יכולה להיות מסוכנת ולהביא לתופעות לוואי קשות . 
ריטלין היא תרופה הניתנת למצבים של הפרעות קשב וריכוז או ADHD וכן במקרים של נרקולפסיה . 
על מנת להתחיל טיפול בריטלין יש לעבור הערכה של רופא מטפל וכן הערכה על ידי נוירולוג . 
ריטלין היא מסוג התרופות ה - " ממריצות " , והכוונה היא למערכת העצבים המרכזית . 
תופעות הלוואי השכיחות הן עצבנות ונדודי שינה . 
לכל אדם אשר נוטל ריטלין מומלץ לעקוב אחרי לחץ הדם מדי שבוע , ובכל מקרה של עליית לחץ הדם לערכים גבוהים , יש להיוועץ ברופא המטפל . 
אין לקחת ריטלין ביחד עם סוגים שונים של תרופות נוגדות דיכאון מסוג TCA , טגרטול וקומדין . 
ריטלין לא פוגעת בכבד . 
ישנן מספר תרופות אשר נמצאות בשלבי מחקר בטיפול בהפרעות קשב וריכוז , אולם הן עדיין לא אושרו לשימוש לציבור הרחב . 
דר עידו ווליניץ - אינפומד 
