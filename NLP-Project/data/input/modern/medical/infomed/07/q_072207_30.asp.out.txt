מה מותר לעשות כאשר יש תפרים בגלל חתכים ? 
נחתכתי ביום שלישי שעבר באמת יד ימין בצורה שהצריכה 6 תפרים . 
ביום שישי אני אמורה ללכת למוקד אחיות להוצאת התפרים . 
מאחר שאין מוקד כזה הפתוח בימי שישי , נאמר לי במוקד לחכות להוצאת התפרים ליום ראשון . 
רציתי לשאול אם יש בעיה ללכת למכון כושר לאימון אירובי וללכת לים בסוף השבוע למרות שאני עדיין עם התפרים . 
אין בעיה מיוחדת לעשות כל פעילות עם תפרים , ובלבד שיישמר נקיון התפר . 
בכל פעילות יש לדאוג לנקיון פצע הניתוח או החתך , ופשוט לשטוף אותו במים ובסבון ולדאוג לייבוש המקום . 
בחתכים מניתוח מומלץ שלא להיחשף לשמש בחודש הראשון לאחר הניתוח , כדי להביא לסגירה מיטבית של התפר ולהשיג אסתטיקה יפה יותר של הצלקת . 
בכל מקרה של אדמומיות , עליית חום או הפרשות מוגלתיות מהפצע יש לסור לרופא המטפל או לרופא חדר המיון . 
דר גיל טאובר - אינפומד 
