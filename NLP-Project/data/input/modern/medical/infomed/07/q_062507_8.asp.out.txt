מחזור לא סדיר אחרי הפסקת גלולות 
אני ובעלי מנסים להיכנס להריון , ורק בשלושת החודשים האחרונים ( לאחר נטילה ממושכת של גלולות ) הסתדר לי המחזור , והוא מופיע כל 28 יום . 
לאחר בדיקה ביתית מסתבר שיום הביוץ הוא לאחר 15 יום , אולם המחזור האחרון הגיע לאחר 31 יום . 
אני בודקת כל יום בבדיקה ביתית ויום הביוץ לא מופיע גם לאחר היום ה - 18 . 
מה יכולה להיות הסיבה ? 
האם בעקבות איחור המחזור האחרון יתאחר יום הביוץ ? 
או לא יופיע כלל ? 
ייתכן מאוד שהמחזור שלך עדיין לא סדיר , ולכן יום הביוץ משתנה מעט . 
המשיכי לעקוב גם בימים הבאים , ובדקי שוב באיזה הפרש ימים מגיע המחזור הבא . 
אולי הוא לא יגיע ? 
אולי את כבר בהריון ? 
האם עשית בדיקת הריון ? 
שווה גם לגשת לגינקולוג ולהתייעץ איתו בנושא . 
בברכה , 
דר נעמה ורבין - אינפומד 
