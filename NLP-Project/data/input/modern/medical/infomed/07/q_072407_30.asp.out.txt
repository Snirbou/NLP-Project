החדרת נפרוסטום – בהרדמה כללית או מקומית ? 
לאמי בת 80 יש נפרוסטום והוא נסתם לעיתים קרובות ביותר . 
לאחרונה הוצע לנו על ידי אחד הרופאים לעשות הרחבה למספר גדול יותר , אך היות ואימי לא קולטת הרדמה מקומית הוא הציע לעשות זאת על ידי הרדמה באשפוז יום , ובבת אחד לעשות את ההרחבה ב - 3 מספרים . 
כשהגעתי לבית חולים על מנת לסדר לה תור , הוברר לי על ידי הרופאים הבכירים יותר כי לא ניתן לעשות הרחבה , אלא בהדרגה ובהרדמה מקומית . 
הייתי רוצה לדעת אם יש דרך לעשות זאת בהרדמה מלאה וללא התהליך המסובך והקשה שהרופאים הציעו לנו , וכמו כן , עם מי ניתן להתייעץ . 
נפרוסטום הוא מתקן המנקז שתן מהכליה . 
הנפרוסטום מוחדר בדרך כלל על ידי מוליך תחת הדמיה של אולטרסאונד ובהרדמה מקומית . 
במקרים בהם מדובר בחולה מורכב או חולה עם ניתוח בטן קשה וכדומה , מעדיפים לעשות את הנפרוסטום תחת הרדמה כללית , אך אלה מקרים יוצאים מן הכלל . 
לצערי , אין בארץ פרוטוקול אחיד , ולכל בית חולים יש צורת עבודה משלו . 
ישנם בתי חולים בהם הנפרוסטום מוכנס על ידי אנשי האנגיוגרפיה ויש כאלה אשר הנפרוסטום מוכנס על ידי המחלקות הכירורגיות או הנפרולוגיות . 
בנוגע להרחבה , יש לבדוק את מצבה הספציפי של אמך , ואינני יכול לעשות זאת כאן מבלי לדעת על מחלות הרקע שלה ומבלי לראות תצלומי הדמיה שונים . 
כמובן שאני מציע ללכת לייעוץ נוסף בבית חולים אחר . 
דר גיל טאובר - אינפומד 
