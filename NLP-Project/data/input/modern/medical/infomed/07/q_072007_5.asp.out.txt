מונחים רפואיים 
בדיקות להערכת נקב בין עליות הלב 
עשיתי בדיקת אקו לב ונמסר לי שעלי לעשות בדיקת TEE לשלילת ASD . 
מהי הבדיקה הזו ? 
הבנתי ש - ASD זהו נקב בין - עלייתי . 
מהו הנקב הזה ? 
מהו הסיכון ? 
ASD – Atrial Septal Defect – חור בעליות הלב , זהו ממצא מולד מאוד נפוץ , שברוב המקרים לא גורם לסימפטומים . 
מאוד שכיח שהסימפטומים מתחילים רק בגיל מבוגר , ושרק אז מגלים אותו . 
TEE - Transesophageal Echocardiography – זוהי בדיקה שדומה לאקו לב שאת מכירה , אלא שבזו מכניסים את המתמר דרך הוושט בכדי לראות יותר טוב את הפגם בעליות ולבדוק האם זה השפיע על מבנה הלב , או על זרימת הדם בלב . 
זוהי בדיקה מאוד מדוייקת וספציפית . 
הסימפטומים , אם ישנם , יכולים להיות מאי - סדירות בקצב הלב ועד קריש דם שעובר דרך החור . 
מאוד תלוי מה גודל החור ומה טיבו . 
לכן הציעו לך לעשות את הבדיקה כדי לבחון טוב יותר מה הטיפול הנדרש בשבילך למניעת הסימפטומים . 
הטיפול יכול להיות שמרני בלבד , ויכול להיות גם באמצעות ניתוח . 
שוב - תלוי בחומרת המצב . 
אני ממליצה לך לעשות את הבדיקה ולהמשיך במעקב אצל הרופא המטפל . 
בברכה , 
דר נעמה ורבין - אינפומד 
