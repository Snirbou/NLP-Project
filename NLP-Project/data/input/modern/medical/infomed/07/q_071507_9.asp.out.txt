הצורך בטיפול תמידי בתת - פעילות בלוטת התריס 
לפני כשנה חשה אמי ברע , ולאחר שפנתה לבית חולים התברר כי עברה אירוע מוחי קל , וכן כי בלוטת התריס שלה אינה מתפקדת כראוי . 
אימי מטופלת בתרופות לטיפול בשתי הבעיות . 
שאלתי היא בנוגע לבלוטת התריס . 
אמי מטופלת בתרופה בשם eltroxin . 
האם הבעיה יכולה להסתדר במשך הזמן עם תרופה זו , או שאמי תצטרך לקחת תרופות כל החיים ? 
לאחרונה נאמר לה על ידי הרופא כי ישנו שינוי בבלוטת התריס , אך איני יודעת אם לטובה או לרעה , טרם ראיתי את התוצאות . 
ככל הנראה תצטרך אמך לקחת את התרופה כל החיים . 
בעיות בבלוטת התריס בדרך כלל לא עוברות , אבל הן בהחלט בעיות שניתן לטפל בהן בעזרת התרופות . 
כמו שכתבת , אינך יודעת אם השינוי שהרופא דיבר עליו הוא לטובה או לרעה , ולכן אני לא אוכל לעזור יותר בנוגע לשאלה . 
בברכה , 
דר נעמה ורבין - אינפומד 
