טיפולים מומלצים לסבוראה דרמטיטיס 
אני סובלת מסבוראה בקרקפת כבר שנתיים , ועדיין לא מצאתי את " נוסחת הקסם " להתמודדות עם התופעה ( אני מודעת לכך שצריך להחליף שמפו ) . 
הסתכלתי באתר ומצאתי פתרון אחד לתופעה . 
אשמח לקבל רשימה של מספר תכשירים בהם אוכל להשתמש . 
יש לציין שהשתמשתי בעבר באגיספור , ניזורל , סבוסל ועוד שמפו של עלה ירוק , והם לא השפיעו . 
סבוראה דרמטיטיס היא מחלה שכיחה באוכלוסיה . 
זו מחלה כרונית של העור , המאופיינת באדמומיות וקשקשת באיזורים הנגועים בעקבות פעילות יתר של בלוטות . 
המחלה פוגעת בעיקר באיזורי הפנים , הקרקפת ובאמצע בית החזה . 
הגורמים למחלה אינם ידועים לגמרי , ורוב הרופאים בדיעה שזה שילוב של פטריה עם תהליך אוטואימוני של הגוף עצמו . 
הטיפול בעייתי , ומעדיפים לתת טיפול משולב - משחות נוגדות פטריות ומשחות סטרואידיות , ושמפו לחפיפה עם חומר נוגד פטריות כמו ניזורל . 
כמו כן , המצב משתפר עם חשיפה של העור לקרינת UV . 
אין צורך לתת לך שמות . 
כל התכשירים המכילים את המרכיבים הפעילים שהזכרתי יביאו לשיפור . 
בשל הנטייה לכרוניות של המחלה , ישנו טיפול בהתקף עצמו , שהוא יותר אגרסיבי , וטיפול שמתחזק את המצב הקיים ומיועד יותר למניעה , והוא מורכב מנטילת התרופות בכמות נמוכה יותר ועם ריכוז נמוך יותר של החומרים הפעילים . 
דר גיל טאובר - אינפומד 
