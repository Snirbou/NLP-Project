ההבדל בין אימוראן לפרדניזון 
מה ההבדל בין פרדניזון לאימוראן ? 
ההבדל הוא בעיקר בצורה בה תרופות אלו מדכאות את מערכת החיסון ובתופעות הלוואי שלהן . 
אפרט : 
האימוראן הוא למעשה מרכיב מטבולי המונע ייצור של חומצות גרעין RNA ו - DNA , ובכך הוא פוגע בשכפול תאי סרטן או תאי דם לבנים הגורמים למחלה . 
אך כתוצאה מכך , גם תופעות הלוואי שלו קשורות ישירות לפגיעה במוח העצם , והן כוללות ספירה נמוכה של תאי דם לבנים ( מה שמעלה את הסיכון לזיהומים קשים ) . 
לעומתו , הפרדניזון מוריד את תפקוד מערכת החיסון על ידי מניעת תאי דם לבנים מלהגיע למקום הדלקת ומצמצם את כמות הדם המגיעה למקום הדלקת . 
אך הפרדניזון הוא ממשפחת הסטרואידים ותופעות הלוואי שלו הן רבות מאוד , אם כי רובן אינן מסכנות חיים . 
לפעמים רוצים להוריד את מינון הפרדניזון כדי להקל על תופעות הלוואי הרבות , ואז נותנים במקביל גם את האימוראן . 
מידע נוסף ניתן למצוא באינדקס התרופות של אינפומד . 
דר יובל עצמון - אינפומד 
