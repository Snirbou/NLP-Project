שיבושים במחזור לאחר הפסקת גלולות למניעת הריון 
הפסקתי ליטול גלולות למניעת הריון לפני שנה , ובמשך 4 - 3 חודשים לאחר מכן המחזור היה סדיר , אולם מאז הוא מופיע פעם בחודשיים . 
אני גרה בחו"ל ועוד לא הייתי אצל רופא נשים , אבל הייתי רוצה לדעת אם יש איזושהי דרך לעודד את קבלת המחזור והביוץ , כי אני ממש רוצה להיכנס להריון בקרוב . 
לאחר הפסקה של נטילת גלולות או הורמונים מכל סוג שהוא , ייתכנו שיבושים במחזור , והמחזורים הבאים לא בהכרח יהיו סדירים כיוון שאינם " ביוציים " , כלומר אין שחרור של ביצית מהשחלות . 
במצב זה תהיה הרירית תחת השפעת אסטרוגן ולא פרוגסטרון , וייתכן שהמחזור יתארך ושהווסת תתאחר . 
ניתן לטפל במצב זה על ידי לקיחה של תוספת פרוגסטרון . 
למרות שאת שוהה בחו"ל , הייתי ממליצה לגשת לרופא/ת נשים כדי לקבל מרשם מתאים של הורמונים ( אין ליטול תרופות מסוג זה ללא מרשם רופא ! 
) שיעודדו את הסדרת המחזור . 
כמו כן , חשוב להדגיש שתהליך הכניסה להריון עשוי לקחת מספר חודשים גם אצל זוג בריא ללא כל בעיות הורמונליות או אחרות , כך שאין סיבה לדאגה והמצב שאת מתארת הוא מצב נורמלי . 
דר מורן שויקה - אינפומד 
