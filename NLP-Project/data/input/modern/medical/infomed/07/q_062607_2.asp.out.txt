החלפת גלולות נגד הריון באמצע מחזור נטילת הגלולות 
לקחתי פמולן במשך שנה ואז התרופה אזלה בשוק , ולכן החלפתי מיד לסרזט , ולקחתי 2 חפיסות . 
לאחר 2 חפיסות הופיע לי מעין דימום קל . 
הפסקתי לקחת סרזט באותו יום , ולאחר יום הופיע הווסת . 
לאחר 4 ימים התחלתי לקחת שוב סרזט ( שאלתי רופא ) ולקחתי 3 כדורים . 
שמעתי שאם מגיע דימום כנראה שהכדור אינו מונע , ועדיף להחליף כדור . 
ביום הרביעי ( לאחר 3 ימים של סרזט ) התחלתי לקחת גינרה ( שאגב לקחתי לפני כמה שנים ואיתה היה לי נסיון טוב ) . 
כמה זמן מעכשיו צריך לחכות כדי לקיים יחסים ? 
והאם היה נכון להחליף לגינרה ? 
האם גלולות אלה בטוחות יותר במניעת הריון , או שיותר טוב להמשיך עם הסרזט , כי הבנתי שזה כדור קל יותר ? 
ברצוני להדגיש שאני מיניקה , ובעבר גינרה לא פגע לי בחלב . 
בגלל הבלגן שנעשה בין כל הגלולות , הייתי ממליץ לחכות להשלמה מלאה של חודש ורק לאחריו יהיה אפשר לקיים יחסים ללא הגנה נוספת . 
כלומר , כרגע את יכולה לקיים יחסי מין , אך יש בינתיים יש להשתמש באמצעי הגנה נוסף . 
אני ממש לא מבין את המעבר בין הגלולות באמצע , וללא התייעצות רופא ! 
הגינרה מכילה הורמון אסטרוגן שמומלץ לא לקחתו בזמן ההנקה . 
דימום לאחר הפסקה של גלולות הוא תקין לחלוטין . 
דר יובל עצמון - אינפומד 
