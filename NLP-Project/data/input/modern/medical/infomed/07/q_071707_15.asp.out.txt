המשמעות והחשיבות של בדיקת שקיפות עורפית 
יש לי בדיקת שקיפות עורפית , ויש הרבה נשים שאמרו לי שלא צריך לעשות את הבדיקה כי הכל יתברר בבדיקת סקירת מערכות ודרך בדיקת חלבון עוברי , שמראה את כל הבעיות שיש , ואין כל כך חשיבות לבדיקת שקיפות עורפית . 
האם זה נכון , או שאני חייבת לעבור את בדיקת השקיפות העורפית ? 
שקיפות עורפית היא בדיקה המתבצעת בין השבוע ה - 11 לשבוע ה - 14 , שמטרתה אבחון מוקדם של תסמונת דאון . 
רגישות הבדיקה היא כ - 75 % . 
צודקת מי שאמרה שגם בדיקת חלבון עוברי עוזרת להעריך את הסיכון ללקות בתסמונת דאון , אך גם בדיקה זו אינה רגישה ב - 100 % . 
על ידי שילוב התוצאות של שתי הבדיקות , רגישותן עולה , ועל כן בהחלט מומלץ לבצע את שתי הבדיקות ולא להסתפק רק באחת מהן . 
אינך חייבת לעבור בדיקה זו אם לא תרצי , אך זו בדיקה מומלצת מאוד , ולרוב אינה כרוכה בסיכונים לאם או לעובר . 
מידע נוסף על הבדיקה תוכלי לקרוא באינדקס הבדיקות של אינפומד : 
http://www.infomed.co.il/medTest 1 . asp?tID=214 
דר מורן שויקה - אינפומד 
