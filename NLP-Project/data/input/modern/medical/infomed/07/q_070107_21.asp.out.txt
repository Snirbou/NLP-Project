הוראות סותרות לגבי דימום בנטילת גלולות נגד הריון 
התחלתי לקחת גלולות הרמונט לאחר הפסקה של בערך חצי שנה . 
הפעם התחלתי את הגלולה של החפיסה הראשונה ביום הראשון של הווסת , והיום , אחרי 25 ימים , אני עדיין במחזור . 
אומנם מדובר בכתמים ולא בדימום רציני , עם קרישי דם מידי פעם . 
הבעיה היא שהתייעצתי עם 2 רופאים , ובעוד האחד אמר לי להמשיך ליטול את חפיסת הגלולות השנייה ברצף , השני אמר לי להפסיק את נטילת הגלולות למשך שבוע , ולהמשיך כעבור השבוע . 
אני מבולבלת ולא יודעת מה עלי לעשות . 
אני עכשיו בגלולה הרביעית בחפיסה השניה . 
מה עלי לעשות ? 
מתי ייפסק המחזור ? 
כפי שאת יכולה להבין מן התשובות השונות של שני הגינקולוגים שהתייעצת איתם , ישנן הרבה גישות לדרך הפעולה במקרה של דימומים בזמן לקיחת גלולות . 
אם כבר התחלת את החפיסה השנייה , אני ממליצה לך לסיים אותה ולראות מה קורה . 
אם הפסיקו הדימומים , פשוט המשיכי לקחת גלולות כרגיל , למשך 21 יום ואחריהם שבוע של הפסקה . 
אם הדימומים עדיין לא מפסיקים , אולי כדאי לשקול את החלפת גלולות , ולשם כך תצטרכי לגשת שוב לגינקולוג להתייעצות . 
בברכה , 
דר נעמה ורבין - אינפומד 
