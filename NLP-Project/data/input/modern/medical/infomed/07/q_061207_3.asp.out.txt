כאבי בטן ומעיים נפוחים 
קיבלתי תשובות של בדיקות ובהן fe - iron : 28 . 
בנוסף , אני מרגישה בחודש האחרון כאבי בטן לא נעימים . 
רופאת הנשים בדקה אותי ואמרה שהכל בסדר מבחינתה , אלא שהיא רואה את המעיים נפוחים מאוד באולטרסאונד . 
בשבוע האחרון אני מרגישה שכל מה שאני אוכלת מר בסוף , וזה משמעותי . 
האם אני צריכה לעבור בדיקות נוספות ? 
מה לעשות ? 
מכיוון שלא ציינת באילו יחידות נמדדה רמת הברזל שלך , קשה לי לקבוע אם הערך גבוה או נמוך . 
הערכים התקינים הם בין 50 ל - 100 מיקרוגרם לדציליטר או 9 עד 27 מיקרומול לליטר . 
בבדיקות הדם גם חסרים ערכי ההמוגלובין כדי לתת אבחנה . 
לגבי כאבי הבטן והמעיים הנפוחים באולטרסאונד - יכול להיות שזה קשור למשהו שאכלת או לאי מתן יציאות . 
אם התופעה ממשיכה ואת רואה שהיא אינה קשורה לאוכל וליציאות , מומלץ לגשת גם לכירורג ולתאר לו את התלונות . 
בברכה , 
דר נעמה ורבין - אינפומד 
עוד באינפומד 
בדיקת ברזל 
בדיקת המוגלובין 
