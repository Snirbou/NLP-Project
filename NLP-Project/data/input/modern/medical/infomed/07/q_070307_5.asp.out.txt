פצעונים אדומים על הפנים 
לאחרונה , במשך חמשת החודשים האחרונים בערך , הופיעו לי פצעונים קטנים סביב הפה . 
בהתחלה הם היו ממש מעטים , אבל זה הבעיה הולכת וגדלה . 
עכשיו זה גם סביב האף , והכל אדום מסביב . 
פניתי לרופא עור וקיבלתי משחת בטאקורטן וכדורי לוראטאדין . 
זה לא עוזר בכלל ואני ממש מודאגת , כי זה רק מתגבר . 
אני לרוב בריאה , חוץ מבעיות עיכול שמהן אני סובלת כבר 20 שנה . 
רציתי לשאול , ראשית , האם יש איזשהו פתרון אלטרנטיבי לבעיה שלי ? 
ואם לא , מה האפשרויות הקיימות , כי זה נראה ממש רע . 
אני מבין את דאגתך מכיוון שמדובר בדבר בעל חשיבות אסתטית ותפקודית כאחד , אך אינני יכול לתת אבחנה מבלי לערוך בדיקה גופנית למטופל . 
פצעים מסביב לפה והאף יכולים להוות אינדיקציה למגוון מחלות עור , וגם למחלות של הגוף עצמו , שהתופעות בעור הן ביטויים שלהן . 
הבעיה יכול להיות סוג של אלרגיה , או אף מתח נפשי , ופעמים רבות הסיבה לפצעונים כאלה היא חוסר ויטמינים ומינרלים בגוף , במיוחד לאנשים הסובלים מבעיות במערכת העיכול ובעלי תזונה לא מאוזנת . 
אני ממליץ לך לשוב לרופא העור ולנסות טיפול חלופי , לבדוק רמות ויטמינים בגופך ולקחת תוספי מזון בהתאם , ולחשוב אם ישנם שינויים בחייך אשר גורמים למתח נפשי רב מן הרגיל . 
דר גיל טאובר - אינפומד 
