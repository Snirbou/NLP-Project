הזיות אצל אישה מבוגרת 
אמא שלי בת 83 ובסך הכל בריאה , ובעיקר עירנית וחדה מבחינה קוגניטיבית ברמה שהלוואי עלי בגילה . 
בזמן האחרון היא החליטה שהיא רואה ציפור בבית , היא אפילו הרגישה אותה מסתבכת בשיער שלה . 
אחי ואני הפכנו את הבית ואין שום ציפור ואני משוכנע לחלוטין שגם לא הייתה . 
עד לפני כחצי שנה , למשך תקופה של קרוב לשנה , היא ראתה בבית חרקים גדולים . 
היא יכלה לתאר אותם בפרוטרוט . 
במהלך אותה שנה ריססנו את הבית שלוש פעמים , כולל ריסוסים שאנשים לא יכולים לעמוד בהם , שלא לדבר על בעלי חיים . 
פירקנו והרכבנו מחדש את הארון בחדר השינה שלה מכיוון שהיא טענה שהם יוצאים מתחת הארון . 
בהתייעצות עם רופא המשפחה שלה הוא אמר שמדובר בתופעה ידועה בגיל הזה ויש תרופה שמונעת את הדמיונות האלה . 
היא לא הייתה מוכנה לשמוע על תרופה וטענה שאחי ואני חושבים שהיא משוגעת . 
הרופא ניסה להגניב לה את התרופה לתרופות אחרות שהיא לוקחת , אבל היא עלתה על זה ולא הסכימה אפילו לקבל ממנו את המרשם ( כפי שאמרתי - היא עירנית וחדה בצורה בלתי רגילה לגילה ) . 
שאלותי הן : 
1 . 
האם אפשר לקבל הסבר על התופעה , במידה והיא ידועה ? 
מהו הטיפול , תופעות לוואי וכו ' ? 
2 . 
מהן דרכי ההתמודדות במצב זה , בדגש על הטקטיקה שיש לנקוט מולה כשהיא רואה דברים כאלה . 
האם להגיד לה שמדובר בדמיונות או לשחק איתה את המשחק ולחפש ציפורים בבית וכדומה ? 
  אם הציפור או החרק , נקרא כך לתופעה , לא הופכת לאובססיה ולא מפריעה לה בסדר היום , הניחו לה ותעברו על זה . 
אולי היא מחפשת בצורה זו יותר תשומת לב , פתאום לא   הכל סובב סביבה כמו פעם והיא לאו דווקא עושה זאת במודע . 
אבל אם הסיפורים על ציפורים וחרקים הופכים לדבר יום יומי - יש לטפל בבעיה , אולי באמצעות שיחה קרובה עם רופא המשפחה , שיסביר שאיכות החיים תשתפר מבחינת התלונות שלה , מבלי לנסות להגניב לה תרופה . 
לתופעה קוראים הזיות ( הלוצינאציות ) . 
בהצלחה 
דר משה ארוך - רופא משפחה ומתמחה ברפואת ספורט 
