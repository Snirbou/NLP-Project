רמה נמוכה של B 12 . 
בבדיקה של B 12 קיבלתי תוצאה של 133.0 ובבדיקת גסטרין קיבלתי תוצאה של 108.1 . 
מה המשמעות של התוצאות וכיצד הגסטרין משפיע על ה - B12 ? 
אין קשר ישיר בין רמות ה B 12 לבין רמת הגסטרין בגופך . 
רמת B 12 בטווח הנורמה נעה בין 160 ל - 1000 ולכן , הרמה שנמדדה בגופך נמוכה מאוד . 
רמות נמוכות כאלו מסוכנות , ויכולות לגרום למגוון תופעות , מעייפות כרונית ועד חסרים נוירולוגיים בלתי הפיכים . 
B 12 נספג בגופנו בשרשרת של תהליכים , ויש בדיקות ספציפיות למציאת " החוליה החסרה " בשרשרת , אותן יכול לעשות גסטרואנטרולוג . 
הטיפול הוא שינוי בתזונה ו/או לקיחה של כדורי מציצה מתחת ללשון של 1,000 מ"ג מידי יום לתקופות ארוכות , עד לחידוש המאגרים בגוף . 
בנוגע לגסטרין , ישנן מספר דרכים לבדוק את הרמה שלו בגוף . 
בדרך כלל בודקים אותה בחשד לגאסטרינומה הגורמת להפקת יתר של הגאסטרין שגורמת לצרבות וכיבים . 
הרמות אמורות להיות מעל 150 ואף 200 , ורק לאחר מכן חושבים על גאסטרינומה . 
הרמה שלך נורמלית . 
כאשר אדם סובל מכיבים ישנה אפשרות שהכיב נמצא במקום בו ה - B12 נספג , ואז ישנה ירידה ברמתו . 
דר גיל טאובר - אינפומד 
