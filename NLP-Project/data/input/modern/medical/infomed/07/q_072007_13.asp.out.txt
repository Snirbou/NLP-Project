רפואה אלטרנטיבית 
טיפולים לעקמת 
אני בת 15 ולפני חצי שנה קיבלתי מחזור . 
לפני חמישה חודשים התגלתה אצלי עקמת בעלת 42 מעלות . 
הרופאים אמרו לעשות ניתוח . 
די חששתי , והרופא אמר שאפשר לנסות מחוך למשך ארבעה חודשים ולראות . 
אמא שלי לקחה אותי למטפל אלטרנטיבי , ואחרי 13 טיפולים עשינו צילום נוסף וגילינו שהעקמת עלתה ל - 50 מעלות . 
האם אפשר לעשות מחוך וזה יעזור , או שרק ניתוח יפתור את הבעיה ? 
כמובן שככל שהעקמת חריפה יותר , כך ישנם פחות סיכויים שמחוך יועיל , ואף מידת ההצלחה של הניתוח פוחתת . 
כמובן שאני כותב באופן כללי , ואורתופד חייב לראות את הצילומים והמיקום המדוייק של העקמת על מנת שיוכל לתת חוות דעת מדוייקת יותר על מידת תיקון העקמת שלך . 
אני ממליץ שהטיפול האלטרנטיבי , אם את רוצה אותו , יהיה משלים לרפואה הקונבנציונלית ולא יבוא במקומו . 
אם את חוששת - את תמיד יכולה ללכת לחוות דעת שנייה אצל אורתופד נוסף , אבל לפעמים אין תחליפים לניתוח , ומוטב מוקדם מאשר מאוחר . 
דר גיל טאובר - אינפומד 
