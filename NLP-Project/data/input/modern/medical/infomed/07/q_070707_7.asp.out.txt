חלבון בשתן בחולת סוכרת 
אני בת 67 וחולת סוכרת סוג 2 במשך כ - 17 שנה . 
עקב חשד לאבנים בכליות אושפזתי , ובבדיקת CT פרוטוקול אבנים , נמצא גוש מעל בלוטת יותרת הכליה הימנית . 
בינתיים שוחררתי מבית החולים ועשיתי בדיקות שתן ( איסוף שתן ל - 24 שעות ) . 
מבין יתר הבדיקות שעשיתי – הערכים של חלבון בשתן הם 240/24HRS , ושל קראטינין בשתן - 0.8 . 
ידוע לי שהחלבון בשתן צריך להיות מקסימום 140 . 
האם אתם יכולים לומר לי מה המשמעות של החלבון הגבוה ? 
השתן גם היה מאוד כהה , כעת השתן בהיר . 
עליה של חלבון בשתן בחולי סוכרת מסוג 2 יכולה להצביע על התחלת בעיה כלייתית או על בעיה במערכת הקרדיו - וסקולרית . 
הערך שציינת אכן גבוה , אבל לא מספיק גבוה כדי להעיד על כך שקיימת בעיה . 
בחולי סוכרת מסוג 2 הערך הזה הוא מעין נורית אזהרה . 
בדרך כלל מטפלים במצב כזה על ידי שמירה על רמות סוכר תקינות , דבר שיכול להוביל לירידה ברמות החלבון בשתן , ושוקלים להוסיף תרופה לטיפול בסוכרת ממשפחת ה - ACEI . 
אני מציעה לך לגשת לרופא המטפל ולדון בהמשך הטיפול . 
בכל מקרה , לחולי סוכרת מסוג 2 מומלץ לעשות את בדיקת החלבון בשתן אחת לשנה כדי למנוע הידרדרות המובילה לפגיעה כלייתית . 
בברכה , 
דר נעמה ורבין - אינפומד 
