רפואת תינוקות 
תפקודי כבד משתנים אחרי טיפול אנטיביוטי 
זה חצי שנה שבני בן השנה וחצי במעקב תפקודי כבד , שעולים ויורדים לאחר טיפול אנטיביוטי שניתן באשפוז לפני חצי שנה . 
בבדיקת נוגדנים התגלה נוגדן שריר חלק חיובי , ונקבעה ביופסיה לכבד בשבוע הקרוב . 
האם השריר החלק לא קשור למעי ? 
לקיבה ? 
האם צריך לערוך בדיקות נוספות מלבד הכבד ? 
מאז האשפוז הילד אינו אוכל אוכל מוצק , אך ורק סימילאק ומים . 
האם יש קשר ? 
היציאות סדירות וללא צבע חיוור . 
האם יש סיבה לדאגה ? 
חסרים לי מספר פרטים בשאלך , כמו מהלך הריון ולידה , משקל וגובה הילד , אילו תפקודי כבד עולים ויורדים , משך זמן הופעת התסמינים שאת מתארת ועוד . 
באופן כללי , הימצאות נוגדנים של שריר חלק קשורה למחלות אוטואימוניות אשר פוגעות בכבד ובמערכת הביליארית האחראים על ייצור מיצי המרה , ובכך במערכת העיכול . 
על מנת להגיע לאבחנה חד - משמעית במחלות מסוג זה יש לבצע ביופסיה מרקמת הכבד , בדיוק כמו זו שבנך נשלח לבצע . 
לפי תשובת הביופסיה יוכל הרופא המטפל להתאים המשך מעקב וטיפול מתאימים . 
אני ממליץ על ייעוץ של גסטרואנטרולוג ילדים , משום שהם הרופאים המתמחים בבעיות כמו זו שהזכרת בשאלתך . 
בברכה , 
דר עידו ווליניץ - אינפומד 
