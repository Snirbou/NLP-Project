גירוי חלש באיבר המין אצל בחור צעיר 
אני בן 23 . 
עד לפני כמה ימים הייתי בתול , ואוננתי המון - לפעמים 6 - 5 פעמים ביום מגיל 14 בערך . 
האוננות הייתה בלי חומרי סיכה כמו שמן או קרם . 
לאחרונה היכרתי מישהי , ועשינו מין אוראלי ומין רגיל . 
בשני המקרים , בזמן האקט התחושה באיבר המין הייתה מאוד חלשה , כלומר הגירוי היה קטן . 
הבחורה אמרה שהיא חושבת שזה בגלל שאוננתי הרבה ובלי קרם , ולכן איבר המין כבר לא רגיש כמו שצריך להיות ובגלל זה לוקח לי הרבה זמן לגמור . 
רציתי לשאול אם מה שהיא חושבת נכון , ואם לא , מה יכולות להיות הסיבות , והאם יש דרך להחזיר את הרגישות של איבר המין ( אולי לאונן פחות , או לקחת תרופות ) ? 
אוננות היא דבר נורמלי לחלוטין ולא מזיק , גם אם אוננת מספר פעמים ביום . 
כל אחד מוצא לו את הדרך המתאימה לו אשר מביאה אותו לגירוי במהלך האוננות ואין דרך אחת טובה מהאחרת . 
למרות שלא השתמשת בחומרי סיכה כלשהם , כל עוד לא גרמת חבלה לאיבר המין , כמו חתכים , אדמומיות , קילוף עור וכדומה , אין חשש לנזק עצבי לאיבר המין . 
אתה לא מזכיר בשאלתך אם אתה חש בירידה בגירוי גם כעת כשאתה מאונן או שמא התחושה נגרמת רק במהלך חדירה או מין אוראלי ? 
אם בזמן האוננות אין בעיה כלשהי , אזי אין לך בעיה פיזיולוגית או עצבית באיבר המין , ומדובר כפי הנראה בעניין רגשי או פסיכולוגי . 
זה רגיל מאוד שבתחילת ההתנסות ביחסי מין מלאים עם בת זוג ישנם שינויים בהרגשה אשר משתפרים עם ההתרגלות למצב החדש ולקיום סקס עם בן או בת הזוג . 
דר גיל טאובר - אינפומד 
