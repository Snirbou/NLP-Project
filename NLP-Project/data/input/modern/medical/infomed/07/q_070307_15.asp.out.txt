הסכנות בחשיפה לשמש בעת טיפול עם רואקוטן 
אני בת 15 , סובלת מאקנה כבר 4 שנים ולפני שבוע התחלתי לקחת רואקוטן ( 40 מ " ג ) . 
הבעיה שלי היא שעוד מעט יש לנו מחנה ואני ממש רוצה לצאת . 
האם מריחת קרם הגנה תמנע את הצלקות שנגרמות מהחשיפה לשמש ? 
שאלה נוספת : האם כש " מפוצצים " את האקנה בזמן הטיפול , הנזק שנגרם יותר כבד ומותיר צלקות ? 
טיפול ברואקוטן הוא טיפול ארוך טווח של כ - 16 שבועות , ואת נמצאת בתחילתו . 
לתרופה שאת נוטלת יש מספר תופעות לוואי חשובות מאוד שצריכים להיות מודעים אליהן , ואחת מהן היא רגישות לאור השמש . 
אני ממליץ לך שלא להיחשף לשמש , ושימוש בקרם הגנה לא ימנע לחלוטין תגובה במקרה זה . 
עדיף להשתמש בכובע שמכסה את הפנים , או להימנע בכלל משהיה ממושכת בשמש . 
בנוגע ל " פיצוץ " האקנה , תני לתרופה לעשות את שלה ואל תנסי לעזור לה . 
פיצוץ הפצעים עלול לגרום לזיהום המקום ולצלקות . 
מומלץ ללכת מפעם לפעם לקוסמטיקאית רפואית ולנקות את עור הפנים . 
מידע נוסף לגבי הטיפול ברואקוטן תוכלי למצוא על ידי שימוש במנגנון החיפוש של אינפומד . 
דר גיל טאובר - אינפומד 
