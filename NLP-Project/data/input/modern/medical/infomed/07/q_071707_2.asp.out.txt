הסיבות האפשריות לרמה גבוהה של פרולקטין 
הפסקתי לקחת גלולות למניעת הריון לאחר 5 שנים של שימוש . 
כבר 3 חודשים שאני לא מקבלת מחזור . 
כדורי זירוז לא עזרו . 
הורמון הפרולקטין יצא 1268 , ובדיקת דם להריון היתה שלילית . 
אני מייצרת חלב ומשמינה . 
אני מודאגת , מה עלי לעשות ? 
פרולקטין גבוה יכול לנבוע מסיבות פיזיולוגיות כמו הריון , לחץ נפשי , או מסיבות פתולוגיות . 
הסיבות הפתולוגיות הנפוצות ביותר הן 
פרולקטינומה – גידול שפיר בתאי הלקטופורוס בבלוטת יותרת המוח ( זו הסיבה הכי נפוצה ) 
ירידה בדופאמין 
ירידה בפינוי הפרולקטין 
שימוש בכדורים פסיכיאטריים וכדורים מסויימים להורדת לחץ דם . 
הטיפול בפרולקטינומה יכול להסתכם בנטילת כדורים , אך לעיתים מגיע גם לידי ניתוח . 
אבל לפני שקופצים למסקנות לגבייך , את צריכה לגשת לגינקולוג שלך או לאנדוקרינולוג להתייעצות , ולהחליט אילו בדיקות נוספות את צריכה לעבור כדי לדעת מהו הגורם לרמות הפרולקטין הגבוהות . 
בברכה , 
דר נעמה ורבין - אינפומד 
