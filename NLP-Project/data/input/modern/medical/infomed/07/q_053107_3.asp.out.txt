שילוב תרופתי בחולת פיברומיאלגיה עם בעיות בקרישת דם 
אני חולה בפיברומיאלגיה זה עשרים שנה . 
בנוסף לכך נוגדן הנקרא לופוס אנטי קואגולנט מקריש את דמי כאשר מתחשק לו , וכבר עברתי אירועי CVA אחדים . 
לאחרונה התחלתי לסבול מהתקשות שרירים בכל הגוף ומתחים נוראיים הנובעים מכך שמחצית הגוף מתנגדת למחצית השניה , וזה גורם לי גם למתחים נפשיים . 
בין השאר אני מטופלת בנורמיטן 50 מ"ג פעמיים ביום , אנלדקס 20 מ"ג בבוקר ואנלדקס 10 מ"ג בערב . 
לאחרונה התגלתה אצלי גם סוכרת שהיא עדיין בשלבי אבחון , וכמו כן אני מטופלת גם בפלאויקס אחד ליום . 
האורתופד אמר שהוא לא יכול לתת לי כדור מרפה שרירים בגלל המדלל . 
האם אפשר לקחת מגנזיום ציטרט ? 
ראיתי מודעה בעיתון שהוא מרפה שרירים ; או מגנזיום נקי ? 
האם אקמול הוא גם מרפה שרירים ? 
האם שילוב הכדורים אינו יוצר קצרים ? 
האם , אם אזדקק לכדורים נגד סוכרת , תהיה בעיה עם הרכב זה ? 
האם ידועה איזו תרופה להרפיית השרירים אשר אינה מנוגדת לתרופות אותן אני נוטלת , או חומר טבעי כלשהו , כי אני מכווצת לחלוטין . 
אין בעיה לקחת מגנזיום . 
את יכולה לקחת מגנזיום דיאספוראל 300 מ"ג בשקית , להמיס בכוס מים ,   או מגנזיום ציטראט   מ"ג 200 ( זול יותר ) פעמיים ביום בכדור . 
בקשר לשילובים - התייעצי עם פנימאי ולא עם אורתופד . 
בכל אופן ניתן לשלב ולקחת אינטראקציות בחשבון . 
דר משה ארוך - רופא משפחה ומתמחה ברפואת ספורט 
