תרופה לפליטת שיירי הריון אחרי הפלה 
עברתי אתמול הפלה על ידי שאיבה עקב עובר שלא התפתח . 
זה ההריון הראשון שלי . 
אני אמורה להיות בשבוע 10 + לפי המחזור האחרון , אך נאמר לי שההריון הוא כמו שבוע 7 , וגם לא נצפה דופק , ולכן הוחלט על שאיבה . 
השאיבה התבצעה בחדר מיון בבית חולים . 
לאחר השאיבה נאמר לי שלא כל תוכן ההריון יצא ולכן נתנו לי כדורי Cytotec למשך יומיים , אשר אמורים לפלוט את קרישי הדם שנשארו . 
אני סובלת מכאבים ברחם ומדימום רב , אך ללא קרישי דם . 
האם יש סיכנה לבעיות ברחם עקב ההפלה שנכשלה ? 
מהם התסמינים שבעקבותיהם עלי לשוב למיון ? 
Cytotec , או בשמו הגנרי מיסופרוסטול , הוא תכשיר המיועד לעידוד הפלה או פליטה של שיירי הריון לאחר הפלה . 
אחרי הפלה בשאיבה , ייתכן שיישארו ברחם שיירים של תוכן הריון , ובעיקר קרישי דם . 
הדבר אינו מעיד בהכרח על הפלה שנכשלה . 
לאחר הפלה ראשונה סיכוייך להיכנס להריון מצויינים . 
דימום קל וכאבים לאחר הפלה הם נורמליים , אך אם הדימום חזק וממושך - הייתי ממליצה לפנות למיון . 
דר מורן שויקה - אינפומד 
