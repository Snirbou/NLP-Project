ספקות לגבי לידה רגילה אחרי לידה בניתוח קיסרי 
עברתי 2 לידות רגילות ואחת קיסרית , כיון שאחרי הלידה השנייה עברתי גרידה עם פרפורציה ( התנקבות ) וניתוח חירום ( לפרטומיה ) לתפירת הנקב . 
בניתוח הקיסרי לפני שנתיים לא מצאו צלקת . 
האם אוכל בפעם הבאה ללדת בלידה וגינאלית ? 
מה הייתה הסיבה לניתוח הקיסרי ? 
האם היתה קשורה לבעיות שסבלת מהן בעבר ? 
ההחלטה על אפשרות של לידה ווגינאלית לאחר ניתוח קיסרי צריכה להיות לפי סוג החתך שנבחר לעשות ( גבוה אופקי , ארוך ניצב , או נמוך אופקי ) . 
רק לאחר ניתוח נמוך אופקי יש אפשרות ללידה וגינלית , אך גם כאן הסף למעבר לניתוח הוא נמוך יותר בשל חשש לפרפורציה של הרחם . 
אין קשר לקיומה או לאי קיומה של הצלקת ברחם . 
יש קשר לסוג הפרפורציה , גודלה ומיקומה . 
רוב הגינקולוגים יעדיפו לא לקחת סיכונים מיותרים ולבצע קיסרי להבא . 
אני ממליץ בכל מקרה להיוועץ עם הרופא/ה המטפל / ת . 
אך זכרי כי גם אם נאמר לך שלידה וגינאלית אפשרית - הסיכוי למעבר לניתוח קיסרי תמיד יהיה גבוה יותר אלמלא הפרפורציה בעבר והניתוח הקיסרי שעברת . 
דר יובל עצמון - אינפומד 
