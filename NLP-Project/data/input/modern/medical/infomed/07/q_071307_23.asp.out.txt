התכווצויות שרירים ברגל וביד 
במהלך היום אני סובל מכווצת ( טטניה ) של שריר ברגל באזור הברך . 
זה קרה לי גם ביד בצד הראדיאלי של האמה . 
מה זה ? 
חסרים לי מספר פרטים עליך כדי שאוכל לתת תשובה יותר מלאה ומפורטת , כמו תיאור מדוייק של התכווצויות , כמה זמן אתה סובל מהן , האם אתה אדם בריא בדרך כלל או שאתה סובל ממחלות אחרות ברקע , האם יש עוד בעיות שאתה סובל מהן ועוד . 
באופן עקרוני , התכווצויות של שרירים באזורים שאתה מתאר יכולות להיות רגילות ושכיחות מאוד אצל כל אחד מאיתנו . 
הן נובעות מכך שהעצבים אשר מעצבבים את השרירים שלנו שולחים לפעמים אותות לשרירים במצבים שאינם מצבי מאמץ . 
הסיבות לכך יכולות להיות ברוב המקרים שפירות לחלוטין , או קשורות לשורת מחלות נוירולוגיות ומחלות שרירים . 
אני ממליץ לך להיבדק אצל רופא מטפל על מנת שיוכל להמליץ , אם יש בכלל צורך בכך , על המשך בירור וטיפול מתאים . 
בברכה , 
דר עידו ווליניץ - אינפומד 
