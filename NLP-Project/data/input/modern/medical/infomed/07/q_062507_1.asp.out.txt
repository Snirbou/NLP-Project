דימום בהריון שמצריך בירור 
עברתי הפסקת הריון לפני כ - 4 חודשים בשבוע 8 להריון מפני שלא היה דופק . 
היום אני בהריון בשבוע השביעי + 2 . 
יש לי 2 ילדים מלידות קודמות , רגילות ותקינות . 
הייתי בבדיקת רופא שזיהה 2 שקי הריון ובהם עוברים מתאימים לגיל ההריון עם דופק . 
הוא גם שלח אותנו לבדיקה נוספת וקיבלנו את אותה התשובה . 
לפני כמה ימים החל אצלי דימום קל - כמה טיפות שראיתי אותן רק בניגוב . 
דיווחתי על כך לרופא בביקור והוא אמר שהכל תקין - צוואר הרחם ארוך וסגור . 
היום החל שוב הדימום , אבל חזק יותר , אם כי עדיין מבחינים בו רק בניגוב . 
אני לא חשה כאבים חזקים מעבר לכאבי מתיחה . 
אני די חוששת , כי בהריון הקודם , בדיוק יום אחד לאחר דימום כזה לא ראו דופק . 
האם דימום במהלך ההריון הוא דבר תקין ? 
האם עלי ללכת להיבדק בכל פעם שיש דימום ? 
בשל גילך ( 37 ) הסיכוי למומים כרומוזומליים בעובר גבוהים יותר , ולכן גם החשש מהפלה טבעית גדול יותר . 
דימום במהלך הריון יכול להיות חד פעמי ולא מסוכן לעובר , אך יכול גם להתריע על איזושהי בעיה בעובר . 
מכיוון שהדבר קרה לך כבר בעבר , והפעם את מתארת דימום חוזר באותו הריון , הייתי ממליצה לך לגשת שוב לגינקולוג לבדיקה חוזרת , כדי לראות אם יש דופק לעוברים , ולא לחכות עד הפגישה הבאה . 
בהצלחה דר נעמה ורבין - אינפומד 
