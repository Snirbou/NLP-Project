מהן הסיבות לסחרחורת ? 
זה כיומיים שאני סובלת מסחרחורת כאשר אני מטה או כופפת את ראשי , אפילו בעת ביצוע תנועה קלה כשאני עומדת , לא רק במעבר משכיבה לעמידה . 
אילו בדיקות רצוי לבצע כדי לגלות את סיבת הסחרחורת ? 
הסיבות לסחרחורות הן רבות ומגוונות . 
הן כוללות , למשל , זיהום ויראלי , תרופות שונות ( ובפרט תרופות להורדת לחץ דם ) , צריכת אלכוהול , הפרעה בזרימת הדם למוח או בעיה כלשהי בכלי הדם המובילים דם למוח , שינויים בלחץ הדם , מחלות וזיהומים שקשורים לאוזן , הפרעות הורמונליות , אנמיה ועוד . 
כפי שאת מבינה , המון מערכות קשורות לשיווי משקל , ועל מנת לאבחן את מקור הבעיה יש צורך לפעול בשלבים ובהדרגה . 
אני ממליצה לגשת לרופא המשפחה , שיערוך כמה בדיקות כלליות ( בדיקות דם ובדיקות אחרות ) , וידע גם להפנות אותך בהמשך לגורם המתאים ( נוירולוג , רופא אף - אוזן - גרון , או רופא אחר ) בהתאם לתוצאות . 
תרגישי טוב ! 
דר מורן שויקה - אינפומד 
