גידול עורי על איבר המין הגברי 
האם אסור להשתמש בחומצה סליצילית להסרת יבלות מבסיס הפין ? 
אם כן מדוע ? 
מה הסיכון הכרוך בשימוש הסרת יבלת קטנה מבסיס הפין בעזרת חומצה סליצילית ? 
ישנם אגדים שבתוכם חומצה סליצילית המשמשים נגד יבלות ברגליים מנעליים חדשות , והליכה מרובה וכדומה . 
אני חושש שאתה מתבלבל בין היבלות ה " רגילות " הללו ברגליים ולפעמים בידיים לבין הנגעים שאתה מתכוון אליהם בבסיס איבר המין שלך . 
סביר להניח שאתה סובל מגידול עורי באיבר המין , והטיפול בו נעשה במספר דרכים , שבחלקן משתמשות בחומצה סליצילית , אך רק כחלק מתרכובת עם חומר פעיל נוסף שמצוי בה ולא כחומר בודד . 
תופעות הלוואי מחומצה סליצילית בשימוש לא מבוקר ולא על ידי אדם המורשה לכך יכולות לכלול בעיות קוסמטיות ורפואיות כאחד . 
אני ממליץ לך ללכת להתייעץ עם מומחה לעור ומחלות מין , שיבצע בדיקה גופנית של מקום הנגע , יגיע לאבחנה המתאימה , וייתן לך את הטיפול המתאים ביותר עם תופעות הלוואי המעטות ביותר . 
דר גיל טאובר - אינפומד 
