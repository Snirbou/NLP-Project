טיפולים לאחר גיבוס שבר בקרסול 
ריסקתי ופרקתי את הקרסול שלי לפני כחודש וחצי . 
לאחר קיבוע וגיבוס חיכיתי שבוע לירידת הנפיחות ועברתי ניתוח שבו קיבעו לי את העצם עם שתי פלטינות . 
עבר חודש והורידו לי את הגבס , ואסור לי ללכת על הרגל , רק לעשות פיזיותרפיה של הנעה . 
בינתיים קבעתי תור שהוא רק לעוד שבוע וחצי . 
האם כדאי לי בינתיים לעשות תרגילים כלשהם ? 
אילו תרגילים ? 
חבל לי על הזמן החולף עד לפיזיותרפיה במכון , כאשר בינתיים הרגל יכולה להשתקם קצת . 
נסה להניע את כף הרגל לכל הכיוונים , לצייר עם האגודל את אותיות ה - ABC , וכשכף הרגל באוויר , להניע את קרסול כף הרגל הלוך וחזור בעזרת סדין כרוך סביב כף הרגל . 
חשוב גם לקבל הדרכה כיצד להתנייד בלי דריכה על הרגל – הליכה עם קביים או עם הליכון . 
קרא על שבר קרסול כאן : http://www.physioroom.com/injuries/leg/tibia_fibula_fracture_full.php - - > 
רפואה שלמה ירון טילינגר , פיזיותרפיסט מוסמך מכבי שירותי בריאות 
