תגובה אלרגית שמופיעה רק בקיץ 
אני סובלת מאודם וגרד הנראה כמו דלקת בבית השחי , שפורצים עם החום - הם מופיעים רק בקיץ , כאשר חם , ורק בצד אחד . 
אני לא סובלת מהזעת יתר . 
נלקחה ביופסיה ונמצאה תקינה , בדיקת אלרגיה היתה תקינה ואף משחה שנתן רופא העור לא עוזרת . 
מה עושים ? 
זה לא נעים וגם מונע שימוש בדאודורנט . 
הסימפטומים שאת מציגה מתאימים לסוג מסוים של אלרגיה . 
שינויי מזג האוויר , עונות מסוימות , אודם וגרד , כולם מאפיינים של אלרגיה . 
האלרגיות מגוונות , וכל גוף מגיב אליהן בצורה שונה , ובהרבה מהמקרים בדיקת האלרגיה איננה מגלה לנו דבר ואף לא ביופסיה של המקום . 
אני ממליץ להימנע מהגורמים שאת מכירה בעצמך היכולים לגרום לגירוי של המקום , כמו חום , גירוד , סבונים או דאורדורנטים מסויימים , פרטי לבוש מסוגים שונים וכו ' . זה הדבר הטוב ביותר שאת יכולה לעשות על מנת למנוע את הישנות הסימפטומים או להפחית את חריפותם . 
בפעם הבאה שהסימפטומים חוזרים על עצמם , מומלץ לפנות לייעוץ אצל רופא עור . 
אולי משחה אחרת שהוא ייתן כן תתאים לך . 
דר גיל טאובר - אינפומד 
