בלוטת לימפה מוגדלת בצוואר 
זה כחצי שנה שיש לי בלוטת לימפה מוגדלת בצוואר בצד ימין . 
רופאת המשפחה שלחה אותי לבדיקות דם ונמצא כי ערך הלימפוציטים הוא 3.60 . 
בנוסף נשלחתי לעשות אולטרסאונד צוואר . 
בתוצאות נכתב : " קשרי לימפה בודדים עם קורטקס מעובה בגודל כ - 14 מ"מ " . 
הרופאה אמרה שהיא עדיין לא יודעת מה זה יכול להיות ולא שלחה אותי לבדיקות נוספות . 
לא היה שינוי עם הזמן בגודל הבלוטה , ולפעמים היא רגישה למגע . 
חוץ מזה לא היו תופעות אחרות . 
האם זה נורמלי שבלוטה תהיה נפוחה כל כך הרבה זמן ללא סיבה ? 
מה זה יכול להיות ? 
האם זו יכולה להיות דלקת ממושכת שאני לא יודעת על קיומה ? 
והאם אני צריכה להיות מודאגת ולדרוש בדיקות נוספות ? 
בדרך כלל , כאשר יש בלוטת לימפה מוגדלת ולא יודעים מה מקורה , לאחר לקיחת היסטוריה רפואית מפורטת ובדיקה גופנית מבצעים ניקור של הבלוטה . 
לא כתבת מה מראות שאר בדיקות הדם שלך , והאם יש משהו בהיסטוריה הרפואית שיכול לעורר חשד לדלקת ( מחלת הנשיקה , שריטה על ידי חתול ועוד ) . 
אני ממליצה לך לגשת לרופאה המטפלת ולהתייעץ איתה לגבי האופציה של ניקור . 
יכול להיות שיש סיבה שבגללה היא לא הפנתה אותך לזה , וכדאי לשאול . 
מאוד תלוי גם איפה בדיוק ממוקמת הבלוטה . 
בברכה , 
דר נעמה ורבין - אינפומד 
