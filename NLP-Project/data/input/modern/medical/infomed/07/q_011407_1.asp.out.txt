על השיטות השונות לטיפול בטחורים 
אובחנו אצלי טחורים והוnלץ לנתח , אשמח לדעת אילו סוגי ניתוחים אפשריים היום ומה היתרון בכל אחד מהם . 
טחורים הינם ורידים מורחבים בדופן פי הטבעת , הבולטים לתוך חלל פי הטבעת ואף מחוצה לו . 
מחלקים את הטחורים לשני סוגים - טחורים פנימיים וטחורים חיצוניים . 
הטחורים הפנימיים אינם כואבים ונוטים לדמם . 
במקרים קשים הם יכולים להתרחב במידה רבה עד בליטתם אל מחוץ לפי הטבעת . 
הטחורים החיצוניים הם התרחבויות ורידיות בפתח פי הטבעת והם נוטים לכאוב מאד , אך לא לדמם . 
הטיפול בטחורים מחולק לטיפול שמרני - תרופתי וטיפול ניתוחי . 
הטיפול השמרני כולל שינוי תזונתי ( תזונה עשירה בסיבים תזונתיים ומים ) ואמבטיות ישיבה . 
מבחינה תרופתית ניתן לטפל במשלשלים ובקרמים מקומיים המאלחשים את האזור ומצרים מעט את כלי הדם . 
הטיפול הניתוחי כולל אפשרויות רבות , כדלקמן : 1 . 
סקלרותרפיה - הזרקת חומרים המובילים להצטלקות של הטחור . 
את החומר מזריקים לבסיסו של כל טחור . 
טיפול זה יעיל בשלבים מוקדמים של המחלה . 
2 . 
קשירה - קשירת כל טחור בבסיסו באמצעות גומיות . 
בקשירת גומיות זו נפגעת אספקת הדם לטחור והטחור נמק ונושר תוך 7 - 10 ימים . 
הסיבוכים בשיטה זו כוללים כאבים , נפילת הגומיות , דימום , עצירת שתן וזיהומים . 
היתרון שבשיטה זו שאין צורך בהרדמה או באשפוז . 
3 . 
שימוש באנרגיית חום ממוקד ( פוטוקואגולציה ) או בהקפאת הטחור ( Cryosurgery ) . 
4 . 
הרחבת פי הטבעת - בהרדמה כללית מבוצעת הרחבה מדורגת ( באופן הדרגתי ) של פי הטבעת . 
התיאוריה שעומדת מאחורי שיטה זו היא שהיצרות פי הטבעת היא שמובילה להפרעה בניקוז הוורידי ועקב כך להתרחבות הוורידים והיווצרות טחורים . 
5 . 
כריתת טחורים בשיטה פתוחה - בניתוח בהרדמה כללית , חושפים כל טחור כורתים אותו ומשאירים את הרירית מעליו פתוחה , על מנת שתחלים באופן עצמוני . 
ההחלמה נמשכת מספר שבועות . 
שיטה זו כמעט ולא מבוצעת כיום בשל נטיה לזיהומים ומשך החלמה ארוך . 
6 . 
כריתת טחורים בשיטה סגורה - בהרדמה כללית , חושפים כל טחור כורתים אותו ותופרים את הרירית מעליו . 
7 . 
כריתת טחורים היקפית - בהרדמה כללית , באמצעות מכשיר מיוחד מבוצעת כריתה היקפית של כל הטחורים בהיקף פי הטבעת . 
המכשיר כורת את הטחורים ובאותה פעולה תופר את הרירית בבסיסם ע"י סיכות . 
זו השיטה המקובלת כיום . 
בכל השיטות הכירורגיות קיימים סיבוכים מוקדמים ומאוחרים . 
הסיבוכים המיידיים הינם סיבוכי ההרדמה , דימום , זיהומים והתנקבות החלחולת . 
כמו כן עצירת שתן הינה סיבוך שכיח . 
הסיבוכים המאוחרים הינם דימומים חוזרים עקב חזרת הטחורים ( ב - - 20 % 10 מהמנותחים ) והיצרות של פי הטבעת . 
סיבוך מאוחר נוסף הוא אי שליטה בסוגרים במידה קלה המדווחת ב - 1 - 2 % מהמקרים . 
ד"ר אמיר בר - שי - אינפומד 
