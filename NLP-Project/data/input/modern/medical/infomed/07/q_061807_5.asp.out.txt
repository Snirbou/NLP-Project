מידע על כמה תרופות נוגדות דיכאון 
מה ההבדל בין התרופה cymbalta לבין התרופה venla ? 
מה ההבדל בין SSR לבין SNRI ? 
venla – זו תרופה שהחומר הפעיל בה נקרא venlafaxine . 
זו תרופה נוגדת דיכאון וחרדה . 
היא נמצאה יעילה בטיפול בחולי דיכאון וחרדה , ולאחרונה אושרה על ידי ה - FDA ( מנהל המזון והתרופו האמריקאי ) לשימוש במצבי דאגנות יתר . 
תופעות הלוואי העיקריות שלה הן בחילה , כאב ראש וסחרחורת . 
cymbalta – זו תרופה שהחומר הפעיל בה נקרא duloxetine . 
זו תרופה נוגדת דיכאון , המאפשרת הקלה הן בתסמינים נפשיים והן בכאבים גופניים הנלווים לדיכאון , כגון כאבי גב וכתפיים . 
ניתנת גם לכאב עצבי היקפי בחולי סוכרת . 
תופעות לוואי עיקריות הן בחילה , יובש בפה , עצירות , ירידה בתיאבון , עייפות , ישנוניות והזעה מוגברת . 
שתי התרופות שייכות לאותה משפחת תרופות . 
SNRI - Serotonin Norepinephrine Reuptake Inhibitor שזה אומר שהן מעכבות ניצול חוזר של סרוטונין ונוראפינפרין במוח . 
SSRI - Selective Serotonin Reuptake Inhibitor מעכב ניצול חוזר ספציפי של סרוטונין במוח . 
בברכה דר נעמה ורבין - אינפומד 
