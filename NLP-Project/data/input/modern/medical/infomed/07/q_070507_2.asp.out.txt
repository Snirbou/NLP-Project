סיבות אפשריות להפלה בתחילת הריון 
בשבוע ה - 8 להריון עברתי הפלה טבעית ( ללא גרידה ) ומדובר בהריון ראשון . 
באולטרסאונד שעשיתי שבוע לפני כן נצפו דופק וחלבון עוברי . 
רציתי לדעת האם יש קשר בין ההפלה לעובדות הבאות : 
אני חולת סוכרת . 
אומנם לקחתי חומצה פולית , אך לא הקפדתי בלקיחה שלה , ופספסתי כמה פעמים . 
פעילות גופנית מאומצת . 
הפלה בשבועות הראשונים להריון מאוד נפוצה , ולעיתים לא ניתן לחזות אותה או לעשות משהו כדי למנוע את ההפלה . 
סוכרת בהחלט מעלה את הסיכוי להפלות . 
אין קשר בין זה ששכחת לקחת חומצה פולית כמה ימים לבין הפלה . 
אם את עושה פעילות גופנית מאומצת בדרך כלל , וזה משהו שהגוף שלך רגיל אליו , זה לא אמור לגרום להפלות , אבל אם בדרך כלל את לא עושה פעילות מאומצת , ודווקא כשהיית בהריון התחלת להכביד על הגוף שלך , זה יכול להעלות את הסיכון להפלה . 
בברכה , 
דר נעמה ורבין - אינפומד 
