הוראות לגבי אחסון התרופה קורדיל 
אני רוקחת ואני עושה קורס חובשי רפואת חירום של מד"א . 
במהלך הקורס , בשיעור שנושאו היה " מצבי חירום של מחלות לבביות " דיברה המדריכה על התרופה קורדיל ואמרה שיש להרחיקה מהאור . 
אבי נוטל את התרופה ואני לא ידעתי את המידע הזה על התרופה . 
סיקרן אותי לברר ובדקתי בעלון לצרכן . 
הוראות אלה לא היו כתובות שם . 
בדקתי בכל ספרי הלימוד שלי ולא נתקלתי בתנאי איחסון שדורשים הרחקה מפני האור . 
באתר שלכם ( שאני אוהבת מאוד ) זה כן כתוב תחת תנאי איחסון ' וכך גם באתר micromedx . 
הייתי רוצה לדעת על סמך מה כתבתם את זה ולהיות בטוחה בתנאי איחסון התרופה . 
אני מייחסת חשיבות רבה לעניין , שכן זו תרופה מצילת חיים . 
חולי לב בכלל , ואבי בפרט , " זורקים " את התרופה בכל מקום שיהיה נגיש להם בזמן התקף - באוטו , על השולחן ... 
.. 
. 
ואם התרופה מאבדת מפעילותה באור , צריך לבקש מן החברה שתוסיף את המידע לעלון . 
אין התוויית נגד ברורה למניעת חשיפה לאור השמש לקורדיל . 
כמו הרבה מהתרופות , מומלץ לשמור אותן במקום חשוך וקריר , ולכך מתייחס הטקסט באינדקס התרופות של אינפומד כאשר נכתב בו " מומלץ להגן בפני אור " . 
הקורדיל אינו בין התרופות שיש לגביהן הנחיה למנוע את חשיפתן לשמש בשל חשש לפירוק החומר הפעיל . 
דר גיל טאובר - אינפומד 
