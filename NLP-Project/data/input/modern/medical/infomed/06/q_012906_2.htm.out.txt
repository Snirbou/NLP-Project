תוצאות CT בעקבות פריקת כתף 
אני סובל מתת - פריקה בכתפיים ובכתף השמאלית יותר מאשר בהימנית , ואני מוגבל ברוב התנועות ביד . 
אני כבר במעקב 4 שנים , עשיתי פיזיותרפיה ולא עזר , ובסוף עברתי בדיקת CT לכתפיים והתוצאות היו : " הבדיקה בוצעה במנח אקסיאלי ושוחזרה במנחים הנוספים . 
ציסטה תת - קורטיקלית קטנה עם גבול סקלרוטי ברור וחד נראית בראש ההומרוס הימני . 
שאר המבנה המפרקי והגרמי תקין , לא נראה ממצא פתולוגי גס ברקמת הרכות . 
" זה ממש קשה ואני סובל מכאבים רוב הזמן . 
אני רוצה חוות דעת על התוצאות ומה אפשר לעשות , והאם יש בדיקות שיותר משקפות מה CT ומה אתם מציעים לי לעשות ? 
ה CT הדגים ציסטה סוב - קורטיקלית ושינויים סקלרוטיים ( סקלרוטי = מסוייד ) שהינם עדות לתהליך ניווני אשר קורה במפרק הכתף , עקב הפריקות החוזרות ונשנות . 
בעיקרון MRI לכתף היא בדיקה שנותנת יותר אינפורמציה באשר לגידים ולסחוסים במפרק הכתף , אולם בכל מקרה אני מציעה לפנות לאורתופד מומחה לכתף , ולהתעניין בקשר לניתוח , אם הפיזיותרפיה אינה יעילה . 
