האם יש נזק בטיפול תכוף אצל שיננית 
האם טיפול תכוף אצל שיננית ( כל שלושה חודשים ) עלול לגרום נזק לשיניים ? 
ובמקרה שלי : אני מעשנת 40 שנה , ובשנים האחרונות גם מרבה בשתיית תה . 
כל השנים ראיתי שיננית בקצב של בערך פעם בשנתיים , עד שלפני כשנתיים הגעתי לרופא השיניים הנוכחי שלי , שהמליץ שכל 3 חודשים אעבור טיפול אצל שיננית . 
וזה מה שעשיתי . 
לאחרונה גיליתי שהשיניים שלי יותר צהובות מתמיד וגם הופיעו עליהן כתמים חומים , כנראה מהתה , שלא היו שם קודם . 
עכשיו אני באמת זקוקה לשיננית שתוריד אותם . 
האם יכול להיות שהטיפול השינני התכוף , שכולל גם צחצוח , גרם לכך ? 
טיפול שיננית תכוף אינו מסב כל נזק , בטח שלא הכתמה מוגברת . 
בברכה , ד"ר מיכאל אבא - רופא שיניים 
