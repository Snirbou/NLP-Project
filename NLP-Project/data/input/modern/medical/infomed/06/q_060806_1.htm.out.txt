טיפול בגידול ממאיר בריאה 
בשבוע שעבר גילו אצל אבי גידול ממאיר בריאה , הנמצא בגופו לטענת הרופאים למעלה מ - 3 שנים . 
למזלנו לא נמצאו גרורות באזורים נוספים . 
גודלו בערך 7/9 . 
המלצתם - טיפול כמותרפי ואז לנתח את הריאה . 
האם הימצאותו של הגידול מהווה סכנת חיים והאם הניתוח יכול להוות סכנת חיים ? 
ישנם שני סוגים של גידולים ממאירים בריאות . 
הסוג השכיח נקרא Non small cell והוא מהווה - 85 % 75 מכלל סרטני הריאות . 
הסוג הפחות שכיח נקרא Small cell והוא מהווה 15 - 25 % מכלל גידולי הריאות הממאירים . 
כדי להחליט על הטיפול המתאים יש צורך בשלב ראשון לדעת באיזה סוג מדובר . 
את האבחנה עושים על ידי ביופסיה . 
לא ציינת איזה סוג אבחנו אצל אביך , אך מהעובדה שהציעו לו ניתוח כטיפול ניתן להניח כי מדובר בסוג השכיח , כי זה הסוג שבשלביו המוקדמים ניתן לנתח . 
על כן אתייחס כאן לסוג הגידולים השכיח הנקרא כאמור Non small cell . 
גורם חשוב נוסף בהחלטה על הטיפול הוא מידת ההתפשטות של הגידול , כלומר דרגת הגידול . 
את זה קובעים על - ידי בדיקת רופא , בדיקות הדמיה , ולעיתים גם במהלך הניתוח . 
לחולים עם גידול בדרגה 1 או 2 ( כלומר שהגידול עדיין מוגבל לריאות או בקרבתן בבית החזה ) ההמלצה הטיפולית היא על ניתוח . 
בניתוח לרוב מוציאים את אונת הריאה שבה נמצא הגידול , אולם לעיתים יש צורך להוציא ריאה שלמה . 
תוצאות הניתוח תלויות בדרגת הגידול וכמובן במצב בריאותו הכללי של החולה . 
יש חשיבות לבצע את הניתוח אצל מנתח מנוסה בבית חולים שבו יש ניסיון רב ככל האפשר בניתוחים מסוג זה . 
אצל חולים עם גידול בדרגה 1 - טיפול בניתוח בלבד הינו יעיל למדי . 
מחקרים הראו כי שיעור החולים שהחלימו כאשר בדקו לאחר 5 שנים הם - 70 % 60 ( מדובר בחולים שעברו ניתוח בלבד כטיפול במחלתם ) . 
אצל חולים עם גידול בדרגה 2 - למרות שכאן הניתוח פחות יעיל , עדיין הוא יכול לעזור לרבים מהחולים . 
ככל שהגידול קטן יותר ויש פחות בלוטות לימפה נגועות , הניתוח יעיל יותר . 
חולים רבים , בעיקר כאלה שעישנו , סובלים ממחלת ריאה כרונית שעלולה להשפיע על אופן תפקוד הריאות . 
חשוב לבצע לפני ההחלטה על ניתוח בדיקות תפקודי ריאה כדי להעריך כיצד תשפיע הוצאתה של ריאה או חלקה על יכולת הנשימה לאחר הניתוח . 
טיפול בהקרנות : חולים שאינם יכולים לעבור ניתוח או אינם מעוניינים בכך , יכולים לקבל טיפול בהקרנות . 
זה פחות יעיל מניתוח , אך יש גם בטיפולים אלה תועלת . 
לעיתים נותנים טיפול בהקרנות גם לחולים שעברו ניתוח לאחר הניתוח , כדי להקטין את הסיכון שהגידול יחזור . 
אך ככל הנראה זה לא משפר את הסיכויים . 
טיפול בכמותרפיה - תרופות שמטרתן לעצור או להאט את גדילת התאים הסרטניים . 
רוב התרופות ניתנות דרך הווריד ומיעוטן דרך הפה . 
לרוב נותנים טיפול בכמותרפיה לגידולים בשלבים מתקדמים . 
כיום גם ממליצים לחולים לקבל טיפולים כימותרפיים לאחר הניתוח . 
לסיכום , כאשר באים לשקול ולקבל החלטה מהו הטיפול היעיל ביותר לסרטן הריאות , יש לדעת מהו סוג הגידול , מהי דרגת הגידול , ומהו מצבו הבריאותי הכללי של החולה , עם דגש על מצב תפקוד הריאות שלו . 
כעיקרון אם מדובר בגידול שניתן לנתח אותו , מומלץ לנתח אם מצב החולה מאפשר זאת , שכן זו הדרך שנותנת תקווה לריפוי המחלה . 
רפואה שלמה לאביך . 
מידע נוסף באנגלית בקישורים הבאים : 
http://patients.uptodate.com/topic.asp?file=cancer/2461&title=Lung%20Cancer 
http : / / www.lungcanceronline.org / 
