על המחלה אמלוגנסיס אימפרפקטה 
אבחנו אצלי מחלה גנטית בשיניים מאז שאני ילדה הנקראת אמלוגנסיס אימפרפקטה . 
הייתי רוצה לדעת עוד על המחלה , דרכי הטיפול , למה היא גורמת והאם היא תורשתית . 
המחלה נקראת אמלוגנסיס אימפרפקטה או AMELOGENESIS IMPERFECTA . 
זוהי מחלה תורשתית הפוגעת במבנה האמייל , שהוא השכבה החיצונית ביותר של השן . 
זוהי שכבה קשה הנותנת לשן את תכונת העמידות לשחיקה ואת הצבע החיצוני . 
למחלה 4 צורות אופייניות המתבטאות בדרגות חומרה שונות . 
חלקן מצריכות טיפול וחלקן לא . 
הבעיה העיקרית היא עמידות השיניים . 
בגלל הפגיעה באמייל השיניים נשחקות בקלות ולכן יש למנוע זאת לפני שהנזק מחמיר . 
דרכי הטיפול : 
במקרים קלים בהם הבעיה הנה אסתטית בלבד ניתן לשפר אסתטיקה בדרכים יחסית שמרניות . 
במקרים אחרים יש לבצע כתרי חרסינה על מנת למנוע את השחיקה ואובדן חומר השן . 
בכל מקרה עליך להיות במעקב מתמיד ע"י רופא שיניים המתמצא בתחום . 
מידע נוסף תוכלי למצוא באינטרנט ע"פ מילת החיפוש AMELOGENESIS IMPERFECTA . 
ד"ר מיכאל אבא - רופא שיניים 
