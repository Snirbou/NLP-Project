על שימוש במשלשלים והנזק לגוף 
מה יותר משפיע - לקסדין או לקסטיב ? 
ומה יותר מזיק לגוף ? 
מאיזה גיל אפשר לצרוך משלשלים ? 
והאם אפשר פשוט ללכת לבית מרקחת ולקנות ? 
שימוש כרוני במשלשלים מכל סוג גורם נזק לגוף . 
מאחר ואני מניחה שהתעניינותך היא לצורך ירידה במשקל , עלייך לדעת כי זה גם לא עוזר לירידה במשקל . 
מעבר לירידה ראשונית במשקל , הנובעת בעיקר מאיבוד נוזלים , אין בכך תרומה להמשך ירידה במשקל . 
לכן אני ממליצה לך לפנות לאפשרויות הרזיה , אם יש צורך ואת מעוניינת בכך , שיהיו יותר יעילות , מאוזנות ולא יגרמו נזק לגופך . 
מומלץ שתפני לדיאטטיקנית שתעשה הערכה של משקלך ביחס לגובהך ותוכל לתכנן לך תוכנית המתאימה לך מבחינת תזונה ופעילות גופנית . 
ישנו היום לחץ רב על נערות שגופן יתאים לקריטריונים המקובלים של יופי שהם כל - כך לא מציאותיים , דבר הדוחף נערות רבות להיות אנורקטיות ואחרות שאינן מגיעות לכך פשוט מתוסכלות מגופן ואינן אוהבות אותו ( מגיעות לאתרינו שאלות רבות דומות לשלך בנוסחים שונים ) . 
בהחלט יש מצבים מסוימים שבהם ניתן לעשות דיאטה , אבל כדאי שהיא תהיה מאוזנת ובשילוב של תהליך שבו תתחילי לקבל את גופך ולאהוב אותו גם אם אינו מושלם . 
בתוך הגוף הזה את צריכה להמשיך לחיות עוד שנים רבות . 
תוכלי לקרוא באתר אינפומד על הנזקים שנגרמים משימוש במשלשלים ועוד בנושא : 
http://www.infomed.co.il/questions/q_052003_1.htm 
http://www.infomed.co.il/questions/q_051605_4.htm 
http://www.infomed.co.il/questions/q_010402_1.htm 
