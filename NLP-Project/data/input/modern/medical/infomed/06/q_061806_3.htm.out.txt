מחלות וסימפטומים 
כאב באשכים לרוכב אופניים 
כאב באשכים , האם עקב דלקת או הרחבת ורידים ? 
סדר הפעולות : יום שבת - רכיבה על אופניים כ - 6 שעות בתנאים חמים . 
ימים א' ב' - הופעת כאב עמום באשך ימין . 
יום ד' - בדיקת רופא כללי , הפניה לאורולוג ושלילת אפשרות לדלקת ע"י מישוש . 
יום ה' - המשך כאבים , כולל כאב במפשעה צד ימין . 
יום א' - בדיקת אורולוג - אבחנה : דלקת באשך . 
בדיקת שתן ואקו אשכים טרם נעשו . 
שאלותי הן : 1 . 
באיזו בדיקה ניתן לקבוע בוודאות האם מדובר בדלקת או בהרחבת ורידים . 
2 . 
האם שתי התופעות דומות בסוג הכאב . 
3 . 
האם שתי התופעות מצבן הפיך , כלומר האם אוכל לחזור לרכב . 
4 . 
מה יכול להיות פרק הזמן שעלי לנוח לפני חזרה לפעילות . 
5 . 
האם אני יכול לבצע פעילות אחרת , כגון שחיה או חדר כושר . 
שאלתך חשובה מאד ואפרט את התשובה : ראשית , כאב באשך הוא אחד ממצבי החירום ברפואה . 
האשך תלוי על ציר של צינורית זרע , עורק ווריד . 
כאב עמום או חד יכול להיות הביטוי של סיבוב האשך על צירו סיבוב מלא או חלקי , ועל פי חומרת הסיבוב - חומרת הכאב . 
מצב חמור עלול להביא לנמק אשך , לכן לא מחכים . 
כאשר קורה מצב כזה פונים למוקד חירום שיפנה עוד באותו יום לאורולוג בחדר מיון שיבדוק עם מכשיר דופלר את זרימת הדם לאשך , ויבדוק שאין torsion of testis - כך נקרא הסיבוב . 
קרוב לוודאי שאצלך המצב הוא לא כזה מפני שעבר כבר שבוע ואתה מסוגל לשבת מול מחשב ולכתוב ! 
דלקת באשך מתבטאת בדרך כלל ברגישות קשה עם נפיחות ואודם , ויש לתת אנטיביוטיקה רחבת - טווח כמו אופלודקס או ציפרודקס . 
כנ"ל אם יש מצב של דלקת יותרת האשך . 
הרחבת ורידים נקראת varicocele - מצב שלא מלווה בד"כ בכאב . 
המלצתי קשורה דווקא לרפואת הספורט . 
אתה נמנה קרוב לוודאי על קבוצה שאני קורא לה " לוחמי סוף שבוע " . 
כל השבוע יושבים במשרד ובשבת יוצאים לעומס לא רציונלי למוכנות הגוף . 
6 שעות באופניים בקיץ רק בשבת - אין הרבה סיכויים שתצא ללא פגיעות באיזור התחתון . 
יש להפחית ל - 3.5 או מקסימום 4 שעות . 
מאחר והפגיעה אצל רוכב אופניים היא במפרק החייק באגן , או בלטינית sinfisis pubis , כמו כל מפרק הוא נדלק בעומס יתר . 
מקום שני להיפגע הוא האורטר או שופכן השתן . 
הכל הפיך , אבל הפחת עומסים . 
וודא שגובה הכסא , סוג הכסא וגודל אופניים מתאימים . 
נסה לחלק את כמות האימונים ואורכם לאורך השבוע . 
שחיה וחדר כושר לא יחמירו את הבעיה . 
בברכה 
דר משה ארוך - רופא משפחה 
