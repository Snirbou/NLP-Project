טיפול בכונדרומלציה של פיקת הברך 
שאלתי היא בנושא כונדרומלציה של פיקת הברך ( רגל שמאל ) , אשר אובחנה אצלי לפני כ - 5 שנים ונאמר לי כי זה ישתפר עם הזמן , אך אני מרגיש כאבים עדיין ( לא כרוניים ) . 
שאלתי היא האם אפשר לטפל בזה במסגרת כירופרקטיקה והאם חיזוק השרירים ברגל יכול לשפר את המצב ? 
יצויין כי בזמנו נשלחתי ע"י האורתופד לטיפול באמצעות חשמל אשר לא עזר לי כל כך . 
אין מקום לטפל בבעיה הנ"ל על ידי מניפולציה בכירופרקטיקה . 
יש מקום לברר את מקור הכאב בברך שיכול לנבוע מגורמים רבים שאינם גרמיים כגון : 1 - אורך שרירים לא מלא ולא סימטרי 2 - מנח כפות רגליים 3 - מיקום הפיקה ותנועתה במסלול הירך והשוק 4 - שליטת האגן על הברך בהליכה 5 - יציבות המפרקים בברך . 
בהתאם לבדיקה ולממצאים מותאם תרגול לשיפור התפקוד . 
כמו כן ניתן להיעזר במכשור חשמלי וטכניקות ידניות . 
הטיפול המומלץ כולל בהחלט הדרכה לתרגול שיאזן את עבודת השרירים סביב הפיקה 
עד לבדיקה מלאה אצל אורתופד ובמכון פיזיותרפיה : 
לא מומלץ לשבת בתנוחה סטטית עם כיפוף ברך ממושך . 
נסה לשנות את מנח הברך כל כמה דקות . 
נסה לחמם את הברך על ידי כרית חימום או גרב אלסטית . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
