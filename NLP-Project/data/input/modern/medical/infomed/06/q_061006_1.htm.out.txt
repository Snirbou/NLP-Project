עצות לטיפול בגזים וכאבי בטן הנובעים מהפרעות בתנועתיות המעי 
מזה שנתיים אני סובלת מכאבים והתנפחויות בבטן ( בעיקר בשעות הערב , אך לא תמיד ) , המלווים בקושי בנשימה . 
תופעה זו אינה עקבית והיא מופיעה ב " גלים " , אך כאשר היא מגיעה הסבל גדול . 
במהלך התקופה עברתי בדיקות רבות : דם לצליאק , סוכרת והליקובקטר פילורי ( שנמצא במינון נמוך ואח"כ בבדיקת נשיפה לא נמצא כלל ) , אולטרסאונד , בדיקות גינקולוגיות , בדיקה בה שותים סיד , וכל אלו לא העלו דבר . 
לפני שבועיים עברתי גסטרוסקופיה שאיתרה בקע סרעפתי קל ( 35 מ"מ ) ודלקת בקיבה ( גסטריטיס ) . 
הטיפול שקיבלתי הוא אומפרדקס . 
לצערי אני לא חשה בשיפור במצב , ונוסף על כך ישנו קושי גדול בירידה במשקל ( נמצאת בשומרי משקל ללא הצלחה ) . 
האם זה קשור ? 
מה עלי לעשות על מנת לשפר את מצבי ? 
האם ישנן מזונות אשר עלי להימנע מהם או טיפולים אחרים אותם אוכל לעבור על מנת להתגבר על התופעות האלו ולהימנע מהסבל הזה ? 
אודה לכם על תשובתכם . 
שמחתי על שאלתך החשובה , מאחר והסימפטומים שאת מתארת הם שכיחים מאד , אני מקווה שאעזור לך ולהרבה אחרים שמוטרדים מבעיה זו . 
הבירור שעשית עד היום לא העלה מאומה ולא נתן אינדיקציה לטיפול מאחר ולך אין בעיית מבנה או בעיה של הקרמה אלא בעיית תנועה . 
יש לך הפרעת קצב בתנועתיות המעי , מצב הגורם לעיכול חסר ולתסיסת מזון שלא מעוכל בקצב בו היה אמור להתעכל . 
לכן את סובלת מגזים שלוחצים על דופן המעי וגורמים לכאב 
המלצותי : לאכול לאט , לא לבלוע במהירות , לא לשתות נוזלים מוגזים , לבצע בדיקה של בלוטת התריס , לפנות לרופא המטפל שימליץ על תרופה בשם קולוטל - תרופה שמאיטה את הקצב הבסיסי של תנועתיות המעי , במינון שלושה ליום ובקצב יורד . 
התרופה אינה ללא תופעות לוואי . 
דר משה ארוך - רופא משפחה 
