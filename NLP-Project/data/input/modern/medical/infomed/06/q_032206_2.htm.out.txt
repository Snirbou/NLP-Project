מוקד סקלרוטי בבדיקת CT 
קיבלתי תוצאות של CT וכתוב שם : " במבנה הגרמי מוקד סקלרוטי בראש הפמור משמאל " . 
יש לי גרורות בעצמות . 
מה פירוש המשפט הזה ? 
גרורות , למשל של סרטן שד או ערמונית , יכולות להיראות סקלרוטיות , כלומר גורמות לבניית עצם וגורמות למוקד של בניה מוגברת של עצם . 
ב CT הודגם כנראה מוקד סקלרוטי בעצם הירך , אשר חשוד במקרה שלך לגרורה גרמית , אולם יכול להיות גם ממצא שפיר שנקרא אי עצם , אשר מופיע באופן שכיח בעצמות האגן והירכיים ואין לו משמעות קלינית . 
בד"כ מוקד כזה של אי עצם לא ייתן מוקד קליטה פתולוגית במיפוי , כך שיש להשוות למיפוי , וכן להשוות עם בדיקות CT קודמות , אם יש . 
אי עצם סביר להניח שלא השתנה עם הזמן ואילו גרורות תגדלנה מבדיקה לבדיקה . 
