שימוש ברזין להרזיה 
אני בת 32 וסובלת מעודף משקל . 
אני לא מצליחה לעשות דיאטה לבד , והייתי רוצה לדעת אם אני יכולה להשתמש בכדורי הרזיה מסוג רזין . 
יש לי הרפס וגינלי , שאני סובלת ממנו לעיתים רחוקות . 
כמו כן יש לי צניחה של השסתום השמאלי של הלב , ואני במעקב פעם ב - 6 שנים כי הכל בסדר . 
אבל הייתי רוצה לדעת אם כל זה יכול לגרום לי סכנה בלקיחת התרופה רזין . 
אשמח אם תוכלו לענות לי כי השגתי את התרופה ללא מרשם רופא , ואינני בטוחה שכדאי לי לקחת לפני תשובתכם . 
רזין ( Phentermine ) הוא לא בדיוק כדור בריא , הוא למעשה כדור מרץ היוצר תלות או התמכרות , ואינו מקנה הרגלי אכילה בריאים . 
ישנן שתי תרופות שניתנות בקופת החולים בסבסוד חלקי : אחת היא רדוקטיל בעלת השפעה במערכת העצבים המרכזית על מרכז התיאבון , ונותנת תוצאות טובות מייד אחרי חודש . 
השימוש מוגבל לשנה ומקווים שתפנימי הרגלי אכילה נכונים במשך שנה זו . 
אין לקחת עם התרופה תרופות אחרות שמשפיעות על מערכת העצבים המרכזית , כמו תרופות נוגדות דיכאון , וכן יש לבדוק שאינך סובלת מבעיות בבלוטת התריס . 
תרופה שניה נקראת קסניקל , והיא מונעת ספיגת שומן . 
פני לרופא מטפל שיבדוק אם את עומדת בקריטריונים לקבלת תרופה להורדת משקל או שמספיקים דיאטה וספורט ! 
בברכה דר משה ארוך - רופא משפחה 
