תוצאות מיפוי עצמות בעקבות כאבי ברכיים 
ביצעתי מיפוי עצם 3 שלבים + SPECT של אזור הברכיים , מאחר ואני סובלת מכאבים בברך שמאל . 
בבדיקה הסטאטית המאוחרת , נמצאה קליטה מוגברת ב - TIBIAL TUBEROSITY מימין , באספקט האחורי של ה - LATERAL FEMORAL CONDYLE מימין וקליטה מוגברת דיפוזית בברך ימין . 
א . 
הייתי מעוניינת לדעת מה פירוש הממצאים . 
ב . 
כיצד התוצאות מתייחסות לברך ימין כשאני סובלת מברך שמאל ? 
המקום בו ישנה קליטה מוגברת הוא רקמת עצם בה יש פעילות מטבולית מוגברת . 
כאשר ההדגשות הנ"ל מתאימות לאזור כאוב , ניתן להניח שעקב הפעילות המוגברת הזאת - מעין דלקת מקומית - נגרם כאב . 
אין בכך להסביר את הסיבה להתחלת הדלקת המקומית . 
אין בכך להסביר את הטיפול בבעיה ( שנובע ישירות מהסיבה ) . 
אצלך נראו מוקדים בברך ימין , ואם אינך סובלת ממנה - אין כלל מה להתייחס לכך . 
זו דוגמה מצויינת לכך שהדמיה אינה אבחון - דווקא הברך הלא כואבת נראית " כאובה " ע"פ המיפוי . 
ייתכן ועקב הכאב בברך שמאל , את נמנעת מנשיאת משקל עליה ומעמיסה יותר על ימין ( הליכה / מדרגות / עמידה ) . 
מצב כזה יכול להביא לתגובת התחזקות ברגל ימין שעובדת קשה יותר ולכן ההדגשות בה . 
לסיכום - 
אין מה להתייחס למיפוי בברך הבריאה . 
המשיכי בירור לברך שמאל - המיפוי בודק רק עצמות ולא שרירים ורקמות רכות אחרות . 
טפלי בברך הכואבת , ואם יש צורך בינתיים היעזרי במקלות סבא או קביים להליכה סימטרית בלי העמסה מוגברת על הברך הבריאה . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
