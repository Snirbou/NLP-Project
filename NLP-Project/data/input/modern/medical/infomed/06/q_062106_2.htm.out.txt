אבנים בשופכן 
על פי בדיקת אנטגרד אחרונה שנערכה לי , יש לי אבן בגודל של 1 ס"מ באורטר השמאלי , 4 ס"מ מעל שלפוחית השתן . עלי לציין כי לכליה השמאלית מחובר נפרוסטום עקב בעיות קודמות . 
האם יש אפשרות שהאבן ( שגודלה כאמור 1 ס"מ ) תצא באופן עצמאי עם השתן , למרות שאני עם נפרוסטום ? 
האם יש סיכון לשהייה ממושכת עם נפרוסטום ( כחודש וחצי ) ? 
האין דרך אלטרנטיבית לריסוק אבנים למיסוס האבן ? 
אבן בגודל של 1 ס"מ שיושבת באורטר ( שופכן ) קצת קשה שתצא ספונטנית . 
אם עשו לך נפרוסטום ( נקז , צנתר ) זה אומר שהיה לך קרוב לוודאי הידרונפרוזיס - נפיחות של האורטר או הכליה בגלל אבן חוסמת . 
למי שיש נפרוסטום צריך לעשות בדיקות שתן רוטיניות , גם אם אין תחושות צריבה , לשלילת דלקות שתן קשות בגלל האבנים . 
יש לבדוק את הסיבה להיווצרות האבנים . 
אם התופעה חוזרת אפשר לשלוח אבן קודמת לבדיקה אם יש . 
אפשר לבדוק בדם ובשתן חומצה אורית ( חומצת שתן ) וסידן שהם הסיבות השכיחות להיווצרות אבנים בכליות . 
אפשר גם לבדוק PTH שהוא ההורמון שאחראי על המטבוליזם של משק הסידן , והפרעה שלו עלולה לגרום להיווצרות אבנים בכליות . 
פני אל רופא המשפחה לייעוץ . 
לפי סוגי האבנים יש טיפולים שונים המונעים היווצרות אבנים . 
בברכה דר משה ארוך - רופא משפחה 
