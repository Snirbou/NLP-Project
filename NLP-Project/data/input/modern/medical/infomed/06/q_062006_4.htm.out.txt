אבחון וטיפול בסוכרת של מבוגרים 
ביצעתי בדיקות דם והתגלתה רמת סוכר גבוהה של 288 , סוג סוכרת 2 . 
הרופא המליץ שאתחיל בטיפול בהזרקת אינסולין ואני מזריק cc 16 בבוקר ו - ccבערב 10 ואכן רמת הסוכר ירדה . 
אחרי ארוחה כרגע התוצאה היא 140 ולפני ארוחה 115 . 
שאלתי היא : האם כתוצאה מטיפול זה הסוכרת יכולה להיעלם לחלוטין והלבלב יכול בעתיד לספק אינסולין כרגיל ( לשוב לתיפקודו התקין ) ? 
וכיצד זה יכול להשפיע עליי בעתיד ( אני בן 41 ) ? 
ישנם שני סוגים עיקריים של סוכרת . 
סוג 1 הידוע כ - סוכרת נעורים המופיע בדרך כלל בצעירים ( עד שנות העשרים ) , בו יש הרס של חלק מהלבלב האחראי על הפרשת האינסולין . 
בסוכרת מסוג זה חייבים לטפל באינסולין מכיוון שיש חוסר הפרשת אינסולין על - ידי הלבלב . 
בסוכרת מסוג 2 ( סוכרת מבוגרים ) הבעיה העיקרית היא לא חוסר של אינסולין אלא חוסר תגובה של הרקמות השונות בגוף ( שומן , שרירים וכבד ) לאינסולין המופרש מהלבלב . 
לסוכרת זו יש נטיה משפחתית חזקה יותר מאשר סוכרת מסוג I והיא קשורה לעיתים קרובות ( אך לא תמיד ) בהשמנת יתר . 
בסוכרת זו ניתן לטפל בדיאטה והורדה במשקל ( אם היא קלה ויש השמנת יתר ) , בתרופות שנלקחות דרך הפה ( כגון גלובן , גלוקופאג' , נובונורם ) ועל ידי הזרקת אינסולין . 
על מנת לאבחן סוכרת יש צורך בשתי בדיקות חוזרות לא תקינות מבין הבאות : 
1 . 
רמת סוכר אקראית מעל 200 מ " ג\דציליטר בנוכחות סימפטומים של סוכרת כגון ריבוי שתן , שתיה וצימאון מרובים או ירידה במשקל . 
2 . 
רמת סוכר בצום מעל 126 מ"ג \ דציליטר . 
3 . 
רמת סוכר מעל 200 מ " ג\דציליטר שעתיים לאחר שתיה של 75 גרם גלוקוז ( סוכר ) . 
הסיבוכים של סוכרת כוללים פגיעה בכלי דם קטנים המתבטאת בפגיעה בתפקוד הכלייתי , פגיעה ברשתית העין , ופגיעה במערכת העצבים , וכן פגיעה בכלי דם גדולים המתבטאת במחלות לב , אוטמים מוחיים ובפגיעה בעורקים של הרגליים . 
לא ניתן כיום לרפא את מחלת הסוכרת , אבל ניתן לאזן את רמת הסוכר בדם על ידי הטיפולים שהוזכרו . 
מחקרים רבים הראו באופן ודאי שאיזון קפדני של רמת הסוכר מפחית באופן משמעותי את הסיבוכים של מחלת הסוכרת ומאריך חיים . 
בנוסף יש צורך בניטור וטיפול קפדני ביתר לחץ דם ובעודף כולסטרול בדם . 
מומלץ מאוד להימנע מעישון . 
הטיפול בסוכרת הוא מורכב . 
יש צורך בשינוי אורחות החיים ובדיאטה דלת סוכר . 
יש צורך בניטור של רמות הסוכר בדם במהלך היום על מנת להגיע לאיזון קפדני . 
כל אלה דורשים שיתוף פעולה בין החולה , הרופא המטפל ואנשי מקצוע נוספים כגון דיאטנית . 
בסוכרת סוג 2 לפעמים מתחילים טיפול בזריקות אינסולין , אך לעיתים קרובות ניתן לעבור לטיפול בתרופות הנלקחות דרך הפה לאחר שרמות הסוכר מאוזנות . 
מומלץ לפנות למרפאת סוכרת ( הנמצאות בכל קופות החולים ובבתי החולים הגדולים ) על מנת לקבל טיפול מקיף . 
המשך הטיפול והאיזון יכולים להתבצע על ידי החולה והרופא המטפל . 
למידע נוסף ראה הסבר על סוכרת באתר אינפומד : http://www.infomed.co.il/diabetic.htm 
וכן את האתר של האגודה הישראלית לסוכרת : http://www.sukeret.co.il/public_main.asp?info_type = 68 & info_id=1706 
