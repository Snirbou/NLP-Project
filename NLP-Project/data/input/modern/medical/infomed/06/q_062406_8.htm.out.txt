ציסטוסקופיה למציאת גידול בערמונית 
אבי התלונן על כאבים במתן שתן , ובעקבות כך ערך מספר בדיקות : בדיקת דם נמצאה תקינה , בדיקת אולטרסאונד נמצאה תקינה , ובעקבות כך נשלח לעשות בדיקה שעל ידי החדרת משהו אל תוך הפין התגלה אצלו גידול . 
לדברי הרופא הגידול קטן , ובעקבות כך אמר לנו שהוא צריך לעבור ניתוח להוציא את הגידול ולבדוק אם הוא ממאיר . 
שאלתי היא : על איזה ניתוח מדובר , והאם יש סיכוי שהגידול עדיין לא פרץ החוצה מבלוטת הערמונית אם בעצם הוא התלונן על כאבים במתן שתן ? 
ומה מומלץ לעשות באופן כללי ? 
הפעולה שאביך עבר נקראת ציסטוסקופיה : דרך הפין מוחדר צינור קשיח שבקצהו מצלמה והרופא רואה את פנים שלפוחית השתן . 
הניתוח מתבצע באותה צורה , רק שבסוף הצינור יש סכין או צורב שמגלח את הגידול ולוקח חלקים לביופסיה על מנת לבחון את סוג הגידול , כדי להחליט אם עוברים לניתוח גדול יותר או לטיפול או רק למעקב . 
הניתוח מתבצע בטשטוש או באלחוש מקומי . 
בברכה דר משה ארוך - רופא משפחה 
