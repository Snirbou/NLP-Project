סיכוי להידבקות בצהבת מחברה שנדבקה בלידתה 
יש לי חברה שנולדה בבריה"מ ונדבקה יחד עם אמה בצהבת בזמן הלידה . 
היא אומרת אומנם שאין לה עוד צהבת , אך היא סובלת מבילירובין גבוה וטוענת שזה לא מדבק אף שיש לה בעיית כבד . 
האם זה נכון ומה הסיכוי להידבקות ? 
הפרטים בשאלתך לא ברורים , אך אם חברתך נדבקה בנגיף ההפטיטיס ( אשר יכול לגרום לצהבת ) בזמן הלידה מאמה , ייתכן ומדובר בנשאות להפטיטיס B . 
הדבקה בנגיף זה היא מדם ( למשל מתוצר דם נגוע או ממחט מזוהמת ) , מקיום יחסי מין לא מוגנים עם אדם נשא או חולה , והעברה ורטיקלית - מאם לתינוק בלידה . 
אם אתם מקיימים יחסי מין , כדאי שתבקש ממנה להיבדק - מדובר בבדיקת דם לנגיפי הפטיטיס , כדי להבהיר את העניין . 
בכל מקרה מומלץ לקיים יחסי מין מוגנים . 
