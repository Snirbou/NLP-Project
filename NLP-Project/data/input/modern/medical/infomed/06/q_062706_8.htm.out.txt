ציסטה הנמצאת כנראה בבלוטת הברתולין 
אני לא יודעת אם זו שאלה לרופא עור או לגינקולוג , אך ב - U.S בין המפשעה וקרוב לשפה החיצונית הרופא ציין שכנראה מדובר ב - " גרנולומה " . 
שאלתי היא , מהו הטיפול הנכון ? 
מדובר בגוש בגודל של 20*5*18 , אין בו נוזל או הסתיידות , אך יש בו זרימת דם והוא נראה כמו שעון חול . 
רופא נשים שלח אותי לרופא עור , רופא עור שלח אותי לרופא כירורג , ורופא כירורג אמר שאין מה לעשות , ואם הגוש יגדל יותר ויראה סימני זיהום - יש לקחת אנטיביוטיקה ולעזוב את המקום בשקט - תשובה לא משכנעת לאחר שהסברתי לו כי לקחתי כבר אנטיביוטיקה . 
האם לא ייתכן ומדובר בגוש נדיר יותר ולא כפי שהרופא ציין ? 
נראה לי כמו Bartholin ' s Gland Cyst שזו בלוטה שנמצאת בצד הפנימי של השפה החיצונית והיא אחראית באישה על הפרשת נוזל הסיכוך בזמן יחסי מין - מה שקוראים : אישה מרטיבה . 
אבל לפעמים יש סתימה חלקית , וההפרשה שהיא די צמיגה גורמת להגדלת הבלוטה ולפעמים לזיהומים כואבים . 
הטיפול הוא אנטיביוטי רחב טווח או ניקוז כירורגי ע"י רופא נשים . 
לדעתי עליך לבקש הפניה למרפאות חוץ בבית חולים , היכן שמתבצעות גם פעולות פולשניות , כי אם זו לא ציסטה בבלוטה ע"ש ברתולין , יש לעשות FNB שזה ניקור במחט וביופסיה . 
כך מתנהגים עם ממצאים שלאף אחד אין מושג מהם . 
בברכה דר משה ארוך - רופא משפחה 
