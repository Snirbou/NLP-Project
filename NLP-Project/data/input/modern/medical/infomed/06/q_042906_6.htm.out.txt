גרד באזור הפות ופטרת הנרתיק 
יש לי גרד נוראי באיזור הפות . 
בעבר נבדקתי אצל גינקולוגית והיא אמרה לי שאין מה לעשות ויש לי רגישות לתחתוניות ולתחבושות . 
אני שומרת על היגיינה וגם משתמשת בסבון לרחיצה אינטימית , אבל זה ממש מציק לי לאחרונה . 
האם יש משהו שניתן לעשות ? 
האם יש איזו משחה או תכשיר כלשהו , או האם זה אולי יכול להיות משהו פטרייתי או קשור לנרתיק ? 
אני פשוט אובדת עצות . 
אולי ללכת לחוות דעת נוספת ? 
אשמח לשמוע על משחות או כדורים למיניהם שאוכל לנסות או איזשהו פתרון . 
ייתכן שאת סובלת מפטרת בנרתיק . 
האם יש שינוי בהפרשות ? 
את יכולה לנסות טיפול באגיסטן ( טבליות ואגינליות נוגדות פטריות שניתן לקנות ללא מרשם רופא ) . 
מחדירים טבלית ואגינלית אחת ביום לפני השינה לנרתיק , במשך שלושה ימים ( בסך הכל שלוש טבליות ) . 
אם לאחר ניסיון טיפולי זה אין שיפור , מומלץ שתפני לבדיקה אצל גינקולוג . 
רחיצה יתרה עם סבון של הנרתיק עלולה להעלות את הסיכוי להתפתחות פטריה , לכן לא כדאי להגזים עם הסבון , ובתקופה זו לשטוף בעיקר עם מים . 
