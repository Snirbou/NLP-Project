יחסי מין 3 ימים לאחר התקנת התקן תוך רחמי והסיכוי להריון 
התקנתי התקן תוך - רחמי , ולאחר 3 ימים קיימתי יחסי מין , בתקופת הביוץ . 
מה הסיכויים להריון מיחסים אלה ? 
התפקיד העיקרי של התקן תוך - רחמי הוא עיכוב כניסה להריון ואימפלנטציה ( הטמעה ) של הביצית המופרית ברחם . 
אם ההתקן הושם לפני קיום יחסי המין , סביר להניח שלא תיכנסי להריון גם אם קיימת יחסי מין בתקופת הביוץ - הרי מטרתו של ההתקן היא להוות אמצעי מניעה כמו קונדום או גלולות למניעת הריון ( אם כי דרך פעולתו שונה ) . 
יתרה מזו , ההתקן יכול לשמש כאמצעי מניעה לשעת חירום אם הוא מוכנס בטווח של 120 שעות מקיום יחסי מין לא מוגנים . 
תמיד קיימת אפשרות של כניסה להריון תחת התקן , אך היא קיימת באחוזים נמוכים מאוד . 
הסיכויים להריון אצלך הם כמעט אפסיים . 
בכל מקרה עלייך לשים לב שהווסת שלך תופיע בזמן . 
