כאבי גב כתוצאה מתזוזה של הדיסק 
אבי ( בן 73 ) סובל מזה כחודשיים מכאבי גב חזקים מאד עם הקרנה קשה לכיוון הרגל ( כולל הירדמויות ) , אינו מסוגל לעמוד או לשבת יותר מדקות ספורות , רק לשכב . 
- בצילומי עמוד שדרה : סטיה לצד שמאל , שינויים ספונדילוטיים עם אוסטאופיטים קדמיים בעיקר . 
- בסקירת CT - בלט דיסק L 5 S 1 עם לחץ על שורש משמאל . 
- מספר טיפולים בדיקור לא הועילו . 
- קיבל אתופאן ללא שינוי . 
- בלוק אפידורלי mg 80 לא הועיל כלל . 
איזה טיפול מומלץ ? 
האם בוצע ניסיון שיקומי פיזיותרפי ? 
נראה שהדיסק זז ולחץ על העצב השמאלי ולכן הכאב המוקרן שמאלה . 
יש המון מה לעשות . 
ניתן לקבל טיפול גם בבית למוגבלי ניידות - בקש לכתוב בהפניה לפיזיותרפיה " בבית החולה עקב קושי בניידות " . 
ניתן להדריך לתרגול תנועתיות גב בסיסית , חיזוקים , וכן לתנוחות מפחיתות כאב . 
ניתן ללמד להשתמש במכשיר מוריד כאבים . 
לעודד להליכה בבית . 
להוסיף טיפולים ידניים לאזורי הכאב וכן טיפולים אלקטרותרמותרפיים רבים . 
מתיחה מותנית גם יכולה לעזור . 
אין מה לחשוב על טיפול ניתוחי לפני ששנה שלמה מבצעים טיפולי פיזיותרפיה אינטנסיביים במכון ובבית . 
פנה בהקדם לרופא המשפחה והתחל טיפול פיזיותרפי לאבא . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
