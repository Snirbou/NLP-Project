כאבים בכתף והרגשה של פריקה 
אני אישה בריאה בדרך כלל . 
בשבועיים האחרוניים התחילו לי כאבים בכתף שמאל וההרגשה כאילו פרקתי אותה , בכל פעם שאני בתנועה יש כאב ומין רחש של " קליק " . 
במקביל גם רגל שמאל החלה במין מיחושים באזור הברך . 
אשמח לתשובה או ייעוץ 
חגורת הכתפיים מורכבת מ 4 מפרקים העובדים בשילוב לתפקוד תקין של הזרוע . 
כאב ותחושות חוסר יציבות יכולות לנבוע מסיבות רבות כגון - 
דלקת מקומית באחד מגידי השרירים המייצבים ( rotator cuff ) 
חבלה ונזק למבנים פסיביים כמו סחוס / קפסולה של המפרק 
בעיה צווארית המשליכה כאב לכתף 
בעיה בתנועתיות עצבים היוצאים לזרוע 
חוסר תנועה טובה באחד ממפרקי חגורת הכתף 
מנח כתפיים לא טוב הפוגע באיכות התנועה . 
כמו כן יש לחפש גורמים תורמים לבעיה , כמו אופן הפעלת הכתף ומנח העבודה ביום יום ולהתערב כדי לשפרם . 
את כל אלה ועוד יש לבדוק בצורה יסודית במכון פיזיותרפיה . 
המקום להתחיל הוא אורתופד שיבצע הדמיה והמשך במכון . 
בינתיים הימנעי מביצוע פעולות המגבירות כאב . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
