סיעוד ושיקום 
טיפול בסרטן כיס המרה 
לאמא שלי בוצע ניתוח להסרת כיס המרה והתגלה גוש . 
לאחר ביופסיה אובחן כממאיר . 
בוצע ניתוח נוסף לגירוד יסודי של המקום בו היה מונח הגידול . 
בוצעו בדיקות לאחר הניתוח והכל היה תקין . 
לאחר שלושה חודשים התגלה ממצא בבדיקת CT והסתבר ששתי אונות הכבד נגועות . 
מדובר באשה בת 78 כבדת משקל עם לחץ דם גבוה . 
לדברי הרופאים מדובר בסרטן נדיר ואין סיכוי להצלחת טיפול כמותרפי , זה עלול לסכן את החולה בייסורים ואחוזי הצלחה נמוכים מאוד . 
עברו 8 חודשים והיא הרגישה מצויין . 
לפני כחודשיים התחילו כאבים עזים באזור הבטן והקיבה . 
מעבר למשככי כאבים לא קיבלה דבר . 
התפרצה צהבת מאוד חזקה וטיפלנו בה ע"י יונים . 
הטיפול הצליח להפתעת הרופאים והצהבת נעלמה . 
כרגע המצב הוא כזה שיש לה ירידה משמעותית בתיאבון וכאבים נוראיים . 
שאלתי : האם יש איזו אפשרות טיפולית להקלה ? 
וריפוי כמובן ? 
והאם זו מחלה שיכולה להיעצר ? 
האם תזונה יכולה להשפיע ? 
לפי התיאור שלך , מדובר בסרטן של כיס המרה . 
למרבה הצער , הטיפול היחיד בעל סיכויי ריפוי הוא ניתוחי . 
רק מיעוט החולים מתאימים לטיפול שכזה וגם אז סיכויי ההצלחה נמוכים . 
במחלה מפושטת ( כגון גרורות בכבד ) ניתן לתת טיפול כמותרפי ולפעמים גם קרינתי , אך אין כל הוכחה שטיפול כזה מאריך חיים והוא איננו מרפא . 
ההחלטה האם לתת טיפול כמותרפי תלויה גם במצבו הכללי של החולה , ואכן במקרים רבים הוא יכול להזיק יותר מאשר להועיל . 
למרבה הצער המחלה בדרך כלל מתקדמת מהר ולא נעצרת . 
תזונה או ויטמינים לא עוזרים . 
חשוב ללא " ללחוץ " על אמך לאכול מכיוון שלחץ מתמיד לאכול מצד קרובי המשפחה רק מזכיר לה שאיננה מסוגלת לאכול ומקשה עליה . 
רוב חולי הסרטן במצב מתקדם פוחדים משני דברים בעיקר : כאב ולהישאר לבד . 
בשני הדברים האלה ניתן לעזור וכדאי לדבר עם החולה על פחדיו ורצונותיו - במידה בה הוא מסוגל ורוצה בכך . 
הטיפול החשוב במצב של סרטן כיס מרה מפושט הוא טיפול פלייאטיבי - כלומר טיפול המקל על החולה . 
ישנן אפשרויות רבות להקל על כאבים ויש צורך להיות במעקב של צוות רפואי מנוסה בטיפול בכאבים . 
ישנם צוותים של טיפול ביתי המנוסים בטיפול בכאבים ויש להיעזר בהם . 
בהחלט ניתן להתגבר על כאבים ואין צורך שאמך תסבול מכאבים . 
טיפול שכזה נקרא טיפול במסגרת " הוספיס בית " . 
לאתרים וכתבות על טיפול במסגרת הוספיס בית ראי את הכתובות הבאות : 
http://www.ynet.co.il/articles/0,7340,L-3048478,00.html 
http://www.cancer.org.il/template/default.asp ... 
.. 
. 
= 1124 
לרשימה של היחידות לטיפול במסגרת " הוספיס בית " ברחבי הארץ ראי אתר : 
http://www.cancer.org.il/template/default.asp ... 
.. 
. 
= 1125 
כדאי גם לדבר עם בני המשפחה ואם אפשר גם עם אמך על אפשרות של הוספיס . 
לפעמים הטיפול בחולה עם סרטן מתקדם שלא ניתן לריפוי הוא קשה מאוד במסגרת ביתית . 
טיפול בהוספיס הוא טיפול שמטרתו היחידה היא טיפול פלייאטיבי - כלומר להקל על החולה אך לא להאריך את חייו . 
צוות ההוספיס מנוסה ומיומן בטיפול פלייאטיבי . 
ניתן להיעזר בעובדת סוציאלית בכדי לברר על אפשרות של טיפול במסגרת הוספיס וגם ניתן לקבוע סיור בהוספיס בכדי להתרשם ולראות האם מסגרת שכזאת יכולה להתאים לאמך . 
ההוספיסים הפועלים בארץ הם : 
הוספיס אשפוזי חיפה הוספיס אשפוזי " נוף הדר " רחוב סירקין 18 , חיפה טל : 04 - 8671408 / 04 - 8671770 
הוספיס אשפוזי תל השומר בית פרידמן , הוספיס אשפוזי , מרכז רפואי ע"ש שיבא טל : 03 - 5303290 / 03 - 5305065 / 03 - 5305069 פקס : 03 - 5305068 
הוספיס אשפוזי ירושלים בית חולים " הדסה " הר הצופים טל : 02 - 5844683/1/7 רות שחל גסנר 
מומלץ לקרוא גם מאמר שנכתב על הטיפול בחולים בסרטן בשלב מתקדם הופיע באתר infomed : 
http://www.infomed.co.il/editorialF/editorial080605.htm 
