מה ניתן לעשות כדי לטפל באוסטאופיטים בעמוד שדרה צווארי ? 
ראשית דע שאין קשר בין אוסטאופיטים לכאב או הגבלה כלשהי . 
טעות לחשוב שהכאב וההגבלה נובעים מהאוסטאופיטים . 
לכולנו יהיו אוסטאופיטים רבים לכל אורך עמוד השדרה , אך רובינו לא נרגיש שום כאב . 
כמו כן אצל רבים מהסובלים מכאבי צוואר אין שום אוסטאופיט בהדמיה . 
לכן בטיפול בצוואר אנו לא מיחסים את התלונה דווקא לאוסטאופיטים , אלא לגורמים רבים בהם חובה לטפל : 
מנח הראש ברוב שעות היום . 
אורך שרירי הצוואר והכתפיים 
מנח הכתפיים 
נקודות כאובות על שרירי הצוואר והכתף 
חוסר תנועה של הצוואר בשגרת היום ועוד ועוד ועוד . 
את כל אלה יבדקו במכון פיזיותרפיה וטיפול מתאים יינתן . 
מסג' לשרירים התפוסים + תרגול מתיחות ושיפור טווחים + חימום + טיפול חשמלי תומך פותרים ומונעים כאבי צוואר לרוב . 
לסיכום - יש הרבה גורמי כאב בצוואר ובכולם כמעט ניתן לטפל בהצלחה רבה . 
אין קשר קליני בין מראה ההדמיה למצב בפועל . 
גש למכון פיזיותרפיה לבדיקה , טיפול , הדרכה ותרגול . 
בינתיים : 1 - נסה להניע ככל הניתן בלי כאב את הצוואר כמה שיותר , ובמיוחד באם עבודתך היא במנח סטטי ( 6 דקות כל שעה להניע צוואר וראש ) 2 - חימום עדין עוזר פעמים רבות 3 - מסג' עדין לשרירים . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
