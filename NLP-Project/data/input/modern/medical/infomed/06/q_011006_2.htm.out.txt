התרופה אנלדקס אחרי אוטם שריר הלב 
עברתי התקף אוטם שריר הלב , עשיתי צנתור ואני מטופל בתרופות . 
בנוסף , התחלתי לקחת תרופה בשם : ENALADEX במינון של MG 5 ליום עקב בעיות במתן שתן . 
והשאלות הן : א . 
האם אין ניגוד בין התרופות ? 
ב . 
האם עצבנות , חוסר שקט הם חלק מתופעות הלוואי ? 
ג . 
מדוע התרופה והסבר עליה לא קיים בשום מקום ? 
התרופה אנלדקס או בשמה הגנרי אנאלאפריל - Enalapril היא תרופה מרחיבת כלי דם ממשפחת מעכבי ACE , הניתנת להורדת לחץ דם או לאי ספיקת לב . 
תוכל לקרוא על התרופה באתר אינפומד בקישור : 
http://www.infomed.co.il/drug 1 . asp?dID=37 
כדי לענות על שאלתך האם יש אינטראקציות בין התרופות השונות שאתה מקבל , צריך לדעת את רשימת כל התרופות שניתנו לך . 
אם זה עדיין לא נעשה , כדאי שתפנה לרופא המשפחה שבצורה מסודרת יעבור על רשימת התרופות שאתה מקבל . 
לגבי התופעות שאתה מתאר של עצבנות ואי שקט , הן לא ידועות כתופעות לוואי של התרופה , וייתכן שזה נובע מהחוויה הקשה שעברת ואולי מתרופה אחרת . 
גם בנושא זה כדאי להתייעץ עם רופא המשפחה . 
