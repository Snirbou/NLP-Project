ערך אשלגן גבוה בבדיקות דם וטיפול בקאייאקסלט 
בבדיקות הדם האחרונות התגלה ריכוז אשלגן גבוה ( 7 ) . קיבלתי קיאקסאלאט 100 % באבקה . 
בשום מקום לא מצויין המינון . 
איך אדע כמה אני צריכה לקחת ? 
ברקע : לפני כ - 5 שנים היה לי אירוע מוחי ( מפרצת ) , שטופל בניתוח . 
כיום במעקב המטולוגי עקב תרומבוציטוזיס ולויקוציטוזיס , מטופלת באספירין . 
כמו כן ערכי APLA גבוהים . 
יש צורך לחזור על בדיקות המעבדה על מנת לוודא שערכי האשלגן הגבוהים הם אמיתיים . 
לפעמים עקב הרס של כדוריות דם בעת לקיחת דגימת הדם , ערכי האשלגן בסרום עולים והם אינם משקפים את הערך האמיתי הנמצא בגוף . 
תופעה זו יכולה לקרות במקרים בהם יש ספירת גבוהות של תאי דם לבנים ( לויקוציטוזיס ) וספירות גבוהות של טסיות ( תרומבוציטוזיס ) . 
אפשר לאבחן מצב זה על ידי נטילת דגימת דם במבחנה עם חומר נוגד קרישה ( לא המבחנה הרגילה של בדיקות אשלגן בדם ) . 
אז רמות האשלגן בפלזמה ( בניגוד לרמות בסרום - נוזל הדם שנשאר לאחר קרישות הדם ) יהיו תקינות . 
מומלץ שתתיעצי עם הרופא ההמטולוג המטפל בך בהקדם לפני נטילת קאייאקסלט שוב . 
