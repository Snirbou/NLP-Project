שערות בבית השחי לילדה בת 8 . 
בתי בת 8 , סובלת מזיעה עם ריח בבית השחי . 
לאחרונה שמתי לב למספר שערות בבית השחי , ושערה מקורזלת אחת בפות . 
האם זה נורמלי לילדה בגילה ? 
האם כדאי לבצע בדיקות כלשהן ? 
ההמלצות לפי מחקר שנעשה באנגליה הן לעשות בירור רפואי אצל בנות שהופיעו אצלן סימני מין משניים לפני גיל 8 או אצל בנים לפני גיל 9 שנים . 
אולם לפי מחקר אמריקאי הגיעו למסקנה כי מומלץ לעשות בירור אצל בנות שהופיע אצלן המחזור או שיער ערווה לפני גיל 7 שנים . 
בילדים שהם כשנה מעל הגילאים שצוינו , אם ההסטוריה הרפואית והבדיקה הגופנית תקינות ( אין היסטוריה של כאבי ראש , התכווצויות או כאב בטן תחתונה ) , מומלץ לעקוב ואין צורך לבצע בירור . 
רוב הבנות עם התבגרות מוקדמת קלה יגיעו לגובה נורמלי כמבוגרות . 
מאחר ובתך היא שנה מעל הסף שמתחתיו מומלץ לעשות בירור רפואי , כדאי לפנות לרופא ילדים להיבדק , וכפי שצויין , אם הבדיקה תקינה ניתן להסתפק במעקב בלבד . 
