מומים ביד בעקבות שימוש בתלידומיד בזמן ההריון 
אני ילידת 1965 ונולדתי עם מום ביד ( חוסר באצבעות ) . 
הבנתי שבשנתון שלי נולדו תינוקות רבים עם מומים בעקבות ה " תלידומיד " . 
האם אפשר לקבל מידע על התלידומיד ? 
תלידומיד ( Thalidomide ) היא תרופה המדכאת את מערכת החיסון בגוף . 
למרות שנים רבות של שימוש ומחקר , עדיין לא ברור מנגנון הפעולה שלה . 
בעבר , שווקה תרופה זו כ " בטוחה " ולללא תופעות לוואי . 
כיום ידוע כי תופעות הלוואי של תרופה זו הן בין השאר , השפעה על מערכת העצבים וכי התרופה היא טרטוגנית ( כלומר גורמת לפגיעה בעובר כאשר היא נלקחת בהריון ) . 
סוג הפגיעה הנגרמת לעובר תלוי בעיתוי המדויק של השימוש בתלידומיד : 
כאשר התרופה נלקחת 12 - 27 יום לאחר ההתעברות - מומים באוזן החיצונית . 
27 - 30 יום לאחר ההתעברות - מומים בגפיים עליונות . 
30 - 33 יום לאחר ההתעברות - מומים בגפיים תחתונות . 
35 - 39 יום לאחר ההתעברות - מומים באצבעות . 
תלידומיד התחילה כתרופה שניתן לקנות ללא מרשם בגרמניה ובארצות אירופה ולא עברה את אישור מנהל התרופות האמריקאי , אך היתה קיימת בצורה לא חוקית בארה"ב . 
כשהתגלו תופעות הלוואי שלה והיותה טרטוגנית , היא הפכה לתרופת מרשם באירופה . 
לאחרונה היא אושרה לשימוש בצורה מוגבלת ותחת פיקוח בארה"ב . 
היא בשימוש לטיפול בצרעת , לאחר השתלות , למחלות ראומטולוגיות מסוימות ולסוגים מסוימים של סרטן . 
