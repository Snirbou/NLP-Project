ניתוח בעקבות היצרות בפורמינה 
בבדיקת MRI שביצעתי לאחרונה - התגלתה היצרות קשה בפורמינה ( מקום יציאת שורש העצב מעמוד השדרה ) מצד ימין בגובה C 4 . בעיה זו גורמת לי לכאבים חזקים בעבודה מול מחשב - כאבים בשכמה הימנית . 
הכאבים הנקודתיים הללו מופיעים אך ורק בסוג הפעילות המסוים - עבודה מול מחשב . 
מעבר לכך אני ( עדיין ) לא סובל מבעייה אורתופדית אחרת . 
האורתופד המטפל הציע לי ניתוח מקומי לפתרון הבעייה , אולם הצלקת שאמורה להישאר אחרי ניתוח כזה תהיה גדולה מדי לטעמי ( צלקת בצוואר ) . 
אבקש את עזרתך לקבלת המידע : האם ישנה טכנולוגיה זעירה לביצוע ניתוח כזה , שנמצאת בשימוש במרכז רפואי כלשהו בארץ , כך שהצלקת שתישאר בצוואר תהיה קטנה יותר ? 
קודם כל אין הכרח בניתוח כל עוד אין לחץ על חוט השדרה ונזק עצבי . 
לפי תיאור ה MRI אין לחץ על חוט השדרה אלא רק על השורש . 
כל ניתוח בא אך ורק לשפר את איכות החיים . 
הניתוח לפתיחת תעלת העצב משאיר צלקת מזערית של כ 2 - 3 ס"מ בצוואר הקדמי שמתרפאת לרוב היטב וקשה בסופו של דבר לזהותה , מה עוד שלרוב ממקמים אותה בתוך קפל העור . 
איני מכיר ניתוח שישאיר צלקת קטנה מזו . 
דר ' מיכאל מילגרם המרכז הישראלי לניתוחי עמוד שדרה - אסותא . 
