פיזיותרפיה לטיפול בפריקת כתף 
אבי בן 64 . 
לפני כחודש החליק במהלך טיול בחו"ל על השלג , וכתוצאה מכך פרק את הכתף . 
הייתי מבקש לדעת אילו תרגילי פיזיותרפיה מומלצים לו לעשות , מה מותר , מה אסור , ואם יש הפניה לאתרים או מאמרים רלוונטיים . 
מפרק הכתף הגלנו - הומראלי gleno-humeral joint הוא המפרק עם הכי הרבה דרגות חופש וטווח התנועה הגדול ביותר בגוף . 
יתרון חופש התנועה בהכרח מתנגש עם היציבות שלו , והוא תלוי במבנים סחוסיים , רצועתיים וגידים לצורכי יציבות סטטית ודינאמית . 
יש עבודה רבה המוטלת על כתפי השרירים - המייצבים האקטיביים של הכתף . 
ישנם סוגים שונים של פריקות 1 - מטופלים עם " גמישות מפרקית " בולטת אשר מסוגלים לעשות " קליקים וקנאקים " ולהוציא את מפרקיהם ממקומם ואשר אצלם , על פי רוב , פרט לרפיון של הרצועות והקופסית העוטפת את הפרק , אין ממצאים אנטומיים אחרים . 
2 - מטופלים כמו אביך ללא תופעות של גמישות יתר אשר יום אחד , לאחר נפילה , חבלה או תנועה חזקה , פורקים את הכתף ; במקרה האחרון , באחוז גבוה מהמקרים תוך כדי פריקה נתלשת חתיכה מהטבעת הסחוסית שמסביב לראש עצם הזרוע ( ה"לברום " ) ( בהדמיה ניתן לראות את הפגיעה והיא נקראת bunkret lision או hill saks ) , 
ולכן תנועות מסוימות עלולות להביא את הכתף למצב בלתי יציב ( הרי חלק מהלברום לא עומד במקום ) . 
במרכז הטיפול עומדת הפיזיותרפיה ובה מחזקים את השרירים מסביב לכתף ו " מלמדים " איך להפעיל מחדש את המפרק הפגוע מבלי לפרוק אותו שוב . 
יש בפיזיותרפיה אפשרות לניסיון שיקום לכתף לא יציבה , ועם הצלחות רבות - חיזוק וקואורדינציה , שיפור היכולת בהקשר התפקודי . 
חשוב לבדוק את מידת חוסר היציבות ואת מידת היכולת לשלוט ולהפעיל את הכתף ותרגילים נבנים על סמך הממצאים . 
מצורפים תרגילים לדוגמה אך רק בתנאי שלא מעוררים כאב יותר מנסבל . 
http://www.med.umich.edu/1libr/sma/sma_xshldse2_art.htm 
עד הבדיקה יש להימנע מביצוע תנועה דומה לתנועת הכתף בזמן הפריקה , וכן מפעילות גופנית העלולה לגרום לחבלה נוספת לכתף . 
. 
במקביל גשו למכון פיזיותרפיה והתחילו טיפול . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
