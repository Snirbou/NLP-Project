מונחים רפואיים 
על המושג BPH . 
סבי עבר CVA ימני ( שיתוק שמאלי ) . 
בפירוט האבחנות שלו מופיעה האבחנה BPH . 
ברצוני לדעת מה פירוש ראשי התיבות הללו ? 
BPH - Benign Prostatic Hyperplasia , היא הגדלה שפירה ( כלומר לא ממאירה ) של בלוטת הערמונית . 
זו בעיה שכיחה בקרב גברים מבוגרים , שכיחותה עולה מעל גיל 50 . 
הסימפטומים הם : עליה בתדירות מתן שתן , צורך לתת שתן בלילה , דחיפות במתן שתן וזרם שתן חלש . 
כפי שציינתי , זהו מצב שפיר , ולפי הידוע כיום אינו מהווה גורם סיכון לסרטן הערמונית . 
הטיפול הוא תרופתי או ניתוחי . 
כעיקרון , גברים עם סימפטומים בדרגה בינונית עד קשה , עם דלקות חוזרות בדרכי השתן , דם בשתן , אבנים בשלפוחית השתן , אי - ספיקת כליות או אצירת שתן הם מועמדים לטיפול ניתוחי . 
