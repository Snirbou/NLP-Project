דימומים לאחר התקנת התקן תוך רחמי 
ילדתי לפני חודשיים . 
זו לידה ראשונה . 
6 שבועות אחרי הלידה הותקן לי התקן תוך - רחמי מסוג מירנה . 
שבוע לאחר מכן החל מחזור ( פעם ראשונה אחרי הלידה ) שנמשך כבר שבועיים ואין סימנים לסיומו . 
זה לא מחזור כבד , אבל עדיין יש דימום . 
ההתקנה עברה בסדר ואולטרסאונד הראה שההתקן במקום . 
יש לי תור לביקורת עוד שבוע וחצי . 
האם זה נורמלי או שיש מקום להילחץ ? 
בשלושת החודשים הראשונים אחרי הכנסת ההתקן ייתכנו דימומים לא סדירים - מדובר בתופעת לוואי מוכרת ולכן אין צורך להילחץ . 
כמובן שעל הרופא/ה שלך לשלול סיבות אחרות לדימום כמו הריון , זיהום , יציאה חלקית של ההתקן . 
אני ממליצה לך להתייעץ עם הרופא/ה המטפל/ת בבדיקות בעוד שבוע וחצי . 
מאחר ומדובר בהתקן חדש יחסית , אין מה לדאוג , וקרוב לודאי שמדובר בתופעת לוואי ושהדימום יסתדר לאחר שלושה חודשים . 
