כאב בכפות הידיים אצל צלמת 
אני סובלת מכאב שהחל בשורש כף יד ימין והתפשט לאצבעות וליד השניה . 
מתוקף מקצועי אני נושאת מצלמת סטילס בשתי כפות הידיים למשך 12 שעות , עם הפסקות קצרות . 
הכאבים לא מאפשרים לי אפילו ללחוץ על הכפתור המצלם . 
EMG , רנטגן ומיפוי עצם - תקין . 
סד קשיח מקל רק במעט , אך מחמיר את הכאב באצבעות . 
במנוחה אין כאב . 
איני יכולה לאבד את פרנסתי . 
מה עושים ? 
יש צורך בבדיקה מלאה ידנית במכון פיזיותרפיה ואני ממליץ לך לגשת בהקדם . 
רצוי להביא את המצלמה וכל ציוד אחר בו את משתמשת . 
יש מקום לראות ולהעריך את הכוחות הפועלים על ידייך וכן את תנוחות האחיזה במפרקי האצבעות , כפות הידיים , המרפקים , הכתפיים והצוואר . 
ייתכן מאוד ששינוי קל בצורת האחיזה ייתן הקלה משמעותית . 
ייתכן שקוטר המצלמה לא נוח ולכן את מפעילה המון כוח בכפות הידיים ( ניתן לשנות ) ייתכן וציוד הצילום כבד לך וניתן לשלב מוט תמיכה המתחבר לאגן 
ככלל לא רצוי להתמיד בתנוחה סטטית שעות רבות , ויש צורך הכרחי לשחרר את הידיים לתרגילים ומתיחות מידי פעם . 
דאגי להפסקות קצובות של 5 דקות ותרגול כל 40 דקות 
כאמור - יש מקום לבדוק איתך את כל תנוחת העבודה ולהתאים לך תרגול + תנוחת עבודה נטולת עומסים ככל הניתן . 
מצורפים תרגלי שחרור לצוואר ושכמות לדוגמה - 
http://www.physiotherapist.co.il/exercises/stretching_exercises.htm 
ועוד : 
http://www.personalgym.com/exercises/Elbow_Wrist/6.htm 
לסיכום : גשי להערכת העבודה והתערבות בהירה במכון פיזיותרפיה , ועד אז נסי לשלב תנועה בעבודתך . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
