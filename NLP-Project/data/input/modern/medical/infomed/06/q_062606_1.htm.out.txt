חוסר בברזל ונשירת שיער 
מזה כשנה יש לי נשירת שיער . 
בבדיקת דם שעשיתי בהמלצת רופאת העור נתגלה חוסר בברזל , FE ( IRON ) = 59 FERRITIN = 14 . 
לקחתי כחצי שנה כדורי ברזל - לא שינה דבר . 
ניסיתי דיקור סיני - גם לא עזר . 
בשנתיים האחרונות לא אכלתי בשר , כיום חזרתי לאכול בשר . 
האם צריך בירור אצל רופא מומחה לגבי רמת הברזל ? 
איזה רופא מטפל בזה ? 
האם החוסר בברזל משפיע על השיער ? 
ישנן מספר סיבות לנשירת שיער . 
הסיבה הנפוצה בגברים היא התקרחות אנדרוגנית הנובעת מרגישות מוגברת של זקיקי השיער לרמות הטסטוסטרון בגוף . 
סיבות נוספות כוללות מספר מחלות עור , תגובה לתרופות , מחלות מערכתיות כגון זאבת ( לופוס ) , הפרעות בתפקוד בלוטת התריס או חוסר של חלבון , ברזל , ביוטין או אבץ . 
האבחנה והטיפול ( במקרים בהם יש טיפול ) בהתקרחות נעשים על ידי רופא עור . 
חוסר ברזל בכל גבר דורש בירור . 
הבירור הראשוני נעשה על ידי רופא המטולוג . 
אם בבדיקות הדם לא מתגלה הסיבה לחוסר ברזל , יש בדרך כלל צורך בהפניה לבירור אצל רופא גסטרואנטרולוג על מנת לחפש סיבה לאיבוד דם או חוסר ספיגת ברזל ( לדוגמה , במחלת צליאק ) במערכת העיכול . 
