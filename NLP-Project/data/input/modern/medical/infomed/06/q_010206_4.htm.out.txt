על ניתוח להחלפת ברך 
אבי עבר לפני כ - 5 שנים אירוע מוחי , מאז היציבות שלו לא תקינה - צליעה בצד אחד של הגוף . 
בנוסף , אין סחוס בברך , לזיכרוני באותו צד . 
לפני כחודשיים עבר השתלה של " כרבולת " . 
נכון להיום אין שינוי , הרופא ממליץ על החלפת ברך . 
שאלתי : 
1 . 
אחרי איזו תקופה רואים תוצאה של " כרבולת " ? 
2 מה ההשלכות החיוביות והשליליות של החלפת הברך ? 
למיטב ידיעתי השיפור לאחר הזרקה ( סדרה של 3 זריקות בהפרש של שבוע לערך ביניהן ) הוא מיידי . 
אם אין שיפור , ייתכן והניסיון לא צלח ויש לחפש אפיקים אחרים . 
ליתר ביטחון רצוי לברר עם הרופא שהזריק מתי צפויות תוצאות . 
ניתוח החלפת ברך מוצלח מאפשר 20 שנה של תפקוד מלא בלי כאב . 
הניתוח אינו קל ודורש מצב בריאותי כללי טוב ( הרדמה כללית וכו' ) . 
לאחר הניתוח נדרשת תקופת שיקום של כ 3 חודשים לפחות בה נדרש שיתוף פעולה מלא וכוח רצון רב . 
מצב של שיתוק חלקי באותו צד הוא בעייתי ודורש התייעצות עם מומחה לניתוח . 
ברור שניתוח מוצלח מאפשר תפקוד נהדר לשנים רבות , אך רצוי לשקול עם המומחה את מצבו הבריאותי הכללי של המועמד וכן את ההשלכה של השליטה הלקויה ברגל . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
