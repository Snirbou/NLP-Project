תוצאות מיפוי לב תליום לאיתור מחלת לב איסכמית 
אבא שלי , חולה לב בן 74 , עבר בדיקת מיפוי עם תליום עם דיפירידאמול ומאמץ . 
1 ) SPECT IMAGING : 
קליטה מיוקרדיאלית תקינה והומוגנית בכל האיזורים פרט לפגם מילוי בחומרה קלה בגודל קטן והפיך באזור אנפרו - לטרלי בזלי הקיים גם לאחר attenuation correction . 
לציין : האנליזה הכמותית תקינה בכל האזורים . 
2 ) מנח דו - ממדי קדמי : קליטה ראייתית תקינה ב - stress , לא הייתה הרחבה חולפת של חדר שמאל . 
לציין תמונות במנוחה בוצעו לאחר הזרקה נוספת של תליום ( 1 mCI ) . 
לסיכום : תגובה קלינית במאמץ - לא איסכמית . 
תגובה אלקטרוקרדיורגפית במאמץ - שלילית . 
מיפוי תליום - חיובי גבולי . 
המיפוי מעורר חשד לאיסכמיה בגודל קטן באזור אנפרו - לטרלי בזלי . 
אין עדות למחלה איסכמית פעילה משמעותית באזורים אחרים באנליזה ויזואלית וכמותית ( בבדיקה שבוצעה תחת השפעת חוסמי בטא וחוסמי סידן ) ובמיוחד באזור של LCX . 
ב - TI - 201 gated SPECT , תפקודו הגלובלי והאזורי של החדר השמאלי תקין ( 65 % = LVEF במנוחה ) . 
אודה לכם מאוד אם תסבירו לי את תוצאות הבדיקה . 
אבא שלך ביצע בדיקת מיפוי לב . 
בדיקה זו נועדה לאבחן האם ישנה עדות למחלת לב איסכמית והתוויה לביצוע צנתור לבבי . 
היא בודקת האם ישנם אזורים שבהם יש הפרעה בזרימת הדם ולכן אינם מתמלאים בחומר הניגוד ( תליום ) . 
הבדיקה מראה שתפקוד הלב תקין , וכמעט כל אזורי הלב אינם סובלים מהפרעה באספקת זרימת הדם , מלבד אזור קטן בתחתית הלב . 
ההפרעה בזרימת הדם מתרחשת רק בעת מאמץ ( אז הלב צורך יותר חמצן ודורש זרימת דם מוגברת בעורקיו ) ולא במנוחה . 
היצרות בעורק כלילי המספק את הלב יכולה לגרום להפרעה בזרימת הדם , מכיוון שכלי הדם הזה איננו יכול להתרחב על מנת לספק את צריכת הדם המוגברת של הלב בעת מאמץ . 
עליכם להתיעץ עם רופא קרדיולוג האם פגם מילוי קטן זה מצדיק צנתור במקרה של אביך ( בהתחשב בסימפטומים שבגינם ביצע את הבדיקה ) , או שעדיף טיפול תרופתי שמרני בלבד . 
