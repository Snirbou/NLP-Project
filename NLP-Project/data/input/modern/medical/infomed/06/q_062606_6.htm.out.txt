רפואת תינוקות 
כתמי עור לתינוק בגיל שנה 
לפני מספר חודשים הופיע לבני כתם על העור . 
רופאת הילדים שלו אמרה לי שעד 6 כתמים אין מה להתרגש , אולם כשיש יותר מ - 6 כתמים זה עלול להוות בעיה . 
שאלתי היא : מהי הבעיה הרפואית עליה מעידים 6 כתמים על העור ? 
אודה לקבלת פירוט על מהות הבעיה . 
אם המדובר בסוג של כתמים הנקרא " כתמי קפה אולה " ( מצרפתית - קפה עם חלב ) , זה סימן למחלה בשם neurofibromatosis המאופיינת בכתמי צבע קפה על העור ונגעים בולטים על העור והאיברים הפנימיים . 
אבל זו כמובן מחלה די נדירה , ולא כל כתם קפה אולה , שזו תופעה נפוצה , הוא סימן לנוירופיברומטוזיס . 
אז להירגע . 
דר משה ארוך - רופא משפחה 
