תזונה להורדת לחץ דם 
איזה מאכלים , ירקות , פירות ותבלינים עוזרים להורדת לחץ הדם ? 
לחץ הדם שלי הוא 170/100 . 
תזונה העוזרת להורדת לחץ דם כוללת : 1 ) מיעוט מלח במאכלים . 
מומלץ לצרוך פחות מ - 5 גרם מלח ( נתרן כלוריד ) ביום על ידי הימנעות מתוספת מלח למאכלים . 
2 ) דיאטה עשירה באשלגן וסידן . 
3 ) הימנעות מאלכוהול . 
4 ) הגבלת כמות הכולסטרול , שומן , ובמיוחד שומן רווי . 
5 ) דיאטת DASH אשר מכילה מזונות טבעיים עם תכולה גבוהה של אשלגן ונמוכה של שומן ובמיוחד שומן רווי , עם דגש על פירות , ירקות ומוצרי חלב רזים ( אחוז שומן נמוך ) . 
באתר http://www.nhlbi.nih.gov/health/public/heart/hbp/dash ניתן למצוא חוברת הסבר מפורטת ( באנגלית ) על דיאטת DASH כולל פירוט הדיאטה ומתכונים . 
מידע על דיאטת DASH בעברית ניתן למצוא באתר 
http://www.hadassah.org.il/Hadassa/ ... /dash.htm 
כמו - כן הפחתה במשקל במידה ואת סובלת מעודף משקל ופעילות גופנית אירובית עוזרים להורדת לחץ הדם . 
לחץ דם 170/100 הוא גבוה , וסביר שתזדקקי להיעזר גם בטיפול תרופתי בנוסף לשינוי אורחות החיים המוזכרים לעיל על מנת להגיע ללחצי דם תקינים ( פחות מ - 140/90 ) . 
