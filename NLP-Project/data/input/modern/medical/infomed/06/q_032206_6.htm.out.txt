ספונדילוזיס הגורם לכאבי גב ודרכי הטיפול 
כיצד אפשר לטפל בכאבים חזקים בגב וברגל ימין וקושי בהליכה בגלל ספונדילוליסתזיס של L 4 ושינויים ניווניים - היצרות וזיזים 
של L - 3 - 4 - 5 פרט לכדורי ETOPAN ? 
האם אלקטרותרפיה ( המלצת האורתופד ) היא מספיקה ? 
או אולי כדאי לפנות לכירופרקט ? 
ישנם אספקטים רבים לכאבי גב ומעניין לראות שאנשים עם תמונות גרועות במיוחד יכולים להראות רמות תפקוד מצוינות ואחרים עם תמונות מינוריות עשויים לסבול ( באמת , ולא פסיכולוגיה או העמדת פנים אלא כאב אמיתי ) , ולצאת לגמרי ממעגל התפקוד בו היו לפני כן . 
בין אם הספונדילוזיס גורם לכאב , או סיבות אחרות ( ויש רבות ) , יש דרך לטפל בעצמך ובגב שלך . 
הייתי מתחיל בפעילות גופנית כללית כמו שחיה או הליכה על בסיס קבוע . 
מצורפים שני קישורים לתרגילים ספציפיים לגב תחתון 
http://www.med.umich.edu/1libr/aha/aha_xlbpm_art.htm 
http : / / www.thera-bandacademy.com/exercises/showroutine.asp ... AM 
גופנו בנוי לתנועה ודרכה הוא מרפא את עצמו . 
במכון פיזיותרפיה תוכל לקבל עזרה בכיוונים רבים : 1 - הדרכה לשימוש נכון בגב ( הרמת משאות וכו' ) 2 - הדרכה לתרגול חיזוק שרירי הבטן המייצבים ושיפור תנועות עמוד השדרה המותני 3 - הדרכה לסביבת עבודה בריאה שלא מעמיסה על הגב ומעודדת תנועה 
4 - טיפול לכאב המוקרן כמו מתיחה מותנית והדרכה לתרגול תנועתיות מערכת העצבים 5 - טיפול ידני כמו מסג' מקומי בגב וברגל 6 - טיפול חשמלי בהתאם לממצאים . 
בנוסף , תוכל לקבל הדרכה לשימוש במכשיר TENS חשמלי קטן ונייד להפחתת הכאב . 
אני לא ממליץ לפנות לכירופרקטיקה מכיוון שזו מסתפקת לרוב בטיפול הקצר ולא ממשיכה בהתאמת תרגול , ולכן מהווה חלק שאינו מספק בטיפול . 
בנוסף - טיפולים אלה יקרים , ולכן התחל בטיפול פיזיותרפיה הכלול בסל הבריאות וניתן בחינם . 
לסיכום - יש המון מה לעשות . 
גש למכון פיזיותרפיה והתחל להירפא . 
ירון טילינגר - פיזיותרפיסט מוסמך מכבי שרותי בריאות 
