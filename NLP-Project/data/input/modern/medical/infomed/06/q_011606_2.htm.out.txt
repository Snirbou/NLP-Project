מונחים רפואיים 
משמעות המושג היפראקסטנציה וביצוע מיפוי עצמות לאיבחונה 
אני סובל מכאבי גב תחתון כבר 6 שנים ( כנראה עקב היותי ספורטאי ) . 
אורתופד שבדק אותי לאחרונה אמר שיש לי רגישות מתגברת בהיפראקסטנציה והמליץ על רנטגן ומיפוי עצמות . 
מה אומרת האבחנה , והאם כדאי לעשות את המיפוי , כי הבנתי שזו בדיקה מסוכנת . 
מה אומרת האבחנה ? 
הרופא מציין שבזמן יישור מוגבר בגבך הרגשת כאב ( כיפוף אחורי מוגבר ) . 
והאם כדאי לעשות את המיפוי ? 
כדאי לעשות מיפוי שיוכל להצביע על אזורים בהם ישנה פעילות דלקתית במפרקי הגב . 
הבנתי שזו בדיקה מסוכנת . 
אין סכנה בבדיקות רנטגן ומיפוי , מעבר לחשיפה לקרינה וחומרים מייננים , אך המינונים בחשיפות חד - פעמיות אינם משמעותיים . 
ייתכן מאוד שהמיפוי והצילום יהיו תקינים ומשמעות הדבר שהכאב אותו אתה מתאר לא נובע ממפרקי עמוד השדרה אלא מרקמות שרירים / רצועות וכו ' . 
מומלץ בכל אופן לפנות לפיזיותרפיסט שילמד אותך לחזק את שרירי הבטן העמוקים וכן יבדוק את אופי הפעילות שאתה מבצע ויתקן את איכות הביצוע למניעת נזקים לגב ובכלל . 
שחיית חזה , למשל , מצויינת , בתנאי שלא מרימים את הראש הרבה . 
רצוי לבדוק עם הפיזיותרפיסט גם היבטים נוספים , כגון אופי העבודה היומיומית / מודעות וידע להפעלה נכונה של הגב ביומיום ( כיצד להרים משא למשל ) וכו ' . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
