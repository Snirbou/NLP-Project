יחסי מין 
כניסה להריון וחשש מאיידס במקרה של קונדום שהחליק 
התחלתי לצאת לפני כחודש עם מישהו . 
שכבנו לפני שבוע וחצי בפעם הראשונה , עם קונדום , ( אני לוקחת גם גלולות למניעת הריון ) . 
למרות שאינני בתולה , ולמרות שרציתי לשכב איתו ( שוחחנו על כך קודם לכן ) , במהלך האקט הייתי לחוצה . 
כנראה בגלל זה , כשהוא יצא הקונדום נשאר בתוכי ( קרוב ל " בחוץ " ) . 
כשהוצאנו אותו , בדקנו והקונדום לא נקרע ואף הכיל נוזל זרע . 
הפתח שלו היה כלפי חוץ . 
לטענתו של חבר שלי , בגלל שלחצתי זה יצא והקונדום נשאר בפנים שלם . 
הוא יעשה בדיקת איידס בעוד כמה שבועות , כדי שפרק הזמן של 3 חודשים בין מתי ששכב עם החברה הקודמת שלו לבין מתי ששכב איתי , יעבור . 
( גם אני אעשה בדיקה בנוסף , בעוד 3 חודשים ) . 
עד אז , ברצוני לדעת שני דברים : 1 . 
מה הסיכוי להידבקות באיידס או בכל מחלת מין אחרת כתוצאה מהמקרה הזה ? 
2 . 
מבחינת חשש מהריון - אני לוקחת גלולות יסמין באופן קבוע , וגם ליתר ביטחון לקחתי פוסטינור 2 כ - 9 שעות לאחר ששכבנו . 
( ולא הקאתי ) . 
החשש שלי ביחס לנושא זה הוא , ששכבנו ככל הנראה בזמן הביוץ שלי - האם ועד כמה אני מוגנת מפני כניסה להריון ? 
לפי התיאור שלך הקונדום נשאר שלם וגם תכולתו לא באה במגע עם הנרתיק שלך אלא נשארה בתוך הקונדום כשפתחו כלפי חוץ . 
לאור זאת הסיכון לחלות באיידס או להיכנס להריון ( במיוחד לאור העובדה שאת נוטלת גלולות ולקחת פוסטינור ) הוא אפסי ביותר . 
הנושא של מין בטוח הוא חשוב ביותר , אך נראהלי כי עשיתם את כל שניתן לעשות ושאתם אחראים ומודעים לעניין . 
הרעיון לעשות בדיקת איידס הוא טוב , כי אם אתם הופכים לבני זוג קבועים זה יוריד את הלחץ , ובכלל נראה לי שכדאי להיזכר גם להירגע ולהנות ... זאת המטרה . 
