שמירות בצבא לחייל הצורך פקסט 
רציתי לדעת את דעתכם המומחים , אם זה אפשרי שבחור כמוני , המשרת בצה"ל , יעשה שמירות כרגיל : אני לוקח כדור פקסט אחד ליום , בד"כ כמה שיותר רחוק מזמן השמירה , אך עדיין מרגיש עייפות ניכרת . 
פעמים רבות נרדמתי ולכן נשפטתי ונענשתי . 
ניסיתי להסביר שאני לא יודע איך זה קורה לי . 
שאלתי את הפסיכיאטר והוא לא נתן מענה . 
רציתי לדעת האם נראה לכם שאפשר לשמור תחת השפעה של תרופה כזאת . 
חשוב לציין שקודם לכן לקחתי רסיטל במשך חצי שנה , וכעת אני לוקח פקסט כאותו זמן . 
יחד עם זאת אני לוקח כדורי שינה בימים שאני לא שומר . 
אני לא מדבר על מה שקורה בגופי עקב הכדורים , אלא על השפעות הכדור והשלכותיו . 
חשוב לי לדעת שאני תקין לשמור מבחינה רפואית , כי באותו רגע תחת השפעת הכדור אינני מרגיש עירני מספיק כדי לשמור על אחי לנשק . 
שמה הגנרי של התרופה פקסט הוא פארוקסטין ( Paroxetine ) , ואכן תופעות הלוואי השכיחות של התרופה כוללות ישנוניות , סחרחורות וכאבי ראש ואף הפרעות שינה ( מעל 10 % מנוטלי התרופה סובלים מתופעות לוואי אלו , כלומר הן די שכיחות ) . 
ייתכן שהפיתרון הוא להחליף את התרופה לתרופה אחרת שתתאים לך יותר , מכיוון שסביר כי העייפות ותחושת הישנוניות משבשים את חייך גם בעוד מובנים מלבד הקושי בשמירות . 
בנוסף ציינת שאתה נוטל כדורי שינה בימים שבהם אתה לא שומר , כלומר אתה סובל מבעיות בשינה . 
כפי שציינתי לעיל אף זו תופעת לוואי של התרופה . 
מומלץ שתפנה לפסיכיאטר ותתייעץ איתו על אפשרות של החלפה תרופתית , ועל האפשרות להתחשב בקשיים אלה בינתיים . 
כל טוב ובהצלחה . 
