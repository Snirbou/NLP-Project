האם ניתן להפוך מצג עכוז של העובר ללא היפוך חיצוני 
אני נמצאת בשבוע 32 להריוני השני , ונאמר לי שהעובר במצג עכוז . 
בהריוני הראשון העובר אף הוא היה במצג עכוז ונותחתי קיסרי . 
שאלתי , האם יש אפשרות בכל דרך שהיא לגרום לעובר להתהפך מלבד היפוך חיצוני במטרה למנוע לידה נוספת בניתוח קיסרי . 
אודה לכם מאוד אם תייעצו לי כי אני מיואשת מאוד וחוששת . 
עדיין קיים סיכוי שהעובר יתהפך עד שבוע 36 . 
אינני יודעת על דרך רפואית / טיפולית אחרת מלבד היפוך חיצוני על מנת להפוך את העובר . 
מכיוון שמדובר בהריון השני עם מצג עכוז , האם עברת בירור כלשהו ? 
האם במהלך הניתוח הראשון עשו סקירה של חלל הרחם או מצאו מבנה חריג של הרחם שגורם לכך שהעוברים יהיו במצג עכוז ? 
במידה והכל תקין , אני חוששת שאין לי מה לחדש בנושא . 
האם את חוששת מנסיון היפוך חיצוני במידה ויהיה צורך בכך ? 
מומלץ שתתייעצי עם רופא/ת הנשים שלך בקשר לאופציה של היפוך חיצוני . 
אני מקווה שעד שבוע 36 העובר יהיה במצג ראש . 
