כאבי שוקיים לאחר הליכה מאומצת 
לפני כחודש התחלתי ללכת כמעט כל יום בערך שעה . 
לאחרונה אני מרגישה כאבים בשוקיים . 
בעבר גם כאב לי כשהייתי הולכת , במיוחד בהליכה מאומצת כמו עליה וכו " . 
שאלתי , האם אני גורמת נזק בזה שאני ממשיכה ללכת , כי מאוד חשוב לי להמשיך ללכת . 
ישנן מספר אפשרויות להסבר הכאב שלך : 
ייתכן שפתחת שברי מאמץ הנובעים מהעמסה לא מדורגת מספיק ( האם התחלת את האימונים בדרגת קושי עולה או בבת - אחת ? 
) 
יתכן שהכאב נובע מהשריר הטיביאלי הקדמי או האחורי שנתפס בהליכה הממושכת ( האם עשית מתיחות לפני ואחרי ההליכה ? 
) 
http://www.med.umich.edu/1libr/sma/sma_peronank_art.htm 
ייתכן כאב משריר התאומים ( גסטרו-סולאוס ) שמאחורי השוק שעובד קשה יותר בזמן הליכה בעליה . 
לעיתים בזמן פעילות נוצר אף קרע במסת השריר המורגש כמכה חזקה מאחורי הברך . 
ייתכנו מאוד כאבים נורמאליים 24 - 48 לאחר האימון הנובעים מפעילות מטבולית בתאי השריר ומתגובת השריר לעומסים שפעלו עליו . 
לשבועיים הקרובים : - נסי לנוח מנוחה יחסית והימנעי מהליכות ארוכות . 
- ניתן לקרר את מקום הכאב להורדת דלקת מקומית אם קיימת . 
לטווח ארוך יותר : 
בני תוכנית אימון מסודרת עם עליית משך וקושי ההליכה בצורה מוסדרת מדורגת . 
הקפידי על נעלי ספורט בריאות ונוחות . 
הקפידי על מתיחות ממושכות לפני ואחרי האימון . 
http://www.med.umich.edu/1libr/sma/sma_xachille_art.htm 
http://www.med.umich.edu/1libr/sma/sma_xankspra_art.htm 
אני ממליץ על ייעוץ לפעילות גופנית שניתן לקבל בחינם במכוני פיזיותרפיה על ידי פיזיותרפיסטים שעברו הכשרה כיועצים לפעילות גופנית , ויוכלו לבנות לך תוכנית אימון מלאה ומסודרתת שכוללת את כל האלמנטים החשובים למניעת נזקים משניים וללוות אותך במהלך האימונים . 
באם הכאב לא עובר וחוזר בהליכה , גשי למכון פיזיותרפיה לבדיקה מלאה . 
רפואה שלמה 
ירון טילינגר , פיזיותרפיסט מוסמך מכבי שירותי בריאות 
