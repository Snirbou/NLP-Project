מינון שונה של אספירין לדילול הדם 
לפני שנים היתה לי פגיעה מוחית קלה . 
מאז אני מקבל אספירין . 
מה ההבדל בין 325 מ"ג לבין 80 מ"ג ? 
לאחרונה אני שומע שאין הבדל מבחינת דילול הדם . 
. האם זה נכון שאין הבדל ? 
במקרה זה אחסוך לעצמי סיבוכים בקיבה . 
מציינים שיש לקחת אספירין אחרי ארוחה . 
האם פרוסת לחם עם גבינה יכולה להספיק ? 
אכן , מחקרים הראו כי אין הבדל משמעותי ביעילות של אספירין בין המינונים הגבוהים לנמוכים , וכדי לצמצם עד למינימום את תופעות הלוואי של אספירין במערכת העיכול , יהיה הגיוני יותר לקחת את המינון הנמוך היעיל ביותר ( 75 מ " ג ) . 
פרוסת לחם עם גבינה תספיק כדי למנוע את גירוי הקיבה . גם שתיה של שתי כוסות מים או חלב יעשו עבודה טובה . 
לטבע יש מוצר אספירין אחד שנקרא טבעפירין והוא במינון של 100 מ"ג . 
