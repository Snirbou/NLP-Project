שילוב של נורמיטן וסילאזאפריל 
אימי סובלת מפרפור פרוזדורים . 
לחץ דם 145/80 . 
היא מקבלת חצי כדור נורמיטן של 25 מג ביום וגם סילאזאפריל ( ואסקייס ) 2.5 מג ביום . 
האם הטיפול נכון , והאם אפשר לתת את הכדורים ביחד בבוקר או שצריך להפריד בנטילת תרופות אלו ? 
נורמיטן היא תרופה מסוג חוסמי בטא המורידה את לחץ הדם ומאיטה את קצב הלב . 
ההתוויות לטיפול כוללות מקרים של יתר לחץ דם , אי - ספיקת לב , מחלת לב איסכמית ובמקרים שצריך להאט את קצב הלב כמו במצב של פרפור פרוזדורים . 
סילאזאפריל היא תרופה להורדת לחץ דם מסוג מעכבי האנזים המהפך ( מעכבי ACE ) . 
היא גם הוכחה כמעכבת התדרדרות תפקוד כלייתי בחולי סוכרת . 
לחץ הדם של אמך נראה מאוזן כמעט לגמרי ( ערכי מטרה הם פחות מ - 140/90 , אלא אם קיימת סוכרת או אי - ספיקת כליות , אז ערכי המטרה הם פחות מ - 130/80 ) . 
אין צורך להפריד בין נטילת שתי התרופות . 
