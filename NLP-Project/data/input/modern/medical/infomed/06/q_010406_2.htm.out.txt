מחלות וסימפטומים הומיני 
חרקים , טפילים וחיות אחרות 
מחלות וסימפטומים 
צואה 
על הטפיל Blastocystis hominis . 
לפני כחודש התחלתי להרגיש גירודים בפי הטבעת , לאחר ביקור אצל רופא משפחה קיבלתי הפניה לבדיקת צואה . 
תוצאות ראשוניות אבחנו כי אני נושא את הטפיל Blastocystis hominis . 
השאלה שלי , האם יכול להיות כי הטפיל הנ"ל אחראי לגירודים בפי הטבעת ? 
בנוסף יש לי צרבת כשבוע רצוף , ורציתי לדעת אם יכול להיות קשר בין התופעות הללו והאם אותו הטפיל גרם לכל הסימפטומים . 
Blastocystis hominis הוא טפיל ממשפחת הפרוטוזואה שנמצא לעיתים קרובות במערכת העיכול של בני אדם . 
בבדיקות צואה אקראיות לאוכלוסיה אסימפטומטית ( בארצות מערביות ) , הוא נמצא ב - - 15 % 10 מהאנשים ( ובשיעור גבוה יותר בארצות העולם השלישי ) . 
הוא גם קיים בשכיחות גבוהה בצואה אצל מטיילים שחזרו מטיול בארצות העולם השלישי . 
כלומר קיימת מחלוקת האם הטפיל הזה בכלל מוגדר כממצא פתולוגי , לא תקין , בבדיקת הצואה , או שהוא חלק מהאורגניזמים שיכולים להיות אצל חלק מהאנשים במעיים . 
הסימפטומים שדווחו בקשר לטפיל זה הם : שלשול מיימי ( חריף או כרוני ) , בחילה , חוסר תיאבון , כאבי בטן , תפיחות בטנית , גזים ועייפות . 
לגבי הצורך בטיפול , לא הוכח קשר בין השמדת הטפיל ע"י אנטיביוטיקה לבין היעלמות הסימפטומים . 
המסקנות הן שתיתכן נשאות אסימפטומטית לטפיל זה ( כלומר אנשים שנושאים אותו במעיים אך ללא כל השלכה ) , אך ייתכנו גם מצד שני סימפטומים חריפים או כרוניים של מערכת העיכול . 
הטפיל נחשב לא פתוגני אצל חלק מהאנשים , אך בעל פוטנציאל להיות פתוגני אצל אחרים . 
ישנם בכל זאת לא מעט דיווחים על כך שאצל חלק מהאנשים הסימפטומים חלפו לאחר הטיפול להשמדת הטפיל . 
לכן מי שמוצאים אצלו את הטפיל כממצא אקראי ואין לו כל סימפטומים , אין צורך לטפל . 
מי שביצע בדיקת צואה בגלל סימפטומים במערכת העיכול , ונמצא אצלו טפיל זה , יש המלצה לבצע בדיקת צואה חוזרת כדי לראות אם אין פתוגן אחר שלא אותר הגורם לסימפטומים לפני התחלת טיפול , וכמו כן יש לשלול גורמים אחרים לא זיהומיים לבעיה . 
בהיעדר גורם אחר מומלץ לקבל טיפול באנטיביוטיקה מטרונידאזול - Metronidazole . 
לסיכום , אין קשר חד וחלק בין הימצאות הטפיל לסימפטומים ובין טיפול להיעלמות הסימפטומים . 
לגבי הסימפטומים שלך , גרד בפי הטבעת וצרבת , הם אומנם לא ברשימת הסימפטומים הנפוצים של הטפיל , אך הם בכל זאת סימפטומים הקשורים למערכת העיכול , ולכן אני ממליצה לך לפנות לרופא המשפחה שלך ולעשות עימו הערכה לגבי האפשרות לגורם אחר לבעיה שאינו זיהומי ולבצע בדיקת צואה חוזרת , ובהיעדר גורם אחר לקבל טיפול אנטיביוטי . 
