אודות DCM . 
אני גבר בן 53 . 
לפני שלושה חודשים אובחנתי ב idiopathic dilated cardiomyopathy ובקיצור DCM , ללא שום תסמינים חיצוניים , מלבד הפרעות קצב עליהם אני יודע כבר 20 שנה . 
למעט עובדה זו אני אדם בריא מאוד , חיי חיים לא לחוצים , עוסק בספורט באופן סדיר , אוכל אוכל בריא ולא מעשן . 
צנתור וירטואלי ( CT ) שעשיתי לפני מספר ימים הראה שאין כל סימן למחלה כלילית בעבר או בהווה . 
מיפוי לב הדגים EF של 43 % במנוחה , הרחבה גבולית של החדר השמאלי , וכמו כן היפוקינזה כללית . 
בבחינת מאמץ והולטר הפרעות הקצב מרובות , אך נעלמות במאמץ גבוה וכושרי מעולה לגילי . 
היסטוריה : בגיל 40 אובחנתי בסובל מתת - פעילות בלוטת התריס ( השימוטו ) בעקבות בדיקות עקב התכווצויות שרירי רגליים . 
עוד אציין כי אימי , אחי וילדיו סובלים מתת - פעילות בלוטת התריס . 
כשאני משחזר את גילוי המחלה אפשר לומר בביטחון סביר שחלפו כ - 7 שנים של תת - פעילות בלוטת התריס עד שאובחנתי ואוזנתי . 
במהלך שנים " לא מאובחנות " אלו סבלתי מלחצים בחזה , הפרעות קצב והתקרחות שייחסו ללחץ בעבודה באותן שנים . 
היום אני מאוזן תחת כמות של 150 מ"ג אלטרוקסין ליום . 
בחיפושי באינטרנט אני נתקל במושג HYPOTHYROID CARDIOMYOPATHY אבל יש עליו הסברים ומחקרים מועטים מאוד הקושרים נזקים של תת - פעילות בלוטת התריס ל - DCM . 
אני מוטרד בעיקר מהעתיד , משום שהיום אני לא מוגבל ולא סובל מהנזק בליבי . 
שאלתי מורכבת משני חלקים ( 1 ) האם ייתכן שהסיבה ל DCM שלי היא שנים של הזנחה של תת - פעילות בלוטת התריס ? 
( 2 ) האם ניתן להניח שמאחר ואני מאוזן היום , ללא תסמינים של אי - ספיקת לב , יש סיכוי טוב שמצב הלב יישאר כך ללא פגיעה נוספת ופרוגרסיה של אי - ספיקת הלב ? 
כמובן אשמח לשמוע עוד על הנושא או לקבל מכם הפניות רלוונטיות . 
המידע הקיים היום בספרות הרפואית לגבי שאלותייך הוא אכן מועט . 
הסיבות העיקריות ל - Dilated Cardiomyopathy הן : 1 ) אידיופתי - כלומר הסיבה לא ידועה - 50 % 2 ) לאחר מיוקרדיטיס ( זיהום נגיפי בלב - דלקת שריר הלב ) - 9 % 3 ) מחלת לב איסכמית ( טרשת עורקים ) - 7 % 4 ) מחלות שונות אינפילטרטיביות ( בהן יש הסננה של שריר הלב ) - 5 % 5 ) סיבות נוספות ושונות תורמות לאחוזים בודדים כל אחת . 
לא ידוע על היפותירואידיזם כסיבה ל - DCM . 
בעת היפותירואידיזם בהחלט תיתכן תופעה של אי - ספיקת לב , אך היא בדרך כלל משתפרת לאחר איזון הורמוני התריס . 
לכן לגבי שאלתך הראשונה : סביר להניח שהסיבה ל - DCM במקרה שלך היא אידיופתית או לאחר מיוקרדיטיס נגיפית ( myocarditis ) שלא אובחנה בעבר , אך לא ניתן לשלול בוודאות שהיפותירואידיזם לא מאוזן במשך שנים תרם אף הוא . 
לגבי אנשים אשר סובלים מ - DCM ואינם סימפטומטיים , ישנה אי - ודאות ולא ברור האם ובאיזה קצב תתקדם מחלתם . 
כל הנתונים שמסרת : שיש לך כושר גופני טוב , שאתה לא מעשן , בריא , אסימפטומטי , ללא מחלת טרשת עורקים ועם תפקוד לקוי של הלב במידה קלה בלבד ( מקטע פליטה של % ) , 43 כולם מאוד מעודדים . 
חשוב להימנע מצריכת אלכוהול , לשמור על איזון תפקודי בלוטת התריס , לבצע פעילות גופנית ולהיות במעקב רופא קרדיולוג ורופא משפחה שיעקוב אחר שומני הדם , רמות הסוכר בדם ולחץ הדם . 
עליך להתייעץ עם רופא קרדיולוג לגבי הצורך בטיפול בתרופות מקבוצת חוסמי בטא אדרנרגיים ( Beta blockers ) ומעכבי האנזים המהפך ( ACE Inhibitors ) . 
אנו מאחלים לך בריאות שלמה . 
