התמודדות עם בן זוג הסובל מסכיזופרניה 
אני בת 20 ופגשתי בחור שבמשך 10 שנים טופל תרופתית מספר פעמים ע"י פסיכיאטר עקב סכיזופרניה קלה וכפייתיות קלה . 
בעבר קיבל ריספרדל אבל הפסיק לקחת . 
לחצתי עליו שילך לפסיכיאטר שנתן לו פבוקסיל , דקינט ו - פרפנן . 
אני יודעת בבירור שגם אחיו מטופל ומצבו יותר קשה ואולי עוד בני המשפחה נוספים חולים . 
הוא מאוד מאוד נחמד וחביב אבל אני חוששת מהעתיד . 
האם זה עלול להחמיר ? 
מה יהיה עם הילדים ? 
האם אוכל להתמודד עם המחלה לאורך השנים ? 
הוא מסרב שאני אשאל את השאלות הללו את הרופא שלו וטוען שאין לי בכלל בכלל ממה לחשוש . 
היש לכם עצה בשבילי ? 
אכן נשמע שאת נתונה בדילמה רצינית : מצד אחד כבר מעורבת בקשר רגשי עם הבחור , ומצד שני מודאגת ממחלתו . 
מחלת הסכיזופרניה היא מחלה מורכבת הגורמת לפגיעה בתפקוד בכל תחומי החיים . 
כמובן שבדומה למחלות נוספות יש דרגות חומרה שונות , אך ברוב המקרים ישנה החמרה עם הזמן . 
אני מצרפת קישורים של אתרים בהם תוכלי לקרוא על המחלה . 
אני יכולה לתת לך מידע מבחינה אינפורמטיבית , אך בסופו של דבר ההחלטה האם להמשיך בקשר עם הבחור היא שלך ותלויה בך . 
מבחינת התרופות שציינת , התרופה פבוקסיל היא תרופה נוגדת דיכאון וחרדה , התרופה פרפנן היא תרופה נוגדת פסיכוזה שניתנת גם לחולי סכיזופרניה , והתרופה דקינט היא למניעת תופעות לוואי של תרופות נוגדות פסיכוזה . 
( ניתן לקרוא על התרופות בהרחבה באתר אינפומד ) . 
לגבי נושא התורשה , יש למחלה מרכיב תורשתי , כלומר ילדים להורים חולי סכיזופרניה הם בסיכון גבוה יותר לפתח את המחלה , אך יש גם תרומה של מרכיבים סביבתיים . 
לגבי יכולת ההתמודדות שלך , זו החלטה מורכבת , ואם את מרגישה שאת מתקשה לקבל אותה בכוחות עצמך את יכולה לפנות להתייעצות . 
נסי לשאול בארגון ער"ן כיצד ועם איזה גוף ניתן להתייעץ טלפונית או בפגישה . 
מידע בעברית על מחלת הסכיזופרניה : http://he.wikipedia.org/wiki/ ... %D 7 % 94 
אתר האינטרנט של ער"ן ( עזרה נפשית בטלפון ) בו יש מידע על המחלה ואף ניתן לשאול שאלות ולהתייעץ : http://www . 
1201 . org.il/pages_main.asp?id=85 
