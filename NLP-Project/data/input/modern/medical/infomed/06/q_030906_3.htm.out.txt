כאבים כתוצאה משבר בעצם הזנב 
שברתי את עצם הזנב לפני כחודש עקב נפילה חזקה על הישבן , ומאז אני סובלת מכאבים כרוניים המלווים בקשיי ישיבה ושכיבה בעיקר . 
יש לי הקרנה על רגל ימין והגב התחתון כואב לי כל הזמן . 
מה עלי לעשות ? 
והאם יש נזק עתידי ? 
כרגע אני בתקופת מחלה ולא יכולה עדיין לחזור לתפקד כהרגלי וכמו כן לעבוד כמזכירה . 
האם יש איזשהו תהליך ריפוי או רק הזמן משכך את הכאב ? 
והאם יכולות להיות בעיות נוספות עקב הנפילה , ואילו בדיקות עלי לעשות ? 
שבר מחלים עם הזמן - לפחות 6 שבועות להתחלת איחוי . 
תהליך שבר והחלמה מלווה בכאבים כחלק נורמלי . 
מה עלי לעשות ? 
ניתן להיעזר במכשיר טנס - TENS להורדת כאבים - לשאול ביד שרה ולבקש הדרכה לשימוש מפיזיותרפיסט . 
ניתן גם להיעזר בעיסוי עדין של אזור הכאב - לא לחיצות אלא הנעה עדינה של הרקמה הרכה . 
והאם יש נזק עתידי ? 
סביר שלא , רק צריך לתת לגוף זמן החלמה מספיק ובו להשתדל להניע את הגוף ולא להימנע מתנועה . 
האם יש איזשהו תהליך ריפוי או רק הזמן משכך את הכאב ? 
הזמן הכרחי להחלמת שבר . 
אולם במקביל יש לשמור על תנועה ולא להימנע מהליכה ותרגול גב בסיסי שלא מעורר כאב יותר מרמה קלה . 
תרגול עדין לדוגמה - 
http://www.med.umich.edu/1libr/sma/sma_xgroinst_art.htm 
וכן לאזור הגב העליון - 
http://www.physiotherapist.co.il/exercises/stretching_exercises.htm 
הכול בנחישות אך לא לעורר כאב עז . 
תרגול מדויק וכן הדרכה להפעלה נכונה של הגב במקביל לתהליך האיחוי תקבלי בפגישה פרטנית במכון הפיזיותרפיה . 
אין מה לבצע בדיקות כעת - התחילי תרגול וקבלי הדרכה . 
לסיכום - זמן החלמה הוא חובה , ובו יש לשמור על תנועתיות גב , אך בהתאם לכאב ע"פ התייעצות עם פיזיותרפיסט . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
