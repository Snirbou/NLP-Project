צניחות ST בבדיקת ארגומטריה 
בבדיקת ארגומטריה בשיא המאמץ ב - אקג הופיעו צניחות ST ב V 4 - 6 עד 1 מ"מ בצורת UP SLOPE . 
רשום בטופס - שינויים בלתי ספציפיים . 
אבקש להבין את משמעות התופעה . 
בבדיקת מאמץ בודקים האם ישנם סימפטומים או שינויים בתרשים האק"ג בזמן מאמץ גופני שמאפיינים מחלת לב איסכמית . 
בזמן המאמץ דופק הלב ועוצמת ההתכווצות של הלב מתגברים . 
אם ישנה היצרות באחד מעורקי הלב , אזי כמות הדם שיכולה לזרום באותו עורק מוגבלת , מכיוון שבזמן מאמץ דרישות הלב גוברות , ואז ההגבלה בזרימת הדם תגרום לחוסר דם וחוסר חמצן באותו איזור בלב שמסופק על ידי העורק המוצר . 
איסכמיה של אזור מסויים בלב יכולה לגרום לשינויים אופייניים בתרשים האקג או לכאבים בחזה . 
ישנם שינויים מסויימים בתרשים האק"ג שמאוד אופייניים למצב של איסכמיה ( חוסר חמצן ) בלב . 
לעומת זאת ישנם שינויים בתרשים האק"ג הנוצרים בזמן מאמץ שאינם מאוד אופייניים למצב של איסכמיה ויכולים להופיע גם במצב של איסכמיה וגם במצב תקין . 
צניחות של מקטע ST בתבנית עולה ( upsloping ) הם שינויים בתרשים האק"ג שאינם מאוד אופייניים לאיסכמיה ולכן כאשר הם מופיעים אי אפשר לדעת אם יש או אין איסכמיה ולכן הבדיקה איננה אבחנתית . 
ניתן במידת הצורך לבצע בדיקה אחרת לגילוי מחלת לב איסכמית כגון מיפוי לב . 
