האם מחלת הפה והטלפיים אצל ילדים גורמת לחום גוף נמוך 
השאלה היא בקשר למחלת הפה והטלפיים בילדים קטנים . 
ידוע שאחת התופעות היא ירידה בחום הגוף . 
עד כמה נמוך ? 
מחלת הפה והטלפיים נגרמת ע"י נגיף ( וירוס ) מסוג קוקסקיה , ובדרך כלל מאופיינת דווקא בחום גבוה מאד . 
הבעיה במחלה זו היא לאו דווקא החום , אלא ההתייבשות . 
הכאבים בחלל הפה קשים ביותר כאשר החום גבוה , הילד מזיע , מרייר ואינו שותה . 
חשוב מאד להשקות את הילד , ואם אינו נותן שתן 6 שעות לעבור למתן נוזלים תוך - ורידי . 
בקשר להיפותרמיה או תת - חום , בד"כ הבעיה היא רק עם ילדים אשר לא מצליחים לשמור על חום גוף והם מתחת לגיל חודשיים . 
מעל גיל זה אין בעיה . 
תת - חום מוגדר מ - 35 מעלות ומטה בילדים קטנים . 
מילות מפתח לחיפוש ברשת : dehydration , hand-foot-mouth disease , coxsackie virus , mouth ulcerative exantema , skin vesicular exantema . 
בברכה דר משה ארוך - רופא משפחה 
