איך לתת רואקוטן לילדה שאינה יודעת לבלוע קפסולות 
בתי סיימה טיפול בנוירובלסטומה stage 3 אשר כלל כמותרפיה , ניתוח , השתלת מוח עצם עצמית והקרנות . 
לסיום הטיפול , ע"פ הפרוטוקול , עליה לקחת את התרופה רואקוטן . 
הבעיה שהיא אינה יודעת לבלוע את הקפסולות . 
נאמר לנו שניתן להוציא את תוכן הקפסולה אבל יש לעוטפה במשהו שומני על מנת שהיא תגיע למעי ותעבור את הקיבה . 
אנו מערבבים את תוכן הקפסולה עם גלידה , אבל הרוקחת בבית המרקחת הביעה ספק ביעילות העניין . 
כמובן שאנו אובדי עצות כי חשוב לנו מאוד שכל התוכן אכן יגיע ליעדו , ויפעל את פעולתו . 
האם יש לכם עצה בשבילנו ? 
ההמלצות הרשמיות הן אכן לפתוח את הקפסולה ולפזר את תוכנה על גלידה או מחית תפוחי עץ . 
חשוב ליטול את התרופה ביחד עם ארוחה . 
כנראה שהאינטואיציה שלך היתה נכונה . 
אנו מאחלים לבתך רפואה שלמה . 
