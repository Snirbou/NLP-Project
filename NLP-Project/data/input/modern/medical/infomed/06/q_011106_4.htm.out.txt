אילו פעולות גורמות לכאב במקרה של פריצת דיסק 
רציתי לשאול האם הגיוני שבמקרה של פריצת דיסק דווקא שכיבה וישיבה הם המצבים שגורמים להכי הרבה כאבים , דהיינו , מנוחה הכי כואבת ? 
קשה לאפיין אופי כאב לבעיה וייתכן שפריצת דיסק תכאב במצבים שונים לאנשים שונים . 
ייתכן אף שאותו אדם יסבול מכאבים בתנוחות שונות לאורך הזמן . 
אופי הכאב מוכתב מכיוון וחומרת פריצת הדיסק . 
ככלל ניתן לומר ש : 
פעמים רבות פריצת דיסק מכאיבה בכיפוף קדימה וכן בישיבה ממושכת 
כאב עולה בנשיאת משא 
תנועה מקלה לזמן קצר ( שינויי תנוחה מרובים מקלים על הכאב ) 
קימה מישיבה מחמירה כאב 
בנוסף נפוץ כאב בעליית לחץ תוך - בטני , כגון שיעול ויציאה בשירותים 
לעיתים בקימה בבוקר הכאב מוחרף 
אולם כאמור תבניות כאב אינן מוחלטות כלל וכלל . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
