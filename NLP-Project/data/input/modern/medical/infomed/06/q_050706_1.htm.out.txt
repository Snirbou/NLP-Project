טיפול במרפק טניס עקב פעילות גופנית 
הנני ספורטאי שסובל ממרפק גולף עקב פעילות גופנית ומעומס יתר . 
טופלתי על ידי רופא אורתופד וקיבלתי 2 זריקות ישירות למקום , עיסויים , וולטורן ועוד . 
1 . 
האם ישנם תרגילים מיוחדים שעלי לבצע ? 
2 . 
האם המנורה הכחולה הרפואית רק מחממת או שיש לזה גם אפקט רפואי ? 
3 . 
האם מותר לעשות תרגילים לכופפי ופושטי המרפק בזמן שיש דלקת ? 
האם זה יכול לעזור או להזיק ? 
מרפק טניס הינו מצב בו מערכת הגיד - שריר במרפק אינה עומדת בעומסי הכוחות המופעלים עליה . 
http://www.handuniversity.com/topics.asp?Topic_ID = 5 
כתוצאה מהכוחות הכבדים ייתכן נזק למספר סיבים בגיד , המתפתח לדלקת מקומית שהיא תהליך ריפוי נורמלי לחלוטין אך מלווה בכאב . 
בנוסף ייתכנו שינויים בסידור סיבי הגיד כך שיהפוך לחלש יותר ומועד יותר לפגיעות חוזרות . 
פעילות גופנית עם עומסים כבדים בהחלט יכולה לייצר תמונה קלינית כזאת . 
אולם מעבר לפעילות שציינת , ישנן עוד מספר סיבות לפגיעה במרפק אותן יש לשלול במכון פיזיותרפיה עקב היותן חשובות לפעילות המרפק : 1 - עבודה / פעילות גופנית במנח כפות ידיים לא נכון במשך זמן ארוך . 
( האם קבלת ייעוץ והתייחסות לסביבת העבודה שלך ומכשירי ההתעמלות ? 
) 2 - חבלה בעבר למבנים המפרקיים . 
( האם צילום רנטגן תקין והאם טווח התנועה מלא ? 
) 3 - בעיה צווארית המקרינה לכיוון המרפקים . 
( האם יש כאב צווארי ? 
האם תנועת צוואר מכאיבה במרפק ? 
האם סביבת העבודה נוחה לראש ולצוואר ? 
) 
4 - בעיה הקשורה לתנועתיות מערכת העצבים , ובעיקר העצב האולנרי והמדיאני במסלולם מהצוואר ועד כף היד . 
( האם נבדק במכון הפיזיותרפיה ? 
) 
הטיפול המקובל במכון פיזיותרפיה כולל : 1 - תרגול מיוחד של חיזוק שרירים בעבודה אקסצנטרית וכן מתיחות השרירים והגידים 2 - טיפול אולטרסאונד למרפק 3 - מסג' מקומי 
4 - בדיקת האפשרויות שפורטו למעלה והתאמת תיקון לכל אחת בהתאם לצורך , למשל שימוש ביד הבריאה בכלי העבודה או במשקולות . 
5 - הדבקה עם טייפ רפואי ( taping ) לזמן האימון ובכלל המורידה עומס מהאזור הכואב . 
מנורה כחולה מחממת חימום שטחי כמו כרית חמה ואין בזה רע . 
אני מציע לעצור את התרגול ולגשת למכון הפיזיותרפיה לקבל תרגול מתאים שיכלול את כל שצויין למעלה וכן התאמת תרגול הדרגתי מבחינת עומסים . 
בינתיים נסה לתרגל בעצימות נמוכה ובלי כאב ושלב מתיחות מכאן - 
http://www.med.umich.edu/1libr/sma/sma_xtennise_art.htm 
לסיכום : גש לבדיקה והתאמת תרגול . 
בינתיים הימנע מהחמרת כאב . 
התחל לתרגל חיזוקים עדינים ומתיחות . 
רפואה שלמה , 
ירון טילינגר - פיזיותרפיסט מוסמך מכבי שרותי בריאות 
