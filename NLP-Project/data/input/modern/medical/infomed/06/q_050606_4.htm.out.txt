מרווח רצוי בין שתלים של השיניים 
לפני שבוע עברתי השתלת שן ( קדמית ) . 
יומיים אחרי ההשתלה הופיעו כאבים עזים . 
בבדיקה לא נמצאו דלקת או הפרשות . 
מאידך אמר הרופא ( וגם ראיתי במו עיניי ברנטגן ) כי השתל החדש יצא כשהוא כמעט לגמרי צמוד לשתל סמוך ( הנקרא 12 ) . 
שתל 12 הוא פעיל ותקין ומעליו גשר כתרים . 
הרופא אמר שאם לא יחלפו הכאבים אז נעקור את השתל . 
אני פוחדת שעם העקירה של השתל החדש , ובגלל קרבתו היתרה לשתל פעיל , תתמוטט רקמת החיבור של העצם בשתל התקין , ואז יהיה צורך לעקור גם את השתל התקין ו " הבור " שיהיה לי בעצם לא יהיה בר תיקון . 
האם יש סיכוי לשתלים צמודים ? 
האם יש טעם למאמצים שלי לנסות בכל זאת ? 
אולי השתל ייקלט , ואפילו אם לא יהיה בר בניה , לא יזיק ? 
מה דעתכם ? 
רצוי מרווח בין שתלים של 3 מ"מ . 
בכל מקרה , קרבה יתרה בין שתלים אין משמעותה כישלון ודאי . 
יש להמתין בסבלנות ולקבל החלטה מאוחר יותר . 
הכאבים לאחר ההשתלה לא יכולים כרגע להעיד על כישלון ודאי . 
במידה וישנו כישלון של השתל ויש צורך בהוצאתו , בהחלט תיתכן פגיעה בשתלים סמוכים . 
ד"ר מיכאל אבא - רופא שיניים 
