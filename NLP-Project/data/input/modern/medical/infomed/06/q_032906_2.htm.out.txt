כאבי כתף וצוואר ורמות CPK גבוהות 
אני בן 18 , 188 ס"מ , 73 ק"ג , בריא . 
לפני כשבועיים חלו בגופי כאבים באיזור שריר הפקטורליס והסטרנום עם הקרנות לכתפיים וצוואר . 
בהמשך היום הכאבים הלכו והחמירו עד מצב בו נסעתי לוולפסון שם ערכו מספר בדיקות דם ולחץ דם ( 150 / 100 ) . 
בבדיקת לחץ הדם נמצא האנזים cpk ברמת 3860 . 
cpk - MB היה 71 אך באחוזים תקין . 
אק"ג תקין חוץ מ - Sin Tachycardia שעמד על 118 . 
( חשוב להדגיש : עסקתי בפעילות ספורטיבית מאומצת כ 3 שבועות לפני המקרה , לאחר שלא עסקתי בפעילות במשך כל חיי והורדתי 17 קילוגרם ממשקלי ) . 
שוחררתי לבית לאחר צילומי הרנטגן שחזרו תקינים לחלוטין . 
פניתי לרופא המשפחה למחרת וערכנו כ 72 שעות לאחר המקרה ושתייה מרובה ביותר בדיקות דם חוזרות + TSH t 3 t 4 שחזרו תקינות , אך cpk 1800 , ( ירידה של חצי כמעט ) . 
הכאבים המשיכו בימים האחרונים ונאלצתי להיפגש עם הרופאים מספר פעמים . 
לפני כשבוע חל שינוי בכאבים והם עברו להיות ממוקדים באיזור הלב והכתפיים והופיעו כדקירות+הירדמות חוזרת ונשנית של הרגליים . 
בבדיקות שערכו בקופת חולים שוב נראה לחץ דם גבוה וסינוס טכיקרדיה באק"ג ( שהיה תקין חוץ מזה ) . 
חיפשתי מידע בספרות הרפואית ובספרים שמצאתי בביתי ובין היתר באנטומיה של גריי . 
לפי כל הסימפטומים חשבתי שזוהי דלקת בפריקרדיום אך זו נשללה בהמשך . 
לאחר שלושה ימים ביקרתי אצל רופא , ובסיכומו כתב שהתגלתה אוושה סיסטולית 1/6 בבסיס , מצב כללי טוב , ללא כבד מוגדל וללא גודש בוורידי צוואר , דפקים היקפיים נמושו . 
המליץ על אקו לב שבוצע על ידו אתמול וחזר תקין . 
רשם בסיכומו : חדר שמאל תקין בגודל , דפנותיו LVEF 65 % . 
פרוזדור שמאל בגודל תקין , שורש האאורטה ברוחב תקין . 
מסתם אאורטלי תלת עלי - תקין , מבנה ותפקוד תקינים של מסתם מיטרלי , ללא עדות ל - MVP . 
תפקוד ומבנה של שאר שסתומים תקינים . 
חללי החדר והפרוזדור מימין תקינים . 
אין עדות ל SOL בחללי הלב או לנוזל פריקרדיאלי . 
זרימה תקינה באאורטה היורדת . 
תוצאות : שטח פרוזדור שמאלי 11 סמ"ר , רוחב חדר שמאלי בזמן סיסטולה 30 ממ ' , רוחב חדר שמאלי בזמן דיאסטולה 50 ממ ' , עובי המחיצה הבין - חדרית 9 ממ ' , עובי דופן אחורית 7 ממ ' , מסתם מיטרלי - תקין , מסתם אאורטלי - תקין , מסתם טריקוספידלי - תקין . 
הפנה אותי גם לבדיקת מאמץ בשבוע הבא . 
מה דעתך על מצב זה ? 
מהי השערתך ואבחנתך ? 
אודה לך מראש על תשובה מספקת ! 
רמות ה - CPK הגבוהות אכן כנראה קשורות לפעילות גופנית מאומצת במיוחד ( האם בינתיים חזרו לנורמה ? 
) . 
בדיקות הלב תקינות . 
לחץ דם גבוה וקצב לב מהירים ייתכנו עקב התרגשות ומתח בעת ביקור אצל הרופא . 
האם בבית כאשר אתה רגוע קצב הלב תקין ( פחות מ - 100 לדקה ) ? 
לא נראה שאתה סובל מבעיה לבבית וככל הנראה בדיקת המאמץ תהיה תקינה . 
הסימפטומים של כאבים בכתפיים ובחזה והרגשת נימול ברגליים יכולים להתאים לבעיה עצבית או לסימפטומים של מתח נפשי . 
האם אתה אתה סובל ממתח נפשי לאחרונה ? 
כמו - כן ירידה של 17 ק"ג בשלושה שבועות היא ירידה דרסטית מדי היכולה להזיק לגוף . 
האם אתה עדיין מנסה להפחית במשקל ? 
מומלץ לבצע דיאטה להפחתה במשקל ופעילות גופנית באופן מבוקר והדרגתי . 
אתה יכול לפנות להיבדק על ידי רופא נוירולוג על מנת לוודא שהבדיקה הגופנית העצבית תקינה . 
אם גם בדיקה זו תהיה תקינה לחלוטין ועדיין תסבול מאותם סימפטומים , מומלץ לנסות להיפגש עם פסיכיאטר על מנת לבדוק האם ייתכן שהסימפטומים שלך נובעים ממתח נפשי וכיצד ניתן להפחית אותו . 
