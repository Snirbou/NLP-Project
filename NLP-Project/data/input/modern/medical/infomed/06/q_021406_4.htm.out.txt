מיניות הגבר 
קשר בין עצירת שפיכה לבקע 
לפני כחודשיים עברתי ניתוח בקע מפשעתי שאובחן על ידי שני רופאים ( בנפאל ובארץ ) . 
יש לציין שבמהלך הטיול במזרח הייתי שרוי במתח מיני שאת הכאבים ייחסתי אליו ( ללא שפיכת זרע ) . 
עכשיו , חודשיים אחרי , הכאבים חזרו בעקבות אותו מתח . 
השאלה היא , האם יש קשר בין עצירת שפיכה לבקע , ואם כן - מה אפשר לעשות ? 
אין קשר בין קיום מתח מיני להיווצרות של בקע ( הרניה ) . 
בקע הוא איזור של חולשה או הפרעה ברצף הרקמה המרכיבה את דופן הגוף שדרכו עלולים לעבור מבנים מתוך חלל הגוף . 
העובדה שחודשיים לאחר הניתוח חזרו הכאבים באותו מקום מעלה את החשד שיש חזרה של הבקע . 
חזרה של הבקע עשויה לקרות ב - 0.5-15 % מהחולים . 
הסיכון לחזרה תלוי בסוג הניתוח שבוצע , מחלות נוספות אם קיימות , ומשך הזמן מהניתוח . 
כדי להקטין את הסיכון לחזרת בקע , ההמלצות לחולים הן הימנעות מפעילות מאומצת בתקופה לאחר הניתוח , ירידה במשקל בחולים הסובלים מעודף משקל והפסקת עישון . 
מומלץ כי תפנה לרופא כירורג על מנת להיבדק . 
