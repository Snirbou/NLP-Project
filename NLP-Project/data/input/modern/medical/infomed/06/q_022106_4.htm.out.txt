כאבי ברכיים שאינם חולפים גם לאחר פיזיותרפיה 
אני בן 15 . 
לפני כשנה בערך התחילו לי כאבי ברכיים הלכתי להיבדק אצל הרופאה והיא שלחה אותי לאורתופד האורתופד שלח אותי לצילום רגיל כאשר בצילום נמצא כתם ליד הברך הרופא חשש ושלח אותי לבדיקת מיפוי עצמות חזרתי אל הרופא עם בדיקת המיפוי והכול היה תקין הוא שלח אותי לפיזיותרפיה כמה חודשים עשיתי פיזיותרפיה אך לא עזר עדיין ממשיכים לי הכאבים הרופא אינו יודע ממה נובע 
שלום רב . 
לא ציינת מה עשית בפיזיותרפיה ולכן אנסה להציע את ההתייחסות שהייתי מציע - 
1 - בדיקת מנח קרסוליים והתאמת מדרס אם צריך . 
2 - בדיקת אורך שרירים והתאמת תרגול 3 - תרגול שיווי משקל ויציבות ברך בעמידה והליכה . 
4 - בדיקה מנואלית של הרקמות הרכות סביב הברך והתאמת טיפול ידני מקומי ואולי גם חשמלי ותרמותרפי . 
5 - בדיקת ההליכה והתאמת תיקון אם צריך לאיכות הביצוע . 
גם הדמיה רנטגנית וגם מיפוי עצמות מראים רק רקמות גרמיות ולא שרירים רצועות ליגמנטים עטיפות מפרקיות ועוד . 
לכן אם לאחר הפיזיותרפיה אין שיפור חזור לרופא להמשך ברור הדמיתי לרקמות רכות כמו אולטרסאונד לברך הכאובה או הדמיה אחרת . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
