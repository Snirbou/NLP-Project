צוואר תפוס לאחר ניתוח להחלפת דיסק צווארי 
לפני כשנה עברתי ניתוח להחלפת דיסק צווארי ( דיסק מלאכותי ) . 
לפני הניתוח היתה חולשה בצד שמאל של הגוף . 
צד ימין היה שמור . 
כיום יש הטבה קלה בצד שמאל , אך חולשה וכאבים קשים ביד ימין ( יד דומיננטית ) . 
אני מטופלת בפיזיותרפיה כל 5 ימים בממוצע , אך המצב לא יציב , כלומר יש הטבה מסויימת ולאחריה החמרה משמעותית . 
עכשיו אני במצב של צוואר תפוס , תחושת זרמים מהצוואר לכיוון הכתף וכאבים קשים באזור הצוואר וגב עליון , וכן הקרנה ליד ימין . 
מה לעשות ? 
לדעתי יש לבצע בירור לאבחון מקור הכאב והתחושות . 
על הבירור לכלול צילום CT ו MRI , להדגים מיקום ותנועת הדיסק המלאכותי , המבנה הגרמי והמבנים העצביים . 
דר ' מיכאל מילגרם המרכז הישראלי לניתוחי עמוד שדרה - אסותא . 
