פרטים על דיסאוטונומיה משפחתית 
בבדיקות נאמר לי כי אני נשאית של " דיס אוטונומיה משפחתית " . 
אבקש לדעת פרטים על מחלה זו , מהם הסיכונים שאיהפך לחולה במחלה , והאם ישנו סיכון כלשהו לגבי העתיד שלי ? 
האם יהיה כדאי לבקש מבן זוגי בטרם נחליט להינשא להיבדק באם גם הוא נשא ? 
איזה אחוז מהאוכלוסיה הם נשאים של מחלה זו ? 
התסמונת Familial dysautonomia ( שם נוסף הוא Riley Day syndrome ) היא מחלה אוטוזומלית רצסיבית ( כלומר המחלה מתבטאת כאשר ישנם שני עותקים של הגן הפגום , מהאם ומהאב ) , הגורמת להפרעה בתפקוד מערכת העצבים העצמונית ( אוטונומית ) . 
עקב כך נגרמות הפרעות בנשימה , בלחץ הדם , בבליעת מזון ובתפקודים בסיסיים נוספים . 
כמעט כל החולים הם יהודים אשכנזים . 
השכיחות של נשאות היא 1/30 ושכיחות המחלה 1/3600-1/5000 . 
המחלה מתבטאת כבר לאחר הלידה עם קשיי האכלה והיפוטוניה . 
בנוסף , אצל התינוקות יש ריפלוקס ( מעבר חוזר של אוכל מהקיבה לוושט ) עם דלקות ריאה חוזרות וכרוניות . 
ישנה תחושת כאב , טמפרטורה נמוכה , היעדר דמעות , הקאות ובחילות ותנודות מהירות בלחץ הדם . 
האינטליגנציה לרוב נורמלית . 
ישנה מוטציה עיקרית ( מהווה 99.5 % מכלל המוטציות הגורמות למחלה ) אותה למעשה בודקים בבדיקות לנשאות . 
מאחר והמחלה שכיחה ביהודים ממוצא אשכנזי , יש המלצה שאחד מבני הזוג לפחות ייבדק , ואם הוא נמצא נשא מומלץ שייבדק גם בן הזוג השני . 
מאחר ונמצאת נשאית , אכן ההמלצה היא שבן זוגך ייבדק . 
ההחלטה האם לעשות זאת לפני הנישואין היא שלך . 
עוד באינפומד 
בדיקת הגן לדיסאוטונומיה משפחתית באינדקס הבדיקות של אינפומד 
חזרה 
