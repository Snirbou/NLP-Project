מהו פרק הזמן המומלץ בין טיפול שורש למבנה וכתר 
כמה זמן מקסימום אפשר לחכות מסיום טיפול שורש ועד למבנה והכתר ? 
אני לאחר טיפול שורש ומנסה להיכנס להריון , ולכן חוששת לבצע את ההמשך בזמן ההריון . 
בנוסף , הייתי בבדיקה במרפאת שיניים שונה מהמקום בו עברתי טיפול שורש , ושם נאמר לי שהטיפול נעשה לא מספיק קרוב לשורש . 
האם טיפול שורש שלא מספיק קרוב לשורש יכול להיות בעייתי בהמשך למרות שכרגע אין כאבים ? 
מומלץ לבצע מבנה ככל שניתן מהר לאחר טיפול השורש . 
במידה ויש צורך בכתר מומלץ לבצע כתר זמני בהקדם . 
איני ממליץ לך לדחות את ביצוע המבנה עד סיום ההריון . 
לגבי אורך טיפול השורש - אי הגעה לאורך הרצוי אינו מחייב כישלון של טיפול השורש אלא ירידה מסויימת באחוזי ההצלחה , וגם זה תלוי באיזו מידה טיפול השורש קצר מן הרצוי . 
בנוסף , יש לקחת בחשבון שלא תמיד ניתן להגיע לאורך הרצוי . 
בברכה , ד"ר מיכאל אבא - רופא שיניים 
