בלט דיסק אצל בחור צעיר 
אני בן 15 ויש לי בעיות גב אשר מגבילות אותי קצת , בעיקר המאמץ . 
שלחו אותי לבדיקת CT והובחן אצלי כך : בלט דיפוזי קל , משיק לשק הדורלי . 
ספונדילוליזיס דו"צ ב L 5 , ללא תזוזה . 
זה הובחן בגובה L 5 - S1 , - מה זה אומר ? 
ה CT העלה בלט קל של הדיסק הבין - חולייתי , כלומר בצורה הקלה יותר של נזק ניווני בחוליות המותניות של הגב , ללא מעורבות שורשי עצבים . 
לרוב לבעיה זו אין כלל סימפטומים , אולם לעיתים ייתכנו כאבים . 
ספונדילוליזיס זו פגיעה בחלקים האחוריים של חוליות מותניות בגב התחתון , שגורמת לכאבי גב תחתון כרוניים . 
מצב זה יכול להופיע בילדים , על רקע מולד , בספורטאים כשבר מאמץ על רקע זעזועים קלים חוזרים לגב , או באנשים מבוגרים על רקע מחלה ניוונית כללית של עמוד השדרה . 
הטיפול הוא בעיקר טיפול תומך , עם פיזיותרפיה לשיקום הגב . 
כדאי להתייעץ עם רופא אורתופד ו/או פיזיותרפיסט לגבי המשך מעקב וטיפול . 
