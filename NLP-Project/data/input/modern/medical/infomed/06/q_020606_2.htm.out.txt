אלטרולט לטיפול בכאבי ראש עזים 
אחי הקטן סובל מהתקפים קצרים של כאבי ראש עזים ופתאומיים פעם בכמה זמן . 
הוא עבר טיפול אצל נוירולוג ובדיקת CT , אבל הבדיקה לא גילתה דבר . 
עקב המשך הופעת כאבי הראש הוא פנה לרופא הצבאי שלו . 
הרופא רשם לו אלטרולט לשימוש פעם ביום לפני השינה . 
בדיקה קצרה באתר העלתה שהתרופה משמשת לסובלים מדיכאון ולסובלים מטיניטוס . 
האם אין ברירה אחרת אלא לתת לבחור צעיר בשיא כושרו תרופות נוגדות דיכאון ? 
בנוסף להיותה תרופה נוגדת דיכאון , משמשת התרופה אלטרולט ( או בשמה הגנרי Amitriptyline ) כטיפול מניעתי לכאבי ראש מיגרנוטיים . 
ככל הנראה הרופא שרשם לאחיך את התרופה התרשם שמדובר בהתקפי מיגרנה . 
כדאי לתת לתרופה הזדמנות , ולראות אם אכן תדירות ההתקפים יורדת . 
אם אין שיפור במצב , כדאי לפנות לרופא נוירולוג בשנית לנסות טיפול חלופי . 
תוכלי לקרוא על אפשרויות הטיפול בהתקפי מיגרנה באתר אינפומד בקישור : 
http://www.infomed.co.il/questions/q_092804_3.htm 
http://www.infomed.co.il/questions/q_092304_6.htm 
