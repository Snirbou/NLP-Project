רפואת ילדים 
ילדה בת 4 המרבה בהטלת שתן 
מדובר בילדה בת 4 , שיש לה צורך במתן שתן פי 4 ממה שהיא רגילה . 
בדיקות שתן כלליות + תרבית היו תקינות . 
מה יכולה להיות הבעיה ? 
ראשית , יש לבצע בזריזות מירבית בדיקת דם לסוכר בצום של הבוקר . 
אפשר גם בדקירה מאצבע בגלוקומטר לשלילת סוכרת נעורים חס וחלילה . 
בהמשך , יש לראות עם אין שינויים בצורת השתיה שלה . 
ייתכן שהילדה אוכלת חטיפים מלוחים שגורמים לה לשתיית יתר , או אולי גילתה איזה תרכיז או שתיה חדשים שגורמים לה לשתות יותר . 
בצעי ניטור של כמות הנוזלים שהילדה שותה במשך 24 שעות . 
בהמשך , אם אין ממצאים בסוכר , ניתן לבדוק אוסמולריות בשתן המצביעה אם הילדה מצליחה לרכז את השתן . 
מקווה שהילדה רק מגזימה עם השתייה . 
דר משה ארוך - רופא משפחה 
