מה הסכנה בחומר ריסוס נגד חרקים 
ברצוני לדעת האם ריסוס נגד חרקים יכול להיות מסוכן לבני אדם ( 18 שעות לאחר שרוסס ובמקום שלא היה מאוורר ) . 
בהתחשב בעובדה שלריסוס לא היה ריח , אבל הוא גרם לתחושה של בחילות וכאבי ראש . 
המידע שניתן משאלתך חסר . 
בהחלט לריסוס נגד חרקים ישנו אפקט רעיל לבני אדם , אם כי יש חשיבות לסוג החומר בו משתמשים , כמות החומר , הזמן מביצוע הריסוס ועד החשיפה , משך החשיפה , מידת אוורור החדר ; שהרי לכל חומר תכונות משלו ( מידת רעילות , זמן התנדפות , זמן פירוק ) . 
אכן כיום למרבית הריסוסים אין ריח , ובמרבית המקרים מבקשים לא לשטוף את הבית לאחר הריסוס . 
אם אדע את סוג החומר וכמותו אוכל להעריך את מידת הנזק האפשרי . 
בחילות וכאבי ראש בהחלט יכולים להיות סימפטומים של חשיפה לחומר רעיל , אם כי הם אינם ספציפיים , וייתכן שאין כל קשר בין הריסוס לסימפטומים אלה . 
אם הסימפטומים נמשכים , יש מקום לפנות לבדיקת רופא . 
בכל אופן בבחירת מבצעי הריסוס יש לבחור בעלי מקצוע בעלי היתר הדברה של המשרד לאיכות הסביבה . 
