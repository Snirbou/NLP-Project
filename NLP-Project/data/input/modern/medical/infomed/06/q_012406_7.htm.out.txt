פעילות גופנית 
תוכנית אימון גופני לחולי פרקינסון 
אני מדריכת כושר . 
בימים אלה פנתה אלי גברת בת 53 שסובלת ממחלת פרקינסון כדי לעשות פעילות גופנית . 
רציתי לדעת איזו פעילות גופנית אתה יכול להמליץ לי על מנת לעזור לה . 
יש לצין שהגברת עובדת ורוצה אימונים 3 פעמים בשבוע . 
על מנת להתאים תוכנית אימון ספציפית לאדם יש צורך : 
לדעת מה רמת היכולת הקרדיו - וסקולרית הנוכחית שלו 
לדעת למה הוא שואף 
לדעת מה מצבו מבחינת גמישות / כוח / יכולת סבילות למאמץ . 
בחולה פרקינסון יש לתת תשומת לב נוספת לפרמטרים של : 
יכולת שיווי משקל סטטי + דינמי 
תלונות ספציפיות על חוסר שיווי משקל 
תלונות על קושי ביזמות והתחלת תנועה 
יכולת הליכה - אורך צעד וכ ו' 
יציבה - גו זקוף או לא 
יכולת לבצע תרגול במרחב . 
ועוד התייחסויות אחרות למאפייני המחלה . 
ככלל ראוי שהתעמלות לחולי פרקינסון תיתן דגש על נושאים כגון : 
שיפור ואתגור יכולת שיווי המשקל במנחים סטטיים ובתנועה 
שיפור יכולת ייזום תנועה כגון התחלת הליכה / קימה מישיבה 
שיפור תזמון התנועה כגון קצב הליכה הגיוני עם צעדים שאינם קטנים מדי 
דגש על תנועות רוטציה של הגו 
חיזוק המערכת המייצבת תנוחתית למניעת מנח כפוף ולא פונקציונלי . 
ניתן לרכוש קלטות לדוגמה באיגוד חולי הפרקינסון http://www.parkinson.org.il/website/index.php 
את מוזמנת לצפות בקבוצת פרקינסון שמועברת בקופת חולים מכבי - אני יודע שיש בבני ברק וברמת גן . 
בכבוד רב . 
ירון טילינגר - פיזיותרפיסט מוסמך מכבי שרותי בריאות 
