התקפי היפוגליקמיה לחולה סוכרת אחרי התקף לב 
בעלי בן 60 חולה סוכרת ומזריק אינסולין . 
לפני כחודש עבר התקף לב כולל צנתור . 
לאחרונה רבו מקרי " היפו " ( נפילת סוכר ) אצלו . 
הוא מטופל בפלאויקס , אספירין , סימוביל 80 מ"ג ונאובלוק . 
מדוע מופיעים ההתקפים לעיתים כל כך קרובות ( אחת ליומיים ולפעמים כל יום ) ? 
אם בעלך עכשיו סובל מהתקפים של היפוגליקמיה בניגוד לעבר , אז יש צורך בהערכה חדשה של הטיפול באינסולין . 
ייתכן וגורם המשפיע על משק הסוכר בדם השתנה . 
האם הדיאטה שלו השתנתה ? 
אם הוא צורך פחות פחמימות עליו להפחית את מינון האינסולין . 
האם הוא החל להשתמש בתרופות שלא השתמש בהן קודם ? 
תרופות מסויימות משפיעות על משק הסוכר וגם על היכולת לחוש מבעוד מועד במצב של היפוגליקמיה . 
בכל מקרה מומלץ להתייעץ עם רופא מנוסה בטיפול בחולי סוכרת על מנת לשנות את תוכנית הטיפול , וזאת על ידי שינוי מינון או סוג האינסולין כדי למנוע התקפי היפוגליקמיה . 
