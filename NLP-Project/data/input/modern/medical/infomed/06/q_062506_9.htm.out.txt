בקע סרעפתי במעבר ושט קיבה 
מה זה בקע סרעפתי במעבר ושט - קיבה ? 
איך מטפלים בו ? 
צינור מערכת העיכול מתחיל בפה ובלוע . 
לאחר מכן המזון עובר לצינור היורד לאורך בית החזה הנקרא ושט . 
שריר הסרעפת מפריד בין חלל בית החזה לבין חלל הבטן . 
צינור הוושט חודר את שריר הסרעפת ואז מתחבר אל הקיבה . 
במעבר דרך הסרעפת נוצר הסוגר הוושטי התחתון המונע מעבר מזון חזרה מהקיבה אל הוושט , מצב הנקרא ריפלוקס . 
כאשר קיים בקע סרעפתי במעבר ושט - קיבה , חלק מהקיבה חודר אל חלל בית החזה והצומת בין הוושט לקיבה עולה מעלה ולא נמצאת במישור אחד עם הסרעפת . 
מכיוון שהסרעפת משמשת עצמה כחלק מהסוגר הוושטי התחתון , ניתוק של המעבר ושט - קיבה מהסרעפת יכול לגרום או להחמיר ריפלוקס . 
בקע סרעפתי במעבר ושט - קיבה מצוי בכ - 13 עד 59 אחוז מהאוכלוסיה הבוגרת הבריאה , אך בכ - 50 עד 94 אחוז מהסובלים מסימפטומים של זרימה חוזרת ( ריפלוקס ) . 
הטיפול בריפלוקס הוא אותו טיפול בין אם קיים בקע סרעפתי או לא . 
ראה תשובה לשאלה קודמת באתר Infomed 
http://www.infomed.co.il/questions/q_032506_3.htm 
באחוזים בודדים של המקרים קיים בקע סרעפתי שונה . 
במצב זה המעבר ושט - קיבה נשאר במקומו האנטומי התקין , אך חלק מהקיבה גולש אל חלל בית החזה בפגם בסרעפת הצמוד למעבר קיבה - ושט . 
בקע סרעפתי שכזה נקרא בקע פארא - אסופאגלי ( " לצד הוושט " ) והוא נוטה להחמיר במשך הזמן . 
הסכנה של בקע כזה היא היווצרות קיבה ענקית בתוך חלל בית החזה ( המכיל את הלב והריאות ) . 
לכן לאחר אבחון של בקע פארא אסופאגלי ( נדיר ) כן מומלץ לבצע תיקון ניתוחי . 
חזרה 
