שיקום לאחר ניתוח להוצאת המניסקוס 
לפני כחודש עברתי ארתרוסקופיה שבה הוציאו לי את כל המניסקוס . 
אני עושה פיזיותרפיה ומתחילה לחזור לאט לאט . 
אבל פתאום התחיל לכאוב לי ( גם בתרגילים ) בחלק העליון של הברך ובצד הפנימי . 
רציתי לדעת מה זה ? 
והאם הגיוני שבגילי תהיה לי שחיקת סחוס ? 
הוצאת מניסקוס שלם דורשת שיקום מלא של הברך ואורכת זמן בו יש אפשרות לכאב - 
http://orthoinfo.aaos.org/fact/images/cons1_145_277.jpg 
השיקום כוללני ומתייחס לפרמטרים רבים כגון - 
טווחי התנועה 
כוח השרירים 
יכולת ההליכה / ריצה / עליית וירידת מדרגות 
טיפול תומך בכאבים במגוון דרכים - ממסג' ועד טיפול חשמלי . 
שיפור שיווי המשקל הדינאמי של הברך - היכולת להיות יציב במצבים משתנים כגון מרצפות לא מסודרות ברחוב . 
בנוסף יחפשו גם תורמים נוספים בהם רצוי לטפל כגון : 
מנח קרסוליים 
אורך שרירי ירך וברך 
מנח פיקות 
נקודות רגישות על מסת שרירי הירך 
שליטה שרירית על מפרק הברך 
את כל אלה יבדקו במכון פיזיותרפיה וטיפול מתקן יותאם 
אני ממליץ להתייעץ עם הפיזיותרפיסט המטפל בקשר להופעת הכאבים . 
ייתכן מאוד ותחליטו לשנות את סוג התרגילים או אופיים כך שלא יעוררו כאב . 
הכאבים שאתה מתאר יכולים לנבוע מפגיעות משניות לנזק המניסקיאלי . 
ייתכן גם כאב באזור הצלקות של הארתרוסקופיה . 
גם מבנים בחלל המפרק יכולים להקרין כאב לאזור המתואר . 
ככלל איני ממליץ על תרגול תוך כדי כאב מכיוון שהשרירים לא עובדים בתבניות נורמליות תחת כאב . 
. 
בכבוד רב ירון טילינגר , פיזיותרפיסט מוסמך מכבי שירותי בריאות 
