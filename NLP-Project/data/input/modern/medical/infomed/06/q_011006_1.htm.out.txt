אבחון של סרקואידוזיס 
יש לי אבחנה של סרקואידוזיס . 
עד לפני חודשיים היו לי תופעות לוואי של שיעול חזק מאוד , כאבים בחזה והמון ליחה . 
ממצאים גילו רירית בריאה . 
לפני חמש שנים הוציאו מים מהריאה 1.5 ליטר . 
לאחרונה נתגלו הממצאים הבאים : " לפי דוח סיכום רפואי מבדיקת ברונכונסקופיה פיבראופטית ( CT ) - בריאות הצללות כתמיות ונודולריות בלתי סדירות , הרבה יותר מימין , עד גודל מירבי של כ - 8 מ"מ . 
עיבוי נודולרי לובולרי של סדקים מימין . 
בפסגות הצללות בלתי סדירות הגדולה ביותר LUL . 
שינויים אינטרסטיציאליים פיברוטיים . 
באדרנל RT קשרית כ 1.3X1 ס"מ . 
בטחול מבנים היפודנסים רבים . 
אין לימפדנופתיה / ממצא אחר בחזה . 
האזנה - נשימה בועית , שווה , ללא צפצופים או פצפוצים . 
צילום חזה - צל הלב תקין בייחוד ב - RUL , RLL , LUL מודגמות הצללות כתמיות ונודולריות . 
שינויים אינטרסטיציאליים עם צללים פסיים בשדה אמצעי ותחתון דו"צ . 
שינויים ספונדילוטיים בעמוד שידרה גבי " . הסיפטומים עכשיו הם עייפות רבה וחוסר תיאבון . 
השאלה היא אם כדאי לעשות ביופסיה ריאתית בהתאם לנתונים הנ"ל ( מכיוון שרופא אחד ממליץ ורופא שני ממליץ שלא ) . 
אין בדיקה אחת ויחידה היכולה לאבחן את מחלת הסרקואידוזיס . 
בדרך כלל יש צורך בקליניקה מתאימה ( סימפטומים וסימנים בבדיקה גופנית ) , בדיקות הדמיה תואמות ( כגון CT ) והיסטולוגיה - כלומר בדיקה מיקרוסקופית של ביופסיה מרקמה הנגועה במחלה . 
למרות זאת לא תמיד יש צורך בביופסיה על מנת לעשות אבחנה . 
ישבם 5 דרגות של ממצאים רנטגנים של סרקואידוזיס : שלב I - הגדלת בלוטות לימפה באזור שערי הריאות ללא תסנינים ריאתיים . 
שלב II - הגדלת בלוטות לימפה באזור שערי הריאות בליווי תסנינים ריאתיים . 
שלב III - תסנינים ריאתיים ללא הגדלת בלוטות לימפה . 
שלב IV - עדות לפיברוזיס ( כלומר הצטלקויות ) בריאה . 
שלב O - ללא ממצאים בבית החזה כלל . 
יכולת האיבחון של ממצאי הדמיה וקליניקה תואמים ( ללא ביופסיה ) היא 98 % בשלב I , 89 % בשלב II , 52 % בשלב III ו - 23 % בשלב O . 
לפי תיאור הממצאים של סריקת הטומוגרפיה הממוחשבת ( CT ) שביצעת קיימת דרגה III או 0 ולכן האבחנתיות ללא ביופסיה היא נמוכה . 
ציינת שביצעת בדיקת ברונכוסקופיה אך לא ברור מהן התוצאות . 
בבדיקות ברונכוסקופיות ניתן לשטוף את דרכי האוויר של הריאות ולבצע בדיקה של נוזל השטיפה ( הנקרא גם נוזל BAL ) . 
אנליזה של תאים מסוג לימפוציטים מסוג T יכולה להיות מאוד אבחנתית . 
ישנם שני סוגים של לימפוציטים מסוג T : CD 4 ו - CD 8 . אם ישנם יותר מפי 3.5 תאי CD 4 מאשר CD 8 , האבחנה של סרקואידוזיס היא כמעט וודאית ( 94 % ) . לכן כדאי לברר אם אכן ביצעו את הבדיקה הזו כאשר ביצעת ברונכוסקופיה . 
ביופסיה של ממצא ריאתי על ידי ברונכוסקופיה ( נקראת גם ביופסיה טרנסברונכיאלית ) היא פעולה עם סיכונים נמוכים כאשר היא מבוצעת על ידי רופא מנוסה . 
התנובה האבחנתית נעה בין 40 % עד 90 % כאשר מבוצעות 4 - 5 ביופסיות בעת הברונכוסקופיה . 
ייתכן ועלייך להתיעץ עם רופא נוסף , מנוסה באבחון וטיפול במחלת הסרקואידוזיס , על מנת לקבל החלטה האם לבצע ביופסיה ריאתית או לא . 
