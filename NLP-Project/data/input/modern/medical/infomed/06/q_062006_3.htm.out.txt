תוצאת בדיקת CT וביופסיה המורות על גרורת אדנוקרצינומה בכבד וממצאים נוספים 
אני פונה בשם אימי , אשה בת 76 . 
לפני כשלושה שבועות היא עברה בדיקת ביופסיה של הכבד לאחר ממצא שנבדק בבדיקת CT . 
ב - CT סקן : בוצעה בדיקה רב - שלבית של הכבד . 
נגע בסגמנט 6 של הכבד בקוטר 3.2 ס"מ בעל מראה היפודנסי והאדרה הטרוגנית לא נודולורית שאינה אופיינית להמנגיומה . 
מומלץ המשך בירור ושקילת קורלציה היסטולוגית . 
2 ציסטות בכבד באונה הימנית בקוטר 1.1 . 
ס"מ . 
פרט לכך ללא ממצא . 
בתשובת הביופסיה נמצא : ביופסיה מגוש כבד , בעמדה סובקפסולרית נראה גוש בקוטר של 2.6 ס"מ . 
בוצעה ביופסיה מהגוש ניקור אחד עם מחט 18 , להיסטולוגיה . 
הומלץ ע"י רופא כירורג לבצע בדיקת ct pet + ממוגרפיה לבדוק את מקור הבעיה . 
בממוגרפיה יצאה תשובה שהכל תקין . 
בתשובה של ה - ct pet נאמר כך : סיבת הבדיקה : גרורה בכבד , אדנוקרצינומה ממקור לא ידוע . 
מוקד בודד בכבד חופף לאזור היפודנסי בסגמנט 6 . 
בלוטת התריס מוגדלת עם קליטת יתר דיפוזית בתוכה suv 8.4 ללא מוקדים בודדים ברורים . 
מייד מתחת לאונה הימנית של בלוטת התריס נראית קשרית בקוטר 12 מ"מ מאחורי הקנה וימינה לוושט הקולטת ביתר בעוצמת suv עד 7.4 . 
איזורים סקלרוטים באיזור המעבר l 2 l 3 עם מעט קליטת יתר suv 3 בסביבתם , ייתכן על רקע דגנרטיבי . 
מצב אחר החלפת פרק הירך מימין עם קליטת יתר ניכרת בתוכו ו - suv עד 11 - ייתכן משקף תהליך דלקתי . 
מוקד זעיר בעכוז שמאל חופף לקשרית תת - עורית . 
בסיכום : עדות לפעילות גידול בכבד כמתואר . 
בנוסף חשד לקשרית מתחת ומאחורי האונה הימנית של בלוטת התריס וקליטת יתר דיפוזית בבלוטה זו . 
לא ברור אם קיים קשר לממצאים בכבד . 
מומלץ ביצוע US של בלוטת התריס וסביבתה . 
אני מצטערת , קצת ארוך אבל מאד מייגע לעבור אין ספור בדיקות ואין ספור צילומים ולא יודעים מה ההמשך . 
נ.ב . 
בבדיקה שבוצעה ביום ראשון האחרון - בדיקת שיקוף דרכי עיכול עליונים ( ושט , קיבה ותריסריון ) נמצא : מנגנון בליעה תקין , מעבר חופשי של חומר ניגודי דרך הוושט , שנראה תקין . 
לא הודגמה הרניה דיאפרגמטיקה , אך הודגם ריפלוקס קל . 
קיבה עם גבולות ופריסטלטיקה תקינים . 
הבולבוס הודגם עם תהליך פוליפואידי בתוכו . 
קשת התריסריון תקינה . 
דרוש בירור נוסף ע"י אנדוסקופיה . 
מחר אנו בבדיקה של אנדוסקופיה . 
אודה לתשובתכם לאחר סיפור ארוך כל כך של הדברים , היכן עומדים הדברים מבחינת הבעיה שבכל זאת נמצאת בכבד ומהן דרכי הטיפול . 
בכבד יש כנראה גרורה של סרטן שנקרא אדנוקרצינומה . 
במקרה זה כדי לדעת איך לטפל יש לדעת מאיזה איבר היא הגיעה . 
דווקא את תשובת הביופסיה לא תיארת כאן , אבל כנראה שהמראה היה לא ברור , ולכן הומלץ על PET . 
הממוגרפיה תקינה , כך שסביר להניח שלא מדובר בסרטן השד . 
ב PET הממצא היחיד פרט לגוש הכבדי היה באיזור בלוטת התריס . 
איזור זה מודגם היטב באולטרסאונד ולכן מומלץ לעשות US של הבלוטה ובמידת הצורך לקחת ביופסיה תחת US . 
בקשר לשיקוף , גם הוא הדגים ממצא בתריסריון והומלץ על המשך בירור באנדוסקופיה . 
מכאן , שעל פי שכתבת , נותר להתייעץ עם הכירורג ולבצע US בלוטת התריס ואנדוסקופיה . 
בהצלחה 
