מה משמעות " סתימת סינוס קוסטופרני " בצילום חזה 
מזה שבוע אני סובלת מקוצר נשימה חזק וכאבים בשכמות ובצלעות הגביות . 
לאחר נטילת אנטיביוטיקה במשך 4 ימים ערכתי צילום חזה שהובחן כ - " AP + LAT ציור ריאתי רגיל . 
סתימת סינוס קוסטופרני אחורי . 
צל הלב בגודל הנורמה . 
" ביום הרביעי הוחלפה האנטיביוטיקה וכעת לאחר שאני בולעת אנטיביוטיקה כבר 8 ימים אני עדיין לא בריאה . 
אודה באם תוכלו לומר לי מה משמעות הצילום ? 
מה משמעות ופירוש סתימת סינוס קוסטופרני אחורי . 
סתימת סינוס קוסטופרני בצילום משמעותו נוזל בחלל העוטף את הריאה , כלומר שיש תפליט פלאורלי . 
מומלץ לבצע צילום נוסף ולבדוק אם הפעם מודגם תסנין דלקתי בריאות , שכן הממצאים בצילום לעיתים מופיעים רק כמה ימים לאחר התסמינים . 
אם אין תגובה לאנטיביוטיקה , הרי או שמדובר בתהליך ויראלי , או שמדובר בתהליך אחר ולא דלקת ריאות חיידקית . 
בכל מקרה , אם עדיין יש לך קוצר נשימה וכאבים , פני לרופא ואל תזניחי . 
