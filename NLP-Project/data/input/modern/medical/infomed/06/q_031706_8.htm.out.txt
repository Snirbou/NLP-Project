תאווה ללעיסת קרח לבחורה אנמית 
יש לי ידידה אנמית . 
כמו כן , יש לה סוג של " פטיש " ללעיסת קרח . 
לדברי רופא המשפחה הקשר בינהם ידוע וטבעי . 
הייתי מעוניין לדעת מעט יותר ו\או הסבר על התופעה . 
מדובר בתופעה שנקראת פיקה ( pica ) המתבטאת בתיאבון ביזארי לחומרים שאינם מזון כמו חימר או מוצרי נייר . 
לחשק לאכול קרח יש שם ספציפי - זה נקרא פאגופאגיה ( pagophagia ) וזה אכן אופייני לאנמיה הנובעת מחוסר בברזל . 
התופעה היא די נפוצה . 
במחקר שנעשה שבו השתתפו 55 חולים עם אנמיה של חוסר בברזל , אצל 32 מהם היתה פיקה ואצל 28 מהם פאגופאגיה . 
מומלץ שידידתך האנמית תקבל טיפול בכדורי ברזל ותוכל להמיר את אכילת הקרח באכילת קרטיבים . 
