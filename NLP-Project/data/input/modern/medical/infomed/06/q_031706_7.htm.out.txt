ניתוח לב פתוח לחולה עם חשש לגידול בריאות 
אבא שלי בן 65 עבר אירוע מוחי לפני שנה עם מחלת סוכרת ולחץ דם , והיום הוא צריך לעבור ניתוח לב פתוח ( 2 מעקפים ) . 
מתברר מהצילומים שהוא עבר שיש חשש לגידול סרטני בקצה הימני של הריאה הימנית . 
סימנים - שיעול קל עם כאבים בחזה . 
האם יש אפשרות שהוא יעבור שני ניתוחים שונים ? 
מהן הסכנות ? 
בשלב זה צריך להמשיך בבירור של הממצא בריאות אשר נמצא בצילום החזה . 
השלב הבא הוא לעשות בדיקת CT חזה כדי להדגים בצורה ברורה ומדויקת יותר את הריאות ולברר אם אכן קיים שם גידול . 
אם מודגם בבדיקת ה - C.T . 
גוש בריאות , יש לבצע ביופסיה - תהליך שבו לוקחים דגימה מהרקמה ושולחים לבדיקה פתולוגית כדי לקבוע את מאפייני הרקמה . 
רק לאחר שיש תשובה מהביופסיה אפשר לקבוע האם מדובר בגידול ממאיר או שפיר . 
לכן עוד מוקדם להתמודד עם שאלת האפשרויות הטיפוליות שכן עוד אין אבחנה . 
אתה מוזמן לכתוב לנו שוב כאשר תהיה אבחנה סופית . 
אם תהיה מעוניין במידע או בהתייעצות , נקווה שנוכל לסייע לך . 
כל טוב ורפואה שלמה . 
