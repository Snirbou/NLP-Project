משמעות מוקדים רבים של קליטה במיפוי עצמות 
לאחר כאבי גב עזים בגב ובצלעות , נשלח אבי למיפוי עצמות . 
להלן תוצאות המיפוי : " המיפוי מראה מספר רב של מוקדי קליטה מוגברת פתולוגית בצלעות דו - צדדי , יותר מימין , עמוד שדרה גבי D 6 , 8,12 ובצורה רוחבית בעמו"ש מותני L 5 , מוקדי קליטה מוגברת בראש הומרוס משמאל , גבול לטרלי של סקופולה מאותו צד . 
ייתכן בחלק אמצעי של פמור ימין . 
בנוסף שינויים אוסטאוארתריטיים בברכיים " . 
כמו כן יש לציין את המצב הרפואי של אבי - עקב גידול בבלוטת התריס , הבלוטה הוצאה לפני כ - 10 שנים , לאחר מכן אבי עבר 4 טיפולי יוד . 
לפני שנה עבר ניתוח נוסף באזור הגרון והצוואר עקב גידול במיתרי הקול ובאזור , אשר לאחריו עבר טיפולי הקרנות באזור הגרון . 
כל תהליך טראומטי ( שבר בריפוי למשל ) , זיהום , דלקת או גידול יתן קליטה מוגברת במיפוי עצמות . 
אולם מוקדים מרובים של קליטה בעצמות , באדם עם עבר של ממאירות , עשויים להחשיד להתפשטות המחלה . 
כדאי מאוד להשלים את הבירור ב CT חזה ובטן וכן להתייעץ בהקדם עם הרופא המטפל של אביך . 
רפואה שלמה . 
