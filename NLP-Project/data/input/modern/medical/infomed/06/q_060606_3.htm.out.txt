מחלות וסימפטומים נקעים ושברים 
ניתוחים ופרוצדורות 
ניתוחים ופרוצדורות 
ניתוחים ופרוצדורות 
אחרי ניתוח 
סד ושיקום לאחר ניתוח לטיפול בשבר בקרסול 
עברתי לפני שבועיים ניתוח שבר קרסול ימין - פטישון לטרלי ו post lip עם קיצור פיבולה ופתיחה מדיאלית . 
בוצע orif של הקרסול תחת שיקוף . 
ניתן לי סד אך גם נאמר שכדאי להיות בלעדיו , והומלץ על פיזיותרפיה ללא דריכה . 
אני מקפצת עם הליכון ונעה הרבה עם כסא גלגלים . 
כף הרגל כולל האצבעות עדיין מעט נפוחה וכואבת , ונהיית סגולה כשהרגל למטה . 
הצבע תקין כשהרגל מורמת . 
לא ברור לי אם עדיף להיות עם הסד או בלעדיו ומתי , כמה תנועה אפשר לבצע בכף הרגל ( מצליחה להניע לטווח די רחב אך לא יודעת אם זה טוב או מעכב את האיחוי ) . 
אשמח לקצת הסברים והנחיות , וכן מה עומד להיות התהליך לאחר שתאושר דריכה על הרגל . 
ראשית כל - הומלצה פיזיותרפיה ובצדק רב . 
דאגי לקבל טיפול בהקדם האפשרי , ובדרך כלל הפיזיותרפיסט יגיע לביתך במצב כזה . 
בפגישה תוכלי לקבל את כל המידע ולהתחיל שיקום מלא , ולכן חשיבות התחלת הטיפול המוקדמת . 
אנסה לענות על שאלותייך דבר דבור על אופניו . 
האם עדיף להיות עם הסד או בלעדיו ומתי ? 
מטרת הסד היא למנוע תנועה במישור הצידי שמפריעה לאיחוי , אך התנועה הזאת היא בעיקר בנשיאת משקל , ולכן אין מניעה לתרגל סביב 3 שעות ביום טווחים בלי נשיאת משקל , ורצוי עם רגל מוגבהת להורדת הנפיחות . 
לטיפול בנפיחות ניתן לשמור את הרגל במנח מוגבה גם בישיבה וגם בשכיבה . 
ניתן גם להיעזר בגרב אלסטית מקצות האצבעות ועד מעל הקרסול - בקשי מהרופא מרשם לבית המרקחת . 
מצליחה להניע לטווח די רחב אך לא יודעת אם זה טוב או מעכב את האיחוי - 
תרגול בלי נשיאת משקל ובלי כאב יותר מנסבל אינו מזיק ואינו מפריע לאיחוי . 
אנו שואפים לטווח סימטרי ב - 2 כפות הרגליים . 
ומה עומד להיות התהליך ? 
לאחר הניתוח מקובלת תקופה של 6 שבועות בהן אין דריכה , ולאחר מכן בהדרגה דריכה חלקית ומלאה . 
ההתקדמות היא בהתאם לסימני איחוי מתקדמים בהדמיה רנטגנית . 
מומלץ ליצור קשר ולהתחיל לקבל טיפול פיזיותרפי בבית , ועם ההתקדמות לקבל טיפול במכון עד לתפקוד מלא וחזרה לשגרת החיים . 
ניתן במקביל לקחת תוסף סידן וויטמין A + D לשיפור רמות הסידן . 
ניתן במקביל לבצע בדיקת צפיפות עצם להערכת הצורך בתוספים קבועים . 
כמו כן יש לקבל ייעוץ מהפיזיותרפיסט להתאמת סביבת מגורים בטוחה למניעת נפילות בעתיד . 
רפואה שלמה . 
ירון טילינגר , פיזיותרפיסט מוסמך מכבי שירותי בריאות 
