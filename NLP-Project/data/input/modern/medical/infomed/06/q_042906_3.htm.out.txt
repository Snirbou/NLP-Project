פעילות גופנית 
פעילות גופנית לאחר התקף לב וצנתור 
אני אחרי ארבעה צנתורים והתקף לב אחד . 
האם מותר לי להתעמל ? 
פעילות גופנית משפרת את הכושר הגופני וכן עוזרת להורדה במשקל , שיפור רמת השומנים בדם והפחתה ביתר לחץ דם - כל אלה גורמי סיכון למחלת לב איסכמית . 
כושר גופני בדרך כלל משפר את הסיבולת למאמצים בחולי לב ובעל יתרונות פסיכולוגיים משמעותיים . 
הוא גם עשוי לשפר את סיכויי ההחלמה במקרה של התקף לב נוסף . 
תוכנית קבועה של פעילות גופנית במסגרת ההגבלות של כל חולה מומלצת ביותר . 
פעילות גופנית מפחיתה תמותה ממחלת לב , מפחיתה סימפטומים של תעוקת חזה , משפרת את התפקוד הגופני ואת איכות החיים אצל חולי לב . 
מספר מחקרים הראו שתוכניות פעילות גופנית מפחיתות באופן משמעותי את התמותה הכללית ואת התמותה מהתקפי לב במיוחד , בשילוב עם שליטה בגורמי סיכון נוספים ( יתר לחץ דם , רמת שומנים בדם , עישון והפחתה במשקל ) . 
לפני תחילת פעילות גופנית יש לבצע הערכה רפואית הכוללת מבחן מאמץ ( ארגומטריה ) על מנת לקבוע באיזה קצב לב מופיעים סימפטומים של תעוקת חזה ( אם הם מופיעים ) ועל מנת לפתח תוכנית גופנית מותאמת אישית . 
מומלץ לפנות לרופא המטפל על מנת להיבדק , לקבל הפניה לביצוע בדיקת מאמץ וכן לקבל הפניה לתוכנית שיקום לבבית מאורגנת מפוקחת ומסודרת . 
המרכז למניעת מחלות לב ולשיקום במכללה לחינוך גופני ולספורט ע"ש זינמן בוויינגייט , מפעיל תכנית שיקום לבבית מקיפה . 
פרטים באתר : http://www.wincol.ac.il/lev.htm#pratim 
