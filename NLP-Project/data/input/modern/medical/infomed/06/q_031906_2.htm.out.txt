תוצאות CT המורות על בלט דיסק 
בערך כ 3 חודשים סובלת מכאבים ברגל והקרנה לרגל שמאל . 
בשבועיים האחרונים גם תחושת נימול בכף הרגל . 
בבדיקת CT נמצא כי ב L 3 L 4 בלט דיסק היקפי ולצדדים עם סימני לחץ קל על השק הדוראלי . 
במרווח L 4 L 5 בלט דיסק אחורי ופרהצנטרלי עם סימני לחץ בולט על השק הדוראלי משמאל . 
לציין מלאות בפורמן וברצסוס לטרלי שמאלי בגובה זה . 
קשריות ע"ש שמורל ב L 4 D 12 מה זה אומר ? 
נראה כי ה CT אכן הדגים ממצאים העשויים לגרום לסימפטומים עצביים של נימול וכאבים עקב בלט ניווני של הדיסק הבין - חולייתי ולחץ על שורשי עצבים היוצאים מחוט השדרה בגובה המותני . 
הממצא המשמעותי הוא בגובה חוליה מותנית L 4 ו L 5 . 
קשריות שמורל הן למעשה גם כן ממצא ניווני בו הדיסק הבין - חולייתי בולט כלפי מעלה , לכיוון החוליה שמעליו , ולא לכיוון חוט השדרה . 
כדאי להתייעץ עם אורתופד לגבי מעקב וטיפול באיזור בלט הדיסק המותני L 4 - L5 . 
