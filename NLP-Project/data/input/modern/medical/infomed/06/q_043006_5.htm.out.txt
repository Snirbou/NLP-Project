תוצאת CT המראה על סטנוזיס ספינלי , הידרונפרוזיס והידרואורטר 
ב CT של עמוד השדרה הסיכום : סטנוזיס ספינלית סגיטלית . 
הידרונפרוזיס והידרואורטר . 
מה המשמעות ? 
סטנוזיס ספינלי הינו היצרות תעלת השדרה שגורמת ללחץ ולדחיקה של חוט השדרה ושורשי עצבים . 
בד"כ ההיצרות היא משנית לשינויים ניווניים בעמוד השדרה . 
ההיצרות יכולה לגרום לכאבים , בעיקר בגב תחתון עם הקרנה לרגליים , ונימול ברגליים . 
בד"כ הסימפטומים מופיעים כאשר הגוף בתנוחה מאונכת , עמידה או הליכה , ומוקלים בישיבה ובשכיבה , בעיקר בתנוחה עוברית . 
יש להתייעץ עם אורתופד לגבי משמעות הממצא והמשך טיפול ומעקב . 
הידרונפרוזיס והידרואורטר - הם הרחבה של אגן הכליה והשופכן . 
בד"כ ההרחבה נובעת מחסימה כלשהי - למשל משנית לאבן בשופכן . 
יש לברר את הסיבה להרחבה ולחסימה ע"י בדיקות נוספות . 
