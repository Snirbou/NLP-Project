הגדלת בלוטות הלימפה בבדיקת CT לחולה בלימפומה 
לפני מספר שנים אובחנה אצל אבי לימפומה ( בדם ) . 
אבי מבצע בדיקה בכל חודשיים וזה די סטטי . 
בפעמים בהם חלה קפיצה הוא טופל בכדורים . 
לפני כשבוע אבי ביצע CT . 
בסריקת הצוואר כתוב בסיכום הבדיקה : לימפואדנופתיה צווארית ( ידוע על לימפומה ) . 
בסריקה של בית החזה כתוב בסיכום : לימפואדנופתיה אקסילרית משני הצדדים . 
בדופן צדדי של בית החזה משמאל הודגמה גם בלוטת לימפה מוגדלת בודדת . 
היתי שמחה לקבל הסבר על תשובות הבדיקה . 
הממצאים העלו הגדלת בלוטות הלימפה בצוואר ובבתי השחי . 
כל הגדלת בלוטות יכולה להיות תגובתית , למשל לזיהום ויראלי או חיידקי , או לתהליכים דלקתיים , אולם גם יכולה להצביע על התעוררות המחלה . 
חשוב להשוות לבדיקות קודמות , ולהעריך עד כמה הבלוטות גדלו , ובמקרה הצורך לדגום אותן בביופסיה . 
רפואה שלמה 
