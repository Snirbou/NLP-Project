על כולנגיוקרצינומה 
אבקש לקבל הסבר על סרטן בכבד שנקרא כולנגיוקרצינומה + נתונים סטטיסטיים על החלמה . 
כולנגיוקרצינומה הוא למעשה גידול סרטני של דרכי המרה . 
גידולים אלה נדירים באופן יחסי וגילויים הוא בדרך כלל מאוחר . 
הגידולים יכולים להיות בדרכי המרה שבתוך הכבד או בדרכי המרה שמחוץ לכבד . 
בדרך כלל מתחילים סימפטומים כאשר הגידול גורם לחסימה של ניקוז המרה . 
הסימפטומים הם : צהבת , גרד , כאב בטן ( בבטן ימנית עליונה ) , ירידה במשקל וחום . 
כחלק מחסימת ניקוז המרה יכולים להיות צואה בהירה בצבע " חימר " ושתן כהה . 
אם הגידול הוא בדרכי המרה שבתוך הכבד בלבד , הביטוי הקליני יכול להיות מעט שונה ללא צהבת , ובעיקר כאבים בבטן ימנית עליונה וירידה במשקל . 
בבדיקות המעבדה : תיתכן עליה בבילירובין ( פיגמנט המרה אשר גורם לצהבת כאשר הוא מצטבר ) ועליה באנזימי כבד . 
תיתכן עליה בסמני גידול כגון CEA או CA 19 - 9 , אך הם אינם ספציפיים לסוג גידול זה . 
חשוב לעשות אבחנה ע"י ביופסיה ולקיחת רקמה לבדיקה פתולוגית כדי לקבוע אבחנה באופן סופי , מכיוון שאצל חלק מהחולים עם הסימפטומים שתוארו לעיל המרמזים על גידול זה , תתגלה לבסוף אבחנה אחרת ( לדוגמה : פיברוזיס של דרכי המרה - מצב לא ממאיר או גרורות של גידול ממקור אחר ) . 
הבעיה היא שלעיתים זה מסובך . 
הערכת החולה צריכה לכלול : אולטרסאונד של בטן ימנית עליונה , CT ו - MRCP או ERCP עם לקיחת ביופסיה ( תוכלי לקרוא על הבדיקות השונות באינדקס הבדיקות של אינפומד ) . 
לעיתים יש צורך לשקול ביופסיה דרך העור בהנחיית אולטרסאונד או CT . 
גם לאחר כל זאת , חלק מהחולים יצטרכו לעבור ניתוח כדי לקבוע את האבחנה הסופית . 
לאחר שנעשית אבחנה סופית ע"י ביופסיה צריך לקבוע האם החולה מועמד מתאים לניתוח שכן הדרך היחידה שבה ניתן להגיע לריפוי היא ע"י ניתוח . 
היום מומלץ בנוסף לניתוח לעשות טיפולים בהקרנות לאחר הניתוח לעיתים גם בשילוב עם כמותרפיה . 
לעיתים הדרך היחידה לקבוע האם החולה מתאים לניתוח היא בניתוח לשם הערכת המצב . 
למרבה הצער סיכויי הריפוי של גידול זה אינם גבוהים עם הישרדות של 5 - 10 % לאחר 5 שנים . 
חולים שאינם מועמדים לניתוח ( ישנם קריטריונים , אך באופן כללי מי שהגידול אצלו מפושט מדי בעת האבחנה ) יכולים לקבל טיפולים פליאטיביים שמטרתם להקל על הסימפטומים ולשפר את איכות החיים : 
בחולים עם צהבת , ישנה אפשרות להכניס צינוריות ( stents ) לדרכי המרה כדי לאפשר את ניקוזן או לעשות מעקף בדרך ניתוחית שיאפשר את הניקוז . 
ניתן לשקול הקרנות עם או בלי כמותרפיה 
כריתה ניתוחית של שער הכבד יכולה אף היא להקל על הסימפטומים ולשפר את ניקוז המרה . 
עוד באינפומד 
בדיקת ERCP באינדקס הבדיקות של אינפומד 
חזרה 
