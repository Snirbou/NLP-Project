כאבים במרפק שאובחנו כמרפק גולף 
מזה כ - 4 שנים אני סובל מכאבים בחלק הפנימי של המרפק ( שתי הידיים ) , ובשנה האחרונה גם בחלק החיצוני של הברכיים . 
ביקרתי אצל מגוון רחב של רופאים קונבציונאליים ולא קונבנציונאליים , פיזיותרפיסטים ועוד . 
רופאים רבים איבחנו את הבעיה כמרפק גולפאים , אך יחד עם זאת אף טיפול לא עזר לי . 
הכאב הוא תקופתי : בתקופות מסוימות אני מרגיש כאב 24 שעות ביממה ובתקופות אחרות רק כאשר אני מאמץ את הידיים . 
עד לפני ארבע שנים הייתי ספורטאי פעיל , כדורסל , וכיום אינני יכול לעסוק בשום פעילות גופנית , כגון משחקי כדור , שחיה , ריצה , אופניים . 
אשמח לשמוע דעתכם והצעותכם בנושא . 
אתה מתאר כאב הפוגע בתפקוד ולכן חייב להיות מטופל . 
לא ברור לי מהן הבדיקות שעברת , וכמו כן לא ברור לי האם שללו בעיות אחרות היכולות לגרום לכאב במרפק הפנימי למעט מרפק גולף . 
אנסה להעלות השערות לגורמים לבעיה : 1 - עבודה במנח ידיים לא נכון זמן ממושך ( האם קבלת ייעוץ והתייחסות לסביבת העבודה שלך ? 
) 2 - חבלה בעבר למבנים המפרקיים ( האם צילום רנטגן תקין והאם טווח התנועה מלא ? 
) 3 - בעיה צווארית המקרינה לכיוון המרפקים ( האם יש כאב צווארי ? 
האם תנועת צוואר מכאיבה במרפק ? 
האם סביבת העבודה נוחה לראש ולצוואר ? 
) 
4 - בעיה הקשורה לתנועתיות מערכת העצבים ובעיקר העצב האולנרי והמדיאני במסלולם מהצוואר ועד כף היד ( האם נבדק במכון הפיזיותרפיה ? ) 
שווה לבדוק את הנקודות הנ"ל לפני קביעת אבחנה . 
טיפול חייב לכלול הנחיה לתרגול בבית למתיחות וחיזוקים אקסצנטריים של שרירי המרפק והאמה . 
באם לא הצלחת לפתור את הבעיה , פנה למרפאת כאב של הקופה לטיפול סימפטומטי - אין טעם לסבול . 
רפואה שלמה . 
ירון טילינגר , פיזיותרפיסט מוסמך מכבי שירותי בריאות 
