על בדיקות לקרישיות יתר 
רציתי לשאול שתי שאלות : 1 . 
כיצד מתבצעת הבדיקה לקרישיות יתר ? 
2 . 
מה המשמעות של בדיקת דם חיובית לקרדיוליפין ? 
האם יש בזה סכנה כלשהי , האם יש טיפול ? 
בדיקות לקרישיות יתר מתבצעת על ידי לקיחת דגימת דם וביצוע מספר בדיקות שונות . 
בדיקות גנטיות - כלומר , בודקים האם קיימים שינויים ברצף ה - DNA בתאי הדם שיכולים לגרום למצב של קרישיות יתר ( לדוגמה מצב הנקרא Factor V Leiden או Prothrombin 21210 ) . 
בדיקת רמות של גורמי קרישה בדם כגון Antithrombin , Factor C , Factor S . 
בדיקות להימצאות נוגדנים כגון אנטי - קרדיוליפין הגורמים אף הם לקרישיות יתר . 
הימצאות של נוגדני קרדיוליפין מראה על נטיה לקרישיות יתר . 
מצב זה יכול להיות משני למחלות אוטואימוניות מסוימות ( כגון זאבת - Lupus ) , או כחלק מתסמונת עצמאית הנקראת תסמונת APLA . 
תסמונת זו מאופיינת באירועי פקקת עורקים או ורידים , הפלות חוזרות ובדיקות מעבדה ספציפיות כגון אנטי - קרדיוליפין . 
נמצא שלחלק מתורמי דם בריאים יש גם נוגדנים כאלה ( עד 9 % מהאוכלוסיה הנבדקת ) . 
כמו - כן , לפעמים בעת מחלה וירלית יכולה רמת הנוגדנים לקרדיוליפין לעלות באופן זמני , ולכן מומלץ לחזור על הבדיקה לאחר 6 שבועות . 
בדרך כלל לא מטפלים בנוכחות הנוגדנים בלבד ( אבל יש להימנע משימוש בגלולות למניעת הריון ומעישון המגבירים אף הם את הנטיה לקרישות יתר ) . 
אם החולה סובלת גם מהפלות חוזרות או אירוע של פקקת , יש לטפל בתרופות נוגדות קרישה כגון קומדין . 
למידע נוסף ראי אתרים : http://www.rheumatology.org.il/public/template 1 _ b.asp?category_id=494 
http://hematology.netfirms.com/tphilia.htm 
