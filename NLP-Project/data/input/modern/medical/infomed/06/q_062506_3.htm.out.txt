איך מבדילים בין דיזנטריה לשלשול נגיפי 
בתי בת ה 4 סבלה במהלך הסופ"ש מחום גבוה , שלשולים קשים וכאבי בטן חזקים . 
היום בני החל לשלשל וחומו עלה ל 38.5 . 
איך אדע אם מדובר בדיזנטריה או בשלשול נגיפי ? 
עם הבת הייתי במיון ואמרו לי שזה כנראה וירוס ולא לקחו אפילו בדיקות דם . 
שמעתי כי יש התפרצות של דיזנטריה . 
איך אזהה אותה ? 
האם השלשול של דיזנטריה מלווה בשרוכי דם קטנים ( או שזה בגלל פגיעה במעי בגלל השלשול ) או מלווה בדימום מסיבי יותר ? 
בדיזנטריה החום מגיע בקלות ל - 40 מעלות , הצואה מאד טיפוסית , עם פסי דם ובעיקר ריר מוגלתי לבן - צהבהב , הילד אפאתי לחלוטין . 
בדרך כלל יש סיפור של חשד לאכילת מזון חשוד או מקרים נוספים בגן הילדים . 
בשלשול ויראלי הצואה מיימית לחלוטין , הילד מאושש בין אקמול לאקמול , מה שלא קורה כל כך בדיזנטריה . 
בברכה דר משה ארוך - רופא משפחה 
