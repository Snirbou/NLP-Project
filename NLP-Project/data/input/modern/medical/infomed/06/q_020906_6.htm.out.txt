קרע ברצועת האגודל 
נודע לי לאחר פגישה עם כירורג כף יד שיש לי קרע ברצועת האגודל ( בתחתית האצבע , הרצועה מתייחסת רק לאגודל עצמו ) . 
קצת רקע על מה שקרה בעצם לאגודל שלי : ישבתי במגרש כדורגל בשכונה וקראתי עיתון , כאשר האגודל היה כלפי קדימה ולפתע פגע כדור חזק בחזית האגודל ( מה שנקרא בצמרת האצבע ) ולאחר מכן הרגשתי כאבים והאגודל התנפח ונהיה כחול . 
יום לאחר מכן הגעתי למיון בתל השומר והרופא שעשה לי צילום ובדק אותי בשיקוף אמר שאין לי קרע ברצועה , אך יש נקע . 
אך כאמור שהגעתי לביקורת לכירורג ( אורתופד ) כף יד , הוא בדק לי את תנועות האגודל ואת התגובה שלי לבדיקות הללו ואז קבע שאכן יש קרע ברצועה . 
הוא שם לי גבס ל 30 ימים . 
השאלה שלי היא , האם זה מספיק , והאם דווקא גבס ירפא לי את האגודל ויחבר את הקרע ? 
וכיצד ניתן לדעת בביטחון אם יש קרע ? 
ניתן לאבחן קרע בבדיקה קלינית - חוסר תנועה מלא וחוסר יכולת להתנגד לתנועה הנדרשת מהגיד . 
ניתן להיעזר גם באולטרסאונד הדמייתי לראות את המשכיות הגיד . 
אל תתבייש ובקש הסבר מהרופא למה לא לבדוק בהדמיה הנ"ל את הגיד ושאר הרקמות באזור שנפגע . 
במקרה של קרע חלקי ניתן לגבס וכך לתת זמן מנוחה בו הגיד יתאחה . 
בזמן זה הקפד להפעיל את כל המפרקים הלא מגובסים ( מרפק כתף צוואר ... 
.. 
. 
) 
לאחר מכן תתחיל שיקום שיכלול החזרת תנועה מלאה עצמית לאורך כל טווח התנועה ועם כוח תקין , וכן יכולות מוטוריקה עדינה . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
