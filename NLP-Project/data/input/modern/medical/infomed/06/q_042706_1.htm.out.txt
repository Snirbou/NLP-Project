שיטות לטיפול בדורבן 
אבי סובל מדורבן מזה חודשיים . 
במסגרת הטיפולים שהצעת , יש לי כמה שאלות : מהו טיפול ברטיות קרח ? 
היכן שמים את הקרח ? 
האם אמבט ג'קוזי עם מים חמים / פושרים לרגלים יכול להקל על הכאב ? 
האם אחרי הורדת משקל יש הטבה בכאב או האם הדורבן נעלם ? 
ראשית מעט מידע כללי - בזמן הליכה אנו דורכים על עצם הקלקנאוס . 
עצם הקלקנאוס אחוזה בגיד כף הרגל ( " פציה פלנטארית " ) מצידה האחד ובגיד אכילס מצידה השני בחיבורה לשוק . 
http://upload.wikimedia.org/wikipedia/en/3/3c/Achilles-tendon.jpg 
תפקיד הגיד הוא לעזור בשמירה על מנח כף רגל תקין עם קשתות מוגבהות . 
http://www.med.umich.edu/1libr/sma/sma_archpain_art.htm 
דורבן הוא מצב בו מתפתחת דלקת מקומית באזור חיבור גיד כף הרגל הארוך לעצם הקלקנאוס . 
לאחר זמן ממושך נוצר טריז עצם קטן הבולט כלפי מטה מהעצם . 
http://www.latrobe.edu.au/podiatry/Radiology/radiologypics/calcspurtibachilles 
סיבות רבות יכולות לגרום למתח מוגבר על חיבור העצם לגיד הארוך ולהתפתחות דורבן . 
במכון פיזיותרפיה יבדקו יתייחסו לכל אותם גורמים תורמים כמו : 
מבנה כף הרגל ומנחה על הרצפה בעמידה סטטית ובהליכה 
אורך שרירי התאומים וגמישות שרירי פנים כף הרגל 
סוג הנעל ואיכותה ומידת התמיכה שלה לכף הרגל 
ההתנהלות היומיומית ( עמידה ממושכת וכו' ) 
הצורך במדרס ואיזה סוג ( מרכך עומס או אוקומודטיוי או ביומכני ) לכל אלה ועוד ניתן להתייחס בטיפול בדורבן . 
בנוסף , ניתן להיעזר בטיפול חשמלי כגון אולטרסאונד מקומי לאזור הכאב בעקב . 
ניתן לנסות תרגילים כגון אלה - http://www.med.umich.edu/1libr/sma/sma_xplanfas_art.htm 
וכן לנסות חבישה כגון זו - http://www.nismat.org/traincor/pl_fasciitis.html 
כעת אענה על שאלתך . 
מהו טיפול ברטיות קרח ? 
קור מוריד כאב ולכן ניתן להיעזר בבקבוק מים קטן קפוא שמגלגלים עליו את הרגל קדימה ואחורה להורדת כאב מקומית . 
מקררים את האזור הכאוב . 
האם אמבט ג'קוזי עם מים חמים / פושרים לרגלים יכול להקל על הכאב ? 
מכיוון ששלב התחלת הדורבן הוא דלקת מקומית בחיבור הגיד לעצם , ניתן לטפל בבעיה בתחילתה על ידי מסג' מקומי לשיפור זרימת הדם וטיפול ברקמה הרכה . 
ג'קוזי נותן תוצאה דומה למסג' עדין . 
אם רוצים אפקט עמוק יותר , מומלץ לשלב גם טיפול ידני . 
האם אחרי הורדת משקל יש הטבה בכאב או האם הדורבן נעלם ? 
אין לי תשובה חד משמעית . 
על פניו יש היגיון לצפות לשיפור מעצם הורדת העומס . 
אולם יש צורך לטפל בגורמי סיכון אחרים שפורטו למעלה כאמור . 
שוב רפואה שלמה וחג עצמאות שמח . 
ירון טילינגר - פיזיותרפיסט מוסמך מכבי שרותי בריאות 
