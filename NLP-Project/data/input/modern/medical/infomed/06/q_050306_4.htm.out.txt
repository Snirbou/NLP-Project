ניתוחים ופרוצדורות 
טיפול בשבר באגודל 
לפני כשנה שברתי את אצבע האגודל . 
האיזור היה מגובס כשלושה שבועות . 
יש לציין שעד לרגע זה קיימת רגישות במקום בצורת כאבים חדים + הגבלה בתנועה + קושי רב בכל שימוש באצבע בהשוואה לאצבע המקבילה . 
כל רופא שבדק את האיזור נתן אבחנה אחרת לחלוטין . 
אשמח לדעת האם הבעיה ניתנת לטיפול או שמדובר במצב בלתי הפיך ? 
על מנת להעריך את פוטנציאל השיקום של יד לאחר שבר יש לדעת את : 
מקום השבר 
רמת המורכבות שלו 
האם יש פגיעה ברקמות הרכות כמו כלי דם עצבים ושרירים 
האם השבר מערב מפרק ולכן עלול לפגוע בתנועה . 
ועוד פרמטרים רבים אחרים . 
כולם ייבדקו וישתקללו לכדי טיפול מלא וניסיון לקבל את מקסימום התפקוד התקין והחזרה לשגרה מבחינת האצבע ומבחינתך . 
לא הייתי מחפש נבואות אצל רופאים , שהרי גם הם לא נביאים . 
במקום זה גשי עם הפניה מרופא המשפחה למכון פיזיותרפיה וכן למכון ריפוי בעיסוק והתחילי לקבל טיפול מלא שרק הוא יוודא שאת מקבלת את מירב היכולת התפקודית . 
הטיפול יכלול - 
הערכה מלאה של תפקוד היד 
בדיקת מדדי כף היד כמו טווחי התנועה וכוח השרירים . 
הגדרת מטרות ריאליות וניסיון להשיגן . 
כלי הטיפול רבים , וכוללים טכניקות ידניות כמו מסג' ותנועות אקססוריות דרך תרגול וחבישות דינאמיות , ושימוש בכלים אלקטרו תרמו תרפיים . 
לסיכום - רק טיפול מלא במכון פיזיותרפיה + ריפוי בעיסוק יאפשר לקבל שיקום מלא של כף היד . 
בהצלחה ורפואה שלמה , 
ירון טילינגר - פיזיותרפיסט מוסמך מכבי שרותי בריאות 
