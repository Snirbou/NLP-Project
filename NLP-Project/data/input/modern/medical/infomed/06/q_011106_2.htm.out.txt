טיפול בחרדות ללא תרופות 
מכניסה לאתר ובכלל אני מבין כי אני סובל מחרדות . 
זה התחיל אחרי אירוע של לחץ טראומטי שבסופו הגעתי למיון עם חשש להתקף לב . 
בבדיקות לא נמצא כלום , ולהיפך , מאז אני סובל מחרדות , קוצר נשימה , נדודי שינה , פחד להירדם ועוד . 
לאחרונה התחלתי להשתמש ב - רסקיו ועושה רושם שזה מעט עוזר אך עדיין קיימות חרדות . 
שאלתי - יש לי תחושה שאני יכול להתגבר על זה עם תמיכה . 
מה אתם ממליצים ? 
אני ממש פוחד מטיפול תרופתי . 
ישנן גישות שונות בהתייחסות לחרדה ולטיפול בה . 
הטיפול יכול לכלול טיפול פסיכולוגי , טיפול תרופתי או שילוב של שניהם . 
גם בטיפול הפסיכולוגי עצמו ישנן גישות שונות . 
לפי גישה אחת , החרדה היא סימפטום של בעיה עמוקה יותר , ולכן יש צורך בטיפול פסיכולוגי דינמי ארוך טווח כדי לטפל בשורש הבעיה . 
לעומתה ישנה גישה שלפיה ניתן להתגבר על התקפי החרדה בטיפול קוגניטיבי - התנהגותי שהינו ממוקד וקצר יותר , וע"י שיטות שונות כמו טכניקות של הרפיה , דמיון מודרך ועוד כדי ללמוד לשלוט בהתקפי החרדה . 
ניתן לשלב בין שתי השיטות , וניתן גם לשלב טיפול פסיכולוגי עם טיפול תרופתי . 
תוכל לקרוא בהרחבה על הגישות השונות והטיפולים בקישור הבא : 
http://www.psychologia.co.il/anxiety20.htm 
