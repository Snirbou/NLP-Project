טיסה ונסיעות 
טיסה לסובלת ממחלת COLD AGGLUTININ DISEASE . 
אובחנתי - COLD AGGLUTININ DISEASE . 
ידוע לי שאסור לי לשהות במקומות גבוהים מעל 1000 מ '. אני מתכוננת לטוס כ - 12 שעות לארה"ב . 
מה עלי לעשות ? 
האם שהיה ממושכת כזו בטיסה יכולה להזיק לי ? 
היכן אני יכולה לקבל עוד אינפורמציה בנושא ? 
מחלת Cold Agglutinin Disease נגרמת עקב הימצאות של נוגדן בדם אשר פועל כנגד תאי הדם האדומים וגורם להרס שלהם ( המוליזה ) . 
בניגוד למחלות אחרות של אנמיה המוליטית , במקרה של Cold Agglutinin Disease הנוגדן פועל רק בטמפרטורות נמוכות יחסית ( לרוב בין 23 ל - 30 מעלות צליוס ) ולא בטמפטורת הגוף התקינה ( 37 מעלות ) . 
לכן הרס של תאי דם מתרחש בתוך כלי הדם של איברים פריפרים כאשר נחשפים לטמפטורות נמוכות . 
בחשיפה לקור נוצר גוון כחול - סגול - אפור מלווה בכאב בקצות האצבעות , קצה האף ובאוזניים . 
לפעמים קיימים סימפטומים בבליעה של נוזל קר . 
גוון העור חוזר לתקין לאחר חימום של האזור המכחיל . 
אם ההרס של תאי הדם הוא מאסיבי ( בעקבות הורדה מהירה של טמפטורת הגוף כולו , במקרה של חשיפה לקור עז או ניתוחים בהם מקורר החולה ) , ייתכנו גם סימפטומים של אנמיה קשה . 
הטיפול העיקרי הוא כמובן הימנעות מחשיפה לקור . 
החולים צריכים ללבוש בגדים חמים ולחבוש צעיפים , כובעים , גרביים חמות וכפפות . 
האזהרה מלשהות במקומות גבוהים קשורה בעצם להימנעות מחשיפה לקור . 
במקרים קשים לפעמים יש צורך בטיפול תרופתי כמותרפי על מנת להפחית את ייצור הנוגדן בגוף . 
בכל מקרה , בטיסות מסחריות התנאים בגוף המטוס מבחינת לחץ אטמוספרי , אחוז החמצן באוויר והטמפרטורה נשמרים בתנאים של כ - 300 מטר מעל פני הים גם כשהמטוס ממריא עד לגבהים של כ - 10 ק"מ מעל פני הים . 
במהלך הטיסה חשוב שתשמרי על חום גופך בעזרת לבוש מתאים , וגם במהלך ביקורך בחו"ל - אם תבקרי במדינות קרות . 
אנו מאחלים לך נסיעה טובה ומהנה . 
