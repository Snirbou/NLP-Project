עוד על תסמונת Osler Weber Rendu . 
חמותי סובלת מתסמונת אוסלר וובר רנדו ( Osler-Weber-Rendu syndrome ) . 
לאחרונה אושפזה במצב של תרדמת כבדית . 
קיבלה טיפול להורדת רמת האמוניה בדם , ולאחר יומיים התאוששה . 
התרחיש הזה כבר קרה פעמיים . 
בהוראות השחרור מבית החולים נאסר עליה לאכול לחם , אורז ופסטות . 
הפחמימה המורכבת היחידה שמותרת היא תפוחי אדמה . 
למיטב הבנתי , האמוניה היא תוצר לוואי של פירוק חלבונים , שלא הפכו לאוריאה ( במקרה הזה , בגלל המחלה ) . 
מדוע האיסור הוא על אכילת פחמימות ? 
התסמונת ידועה יותר בשם hereditary hemorrhagic telengiectasia , שזו תסמונת שמאופיינת בפגם מבני בחיבור בין עורקים לוורידים , יותר ברמת הריריות , וגורמת לדימומים , בעיקר במערכת העיכול והכבד , אבל ניתן לראות גם מה שנקרא spider lesions - נגעים על העור שנראים כמו רשת קורי עכביש . 
ניתן למצוא מוקדי טלנגיקטאזיות בריאות עם בעיות נשימה עד מחלה כחלונית , או במוח עם אבצסים מוחיים ודימומים כבדים . 
כנראה הסיבוך אצל חמותך נגרם מדימום שגרם לאיזו קריסת מערכות עם אי ספיקה כבדית וכלייתית שגרמה לשיבוש במטבוליזים ועליה באמוניה . 
דר משה ארוך - רופא משפחה 
