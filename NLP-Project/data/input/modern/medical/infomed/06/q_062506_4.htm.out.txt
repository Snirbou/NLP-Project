כאב ראש בחלק האחורי של הראש 
מזה מספר חודשים שאני סובלת מכאבי ראש , בעיקר בחלק האחורי העליון של הראש , בדרך כלל באיזור מאד ממוקד . 
אני קמה בבקר עם הכאב והולכת לישון איתו בערב . 
בצהריים ברוב הימים המצב יותר טוב . 
בדיקות הדם שעשיתי תקינות , הייתי אצל רופא עיניים שאמר שהכל בסדר . 
עשיתי צילום רנטגן והכל בסדר . 
רופא המשפחה נתן לי כדור naproxi mg 500 . 
לא היה שיפור במצב . 
לאחר מכן נתן לי elatrolet mg 10 ואני רק עייפה יותר . 
הרופא אמר שאני צריכה לנסות לפחות שבוע ימים ואני מיואשת . 
אולי יש לכם איזה פיתרון עבורי ? 
דבר ראשון במקרה של כאב ראש אחורי - יש למדוד לחץ דם . 
תעשי ניטור של 2 - 3 מדידות ביום בשעות שונות . 
יש לפנות לנוירולוג אם לחץ הדם תקין ולשקול הדמיית CT . 
כמו כן פני לרופא המשפחה שירשום כדורים יותר ספציפיים לכאבי ראש , כמו מיגרלב או רלרט 40 . 
בברכה דר משה ארוך - רופא משפחה 
