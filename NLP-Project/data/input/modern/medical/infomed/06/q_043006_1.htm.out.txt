תוצאות CT המראות בלט דיסק במקומות שונים 
בעקבות כאב גב ש " השכיב " אותי במיטה למשך שלושה ימים ( אני עדיין חש כאבים בקימה למרות שעברו כבר כמעט חודשיים מאז ) , עברתי C.T הממצאים היו כדלהלן : ב L 3 , L 4 : הודגם בלט דיסק היקפי ב L 4 , L 5 : השק הדורלי לחוץ ע"י בלט דיסק היקפי אימפרסיות של הנוקלאי פולפוזיס ב L 3 , וב L 5 - L4 בגוף L 5 מימין קרוב לוודאי המנגיומה . 
מה המשמעות ? 
האם זה הפיך ? 
מהו הטיפול המומלץ ? 
פיזיותרפיה ? 
כירופרקט ? 
דיקור ? 
האם פעילות גופנית מותרת ? 
ה CT העלה מספר בלטי דיסק בגבהים של חוליות מותניות L 3 , 4 , 5 . 
מדובר בשינויים ניווניים של עמוד השדרה , אשר יכולים להיות במספר דרגות . 
במקרה שלך נשמע כי מדובר בצורה הקלה יותר שהיא בלט דיסק . 
פריצת דיסק תהווה צורה קשה יותר המציינת נזק נרחב יותר לדיסק הבין - חולייתי , ואשר יכולה להיות מלווה בלחץ על שורשי עצבים , דבר הגורם לכאבים חזקים בגב הקורנים לרגליים , וחולשה עצבית . 
במקרה שלך , סביר שמדובר בכאבים חולפים , וסביר שחלק גדול מהכאב מקורו מעווית ותפיסה של שרירי הגב . 
טיפול בכדורים משככי כאבים ונוגדי דלקת בשלב ראשון יעזור תוך כמה ימים . 
טיפולים חזקים יותר כוללים כדורים נרקוטיים . 
פיזיותרפיה , מניפולציה כירופרקטית ודיקור כולן דרכים יעילות לטיפול . 
פעילות גופנית מותרת ואף חיונית , בתנאי שעושים אותה נכון . 
כדאי להתייעץ עם פיזיותרפיסט בנוגע לפעילות המומלצת . 
