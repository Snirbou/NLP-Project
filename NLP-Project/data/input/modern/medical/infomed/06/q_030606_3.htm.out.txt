טיפול שורש או סתימה ? 
במשך שנים רבות התפוררה לי סתימה גדולה בטוחנת תחתונה , ולא סבלתי אלא מרגישות ומהצורך לנקות את החור כל הזמן . 
סוף סוף הלכתי לטיפול , ולאחר ניקוי יסודי של שאריות הסתימה הישנה העששת פסקה , השורש נחשף וצריך טיפול שורש . 
הרופאה שמה צמר גפן ספוג בשמן ציפורן , סתמה מעל 
בסתימה זמנית ומאז אין מאושר ממני - אין כאבים ואין רגישות . 
אני רוצה שהרופאה תשים סתימה קבועה , אך היא לא מוכנה ועומדת על טיפול שורש , כלומר להרוג שורש אחד שנחשף ועוד שני שורשים טובים ובריאים . 
ואני שואל - למה ? 
אין אלטרנטיבה ידידותית יותר ? 
אציין שבשן זו ( ובאחרות שלא הזכרתי כאן ושניצלו בסתימה בלבד ) גדל לי דנטין משני ולא סבלתי מכל כאבים או דלקת כל אותן שנים של הזנחה . 
האם לא כדאי לתת לשן צ'אנס להצמיח עוד דנטין משני מעל השורש , ואולי בעוד שנה לפתוח , להוציא את הצמר גפן ולסתום בסתימה רגילה ? 
ברגע שישנה פריצה לחלל המוך , כלומר שורש השן , אין ברירה אלא לבצע טיפול שורש מלא בכל התעלות . 
האפשרות לבצע סתימה קיימת רק כאשר לא היתה פריצה לחלל המוך או שהפריצה קטנה ביותר , וגם אז ישנה סכנה של התפתחות דלקת בלתי הפיכה שתצריך טיפול שורש במועד מאוחר יותר . 
ד"ר מיכאל אבא - רופא שיניים 
