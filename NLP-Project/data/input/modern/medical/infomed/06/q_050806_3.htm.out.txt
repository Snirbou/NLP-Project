פעילות גופנית 
פעילות גופנית לסובלת ממחלת שרקו - מרי 
יש לי מחלה - CMT . 
האם אני יכולה להירשם לחדר כושר כדי לרדת במשקל או שזה יכול להחמיר את מצב הרגל ? 
מחלת שרקו - מרי יכולה להתבטא ברמות שונות , ולכן אין אפשרות לתת המלצה ברורה בלי להכיר אותך ואת ההתבטאות אצלך . 
לרוב ההתבטאות כוללת בעיקר דפורמציות במבנה השוקיים וכפות הרגליים . 
כאמור - בלי להכיר את המקרה הספציפי , אתן המלצות כלליות ואסייג בהמלצה להתייעץ עם אורתופד ורצוי עם אחד העוסק בספורט . 
אין לעבוד בתוך כאב בשום פנים . 
אזורים כואבים או לא יציבים ניתן לחזק על ידי גרב אלסטית הדוקה או חבישה תומכת . 
בחדר כושר ישנו מגוון מכשירים המאפשר הפעלה אירובית של אזורים שונים בגוף , למשל עבודת זרועות וגו במכשיר חתירה , כך שניתן לשרוף קלוריות ולהוריד במשקל גם בלי להפעיל עומסים על גפיים תחתונות . 
חובה לשלב חימום כללי ומתיחות לפני התחלת ובסוף העבודה . 
מומלץ לקבל הדרכה מאיש צוות שיודע על המחלה ויתמרן אותך לתרגולים בהם אין עומס חזק על הרגליים ( לא ריצה או קפיצות ) . 
לסיכום - חדר כושר מאפשר עבודה אירובית והרזיה אך נדרשת הכוונה בהתאם לבעיה וחומרת 
הופעתה . 
אני ממליץ להתייעץ עם איש מקצוע המכיר אותך אישית ולעבוד בהתאם להנחיות שנתתי לעיל . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
