אונקוציטומה בבדיקת CT ותוצאות נוספות 
קיבלתי תוצאה של בדיקת CT בטן : 
מבנה תקין של הטחול . 
בסגמנט האחורי באונה הימנית של הכבד הודגם מוקד היפודנסי בקוטר של 21 ממ עם רושם של האדרה פריפרית קלושה . 
ייתכן שמדובר בהמניוגמה במקום זה . 
באגן אין אדנופתיה או מיימת iud ברחם . 
לאחר כריתת אונקוציטומה בכליה השמאלית נותרו סיכות מתכתיות אחדות באזור שער כליה זו . 
מה המשמעות של כך ? 
אונקוציטומה היא גידול שפיר של הכליה ולא אמורות להיות לו השלכות נוספות לאחר הוצאתו . 
בגלל שאונקוציטומה נראית ויכולה לדמות לעיתים לגידול כלייתי ממאיר , אני מניחה שהבדיקה נעשתה כמעקב . 
בכל מקרה על פי מה שנכתב נראה גוש בכבד , אולם מאפייניו כשל המנגיומה - גידול שפיר של כלי דם שאין צורך בשום טיפול בגינו . 
סך הכל הממצאים מעודדים מאוד ואין עדות למחלה פעילה על פי הנכתב . 
בכל מקרה , אני מציעה להתייעץ עם הרופא שלך לגבי אימות הממצא באולטרסאונד והשוואה לבדיקות קודמות . 
לגבי שאר הממצאים - אין עדות למחלה משנית הגורמת להגדלת בלוטות הלימפה בבטן ואין מיימת שיכולה ללוות תהליכים סרטניים . 
