חולשה ועייפות לאחר נטילת רסיטל 
אני סובלת מדיכאון וחרדות ומטופלת מזה חודש וחצי ברסיטל . 
אני מרגישה קצת שיפור בהרגשתי הכללית , פחות מדוכאת ויותר אנרגייטית . 
הבעיה שלאחר נטילת התרופה אני מרגישה עייפה וחלשה ורק לקראת הערב אני מרגישה יותר טוב . 
האם כך צריכה לפעול התרופה ? 
ועוד שאלה : החרדות עדיין לא עברו ואני מרגישה קצת מיואשת . 
האם זה עוד מוקדם מכדי שהתרופה תתחיל להשפיע ? 
התרופה רסיטל ( או בשמה הגנרי Citalopram ) אכן עלולה לגרום לתופעת לוואי של ישנוניות ועייפות . 
מומלץ שתתייעצי עם הרופא שרשם לך את התרופה , ייתכן שהוא ימליץ על החלפתה לתרופה נוגדת דיכאון אחרת . 
בינתיים מומלץ שתימנעי מנהיגה או מכל פעילות הדורשת את עירנותך ועלולה לסכן אותך ואחרים . 
כאשר התרופה נלקחת לטיפול בדיכאון , ייתכן שיפור מהיר בשינה ובתיאבון , אך לשאר הסימפטומים של הדיכאון לוקח 4 - 6 שבועות עד שמרגישים שיפור . 
התייעצי עם הפסיכיאטר לגבי תחושת החרדה שעדיין אין את מרגישה שיפור לגביה . 
לעיתים יש עליה ברמת החרדה לאחר התחלת נטילת התרופה , אך לרוב היא קלה וחולפת . 
ניתן לקחת תרופה נוספת להפחתת החרדה עד שהתרופה רסיטל תשפיע . 
אך שוב לאור העייפות והחולשה שאת מציינת כדאי להתייעץ עם הפסיכיאטר בהקדם לגבי המשך הטיפול . 
בכל מקרה , זוהי תרופה שיש להפסיק את נטילתה באופן הדרגתי ומבוקר ולכן לא כדאי להפסיק את נטילתה באופן עצמאי . 
