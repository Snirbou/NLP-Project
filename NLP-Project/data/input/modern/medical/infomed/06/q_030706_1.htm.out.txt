ניתוחים ופרוצדורות 
צפייה בניתוח - לילדה ששואפת להיות רופאה 
שלום לכל הרופאים המדהימים שעונים על השאלות . 
אומנם אני בת 12 אבל גם אני רוצה להיות רופאה בעתיד . 
המקצוע מעניין אותי מאוד והייתי רוצה נורא שתענו לי על שאלה חשובה מאוד . 
יש סיכוי לתת לילדה בגילי לראות ניתוח ? 
אפילו מחלון . 
אני מייחלת לזה . 
אני מתה לראות איך עושים ניתוח באמת ! 
אני תמיד רואה תוכניות על רופאים וניתוחים וזה לא מפריע לי בכלל . 
אם כן , אז איפה ? 
ומתי ? 
אני מאוד אודה לכם אם תענו לי ותדעו לכם שאני מעריצה אתכם . 
כל אחד ואחד מכם . 
אם תוכלו להפנות אותי למישהו שיוכל לתת לי לראות ניתוח באמת אני מאוד אשמח . 
ואולי יום אחד ניפגש בחדר ניתוח . 
תודה . 
תודה על מכתבך . 
עדיין יש לך זמן עד שתצטרכי לבחור במקצוע , אך אין ספק כי תחום הרפואה הינו מרתק ומאוד רחב ומגוון . 
אני ממליצה לך לכתוב מכתב למנהל מחלקה כירורגית בבית - חולים קרוב לביתך , עם בקשתך לצפות בניתוח , ואני מקווה שיאפשרו לך . 
ייתכן ותהיה אפשרות להזמין אותך לביקור יחד עם הסטודנטים לרפואה . 
אפשרות נוספת היא לפנות לבית - ספר לרפואה ( קיימים 4 בארץ - באוניברסיטת תל - אביב , באוניברסיטה העברית בירושלים , באוניברסיטת בן - גוריון בבאר - שבע ובטכניון בחיפה ) . 
בהצלחה בהמשך דרכך ולהתראות . 
