בלבול כתוצאה משימוש במשתנים לסובל מאי ספיקת לב 
ב - 26.4.06 - אשפוז ראשון בו היה אירוע של ניתוק מהסביבה שנגרם כנראה מהיפונתרמיה או מספסיס שטופל במשך שבועיים באנטיביוטיקות רבות . 
אשפוז שני כ - 3 שבועות לאחר מכן על רקע גודש ריאתי שטופל בפוסיד וחלף , אך משום מה הומשך טיפול בפוסיד 80 מ"ג ליום עד שהופסק שוב לאחר אשפוז חוזר בו נצפתה היפונתרמיה משנית לטיפול בפוסיד . 
המדובר באדם אינטליגנטי וצלול ביותר שפתאום ! 
החל לשכוח מילים במהלך דיבור , מה שגורם לו ללחץ ( הוא מודע לכך שהוא שוכח מילים ) . 
לציין כי CT בזמן פנייתו הראשונה למיון פורש כתקין . 
האם מדובר בטראומה גופנית ונפשית שסיכויי החזרה לדיבור שוטף הם טובים ? 
האם יש סיכוי שעם הזמן הבעיה תחלוף ? 
. 
אכן בעיה שכיחה וכואבת , והיא המאבק לשפר את תפקוד הלב בכל מחיר ועל חשבון מערכות אחרות . 
על פי הבנתי , בגלל אי - ספיקת לב הנ"ל מקבל הרבה פוסיד , שהרי יש היפונתרמיה חוזרת . 
הפוסיד גורם להתייבשות ועליה ב - urea שהנורמה שלה בסביבות ה - 50 ( אורמיה ) תסתכל בבדיקות ותראה שהיא גבוהה מאד . 
לכן נוצר מצב שהאוראה , שהיא חומר רעיל למוח בכמויות גדולות , גורמת לאפתיה ובלבול - תופעה שנקראת uremic encephalopathy . 
מה שניתן לעשות הוא לשלב משתנים מסוגים שונים ולא רק פוסיד , רצוי משתנים מתונים יותר . 
יש לתת לחולה יותר שתייה עד כמה שהמצב הלבבי מאפשר , ולנסות לשלב תרופות כמו קארבדילול שתחזקנה את שריר הלב . 
יותר מאוחר יהיה ניתן להוריד במשתנים ולשפר את התפקוד . 
כל זאת בתנאי כמובן שאין נזק מוחי אורגני , כפי שאמרת - CT מוח תקין . 
יש לפנות כמובן לקרדיולוג שיאזן תרופתית וישים לב גם לתפקוד הכלייתי , ואז עם הורדת האוראה החולה יחזור אלינו ! 
בברכה דר משה ארוך - רופא משפחה 
