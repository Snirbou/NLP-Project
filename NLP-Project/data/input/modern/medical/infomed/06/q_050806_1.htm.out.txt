על שימוש בזריקה לטיפול בדורבן 
אני סובלת מדורבן בכף הרגל . 
המליצו לי על פיזיותרפיה , ביצעתי ( ללא הואיל ) , טיפולי אולטרסאונד ( ביצעתי 10 טיפולים ולא רואה ממש שיפור ) , מידרסים מותאמים לפי המלצת האורתופד . 
יש לציין שאני אישה עובדת כ - 8 שעות ביום , הרוב בעמידה ממושכת . 
האורתופד המליץ על זריקה ישירה לכף הרגל ( המקום הכואב ) וברצוני לדעת מהן תופעות הלואי של הזריקה , האם יש אפשרות נוספת או אחרת פרט לזריקה הנ"ל היות ומסביבי יש הרבה אנשים בעלי נסיון בענין אשר אמרו שהזריקה כואבת במלוא משמעות המילה . 
אני גם קצת חוששת , אני אישה הסובלת מלחץ דם גבוה , כולסטרול , מטופלת בכדורים . 
השאלה היא האם הזריקה מומלצת , ואם לאו - מה עוד יש ? 
ראשית מעט מידע : בזמן הליכה אנו דורכים על עצם הקלקנאוס . 
עצם הקלקנאוס אחוזה בגיד כף הרגל ( " פציה פלנטארית " ) מצידה האחד ובגיד אכילס מצידה השני בחיבורה לשוק 
http://upload.wikimedia.org/wikipedia/en/3/3c/Achilles-tendon.jpg 
תפקיד הגיד הוא לעזור בשמירה על מנח כף רגל תקין עם קשתות מוגבהות . 
http://www.med.umich.edu/1libr/sma/sma_archpain_art.htm 
דורבן הוא מצב בו מתפתחת דלקת מקומית באזור חיבור גיד כף הרגל הארוך לעצם הקלקנאוס . 
לאחר זמן ממושך נוצר טריז עצם קטן הבולט כלפי מטה מהעצם . 
http://www.latrobe.edu.au/podiatry/Radiology/radiologypics/calcspurtibachilles 
את מספרת שטופלת במכון פיזיותרפיה על ידי אולטרסאונד . 
אולטרסאונד אינו מספיק בפני עצמו ונדרשים עוד כלים טיפוליים . 
האם הודרכת לתרגול ? 
האם היה ניסיון לטפל על ידי חבישה ? 
האם בדקת אפשרות להוריד מעט את כמות שעות העמידה או לשלב בהן מתיחות ? 
האם הנעל נוחה לך ? 
האם ניסית לישון עם סד מתיחה לקרסול ? 
( בררי אצל האורתופד על סד לילה ) כל אלה יכולים להיות טיפול יעיל לפני זריקה . 
ניתן לנסות תרגילים כגון אלה - 
http://www.med.umich.edu/1libr/sma/sma_xplanfas_art.htm 
וכן לנסות חבישה כגון זו - 
http://www.nismat.org/traincor/pl_fasciitis.html 
רק לאחר שכשל ניסיון מלא כולל הנקודות שהצעתי לך ( גשי לפיזיותרפיסט ובקשי להתייחס אליהן ) , רצוי להמשיך לזריקה . 
הזריקה אכן כואבת ופותרת את הבעיה בחלק מהמקרים , ובחלקם הכאב חוזר לאחר כמה חודשים . 
לסיכום - יש מה לנסות מעבר לאולטרסאונד ולפני המעבר להזרקה - גשי לפיזיותרפיסט לטיפול מלא . 
רפואה שלמה , 
ירון טילינגר - פיזיותרפיסט מוסמך מכבי שרותי בריאות 
