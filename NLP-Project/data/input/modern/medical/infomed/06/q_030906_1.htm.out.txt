על הקשר בין גב תפוס לדלקת 
מזה כשבוע אני שוכבת עם גב תפוס כתוצאה מריקוד . 
רציתי לדעת על הקשר בין גב תפוס לדלקת . 
( הרופא רשם לי תרופה נוגדת דלקת ) , והאם יש דרך לטפל בדלקת שלא ע"י כדורים ? 
דלקת מתארת מצב בו יש פעילות מואצת של חילוף חומרים במקום מסוים - זהו תהליך ריפוי של הגוף . 
התהליך מאופיין ב - חום + אודם + רגישות למגע + כאב בתנועה + נפיחות . 
כל אלה בעקבות התרחבות כלי הדם והפרשת חומרים באזור במטרה לפנות תאים פגועים ולבנות חדשים . 
הדלקת יכולה לנבוע ממספר סיבות - - תהליך זיהומי - חיידקי או וירלי 
- טראומה - נזק לרקמה ותהליך החלמתה המלווה בסימנים הנ"ל . 
מקובל מאוד לתת כדור מסוג נוגד דלקת שאינו סטרואידי כמו אתופאן 400 / איבופרופן ועוד ) 
מטרת הכדורים היא למתן את תהליך ההחלמה ( ה"דלקת " ) . 
זו אינה דלקת זיהומית , ולכן הכדור אינו אנטיביוטיקה אלא רק ממתן את תהליך ההחלמה כדי שלא תסבלי מירידה תפקודית תוך כדי ההחלמה . 
מקובל מאוד לקחת סביב 10 ימים כדור כזה , ועם הירידה בכאב להתחיל בהקדם לחזור לתנועה ותפקוד . 
הטיפול בכדור הוא רק שלב ראשון שאחריו רצוי לגשת למכון פיזיותרפיה ולקבל הדרכה לתרגול בסיסי לגב , שיכלול הסבר לשימוש נכון בגב וחיזוקי שרירי בטן וגב . 
למשל - 
http://www.med.umich.edu/1libr/sma/sma_xupperba_art.htm 
http://www.med.umich.edu/1libr/aha/aha_xlbpm_art.htm 
מצב בו כאב הגב גורם לך לשכב במיטה שבוע דורש טיפול , מכיוון שהטיפול הכי טוב לכאב גב הוא חזרה לתנועה וחזרה לתפקוד מלא ככל הניתן . 
לסיכום - 
כדורים אינם מעידים על זיהום אלא רק על נסיון לשכך את המצב הסוער . 
מומלצת מאוד התחלת תנועה כטיפול החשוב ביותר לשיפור . 
מומלץ לגשת לפיזיותרפיה ( בתיאום עם הרופא ) ולהתחיל טיפול שיחזיר לתפקוד וימנע היקבעות של ירידה תפקודית . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
