על ההבדל בין בדיקת CT לבדיקת CT PET . 
שאלתי היא : מה ההבדל בין CT ל - PET CT ? 
CT PET הוא שילוב של שתי בדיקות : CT רגיל , ו PET או positron emission tomography . 
בעוד CT נותן אינפורמציה אנטומית בלבד , ה PET נותן אינפורמציה תפקודית , ושילוב השניים יעיל במיוחד . 
ב PET מוזרק לווריד חומר בשם FDG שהוא אנלוג של סוכר , הנצרך ע"י כל תא ותא בגוף . 
תאים סרטניים צורכים יותר אנרגיה וסוכר מתאים רגילים , ולכן הקליטה של ה FDG באזורים של סרטן או גרורות תהיה גבוהה . 
כך איזור שנראה עם פעילות יתר חשוד לפעילות סרטנית , וה CT נותן לנו מידע מדויק מהו האזור ומהו האיבר . 
מבחינה מעשית מדובר בבדיקה ארוכה יותר . 
הסריקה מתרחשת רק כשעה וחצי אחרי ההזרקה של ה FDG , ואורכת בעצמה עד 45 דקות ( CT רגיל לוקח כמה דקות ) . 
כמו כן מדובר בבדיקת ההדמיה היקרה ביותר , שעולה כמה אלפי שקלים למטופל . 
