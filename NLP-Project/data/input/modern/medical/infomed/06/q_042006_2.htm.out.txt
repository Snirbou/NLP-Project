מחלות וסימפטומים פריצת דיסק 
ניתוחים ופרוצדורות 
ניתוחים ופרוצדורות 
מחלות וסימפטומים גב 
כאבי גב שאינם חולפים אחרי שאיבת דיסק 
לפני כשנה הייתי מעורב בתאונה שבה נפגעתי בצלעות ובעיקר בגב התחתון . 
מאז התאונה המשכתי לסבול מכאבי גב ברמות שונות וטופלתי אצל כירופרקט עד שיום אחד בלי שום סיבה מיוחדת ( מאמץ גבוה מהרגיל או תאונה ) נהפכו הכאבים לבלתי נסבלים והקרינו לרגל ימין , וסבלתי מאובדן תחושה במספר מקומות לאורך הרגל . 
לאחר צילומים ובדיקות הוחלט שיש לבצע שאיבת דיסק ( תהליך שלפי הבנתי אמור היה לשפר את המצב בצורה יעילה ובלתי מסוכנת ) . 
כיום , 4 חודשים לאחר השאיבה , אני עדיין סובל מכאבים יום יום ( ואני אפילו לא עובד ) . 
הייתי רוצה לדעת אם מקור הבעיה הינו בתאונה , ומה המשך התהליך במצבים דומים לשלי . 
ראשית מעט מידע - פריצת דיסק קיימת ב - 4 דרגות חומרה : 1 - היחלשות הגרעין עם קרעים קטנים בשכבות החיצוניות 2 - דליפה של חומר הגרעין לחלל השכבות החיצוניות עם קרעים בשכבות החיצוניות 3 - חדירה של חומר הגרעין דרך השכבות החיצוניות 4 - יציאת החומר הדיסקוגני החוצה לחלל התעלה כגוף חופשי . 
יש להבחין בין בלט לבין פריצה - בלט נפוץ מאוד ואינו גורם או שלב בדרך לפריצת דיסק . 
פריצת דיסק יכולה להיות בכיוונים שונים , ובהתאם יילחצו מבנים שונים . 
פעמים רבות פריצות דיסק אינן סימפטומאטיות כלל ואין חובה שיגבילו תפקוד או פעילות . 
אין לי אפשרות לדעת מהו מקור הכאב בתשובה באינטרנט . 
אם הכאבים החלו רק לאחר התאונה זה תומך בכך שניתן לקשר ביניהם . 
אין אפשרות לדעת כמה אחוזי כאב יישארו , אך אני בהחלט יודע שכל המחקרים תומכים בחזרה לעבודה ולחיי היום יום ככל הניתן כתנאי להצלחת הטיפול . 
אין היגיון במנוחה של 4 חודשים בלי תרגול גופני . 
בהחלט מומלץ להימנע מפעולות המגבירות את הכאב , אך חשוב לחזור לפעילות עדינה קבועה וכן לחזור לעבודה כמה שיותר מהר . 
גש להדרכה במכון פיזיותרפיה כיצד לבצע כל פעולה בלי כאב ובלי עומס מופרז על הדיסק . 
ניתן ללמוד תנוחות מומלצות להרמה ולכל פעילות אחרת . 
ניתן ללמוד לחזק את שרירי הבטן העמוקים ולהפעילם בעת ההרמה או בעת ביצוע הפעילות הספורטיבית . 
ככלל מומלץ להימנע מפעילות מרובת זעזועים כמו ריצה , ולעבור לפעילות כמו שחיית חתירה או הליכה . 
הטיפול יכלול : מתיחה מותנית / הדרכה לחיזוק שרירי בטן / הדרכה לפעילות נכונה / תיקון סביבת עבודה אם צריך / טיפול מנואלי מגוון / שימוש בכלי טיפול אלקטרותרפיים רבים . 
ועוד ........... 
.......... 
......... 
........ 
....... 
...... 
..... 
.... 
... 
.. 
. 
בוודאי שלאחר ניתוח חובה להתחיל בהקדם טיפול פיזיותרפי שיסייע לחזור לשגרת החיים . 
נסה לתרגל מהקישורים הבאים : http://www.med.umich.edu / 1 libr/aha/aha_xlbpm_art.htm . 
וכן - http : / / www.thera-bandacademy.com/exercises/showroutine.asp ... AM 
לסיכום - כאב 4 חודשים אחרי ניתוח אינו סיבה לא לחזור לשגרת חיים , והימנעות מחזרה לחיים רק עלולה להגביר כאב . 
חובה להתחיל טיפול פיזיותרפי עם הדרכה לתרגול והתחלת פעילות גופנית מדורגת . 
ניתן להיעזר במכשיר טנס נייד להורדת הכאב . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
