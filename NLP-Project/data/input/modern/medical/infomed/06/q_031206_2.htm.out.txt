כאבי ברכיים בזמן עליה במדרגות 
אני סובל בכאבים בברך שמאל כבר שנה . 
הכאבים מופיעים רק בעליה במדרגות ( קשה למקד בדיוק את נקודת הכאב וקשה לשחזר את הכאב שלא בעליה במדרגות ) . 
הכאבים מופיעים לעיתים , אבל ייתכן שחלק מהזמן זה קשור לכך שסיגלתי עליה בצורה שמקלה על הרגל הבעייתית . 
היתי אצל אורתופד שאבחן בעיה בפיקת הברך ושלח אותי לפיזיותרפיה לצורך חיזוק השריר . 
מאז עברו מספר חודשים והכאבים נותרו ( בוצעה בדיקת אולטרסאונד ולא בוצעו צילומים ) . 
האם הכאבים יישארו לעד או שעם הזמן הדבר ייעלם ? 
מה ניתן לעשות כדי להקל על הכאבים ? 
כאב בעליית מדרגות אכן מאפיין בעיה פיקתית . 
לא פירטת מה נבדק וכיצד טופלת במכון הפיזיותרפיה . 
יש מקום לברר את מקור הכאב בברך שיכול לנבוע מגורמים רבים כגון : 1 - אורך שרירים לא מלא ולא סימטרי 2 - מנח כפות רגליים 3 - מיקום הפיקה ותנועתה במסלול הירך והשוק 4 - שליטת האגן על הברך בהליכה 5 - יציבות המפרקים בברך . 
חשוב גם להסתכל על הברך בזמן עליית המדרגות - האם היא קורסת פנימה או נשארת ישרה . 
הקפד לשמור על הברך בקו ישר בלי הטיות צידיות בעליה . 
בהתאם לבדיקה ולממצאים מותאם תרגול לשיפור התפקוד . 
כמו כן נתן להיעזר במכשור חשמלי וטכניקות ידניות . 
במידה והברך לא משתפרת עם הטיפול וההדרכה לתרגול , חזור לרופא להמשך בירור . 
אין צורך לקבל את המצב בהשלמה - המשך בירור וטיפול אורתופדי ופיזיותרפי . 
ניתן לשלב גם מאלה - 
http://www.med.umich.edu/1libr/guides/knee/kneeart.htm 
טיפים כלליים לברך - 
לא מומלץ לשבת בתנוחה סטטית עם כיפוף ברך ממושך . 
נסה לשנות את מנח הברך כל כמה דקות . 
נסה לחמם את הברך על ידי כרית חימום או גרב אלסטית . 
ניתן להפחית כאב בברך על ידי מכשיר חשמלי נייד - TENS בהשאלה מיד שרה . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
