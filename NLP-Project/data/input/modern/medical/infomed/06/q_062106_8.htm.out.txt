כאבים בבית החזה בעת נשימה עמוקה 
מזה כחצי שנה אני סובל מכאבים באיזורים שמסביב לריאות . 
תחילה הופיעו כאבים באיזור החזה העליון , לאחר מכן באיזור הסרעפת , הצלעות התחתונות והגב . 
הכאב מתבטא במעין הרגשת דקירה וצריבה בזמן נשימה עמוקה , שלעיתים מתחזק ולעיתים נחלש עם הופעת הכאבים . 
נשלחתי ע"י רופאת המשפחה לבדיקת תפקודי ריאה שתוצאותיה היו תקינות ( 104 % ) . כמו כן שני צילומי חזה שעשיתי מאז היו תקינים . 
נשללה אפשרות לשלבקת חוגרת ע"י נוירולוג ורמת ה CPK בבדיקת דם נמצאה תקינה . 
עלי לציין שאני מעשן מזה כ 20 שנה , אבל גם עוסק בספורט באופן קבוע , ואינני סובל מבעיות לב או לחץ דם גבוה . 
שאלתי היא : האם אני סובל ממחלת ריאות כלשהי ? 
ועל אילו בדיקה אתם ממליצים , שכן נראה לי שרופאת המשפחה די מתקשה באבחון . 
על פי התלונות והבירור , ובמידה ונעשה בירור לבבי מלא , כולל אקו לב ומבחן מאמץ , קרוב לוודאי שהכאבים נובעים מקיר בית החזה . 
בין כל שתי צלעות קיים שריר בצורת מסרק שבתוכו עוברים כלי דם ועצב . 
התכווצות שריר גם בתנועה בנאלית של חצי סיבוב הצידה לקחת חפץ מספסל אחורי במכונית יכולים להתחיל דלקת מסוג זה במחית העצב , וסוג דלקת וכאב זה מוחמר בתנועות הנשימה . 
הצעתי לך : הפסקת פעילות ספורטיבית ל - 10 ימים . 
בקש מהרופא המטפל טיפול נוגד דלקת - אתופאן 600 מ"ג פעמיים ביום ומגנזיום ציטראט 200 מ"ג גם פעמיים ביום למשך שבוע , וספר לי על התוצאות . 
בברכה דר משה ארוך - רופא משפחה 
