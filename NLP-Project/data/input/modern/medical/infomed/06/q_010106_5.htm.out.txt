איחור במחזור של חודש ותוצאות בדיקות הריון שליליות 
אני בת 22 . 
נטלתי גלולות למניעת הריון במשך שנתים . 
לאחר מכן הפסקתי לפי המלצה של רופאת נשים , מכיוון שהתגלתה אצלי פיברואדנומה בשד השמאלי בגודל של כ - 2.5 ס"מ . 
הפסקתי את נטילת הגלולות לפני ארבעה חודשים , קיבלתי פעמים וסת יחסית סדירה . 
נכון להיום אני באיחור של יותר מחודש . 
עשיתי שלוש בדיקות הריון ביתיות וכולן יצאו שליליות . 
ביקרתי שבוע שעבר אצל רופאת נשים , נאמר לי כי הבדיקות הללו מספיק אמינות ואין צורך לבצע בדיקת דם נוספת . 
קיבלתי מרשם לתרופה שנטלתי במשך חמישה ימים פעמיים ביום כאשר ביום החמישי או אפילו לפני הייתי אמורה לקבל את הווסת , אך לצערי זה לא קרה . 
היום עברו יומיים מאז נטילת הגלולה החמישית . 
. אני לא יודעת מה לעשות . 
מה יכולה להיות הבעיה ? 
האם אני בהריון ? 
אני בדרך כלל בריאה , לא מעשנת , סבלתי מציסטות בשחלות לפני כ - 4 שנים , אך הן לא נעלמו אחרי שהתחלתי ליטול גלולות . 
בעבר סבלתי גם מתת - פעילות של בלוטת התריס אך נכון לבדיקות דם שערכתי לפני כחצי שנה אני מאוזנת ( איני נוטלת אלטרוקסין ) . 
אני מניחה שהכדורים שקיבלת מהרופאה היו אוטרוגסטן או סוג אחר של פרוגסטרון . 
האם היית בהריון בעבר ? 
האם עברת גרידה ? 
האם היית בדיאטה רצינית בזמן האחרון ? 
האם הופיעו לאחרונה סימנים של תת - פעילות בלוטת התריס : עייפות ? 
אי סבילות לקור ? 
היעדר וסת יכול להיות סימן של תת - פעילות הבלוטה . 
במידה ואף אחד מהנ"ל לא קרה , ואם הווסת לא מופיעה , עלייך לגשת שוב לרופאת הנשים המטפלת שלך ולהיבדק על ידה . 
מומלץ גם לעשות בדיקת אולטרסאונד וגינלית כדי לבדוק את עובי הרירית ברחם . 
כדאי לעשות גם בדיקה לפרופיל הורמונלי במידה והבעיה לא נפתרה . 
כמו כן מומלץ שתחזרי על בדיקת TSH על מנת לוודא שאת לא נכנסת למצב של תת - פעילות בלוטת התריס . 
