פיזיותרפיה לאחר שבר מורכב בקרסול 
שאלתי היא בקשר לשבר בקרסול שמאל . 
קיבוע שבר בקרסול עם CANNULATED SCREWS לקיבוע פטישון מדיאלי ופלטה לקיבוע שבר בפטישון לטראלי . 
מהלך ניתוחי ובתר ניתוחי תקין . 
ניתוחים OPEN REDUCT OF FRACT OF TIBIA AND FIBULA WITH INT FIXATIN היום אני 44 יום אחרי הניתוח . 
שאלות : 1 - צבע כף הרגל ( אצבעות ) במצב ישיבה משתנה לכחול ונפוח קצת , עם הרמת הרגל הצבע מייד חוזר לנורמלי והנפיחות יורדת . 
האם זה נורמלי ? 
2 - האם אני יכול להתחיל בפיזיותרפיה ומתי אני יוכל להתחיל לדרוך על הרגל ? 
ראשית כל - מומלצת פיזיותרפיה בהקדם . 
שבר מורכב כפי שאתה מתאר דורש שיקום לא קצר עד לחזרה מלאה לתפקוד - http://www.physioroom.com/injuries/leg/tibia_fibula_fracture_full.php 
דאג לקבל טיפול בהקדם האפשרי , ובדרך כלל הפיזיותרפיסט יגיע לביתך במצב כזה . 
בפגישה תוכל לקבל את כל המידע ולהתחיל שיקום מלא ולכן חשיבות התחלת הטיפול המוקדמת . 
נורמלי לראות נפיחות מקומית באזור הקרסול . 
הצבע הכהה הוא דם שיצא מכלי דם שנחתכו בפגיעה או בניתוח והוא נספג לאט לרקמות בחזרה 
היעלמות הנפיחות והצבע בהרמה מעידה על כך שלא מתפתחת בצקת , וזה סימן טוב . 
לטיפול בנפיחות ניתן לשמור את הרגל במנח מוגבה גם בישיבה וגם בשכיבה . 
מומלץ להשתמש בגרב אלסטית מקצות האצבעות ועד מעל קרסול - בקש מהרופא מרשם לבית המרקחת . 
הגרב גם תסייע להורדת הנפיחות וגם למניעת התפתחות בצקת . 
לאחר הניתוח מקובלת תקופה של 6 שבועות בהן אין דריכה , ולאחר מכן בהדרגה דריכה חלקית ומלאה . 
ההתקדמות היא בהתאם לסימני איחוי מתקדמים בהדמיה רנטגנית . 
מומלץ ליצור קשר ולהתחיל לקבל טיפול פיזיותרפי בבית , ועם ההתקדמות במכון עד לתפקוד מלא וחזרה לשגרת החיים . 
מטרת הטיפול כעת היא לשמר ככל הניתן את טווחי הקרסול והמפרקים הסמוכים וכן להדריך לניידות בתקופה הקרובה . 
ניתן במקביל לקחת תוסף סידן וויטמין A + D לשיפור רמות הסידן . 
עד למפגש עם הפיזיותרפיסט נסה לתרגל מעט מאלו בלי דריכה אם אסורה עדיין , ועם כאב שלא עולה על רמה קלה . 
http://www.med.umich.edu/1libr/sma/sma_xanklefr_art.htm 
כמו כן יש לקבל יעוץ מהפיזיותרפיסט להתאמת סביבת מגורים בטוחה למניעת נפילות בעתיד . 
רפואה שלמה . 
ירון טילינגר , פיזיותרפיסט מוסמך מכבי שירותי בריאות 
