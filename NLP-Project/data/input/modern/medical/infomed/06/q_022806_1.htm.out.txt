מחלות וסימפטומים 
מחלות וסימפטומים - סקרלטינה 
מחלות וסימפטומים 
החלמה ממחלת השנית ( סקרלטינה ) 
בני חלה במחלת השנית . 
רציתי לדעת תוך כמה זמן אמורה להיעלם הפריחה שבגופו , וכן האם הפריחה היא גם מדבקת ? 
מחלת השנית ( שנקראת גם סקרלטינה ) , נגרמת ע"י חיידק הסטרפטוקוקוס . 
היא מתבטאת בדלקת גרון ופריחה המופיעה 12 - 48 שעות לאחר הופעת הדלקת בגרון . 
לעיתים ייתכנו גם כאבי בטן והקאות . 
הלשון אדומה ובצקתית וייתכן על החלק העליון של הלשון חיפוי לבן ועליו נקודות אדומות ( מראה של תות שדה לבן ) . 
לאחר מספר ימים הלשון נראית אדומה עם נקודות אדומות ( מראה של תות שדה אדום ) . 
סביב הפה קיים חיוורון . 
כמו כן יש פריחה נקודתית על הגוף המופיעה תחילה בבתי השחי , במפשעות ובצוואר , שלעיתים מתחילה כאזורי אודם . 
במקרים קשים ייתכנו שלפוחיות קטנות על עור הבטן והרגלים . 
כשבוע לאחר תחילת המחלה מופיע קילוף העור המתחיל בפנים ולבסוף בידיים וברגלים . 
זה יכול להימשך 6 שבועות . 
ההחלמה היא תוך 5 - 7 ימים גם ללא טיפול . 
טיפול אנטיביוטי בפניצילין יביא לשיפור מהיר עם ירידת החום תוך 12 - 24 שעות . 
ההדבקה היא מדרכי הנשימה ולא ממגע בפריחה . 
המחלה מקנה לאדם חסינות לכל החיים . 
