מהן פלפיטציות , ממה הן נובעות , ומה הטיפול בהן . 
פלפיטציות הן תחושה סובייקטיבית של פעימות לב חזקות במיוחד , מהירות או לא סדירות . 
פלפיטציות הן אחת התלונות השכיחות ביותר שבגללן פונים מטופלים אל הרופא . 
לתחושת פלפיטציות יש סיבות רבות , שרובן המכריע אינו מדאיג . 
אבל במקרים נדירים הן עלולות להעיד על הפרעה בקצב הלב , שעשויה להיות מסוכנת . 
בחלק מן המקרים הסיבה לפלפיטציות אינה מאובחנת , למרות בירור שנערך לחולה . 
בין הסיבות השכיחות ניתן למנות סיבות לבביות , כמו כן מצבי חרדה ודיכאון הם סיבה שכיחה לתחושה של דפיקות לב , תרופות מסויימות עשויות לגרום לכך , תפקוד יתר של בלוטת התריס , צריכת יתר של קפה , אנמיה ועוד . 
כדי לברר את הסיבה לפלפיטציות עליך לגשת אל הרופא שלך , כדי שיוכל לברר טוב יותר את אופיין של הפלפיטציות : מתי הופיעו לראשונה , מה גורם לתחושת הפלפיטציות ומה מקל עליה , מחלות רקע , טיפול תרופתי , הרגלים ועוד . 
השלב הבא הוא בדיקה גופנית מלאה וא.ק.ג . 
בחלק מן המקרים מומלץ לערוך בדיקות מעבדה - כולל ספירת דם ותפקוד בלוטת התריס . 
אם ההערכה העלתה ממצאים חשודים - יש להמשיך את הבירור על פי החשד . 
הטיפול מותאם לגורם לפלפיטציות . 
ראי גם תשובה קודמת באתר אינפומד בקישור הבא : 
http://www.infomed.co.il/questions/q_020205_1.htm 
