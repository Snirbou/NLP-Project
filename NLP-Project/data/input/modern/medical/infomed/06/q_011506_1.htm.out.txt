נוגדות קרישה 
מחלות וסימפטומים לב - אוטם שריר הלב 
מחלות וסימפטומים 
מחלות וסימפטומים לחץ דם 
מחלות וסימפטומים והצרויות 
שימוש בפלאויקס במקום או בנוסף לאספירין למניעת קרישה 
אבי , בן 75 , עבר שבץ מוחי לפני 3 שנים על רקע של לחץ דם גבוה , סוכרת , ללא בעיות לב . 
אנו שוקלים טיפול בפלאויקס באופן פרטי ( כרגע מקבל אספירין 350 מ " ג ) . 
האם מומלץ לקבל במקביל לפלאויקס גם אספירין ? 
האם כדאי להחליף את האספירין בפלאויקס למרות יציבות מסוימת במצבו לאחר כ - 3 שנים של נטילת אספירין ? 
( יצויין שחלה החמרה בתפקודי הכליות , עדיין עם לחץ דם , סוכרת , בעיות ראיה , ברזל נמוך ) ? 
מחקר אחד ( בלבד ) גדול השווה את היעילות של פלאויקס ( קלופידרוגל ) לעומת אספירין במניעה שניונית ( כלומר באנשים שסבלו כבר מאירוע ) . 
המחקר בדק את הסיכון ללקות באחד מהמצבים הבאים : אוטם מוחי , אוטם לבבי או מוות כתוצאה מאירוע הקשור לכלי דם . 
הסיכון השנתי ללקות באחד מהאירועים הללו היה 5.32 % בחולים שטופלו בפלאויקס לעומת 5.83 % בחולים שטופלו באספירין , כלומר ייתכן וקיים ייתרון קל לפלאויקס . 
לגבי שילוב של פלאויקס ואספירין , נמצא שבחולים לאחר אירוע מוחי , אין עדיפות בשילוב זה לעומת טיפול בפלאויקס בלבד במניעה של אירוע וסקולרי חוזר ( אוטם לבבי או מוחי או מוות או אשפוז בתוצאה מחסימת כלי דם ) , ואף קיימת סכנה גבוהה יותר של דימום מסכן חיים ( דימום תוך - מוחי או ממערכת העיכול ) . 
זאת בניגוד למצב לאחר אירוע לבבי שאז בהחלט מומלץ טיפול בפלאויקס בנוסף לאספירין למשך מספר חודשים לאחר האירוע . 
קיימת חשיבות רבה יותר לאיזון לחץ דם ( במקרה של אביך במיוחד על ידי טיפל בתרופות מקבוצת מעכבי ACE - ראי מילון מונחים באתר Infomed ) , איזון רמות הכולסטרול בדם ( על ידי תרופות מקבוצת הסטאטינים - אינפורמציה באתר Infomed ) וכנראה גם איזון הסוכרת , במניעה של אירועים ואסקולרים נוספים , מאשר החלפה של אספירין בפלאויקס . 
