טיפול בפריצת דיסק , פיזיותרפיה ושיכוך הכאבים 
אני סובל מפריצת דיסק בחוליות L 4 L 5 . עשיתי בעבר צילום CT ולפני כשנתיים עשיתי גם MRI . 
רואים בבירור את הפריצה בצילום ה MRI . 
הבעיה היא שכל תקופה אני נתקף בכאבים עזים באזור הישבן והרגל האחורית , דבר המשבש את חיי . 
טופלתי בעשרות טיפולים פיזיותרפיים וכירופרקטיים ואפילו גם שיאצו . 
להגיד את האמת - היה שיפור קל , אבל הכאב תמיד נמצא . 
האם יש פתרון , או שכל חיי אני אמשיך באורח החחים הזה ? 
נ.ב בקשר לניתוח - האם מומלץ , ומה רמת הסיכון שיש בו ? 
פריצת דיסק קיימת ב 4 דרגות חומרה : 1 - היחלשות הגרעין עם קרעים קטנים בשכבות החיצוניות 2 - דליפה של חומר הגרעין לחלל השכבות החיצוניות עם קרעים בשכבות החיצוניות 3 - חדירה של חומר הגרעין דרך השכבות החיצוניות 4 - יציאת החומר הדיסקוגני החוצה לחלל התעלה כגוף חופשי . 
יש להבחין בין בלט לבין פריצה - בלט נפוץ מאוד ואינו מהווה גורם או שלב בדרך לפריצת דיסק . 
פריצת דיסק יכולה להיות בכיוונים שונים , ובהתאם יילחצו מבנים שונים . 
פעמים רבות פריצות דיסק אינן סימפטומאטיות כלל ואין חובה שיגבילו תפקוד או פעילות . 
החלטה על ניתוח היא רק לאחר ניסיון מסיבי ממושך של טיפול שמרני במכון פיזיותרפיה . 
לא פירטת מהם הטיפולים שעברת עד היום . 
הטיפול במכון פיזיותרפיה יכלול : 
הדרכה לחיזוק של שרירי הבטן העמוקים 
הדרכה לתרגול גב תחתון כללי 
הדרכה לפעילות היומיומית בבית ובעבודה בדרך שלא תעמיס על חוליות הגב , 
למשל - כיצד להרים חפצים וכיצד לשבת נכון ועוד ... 
.. 
. 
נסה לשלב תרגילים במהלך היום - http://www.med.umich.edu/1libr/aha/aha_xlbpm_art.htm 
וכן - http : / / www.thera-bandacademy.com/exercises ... AM 
ייתכן גם טיפול מנואלי או חשמלי לטיפול בתלונות ספציפיות . 
באם כבר ניסית את כל אלה בעזרת פיזיותרפיה ולא מצאת הקלה , עדיין אין צורך להיחפז לניתוח . 
ישנן דרכים רבות לטיפול בכאב כרוני שלא נפתר בטיפולי הפיזיותרפיה : 
1 - שימוש במכשיר טנס - TENS לשיכוך כאבים בבית ניתן להשאיל מכשיר ביד שרה ולקבל הסבר לשימוש במכון פיזיותרפיה . 
2 - התאמת טיפול תרופתי , כגון אלגוליזין ונגזרות אנלגטיות אחרות 
בתיאום עם רופא המשפחה . 
3 - פניה למרפאת הכאב של הקופה ( דרך רופא משפחה ) לקבלת טיפול ספציפי להורדת הכאב 4 - חום עוזר לבעיות פרקיות ולכן נתן לנסות לחמם עם כרית חמה את הגב באזור הכאב . 
5 - הימנעות מתנוחה סטטית ממושכת - הקפד לעצור את עיסוקך כל 40 דקות ולבצע תרגול לגב 6 - הפחתת משקל עודף אם יש וביצוע פעילות גופנית סדירה ( הליכה / שחיה ) . 
ניתוח הוא אופציה אחרונה אחרי ניסיון לטפל בכאב בכל הדרכים המפורטות למעלה 
" האם יש פיתרון או שכל חיי אני אמשיך באורח החיים הזה ? 
" בהחלט ישנם אנשים רבים הסובלים מכאב אך אורח החיים שלהם מלא . 
הם אינם נותנים לכאב לפגוע בשגרת החיים שלהם . 
אני ממליץ לך בחום לא לוותר לכאב ולהמשיך בשגרת חיים מלאה , ובמקביל לגשת לנסות אחת לאחת את הפתרונות המוצעים למעלה לפני פניה לניתוח . 
בברכה 
ירון טילינגר , פיזיותרפיסט מוסמך מכבי שירותי בריאות 
