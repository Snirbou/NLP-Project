אנטיביוטיקה לפני טיפול שיניים לסובלים מבעיות במסתמי הלב 
מאחר וקבלתי תשובות שונות . 
אני מעוניין לדעת מהו הפרוטוקול הנכון לקבלת אנטיביוטיקה לפני ואחרי טיפול שיניים ( סתימה \ עקירה ) למי שעבר ניתוח להחלפת מסתמים . 
ראשית , לא לפני כל טיפול יש צורך לקחת אנטיביוטיקה פרופילקטית . 
מבלי לרדת לפירוט , הכלל הוא שיש צורך ליטול אנטיביוטיקה לפני כל פעולה העלולה לגרום לדימום , כך שלא בכל סוגי הסתימות יש צורך לנטול אותה . 
באופן כללי , אנשים בעלי סיכון בינוני או גבוה ללקות בדלקת פנים הלב , צריכים ליטול אמוקסיצילין ( מוקסיפן ) 2 גרם כשעה לפני טיפול שיניים ( כלומר 4 כדורים של 500 מ"ג כל אחד ) . 
אנשים אלרגיים לפניצילין יכולים ליטול קלאריתרומיצין ( קלציד ) 600 מ"ג או צפאלקסין ( צפורל ) 2 גרם , או קלינדאמיצין ( דלאסין ) 600 מ"ג במקום . 
אנשים שאינם יכולים ליטול אנטיביוטיקה דרך הפה מטופלים בזריקה כחצי שעה לפני הטיפול . 
אנשים עם סיכון גבוה ( כולל בעלי מסתמים מלאכותיים , אלה שלקו בעבר בדלקת פנים הלב , בעלי מום לב מולד כחלוני מורכב , בעלי צינור עורקני פתוח , בעלי היצרות של אב העורקים ובעלי דלף סיסטמי - ריאתי שהורכב ניתוחית ) צריכים ליטול חצי מנה נוספת של אנטיביוטיקה לאחר עוד 6 שעות . 
לאחר הטיפול אין צורך בהמשך אנטיביוטיקה אלא אם הפעולה מצריכה נטילת אנטיביוטיקה בכל מקרה ( ללא קשר לניתוח החלפת המסתמים ) 
ד"ר מיכאל אבא - רופא שיניים וצוות אינפומד 
