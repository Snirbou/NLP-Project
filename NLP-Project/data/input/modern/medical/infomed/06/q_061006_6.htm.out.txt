עיסוק בריקוד לסובלת מעקמת 
אני מורה לריקודי בטן , ולאחרונה יצרה עימי קשר תלמידה הסובלת מסקוליוזיס בנוגע לשיעורי ריקוד . 
התלמידה בסביבות גיל החמישים , וקבענו פגישת היכרות על מנת לנסות ולהבין יחד האם ואיך יתנהלו השיעורים . 
הייתי רוצה לדעת האם אשה הסובלת מסקוליוזיס יכולה להשתתף בשיעור ריקוד , מהן המגבלות ואיזה סוג של חימום ו/או תרגילים מומלצים . 
השיעור יהיה שיעור פרטי , ולכן יתאפשר לי לבנות תוכנית פעולה שתתאים לצרכיה . 
אשמח לקבל תשובה והכוונה . 
סקוליוזיס הוא ליקוי במנח עמוד השדרה ב - 3 מימדים . 
כתוצאה ממנח החוליות , משתנה גם כל התארגנות הרקמות הרכות , כך שבצד הקעור יש התקצרות ובקמור התארכות . 
טיפול הפיזיותרפיה במצבי עקמת מתבצע בשיטת שרוט , המבוססת על לימוד תחושת הגוף במנח תקין וחיזוקי שרירים באתו מנח . 
כמו כן יש היגיון רב בהתאמת תרגול שימתח את הצד הקצר וישפר את תנועת בית החזה . 
אני ממליץ לכן לגשת למכון פיזיותרפיה בו יש פיזיותרפיסט המתמחה בשיטת שרוט , ולקבל ממנו הדרכה לתרגול המתאים ספציפית , ואז לבנות מערכי שיעור שיכללו את הרכיבים אליהם הודרכה התלמידה . 
עקרונית אין הגבלה בלימוד הריקוד , למעט : הימנעות מכניסה לכאב הימנעות מתרגול שיקצר עוד מנח לא סימטרי , כך שלמשל אם ישנה דפורמציה לכיפוף צידי שמאלי לא נתרגל עוד כיפוף כזה ונחמיר את התנוחה . 
ריקודי בטן הם פעילות נהדרת לבעיות גב ויכולים לתת פיתרון נהדר לכאבי גב רבים . 
אני ממליץ לנסות ולשלבם עם הדרכה מהפיזיותרפיסט , שייתן דגשים ספציפיים לאותה מטופלת בהאם למצב היציבה שלה . 
רפואה שלמה 
ירון טילינגר , פיזיותרפיסט מוסמך מכבי שירותי בריאות 
