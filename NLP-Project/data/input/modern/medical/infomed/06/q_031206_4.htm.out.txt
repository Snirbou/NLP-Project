שאיבת נוזלים מהאשך כטיפול בהידרוצלה 
האם שאיבה של נוזלים שהצטברו בתוך האשך מועילה לפתרון הבעיה ? 
האם שאיבה זו נעשית בהרדמה כללית או מקומית ? 
האם ישנו טיפול לייזר לפתרון בעיה זו ? 
הצטברות של נוזלים בתוך האשך נקראת hydrocele . 
היא נגרמת עקב חוסר איזון בין ייצור נוזלים ע"י הרקמות העוטפות את האשך , ובין ספיגתם . 
המצב אינו מסוכן , כך שטיפול מומלץ רק אם ההידרוצלה גורם לסימפטומים ולאי נוחות . 
הטיפול המקובל הוא ניתוחי . 
שאיבת נוזלים אינה יעילה , בגלל הצטברות מהירה של נוזלים לאחר השאיבה . 
ניתן לשאוב את הנוזל , ובמקביל להזריק אל האשך חומר שאמור למנוע הצטברות מחודשת של נוזל . 
פעולה זו גורמת לעיתים לדלקת במקום , ושיעור ההישנות - גבוה . 
הניתוח הוא ניתוח פשוט , ושיטת ההרדמה משתנה ממקום למקום ( כללית או ספינאלית ) . 
עליך לפנות לאורולוג , כדי שיבדוק אותך ויאבחן כי אתה אכן סובל מהידרוצלה , וביחד תוכלו להחליט על הצורך בטיפול ומהו הטיפול המתאים ביותר עבורך . 
תוכל לקרוא עוד על הידרוצלה והטיפול בו באתרים הבאים : 
http://www.nlm.nih.gov/medlineplus/ency/article/000518.htm 
http://www.emedicine.com/emerg/topic256.htm 
