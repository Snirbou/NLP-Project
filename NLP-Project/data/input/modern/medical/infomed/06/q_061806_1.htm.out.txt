טיפול בהתקפי כאב במעי הגס לחולה קרוהן או קוליטיס 
בני בן ה 20 חולה קרוהן או קוליטיס ( אין אבחנה סופית ) , והיה מאושפז לא פעם בעקבות התקפים חריפים למרות טיפול ברפאסל וסטרואידים . 
כעת הרופאה ממליצה לתת לו ABITREXATE בזריקה פעם בשבוע ל 4 חודשים . 
מה דעתכם ? 
ראשית , מדוע אין אבחנה מדויקת בין קוליטיס לקרוהן ? 
מהנחתך אני מבין שיש פגיעה תחתונה ועליונה במעי . 
בפגיעה בחלק התחתון של המעי ניתן להשתמש בחוקנים של סטרואידים ובכך לחסוך מעט את הטיפול הסיסטמי , או בחוקנים של חומצה 5 - אמינוסליצילית . 
לא לשכוח ניסיונות טיפול אנטיביוטיים אמבולטורים במטרוגיל ( מטרונידאזול ) וציפרופלוקסאצין . 
זריקות מתותרקסאט ( ABITREXATE ) הן טיפול שקיים במחלות אלו . 
זוהי תרופה שאם נוטלים אותה יש לנטר היטב מצב ספירת דם ותפקודי כבד , ולא לשכוח לקחת חומצה פולית יחד עם המתותרקסאט . 
כמו כן יש תרופה חדשה בשם ראמיקד , שאצל חלק גדול של החולים חוללה ניסים . 
שאל את הרופא הגסטרואנטרולוג שלך . 
יש להמציא אישורים מנהליים לקבלת התרופה . 
דר משה ארוך - רופא משפחה 
