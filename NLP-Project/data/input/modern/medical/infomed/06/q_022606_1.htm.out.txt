נטילת ליתיום בהריון 
במידע המופיע באתרכם אודות התרופה ליתיום נכתב שאין כל בעיה לקחת תרופה זו בהריון . 
מהידוע לי תרופה זו הינה טרטוגנית וגורמת למומי לב ( ebstein anomaly ) , ראייה ושמיעה . 
אנא עדכנו אתרכם / אותי . 
כדאי שתקרא שוב באתרנו . 
בדף המידע על התרופה כתוב במפורש כי לא ניתן ליטול את התרופה אלא אם כן אי מתן מסכן את חיי האם . 
כמו כן מצויין כי התרופה משתייכת לקטגוריה D לפי ה - FDA , מנהל המזון התרופות האמריקאי , שמשמעו כי יש הוכחות לגרימת נזק לעובר , אך יש מקרים מסוימים של יתרון לאם שגדולים מהסיכונים . 
אכן בשימוש בליתיום במהלך הטרימסטר הראשון להריון יש סיכון לגרימת מומים בלב העובר . 
כאשר משתמשים בליתיום בטרימסטר השלישי בסמוך ללידה , עלולים להגרם ליילוד נשימה שטחית , חולשת שרירים , כיחלון , דיכוי תפקוד בלוטת התריס ועוד . 
צריך להיעשות מאמץ להימנע מנטילת ליתיום בטרימסטר הראשון להריון , ואם אין אפשרות כזו והחולה לא מסתדרת עם טיפול חלופי , יש ליטול את המינון המינימלי שניתן במהלך ההריון . 
יש לבצע בדיקת אקו לעובר בשבוע 16 - 20 של ההריון לבדיקת מומים בלב העובר . 
כמו כן יש לעקוב אחר רמת הליתיום בדם אצל האם ולהתאים את מינון התרופה מחדש לאחר הלידה . 
תוכל לראות את דף המידע על התרופה באתרינו בקישור : http://www.infomed.co.il/drug 3 . asp?dID=148 
