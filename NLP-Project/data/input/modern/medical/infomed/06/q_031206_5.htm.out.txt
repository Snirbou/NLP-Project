על התרופה רזין לטיפול בהשמנת יתר 
אני בת 32 ואני לא מצליחה לעשות דיאטה לבד . 
המליצו לי על הכדור רזין . 
הייתי רוצה לדעת עליו יותר . 
השגתי את הכדור ללא בדיקה אצל רופא , אבל אני רוצה לציין שאני לא רגישה לשום תרופה ולא נוטלת שום תרופה נוספת . 
טיפול תרופתי עשוי לסייע לירידה במשקל רק בשילוב עם דיאטה ופעילות גופנית . 
הוא מומלץ לאנשים בריאים רק אם מדד מסת גוף ( BMI ) שלהם מעל 30 . 
את ה - BMI שלך תוכלי לחשב כאן : http://www.infomed.co.il/BMI.htm 
רזין ( Phentermine ) הוא תרופה המשפיעה על מערכת העצבים המרכזית , וגורמת לירידה בתיאבון . 
היא מותרת לשימוש קצר טווח - עד 12 שבועות בלבד . 
בין תופעות הלוואי של התרופה ניתן למנות עליה בלחץ הדם והדופק , הפרעות בשינה , סחרחורות , כאבי ראש ועצבנות . 
היא עשויה לגרום לשינוי ביצר המיני , לפריחה , לבחילה , עצירות ושלשולים ולעיתים לטשטוש ראיה ולרעד . 
דווחו מספר מקרים של Primary pulmonary hypertension - מחלה ריאתית מסוכנת , עקב שימוש בתרופה . 
אין להשתמש בתרופה במקרים של הפרעות ריכוז וקשב , סוכרת , שימוש בסמים , גלאוקומה , מחלת לב , יתר לחץ דם ופעילות יתר של בלוטת התריס . 
בזמן השימוש בתרופה כדאי להגביל צריכה של משקאות ומאכלים המכילים קפאין ( קפה , תה , קולה ) ושוקולד . 
כמו כן , יש להשתמש באמצעי מניעה - כי התרופה עשויה לגרום נזק לעובר . 
אני ממליצה לך לפנות אל רופא המשפחה שלך , כדי שיהיה מעורב בטיפול , ויוכל לסייע לך במקרה שאת נתקלת בבעיות . 
תוכלי לקרוא עוד על התרופה כאן : 
http : / / phentermine.drugs.com / 
http://www.medicinenet.com/phentermine/article.htm 
