גרידה או הפלה טבעית 
בסקירת שקיפות עורפית מיום שלישי האחרון , נמצא שהעובר לא מתפתח מגיל 6.5 שבועות ( אני כביכול בשבוע 12 ) . 
הומלץ על גרידה , אך לפני שפניתי לבי"ח החל דימום חלש . 
מחברות אני יודעת שהדימום אמור להיות חזק והוא מוציא עימו את התוכן ההריוני . 
אני מאוד רוצה להימנע מגרידה בשל הסיכונים ( גם אם הם מועטים ) . 
האם לא תהיה לי ברירה ? 
האם הרחם הספיק להצטמק ולכן אין הרבה דימום ? 
סביר להניח שתהיה הפלה שלמה לבסוף מבלי לבצע גרידה , אך התהליך יכול להימשך זמן רב , ייתכן אפילו שבועיים ואולי יותר , ובסיומו עדיין ייתכנו שאריות תוכן הריוני בתוך הרחם שעלולות לגרום לך לדמם יותר . 
מטרת הגרידה היא לא להעמיד אותך בסכנה , מפני שאת יכולה לאבד דם רב . 
גרידה הינה תהליך מבוקר שבו מוציאים את תוכן ההריון . 
ייתכן דימום לאחר מכן , אך פחות מהפלה ללא התערבות . 
הוצאת התוכן ההריוני תאפשר לרחם להתכווץ ולהפסיק את הדימום . 
הגעתך לביה"ח תאפשר לעקוב אחר רמת ההמוגלובין שלך שהיא מדד לדימום ותפקודי קרישה - האם הם תקינים . 
בנוסף , אינני יודעת מה סוג הדם שלך , אך אם הוא מינוס , את צריכה לקבל אנטי D כיוון שנחשפת לדם העובר ואיננו יודעים מה סוג הדם שלו . 
מעט דימום לא אומר שהרחם מצטמק , אלא שהתוכן ההריוני לא נפלט עדיין - ברגע שתהיה הפלה כמות הדימום תתגבר . 
אני עדיין ממליצה לך לגשת לביה"ח ולקבוע תור לגרידה על אף הסיכונים , שכפי שציינת בעצמך הם מינימליים . 
