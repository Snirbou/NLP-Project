כאבי בטן לסובלת מריפלוקס 
אני בת 20 . 
בגיל 10 התחילו לי תופעות של כאבי בטן חמורים , ולאחר בדיקות גסטרוסקופיה למיניהן מצאו שיש לי לי פצע קטן בקיבה שנבע מחיידק ההליקובקטר פילורי . 
נתנו לי טיפול תרופתי הכולל 16 כדורים ביום , אבל הכאבים המשיכו ואפילו החמירו . 
אך בכל הבדיקות שעשיתי לא מצאו כלום , כאילו התרופות פתרו את הבעיה . 
עם הזמן התחיל גם ריפלוקס ועשו לי PH מטריה שלא הראה כלום , הרופאים החליטו שזה נובע ממתח ולחץ נפשי ואמרו שאין מה לעשות . 
בינתיים אני לוקחת LOSEC כבר 10 שנים שלא פותר לי את הריפלוקס אך אין לי כאבי בטן . 
לא משנה מה אני אוכלת , הכל עולה , ואם אני לא לוקחת פעם אחת LOSEC אני מתפתלת מכאבים , לא יכולה לזוז ורק בוכה . 
הפסקתי ללכת לבדיקות כי אין מה לעשות . 
ניתוח אי אפשר כי אין ממצאים , גם הגסטרוסקופיות מראות שאין לי שום דבר , אפילו לא פצע פצפון בקיבה . 
זה נורא מתסכל שאין מה לעשות ואני רק סובלת . 
האם יש משהו שאני יכולה לעשות ? 
האם יש סיכוי שהם פספסו משהו ובאמת יש לי משהו שהם לא ראו ? 
מה עושים ? 
הצעתי לך : התייעצי עם הרופא שלך ונסי להחליף את הלוסק בכדור בשם קונטרולוק 40 מ"ג אחד ליום בבוקר . 
בימים קשים אפשר גם לקחת 2 ליום . 
תתמידי עם הטיפול לפחות חודשיים . 
תופעת הלוואי היחידה היא המחיר : התרופה אומנם כלולה בסל הבריאות אך היא מסובסדת רק בחמישים אחוז וזה עדיין יקר ! 
ובמקביל התחילי לקחת כדור בשם נורטילין 25 מ"ג , שהוא כדור שעושה פשוט ניסים במקרים כמו שלך . 
לקחת בערב , וגם כדור זה לפחות חודשיים . 
אחרי שבועיים ספרי לי מה קורה ! 
דר משה ארוך - רופא משפחה 
