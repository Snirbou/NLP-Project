השפעותיה של פרופסיה לטיפול בהתקרחות 
אני בחור בן 27 ובשנים האחרונות החל אצלי תהליך של התקרחות ( הדבר מתבטא במיוחד ב " מפרצים " , אך גם באופן כללי בשיער דליל יותר בכל הראש ) . 
אני לא יכול להגיד שאני חושב שזה " סוף העולם " , אך מצד שני , אני גם לא יכול לומר שאני שמח מהעניין , או שאני לא מפחד מההשפעה על המראה החיצוני שלי בעקבות המשך ההתקרחות . 
לאחר התייעצות עם רופא העור שלי , הבנתי שהתרופה היעילה ביותר שקיימת היום בשוק היא פרופסיה . 
השאלות שלי הן כדלקמן : 1 ) האם הפגיעה בליבידו היא אכן רק ב - 2 אחוז מהמקרים כפי שמפורסם בעלון החברה , או שהמצב גרוע יותר , כפי שנדמה שמשתקף מתגובות גולשים באינטרנט שמעידים על נסיונם עם התרופה ? 
2 ) האם פרופסיה יכולה לגרום לירידה בכמות ו/או איכות הזרע ? 
כלומר , האם פרופסיה יכולה לפגוע בפוריות שלי ? 
3 ) אני נוטל באופן קבוע מלטונין ( בשביל לטפל בהפרעות שינה ) . 
האם ידוע משהו על השילוב בין 2 כדורים אלה ? 
4 ) הבנתי שבמידה ואני מחליט על טיפול זה , עליי לקחת את הכדור לכל החיים . 
האם ייתכנו תופעות לוואי לטווח הארוך שלא ידועות כיום ? 
5 ) באופן כללי , מהי המלצתך לגבי האופן שבו עליי לפעול ? 
כמו כל תרופה כרונית , יש לנטר פעם בחצי שנה תפקודי כבד , תפקודי כליה וספירת דם . 
אין קשר עם מלטונין . 
הורדת ליבידו ראיתי רק בגיל המבוגר עם תרופה דומה הניתנת בגלל בעיות בערמונית בגיל המבוגר - אבודארט , שגורמת לירידה בנפח הערמונית וקרוב לוודאי גם בנפח נוזל הערמונית . 
יש לציין שעם הפסקת הטיפול השיפור המושג נסוג . 
בברכה דר משה ארוך - רופא משפחה 
