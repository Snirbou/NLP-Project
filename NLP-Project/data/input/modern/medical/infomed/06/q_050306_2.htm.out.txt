האם יש קשר בין סחרחורות להמנגיומה בכבד 
בבדיקת US שנערכה לי בבטן העליונה עקב סחרחורות ואנמיה , אובחן בכבד בצמוד לשער אזור אקוגני במימדים 1 X 3 ס"מ שעשוי להתאים להסננה שומנית מקומית . 
כמו כן באונה הימנית מוקד אקוגני בקוטר 0.8 ס"מ המתאים בראש ובראשונה להמנגיומה . 
בכיס המרה מוקד אקוגני באזור הפונדוס בקוטר 0.6 ס"מ שעשוי להתאים לפוליפ או אבן דבוקה לדופן . 
עקב ריבוי הממצאים הנ"ל , אילו בדיקות עליי לערוך ? 
האם יש סיכוי שהמדובר בגידולים סרטניים , וכיצד ניתן לשלול זאת בוודאות ? 
האם יכול להיות לממצאים אלה קשר לסחרחורות ו/או אנמיה ? 
כל הממצאים שצוינו אינם מצביעים על ממאירות , כך שאת יכולה להירגע . 
המנגיומה היא גידול שפיר של כלי דם , שאין צורך לטפל בו . 
הסננה שומנית היא גם כן ממצא שפיר לחלוטין . 
לגבי הפוליפ בכיס המרה , ניתן לעקוב אחריו בבדיקת אולטרסאונד חוזרת בעוד מספר חודשים . 
אני מציעה להתייעץ עם הרופא שלך לגבי הממצאים ולשקול ביצוע בדיקת מעקב כאמור . 
אין קשר בין הממצאים לאנמיה וסחרחורות . 
רפואה שלמה . 
