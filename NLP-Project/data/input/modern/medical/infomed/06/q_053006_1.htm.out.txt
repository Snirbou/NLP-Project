רמה גבוהה של CK לבחור בן 17 אחרי אימוני כושר 
בני עבר בדיקות דם עקב כאב בכתף לאחר אימון במכון כושר . 
בבדיקת כימיה בדם התקבלה תוצאה גבוהה של = CK 3800 ( נורמלי עד 145 ) . 
בני בריא ואינו לוקח כל טיפול תרופתי . 
תוכלו לעזור במידע ממה נובעת תוצאה זו ? 
CK או בשמו הנוסף CPK הוא קיצור של האנזים קראטין פוספוקינאז . 
אנזים זה נמצא בשרירים בגופנו וגם בשריר הלב . 
לרוב עליה באנזים נובעת מנזק כלשהו לשרירים , לדוגמה לאחר קבלת זריקה לשריר , או כמו שסביר במקרה של בנך לאחר אימון כושר מאומץ . 
כמו כן רמתו בדם יכולה לעלות לאחר חבלה לשריר . 
כתוצאה מנטילת תרופות מסוימות ( כמו תרופות להורדת כולסטרול ) , במצב של תת פעילות בלוטת התריס ועוד . 
ציינת שהבדיקות נלקחו מבנך לאחר אימון ולכן זה מעלה את הסבירות שזו הסיבה . 
מומלץ לחזור על הבדיקה ( והפעם במרווח של מספר ימים מפעילות גופנית מאומצת ) . 
אם היא תהיה שוב גבוהה , רק אז יש צורך בבירור , אך רוב הסיכויים שיתקבל ערך תקין בבדיקה חוזרת . 
