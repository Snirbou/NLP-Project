פיזיותרפיה ל - DVT ושבר בקרסול 
אני לאחר שבר בקרסול ו - DVT בוורידים פריפריים באותה רגל ימין . 
כרגע אני מטפלת ב DVT עם זריקות וכדורים לדילול הדם . 
האורתופד אומר שאני יכולה כבר לדרוך על הרגל ושצריך ללכת . 
מתי והאם צריך כבר להתחיל טיפול פיזיותרפיה ? 
בהחלט צריך להתחיל טיפול פיזיותרפיה מלא שמטרתו היא למנוע סיבוכים תפקודיים של ניתוח וחוסר תנועה , ולהביא את הרגל ואותך למצב התפקודי המקסימלי . 
את הפיזיותרפיה צריך לקבל מרגע היציאה מהניתוח וגם בתקופה בה אסור לדרוך . 
ברור שעלייך לגשת ולקבל בהקדם טיפול פיזיותרפי שיכלול : 
הדרכה להפעלת קרסול 
הדרכה להליכה נכונה 
הדרכה לניידות במדרגות 
שיקום יכולות שיווי המשקל 
שיקום טווחי וכוח השרירים בקרסול וברגל 
הדרכה למניעת הופעת DVT נוסף 
טיפול ידני בצלקת הניתוחית ובאזורי הכאב 
טיפולים תומכים לכאב ולנפיחות 
גשי בהקדם ובקשי הפניה למכון פיזיותרפיה . 
עד אז נסי לתרגל מאלה בעדינות ובלי כאב העולה על רמה נסבלת . 
http://www.physioroom.com/injuries/leg/tibia_fibula_fracture_full.php 
http://www.med.umich.edu/1libr/sma/sma_xanklefr_art.htm 
http://www.med.umich.edu/1libr/sma/sma_xankspra_art.htm 
ירון טילינגר , פיזיותרפיסט מוסמך מכבי שירותי בריאות 
