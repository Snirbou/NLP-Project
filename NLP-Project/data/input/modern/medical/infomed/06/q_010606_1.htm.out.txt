מהו זמן החיים של פרוקור 
אמי קבלה בחודשיים האחרונים פרוקור וקומדין . 
בעקבות פגיעה של הפרוקור בבלוטת התריס , התרופה הופסקה . 
מאחר ופרוקור מדלל את הדם בנוסף לקומדין , קרוב לוודאי שצריכת הקומדין תוכפל . 
השאלה : מהו זמן החיים של הפרוקור בגוף אחרי שמפסיקים אותו ? 
התרופה פרוקור או בשמה הגנרי אמיודארון - Amiodarone , היא תרופה אנטי - אריתמית , כלומר ניתנת למניעה של הישנות הפרעות בקצב הלב . 
התרופה פרוקור עצמה אינה גורמת לדילול הדם אלא מגבירה את הפעילות של התרופה קומדין ( שמה הגנרי וארפארין - Warfarin ) , לכן כאשר שתיהן ניטלות יש צורך במינון נמוך יותר של קומדין . 
לעומת זאת כאשר מפסיקים ליטול פרוקור יש להעלות את מינון הקומדין . 
לאחר הפסקת נטילת הפרוקור הוא עשוי להישאר בגוף למשך זמן ארוך למדי , בין 7 ל - 50 ימים ( משתנה בין אדם לאדם ) . 
בתקופה זו יש לעקוב לעיתים תכופות אחרי רמת ה - INR ולהתאים את מינון הקומדין בהתאם . 
כמובן שכל זאת צריך להיעשות בהשגחתו של הרופא המטפל . 
תוכלי לקרוא עוד על התרופות באתר אינפומד בקישורים הבאים : על התרופה פרוקור : http://www.infomed.co.il/drug 1 . asp?dID=32 
על התרופה קומדין : http://www.infomed.co.il/drug 1 . asp?dID=104 
