האם להשתמש בתרופות לשיכוך כאבים באזור האגן 
יש לי כאבים חזקים באיזור האגן וירך ימין בשנתיים האחרונות . 
לאחרונה הכאב התגבר והתפשט גם לרגל ימין . 
כל צילומי הגב שעשיתי היו בסדר וכן אולטרסאונד בטן ודרכי השתן תקין . 
בבדיקות מעבדה שעשיתי , הבדיקות בסדר . 
רק באימונולוגיה יש נתון אחד לא בטווח : Streptolysin 0 ( ASLT ) Ab = 332.8 . 
( הבדיקה נעשתה ב - 08/12/05 ) בבדיקה שערכתי ב - 25/07/04 ערכי בדיקה זו היו בטווח התקין . 
יש נתון נוסף שאינני חושבת שהוא קשור : B 12 גבולי בגבול תחתון . 
אורתופד המליץ ליטול כדורי ואבן במשך 20 יום וכך עשיתי . 
הכדורים לא שיפרו את המצב . 
רופא אחד אמר שזו כנראה דלקת פרקים ונתן טיפול תרופתי ב - ibuprofen ורופא אחר אמר שזה נראה לו דלקת בשריר ויש צורך בפיזיותרפיה . 
קבעתי תור לראומטולוג ולפיזיותרפיה , אבל לצערי התור הכי מוקדם שהצלחתי להשיג הוא בעוד חודשיים . 
השאלה היא האם להתחיל לקחת את הכדורים או לא ? 
וכן , על פי הנתונים - מה יותר הגיוני ? 
האם להתחיל לקחת את הכדורים או לא ? 
כן . 
כדאי לנסות טיפול נוגד דלקת שאינו סטרואידי כמו איבופרופן שיכול לשפר מצב דלקתי ולא משנה מאיזו רקמה . 
על פי הנתונים - מה יותר הגיוני ? 
אין מספיק נתונים על מנת לדעת מה מקור הכאב , שיכול להיות ממפרקי הגב או הירך וכן משרירי הגב או הגפה התחתונה , וייתכן גם כאב מוקרן מעצב או לחץ על עצב מקומי . 
את כל אלה ועוד יבדקו במכון הפיזיותרפיה . 
מומלצת בדיקה מקיפה במכון . 
עד אז נסי להתחיל בהליכה יומיומית של חצי שעה - שיכולה להיטיב עם מפרקים נוקשים וכן עם שרירים תפוסים . 
רפואה שלמה 
ירון טילינגר - פיזיותרפיסט מוסמך מכבי שרותי בריאות 
