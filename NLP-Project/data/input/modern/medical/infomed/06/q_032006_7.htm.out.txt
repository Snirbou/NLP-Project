אוטם לקונרי והרחבת חדרי המוח בבדיקת CT מוח 
בבדיקת CT אחרונה של המוח נתגלה : 
" הרחבה קלה של גופי החדרים הלטרלים והחדר השלישי . 
רקמת המוח תקינה פרט למוקד לקונרי זעיר בראש הגרעין הקאודטי מימין . 
האוכף הטורקי " ריק " . 
הגומה האחורית בגדר התקין . 
אוטם לקונרי הינו אוטם נקודתי קטן שנגרם מסתימת כלי דם קטן מוחי , בד"כ על רקע מחלת יתר לחץ דם . 
הרחבת חדרי המוח יכולה להיות חלק מתמונה של אטרופיה , התרופפות של רקמת המוח והרקמה העוטפת אותה המאפיינת אנשים מבוגרים . 
במקרים מסוימים , ייתכן כי מדובר באיזושהי חסימה של ניקוז נוזל השדרה והמוח , אולם זה מאוד תלוי במראה ה CT , בסימפטומים , בסיפור המחלה ועוד . 
האוכף הטורקי הוא מקום מושבה של בלוטת ההיפופיזה . 
לעיתים היא שטוחה ולכן נראית חסרה . 
ברוב המקרים אין לכך שום חשיבות . 
בכל מקרה יש להתייעץ עם הרופא שלך או עם הרופא ששלח אותך לבדיקה , לגבי משמעות התוצאות של ה CT . 
