רסיטל ותפקוד מיני 
אני נוטל רסיטל 20 מ"ג מזה 6 שנים , עקב התקפי חרדה קשים מדי יום . 
מאז תחילת הטיפול אני יכול לספור על כף יד אחת את מספר ההתקפים . 
ראשית , הבחנתי מאז וגם היום בירידה חדה מ א ו ד בתפקוד המיני שלי טכנית ונפשית - ומה הפיתרון ? 
שנית , האם ניתן להפסיק בדרך זו או אחרת את הטיפול שלא מלווה בפסיכיאטר כבר שנים ולא לחזור לאותם ימים אפורים ? 
אכן אחת מתופעות הלוואי האפשריות של התרופה רסיטל ( או בשמה הגנרי Citalopram ) היא ירידה בתפקוד המיני . 
אכן נשמע מתיאורך שהתרופה יעילה במניעת התקפי החרדה אך אתה סובל מהפגיעה בתפקודך המיני . 
לכן מומלץ שתפנה לפסיכיאטר להתייעצות , ייתכן שכדאי לנסות להחליף את התרופה לתרופה אחרת ( יש היום מגוון תרופות שיכולות לעזור במניעת התקפי חרדה ) , או לחילופין לנסות לעשות הפסקה בטיפול התרופתי , אך הדבר צריך להיעשות תחת פיקוח רפואי . 
