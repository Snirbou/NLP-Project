כאבי בטן היכולים להיות סימן לדיברטיקוליטיס 
מזה תקופה ארוכה יש לי כאב בטן בנקודה מסוימת , שניתן למשש אותה ( בבטן שמאלית . 
בתקופה האחרונה יש לי לחץ במרכז הבטן , גזים ומעט עייפות וטשטוש מדי פעם . 
בספורט - כאב בצד שמאל . 
בדיקת קולונוסקופיה : מעי מפותל מאד , בדיקה עד לצקום . 
א . 
האם מעי מפותל מאד יכול להביא לכאבי בטן תמידיים ? 
אם כן , מה הטיפול ? 
ב . 
התגלה הליקובקטר פילורי . 
בוצע טיפול משולש . 
למה עדיין מטרידה אותי הבטן ? 
אבקשך לפרט לי האם הכאב הוא בבטן מרכזית שמאלית , תחתונה או עליונה שמאלית , מה גילך ואיזה טיפול משולש קיבלת להליקובקטר . 
ישנן נוסחאות טיפול שונות . 
בכל אופן אתן לך אפשרויות אבחנתיות : אם הכאב הוא בבטן מרכזית תחתונה שמאלית - יכול להיות שמדובר בדיברטיקוליטיס , שזוהי מחלה המתבטאת בשינוי צורה של דופן המעי הגס השמאלי בעיקר , ובמידה והוא קטן אך מטריד - הקולונוסקופיה עלולה לפספס אותו . 
יש לטפל באנטיביוטיקה ולהוריד את תנועתיות המעי המואצת הגורמת להתפתחות תופעה זו . 
דר משה ארוך - רופא משפחה 
