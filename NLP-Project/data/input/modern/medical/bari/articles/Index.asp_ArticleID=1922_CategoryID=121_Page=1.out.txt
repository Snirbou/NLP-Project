כשהים אינו כחול - על עיוורון צבעים 
כולנו מכירים את התחושה הנעימה כאשר אנחנו מגיעים לחוף הים - כפות הרגליים מרגישות את החול הרך , אנו שומעים את רחש הגלים ומביטים לעבר הים הכחול – חגיגה לחושים . 
ואולם מסתבר כי לחלק מהאנשים הים נראה בצבע אחר . 
ד"ר אליה לוינגר , מומחה לרפואת עיניים ברשת מרפאות " עיניים " , מבהיר כי " אין מדובר בעיוורון לצבעים , אלא בהפרעה בראיית צבעים " . 
לדבריו , " הפרעה בראיית צבעים יכולה להיות מולדת או נרכשת בעקבות פגיעה בעצב הראיה או פגיעה ברשתית . 
ההפרעה המולדת היא השכיחה יותר ואופיינית יותר לבנים מאשר לבנות בשכיחות של 5 - 8 % ו 0.5 % בהתאמה . 
חשוב לציין כי טווח ההפרעה בראיית צבעים רחב מאוד בין הלוקים בה - מקושי קל בהבחנה של צבעים הנראים כפחות חזקים ועד לירידה בראיה " . 
ד"ר אליה לוינגר מסביר כי " ברשתית קיימות 2 קבוצות תאים : המדוכים ( Rod cells ) והקנים ( Cone cells ) . 
פגיעה במדוכים גורמת לבעיות ידועות של עיוורון לילה בדרגות שונות ופגיעה בקנים תגרום להפרעה בראיית הצבעים . 
קבוצת תאי הקנים שאחראית לראיית הצבעים נחלקת ל 3 תתי קבוצות , שכל אחת מהן רגישה לאורך גל אור בסיסי שונה , דהיינו לצבע בסיסי אחר , כאשר צבעי הבסיס הם : אדום , ירוק וכחול . 
הפיגמנט הנמצא בתאים אלה רגיש לצבעים הללו וה שלו עם האור גורמת לתגובת שרשרת שבסופה נשלח אות חשמלי לכיוון המח . 
הצבעים השונים ועוצמתם תלויים בשילוב של ה של 3 אוכלוסיות תאים אלה ובהמשך בעיבוד המידע במח המאפשר את חווית ראית הצבעים . 
על כן פגיעה בפיגמנט בדרגות שונות גורמת לפגיעה בראיית הצבעים " . 
" הפרעת ראיית צבעים שכיחה היא חולשה בצבע האדום ( Protanomaly ) – לאנשים אלה האדום נראה חיוור וכך גם כל צבע המשלב אדום : כתום צהוב וירוק והגוון שלהם נראה יותר לכיוון הירוק . 
הלוקים בהפרעת צבעים בירוק נקראים ( Deuteranomaly ) – נניח שמטופל זה יכוון את עוצמת הצבעים בטלוויזיה הוא יוסיף ירוק ויוריד את האדום . 
בנוסף , יתקשה מעט גם באדום , כתום וצהוב . 
הקבוצה הבאה כוללת את אלה שרואים אדום כתום וצהוב באופן ירוד ( Protanopia ) והם נראים להם בגוון שחור או אפור . 
הבעיה הגדולה היא שהנמנים על קבוצה זו אינם מבחינים בצבעי הרמזור . 
קבוצה דומה לפרוטאנופים היא קבוצת ה ( Deuteranopia ) גם הם אינם מבחינים באדום כתום וצהוב אך עוצמתם לא חלשה כמו הפרוטונופים . 
בנוסף , קיים עיוורון נדיר לצבע הכחול - טריטנופיה – במקרה זה גווני כחול מבולבלים עם גוונים של אדום או ירוק . 
על מנת לאבחן הפרעה בראיית צבעים , קימות מספר בדיקות שעומדות לרשות רופא עיניים . 
הבדיקות הזמינות והמהירות ביותר מתבצעות באמצעות לוחות צבעים , כאשר קיימים מספר סוגים . 
על פני לוחות אלה ישנו מספר או ציור על רקע שמותאם במיוחד . 
מטופל עם בעיה בראיית צבעים יראה תבנית שונה או לא יראה כלל את התבנית בעת הבדיקה בהשוואה לנבדק בריא . 
היתרון הגדול של לוחות אלה היא עלותם הנמוכה , האמינות והרגישות הגבוה וזמן בדיקה קצר יחסית . 
ככלל לא קיימים טיפולים תרופתיים או ניתוחיים לתיקון או שיפור הפרעת ראית צבעים . 
אולם בחלק מהמקרים ניתן להרכיב מסנני אור על מנת להגביר את הניגודיות בין הצבעים השונים ולאפשר למטופל הבחנה טובה יותר בגוונים . 
חשוב להדריך וללמד את המטופל הסובל מדרגה קשה של הבעיה דרכי התמודדות עם הפרעת הצבעים , למשל בבחירת בגדים ובמיוחד ברמזורים , שלטי תנועה ותאורת אזהרה . 
