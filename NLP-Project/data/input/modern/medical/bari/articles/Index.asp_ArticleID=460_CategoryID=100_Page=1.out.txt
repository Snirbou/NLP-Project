כאבי כתפיים 
מאת : ד"ר גיא אלמוג , מנהל תחום כירופרקטיקה , ביה"ח אסף הרופא 
כאבי כתפיים הם גורם שכיח לפניה לכירופרקטור ולמרות זאת רוב האוכלוסייה אינה מודעת לגורמים לכאבי כתפיים ומה ניתן לעשות בכדי להימנע ולהתמודד עם התופעה . 
רובנו חושבים על הכתף כמפרק פשוט של עלי ומכתש שזז בחופשיות , למעשה מדובר על מכלול של ארבע מפרקים שאת עיקר יציבותו ותפקודו הוא מקבל מתפקודם של כשמונה שרירים שעובדים בתיאום . 
ממה נובעים הכאבים ? 
את כאבי הכתפיים נוטים לחלק לפציעות טראומטיות כגון פריקות כתף , שברים , קרעים ברצועות ושרירים , ונקעים של המפרקים השונים וכן לפציעות או חבלות על רקע של שחיקה מתמשכת . 
בקטגוריה הזו נכללים דלקות והסתיידויות ברצועות ושרירים עקב שימוש ממושך ולא נכון וכן שינויים שחיקתיים במפרקים עצמם . 
חשוב לזכור כי יתכן והכאבים בכתף מוקרנים ממקור אחר כדוגמת הצוואר , הלב , כיס המרה , הטחול ואף איברי רביה נשיים ועל כן חשוב להיבדק בהקדם . 
התופעות השכיחות ... 
.. 
. 
דלקת או קרע בגיד , לרוב הכוונה לשריר הנקרא סופרהספינאטוס הנמצא בין עצם הזרוע ועצם הבריח . 
במקרים של פעילות יתר כגון הרמה מעל גובה הכתפיים או היצרות של המרווח בו מצוי השריר מתחיל תהליך דלקתי שלעיתים מוביל להסתיידות השריר . 
במקרים כאלו המטופל מתלונן על כאבים וחולשה בהרמת היד הצידה . 
זהו הגורם השכיח ביותר בו אנו נתקלים במרפאה והפתרון הטיפולי מאוד מוצלח . 
כתף קפואה , זהו מקרה של דלקת ברקמות העוטפות את מפרק הכתף ואלו המצויות בתוכו כך שהן " נדבקות " ומתכווצות עד לכדי חוסר יכולת להזיז את הזרוע . 
כמובן שהדבר מלווה בכאבים עזים לאורך זמן רב . 
מחקרים מדעיים הוכיחו כי בשילוב הנכון של כירופרקטיקה עם משכחי כאבים ניתן לקצר את משך ההחלמה משמעותית . 
פריקות ונקעים , כפי שכבר תואר , מפרק הכתף מורכב מארבע מפרקים בסיסים שכל אחד מהם יכול להיפצע . 
כמו כל פציעה טרייה קירור ומנוחה יעניקו הקלה מסוימת שלאחריה יש צורך בטיפול כירופרקטי שיקומי מסודר למניעת בעיות עתידיות . 
חשוב לזכור ... 
.. 
. 
אין " להחזיר " לבד כתף פרוקה ובכל מקרא יש לפנות לחדר מיון גם אם הכתף " חזרה " למקומה . 
חשוב לערוך בירור יסודי לכל בעיית כתף עקב האפשרות של הקרנה ממקור פנימי . 
טיפול נכון בשריר פצוע יכול למנוע בעיית הסתיידות בעתיד . 
יש להימנע מפעולות ממושכות ומהדיפת משקלים מעל גובה הכתפיים . 
