ה - FDA אישר לשווק את צ'מפקס להפסקת עישון 
עפ"י מאמר מסכם שהתפרסם במגזין הבריטי הבינלאומי האחרון של פרקטיקה קלינית , למרות האפקטיביות היחסית של התרופות המצויות בשוק , למעלה מ - 80 % מהמפסיקים לעשן , שבים לעשן תוך שנה . 
ולראיה - במחקר שערך ד"ר פולדס מתוכנית ההתמכרות לטבק שבביה"ס לרפואה ורפואת שיניים באוניברסיטת ניו - ג'רסי , סוכמו 141 מחקרים שכיסו מעל 48,000 מעשנים , אשר באופן אקראי קיבלו סוגי תרופות שונים ופלצבו ( תרופות דמה ) . 
הוא מצא ששיעורי הפסקת העישון בשיטות של החלפת הניקוטין , ותרופות כמו בופרופיון ( זייבן ) , נורטריפטילין וקלונידין עומדים על 14.6 % - 24.9 % . 
מעשנים שקבלו פלסבו השיגו שיעורי הצלחה שנעו בטווח של 8.6%-14.4 % הצ'מפקס , לעומת זאת , היא סוג חדש של תרופה היכולה לשפר את אורך תקופת ההימנעות מעישון . 
עפ"י ד"ר פולדס : " מניסיונות שנערכו עד כה עולות תוצאות מבטיחות , המצביעות על כך שצ'מפקס יכול להוות התקדמות משמעותית בטיפול בהתמכרות לניקוטין . 
בדרך כלל , תרופות זוכות לעדיפות בסקירת ה - ה - FDA , אם קיימת תחושה שהן עונות לצרכים בריאותיים שאין להם כיום מענה הולם . 
מה שהופך את הצ'מפקס לשונה מהתרופות הקיימות , הוא שזהו הטיפול הראשון המותאם ספציפית למכניזם הנוירו - ביולוגי של התלות בניקוטין .... תרופות כמו צ'מפקס חשובות מאוד , שכן הן מסייעות לעוד הרבה אנשים לחדול לעשן , כולל לאילו שנכשלו תוך שימוש בשיטות אחרות " . 
ואכן , ממחקרים שנערכו בצ'מפקס בקרב אלפי מעשנים , עולה כי התרופה החדשה עשויה להוביל לשיפור בשיעורי ההצלחה . 
תוצאות הניסויים בבני אדם שדווחו ב - 2005 ו - 2006 מראים שחלה עלייה בשיעור המפסיקים לעשן במשך תקופות קצרות וארוכות , בהשוואה לנוטלי הפלסבו והבופרופיון ( זייבן ) . 
חברת פייזר ישראל פועלת לשם רישום התרופה בישראל . 
האגודה למלחמה בסרטן מברכת על אישור התרופה לשיווק 
הקדמה העישון הנו גורם המוות הגדול ביותר בעולם , הניתן למניעה . 
מדי שנה מתים בישראל כ - 10,000 בני אדם ממחלות הקשורות בעישון , כגון סרטן , מחלות לב ומחלות נשימה , כ - 1,500 מהם מתים מעישון פסיבי . 
בנוסף למוות , גורם העישון גם למחלות קשות אשר כרוכות בסבל גופני ונפשי רב . 
הרגל העישון , בנוסף לנזקיו הבריאותיים , הינו הרגל יקר . 
אדם המעשן קופסת סיגריות אחת מידי יום , בחישוב שנתי " שורף " אלפי שקלים , שבהם היה יכול להשתמש לצרכים אחרים . 
גם הסביבה הקרובה של המעשן סובלת מנזקי העישון ומחקרים רבים הראו שלמעשנים פסיביים סיכון גבוה ללקות במחלות בדומה למעשן עצמו , במיוחד ילדים קטנים ונשים בהריון הנחשפים לעשן סיגריות . 
רקע רשות המזון והתרופות האמריקאית ה FDA אישרה ביום חמישי 11.5.2006 לחברת התרופות פייזר שימוש בתרופה חדשה לגמילה מעישון . 
האישור ניתן בהליך מזורז המקובל בקרב תרופות שהוצאתן לשוק תשפר משמעותית את המצב הקיים היום . 
התרופה תשווק תחת השם צ'מפיקס ( Chantix או כפי שהיא נקראת בארצות הברית ובאתר ה – FDA Champix ) והיא פותחה כנגד הקולטנים לניקוטין במוח ואמורה למנוע את הרגשת התענוג בעת עישון הסיגריה ובכך להקל על תהליך הגמילה מעישון . 
נאוה עינבר , דוברת האגודה למלחמה בסרטן מסרה כי : " אנו מברכים על אישור ה – FDA שהתנהלותו הזריזה מוכיחה כמה חשוב לאשר בהליך מהיר תרופות מתקדמות ברוח הזמן . 
אני מקווה כי גם בישראל תאושר התרופה במהרה . 
מדובר בבשורה מעודדת לציבור המעשנים בישראל אשר מספרם יורד עם השנים והוא עומד כיום על כ – 24 % . 
אלו אנשים המעוניינים להיגמל מהרגל זה , ורצוי שהטיפול התרופתי שיקבלו ילווה גם בטיפול התנהגותי במסגרת השתתפות בקבוצת תמיכה ובהנחיה של מומחים , הנותנים מענה להיבט הפסיכולוגי וההתנהגותי של ההתמכרות לעישון , בנוסף למענה הפיזיולוגי שמספקת התרופה . 
אנו נמצאים היום ערב ההכנות לקראת היום הבינלאומי ללא עישון שיערך בישראל ובעולם ב – 31 במאי 2006 , אומנם תרופה זו תימכר בישראל רק בעוד כשנה אולם זוהי בשורה מעודדת לכל מי שנלחם בקרב נגד העישון " 
אמצעי גמילה נוספים בשוק ישנם סיבות רבות להפסיק לעשן , אולם ההתמכרות לעישון היא מההתמכרויות הקשות המוכרות לעולם הרפואה , ומחקרים רבים אף משווים זאת להתמכרות לסמים קשים . 
למרות הקושי , לאורך השנים פותחו מספר דרכים ואמצעים להיגמל מעישון המעניקים סיוע של ממש לרוב הנגמלים כיוון שרק כ - 8 % מהאנשים המנסים להיגמל ללא סיוע כלשהו מצליחים בכך . 
תחליפי ניקוטין , הנמכרים ללא מרשם רופא , עוזרים להקל על הגמילה מעישון בכך שהם מספקים תחליף לניקוטין שהתקבל קודם לכן מעישון הסיגריות . 
תחליפים אלו כוללים מדבקות , מסטיקים ומשאפים . 
תרופת המרשם היחידה הקיימת כיום בשוק לגמילה מעישון היא זייבן ( Zyban ) . תרופה זו מיועדת להשפיע לטובה על מרכז ההנאה במוח ולטפל במנגנון ההתמכרות שנוצר עם התחלת העישון . 
ישנם מספר תופעות לוואי שדווחו על ידי חלק משתמשי התרופה , כגון סחרחורת , חוסר מנוחה , יובש בפה ונדודי שינה . 
האגודה למלחמה בסרטן מקיימת סדנאות לגמילה מעישון הפתוחות לציבור הרחב . 
הסדנאות כוללות עשרה מפגשים , בהם לומדים המעשנים להתמודד עם הפיתוי ולשבור את הרגלי העישון הישנים . 
במהלך הסדנאות , המועברות על ידי מומחים לגמילה , נבדק הצורך בתחליפי ניקוטין או בסיוע תרופתי , בתיאום עם רופא המשפחה . 
לסדנאות אלו אחוזי הצלחה גבוהים . 
31 במאי 2006 - יום ללא עישון בישראל ובעולם ביום רביעי - 31 במאי 2006 יצוין בישראל , " יום ללא עישון " . 
יום זה מתקיים במקביל בכל שנה , בכל מדינות העולם החברות בארגון הבריאות העולמי ה – WHO . 
מטרתו של יום זה היא להעלות על סדר היום הציבורי העולמי את נגע העישון ולהגביר את המודעות לגמילה מעישון , למניעת מוות ומחלות הנגרמות מעישון וכן לצמצם את מספר האנשים המתחילים לעשן , אשר רובם בני נוער וצעירים . 
לקראת יום זה , באחריות האגודה למלחמה בסרטן ליידע את הציבור לגבי הסכנות הכרוכות בעישון טבק , להגביר את הפעילויות הנעשות במטרה להילחם בעישון ולספר לאנשים שאינם מעשנים , מה ביכולתם לעשות במטרה להגן על עצמם מפני עישון פסיבי ולעמוד על זכותם לחיים בריאים . 
יום זה גם מהווה סימן דרך למעשנים רבים המעוניינים להפסיק לעשן בתאריך בעל משמעות . 
בישראל לקראת יום זה תערוך האגודה למלחמה בסרטן מסע הסברה בשיתוף משרד הבריאות . 
ארגוני בריאות נוספים בארץ יכריזו על יוזמות בתחום הגמילה , ההסברה והמניעה . 
מסע ההסברה יכלול קמפיין פרסומי , פעילות יחסי ציבור נרחבת , מגוון שיתופי פעולה ותוכן שיווקי באמצעי התקשורת וסקרי דעת קהל . 
לקראת יום זה מגיש שר הבריאות על פי חוק את " דו"ח שר הבריאות על מצב העישון בישראל " לכנסת . 
לאתר האגודה במלחמה בסרטן : www.cancer.org.il 
