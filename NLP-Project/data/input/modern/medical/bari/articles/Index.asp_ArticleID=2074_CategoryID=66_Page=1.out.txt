הטעם המר של כיס המרה 
מאת : ד"ר אלון לנג , רופא בכיר במכון הגסטרואנטרולוגי , מרכז רפואי שיבא , תל השומר כבר המצרים הקדמונים סבלו מאבני מרה על פי ממצאים במומיות שנתגלו מתקופה זו . 
שכיחות אבני כיס המרה כיום גבוהה במיוחד במדינות מפותחות והיא ממשיכה לעלות בשל העלייה בתוחלת החיים . 
הימצאות אבני כיס המרה משתנה בהתאם למיקום הגיאוגרפי ומוצא אתני . 
בממוצע , ההמצאות במערב אירופה וארה ' ב נעה בין 10 - 20 % . 
בעוד שבמרבית המקרים אבני המרה אינן מפריעות כלל , ב כ 25 % הן סיבה לכאב או לסיבוכים . 
השכיחות גבוהה יותר בקרב נשים לעומת גברים , אך הפער הולך ומצטמצם עם הגיל . 
מהי מרה ומה תפקידה ? 
נוזל המרה הינו נוזל המופרש מהכבד למעי . 
בדרכו מהכבד זורם הנוזל בצינורות המרה ונאגר בכיס המרה . 
בעקבות אכילה מתכווץ כיס המרה ותוכנו נשפך לחלל התריסריון ( חלקו העליון של המעי הדק ) . 
תפקיד המרה לשפר את מסיסות השומן אותו אנו אוכלים ולאפשר לאנזימים המופרשים בלבלב לפרק את השומן כדי שנוכל לסופגו . 
גורמי סיכון להתפתחות אבני כיס מרה : גיל : שכיחות אבני כיס מרה עולה עם הגיל . 
מין , לידות מרובות והורמונים נשיים : אבני כיס מרה שכיחות יותר בנשים פי 2 - 3 יותר מגברים כשמדובר באירופה . 
בהריון נוצרים לעיתים משקעים בכיס המרה שעל פי רוב נעלמים לאחר ההריון . 
במעוט המקרים ( 1 - 3 % ) מתפתחות אבנים ממש . 
הריונות מרובים מהווים גורם סיכון לאבנים . 
גם שימוש בהורמונים אסטרוגנים קשור לעליה בשכיחות אבני מרה . 
קיימת עליה מתונה בלבד בנוכחות שימוש בגלולות נגד הריון . 
קיימת עליה משמעותית בשכיחות בעת שימוש בהורמונים בתקופת הבלות . 
השמנת יתר , סוכרת תסמונת מטבולית וירידה דרסטית במשקל : השמנת יתר מהווה גורם סיכון חשוב להתפתחות אבני כיס מרה . 
נשים הסובלות מהשמנת יתר יפתחו אבני כיס מרה פי 7 יותר מנשים ללא השמנת יתר . 
הבעיה קשה עוד יותר בהשמנה שמתחילה בגיל צעיר . 
בגברים השמנה לכשעצמה מהווה גורם סיכון פחות משמעותי . 
בגברים , השמנה של הבטן , סוכרת והתסמונת המטבולית הינם הגורמים החשובים יותר . 
למרות שמרבית האבנים מורכבות מכולסטרול , יתר כולסטרול בדם לכשעצמו אינו מהווה גורם סיכון להתפתחות אבנים . 
ירידה מהירה במשקל , במיוחד שמדובר מעל 1.5 ק ' ג לשבוע כרוכה בסיכון יתר להיפתחות אבני כיס מרה . 
תזונה : נראה שלכלכלה המערבית יש חלק בעליה בשכיחות האבנים . 
מדובר כנראה בעיקר בסוכרים המעובדים שאנו צורכים ופחות בשומנים . 
משפחה וגנטיקה : אבני כיס מרה שכיחות יותר בקרב בני משפחה של אנשים הסובלים מאבנים . 
לא נמצאו עד כה גנים או צורת העברה גנטית אופיינית . 
מחלות : אבני כיס מרה שכיחות יותר במספר מחלות כגון מחלת קרוהן ושחמת הכבד . 
כיצד מתפתחות אבנים בכיס המרה ? 
מרבית אבני כיס המרה הן אבנים המורכבות ממיקרוקריסטלים של כולסטרול . 
אבני הכולסטרול נוצרות כאשר היחס בין ריכוז הכולסטרול , מלחי המרה והפוספוליפידים בכיס מרה הוא כזה שהכולסטרול אינו מסיס . 
רמת הכולסטרול בכיס המרה אינה תלויה ברמת הכולסטרול בדם . 
מיעוט האבנים נקראות אבני פיגמנט אשר נוצרות במנגנון שונה . 
למה גורמות אבני המרה ? 
כאמור ב - 80 % 60 אבני המרה לא יביאו לכל סימפטום או סיבוך . 
במקרה שמתגלות אבנים באופן מקרי , בחולים שאינם סובלים מהן , רק 10 % יפתחו סימפטומים תוך 5 שנים ורק 20 % תוך 20 שנה . 
הסימפטום העיקרי הינו כאב . 
הכאב הינו כאב התקפי , בבטן ימנית עליונה או ברום הבטן שלעיתים קורן לגב או לכתף , שמופיע בדרך כלל כשעה לאחר האוכל ונמשך על פ רוב 15 דקות ולעיתים יכול להימשך כיממה . 
קשה ליחס סימפטומים אחרים כגון אי נוחות בבטן עליונה לאחר מאכלים שומניים או טעם מר בפה , לאבני מרה שכן יש סיבות רבות אחרות לתלונות שכאלה . 
הכאב האופייני לאבני כיס המרה הינו תוצאה של תזוזת האבן לפתח הצינור המחבר את כיס המרה לצינורות המרה וסתימה זמנית שלו . 
במקרה שהסתימה הופכת להיות ממושכת מתפתחת דלקת בכיס המרה . 
לעיתים כשמדובר באבנים קטנות , יכולות האבנים לנדוד מכיס המרה לצינורות המרה ולגרום לחסימה בדרכי המרה . 
אז , מתפתחים לעיתים צהבת זיהום בדרכי המרה ולעיתים דלקת של הלבלב . 
כיצד מאבחנים אבנים בכיס ובדרכי המרה ? 
בדיקת אולטראסאונד של הבטן העליונה הינה בדיקת הבחירה לאיתור אבנים בכיס המרה . 
באמצעות בדיקה זו שהיא פשוטה זולה יחסית ובלתי חודרנית ניתן לאתר את אבני כיס המרה , וכן להעריך את עובי דופן כיס המרה , ואת רוחב דרכי המרה ( התרחבות של דרכי המרה יכולה להעיד על אבן שחוסמת אותן ) . 
באולטראסאונד קשה יחסית לאתר אבנים שבדרכי המרה . 
בדיקת ה - Magnetic resonance cholangiopancreatography - MRCP , הינה בדיקת MRI מיוחדת ( לא מדובר בבדיקת MRI רגילה של הבטן ) . 
הבדיקה מאפשרת לזהות היטב את צינורות המרה ואבנים בתוכן . 
מדובר בבדיקה בטוחה יחסית . 
יתרונה על אולטראסאונד רק לגבי אבנים בדרכי המרה ולא בכיס המרה . 
בדיקת האולטאסאונד האנדוסקופי - EUS - הינה בדיקה פולשנית אך ברמת סיכון לא גבוהה , שבה מתבצע אולטראסאונד פנימי בעזרת אנדוסקופ וכך ניתן לקבל תמונה קרובה של דרכי המרה ולאתר אבנים בדרכי המרה . 
בדיקת ה ERCP - Endoscopic retrograde cholangiopancreatography , הינה בדיקת אנדוסקופית פולשנית . 
בבדיקה זו מגיעים בעזרת אנדוסקופ לאזור בו מתחברים דרכי המרה לתריסריון ומשם מזריקים חומר ניגוד לתוך דרכי המרה . 
בעזרת שיקוף רנטגן ניתן להדגים את דרכי המרה ואבנים בהן . 
שיטה זו אומנם מדויקת אך רמת הסיכון גבוהה יחסית ולכן אינה משמשת בדרך כלל לצרכים אבחנתיים ויתרונה בכך שהינה גם כלי טיפולי במקרה שאכן יש אבנים בדרכי המרה ( ולא בכיס המרה ) . 
מתי יש לטפל באבני מרה ? 
באנשים שבהם האבנים נתגלו במקרה ולא גרמו לתלונות אין צורך בכל טיפול מלבד במקרים מיוחדים . 
באנשים שלהם כאבים שמיוחסים לאבני כיס מרה יש מקום לטיפול . 
במחציתם הכאב יישנה במהלך שנה . 
יתרה מזו , שיעור הסיבוכים הצפויים בחולים אלה הסובלים מכאב מגיע ל 1 - 2 % לשנה , פי עשרה משיעור הסיבוכים בחולים ללא תלונות . 
לאתר המכון הגסטרואנטרולוגי , מרכז רפואי שיבא , תל השומר 
