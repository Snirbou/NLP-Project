צוואר מלאכותי בביה"ח רמב"ם 
85 % מהאוכלוסייה מעל גיל 50 סובלים מסימני מחלת האוסטאוארטריטיס של עמוד השדרה , שגורמת לפריצת דיסק צווארי . 
המתבטא בכאבים עזים ובהגבלת תנועתיות הצוואר ובקשיי תפקוד יומיומי . 
עד לאחרונה האופציה הטיפולית היחידה היתה ניתוח בו קובעו החוליות הנגועות יחד . 
דבר שהגביל את התנועתיות והוסיף עומס על הדיסקים הסמוכים . 
דבר שהוביל בסופו של דבר לניתוחים חוזרים . 
ניתוח שבו הוחלף דיסק מעמוד השדרה הצווארי ובמקומו הושתל דיסק מלאכותי בוצע לראשונה ברמב"ם לפני כשבועיים על ידי צוות היחידה לניתוחי עמוד שידרה בבית החולים רמב"ם , בראשות מנהל היחידה , ד"ר עמוס חנני וד"ר ליאור מרום . 
החולה , בת 42 , מהנדסת אלקטרוניקה במקצועה , התלוננה על כאבים וחולשה ביד שמאל כתוצאה מלחץ על עצב בחוט השדרה הצווארי והתקשתה לתפקד בחיי היום יום . 
48 שעות לאחר הניתוח חזרה החולה לביתה לתפקוד מלא . 
לאחר הניתוח היא הרגישה הקלה משמעותית בכאבים וציינה לטובה את היכולת להזיז חופשי את צווארה . 
ד"ר ליאור מרום : " בניגוד לשיטה המקובלת כיום שבה מקבעים את החוליות , וכתוצאה מכך מגבילים את התנועה של הצוואר , הדיסק המלאכותי מאפשר חופשיות בתנועת הצוואר . 
בשיטה המקובלת עד כה של איחוי שתי החוליות , טווח התנועה היה נפגע ובנוסף מעל לאזור איחוי היה נגרם שינוי ניווני . 
הדיסק המלאכותי מסוג פרסטיג' עשוי מטיטניום , שהוא חומר בעל עמידות טובה ואינו יוצר דלקתית או דחייה עם הרקמות מסביב . 
במהלך ההשתלה שארכה שעה וחצי , הוצאנו את הדיסק החולה מהצוואר , שחררנו לחץ מהעצב ולבסוף השתלנו את הדיסק המלאכותי . 
" שיטה זו של השתלת דיסק מלאכותי מסוג " פרסטיג' " , תוצרת חברת " מדטרוניק " , המובילה בארץ ובעולם הטכנולוגיות הרפואיות , מיושמת מזה שבע שנים בהצלחה רבה בעולם על אלפי מטופלים . 
בארץ בוצעו בשנתיים האחרונות כ - 30 מקרים . 
כיצד מתרחשת פריצת דיסק בצוואר ? 
ד"ר ליאור מרום : " רוב כאבי הצוואר השכיחים הם על רקע של שרירים תפוסים עקב תנועה לא נכונה או מאמץ יתר . 
אבל עם הגיל , חלה שחיקה של הסחוסים בכל מקום בגוף , וזה כולל גם את הסחוסים שמהווים את עיקר המבנה של הדיסקים בין החוליות . 
הדיסקים האלה משמשים לריכוך המכות שנובעות מהליכה , קפיצה ופעילות כלשהי , וכן לאפשר תנועה גמישה של החוליות במישורים השונים של המרחב . 
ניוון של הדיסקים האלה גורם להשטחה ועיוות המבנה שלהם , ובין השאר זה מביא ללחץ על שורשי העצבים שיוצאים מחוט השדרה בין כל חוליה וחוליה ומובילים לאזורים השונים בגוף , בהתאם למיקום . 
" אודות פרסטיג' : דיסק מלאכותי המיועד להשתלה בצוואר , המהווה שיטה חליפית לניתוח המקובל להצמדת החוליות של עמוד השדרה כדי לטפל בכאבי גב כרוניים ונחשב לדבר הבא בעיני מומחים בתחום עמוד השדרה . 
הדיסק מקל על הכאבים בלי להגביל את יכולת התנועה . 
הדיסק יוצר בטכנולוגיה המאפשרת לו לעמוד בלחצים ולשמר את התנועתיות . 
ובנוסף הוא עשוי מחומר טיטניום שאינו נדחה ע"י הגוף . 
בעוד שהדיסקים שיוצרו בעבר מפלסטיק נשברו לעיתים בתוך הגוף . 
אחד מיתרונותיו הבולטים של פרסטיג' הוא המבנה הייחודי שלו . 
חלקו העליון והתחתון של הדיסק שנכנס לגוף החוליה , נמוך מאלה הקיימים בשוק ועל כן הסיכוי לשבירת או חציית חוליות מסביב לאזור המושתל הינו אפסי ( ולמעשה אינו קיים ) . 
בנוסף יתרונו הוא בקלות ההשתלה בעת הפרוצדורה הניתוחית . 
הפרסטיג' הוכנס לשימוש בישראל בשנה האחרונה ובעולם הוא קיים מזה 7 שנים עם אלפי ניתוחי השתלה מוצלחים . 
