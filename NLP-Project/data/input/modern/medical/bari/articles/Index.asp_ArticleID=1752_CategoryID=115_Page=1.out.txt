כמה עובדות על דיכאון 
שינויים במצב הרוח הם תופעה שכיחה בקרב בני אדם , והם קשורים בדרך כלל לאירועים המתרחשים במהלך החיים . 
יש אירועים משמחים הגורמים להרגשה טובה , ויש כאלו לעלולים להיות מצערים ולגרום למצב רוח ירוד . 
הדיכאון כמחלה יכול להתחיל אחרי אירועי חיים אך היא מתייחסת לתסמונת עמוקה יותר ומגבילה יותר . 
1 . 
כדי לאבחן דיכאון כמצב קליני צריכים להתקיים 3 תנאים : 
משך זמן המצב הדיכאוני נמשך יותר משבועיים . 
קיום 5 מתוך 9 התסמינים הבאים : תופעות של בכי ; איבוד עניין בפעולות מהן נהנה האדם בעבר ; ירידה במשקל ; חוסר יכולת לישון ; ירידה ביכולת לעבוד ; עייפות מתמדת ; ירידה ניכרת בערך העצמי ; ירידה בכושר הריכוז ; מחשבות חוזרות על מוות . 
הדיכאון פוגע ביכולת התפקודית וגורמת לסבל אישי . 
2 . 
קרוב ל - 20 % מכלל האוכלוסייה יסבלו בשלב זה או אחר של חייהם מדיכאון . 
3 . 
מחצית מהסובלים מדיכאון אינם מאובחנים כלל ורק מחצית מהמאובחנים יקבלו טיפול מתאים . 
4 . 
כ - % - 20 % 15 מהלוקים בדיכאון ינסו להתאבד . 
בשכבת הגיל 20 - 40 התאבדות היא הגורם השני במעלה לאחר תאונות דרכים . 
5 . 
סוגי דיכאון : קיים מגוון סוגי דיכאון ודרגות חומרה שונות , כאשר 4 הסוגים העיקריים הם : 
דיכאון מז'ורי - דיכאון חריף המתאפיין במצבור של סימפטומים שפוגעים ביכולת העבודה , הריכוז , השינה והאכילה . 
דיסתימיה ( דיכאון ממושך ) היא סוג חמור פחות של דיכאון , הכולל סימפטומים כרוניים וארוכי טווח שמחד אינם פוגעים בתפקוד בצורה כה חמורה כמו במקרה של דיכאון חריף , אך מאידך מונעים מהפרט לתפקד במלוא המרץ או להרגיש טוב עם עצמו . 
דיכאון דו - קוטבי ( הפרעה מאנית - דפרסיבית ) - הפרעה זו כוללת מחזורים של דיכאון ושל התרוממות רוח מאנית . 
דיכאון עונתי ( Disorder Seasonal Affective ) דומה לדיכאון קליני המלווה בדכדוך רוב הזמן , אלא כשקורה משהו חיובי מצב הרוח משתפר לזמן מה ואחר כך חוזר למצב הרוח העכור . 
הסברה היא כי הירידה בכמות האור , גורמת לדיכאון באמצעות מנגנון ביולוגי הקשור לרשתית העין , ולבלוטת הפרשה פנימית במוח , לכן המחלה פורצת בעיקר בסתיו - חורף כאשר כמות האור קטנה . 
6 . 
הגורמים לדיכאון : הגורם המרכזי הינו ביולוגי - כימי : קיימים במוח נוירוטרנסמיטורים שאחראים על העברת מידע עצבי שקשור למצב הרוח . 
במצב דיכאון חלה ירידה בפעילות נוירוטרנסמיטורים אלה , אותה ניתן לאזן באמצעות תרופות אנטי דיכאוניות . 
גורם מרכזי שני הוא הגורם הגנטי , לו יש השפעה מרכזית במיוחד בהפרעה דו קוטבית ( לאנשים אשר להם קרובי משפחה מדרגה ראשונה הסובלים מהפרעה דו קוטבית סיכון גדול פי 8 עד 18 ללקות במחלה ) ובדיכאון כרוני ( לאנשים להם קרובי משפחה מדרגה ראשונה הסובלים מדיכאון קליני סיכון גדול פי 2 עד 3 ללקות בדיכאון כרוני ) . 
גורם נוסף הוא מחלות פיזיות , אשר קשורת באופן ביולוגי גם לדיכאון . 
מחקרים מראים כי יש קשר בין התקפי לב , סוכרת , שבץ מוחי , אלצהיימר ועוד לדיכאון . 
המחלה הגופנית מעודדת הופעת סימפטומים דיכאוניים , ואילו הסימפטומים עלולים להשפיע לרעה על מהלך המחלה הגופנית ויכולת החולה להתמודד איתה . 
גם התמכרות לסמים ואלכוהוליזם כרוכה בשכיחות יתר להופעת סימפטומים דיכאוניים . 
7 . 
הטיפול בדיכאון – לדברי פרופ ' גרינהאוס לאון , מנהל מרכז ירושלמי לבריאות נפש - בתי החולים איתנים וכפר שאול " , " הטיפול הסטנדרטי בדיכאון הינו באמצעות תרופות וטיפול פסיכותראפי.יש כיום 8 קבוצות של תרופות נוגדות דיכאון . 
שכיחות יותר הן ה SSRI ( Serotonin reuptake inhibitors ) כגון פרוזק וסרוקסט ו - ה SNRI כגון אפקסור וסימבלתא , אשר פוגעות פחות בתפקוד המיני ( ( Serotonin Norepinephrine Reuptake Inhibitors " . לדבריו , " כ - 20 % מהסובלים מדיכאון כרוני , אינם מגיבים לטיפול תרופתי . 
במקרים אלה הטיפול המסורתי מתבצע באמצעות שוקים חשמליים ( ECT ) . 
הטיפול נעשה בהרדמה מלאה עם מרפי שרירים . 
סדרת טיפולים מונה בין 12 - 16 לטיפולים וההשפעה מוגבלת לשנתיים . 
הדור החדש הינו טיפול המתבסס על טכנולוגיה מתקדמת , אשר מאזנת את הכימיקלים במוח באמצעות גירוי חשמלי של עצב הוואגוס המוביל למוח באזור הצוואר . 
הגירוי מושג באמצעות קוצב זעיר ( VNS ) המושתל תת - עורית באזור בית השחי ומחובר באמצעות אלקטרודה לעצב הוואגוס . 
מחקרים רפואיים הוכיחו כי הקוצב יעיל ביותר לחולי דיכאון כרוני שאינם מגיבים לטיפול תרופתי ויעילותו אף הולכת ומשתפרת ככל שחולף זמן רב יותר ממועד ההשתלה " . 
