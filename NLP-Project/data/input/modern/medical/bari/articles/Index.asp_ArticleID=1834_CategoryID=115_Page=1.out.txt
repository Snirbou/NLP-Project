לחץ בגיל צעיר יכול לפתח הפרעות מצב רוח בגיל מבוגר 
מחקר חדש שנערך בחוג לפסיכולוגיה באוניברסיטת חיפה גילה כי חולדות מעבדה שנחשפו ללחץ בגיל הילדות - טרום ההתבגרות ( גיל 28 ימים ) פיתחו תסמיני חרדה ודיכאון בגיל מבוגר יותר . 
37 % מהחולדות שנחשפו ללחץ פיתחו תסמיני דיכאון בבגרותם כשבקבוצת הבקרה שלא נחשפה ללחץ בגיל צעיר לא הייתה חולדה אחת שפיתחה תסמינים דומים . 
חולדות בגיל טרום ההתבגרות דומות לילדים ולמתבגרים במספר אופנים התנהגותיים . 
בגיל זה , בדומה למתרחש בהתפתחות המוחית האנושית , גם במוחם של חולדות צעירות מנגנוני תגובות הלחץ מפותחים יחסית בעוד שהאזורים המשמעותיים לשליטה ובקרה על תגובות רגשיות ותהליכי למידה עדיין עוברים תהליכי התפתחות . 
עד כה , מרבית המחקרים בתחום התמקדו בחולדות שנחשפו ללחץ בגיל סמוך ללידה , אולם במחקר זה , שנערך על ידי ד"ר מיכאל צורי , בהנחיית פרופ ' גל ריכטר - לוין , ההתמקדות הייתה על גיל טרום ההתבגרות . 
במחקר נבדקו יכולת הלמידה ודפוסי התנהגות בבגרות והשינויים הביולוגיים במוחן של חולדות שנחשפו ללחץ בגיל טרום ההתבגרות . 
מהממצאים עולה כי החולדות שנחשפו ללחץ בגיל טרום ההתבגרות נטו לחקור פחות סביבה חדשה ולמדו פחות טוב 'למידת הימנעות' - למידה מורכבת בה נרכשת היכולת להגיב מראש לגירויים שליליים . 
כשבחנו את דפוסי ההתנהגות של החולדות התברר כי בקרב החולדות שנחשפו ללחץ בילדות 37 % הציגו התנהגויות הדומות לתסמיני דיכאון ו - 37 % הציגו התנהגויות המצביעות על חרדה מוגברת , לעומת קבוצת הבקרה בה 20 % אופיינו כ'חרדות' ואף אחת לא הוגדרה כ'דיכאונית'. החוקרים ביקשו להראות שגיל טרום התבגרות הוא גיל רגיש במיוחד להשפעת חשיפה ללחץ ולכן בוצע ניסוי נוסף שהשווה בין חולדות שנחשפו ללחץ בגיל טרום ההתבגרות לחולדות שנחשפו ללחץ בגיל ההתבגרות ( 34 יום ) המקביל ל'נעורים' בבני - אדם . 
שתי הקבוצות כשלו בלימוד המטלה ומיעטו לחקור את הסביבה . 
מבחינת דפוסי התנהגות , החולדות שנחשפו ללחץ בגיל טרום ההתבגרות הראו דפוסי התנהגות הדומים לניסוי הראשון : 42 % הוגדרו כ'חרדות, ו - 29 % הוגדרו 'דיכאוניות'. בקרבהחולדות שנחשפו ללחץ בגיל ההתבגרות , 50 % הוגדרו כ'חרדות' ואף אחת לא הוגדרה כ'דיכאונית'. בניסוי שלישי מצאו החוקרים כי קיימים שינויים בחלבונים במוח המעורבים בהתפתחות מוחית תקינה בקרב החולדות שנחשפו ללחץ בגיל טרום ההתבגרות ביחס לקבוצות הבקרה . 
" הממצאים מצביעים על העובדה שחשיפת חולדות ללחץ בגיל טרום ההתבגרות פוגעת ביכולתן להתמודד עם מצבי לחץ בבגרות , המתבטאים בדפוסי תגובות התנהגותיות הדומות לתסמיני הפרעות מצב רוח וחרדה אשר ניתן לייחסם להתפתחות מוחית לא תקינה " , אמר ד"ר צורי . 
