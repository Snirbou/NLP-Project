תיעדוף חיסונים ותרופות למגפת השפעת לוקה בחסר במדינות רבות 
כשליש מהמדינות שנערכו למגיפה כלל - עולמית של שפעת ( פנדמיה ) לא קבעו תיעדוף למתן חיסונים או תרופות בעת משבר למרות המלצות ארגון הבריאות העולמי לעשות כן . 
כך מגלה מחקר חדש שבוצע על - ידי חוקרים מאוניברסיטת בן - גוריון שבנגב ומאוניברסיטת ג'והנס הופקינס בארה"ב . 
החוקרים ביצעו את הסקירה המקיפה ביותר שנערכה עד כה ל תוכניות מוכנות לפנדמיה של מדינות ברחבי העולם . 
המחקר מתפרסם בגיליון אוקטובר 2006 של העיתון PLoS Medicine . 
" בעת אירוע עולמי חמור מסוג זה צפוי מחסור משמעותי בחיסונים , תרופות ייעודיות ובציוד רפואי קריטי , בעיקר בשל היצע מוגבל , זמן פיתוח ממושך ומגבלות ייצור . 
עם זאת , מדינות רבות לא כללו תוכנית לחלוקה מושכלת של אמצעים אלה בעת משבר " מספר ד"ר רן בליצר מאוניברסיטת בן - גוריון בנגב , אשר הוביל את קבוצת המחקר . 
המחקר כלל תוכניות מוכנות של 45 מדינות , הכוללות יחד כשני שליש מאוכלוסיית העולם . 
פחות ממחצית מהמדינות קבעו תוכנית תיעדוף כלשהי לתרופות אנטי - ויראליות , נתון מפתיע בהתחשב בעובדה שתרופות אלה יהיו , ככל הנראה , האמצעי העיקרי ואולי אף היחיד הזמין בשלבים הראשונים של הפנדמיה לאור הזמן הממושך הנדרש לייצור חיסון כנגד זן חדש , כותבים החוקרים . 
בין המדינות שביצעו תיעדוף לתרופות וחיסונים , מוקמו עובדי הבריאות בראש הרשימה ברוב המדינות , בעיקר בשל חיוניותם , הסיכון המוגבר לו הם חשופים ובשל הסיכון להדבקת מטופלים . 
אולם , בקביעת סדרי העדיפות לאחר קבוצה זו נתגלתה שונות משמעותית בין המדינות , והקבוצות כללו בין היתר אוכלוסייה בסיכון גבוה לסיבוכים לרבות חולים קשישים ותינוקות , עובדים בשירותים חיוניים , גורמי ממשל ומקבלי החלטות , ילדים קטנים וכן מגוון קבוצות אחרות . 
אחת המסקנות המפתיעות שעלו מהמחקר היתה מיעוט המדינות אשר ציינו שיקולים אתיים וחברתיים בתהליך התיעדוף . 
ד"ר בליצר , המשמש גם כעורך משותף של תוכנית ההערכות של משרד הבריאות הישראלי , מציין כי בישראל הוקמה תת - ועדה של המועצה הלאומית לביואתיקה לבחינת החלטות התיעדוף לאור שיקולים אלה תוך התחשבות בנתונים האפידמיולוגיים . 
בסוף התהליך נבחרו גם בישראל עובדי בריאות כקבוצה בעדיפות העליונה לטיפול , אולם בישראל לא כוללת הרשימה , לדוגמא , גורמי ממשל ומקבלי החלטות כקבוצה לתיעדוף מיוחד . 
המצב בישראל נחשב למשופר יחסית גם בשל ההיקף הנרחב של רכש התרופות האנטי ויראליות אשר בוצע , רכש אשר אמור לאפשר טיפול תרופתי בכל החולים בארץ . 
