עד כמה השמנת יתר באמת מזיקה ? 
מאת : ד"ר אסנת רזיאל , מלב"י , סן פרנסיסקו 
עשרות מחקרים הוצגו בימים האחרונים בכנס השנתי החשוב של החברה האמריקאית לניתוחים בריאטריים ( ניתוחים כירורגיים להרזייה ) , שנערך כעת בסן פרנסיסקו , קליפורניה . 
חוקרים רבים בדקו עד היום מה קורה למי שעובר ניתוחים כאלו ( כמו הצרת קיבה , שרוול קיבה ו מעקף קיבה ) , אולם כעת בפעם הראשונה הושוו שתי קבוצות אוכלוסייה : כאלו שסובלים מהשמנת יתר קיצונית ( אינדקס מסת גוף של 40 ומעלה ) וסירבו לעבור ניתוח , מול כאלו שעברו את אחד מהניתוחים . 
המסקנה החד - משמעית שהוצגה בכנס : ברמות השמנה קשות , ניתוח בריאטרי הוא פשוט מציל חיים . 
זאת לאחר שבקרב המנותחים נרשמה ירידה דרמטית של 82 % ( ! ) בשיעורי התמותה . 
המחקר עצמו נערך בידי ד"ר אולשון סוו'מינו, מבית החולים " סן רפאל " שבניו הייבן , קונטיקט , בין השנים 1997 ל - 2004 . 
סוו'מינו בחר קבוצה של 207 חולים שעמדו בקריטריונים לניתוח , אבל מסיבות שונות סירבו לעבור אותו בבית החולים . 
101 מתוכם ( הם או בני משפחותיהם ) הסכימו להשיב לשאלות המחקר . 
הממצאים העלו כי ה - BMI הממוצע שלהם עמד על 52 ( ונע בטווח של - 83 ) ; 35 שליש מהם ( 29 % ) סבלו מסוכרת ; ומחציתם ( 50 % ) מיתר לחץ דם . 
כל הבעיות הרפואיות הללו שנלוות להשמנה , מגדילות מאוד את הסיכונים לסיבוכים כמו התקפי לב ושבץ מוחי . 
רבע מתוך אותה קבוצה ( 24 מטופלים ) החליטו בסופו של דבר כן לעבור ניתוח - אבל במקום אחר . 
אף אחד מהם לא נפטר כתוצאה מהניתוח במשך תקופת המעקב . 
כמעט עשירית מתוך אלו שבחרו שלא להינתח ( 7 מתוך 77 חולים ) נפטרו כתוצאה מסיבוכי ההשמנה . 
גיל המוות הממוצע שלהם עמד על 54 שנים . 
החוקרים חישבו ומצאו כי סיכויי התמותה של מי שסובל מהשמנת יתר קיצונית ולא עובר ניתוח , עומדים על 2.6 % לשנה ( 2 / 77 ) . 
בהשוואה התמותה בין הקבוצות ( המנותחים ואלו שסירבו לעבור ניתוח ) התברר כי מי שלא עובר ניתוח - מגדיל פי 10 את סיכוייו למות . 
" ניתוח כירורגי לטיפול בהשמנה פשוט יכול להציל חיים " , הם מדגישים בפרק המסקנות . 
