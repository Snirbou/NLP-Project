כרבע מניצולי השואה בצפון נזקקו לעזרה במלחמה האחרונה 
רמות גבוהות של חרדה , דיכאון ובדידות נמצאו במהלך מלחמת לבנון השנייה בקרב ניצולי שואה באזור חיפה והצפון - כך עולה מסקר מיוחד שנערך באוניברסיטת חיפה רמות גבוהות של חרדה , דיכאון ובדידות נמצאו במהלך מלחמת לבנון השנייה בקרב ניצולי שואה באזור חיפה והצפון - כך עולה מסקר מיוחד שנערך על ידי פרופ ' אריאלה לבנשטיין , ד"ר דנה פרילוצקי , בתיה רפפורט ודפנה הלפרין מהמרכז לחקר ולימוד הזקנה בפקולטה למדעי הרווחה והבריאות באוניברסיטת חיפה . 
הסקר נערך עבור הקרן לרווחת ניצולי השואה בישראל . 
במהלך הסקר גילו הסוקרים כי כרבע מהנשאלים זקוקים לעזרה מיידית בעקבות מחסור במזון או תרופות . 
" ממצאי הסקר מלמדים שיש צורך בהתארגנות ובפיתוח תכנית ייחודית לניצולי השואה הזקנים שתענה לצרכים בסיסיים פונקציונליים ולצרכים רגשיים " , אמרה פרופ ' לבנשטיין , ראש המרכז לחקר הזקנה באוניברסיטת חיפה . 
הקרן לרווחת ניצולי השואה בישראל מעניקה סיוע לניצולי שואה לאחר אשפוז בבית חולים . 
בעקבות מלחמת לבנון השנייה , שהייתה אירוע טראומטי במיוחד עבור האוכלוסייה המבוגרת בצפון ובמיוחד עבור ניצולי שואה זקנים , הוחלט בקרן , מיד עם תחילת המלחמה לערוך סקר שיבדוק את מצבם הנפשי של ניצולים לאחר אשפוז ואת הבעיות המרכזיות שלהם . 
מנתוני הסקר עלו שלושה צרכים עיקריים עימם התקשו הניצולים להתמודד : האחד , הצורך בטיפול אישי בבית לאחר שהמטפלות עזבו במהלך המלחמה או כלל לא הגיעו לעבודה מתחילת המלחמה . 
השני , קושי בהשגת טיפול רפואי ומחסור בתרופות בעקבות סגירת מרפאות והעדר אדם קרוב שידאג לאספקת התרופות לאוכלוסייה מוגבלת זו והשלישי , מחסור במזון . 
הבדידות והניתוק של חלק מהניצולים היה כה גדול , עד כי רק במהלך הסקר גילו הסוקרים שכרבע מהנחקרים זקוקים לעזרה מיידית בצרכים בסיסיים , אך אף אחת מהרשויות לא היו מיודעות על כך . 
בעקבות גילוי זה נרתמה הקרן לרווחת ניצולי השואה , יחד עם גורמים נוספים בקהילה , לסייע לקשישים אלה . 
בפן הרגשי , סבלו הנשאלים מרמות גבוהות של חרדה , דיכאון ובדידות . 
" אני לוקחת כל הזמן תרופות הרגעה " ; " אין לי רצון אפילו לחיות " ; " אם היה לי אומץ הייתי לוקחת את החיים " - היו חלק מהתשובות היותר שכיחות שהשיבו הניצולים . 
" חוקרי המרכז לחקר הזקנה , בשיתוף עם הקרן לרווחת ניצולי השואה , שוקדים כעת על הכנת תוכנית שתכשיר צוותים מקצועיים שידעו להתמודד עם הצרכים הייחודיים של אוכלוסיית ניצולי השואה במצבים מיוחדים , כפי שהם עלו מהסקר שנערך במהלך המלחמה " , ציינה פרופ ' לבנשטיין . 
