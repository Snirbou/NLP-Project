מחלת הסוכרת בהריון 
מאת : ד"ר ראיד סלים , אחראי חדר לידה , חטיבת נשים ויולדות במרכז הרפואי " העמק " סוכרת היא קבוצת מחלות , שהמשותף להן הוא אי סבילות לסוכר . 
הגוף מקבל את רוב האנרגיה שלו מגלוקוז , צורה פשוטה של סוכר הנוצר במעי מעמילן ומסוכרים אחרים . 
הורמון האינסולין שמיוצר בלבלב , מאפשר לרקמות הגוף לקלוט גלוקוז מהדם ולהשתמש בו ליצירת אנרגיה או לאחסן אותו . 
במצב של סוכרת קיים חוסר יחסי של אינסולין מפני שהלבלב לא מייצר מספיק אינסולין או שהרקמות אינן מגיבות לו כראוי . 
במצב כזה כמות קטנה בלבד של גלוקוז מנוצלת על ידי הרקמות , ואילו ריכוז הגלוקוז בדם עולה לרמות לא תקינות ( היפרגליקמיה ) . 
רמת הגלוקוז הגבוהה בדם היא הגורם למרבית הנזקים האופייניים למחלת הסוכרת . 
סוכרת היא מחלה נפוצה ועשויה להופיע כמעט בכל גיל , אך שכיחותה עולה עם הגיל , מפחות מ - 1 % בגיל 30 עד 20 % באוכלוסייה מגיל 75 שנה ומעלה . 
קיימים שני סוגים עיקריים של סוכרת בהריון : סוכרת טרום הריונית , כלומר סוכרת אשר הייתה ידועה לפני ההיריון , וסוכרת הריונית , אשר התגלתה במסגרת בדיקות השגרה המבוצעות בהריון . 
סוכרת טרום הריונית קיימים שני סוגים של סוכרת טרום הריונית : סוכרת נעורים ( סוג 1 ) - זוהי סוכרת המופיעה על פי רוב בגיל צעיר , בדרך כלל בגיל ילדות - נעורים , אולם יכולה להופיע גם עד גיל 40 . 
סוכרת זו נגרמת כתוצאה מהרס התאים בלבלב ( תאי בטא ) שאחראים על ייצור אינסולין . 
הסוג השני הוא סוכרת מבוגרים . 
זוהי סוכרת המופיעה על פי רוב בגיל מבוגר יותר מאשר סוכרת נעורים , בדרך כלל אצל אנשים בני 40 ומעלה . 
סוכרת זו נגרמת כתוצאה מהתפתחות תנגודת לאינסולין בגוף . 
בניגוד לסוכרת נעורים , שם לא מופרש אינסולין בכמות מספקת לצורכי הגוף , בסוכרת מבוגרים קיימת הפרשת אינסולין , אולם הרקמות אינן מגיבות לו כיאות . 
הגורם העיקרי לסוג זה של סוכרת הוא תורשתי . 
כמו כן מייחסים חשיבות רבה להשמנה כגורם להתפתחות המחלה . 
סוכרת הקשורה בהריון זוהי סוכרת המופיעה לראשונה במהלך הריון – בדרך כלל במחצית השניה של ההריון . 
רמת הורמוני ההריון , המיוצרים בעיקר על ידי השליה , עולה בעיקר אחרי שבוע 20 להריון ויוצרת אפקט דיאבטוגני ( ירידה ברגישות או עליה בתנגודת לאינסולין ) . 
נוצר צורך בכמות גדולה יותר של אינסולין בהריון כדי להשיג אותה ירידה ברמת הגלוקוז בהשוואה לאישה שאינה בהריון . 
אצל 3 – 5 אחוזים מהנשים ההרות אין עלייה מספקת ברמת האינסולין ומתפתחת סוכרת הקשורה בהריון . 
נשים בסיכון גבוה לפתח סוכרת הריונית הן מי שסבלו מסוכרת הריונית בהריון קודם , כאלה עם היסטוריה משפחתית של סוכרת , אלה הסובלות מהשמנת יתר , מי שיש אצלן עלייה מוגזמת במשקל בהריון , נשים שילדו תינוקות גדולים בעבר , מי שיש להן היסטוריה של מוות עובר תוך רחמי , מומים , לידות מוקדמות או ריבוי מי שפיר . 
סיבוכים אימהיים ועובריים רמות סוכר תקינות מהוות תנאי יסוד להריון ולידה תקינים אצל נשים הסובלות מסוכרת . 
ניתן לחלק את הסיבוכים האמהיים והעובריים בנשים לפי שלבי ההיריון השונים . 
חשוב להדגיש שרוב הסיבוכים הם ברי מניעה באמצעות איזון רמות הסוכר . 
מהלך ההריון עם סוכרת טרום הריונית - סיבוכים עובריים : הפלות פי 2 , מומים מולדים פי 2 – 5 , לידה מוקדמת , פיגור בגדילה תוך רחמית , מצוקת עובר ומות עובר תוך רחמי . 
סיבוכים אמהיים : הפרעות חמורות באיזון הסוכר , הפרדות שליה והופעת יתר לחץ דם . 
הריון עם סוכרת הריונית - סיבוכים עובריים : גדילה מואצת של העובר , ריבוי מי שפיר ועלייה בסיכון למוות תוך רחמי . 
מהלך הלידה - סיבוכים עובריים : עלייה בסיכון למצוקה עוברית בקרב עוברים עם פיגור בגדילה וללידה טראומתית בקרב עוברים עם גדילה מואצת . 
סיבוכים אמהיים : לידה ממושכת ולפעמים טראומתית ועלייה בשכיחות ניתוחים קיסריים . 
אחרי הלידה - סיבוכים אצל היילוד : לטווח הקצר - היפוגליקמיה מוקדמת ( רמות נמוכות של סוכר אצל היילוד ) , צהבת ילודים ממושכת , פוליציטמיה ( עליה בצמיגות הדם ) , היפוקלצמיה ( רמות נמוכות של סידן אצל היילוד ) , בשלות ריאתית מאוחרת . 
לטווח ארוך : שכיחות יתר של השמנה בילדות ובבגרות , שכיחות גבוהה יותר של הופעת סוכרת בגיל מבוגר ואולי גם יותר בעיות הקשורות בהתפתחות . 
סיבוכים אימהיים : אשפוז ממושך יותר . 
אצל נשים עם סוכרת הריונית קיימת עלייה בסיכון לפתח סוכרת מסוג 2 ( כ - 50 % במשך 20 שנה לאחר הלידה ) . 
אבחון של סוכרת הריונית עלפי הנחיות משרד הבריאות יש לבצע לכל הנשים בהריון בין השבועות 24 – 28 בדיקת סריקה ( GCT - glucose challenge test ) - שתיית 50 גרם גלוקוז . 
רמת הגלוקוז בווריד שעה לאחר השתייה פחות מ - 140 מיליגרם / דציליטר ( מ"ג/ד"ל ) נחשבת תקינה ואינה מחייבת בדרך כלל בירור נוסף . 
ערך מעל 200 מ " ג/ד"ל מהווה אבחנה של סוכרת הריונית . 
כאשר הערך בווריד שעה לאחר השתייה מעל 140 מ " ג/ד"ל , אך קטן מ - 200 מ " ג/ד"ל יש לבצע העמסת סוכר דרך הפה של 100 גרם ( OGTT – oral glucose tolerance test ) . 
רצוי לבצע את ההעמסה לאחר שלושה ימים של דיאטה עשירה בפחמימות , כדי לשמור את הלבלב בעל יכולת מכסימלית . 
אבחנה של סוכרת הריונית נקבעת כאשר לפחות שני ערכים חריגים בהעמסת סוכר של 100 גר ' . הערכים הנורמליים : לאחר צום , עד - 95 מ " ג/ד"ל שעה לאחר העמסת סוכר – 180 מ " ג/ד"ל אחרי שעתיים – 155 מ " ג/ד"ל אחרי שלוש שעות – 140 מ " ג/ד"ל מעקב מעקב של נשים עם סוכרת בהריון דורש שילוב של מומחיות ועבודת צוות שמתבצעים במרפאת סוכרת הריון . 
במרפאה ניתן לקבל טיפול ממומחה בתחום וניתן להעזר באחות ואחראית תזונה אשר הוכשרו לטפל במצב זה . 
יש חשיבות רבה לביצוע מעקב הדוק אחר רמות הסוכר לשיפור איזון הסוכר . 
כמו כן יש חשיבות למעקב הדוק אחר מצב העובר והאם וההתפתחות התקינה של ההריון . 
מעקב מקצועי והדוק זה מוביל לירידה משמעותית בסיבוכים של סוכרת בהריון . 
רמות סוכר רצויות בהריון הן עד 95 מ " ג/ד"ל לפני ארוחות , עד 120 מ " ג/ד"ל שעתיים לאחר האוכל וממוצע בדיקות הסוכר היומי עד 100 - 95 מ " ג/ד"ל . 
אלו ערכי סוכר שאינם קלים להשגה אולם בהחלט אפשריים , בעיקר לאור חשיבות איזון רמות הסוכר בהריון . 
מיותר להדגיש את חשיבות האיזון בכלל , לאו דווקא בהריון , למניעת סיבוכי סוכרת . 
בהריון קל יותר להשיג את שיתוף הפעולה של הנשים , ואולי לכן ערכי הסוכר הרצויים בהריון יומרניים יותר , למרות שרמות סוכר כאלה באופן מתמשך ( לא רק בהריון ) , ימנעו את סיבוכי הסוכרת ארוכי הטווח בעיניים , בכליות , במערכת העצבים , בכלי הדם ועוד . 
הניטור עצמי באמצעות גלוקומטר . 
היולדת מתבקשת לאחר הדרכה מתאימה לבצע 6 – 7 בדיקות ליום ( לפני הארוחות ושעתיים אחריהן ) . 
בעת שהאישה אינה מאוזנת יש לבצע עקומות סוכר מדי יום - יומיים . 
כאשר האישה מאוזנת ניתן להסתפק בעקומה אחת או שתיים בשבוע . 
בנוסף למעקב ואיזון היולדת מתבצע במרפאה מעקב גדילה וניטור עוברי . 
תדירות הניטור נקבעת לפי סוג הסוכרת ומצב האיזון . 
נשים עם סוכרת טרום הריונית מתבקשות בנוסף לבדיקות הבסיסיות בהריון לבצע גם סקירה מורחבת ואקו לב עובר בשבוע 21 – 23 . 
טיפול : דיאטה - דיאטה מתאימה לפי קביעת דיאטנית , מבוססת בדרך כלל על 3 ארוחות עיקריות , 3 ארוחות ביניים , וארוחת לילה . 
העלייה במשקל כמו בלא סוכרתיות : 10 – 12 ק"ג . 
אינסולין - אם ערכי הסוכר תחת דיאטה עולים על ערכי המטרה , יש להתחיל בטפול באינסולין בהזרקה . 
האינסולין הוא טהור ממקור הומני . 
רצוי להשתמש בעטי אינסולין שהם נוחים ומדויקים יותר ממזרקי אינסולין רגילים . 
האינסולין ניתן ב 2 – 4 הזרקות יומיות , תלוי בתוצאות העקומה היומית . 
משאבת אינסולין - מספקת רמות אינסולין בסיסיות במהלך כל שעות היום ומאפשרת מתן תוספות לפני הארוחות לפי תוצאות העקומות . 
יתרונותיה : צורך בכמות קטנה יותר של אינסולין ( כ - 25 % פחות ) , איכות חיים גבוהה יותר וגמישות רבה יותר בפעילויות היומיומיות , פחות אירועים של היפוגליקמיה ( רמות סוכר נמוכות ) , פחות דקירות ( אחת ליומיים - שלושה במקום 4 פעמים ביום ) , ובמצבים מסוימים של קושי באיזון ניכר , שיפור באיזון . 
השימוש במשאבה מיועד בעיקר לנשים עם סוכרת טרום הריונית ודורש הענות ומוטיבציה גבוהים מצד המטופלת . 
איזון טרום הריוני במסגרת מרפאת סוכרת בהריון - יבוצע באשה עם סוכרת טרום הריונית המתכננת להרות , כדי למנוע סיבוכים כמו מומים והפלות . 
האיזון יכלול בירור עיניים , כליות ומעקב לחץ דם . 
אצל נשים עם סוכרת נעורים יכלול גם בירור תפקודי בלוטת התריס , מתן חומצה פולית 5 מ ג' ליום , רצוי 3 חודשים לפני ההיריון למניעת מומים . 
הטיפול והייעוץ ומתן אישור לכניסה להריון בהתאם לתוצאות . 
לידה ככלל , ההמלצה הינה לניסיון לידה נרתיקית . 
כאשר הערכת המשקל בין 3,700 ל - 3,999 ג"ר מעבר לשבוע 38 , יש לשקול השראת לידה . 
מומלץ יילוד בניתוח קיסרי כאשר הערכת משקל מעל 4,000 גר ' . תזמון הלידה – במקרים של סוכרת הריונית מאוזנת עם דיאטה תומלץ לידה ספונטאנית עד שבוע 41 . 
מאוחר מזה ההמלצה הינה השראת לידה . 
במקרים של סוכרת טרום הריונית או הריונית מאוזנת עם אינסולין תומלץ לידה ספונטאנית עד שבוע 40 . 
במידה ויש תנאים צוואריים ( פתיחה ומחיקה ) מומלץ השראת לידה משבוע 38 , ובכל מקרה לא מעבר לשבוע 40 . 
סוכרת עם סיבוכים ( עובר גדול לגיל ההריון , סוכרת מוזנחת או סוכרת עם פגיעה בכלי דם אימהיים ) – במקרים האלה מומלץ השראת לידה בין שבוע 37 – 38 לאחר בירור בשלות ריאתית או בשבוע 38 ללא צורך בבירור בשלות ריאתית של העובר . 
לאחר הלידה במקרה של סוכרת הריונית ניתן לחזור לדיאטה רגילה ואין צורך באינסולין . 
יש לבצע העמסת סוכר של 75 גר ' כעבור 6 שבועות , לפני ההיריון המתוכנן הבא ובכל שנה , על מנת לשלול הופעת סוכרת . 
ככלל – הסיכון לפתח סוכרת מסוג 2 הוא כ - 50 % במשך 20 שנה לאחר הלידה . 
אם הערך בצום בהריון היה מעל 130 – 80 % יפתחו סוכרת תוך שנתיים . 
גורמי סיכון להתפתחות סוכרת בעתיד הם : צורך באינסולין בהריון הנוכחי , הריון נוסף , עודף משקל , חוסר פעילות גופנית , שימוש בגלולות מסוג פרוגסטרון בלבד בתקופת ההנקה . 
שימוש באמצעי מניעה שאינו מגביר את הסיכון : גלולות משולבות ( אסטרוגן ופרוגסטרון ) או התקן תוך רחמי . 
אין מידע מספק בדבר השימוש בפרוגסטרון תת - עורי ( נורפלנט ) או בזריקות דפו ( דפו-פרוורה ) בסוכרתיות ולכן אינם יכולים להיות מומלצים כקו ראשון . 
בלא סוכרתיות – נורפלנט לא שינה את חילוף החומרים של הפחמימות בשעה שדפו - פרוורה כן . 
אישה שתהרה טרם ביצוע העמסת סוכר , תתבקש לבצע 100g OGTT בהקדם בהריון . 
אם מצבה תקין , היא תבצע OGTT בשבועות 24 - 26 . 
אישה עם סוכרת טרום הריונית שטופלה באינסולין לפני ההריון , תתחיל לאחר הלידה עם מחצית הכמות שקבלה טרם ההריון או בתחילתו , ויקבע לה איזון על פי ערכי הגלוקוז בדם . 
אמצעי מניעה : גלולות משולבות או רק של פרוגסטרון נמצאו בטוחות ויעילות לנשים עם סוכרת מסוג 1 מבלי שפגעו באיזון . 
אין מידע לגבי סוג 2 , אך יש להניח כי התוצאות יהיו דומות . 
אין לקחת גלולות במקרים של נשים סוכרתיות עם סיכון מוגבר למחלת לב ובמקרים של נשים הסובלות מיתר לחץ דם . 
אין מידע לגבי שימוש בפרוגסטרון ארוך טווח . 
התקן תוך רחמי מצופה נחושת נמצא גם הוא בטוח ויעיל בסוכרתיות מסוג 1 ו - 2 מבלי שהיה כרוך בעלייה בשיעור הזיהומים . 
אין מידע לגבי שימוש בהתקן תוך רחמי שמכיל פרוגסטרון . 
לסיכום , תוצאות ההריון הן בעיקר פונקציה של מידת האיזון . 
רוב הנשים עם סוכרת בהריון מצליחות להתאזן היטב במהלך ההריון . 
בנשים האלה תוצאות ההריון הן טובות מאוד . 
