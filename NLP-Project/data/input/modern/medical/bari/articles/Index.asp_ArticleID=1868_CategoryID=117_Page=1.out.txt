האם על מערכת הבריאות בישראל להיות שוויונית או יעילה ? 
הרחבת השב"ן ( שרותי בריאות נוספים ) מתרחשת על חשבון סל התרופות הבסיסי ויש לעצור את המגמה מימוש שרותי השב"ן מתבסס על כסף ציבורי , וחייבים לדאוג להפרדה מוחלטת בין המימון הפרטי לציבורי מנגנון סל התרופות הנוכחי מעדיף תרופות מצילות חיים עם השפעה לטווח קצר על פני טכנולוגיות מניעתיות עם תועלת לטווח ארוך לרפואה הפרטית תרומה חיובית לתחרות ולהתייעלות בתי החולים הציבוריים אלו חלק מהמסקנות וההמלצות שהוגשו היום לשר הבריאות בסיומו של " כנס ים המלח " השמיני ( 2007 ) של המכון הלאומי לחקר מדיניות הבריאות , שדן בקונפליקט בין שוויוניות ליעילות במערכת הבריאות . 
בתום שני ימי דיונים ב " כנס ים המלח " השמיני , הגישו היום צוותי העבודה את ההמלצות המסכמות , לשר הבריאות מר יעקב בן יזרי . 
אלו עיקרי ההמלצות : בנושא המשטר התאגידי של קופות החולים : 
הוועדה ממליצה על חובת דיווח של הקופות לרגולטור במתכונת זהה וקבועה . 
גובשה הסכמה נגד מעורבות פוליטית במינוי חברי הדירקטוריון של קופות החולים ( מצב שעלול להיווצר מכוח חוק ההסדרים 2007 ) בנושא השב"נים והמיטות הפרטיות : 
הרחבת השב"ן ( שרותי בריאות נוספים ) מתרחשת על חשבון סל התרופות הבסיסי ויש לעצור את המגמה . 
במקביל , חובה לתת מענה לאוכלוסיה שאינה יכולה להרשות לעצמה את שרותי השב"ן . 
הרחבת השב"ן מקטינה את המוטיבציה של המדינה להרחיב את הסל הבסיסי . 
שרותי השב"ן מתבססים על כסף ציבורי , וחייבים לדאוג להפרדה מוחלטת בין המימון הפרטי לציבורי ( למשל : למנוע מצב של אשפוז לניתוח פרטי עם טופס 17 ) . 
הוועדה ממליצה לא לחייב אישור של תכניות שב"ן חדשות על ידי הכנסת , אלא להסתפק באישור הרגולטור ( משרד הבריאות ) . 
הוועדה קובעת כי הדרישה להשתתפות עצמית בשרותי השב"ן , בנוסף לתשלום הבסיסי ( פרמיה חודשית ) , היא הטעיה של הציבור . 
הוועדה ממליצה להגדיל את השקיפות והנגישות למידע על זכויות המבוטחים בשב"ן . 
הוועדה מתריעה שהשב"ן מהווה חסם למעבר בין הקופות וקוראת לרגולטור למצוא פתרונות לכך . 
לרפואה הפרטית תרומה חיובית לתחרות ולהתייעלות בתי החולים הציבוריים והיא אינה מסכנת אותם . 
עם זאת , היא עלולה לגרום לנדידת רופאים ואחיות . 
חלק מחברי הוועדה תומכים בביטול רשיונות קיימים למיטות פרטיות בבעלות הקופות . 
לחילופין , יש לאשר שר"פ בבתי החולים הציבוריים . 
בנושא סל התרופות : · בגלל המספר העצום של טכנולוגיות המוגש מדי שנה לוועדת הסל , מומלץ על הגדלה משמעותית של מעריכי הטכנולוגיות במשרד הבריאות . 
· הוועדה לא הגיעה להסכמה לגבי צורך בעדכון שנתי אוטומטי וקבוע של 2 % לשנה בתקציב סל התרופות מחשש שיפגע בגמישות הקצאת התקציב . 
· הוועדה ממליצה שכל שינוי משמעותי במשטרי הטיפול ( מינון התרופה וכד' ) שצפוי להשפיע על העלות בפועל , יובא לדיון מחודש בוועדת הסל . 
· הוועדה קבעה כי מנגנון סל התרופות הנוכחי מעדיף תרופות מצילות חיים עם השפעה לטווח קצר על פני טכנולוגיות מניעתיות עם תועלת לטווח ארוך . 
ב " כנס ים המלח השמיני " של המכון הלאומי השתתפו שר הבריאות יעקב בן יזרי ובכירי מערכת הבריאות , בהם מנהלי משרד הבריאות , מנהלי קופות החולים ובתי החולים , נציגי אקדמיה ומכוני מחקר . 
