ניתוחים פלסטים בבני נוער - כן או לא ? 
מאת : ד"ר רונן גלזינגר , מומחה לכירורגיה פלסטית ( * ) 
לפורום כירורגיה פלסטית 
הקיץ בפתח והחופשה הגדולה מתחילה , עובדה זו מביאה בני נוער רבים לקליניקה של הכירורג הפלסטי מתוך רצון לעשות שינוי . 
ככלל , עדיף לא לבצע ניתוחים פלסטיים בגילאי נוער עד סיום ההתפתחות הגופנית . 
שלב זה יכול להסתיים בסביבות גיל 18 - 22 ומשתנה מנער/ה לנער/ה . 
למשל ניתוחי שדיים בגיל מוקדם עלולים לפגוע בהתפתחות השד בהמשך הגדילה . 
הגיל בו השד מגיע לסוף ההתפתחות הוא שונה מנערה אחת לחברתה , ומכאן הזהירות שיש לנקוט בניתוח פלסטי להגדלת שד 
ניתוחים אסתטיים , המבוצעים לפני גיל 18 , מומלצים רק במקרים מיוחדים . 
בין ניתוחים אלו ניתן למנות : - תיקון של מומים מולדים , כגון חיך ושפה שסועה . 
- תיקון של אף או אוזניים במקרים בהם נגרמת בעיה חברתית . 
- אסימטריה ( חוסר שוויון ) משמעותית של החזה , אשר גורמת גם היא לבעיה חברתית ובעיה נפשית משמעותית . 
כאשר יש סיבה מוצדקת לביצוע ניתוח אסתטי לפני גיל 18 , יש לבחור בקפידה אצל מי יבוצע הניתוח . 
• ודאו שהרופא מוכר כמומחה בכירורגיה פלסטית בישראל . 
• ודאו שהרופא חבר ב " איגוד הישראלי לכירורגיה פלסטית " ( ניתן לבדוק ברשימה הכוללת את כל המומחים לכירורגיה פלסטית המוכרים בישראל . 
הרשימה נמצאת לעיון הציבור באתר האיגוד לכירורגיה פלסטית - www . 
isps . 
org . 
il ) . 
• ודאו שהרופא עוסק בכירורגיה אסתטית , והוא בעל ניסיון בביצוע הניתוח בו אתם מעוניינים . 
• פגשו את הרופא להתרשמות אישית , לקבלת הסבר מפורט על מהלך הניתוח , ההחלמה והסיבוכים שעלולים ללוות אותו ( אין ניתוח ללא סיכונים , היזהרו מרופאים המבטיחים אפס סיבוכים ) . 
• בקשו לשמוע ולדבר עם לקוחות שטופלו על ידי אותו רופא ועברו ניתוח דומה לשלכם . 
• נסו לקבל חוות דעת מאחיות או רופאים העובדים איתו . 
• נסו לברר איזה יחס תקבלו לאחר הניתוח , האם יהיה מישהו שיוכל לתת לכם תשובות ויהיה זמין עבורכם והאם תהיה לכם אוזן קשבת במידה ותתקלו בבעיה . 
• בררו באיזה בי"ח יבוצע הניתוח . 
האם בית החולים מאושר על ידי משרד הבריאות , בררו האם המרדימים מומחים והאחיות מוסמכות לעבוד בחדר ניתוח . 
בקשו לבקר במקום על מנת להתרשם . 
• בקשו פגישה עם המרדים לפני הניתוח לקבלת הסברים לגבי ההרדמה ולבדיקה מקדימה שלו . 
• בדקו בבית החולים היכן תשהו לאחר הניתוח , ובקשו לראות את החדרים . 
( * ) ד"ר רונן גלזינגר הוא מומחה בכירורגיה פלסטית , חבר באיגוד הישראלי לכירורגיה פלסטית ומנהל שתי קליניקות פרטיות בתל אביב ובבאר שבע . 
