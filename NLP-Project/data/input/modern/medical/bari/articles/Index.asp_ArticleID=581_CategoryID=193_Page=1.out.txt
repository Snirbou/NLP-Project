יום עיון לנשים צעירות המתמודדות עם סרטן השד 
מטרת יום העיון להעביר לחולות אלו מידע על החידושים והעדכונים בנושא ויערכו בו הרצאות מגוונות בנושאים כגון חידושים ועדכונים בסרטן השד , אספקטים גניקולוגים בקרב חולות סרטן שד צעירות , פוריות , הריון ולידה בנשים עם סרטן השד , התמודדות של ילדים ומתבגרים עם מחלת האם ותפיסות חדשות באינטימיות והרצאה על מיניות האישה . 
בנוסף תתקיים הפעלה ספורטיבית הכוללת פעילות גופנית קלה ו בתום יום העיון יערך פנל מומחים מורחב לשאלות ותשובות בהשתתפות כל המרצים מיום העיון וכן פלסטיקאי ותזונאית . 
יום העיון יתקיים באדיבות חברת רוש פרמצבטיקה ( ישראל ) בע"מ , ביום שני , 5 בספטמבר , בבית האגודה למלחמה בסרטן , בית מטי – לזכרה של מטילדה רקנאטי ז"ל , רחוב רביבים 7 , גבעתיים . 
נשים צעירות , עד גיל 40 המתמודדות עם סרטן השד , מוזמנות להרשם ללא תשלום באגודה למלחמה בסרטן 03 - 5719576 
מירי זיו , האגודה למלחמה בסרטן : " בקרב כ - 4,000 נשים המאובחנות כחולות בסרטן השד מדי שנה , כ - 6 % מהן הן צעירות מתחת לגיל 40 . 
לנשים המתמודדות עם סרטן השד בגיל זה דרושה התייחסות ממוקדת בקבלת סיוע והעמקת הידע . 
מדובר בנשים אשר חולות ב " אמצע החיים " בתקופה משמעותית ביותר למשפחתן ולקרירה שלהן , על כן שמנו לנו למטרה לפעול למתן מענה לצרכים המיוחדים שלהן ולסייע בכך להתמודדותן עם המחלה והשלכותיה " . 
בתכנית : חידושים ועדכונים בסרטן השד , דר ' נעה בן ברוך – מנהלת היחידה לטיפול בסרטן השד , המרכז הרפואי קפלן . 
אספקטים גניקולוגים בקרב חולות סרטן שד צעירות , פרופ ' אילן כהן - מנהל מרפאה גניקולוגית למעקב בחולות סרטן שד , ממרכז הרפואי מאיר . 
פוריות , הריון ולידה בנשים עם סרטן השד , דר ' דרור מאירוב - רופא בכיר , היחידה להפריה חוץ גופית המרכז הרפואי שיבא . 
התמודדות של ילדים ומתבגרים עם מחלת האם , דר ' מיכל בראון - פסיכואונקולוגית , מכון " שרת " , המרכז הרפואי הדסה עין כרם . 
תפיסות חדשות באינטימיות ומיניות האישה , הגב ' גילה ברונר - מנהלת השרות הסקסולוגי , מרכז לרפואה מינית , מרכז רפואי שיבא . 
רב שיח בהשתתפות צעירות המתמודדות עם סרטן השד , בהנחיית פרופ ' לאה ביידר - ראש היחידה לפסיכואונקולוגיה מכון שרת . 
פעילות גופנית ( הפעלה ) הגב ' זיוה פלד מתנדבת יד להחלמה . 
סרטן השד ישראל 2005 סרטן השד הינה המחלה הממארת השכיחה ביותר בישראל ובעולם המערבי בכלל . 
על פי נתוני האגודה למלחמה בסרטן , כ - 4,000 נשים מאובחנות מדי שנה כחולות בסרטן השד וכ - 900 מתות מהמחלה . 
אחת מכל שמונה נשים בישראל , עלולה לחלות בסרטן השד וככל שהמחלה מאובחנת בשלבים המוקדמים עולים סיכויי הריפוי לכ – 90 % . 
מנתוני האגודה למלחמה בסרטן , מסתמן כי מספר הנשים אשר מחלימות מסרטן השד עולה בהתמדה בזכות הגילוי המוקדם ובזכות שיפור דרכי הטיפול והגברת המודעות הנרחבת בארץ . 
כחלק מהגברת המודעות למחלה , מצוין בישראל מדי שנה בחודש אוקטובר , " חודש המודעות לסרטן השד " במקביל לשאר מדינות העולם . 
בחודש זה עורכת האגודה למלחמה בסרטן סידרת אירועים להגברת המודעות לנושא ומקיימת מספר שיתופי פעולה עם גופים וחברות בישראל . 
כמו כן , יוצאת האגודה למלחמה בסרטן במסע הסברה נרחב היקף המתמקד בחשיבות הגילוי המוקדם ודרכי הטיפול בסרטן השד . 
בשאר ימות השנה פועלת האגודה למלחמה בסרטן במגוון יוזמות , כך למשל יזמה האגודה למלחמה בסרטן את התוכנית הלאומית לגילוי מוקדם של סרטן השד , המופעלת בשיתוף פעולה עם משרד הבריאות וקופות החולים . 
האגודה רכשה ניידת ממוגרפיה כדי לאפשר לנשים המתגוררות ביישובים מרוחקים להיבדק . 
האגודה מפיקה מסעות הסברה לקידום המודעות לסרטן השד , דואגת לשיפור דרכי הטיפול והשיקום של החולות בסרטן השד , למימון הקמת מרכזים לבריאות השד ועשרות תקנים של אחיות ועובדות סוציאליות לתיאום הטיפול בסרטן השד . 
כמו כן האגודה תומכת ומקדמת את המחקר בנושא סרטן השד . 
האגודה הקימה את " יד – להחלמה " ארגון של נשים שהחלימו מהמחלה המושיטות יד תומכת לנשים שזה עתה חלו ומוכיחות שגם במאבק הזה אפשר לנצח . 
האגודה למלחמה בסרטן מזמינה את ציבור הנשים לפנות לשירות המידע הטלפוני המאויש 24 שעות ביממה למענה על שאלות על סרטן השד ויתר מחלות הסרטן , ולקבלת חומר הסברה ללא תשלום 1800 - 599 - 995 . 
