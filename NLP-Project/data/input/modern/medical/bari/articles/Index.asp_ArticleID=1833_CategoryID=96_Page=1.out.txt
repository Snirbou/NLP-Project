טראומת השואה אינה עוברת לדור שני או שלישי 
מחקר חדש שנערך באוניברסיטת חיפה שולל את התפיסה לפיה העבירו ניצולי השואה את הטראומה שחוו לילדיהם ונכדיהם . 
מחקר חדש שנערך באוניברסיטת חיפה שולל את התפיסה לפיה העבירו ניצולי השואה את הטראומה שחוו לילדיהם ונכדיהם . 
המחקר שנערך ע"י פרופ ' אבי שגיא - שוורץ מהחוג לפסיכולוגיה והמרכז לחקר התפתחות הילד באוניברסיטת חיפה מצא שבני הדור השני והשלישי מתנהגים בצורה נורמאלית שאינה שונה מאלו שהוריהם או סביהם לא היו בשואה . 
" ידענו שאנשים מתוך התחום שרגילים לחשוב במונחים הישנים יתקשו לקבל את המסקנה של המחקר , אבל גם בדיקה של מחקרים נוספים בנושא זה ברחבי העולם הראו שזה המצב " , אמר פרופ ' שגיא - שוורץ . 
לדבריו , במשך שנים התפיסה של אנשי בריאות הנפש היתה שיש העברה של טראומות מדור ניצולי השואה לדור השני , ומהדור השני גם לילדי הדור השלישי . 
גם בקרב אלה שהסכימו עם הטענה שאין העברה כזו לדור השני היו כאלה שהאמינו שטראומות השואה , בדומה לטראומות אחרות , " דילגו " על דור ולכן ניתן יהיה למצוא אותם אצל הנכדים . 
במחקר הנוכחי נבדקו 50 ניצולות שואה ששני הוריהם נספו בשואה . 
לדבריו של פרופ ' שגיא - שוורץ , מכיוון שהמחקר בא לגלות אם יש העברה של טראומות מהורים לילדיהם , חשוב היה לו לבחור קבוצה שבה טראומת איבוד ההורים הייתה חזקה במיוחד . 
מתוצאות המחקר התברר שאין העברה של טראומות לבני הדור השני . 
גם תפיסת " דילוג הדור " נבדקה , וגם כאן לא נמצא שום שוני מהאוכלוסייה הכללית . 
" היה ברור לנו שיתייחסו למסקנות שלנו בספקנות . 
במשך שנים יש תפיסה אחת וקשה לאנשים לשנות אותה . 
לכן החלטנו לעשות מחקר נוסף - מחקר שיבדוק מחקרים שנעשו בתחום זה במדינות שונות " , ציין פרופ ' שגיא - שוורץ . 
לצורך המחקר השני אסף החוקר את כל המחקרים שנעשו בנושא העברת טראומות מניצולי שואה לצאצאיהם . 
32 המחקרים שנערכו במדינות שונות , כולל בישראל , הגיעו למסקנות דומות , כשהדגימה של הנחקרים היתה נכונה . 
" אחת הבעיות היתה שבמקרים רבים החוקרים חיפשו את הנחקרים בעמותות וארגונים שטיפלו בניצולי שואה במצוקה . 
ברגע שניצול שואה הגיע לארגון או עמותה כזו , יש לו מצוקה מיוחדת והוא לא מייצג את האוכלוסייה הנורמאלית של ניצולי שואה , שגם להם היו בעיות רבות , אך לא במידה כזו שחייבה אותם להגיע לארגונים שכאלה . 
תוצאות של מחקרים אלה , שהוכללו על כלל האוכלוסייה יצאו החוצה , הגיעו לתקשורת ומשם לתפיסה הציבורית , אבל הם לא שיקפו את המציאות " , אמר פרופ ' שגיא - שוורץ . 
לדבריו , ישנן מספר סברות המנסות להסביר כיצד טראומה נוראית כזו לא עברה הלאה לדור השני והשלישי . 
אחת מהן היא שניצולי השואה חוו משפחתיות נורמאלית בסביבה חמה ותומכת עוד לפני השואה ולכן ידעו לשים את הבעיות והטראומות שלהם בצד ברגע שהפכו להורים . 
בכל מקרה , מסכם החוקר , מסקנות המחקר שלו ושל מחקרים אחרים בתחום מראות כי בני הדור השני והשלישי אינם סוחבים טראומות בצורה שונה מיתר האוכלוסייה . 
