השפעת אספירין על הריון בנשים שעברו הפלה 
מחקר של המכון הלאומי האמריקאי לבריאות הילד והתפתחות אנושית ( NICHD ) יבדוק את ההשפעה של אספירין במינון נמוך על התעברות , הריון ותוצאות ההיריון בקרב נשים שעברו הפלה טבעית אחת . 
החוג לסטטיסטיקה באוניברסיטת חיפה קיבל את ניהול המידע והתיאום של המחקר , לאחר שגבר על מיטב האוניברסיטאות ומכוני המחקר בארצות הברית " אספירין היא תרופה זולה וזמינה לציבור הרחב אך יש הרבה מה לחקור בנוגע לשימוש באספירין . 
במהלך המחקר תיאסף אינפורמציה רבה וחשובה על השלבים המוקדמים של ההיריון בהם הידע שלנו הוא יחסית לוקה בחסר . 
אנו מקווים כי המחקר הנוכחי יעזור לענות על כמה מהשאלות הללו ולהבנת התהליכים " , אמר פרופ ' דוד פרגי ' ראש היחידה לייעוץ סטטיסטי בחוג לסטטיסטיקה של אוניברסיטת חיפה , ואחד משלושת החוקרים הראשיים של המחקר בארץ יחד עם ד"ר נויה גלאי ופרופ ' בנימין רייזר , גם הם מהחוג לסטטיסטיקה . 
המחקר יבדוק 2000 נשים ממספר בתי חולים בארצות הברית , שעברו הפלה טבעית אחת . 
הנשים יחולקו אקראית לקבוצת טיפול שתקבל את האספירין וקבוצת ביקורת אשר תקבל תרופת דמה , כאשר המטרה היא לבדוק את ההשפעה של האספירין במינון נמוך . 
" תהליכי הרבייה האנושית מאופיינים ביעילות נמוכה . 
כ - % 10 עד % 15 מכלל הזוגות נתקלים בבעיות פריון . 
לנשים פוריות שבן זוגן פורה ביותר יש סיכוי מרבי של כ - 30 % להתעבר בכל מחזור נתון , אך התעברות אינה מבטיחה לידת ולד חי . 
מבין הנשים שהצליחו להתעבר בין 15 ל - 31 אחוזים עוברות הפלה טבעית ולרוב לא ידועה הסיבה להפלה . 
ידוע כי חלק מהסיבות לבעיות בפריון ובהריון מושפעות מבעיות של זרימת הדם לרחם , לשחלות ולשלייה . 
להתערבות רפואית שתוכל לשנות לטובה אפילו אחד מההיבטים הנ"ל תוכל להיות השפעה משמעותית ברמת האוכלוסייה " , אמר פרופ ' פרג'י . 
לדבריה של ד"ר גלאי , קיימות עדויות ממחקרים קודמים כי לאספירין במינון נמוך השפעות חיוביות על היבטים שונים ברבייה הכוללים התעברות , השתרשות העובר ברחם , אבדן הריון מוקדם , אי ספיקה שלייתית , עוברים קטנים ביחס לגיל ההיריון שלהם , מוות עוברי בשלב מאוחר , רעלת הריון ולידה מוקדמת . 
" בין המנגנונים הפתולוגיים הידועים שמשפיעים לרעה על הפריון וניתנים לטיפול באמצעות אספירין במינון נמוך הם Antiphospholipid Syndrome ( APS ) , זרימת דם מופחתת לרחם , עובי מופחת של רירית הרחם , דלקת הרחם , דלקת רירית הרחם , ייצור בלתי תקין של זקיקי השחלה , ייצור מופחת של פרוגסטרון שחלתי ו - Lutenized Unruptured Follicle Syndrome . 
בנוגע לאבדן הריון , אספירין נמצא בשימוש אצל נשים שעברו הפלות חוזרות ונשנות כתוצאה מ - APS אך תמיד בנוסף לתרופה אחרת כגון הפארין או פרדניסון כך שלא ניתן לדעת בוודאות את השפעתו הבלעדית " , הדגישה ד"ר גלאי . 
חוקרי החוג לסטטיסטיקה של אוניברסיטת יהיו אחראים על פיתוח תוכנה מבוססת אינטרנט לצורך ניהול המחקר , קליטת נתונים , ניהול מסדי נתונים , מעקב אחר דגימות מעבדה ובקרת איכות . 
כמו כן המרכז יערוך את הניתוחים הסטטיסטים ויפתח שיטות סטטיסטיות לניבוי תוצאות הריון . 
