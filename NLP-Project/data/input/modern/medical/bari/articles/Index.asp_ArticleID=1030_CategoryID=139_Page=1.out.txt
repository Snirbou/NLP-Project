דליפת שתן בגיל המבוגר 
מאת : ד"ר דוד גורדון , מנהל היחידה לאורוגניקולוגיה , ביה"ח " ליס " ליולדות 
אי שליטה במתן שתן , היא בעיה מרכזית בקרב נשים מעיל גיל שישים . 
אחת משלוש נשים תסבולנה מדחיפות , תכיפות או אי שליטה במתן שתן בקבוצת גיל זאת . 
ההרטבה עצמה היא רק חלק מהבעיה . 
נוסף עליה נגרמים פצעי לחץ , דלקות בדרכי השתן , העלולות להתפתח לזיהום בדם , צריבה באזור איבר המין , נפילות ושברים . 
לתסמינים הפיזיולוגיים נלווים תחושות בושה , בידוד , רצון להסתגר בבית ואף עלול להתפתח דיכאון . 
הנשים נוטות לשנות את אורח חייהן , ממעטות לצאת מהבית ולמעשה , מכירות אזורים שלמים בעיר על פי מפת השירותים הציבוריים . 
אין ספק , כי אי שליטה במתן שתן הינה בעיה פיזיולוגית שעלולה להפוך במהרה לבעיה חברתית ונפשית , הפוגעת משמעותית באיכות החיים . 
כאן המקום להבהיר כי בעיה זו ניתנת לרוב לטיפול ולריפוי מלא בכל קבוצות הגיל וגם בגיל המבוגר ואין לקבלה כמצב קיים ותקין . 
חשוב לציין כי חלק ניכר ( 30 % - 50 % ) מהסיבות לאי שליטה במתן שתן הן סיבות חולפות , ורובן אינו ממקור מערכת השתן . 
מצבים אלה אומנם חולפים , אך חשוב לזהות ולאבחן אותם בזמן ולטפל בהם בצורה נאותה , אחרת עלולים להפוך למצבים קבועים . 
להלן המצבים החולפים : 
1 . 
מצב בילבולי - מופיע לאחר נטילת תרופות מסויימות או לאחר נטילת תרופות , ומלווה לעיטים באי שליטה במתן שתן . 
עם זיהוי הסיבה חהופעת המצב הבלבולי והטיפול בה , חולף המצב וחוזרת השליטה במתן השתן . 
2 . 
דלקת בדרכי השתן - עלולה לגרות לדחיפות , תכיפות , כאב בעת מתן שתן , אי שליטה במתן שתן או אי נקיטת שתן . 
עם הטיפול חולף המצב וחוזרת השליטה . 
3 . 
אטרופיה ( דלדול רירית הנרתיק והשופכה ) - חוסר בהורמון אסטרוגן מביא לדילדול רירית הנרתיק וצינורית השתן . 
תיפקודן נפגע ומופיע אי שליטה במתן שתן . 
טיפול מקומי באסטרוגן ( משחה או טבליות לדניות ) פותר בעיה זאת . 
ההקלה מושגת תוך ימים עד שבועות מתחילת הטיפול . 
4 . 
תרופות - סיבה שכיחה מאד לאי - שליטה בגיל השלישי היא נטילת תרופות שונות . 
החל מתרופות הרגעה דרך תרופות לטיפול ביתר לחץ דם וכלה בתרופות המיועדות לטיפול במצבים רפואיים שונים , קיימת האפשרות כי תהיה להן גם השפעה על מערכת השתן ותפקוד השלפוחית . 
חשוב להיות ערים לסוגיה זו ולהעלותה בפני הרופא/ה המטפל/ת . 
5 . 
ייצור שתן מוגבר - שתיית עודף נוזלים , מתן תכשירים משתנים ושימוש באלכוהול לצד מחלות מסוימות כגון : אי - ספיקת לב , סוכרת , אי ספיקה ורדית בגפיים , חוסר חלבון אלבומין וכ ו' עלולים לגרום לייצור שתן מוגבר . 
ייצור שתן מוגבר עלול להוביל לנוקטוריה , המתבטאת בקימה לילית לצורך מתן שתן . 
6 . 
הגבלה בתנועותיות - דלקות פרקים , צליעה מסיבות אחרות , סחרחורות בשל הירידה בלחץ דם , ראייה ירודה , פחד מנפילה וסיבות נוירולוגיות שונות - כל אלו עלולים להוביל להגבלה בתנועתיות , הפוגעת באופן עקיף גם בשליטה במתן שתן . 
7 . 
עצירות - עצירות ממושכת היא הסיבה לאי שליטה במתן שתן בכ - 10 % מכלל הנשים בקבוצת גיל זאת . 
פתרון בעיית העצירות משפרת במקביל גם את השליטה במתן השתן . 
הזכרנו שבע סיבות חולפות לאי שליטה במתן שתן . 
במצבים אלה , קל יחסית לטפל ולהשיג במהרה שיפור ניכר באיכות החיים . 
נוסף על סיבות אלו , קיימות גם סיבות ידועות וקבועות לאי שליטה במתן שתן : 
א . 
פעילות יתר של שלפוחית השתן - זאת הסיבה השכיחה ביותר לאי שליטה ודחיפות במתן שתן בקבוצת הגיל השלישי . 
בשלב שבו השלפוחית מתמלאת מופיעות התכווצויות בלתי רצוניות של שלפוחית השתן הגורמות לדחיפות תכיפות ואף איבוד שתן בלתי רצוני . 
שכיחות התופעה עולה עם הגיל כנראה בגלל שינויים במבנה שריר השלפוחית , החלים כחלק מתהליך ההזדקנות . 
אבחון התופעה מתבצע באמצעות בדיקה גופנית , הערכה אורודינמית , שהינה בדיקה ממוחשבת בה ממלאים את שלפוחית השתן בנוזל ומודדים את הלחצים בתוכה ושאלון מאזן נוזלים הממולא על - ידי האישה במשך 24 עד 72 שעות וכולל רישום מדויק של כמויות השתייה וכמויות מתן השתן על פני כל שעות היממה . 
הטיפול בבעיה זו הינו תרופתי או התנהגותי , המבוסס על מתן שתן על - פי השעון ולא על - פי הצורך , עם הגדלה הדרגתית של מרווחי הזמן בין מתן שתן אחד למשנהו . 
ניתוחים בדרך כלל אינם מסייעים לפתרון הבעיה . 
2 . 
דליפת שתן במאמץ - הסיבה השניה בשכיחותה לאיבוד שתן בקבוצת גיל זאת . 
האשה תסבול מדליפת שתן בכל מצב של עליית הלחץ התוך בטני כגון : צחוק , שעול , עטוש , התעמלות ועוד . 
הדליפה נגרמת עקב צניחה של בסיס שלפוחית השתן וצינורית השתן בזמן מאמצים . 
תתכן גם פגיעה במנגנון הסוגר ( ספינקטר ) של צינורית השתן . 
הסיבות לדליפת שתן במאמץ לא לגמרי ברורות . 
ככל הנראה , נזק שנגרם לרצפת האגן בעת לידות וכן הירידה ברמת הורמון האסטרוגן המתרחשת בגיל המעבר הן שתורמים למצב זה . 
גם כאן האבחון יתבצע על ידי הערכה אורודינמית . 
הטיפולים השמרניים כוללים : תרגול יום - יומי של שרירי רצפת האגן בהדרכת פיזיותרפיסטית אורוגניקולוגית שהוכשרה לכך במטרה לחזק את שרירי רצפת האגן . 
לעיתים , ישולב הטיפול הפיזיותרפיסטי עם מתן אסטרוגן . 
במצבים קלים עד בינוניים פעולות אלו יהיו יעילות בכ 70 % - 80 % מהמקרים . 
במקרים אחרים , הפתרון הכירורגי הינו היעיל ביותר . 
הניתוחים המבוצעים היום הינם בשיטה זעיר - פולשנית , כדוגמת ניתוח ה - TVT המבוצע ללא פתיחת הבטן ובהרדמה מקומית בלבד . 
משך הניתוח כ - 20 דקות , משך האשפוז קצר - כיממה ושיעורי ההצלחה גבוהים ( 90 - 95 % ) . 
ההחלמה מהירה והחזרה לשגרה היא תוך ימים ספורים ממועד הניתוח . 
לסיכום : חשוב לזכור כי דחיפות תכיפות ואי שליטה במתן שתן לעולם אינם מצב תקין , נורמלי או פזיולוגי . 
עם העליה בגיל עולה מספר הנשים הסובלות מהבעיה על סוגיה השונים . 
כיום , אין סיבה להרגיש בושה או אי נוחות וחשוב לפנות לעזרה ואבחון מקצועי במעוד מועד על מנת לתפור את הטיפול המתאים ולשפר את איכות החיים שלנו בדרך לשיבה טובה . 
