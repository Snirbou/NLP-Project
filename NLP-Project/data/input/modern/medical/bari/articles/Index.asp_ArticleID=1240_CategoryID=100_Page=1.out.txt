צפויה עליה פי 3 במספר השברים בצוואר הירך 
ממאמר שפורסם בחודש יוני על ידי המכון לעצם ולמחקר של אונ ' סידני במגזין LANCET עולה הערכה מדאיגה כי מספר השברים בצוואר הירך יעלה בעולם מ - 1.7 מיליון בשנת 1990 ל - 6.3 מיליון בשנת 2050 . 
זוהי ההערכה מדאיגה מאחר ופרט לשכיחות ההולכת וגדלה של מחלת האוסטיאופורוזיס , הרי ששברים בכלל ושברים בצוואר הירך בפרט מהווים מעמסה כלכלית אדירה . 
בארה"ב לבדה 73 % מכלל השברים האוסטיאופורוטיים בקרב נשים הינם שברים לא חולייתיים ( בצוואר הירך ) ועלותם הכלכלית מגיעה לכ - 94 % מעלותם של כלל השברים האוסטיאפורוטיים . 
ההערכות הן שלנשים מעל גיל 50 קיימת הסתברות של כ - 40 % לשבר במהלך חייהן , סיכון זה דומה לסיכון ללקות במחלות לב וכלי דם . 
ההערכות הן כי ב - 1997 העלות הכלכלית העולמית של שברים בצוואר הירך הגיעה ל - 131.5 מיליארד דולר . 
שברים אלה נחשבים ל " יקרים " ביותר מבחינת עלותם הכלכלית ומצריכים אשפוז ושיקום ממושך של החולים . 
אנשים ששברו את עצם צוואר הירך הופכים למוגבלים ומאבדים את עצמאותם , כ - 40 % מתוכם אינם יכולים ללכת אחרי השנה הראשונה לנפילה . 
שברים באגן אף עלולים לגרום למוות ( כ - 10 % - 20 % בשנה הראשונה ) . 
רוב השברים בצוואר הירך מתרחשים אחרי נפילה , בעיקר אצל אנשים מעל גיל 50 , כאשר 80 % מהשברים קורים בנשים . 
כיום ישנם מספר טיפולים לאוסטיאופורוזיס החל בנטילת סידן וויטמין D וכלה בפיתוח פתרונות ביולוגיים להחלפת עצמות . 
מחקרים מראים כי נטילת סידן בתוספת וויטמין D מביאים לשיפור מועט בצפיפות העצם של נשים אחרי גיל 50 . 
גם טיפול בהורמונים מסייע במידה מסוימת לצפיפות העצם , אך זהו טיפול שאינו מומלץ לנשים עם גורמי סיכון קרדיו - וסקולאריים , מאחר והוא עלול לגרום או להחמיר בעיות בלב . 
טיפול הורמונלי נמצא למתאים יותר לטווח קצר בקרב נשים מעל גיל 50 שמצויות בסיכון גבוה לשבור עצם . 
הטיפול המקובל והיעיל לטיפול בשברי צוואר הירך הוא באמצעות תרופות ממשפחת הביספוספונטים כגון - אקטונל ופוסלאן . 
בזמן שקיימת יעילות דומה של תרופות ממשפחת הביספוספונטים לטיפול בשברים חולייתיים , הרי שבטיפול בשברי צוואר הירך יעילות התרופות משתנה . 
למשל , במחקר יעודי שבדק הארעות שברים בצוואר הירך בקרב נשים מעל גיל 50 נמצא כי הטיפול באקטונל הוריד את הסיכון לשברים בצוואר הירך באופן משמעותי מבחינה סטטיסטית . 
