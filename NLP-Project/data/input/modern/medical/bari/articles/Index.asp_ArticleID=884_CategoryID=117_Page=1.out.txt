זיהום האוויר בפאבים גבוה יותר מאשר בכביש סואן 
מחקר חדש של המרכז לבריאות תעסוקתית מאוניברסיטת מנצ'סטר בבריטניה , קבע כי זיהום האוויר , ספוג עשן הסיגריות בפאבים באנגליה גבוה פי 10 מאשר בכביש סואן ואף בארבעה פאבים שנחקרו נמצא כי רמת הזיהום שנמדדה הייתה גבוהה פי 40 מאשר בכביש סואן . 
החוקרים ביקרו ב - 64 פאבים בשעות הערב והשתמשו במוניטור נייד לעריכת מדידות האוויר ספוג עשן הסיגריות , של חצי שעה בכל פאב . 
רמת הזיהום שנמדדה הייתה בממוצע 285 גרם למטר מעוקב , לעומת רמה של כ – 25 ליד כביש סואן . 
לטענת החוקרים , איכות האוויר שנמצאה הייתה ירודה , והם הופתעו מרמת הזיהום הגבוהה שנמצאה . 
אוויר המכיל רמה גבוהה של חלקיקים מזהמים עלול , בטווח הקצר , להחמיר מצב של אסטמה ולגרום לגירוי בעיניים ואף בקרב עובדי פאבים ובליינים הנמצאים בפאב זמן רב , גוברת הסכנה לסרטן ריאות ומחלות נשימה ולב . 
המשרד לאיכות הסביבה האמריקאי הגדיר את הרמה של 150 כמאוד לא בריאה ואת הרמה שמעל 250 כמסוכנת . 
המחקר פורסם בכתב העת המדעי הבריטי לבריאות הציבור ( BMC Public Health 2006 ) 
מחקר דומה נוסף שנערך לאחרונה בדלאוור , בארצות הברית ארה"ב , אשר בדק את מצב זיהום האוויר בקזינו אחד , 6 פאבים ומועדון ביליארד , לפני ואחרי כניסת החוק האוסר על עישון במקומות עבודה , קבע כי זיהום האוויר במקומות בילוי אלו , גבוה יותר מאשר בכביש סואן . 
זיהום האוויר בתוך המקומות שנבדקו היה גבוה פי 20 לעומת הרמה מחוץ למבנים וכמות החלקיקים באוויר הייתה גבוהה פי 2.6 מאשר הרמה שנמדדה ברחוב סואן בבוסטון ובכביש הראשי בדלאוור . 
העישון הפסיבי מהווה - 95 % 90 מזיהום האוויר החלקיקי , ו - 85 - 95 % מכמות החומרים המסרטנים באוויר . 
מהבדיקות שנערכו לאחר כניסת החוק לתוקף עולה כי האוויר נקי ב - 90 % לעומת המצב לפני כניסת החוק לתוקף . 
לפי תוצאות המחקר , אמצעי האוורור לא מטפלים כראוי בזיהום האוויר ורק איסור עישון במקומות עבודה יכול לספק את הגנה בריאותית . 
מבחינת זיהום האוויר , להיות ברמן או מחלק בקזינו , מסוכן לבריאות הרבה יותר מאשר לגבות כסף על כביש אגרה . 
המחקר פורסם בכתב העת המדעי המקצועי לרפואה סביבתית journal of Occupational ) Environment Medicine ) 
פרופ ' אליעזר רובינזון , יו"ר האגודה למלחמה בסרטן מסר ב כי : " תוצאות אלו מחזקות ידע ההולך ומצטבר בידי אנשי המדע , המוכיח את ההיגיון העומד מאחורי החוק להגבלת העישון במקומות ציבוריים וכי יש לו השלכה ישירה על בריאותם של אנשים שאינם מעשנים ונחשפים לעישון פסיבי . 
חשוב להבין כי עישון פסיבי , הוא בעצם עישון כפוי הגורם לאדם שאינו מעשן לשאוף לריאותיו עשן סיגריות שמעשנים אחרים , הנמצאים בקרבתו . 
העשן הנפלט לחלל האוויר מהסיגריה ומפיו של המעשן , מכיל כמות כימיקלים דומה לזו שהמעשן עצמו שואף לריאותיו , על אף העובדה שהעשן נמהל באוויר . 
מי שנמצא בקרבת אנשים מעשנים , נאלץ לשאוף לקרבו עשן בדומה למעשנים עצמם , ובכך להפוך כביכול , למעשן " 
יצוין כי על פי מחקרים רבים שנערכו בארץ ובעולם , העישון גורם לכ – 30 % ממקרי הסרטן , השמנה גורמת לכ – 30 % נוספים , חוסר פעילות גופנית , היסטוריה משפחתית , אלכוהול וסיבות נוספות גורמים כל אחת ל – 5 % ממקרי המוות מסרטן ואילו זיהום אויר סביבתי גורם לכ – 2 % בלבד . 
