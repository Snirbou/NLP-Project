יש חדש תחת השמש : טיפול עור ע"י קרני אור 
מאת : דר ' דוד אנק , מחלקת עור , " הדסה " , עין כרם ההשפעה המיטיבה של קרני שמש על מחלות עור הייתה ידועה כבר במצרים העתיקה . 
תחייה מחודשת לידע זה החלה לפני כמאה שנים באמצעות רופא דני בשם נילס פינסן שטיפל בחולים עם שחפת עורית ע"י חשיפה לנורות אור מלאכותי . 
על עבודתו החלוצית קיבל דר ' פינסן פרס נובל לרפואה בשנת 1903 . 
במשך עשרות השנים האחרונות הפך הטיפול באמצעות אור ( פוטותרפיה ) לאבן פינה בטיפול במחלות עור נפוצות כגון ספחת ( פסוריאזיס ) ואקזמה . 
בשל יעילותן הנמוכה של המנורות הראשונות ותופעות הלוואי האפשריות , נעשו מאמצים לשפר את מקורות האורוהפרוטוקולים הטיפוליים . 
כתוצאה מכך פותחו לאחרונה מנורות חדשות שהן יעילות ובטוחות יותר לשימוש מאשר מקור האור ששימשו לפוטותרפיה בדור הקודם . 
מנגנוני הפעולה שבאמצעותם הפוטותרפיה מועילה בטיפול במחלות עור מובנת כיום רק בחלקה . 
תאי המטרה לקליטת קרינת ה - UV הם תאי רקמות האפידרמיס והדרמיס , כגון : קרטינוציטים , תאי - לנגרהנס , מלנוציטים פיברובלסטים ולימפוציטים מסוג T . 
קרינת UV משפיעה באופן דרמטי על תהליכים תאיים רבים הכוללים : העברת - מסר תוך - תאי , מהלך מחזור חיי התא , מוות מתוכנן מראש ( apoptosis ) , פעילות ציטוקינים , תהליך הצגת - האנטיגן , ופעילות אנזימים מפרקי חלבון חוץ - תאיים בעור . 
ככלל , קרינת UV מאיטה שגשוג של תאים , עובדה שיכולה לספק הסבר חלקי להשפעה המיטיבה של קרינה זו על מחלת הספחת . 
כמו כן , המערכת החיסונית העורית מוטית בהשפעת UV לכיוון מסוג TH 2 , ולכן יש בכוחה לנטרל תגובות פתולוגיות מסוג TH 1 האופייניות למחלות כגון Psoriasis , Atopic dermatitis , Vitiligo ו - Mycosis fungoides . 
לבסוף , הטבה במחלות כגון Morphea ו - Sclerodermaהן כנראה כתוצאה מפעילות אנזימים מפרקי חלבון חוץ - תאיים ( matrix-metallopproteinase ) המופעלים ע"י קרינת UV . 
קרינה על–סגולה B באלומה צרה ( Narrow - band UVB ) מנורת UVB באלומה צרה מספקת קרינה בתחום אורכי הגל 311 - 313 ננומטר , בניגוד למנורה מהדור הקודם שהפיקה קרינה במלוא טווח ה - UVB ( 280 - 320 ננומטר ) . 
במנורה זו משתמשים אך ורק בטווח אורכי הגל המועיל למחלות העור ובכך מצמצמים את תופעות הלוואי של הטיפול . 
קרינהבאלומה צרה של UVB יעילה במחלות עור דלקתיות כגון Psoriasisו - Vitiligo , מחלה שכיחהשנגרמת מהרסמלנוציטים על רקע אוטואימוני . 
בזכות הטיפול החדש זה נדרשת חשיפה לכמויות קטנות יותר של קרינה ונחסך הצורך בטיפול תרופתי נלווה לקרינה . 
תוצאות הטיפול במכשיר זה טובות יותר ומהירות יותר בהשוואה לטיפולים הישנים . 
קרינה על - סגולה A - 1 בעוצמה גבוהה ( High dose UVA - 1 ) טיפול בקרינה על - סגולה A - 1בעוצמה גבוהה הוא ייחודי וחדש וניתן במדינת ישראל אך ורק בהדסה . 
מנורת ה - UVA - 1 מקרינה באפן בלעדי את אורכי הגל הארוכים ביותר בתחום ה - UVA ( 360 - 400 ננומטר ) בעוצמה מאד גבוהה , כך שהיא חודרת לרבדים העמוקים ביותר של העור ומשפיעה ללא צורך במתן כדורי psoralen כתרופה מעודדת , כפי שהיה נדרש במנורות UVA מהדור הישן ( PUVA ) . 
טיפול זה הוא יעיל ביותר במחלות עור כגון Atopic dermatitis , Mastocytosis , Mycosis fungoides , Morphea , Scleroderma , and Graft - versus - host disease . 
זמן הטיפול במנורה זו הוא 2 - 3 שבועות בלבד , תקופה קצרה בהשוואה לטיפולים מקובלים אחרים , ואינו כרוך בתופעות לוואי משמעותיות . 
טיפול פוטודינמי ( PDT ) טיפול חדשני מבוסס על הרס חימצוני של תאים בלתי רצויים . 
הטיפול כרוך במתן חומר בעל תכונה לביצוע הרס חימצוני רק אחרי שהוא מופעל ע"י אור . 
תכונה נוספת של חומר זה היא יכולתו להיקלט באופן סלקטיבי ולהצטבר בנגע שהוא מטרת הטיפול . 
לצרכים של רפואת עור משתמשים בדרך כלל בפורפירין aminolevulinic acid ) ALA ) הנמרח בתוך קרם ישירות על העור הנגוע . 
החומר חודר ומתרכז באופן בלעדי בנגע באמצעות מנגנון שאינו ברור במלואו . 
לאחר מכן נחשף האזור לאור בתחום אורכי הגל של האור הנראה , וכתוצאה מהפעלת ה–ALAנוצרת תגובת שרשרת שתחילתה ביצירת רדיקלים חופשיים של חמצן , שגורמים לפראוקסידציה של שומנים וקשירה - צולבת של חלבונים , שבתורם משבשים תהליכים תוך - תאיים ומובילים בסופו של תהליך להרס מקומי של הרקמה . 
הטיפול יעיל במיוחד נגד נזקי שמש טרום - סרטניים ( Actinic keratoses ) , וסרטני עור שאינם מלנומה . ( Basal cell carcinoma , Squamous cell carcinoma ) במחלקתנו טיפלנו לראשונה בעולם בהצלחה גם ב - Leishmaniasis ( " שושנת יריחו " ) ע"י טיפול פוטודינמי . 
ברוב המקרים מספיק טיפול אחד או שניים , ללא תופעות לוואי והתוצאות הקוסמטיות מצויינות . 
לטיפולים החדשים בפוטותרפיה יש סיכון נמוך לתופעות לוואי בלתי רצויות בהשוואה לטיפולים מהדור הקודם כגון ה - PUVA , וזאת בעיקר בשל הצמצום בקרינה מיותרת . 
לכן , אין צורך בשימוש במשקפי מגן , נדיר למצוא כויות כתוצאה מהטיפול , וגם רמת הסיכון לטווח ארוך להתפתחות סרטן העור פחותה . 
הפוטותרפיה המודרנית מציעה כעת מגוון רחב של אפשרויות טיפוליות , ומאפשרת טיפול אישי גזור על פי מידתו של כל חולה בהתאם לצרכיו . 
בעתיד יש לצפות לפיתוחים חדשים ומעניינים נוספים בתחום הפוטותרפיה . 
