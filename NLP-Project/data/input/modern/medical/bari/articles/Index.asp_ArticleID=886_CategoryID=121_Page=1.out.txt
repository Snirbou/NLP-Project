מילון העיניים השלם 
מאת ד"ר שמואל לוינגר , מומחה בניתוחי עיניים ובהסרת משקפיים המנהל הרפואי של רשת מרפאות " עיניים " 
אישון – החריר דרכו נכנס האור לעין . 
קוטרו משתנה על פי כמות האור המגיעה לעין . 
ככל שכמות האור קטנה יותר , האישון מתרחב וכך בלילה מתאפשרת חדירה רבה יותר של אור ויכולת לראות גם כאשר האור מועט . 
בלפריטיס - דלקת שולי העפעפיים , מחלה המאופיינת ב דלקתית בשולי העפעף וצמיחה של חיידקים באזור . 
גלאוקומה - מחלה בה קיים לחץ גבוה של הנוזל בתוך העין שגורם עם הזמן לנזק בלתי הפיך לעצב הראייה ומביא לצמצום הדרגתי של שדה הראייה . 
ככל שהמחלה מתקדמת , קטן שדה הראייה והחולים רואים דרך " צינור ההולך וצר " . 
היות שהתהליך אינו כרוך בכאבים , הגילוי נעשה בדרך כלל מאוחר מדי , על כן חשוב להיבדק לעיתים קרובות אצל רופאי עיניים בדיקה הכוללת גם לחץ תוך עיני . 
גלאוקומה עלולה להופיע בכל גיל אולם נפוצה יותר מעל גיל 40 . 
מחלה זו שכיחה יותר אצל הסובלים מיתר לחץ דם , סוכרת , קוצר ראייה ובחולים שעברו ניתוחים תוך עיניים . 
דמעות – נוזל המופרש ע"י בלוטות הדמעות ותפקידן לשמור על נקיון ולחות קדמת גלגל העין . 
הדמעות מכילות אנזימים הקוטלים את החיידקים ומחדשים את רקמת העין . 
הפרדות רשתית - תופעה זו נוצרת כאשר חורים ברשתית מאפשרים לנוזל הזגוגי של גלגל העין או לדימום להצטבר בין הרשתית לדופן האחורי של העין . 
בתחילת התהליך חש החולה הבזקי אור בשדה הראייה ולאחר מכן ערפול הולך וגובר ובהמשך חלה ירידה ניכרת בחדות הראייה . 
מחלה זו מטופלת באמצעות ניתוח לאיחוי הקרעים ברשתית או באמצעות לייזר שבעזרתו מנסים להדביק את הרשתית למקומה . 
ויפרונט – שיטה להסרת משקפיים , בטכנולוגיה מתקדמת לליטוש הקרנית בלייזר , המותאמת לכל מטופל באופן אישי . 
זגוגית - נוזל שקוף דמוי ג'ל הממלא את העין . 
חוש הראייה - מכל 5 החושים מגיעים אל המוח 5 מליון סיבי עצב , מחציתם מהעיניים . 
העין מסוגלת לקלוט כמות עצומה של מידע . 
מבנה העין מורכב ביותר וישנן מספר יחידות אשר לכל אחת תפקיד משלה במכלול הבונה את יכולת הראייה . 
טבעות תוך קרניתיות – טבעות שקופות המקובעות בהיקף הקרנית ומושתלות בניתוח . 
אחת המטרות המרכזיות של ניתוח זה היא טיפול במחלת הקרטוקונוס . 
ירוד – ( קטרקט ) , עם השנים העדשה שמאפשרת שינוי במיקוד הראייה , מאבדת את שקיפותה והופכת עכורה . 
עכירות זו הידועה בשם קטרקט גורמת לטשטוש הדרגתי בראייה . 
הסוג השכיח ביותר של קטרקט הוא זה הקשור לגיל , אולם קיים גם קטרקט מולד . 
יובש בעיניים – נובע משתי סיבות עיקריות . 
האחת , ייצור דמעות מופחת והשנייה , איכות ירודה של נוזל הדמעות . 
חסימת ניקוז הדמעות עלול לגרום לדמעת ולדלקות עיניים חוזרות . 
התופעה עשויה להופיע כבעיה מולדת או נרכשת מתנאי הסביבה , ניתן לטיפול ע"י טיפות עיניים מתאימות . 
כלמידיה - מחלה זיהומית שעלולה לפגוע בעין ולגרום להצטלקויות בלחמית ובקרנית . 
לחמית - הקרום הרירי העדין שמצפה את החלק הקדמי של העין ואת החלק הפנימי של העפעפיים . 
הלחמית שמכסה את גלגל העין שקופה היות שהיא מכילה כלי דם מועטים ואילו הלחמית שמצפה את העפעפיים מכילה כלי דם רבים . 
לובן ( סקלרה ) – הרקמה הלבנה המכסה את רוב העין . 
מקולה - האזור במרכז הרשתית בו מתבצעת הראייה המרכזית , דהיינו היכולת לקרוא , לנהוג ולזהות פנים . 
מחלת ניוון רשתית פוגעת במקולה . 
ניוון רשתית - הסיבה השכיחה ביותר בעולם המערבי לאיבוד ראייה בגיל מבוגר . 
המחלה פוגעת במקולה . 
הסימפטומים הם ירידה בראייה . 
אבחון המחלה מבוסס על בדיקת קרקעית העין ועל צילום עם הזרקת חומר ניגוד . 
הטיפול היחיד לעיכוב התפתחות המחלה נקרא PDT שבו מוזרק חומר מיוחד ואח"כ מתבצע לייזר ממוקד לאזור הפגוע ברשתית . 
ישנן זריקות מיוחדות נוספות לטיפול בעין . 
ניתוח לאסק – ניתוח להסרת משקפיים הנותן מענה למטופלים בעלי קרניות דקות יחסית . 
ניתוח אינטראלאסיק – הניתוח החדשני , המדוייק והבטוח ביותר להסרת משקפיים . 
בשיטת האינטראלאסיק מתבצע הניתוח ללא סכין כירורגית , ללא מגע יד אדם ובאמצעות מכשיר לייזר מיוחד . 
שיטה זו מתאימה גם לאנשים שבעבר לא ניתן היה לטפל בהם : בעלי קרניות דקות , אישונים רחבים במיוחד , קוצר ראייה ואסטיגמטיזם גבוהים . 
סי קיי – ck – טיפול להסרת משקפי קריאה בלבד הפועל ע"י גלי רדיו רפואיים המכוונים אל פני הקרנית . 
עדשה - ממוקמת אחרי האישון ותפקידה לרכז את קרני האור המגיעות מהקרנית אל הרשתית . 
קוטרה 8 מ"מ ועוביה 2.7 מ"מ , היא גמישה ומסוגלת לשנות את קמירותה על מנת להשיג מיקוד למרחקים שונים . 
עיורון צבעים - מתבטא בעצם בליקוי בהבחנה בין צבעים ואינו נדיר כל כך . 
העין רגישה ל - 3 צבעים ראשוניים : אדום , כחול וירוק עקב המצאות 3 סוגי קנים שכל אחד מהם רגיש לאחד מהצבעים . 
כאשר אדם אינו יכול לראות אחד מצבעים בסיסיים אלה , הוא לא יוכל לראות את הצבעים הנוצרים מהרכב של אותו הצבע עם שני הצבעים הבסיסיים האחרים . 
התוצאה : בלבול בגוונים הנראים לעין . 
עין עצלה – מצב שבו עין בריאה ותקינה אינה מצליחה להגיע לחדות ראייה מספקת . 
הטיפול בעין עצלה אפקטיבי ביותר עד גיל 6 ומתבצע באמצעות כיסוי העין הטובה באמצעות רטייה למשך מספר שבועות ותרגול לעין העצלה . 
עצב הראייה - צרור סיבי עצב המוליכים את המידע המגיע מהרשתית אל המוח , בו מתבצע העיבוד הסופי של התמונה המתקבלת מהעין . 
פזילה - ( אשר שכיחה בקרב ילדים ופעוטות ) , הינה מצב בו שתי העיניים אינן מתמקדות על אותו העצם . 
העין " הטובה " ממוקדת על העצם בו אנו מתעניינים באותו הרגע בעוד העין השניה מתמקדת בכיוון אחר וברוב המקרים נוטה פנימה לכיוון האף . 
הפזילה השכיחה ביותר היא מולדת ומופיעה במחצית השנה הראשונה לחיי התינוק . 
כ - 5 % מהאוכלוסייה לוקים בפזילה . 
ניתן לתקן ליקוי ראייה זה בכל גיל באמצעות ניתוח . 
פקו - אמולסיפיקציה – השיטה הניתוחית המתקדמת ביותר לטיפול בקטרקט . 
יתרונה של שיטה זו הוא בחתך הזעיר אשר מתאחה בעצמו ללא תפרים . 
פרסביופיה - לקוי ראייה המופיע בדרך כלל מעל גיל 40 . 
התופעה קשורה להחלשות שרירי העדשה ו/או לאובדן גמישותה . 
במקרה זה נוצר קושי בקריאה המצריך משקפי קריאה . 
צילינדר - ( אסטיגמציה , צילנידר על שם העדשה הגלילית המתקנת אותו ) , מצב בו המערכת האופטית אינה ממרכזת את קרני האור על אותו מישור , אלא קרני האור נופלות במספר מוקדים . 
ליקוי ראייה הנגרם כתוצאה מעיוות בקרנית וגורם לראייה מטושטשת . 
קוצר ראייה - כאשר המערכת האופטית חלשה מדי , התמונה המתקבלת תיווצר לפני הרשתית . 
קוצר ראייה גורם לכך שרואים היטב לקרוב ומטושטש לרחוק . 
בישראל , כ - 85 % ממרכיבי המשקפיים הם קצרי רואי וליקוי זה מטופל באמצעות עדשה מפזרת . 
קרטוקונוס – מחלה תורשתית הגורמת לשינויים הדרגתיים במבנה הקרנית . 
הקרנית הופכת להיות דקה יותר בעיקר במרכזה , בחלקה התחתון . 
העיוות הנוצר גורם לקוצר ראייה ואסטיגמציה גבוהים . 
התמונה אינה אחידה וככל שהמחלה מתקדמת , לא ניתן לתקנה בצורה מושלמת באמצעות משקפיים . 
במצב מתקדם של המחלה נדרשת השתלת קרנית או השתלת טבעות תוך קרניתיות . 
קרנית – המשטח האופטי השקוף הקדמי של העין . 
תפקידה לרכז את קרני האור המגיעות לעין והן נשברות מהקרנית דרך העדשה לכיוון הרשתית . 
הדמעות שומרות על הקרנית לחה ונקייה מזיהומים . 
הקרנית אינה מכילה כלי דם ורגישה מאד לכאב . 
התנאי העיקרי להשגת תמונה חדה הוא המבנה הסימטרי של הקרנית ושקיפותה . 
כל בעיה שפוגעת בשקיפות של מרכז הקרנית או במבנה הסימטרי שלה , תגרום להפרעה במיקוד ובחדות הראייה . 
קשתית ( איריס ) - מהווה את אזור הצבע שמקיף את האישון . 
שרירי הקשתית פועלים כמו צמצם במצלמה וקובעים את גודל האישון ובכך את כמות האור החודרת לעין . 
רוחק ראייה - גורם לכך שרואים טוב יותר לרחוק מאשר לקרוב , כאשר צעירים . 
כאשר אנשים אלה מתבגרים הם רואים מטושטש לקרוב ולרחוק . 
ליקוי זה מטופל באמצעות עדשה ממרכזת או באמצעות טיפול לייזר לשיפור הראייה ( הסרת משקפיים ) . 
רטנופיה – מחלת רשתית שיכולה לנבוע ממחלות כגון : סוכרת ויתר לחץ דם . 
רשתית - היחידה המורכבת ביותר בעין . 
הרשתית בנויה ממליוני תאי עצב המצפים את הדופן הפנימי של העין . 
תאי העצב הללו רגישים לגירוי האור ואחראים לראיית הצבעים . 
המידע מהרשתית עובר לעצב הראייה . 
שעורה - במקרים מסויימים של דלקת שולי העפעף , מתקיימת התרבות חיידקים באזור אשר מתפתחת לזיהום הקרוי " שעורה " . 
תיקון ראייה – ניתוח בשיטות שונות ( כגון : אינטראלאסיק , לאסיק , לאסק , PRK , השתלת עדשה , אפי K והשתלת טבעות ) . 
השיטות בהן הטיפול הוא בלייזר מאפשרות עיצוב מחדש של הקרנית כך שמתבטל הצורך בעדשות מגע או במשקפיים . 
הפעולה מתבצעת באמצעות אקסיימר לייזר מדוייק , שמפיק ושולט בקרן לייזר יציבה מאוד המעצבת בעדינות את פני הקרנית מבלי להפיק חום ומבלי לפגוע ברקמה סביב . 
הקרן אינה יכולה לחדור לעומק העין ומכאן בטיחותה הגבוהה . 
