צמחים למחלות נפש 
במהלך ההיסטוריה נהגו להשתמש במספר צמחי מרפא כדי להפחית את הסימפטומים של הפרעות נפשיות . 
הטיפול התרופתי בהפרעות הנפש לא היה יעיל במיוחד עד המאה העשרים , ושימושים היסטוריים רבים בצמחי מרפא למטרה זו נחשבים כלא יעילים על - פי הסטנדרטים הקיימים כיום . 
למשל , זיגמונד פרויד , יוצר הפסיכואנליזה , טען שהקוקאין טוב לטיפול בדיכאון . 
כמו כן נהגו להשתמש בקנבוס ובאופיום לטיפול בחרדה . 
אך ישנם מספר צמחים שיתאימו לסטנדרטים המקובלים כיום . 
היעילות והבטיחות של רבים מהם עדיין נבחנות , ולכן יש לבדוק כל אחד מהם לגופו . 
אחדים מוסברים כאן בעיקר בזכות המוניטין ההיסטורי שלהם . 
עידן התרופות הפסיכותרפויטיות במהלך המאה העשרים נעשו כמה תגליות מהפכניות של תרופות למחלות נפש . 
לפני התגליות הללו , הפסיכותרפיה הייתה האפשרות הקיימת היחידה , והטיפולים התרופתיים האחרים לא היו יעילים . 
למשל , תרופות כגון ברומידים וברביטורטים שימשו לטיפול באנשים עם סכיזופרניה . 
למרות שהתרופות הרגיעו אותם מאוד , הן לא עזרו כלל להפחתת האשליות וההזיות , שהן לב ליבה של המחלה . 
התרופה המודרנית הראשונה למחלות נפש הגיעה מפסיכיאטר אוסטרלי בשם ג'ון פ . 
ג . 
קייד . 
הוא הציע את השימוש בליתיום כדי לטפל בהפרעה דו קוטבית ( תנודות מצב רוח מניות - דפרסיביות ) . 
עבר זמן מה עד אשר אושר השימוש בתרופה זו , אבל כיום היא נחשבת לטיפול סטנדרטי . 
ב - 1950 , החומר chlorpromazine ( הנמכר תחת השם Thorazine ) הוכן בצרפת ונמצא יעיל לטיפול בסכיזופרניה . 
החומר נוגד הדיכאון הראשון , iproniazid , נוסה בסוף שנות החמישים של המאה העשרים . 
Meprobamate ( נמכר כ - Equanil או Miltown ) נמכר כתרופה נוגדת חרדה באמצע שנות החמישים של המאה העשרים . 
למרות שכבר לא משתמשים בו , הוא הביא לגילוין של תרופות נוגדות חרדה ומרגיעות אחרות . 
באופן אירוני , רבות מבין התרופות האלו התגלו במקרה . 
למשל , ה - chlorpromazine פותח בתחילה לשימוש כאנטי היסטמין . 
ה - Iproniazid פותח במקור כדי לטפל בשחפת . 
רק במקרה , ובזכות צופים חדי עין , התחילו להשתמש בחומרים אלו לטיפול במחלות נפש . 
גילוי התרופות לטיפול במחלות נפש היה מהפכני , משום שהן סיפקו את האמצעים לטפל במחלות אשר באף צורה אחרת לא ניתן היה לטפל בהן . 
חוץ מטיפולים בשוֹק חשמלי בדיכאון חריף , לא היו טיפולים תרופתיים למחלות נפש שלא יכלו להיפתר על - ידי פסיכותרפיה . 
נקודה משמעותית נוספת לגבי התרופות האלו היא , שהן שינו את דרך החשיבה שלנו לגבי מחלות הנפש . 
הביטוי מחלות נפש , מסגיר את התפיסה שלנו לגביהן כחולייִם של הנפש , אבל באותה המידה הן גם חוליים של המוח . 
מכיוון שתרופות משפיעות על חלק מהמחלות האלו , זה תומך ברעיון שיש להן בסיס כלשהו במוח . 
העובדה שתרופות אלו עובדות בכלל , הובילה את החוקרים לגלות את אופן הפעולה שלהן ולהסיק מכך מה אינו פועל כשורה במוח וגורם למחלה . 
הצעד ההגיוני הבא היה לעצב תרופות חדשות בהתבסס על הבנה מעמיקה יותר , במקום לסמוך על המזל . 
באופן אידיאלי , הטיפול במחלות הנפש צריך לשלב תרופות וטיפול נפשי . 
התרופות אינן מהוות תחליף ללמידת מיומנויות חדשות ודרכי התמודדות עם המחלה בחיי היום יום . 
יחד עם זאת , התרופות יכולות לשפר את תוצאות הטיפול הנפשי , במיוחד במקרים הקשים יותר . 
ניתן לשלב את שני הטיפולים כך שישלימו זה את זה . 
להתפתחות התרופות לטיפול במחלות הנפש יש גם צד שלילי אירוני . 
לפני התרופות האלו , אנשים רבים היו מאושפזים במוסדות פסיכיאטריים , באופן זמני או קבוע . 
לאחר מלחמת העולם השנייה חיו כ - 550,000 חולים בבתי - חולים פסיכיאטריים , כשמונה אנשים מכל 2000 בארצות - הברית באותו הזמן . 
עד 1986 , המספר הזה ירד ל - 111,000, בערך אדם אחד מכל 2000 . 
על פני השטח נדמה שזוהי התקדמות : אחוז האנשים שנזקקו לאשפוז ירד . 
במציאות , האנשים שמצבם השתפר במידת מה שוחררו מבתי - החולים וקיבלו תרופות , אבל המעקב אחריהם לא היה טוב . 
חולי סכיזופרניה , וגם אחרים , ידועים לשמצה בכך שאינם נוטלים את התרופות שלהם . 
כתוצאה מכך , מצבם של רבים מהםהתדרדר לאחר השחרור , הם לא היו מסוגלים לחיות באופן עצמאי , ולבסוף מצאו את עצמם חיים ברחובות . 
יש צורך במעקב הולם וטיפול קהילתי בחולי נפש כרוניים . 
אם נניח בצד את החסרונות , התרופות למחלות הנפש הקלו את סבלם של מספר עצום של חולים . 
בעזרת מחקר זהיר , ניתן להוסיף כמה תרופות צמחיות למאמץ זה . 
דיכאון וחרדה הדיכאון הוא אחת מהפרעות הנפש השכיחות ביותר . 
זוהי בעיה בעלת אופי ציבורי משמעותי : לפחות 17 אחוזים מהאנשים יאובחנו כסובלים מדיכאון קליני בזמן כלשהו בחייהם , ובכל זמן נתון סובלים ממנו כ - 5 אחוזים מהאוכלוסייה . 
נתונים אלו כוללים רק את הדיכאון הקליני , אבל אנשים נוספים רבים סובלים מצורות מתונות יותר שלא עומדות בכל הקריטריונים של האבחון הרשמי . 
לפעמים משתמשים הפסיכולוגים במונח דיספוריה כדי לאפיין דיכאון חמור פחות . 
הדיכאון מאופיין על - ידי עצב עמוק וקשיים בחשיבה בצורה של בעיות ריכוז , דאגה , פסימיות והערכה עצמית נמוכה . 
מערכות היחסים נפגעות בגלל הדיכאון והאנשים הלוקים בו נוטים לסגת ולהסתגר מפני החברה . 
לרוע המזל , התמיכה החברתית חשובה מאוד בהחלמה ובמניעת הדיכאון . 
גם המוח והגוף עוברים שינויים פיזיולוגיים בדיכאון : תיאבון , שינה , דחף מיני , ואף הרמות ההורמונליות , משתנים . 
התיאבון סוטה מדפוסו הנורמלי , אבל הוא יכול לעלות או לרדת . 
איכות השינה יורדת , והאדם עלול להתעורר מוקדם בבוקר ולהרגיש כאילו לא נח כלל , אבל אינו יכול לחזור ולישון . 
הורמוני הדחק פועלים יתר על המידה וכתוצאה מכך , עם הזמן , סובלים תאי המוח מנזק . 
סריקות מוחיות של אנשים הסובלים מדיכאון כרוני מראות סימני ניוון בחלקי מוח החשובים לזיכרון ( למשל ההיפוקמפוס ) . 
אמנם עצב ואֵבל הם רגשות נורמליים במצבים מסוימים , אבל דיכאון הוא מצב פתולוגי השונה במשך הזמן ובדרגת החומרה שלו . 
עצב ואֵבל הם רגשות הולמים והסתגלותיים כאשר הם גורמים לאנשים לנוּח ולמלא את המאגרים שלהם מחדש לאחר אובדן , ולערוך שינויים בחייהם כדי להיות מסוגלים להמשיך הלאה . 
לדיכאון חסרים היתרונות ההסתגלותיים הללו והוא גורם לאדם לסבול יותר מדי ולאורך זמן , ללא כל יתרון . 
הפרעות חרדה הן קבוצה מעורבת שהמשותף לכולן היא החרדה כסימפטום העיקרי . 
דנו בהן בהרחבה בפרק 6 . 
הן מוזכרות כאן שוב מכיוון שחלק מהצמחים בפרק זה יכולים להקל גם על החרדה אבל אינם נחשבים למרגיעים . 
תרופות פרמצבטיות נוגדות דיכאון וחרדה קיימות תרופות נוגדות דיכאון רבות בשוק ( ראה טבלה 7.1 ) . 
תרופות אלו הגיעו בגלים או בדורות . 
הדור הראשון היה מעכבי MAO , אחריו באו הטריציקליקים ולאחר מכן ה - SSRI selective serotonin reuptake ) inhibitors , חוסמי שאיבה מחדש של סרוטונין , באופן סלקטיבי ) . 
החומרים האחרונים מגוונים וקשה לקבץ אותם לקבוצה אחת , ולפעמים קוראים להם בשם נוגדי דיכאון " לא טיפוסיים " . 
כל הדורות יעילים באותה המידה , אבל השיפור של כל דור הוא בתופעות לוואי קטנות יותר , גורם החיוני לכך שהסובלים מהדיכאון ייקחו את התרופה . 
התרופה יכולה לעזור רק אם אנשים עומדים בנטילתה . 
למרות כל ההבדלים ביניהן , נראה שלכל התרופות נוגדות הדיכאון יש גורם אחד משותף : הן עובדות על הנוירוטרנסמיטרים סרוטונין , נוראפינפרין , או דופאמין . 
מעכבי ה - MAO חוסמים את האנזים אשר מפרק את הנוירוטרנסמיטרים ולכן מאריכים את פעילותם . 
הטריציקליקים וה - SSRI חוסמים את השאיבה בחזרה של הנוירוטרנסמיטרים לתוך הנוירון , ולכן מאריכים את משך הפעולה שלהם . 
( כפי שמציע השם , ה - SSRI עושים זאת לסרוטונין בצורה סלקטיבית . 
) טבלה 7.1דוגמאות לתרופות נוגדות חרדה פרמצבטיות 
סוג 
שם גנרי 
שם מסחרי 
חסרונות עיקריים 
MAOI 
Phenelzine Tranylcypromine 
Nardil 
הגבלות תזונתיות 
טריציקליקים 
Imipramine Amitriptyline Clomipramine 
Tofranil Elavile Anafranil 
ראייה מטושטשת , בעיות בזיכרון , פה יבש , סכנה מועטה לקצב לב חריג 
SSRI 
Fluoxetine Sertraline Paroxetine Fluvoxamine Citalopram 
Prozac Oloft Paxil Luvox Celexa 
בעיות בתפקוד המיני , השפעות אחרות 
לא טיפוסיות 
Nefazodone Mirtazapine Buproprion Venlafaxine 
Serzone Remeron Wellbutrin Effexor 
תופעות לוואי אחרות הבעיה עם מעכבי ה - MAO היא תופעות הלוואי שלהם . 
חומרים אלו מונעים גם את פירוקו של חומר הנקרא טיראמין , הנמצא במאכלים רבים כגון גבינות מיושנות , יין אדום ותאנים . 
אם אנשים לוקחים את התרופה יחד עם המאכלים הללו , לחץ הדם שלהם עלול לעלות ולגרום לשבץ . 
לכן אנשים המשתמשים בתרופות אלו צריכים להשגיח על התזונה שלהם . 
לטריציקליקים אין הגבלות תזונתיות , אבל הם גורמים לתופעות לוואי כגון יובש בפה , ראיה מטושטשת ובעיות בזיכרון . 
כמו כן הם עלולים לגרום לתופעה נדירה אך קטלנית של קצב לב חריג . 
ה - SSRI ( נמכרים תחת השם פרוזק , Paxil , Zoloft , Luvox ו - Celexa ) הן תרופות בטוחות הרבה יותר מהטריציקליקים ואין להן הגבלות תזונתיות , אבל הן גורמות לבעיות בתפקוד המיני ( אובדן החשק המיני או עוררות פיזית ) אצל אנשים רבים . 
הדיכאון עצמו עלול לגרום לבעיות בתפקוד המיני , אבל ה - SSRI גורם לכך שהבעיה הזו נשארת גם לאחר שהדיכאון בא לסיומו . 
לתרופות נוגדות דיכאון חדשות כגון Wellbutrine ו - Remeron אין כנראה תופעות לוואי מיניות . 
עובר זמן עד אשר תרופות נוגדות דיכאון מתחילות לפעול . 
למרות שהתרופות גורמות לעלייה ברמת הנוירוטרנסמיטרים מהר מאוד לאחר לקיחתן , ההשפעה נוגדת הדיכאון עצמה עלולה לקחת עוד כשבועיים עד אשר היא באה לידי ביטוי . 
העלייה ברמת הנוירוטרנסמיטרים גורמת למוח לסגל את רגישותו בהתאם , במשך הזמן , וזה כנראה מה שגורם להפחתת הדיכאון . 
השורה התחתונה היא , שתרופות אלו גורמות לשינויים במוח הגורמים לסיום הדיכאון . 
בדרך כלל , יחד עם הדיכאון באה לידי ביטוי גם חרדה , ויכול להיות ששתי ההפרעות האלו הן תוצאה של בעיות דומות במוח . 
אם כך לא מפתיע שהתרופות נוגדות הדיכאון עוזרות גם לחרדה . 
מחקרים מסוימים הראו שחלק מנוגדי הדיכאון יעילים לחרדה באותה המידה כמו ואליום ואולי אף יותר . 
למשל , התרופה Paxil נמכרת כיום כטיפול לפוביה חברתית , שהיא סוג של חרדה . 
ST . 
JOHN’S WORT St . 
John’s Wort ( Hypericum perforatum ) הוא שיח רב - שנתי בעל פרחים צהובים בהירים . 
השתמשו בו בתקופת יוון העתיקה וימי הביניים באירופה , והוא נחשב כבעל סגולה להברחת רוחות רעות . 
Wort היא המילה האנגלית העתיקה לצמח מרפא , ונהגו לקטוף אותו באירופה בערבו של יום ג'ון הקדוש ( 24 ביוני ) ולשרוף אותו כדי לטהר את האוויר . 
באופן מסורתי , השתמשו בו כדי לטפל בדיכאון , נדודי שינה , הרטבות לילה וחרדה . 
חומרים פעילים ב - St . 
John’s Wort St . 
John’s Wort מכיל מספר חומרים שיכולים להשפיע על דיכאון . 
החומרים שזכו לתשומת הלב הרבה ביותר הם hypericin ו - hyperforin . 
St . 
John’s Wort כתרופה יש לקחת את St . 
John’s Wort בצורה של תמצית מרוכזת . 
אבל התמציות שונות זו מזו במידת חוזקן , בהתאם לאופן ההכנה שלהן ובלמות החומרים הפעילים שהן מכילות . 
יש להשתמש בתמציות סטנדרטיות כדי להבטיח את הימצאוּת החומרים הפעילים ובכמות מספיקה . 
המינונים במחקרים שנערכים על St . 
John’s Wort נעים בטווח של 300 עד 1200 מ"ג ליום . 
המחקרים מצאו שכדאי לקחת את St . 
John’s Wort שלוש פעמים ביום במרווחי זמן קבועים . 
בצורה זו תישמר רמה קבועה שלו בדם והשפעתו תהיה הטובה והעקבית ביותר . 
שילוב של חומרים מהצמח St . 
John’s Wort עוזר בוודאי לספיגה שלו בגוף בצורה טובה יותר מאשר אילו היו מבודדים את החומרים וכל אחד מהם היה נלקח בנפרד . 
מנגנון הפעולה של St . 
John’s Wort כמות לא מבוטלת של עדויות מצביעות על כך ש - St . 
John’s Wort פועל באופן הדומה לנוגדי הדיכאון הפרמצבטיים הסטנדרטיים . 
כלומר , הוא מגביר את הרמה של הנוירוטרנסמיטרים סרוטונין , דופאמין ונוראפינפרין במוח . 
ככל הידוע , כל נוגדי הדיכאון הידועים פועלים דרך שילוב של הנוירוטרנסמיטרים האלו . 
כמו נוגדי הדיכאון הטריציקליקים וה - SSRI , נראה ש - St . 
John’s Wort חוסם את השאיבה מחדש של הנוירוטרנסמיטרים האלו לתוך הנוירונים , ובכך מאריך את השפעתם . 
במידה פחותה יותר , נראה שהוא מונע את הפירוק של החומרים האלו , וגם זה מאריך את השפעתם . 
באופן דומה , שימוש מתמשך ב - St . 
John’s Wort גורם להסתגלות ארוכת הטווח של המוח היוצרת את ההשפעה נוגדת הדיכאון . 
השפעות St . 
John’s Wort שינה מחקרים שנערכו על הפעילות החשמלית של המוח במהלך שינה ( על-ידי שימוש ב - EEG ) הראו ש - St . 
John’s Wort מאריך את משך הזמן שמבלים אנשים בשלבי השינה 3 ו - 4 . 
שלבים אלו נקראים גם שנת הגלים האיטיים , מכיוון שהמוח נמצא בפעילות מינימלית והשינה היא עמוקה מאוד . 
באופן פרדוקסאלי , שנת ה - REM היא שלב בו המוח פעיל מאוד , זמן בו אנשים רבים חולמים . 
מסיבות שעדיין אינן ידועות , אנשים מדוכאים נכנסים לשנת REM בצורה מהירה מאוד . 
בדומה לנוגדי דיכאון אחרים , St . 
John’s Wort מאריך את משך הזמן שלוקח להיכנס לשלב ה - REM . 
השפעות קוגניטיביות נראה של - St . 
John’s Wort אין השפעות שליליות על קשב , ריכוז או זמן . 
כלומר , אדם יכול להשתמש בו במהלך היום מבלי לדאוג בגלל ערפולי מחשבה כלשהם . 
השפעות נוגדות דיכאון מספר מחקרים , גם בחיות וגם באנשים , מצביעים על כך של - St . 
John’s Wort יש השפעות נוגדות דיכאון . 
התוצאות של מחקרים קליניים רבים שנערכו בבני אדם אוחדו , במטרה להעריך את השפעתו נוגדת הדיכאון של St . 
John’s Wort . 
במחקרים אלו השתמשו בשיטות מדעיות טובות על - מנת לבחון את St . 
John’s Wort , ומספר הנחקרים הכולל הגיע ל - 1,757. כדי לשלול תופעות הקשורות לפלסבו ( או השפעת הציפיות ) , לחלק מהנחקרים ניתן St . 
John’s Wort , והאחרים קבלו פלסבו . 
לא הנחקרים ולא החוקרים ידעו מי קיבל St . 
John’s Wort , ומי פלסבו , עד לאחר שהסתיים המחקר . 
באופן עקבי , St . 
John’s Wort השיג תוצאות טובות יותר מהפלסבו . 
אנשים לא הרגישו טוב יותר רק מפני שציפו לכך ; אחרת התוצאות של שתי הקבוצות היו טובות באותה המידה , בממוצע . 
מחקר עדכני אחד בלבד לא תמך בממצאים נוגדי הדיכאון של St . 
John’s Wort . 
למחקר זה ( שפורסם ב - Journal of the American Medical Association ) היו מספר בעיות באופן הביצוע שלו , ובצורה מעוררת חשד , הוא מומן ונתמך על - ידי Pfizer , Inc . 
, יצרני ה - Zoloft . 
יתרה מזו , ה - hypoforin הוא ככל הנראה מרכיב חשוב של St . 
John’s Wort . 
מחקר אחד בחן שתי קבוצות , לאחת ניתנה תמצית עשירה ב - hyperforin , והקבוצה השנייה קיבלה תמצית מיוחדת בה היה מחסור ב - hyperforin . 
הקבוצה שקיבלה את התמצית העשירה ב - hyperforin הראתה שיפור ניכר יותר במצב הרוח . 
אם כך , תמצית מאיכות טובה של St . 
John’s Wort צריכה להציג באופן ברור על התווית את כמות ה - hyperforin במוצר שלה . 
חברות רבות מציינות על גבי האריזה את כמות ה - hypericin , למרות שנמצא שהוא הרבה פחות חשוב . 
ובכן , אנחנו יודעים ש - St . 
John’s Wort עושה משהו לדיכאון . 
אם כך יש לשאול שאלה חשובה : מהי התועלת בשימוש ב - St . 
John’s Wort לעומת השימוש בנוגדי דיכאון פרמצבטיים . 
מספר מחקרים בחנו זאת , על - ידי בדיקת נוגדי דיכאון רבים כגון פרוזק ו - Zoloft . 
במחקרים אלו נמצא ש - St . 
John’s Wort יעיל בדיוק באותה המידה , במינונים הנכונים . 
בדומה לתרופות הפרמצבטיות גם ל - St . 
John’s Wort לקח שבועיים עד אשר הוא התחיל להשפיע . 
מחקרים מספר מצאו של - St . 
John’s Wort יש תופעות לוואי מתונות יותר מאשר לחלק מהתרופות הפרמצבטיות . 
נבדקים במחקרים אלו דיווחו על תופעות לוואי מעטות יותר וחמורות פחות שיש לשימוש ב - St . 
John’s Wort . 
תלות והתמכרות בעולם בו ההתמכרות לסמים היא רעה חולה נפוצה כל כך , אין פלא שאנשים עומדים על המשמר ומתייחסים לכל התרופות בחשדנות . 
אולם אין דבר המצביע על כך שלתרופות נוגדות דיכאון יש השפעה ממכרת . 
הן לא גורמות לאדם להרגיש " מרומם " או אופורי כפי שעושים סמים כמו הרואין או קוקאין , שבעקבותיהם באה להתרסקות וכניסה לדיכאון , עובדה הגורמת לאדם להמשיך ולרצות להשתמש בסמים . 
לחומרים נוגדי דיכאון יש השפעה מתונה וקבועה יותר , והיא הדרושה להפגת הדיכאון . 
כאשר אנשים צריכים להפסיק להשתמש בתרופות נוגדות דיכאון , הרופא ממליץ להם להפסיק לקחת את התרופות באופן הדרגתי במשך כמה שבועות , ולאחר מכן להפסיק לחלוטין . 
תופעות לוואי לא נראה שיש ל - St . 
John’s Wort תופעות לוואי חמורות כלשהן במינונים הנבחנים . 
במחקרים הקליניים , כל הקבוצות , גם אלו שקיבלו St . 
John’s Wort וגם אלו שקיבלו פלסבו , דיווחו על אותה כמות של תופעות לוואי , מה שמצביע ש - St . 
John’s Wort אינו הגורם לתופעות שחוו האנשים . 
מחקר אחד מצא שהאנשים שחוו תופעות לוואי בתדירות גבוהה יותר היו אלו שקיבלו תרופות נוגדות דיכאון פרמצבטיות ( 52.8 אחוזים ) בהשוואה ל - St . 
John’s Wort ( 19.8 אחוזים ) . 
אולם , נבחנה רק השפעת ה - St . 
John’s Wort לטווח הקצר , ולפיכך לא ברור האם שימוש לטווח ארוך ( שנים ) בטוח אף הוא . 
רגישות לאור חיות שאוכלות St . 
John’s Wort במרעה , מפתחות פריחה על העור כ לחשיפה ארוכה לשמש . 
במחקר שנערך על בני אדם , בו חשפו אנשים שלקחוSt . 
John’s Wort במינון גבוה ( 3,600 מ " ג ) , באופן מבוקר לאור אולטרא סגול , פיתחו הנבדקים מתונה . 
לכן עדיף שאנשים שמשתמשים ב - St . 
John’s Wort יימנעו מחשיפה ממושכת לשמש וישתמשו במקדמי הגנה בכל פעם שהם נחשפים לשמש . 
מכיוון שיש תרופות נוספות הגורמות לרגישות לשמש , שימוש ב - St . 
John’s Wort בשילוב עם תרופות כאלו עלול להחריף את ההשפעה הזו . 
תגובות בין תרופתיות St . 
John’s Wort עלול לשנות את האופן בו מפורקות תרופות מסוימות בכבד . 
עד היום , תופעה זו ידועה רק למספר תרופות , כגון warfarin , digoxin , theophilline , cyclosporine ו - indinavir . 
כמו עם כל תרופה אחרת , אנשים צריכים להודיע לרופא שלהם ולרוקח על כל שאר התרופות שהם לוקחים , תרופות מרשם , ללא מרשם וצמחיות . 
בשום אופן אין לקחת St . 
John’s Wort יחד עם תרופה נוגדת דיכאון אחרת . 
זה יהיה בדיוק כמו לקחת מינון כפול ומכופל של תרופה ועלולות להיות לכך תוצאות קטלניות . 
דווח על מספר מקרים כאלו , ולמרבה המזל הבעיה טופלה לפני ההשלכות הקטלניות . 
במיוחד אנשים עם הפרעה דו - קוטבית צריכים להתייעץ עם רופא לפני שימוש ב - St . 
John’s Wort . 
תפקוד מיני למרות שנוגדי דיכאון רבים מסוג SSRI משפיעים לרעה על התפקוד המיני , מפחיתים את הדחף המיני ו/או את היכולת הביצועית אצל נשים וגברים כאחד , לא נראה של - St . 
John’s Wort יש השפעה כזו . 
עובדה זו לא נחקרה באופן מדעי , אבל הדיווחים עד היום אינם מצביעים על השפעה שלילית על התפקוד המיני . 
זה יכול להיות יתרון גדול לשימוש ב - St . 
John’s Wort לעומת נוגדי דיכאון אחרים . 
מסקנות לגבי St . 
John’s Wort קיימת עדות טובה לכך של - St . 
John’s Wort יש השפעה נוגדת דיכאון משמעותית , בעיקר לדיכאון מתון עד בינוני . 
בנוסף לכך , נראה שהשפעה זו שוות ערך לזו של מספר תרופות נוגדות דיכאון פרמצבטיות ושהוא עובד בדרך דומה . 
בדומה לתרופות הפרמצבטיות , גם ל - St . 
John’s Wort לוקח מספר שבועות עד אשר מורגשת השפעתו המלאה . 
מכיוון שהוא עלול לגרום לשינוי במטבוליזם של מספר תרופות אחרות , אנשים צריכים לדון בשימוש בו עם הרופא שלהם , במיוחד אם הם כבר משתמשים בתרופות אחרות . 
אסור בשום אופן לקחת אותו יחד עם תרופות נוגדות דיכאון אחרות . 
זנגביל זנגביל , אוג'ינג'ר , הוא קנה השורש של הצמח Zingiber officinale ( ראה איור 7.1 ) . 
זהו צמח טרופי בעל עלים ארוכים דמויי עשב ופרחים חרוטיים בסופם . 
הזנגביל היה ידוע ביוון ורומא העתיקות , ובסין כבר מהמאה הארבע - עשרה לפני הספירה . 
השם Zingiber נגזר מהמילה ערבית זינצ'ביל , שפירושה " שורש הודו " . 
במסורת צמחי המרפא העתיקה , השתמשו בזנגביל כדי לטפל במספר תחלואים , כולל דלקת באף , דלקת בחניכיים , כאבי שיניים , כאבי מחזור , אסטמה , שבץ , עצירות וסכרת . 
הספרדים השתמשו בו כבר בתחילת המאה השש - עשרה , והביאו אותו לג'מייקה ואיי הודו המערבית , בהם הוא הפך לאחד הגידולים הנפוצים . 
הכנה השימוש הנפוץ ביותר בזנגביל הוא כתבלין . 
הוא נקצר כשמונה עד תשעה חודשים לאחר שתילתו . 
לבישול משתמשים בזנגביל טרי או מיובש וטחון לאבקה . 
כמו כן מזגגים אותו , ומכינים ממנו ממתקים וסירופ . 
אחד השימושים הנפוצים ביותר בזנגביל הוא בצורת המשקה ג'ינג'ר אייל , העשוי ממים מוגזים וסירופ זנגביל . 
" בירת זנגביל " , כפי שהוא נקרא כיום , הוא פשוט ג'ינג'ר אייל עם כמות גבוהה יותר של זנגביל . 
באופן מסורתיבירת זנגביל הייתה משקה אלכוהולי אותו היו מכינים על - ידי התססת זנגביל עם תבלינים אחרים ( למשל , שוש , ציפורן , הופס וערבז ) . 
" ג'ינג'ר ג'ק " היה משקה אלכוהולי שיוּצָר בתקופת איסור המשקאות בארצות הברית . 
לרוע המזל היה בו טוקסין , אשר גרם לשיתוק בלתי הפיך . 
חומרים פעילים בזנגביל בזנגביל נמצאים מספר חומרים בעלי עניין , והם משתנים בהתאם לגיל הצמח בזמן הקציר שלו , האקלים וסוג הקרקע בה הוא גדל . 
החומר החריף העיקרי בזנגביל הוא ג'ינג'רול . 
חומרים דומים אחרים שנמצאים בו הם שוגאול ( shogaol – מהמילה היפנית לזנגביל , שוגה ) וזינגרון , הנמצאים רק בכמויות קטנות בזנגביל הטרי , אבל כּמוּתם עולה לאחר אכסונו . 
קבוצה נוספת של חומרים שנמצאים בזנגביל נקראים טרפנואידים , והם כוללים את zingiberene , zingiberol ו - galanolactone . 
מנגנון הפעולה של הזנגביל השפעותיו של הזנגביל על חרדה אינן ברורות , מכיוון שהאפשרויות לדרכי הפעולה שלו עדיין לא מובנות לחלוטין כיום . 
נראה שהזנגביל אכן פועל על הרצפטורים לנוירוטרנסמיטר סרוטונין , ולכן יכול להיות שיש לו השפעה על חרדה , אבל זה לא הוכח עדיין . 
השפעות הזנגביל קרישת דם ידוע שהזנגביל מוריד את קרישת הדם באופן הדומה לזה של תרופות כמו אספירין . 
זה הוכח באנשים שנטלו זנגביל דרך הפה . 
אולם , בעוד שלזנגביל טרי הייתה השפעה על קרישת הדם , לזנגביל מיובש לא הייתה . 
קיימת סכנה מועטה בלבד לאנשים שלוקחים מדללי דם אחרים ( תרופות נוגדות קרישה כגון אספירין או warfarin ) מכיוון שמקובל לאכול זנגביל מיובש או מבושל . 
עיכול לזנגביל יש מוניטין רב שנים כמונע בחילה . 
המחקר עדיין נמשך , אבל עד עתה מספר מחקרים דיווחו על יעילותו . 
השפעה זו כוללת בחילה שנגרמת כתוצאה מגורמים שונים , כולל הרדמה כללית לקראת ניתוח , מחלת ים , בחילות בוקר , וכן בחילות הנגרמות כתוצאה מכימותרפיה . 
אצל אנשים הלוקים במחלת ים , הזנגביל מפחית גם את הזיעה הקרה . 
השפעות נוגדות חרדה שני מחקרים בדקו את ההשפעות נוגדות החרדה של הזנגביל . 
אולם הם בחנו אותן רק על חיות , ועדיין צריך להוכיח שהוא יעיל גם בבני אדם . 
בנוסף לזאת ניתן הזנגביל בשילוב עם ג'ינקו , לכן אי אפשר לדעת מהו המרכיב ההכרחי , הג'ינקו או הזנגביל , ואולי שניהם . 
השילוב של ג'ינקו / זנגביל נמצא כיעיל בהפחתת חרדה אצל חולדות , אבל היה צורך לתת אותם ביחס נכון ( 2.5 חלקים של זנגביל על כל חלק של ג'ינקו ) . 
בשונה מוואליום , שניתן כהשוואה , השילוב של ג'ינקו / זנגביל לא פגע בזיכרון . 
מחקר על שוגאול שנערך בחולדות הראה על ה - EEG , שהוא מאט את הפעילות החשמלית במוח . 
זוהי השפעה המתאימה לחומר נוגד חרדה , אבל זה לא מוכיח שהוא באמת עושה זאת . 
יש צורך במחקרים נוספים על בני אדם כדי להראות האם הזנגביל , או שילוב של ג'ינקו / זנגביל , מפחיתים חרדה . 
תופעות לוואי של זנגביל כאשר לוקחים זנגביל בכמויות נורמליות , לא נראה שיש לו תופעות לוואי רבות . 
מינהל המזון והתרופות האמריקאי כלל את הזנגביל ברשימת החומרים הבטוחים . 
הזנגביל עלול לגרום לתחושה של חום ובעירה בבטן , אותה ניתן להפיג על - ידי שתיית משקה קל . 
השיתוק שנגרם בעבר על - ידי המשקה האלכוהולי ג'ינג'ר ג'ק , נגרם כתוצאה ממזהם שנקרא TOCP , ולא היה לו כל קשר לזנגביל עצמו . 
ג'ינקו הג'ינקו ידוע בעיקר בזכות השפעותיו על הזיכרון והחשיבה , אבל ייתכן שיש לו גם שימושים פסיכותרפויטיים . 
דנו בו בהרחבה בפרק 5 , אבל הוא מוזכר כאן בגלל האפשרות שיש לו גם השפעות נוגדות דיכאון וחרדה . 
השפעות נוגדות חרדה כפי שהוזכר , נראה ששילוב של ג'ינקו / זנגביל מפחית חרדה בחולדות , אבל עדיין לא נערכו מחקרים באנשים , ולכן לא ברור האם כל אחד מהחומרים יעיל גם בפני עצמו . 
מחקרים נוספים בחיות , בהם נבחן הג'ינקו לבדו , הראו שהוא מפחית בעיות זיכרון שנגרמות כתוצאה מדחק . 
מחקרים אלו מבטיחים מאוד , אולם יש לחזור עליהם עם בני אדם . 
השפעות נוגדות דיכאון במחקר אחד נבדקה השפעת הג'ינקו על דיכאון חורף . 
הג'ינקו לא נמצא יעיל לשימוש זה , אם כי ייתכן שיש צורך במינון גבוה יותר או להתחיל את הטיפול מוקדם יותר ( לפני שמתחיל הדיכאון ) . 
למרות שלא ניתן כנראה להשתמש בו כנוגד דיכאון בפני עצמו , מחקר סיני אחד מציע שהוספת ג'ינקו לתרופה נוגדת דיכאון פרמצבטית יכולה לשפר את תוצאותיה . 
קבוצה אחת של נבחנים לקחה את התרופה הסטנדרטית נוגדת הדיכאון amitriptyline יחד עם פלסבו , והקבוצה השנייה לקחה אותה יחד עם ג'ינקו . 
התוצאה של הקבוצה שלקחה amitriptyline יחד עם ג'ינקו הייתה טובה יותר . 
איכות השינה של אנשים מדוכאים אינה טובה בדרך כלל . 
גם אם הם ישנים כל הלילה , הם לא מרגישים שנחו מספיק ועלולים להתעורר מוקדם בבוקר ולא להירדם שוב . 
במחקר עדכני השתמשו ב - EEG כדי למדוד את השפעת הג'ינקו על שינה של אנשים מדוכאים . 
המדידות הראו שהג'ינקו שיפר את איכות השינה והפחית את מספר ההתעוררויות . 
אם כך , ג'ינקו לא יהיה ככל הנראה הבחירה הבלעדית לטיפול בדיכאון , אבל הוא יכול להיות תוספת יעילה למי שמקבל טיפול אחר . 
כיצד עוזר הג'ינקו לדיכאון המנגנון דרכו פועל הג'ינקו להפחתת הדיכאון עובד דרך הורמוני הדחק ( ראה איור 7.2 ) . 
כאשר חווה מישהו דחק נפשי , חלק מהמוח הנקרא ההיפותלמוס משחרר חומר הפועל על ההיפופיזה . 
ההיפופיזה משחררת חומר נוסף שעובר בזרם הדם ומגיע לאדרנל , בלוטת יותרת הכליה , שנמצאת על הכליה . 
בלוטת האדרנל משחררת הורמונים כגון כורטיזול , שעוזרים למוח ולגוף להתכונן לקראת גורם הדחק . 
אצל אדם לא מדוכא , תגובת שרשרת הורמונלית זו מתרחשת כשמתחיל הדחק ויורד כשגורם הדחק נעלם . 
אולם , אצל אדם מדוכא , המערכת אינה מסוגלת לכבות את עצמה . 
הורמוני הדחק משוחררים ללא הפסקה . 
זו מנציחה את הדיכאון ובסופו של דבר היא מזיקה למוח . 
הוכח שג'ינקו מפחית את ייצור הורמוני הדחק . 
לכן ייתכן שהוא גורם לכך שהורמוני הדחק יחזרו שוב לרמה הנורמלית אצל אנשים עם דיכאון , וזה יכול להשפיע על מצב הרוח . 
סכיזופרניה ופסיכוזות פעמים רבות משתמשים במילהסכיזופרניה כדי להגדיר קבוצה של הפרעות פסיכוטיות בהן מתקשה האדם להבחין בין מציאות להזיות . 
הסימפטומים של ההפרעות הפסיכוטיות נחשבים לחיוביים ושליליים . 
סימפטומים חיוביים הם הפרזות או דברים שקיימים אבל לא אמורים להיות , כגון הזיות או אשליות . 
מנגנון היזון חוזר שלילי מפסיק את תגובת הורמוני הלחץ ( אבל הוא אינו קיים בדיכאון ) איור 7.2הורמוני דחק במוח . 
בדחק משתחררת שורה של הורמונים , המתחילה בהיפותלמוס , ואז עוברת דרך ההיפופיזה והאדרנל . 
באופן נורמלי , ההורמונים עושים היזון חוזר שלילי במוח , ובסופו של דבר גורמים להפסקת השחרור שלהם . 
בדיכאון , המוח פחות רגיש להשפעות ההיזון החוזר השלילי , ולכן הוא לא מצליח להפסיק את שחרור הורמוני הדחק . 
הזיות מוגדרות כתפיסה של משהו שלא באמת נמצא במציאות . 
בסכיזופרניה ההזיות השכיחות ביותר הן הזיות שמיעתיות , כגון שמיעת קולות . 
אשליות הן אמונות לא נכונות , כגון מחשבות פרנואידיות שאנשים זוממים משהו נגדך כשאין בכך כל ממש . 
לעומת זאת , סימפטומים שליליים , הם דברים שחסרים . 
למשל , אנשים עם סכיזופרניה סובלים מחסכים קוגניטיביים כגון קשיים בחשיבה לוגית ומופשטת , בקשב , בארגון מחשבות , בהבעת רגשות , ומצבים חברתיים . 
תרופות אנטי פסיכוטיות פרמצבטיות ישנן תרופות אנטי פסיכוטיות סטנדרטיות רבות . 
נראה שלכולן יש אותו מנגנון פעולה : חסימת רצפטורים לנוירוטרנסמיטר דופאמין . 
זה מקטין את רגישות המוח לנוירוטרנסמיטר ומפחית את הסימפטומים החיוביים של הסכיזופרניה . 
העדויות מצביעות על כך שאנשים עם סכיזופרניה רגישים מאוד לדופאמין . 
גם אם אדם נורמלי , שאינו סכיזופרני , יהפוך לרגיש לדופאמין , יהיו לו הזיות , וזה מה שקורה כאשר אנשים לוקחים כמויות גדולות של קוקאין או אמפטמינים . 
חסימת הדופאמין מורידה את רגישות המוח ומפחיתה את ההזיות והאשליות אצל אנשים עם סכיזופרניה . 
בניגוד לכך , תרופות אנטי פסיכוטיות מסורתיות ( כגון הלדול או טוראזין ) אינן מונעות כלל את הסימפטומים השליליים . 
דור חדש של תרופות אנטי פסיכוטיות ( הנקראות תרופות אנטי פסיכוטיות לא טיפוסיות ) קיימות כיום , והן חוסמות לא רק את הדופאמין אלא גם רצפטורים מסוימים לסרוטונין . 
תרופות אלו כוללות את Risperdal , Zyprexa ו - Seroquel . 
לתרופות אלו יש גם היתרון של הפחתת חלק מהסימפטומים השליליים . 
תופעות לוואי של תרופות אנטי פסיכוטיות פרמצבטיות לתרופות אנטי פסיכוטיות עלולות להיות תופעות לוואי לא רצויות , אשר הופכות אותן , לרוע המזל , ללא רצויות לאנשים הזקוקים להן . 
תרופות ישנות יותר גרמו לתנועות לא רצוניות חריגות , אבל תרופות חדשות יותר הפחיתו את הבעיה הזו . 
במקרים מסוימים , שימוש ארוך טווח עלול לגרום לתנועות לא רצוניות קבועות הנקראות דיסקינזיהמאוחרת . 
אולם , תופעה זו מתרחשת רק אצל 15 עד 25 אחוזים מחולי הסכיזופרניה הכרוניים . 
תרופות צמחיות לסכיזופרניה תרופות צמחיות אינן בחירה טובה כטיפול עיקרי לסכיזופרניה . 
ה - serpentwood מתואר כאן רק בגלל סיבות היסטוריות , אבל מוטב לבחור תרופות אנטי פסיכוטיות מודרניות . 
אולם , אם לוקחים ג'ינקו בנוסף לתרופות האנטי פסיכוטיות , הוא יכול לעזור להפחית חלק מתופעות הלוואי של התרופות . 
Serpentwood ה - Serpentwood ( Rauwolfia serpentina ) גדל כעץ קטן או שיח פורח . 
יש לו מוניטין עתיק כטיפול לסכיזופרניה בהודו , שם הוא ידוע בשמו צ'נדריקה . 
במערב , העניין הרפואי בצמח התחיל בשנות החמישים של המאה העשרים , כאשר החומר רסרפין ( reserpine ) הוכח כבעל יכולת להפחית לחץ דם . 
החלק הרפואי של הצמח הוא השורש המיובש . 
מנגנון הפעולה של ה - serpentwood . 
החומר הפסיכואקטיבי העיקרי ב - serpentwood הוא חומר הנקרא רסרפין . 
הרסרפין מונע את אחסנתו של הנוירוטרנסמיטרים סרוטונין , דופאמין ונוראפינפרין במוח . 
כשהם אינם מאוחסנים , מפורקים הנוירוטרנסמיטרים על - ידי אנזימים , ועל - ידי כך נגרם מחסור של חומרים אלו במוח . 
ה - serpentwood מוריד את הכמות הזמינה של הדופאמין במוח . 
מכיוון שאנשים עם סכיזופרניה רגישים לדופאמין , זה פותר באופן חלקי את הבעיה . 
לכן המוניטין ההיסטורי של ה - serpentwood מגיע לו כנראה . 
יחד עם זאת , תרופות אנטי פסיכוטיות מודרניות פרמצבטיות הן בחירה טובה יותר וגורמות לפחות תופעות לוואי . 
במערכת העצבים האוטונומית ( המפקחת על התפקודים האוטומטיים כגון קצב לב , עיכול והפרשת רוק ) , ה - serpentwood גורם להורדת לחץ הדם . 
רסרפין וחומרים דומים שפותחו מאוחר יותר , הצליחו מאוד להפחית לחץ דם גבוה . 
מאז שהתחלנו להשתמש בהם ירדו מאוד מספר מקרי השבץ בארצות - הברית . 
אולם לתרופות אלו יש תופעות לוואי לא רצויות , ומאז פותחו תרופות ללחץ דם טובות יותר . 
תופעות לוואי של serpentwood . 
כפי שהוזכר בפרק על נוגדי הדיכאון , הנוירוטרנסמיטרים סרוטונין , דופאמין ונוראפינפרין חשובים מאוד בבקרת מצב הרוח . 
תרופות נוגדות דיכאון מעלות את רמתם של הנוירוטרנסמיטרים האלו , ומחסור בהם במוח עלול לגרום לדיכאון . 
זוהי הבעיה העיקרית בשימוש ב - serpentwood והחומר הפעיל שבו , רסרפין . 
אנשים אשר חוו דיכאון נמצאים בסיכון גבוה יותר ולפעמים הבעיה אינה מאובחנת כראוי . 
אותם הנוריוטרנ - סמיטרים חשובים גם ליכולות חשיבה רבות , כגון ריכוז וזיכרון לטווח קצר . 
ל - serpentwood יש השפעות שליליות גם על היכולות האלו . 
אם לוקחים בחשבון את תופעות הלוואי הללו , מוטב שחולי סכיזופרניה והסובלים מלחץ דם גבוה לא ישתמשו ב - serprntwood . 
ג'ינקו שני מחקרים קליניים עכשוויים הראו שייתכן שהג'ינקו יכול לעזור לאנשים עם סכיזופרניה . 
מחקרים אלו הראו שמצבם של אנשים סכיזופרניים שלקחו את התרופה האנטי פסיכוטית הלדול יחד עם ג'ינקו , היה טוב יותר ממצבם של אלו שלקחו הלדול יחד עם פלסבו . 
אחוז ניכר יותר מאלו שלקחו תוספת של ג'ינקו הראו תגובות טובות יותר להלדול ( 57.1 אחוזים ) , בהשוואה לאלו שלקחו הלדול בלבד ( 37.7 אחוזים ) . 
השיפור היה בעיקר בהפחתת הסימפטומים החיוביים . 
ממצאים אלו הם ראשוניים בלבד ויש צורך במחקר נוסף , אבל זה עשוי להיות שימוש קליני נוסף בג'ינקו . 
פרק מתוך : מדריך לצמחים פסיכואקטיביים - מאת : מרסלו ספינלה , Ph.D בהוצאת " אח " 
