מתכון לחיים בריאים – עצות תזונתיות לגיל הזהב 
אולגה רז , מנהלת היחידה לתזונה ודיאטה , המרכז הרפואי תל - אביב 
אין זה סוד כי אוכלוסיית העולם הולכת ומזדקנת . 
כיום , כ - 10 % מהאוכלוסייה בישראל הינה מעל גיל 65 . 
במדינות אירופה המספרים גבוהים יותר ועומדים על כ - 14 % מהאוכלוסייה ואילו בארה"ב , התחזית היא כי בשנת 2030 אחד מכל שלושה אנשים באוכלוסיה יהיה מגיל 65 . 
אם ברומא העתיקה תוחלת החיים עמדה על 30 שנה , כיום היא מגיעה ל - 85 שנה ( גבוהה יותר בנשים , נמוכה יותר בגברים ) , שונה במדינות שונות . 
תוחלת חיים הינה מושג המגדיר את הסיכוי של הנולד למות בגיל מסוים . 
אורך החיים המקסימלי החרוט בגנים הנו כנראה 122 שנה ונתון זה לא השתנה עד עצם היום הזה . 
עם זאת , השיפור המשמעותי בתנאים הסביבתיים שלנו , כדוגמת תזונה , דיור , סניטציה , היגיינה , שירותי רפואה ועוד – הוא זה שהוביל לעלייה בתוחלת החיים . 
עד לפני כמה מאות שנים אדם בגיל 65 היה נחשב כזקן מוחלט . 
כיום חלק גדול מבני 65 נמצאים בתקופה יצירתית ומהנה , עושים תוכניות לעתיד , נוסעים לחו"ל ואף פותחים בקריירה שנייה או עוסקים בהתנדבות . 
בגיל 65 אנו נמצאים בנקודה רגישה : גברים צפויים לחיות עוד 15.8 שנים ואילו נשים עתידות לחיות 17.6 שנים נוספות . 
הסוגיה המעניינת כאן היא לא כמה שנים נותר לי לחיות , אלא מהי יהיה אופיין של אותן שנים – האם אזכה לחיים נפלאים , מעניינים , מרתקים , עיסוקים מפתיעים , תחביבים חדשים אולי גם אהבה פורחת או שמא שעותיי יעברו במכאובים ובבטלת אין קץ במיטת החולי לצד תלות הולכת וגדלה בזולת . 
הרצון לשפר את איכות החיים והכמיהה לחיים נפלאים למול חיים בבתי - חולים , הולידה את רעיון האנטי - אייג'ינג ( ( Anti-aging . 
תרבות ה " אנטי - אייג'ינג' " מבטאת את הרצון להאט את קצב תהליכי ההזדקנות ואולי אף למצוא את " מעיין הנעורים הנצחי " בכל דרך אפשרית , החל מפעילות ספורטיבית ותזונה אלטרנטיבית דרך תכשירים מגוונים וכלה בסכין המנתחים ושימוש בכוחות רוחניים . 
הרפואה גורסת כי קצב ההזדקנות תלוי במידה רבה במטען הגנטי של כל אדם ואדם . 
אין זה מפתיע כי בעלי גילאים מופלגים נולדו למשפחות מאריכות חיים . 
אנשים " ברי מזל " אלו בדרך כלל נראו והרגישו צעירים לגילם לאורך כל חייהם , ולמעשה הגיל הביולוגי שלהם מעולם לא שיקף את גילם הכרונולוגי . 
אך עם כל החשיבות של הגנטיקה , היכולת להאט את קצב הזדקנות טמונה בידינו . 
הרצון אינו מספיק , הדבר דורש עבודה סיזיפית , התחשבות , מכוונות , ריכוז , תכנון מראש והתמדה . 
ויפה שעה אחת קודם . 
. 
. 
הדרך הטובה ביותר להאטת תהלכי ההזדקנות היא פעילות מונעת כבר בגיל צעיר . 
אימוץ אורח חיים בריא , תזונה נכונה , נטילת תוספי מזון במידת הצורך ובמינונים מתאימים ולא מזיקים , פעילות גופנית סדורה ושמירה על בריאות הנפש ( הרפיה יום - יומית , ליהנות מהדברים הקטנים , לא להתעצבן מהטרדות ומהפרעות לא משמעותיות , לחייך ולצחוק רבות ולהרגיש כי החיים הם משחק שביכולתינו לקבוע את הכללים שלו ) – כל אלו ישפרו בריאות ויעזרו במניעת מצבים של חולי כבר בגילאים מוקדמים . 
אומנם , התחלת הטיפול בעצמנו בגיל המבוגר פחות יעילה מאשר בגיל הצעיר אולם , על כך נאמר - עדיף מאוחר מאשר אף פעם לא . 
גם בגילאים המתקדמים ישנם מספר כללי ברזל , מתוכם שניים חשובים במיוחד בשמירה על הבריאות והויטאליות שלנו ומניעת מצבים של חולי . 
כלל 1 - איכלו % - 80 % 70 מהמנות שלכם השאירו אוכל בצלחת : זה יעשה לכם טוב לכם וככל הנראה , לא יגרום לאף ילד בעולם השלישי להיות יותר רעב , הם רעבים גם בלי זה . 
האלטרנטיבה היא פשוט לשים פחות על הצלחת , או להכין פחות אוכל מלכתחילה . 
צאו מהשולחן לא " מפוצצים " ואפילו לא מלאים עד הסוף , אלא עם תחושה שיש עוד מקום שלא מילאתם אותו באוכל . 
אל תשכחו שאוכל יהיה כאן גם אחר כך ובוודאי גם מחר . 
מחקרים שנעשו בשנות ה - 70 בעכברים הראו שקבוצת העכברים שקיבלו 30 % פחות אוכל בהשוואה לקבוצות בקורת - חיו כמעט 40 % יותר לעומת העכברים מקבוצת הביקורת . 
מחקרים אלה נתנו בסיס להשערה כי אכילה מאופקת יכולה להאריך את משך החיים . 
אין כוונתה להרעבה עצמית או ביצוע דיאטת כאסח אלא הכוונה להגבלה קלורית . 
הגישה של ההגבלה הקלורית מבוססת על צריכת מזון מופחתת , העשיר במרכיבים בעלי ערכים בריאותיים , כגון : שפע של ירקות , פירות ( מוגבל ) , פחמימות מורכבות ( חיטה מלא ומוצריה , גריסים , קטניות וכדומה ) , נוזלים , סוגי בשר רזים , דגים , מוצרי חלב רזים ( בהגבלה ) , שומנים כמו שמן זית וקנולה . 
מאות מחקרים בקרב בעלי - חיים כבר הוכיחו כי הגבלה קלורית מאיטה את קצב ההזדקנות . 
הנקודה החשובה שכדאי לזכור היא שככל שמתחילים את ההגבלה הקלורית בגיל מוקדם יותר , כך הארכת שנות החיים והעלאת איכותם גבוהים יותר . 
מנגנון הארכת החיים כתוצאה מהגבלה הקלורית טרם הובן . 
אחת התיאוריות הידועות מסבירה את תהליכי ההזדקנות כתוצאה של ריבוי רדיקלים חופשיים בגוף המזדקן . 
הגבלה קלורית מונעת ייצור עודפי רדיקלים חופשיים ומורידה את ההשפעה המזיקה שלהם . 
השערה נוספת קושרת את תהליכי ההזדקנות עם ירידה ברגישות לאינסולין ולשיבושים בסבילות לגלוקוז ( לדוגמה , סינדרום מטבולי , סוכרת גבולית או סמויה ) , המובילים לקשירה של מולקולות גלוקוז לחלבונים שונים ( לדוגמה , אנזימים ) או ל - DNA , שכתוצאה מכך , נוצרות ומצטברות תרכובות הפוגעות במהלכים תקינים של הגוף . 
הגבלה קלורית משפרת את הרגישות לאינסולין , מורידה את רמת הגלוקוז ומונעת הצטברות של תרכובות מזיקות . 
ישנה השערה הגורסת כי עצם צריכת קלוריות עודפות מעלה את קצב חילוף החומרים וגורמת להזדקנות . 
הגבלה קלורית מאיטה את קצב חילוף החומרים והופכת אותו ליעיל יותר . 
תיאוריה אחרת מתייחסת לתפקידו של המוח בתהליכי הזדקנות ומייחסת חשיבות לבלוטת האצטרובל , המפרישה את הורמון המלטונין כגורם המרכזי לבקרת תהליכי הזדקנות . 
ייצור המלטונין פוחת עם הגיל , שינוי הגורם להאצה בתהליכי ההזדקנות . 
ככל הנראה , ההגבלה הקלורית מאיטה את קצב הירידה הטבעי של רמות המלטונין עם העלייה בגיל , ובהתאם מאיטה את קצב ההזדקנות . 
תיאוריה נוספת קושרת את תהליך ההזדקנות לפגיעה ב החיסונית של הגוף . 
נמצא כי , הגבלה קלורית עשויה לשפר את ה החיסונית . 
חיזוק מעניין לגישת ההגבלה קלורית מצוי בעובדה כי תושבי אוקינאווה ביפן , האוכלים , בלי לדעת , ע"פ שיטת ההגבלה הקלורית , חיים שנים רבות יותר , מאשר יפנים במקומות אחרים , למרות הבסיס הגנטי הדומה ביניהם . 
ואם עד כה לא השתכנעתם אז הנה עובדה מוחצת . 
אנו יודעים , כי עודף משקל והשמנת יתר מהווים גורמי סיכון להתפתחות מחלות רבות , ביניהן סוכרת מסוג 2 , מחלות לב וכלי דם , יתר לחץ דם , טרשת העורקים , שבץ מוח , בעיות מפרקים , כאבי גב , דליות ברגליים , עלייה בשכיחות גידולים סרטניים , בעיות בתפקוד המיני , הפרעות הורמונאליות , רעלת הריון , בעיות פוריות ועוד . 
מכאן ניתן להסיק כי למניעת השמנה והגבלה קלורית תרומה משמעותית למניעת מחלות , להמשך פעילותן התקינה של כל מערכות הגוף וכפועל יוצא , שיפור איכות החיים והאטה אפשרית של תהליכי ההזדקנות בגוף . 
כלל 2 – לא רק הכמות אלא האיכות לאחר שדנו בחשיבות היקף המזון הנכנס לגופנו , יש להדגיש כי לא רק להיקף המזון אלא גם לטיבו ולהרכבו יש השפעה מכרעת על שמירת בריאותינו . 
ראשית , יש להקפיד על צריכה מספקת של נוזלים : 10 - 8 כוסות נוזלים ליום בממוצע , רצוי מים , תה , תה ירוק , ללא תוספת סוכר , בעיקר לאור שכיחותה של סוכרת מסוג 2 בקרב אוכלוסיית הגיל המבוגר , אפשר גם 2 - 3 כוסות קפה למי שאוהב . 
רבים מקרב אוכלוסיה זו , מפתחים אנמיה , שהינה ירידה ברמת ההמוגלובין ( החלבון המצוי בכדוריות דם אדומות ) מתחת לערך התקין , העומד על 13 - 16 גרם לדציליטר ( 13 - 16g/dl ) . אנמיה הנה מצב גופני , הנגרם בגיל המבוגר בעיקר עקב מחסור בברזל או בוויטמין B 12 . מצב של אנמיה מתבטא בחולשה ועייפות , חיוורון , חוסר תיאבון , כאבי ראש , תחושת " שריפה " ברגלים או קושי לעמוד עליהן , ציפורניים שבירות , נשירת שער , תחושת קור ותסמינים נוספים . 
לכן , קיימת חשיבות לצריכת מוצרי בשר או דג המכילים ברזל וויטמין B 12 לפחות 5 פעמים בשבוע על מנת לעלות את רמתם . 
במקרים רבים , תזונה בלבד אינה מספקת ויש צורך בתוספי ברזל ו - B 12 בכדורים . 
לדגים יתרון נוסף : אומגה 3 , חומצת שומן רב בלתי רווי , בעלת תכונות מופלאות , כמו הורדת טריגליצרידים ( שומני הדם ) , עיכוב קרישת הדם , סיוע בהורדת יתר לחץ דם והעלאת רמת הכולסטרול הטוב . 
במילים אחרות , צריכת חומצת אומגה 3 , המצויה בעיקר בדגים מהים הצפוני , ביניהם סול , בקלה , טונה , הליבוט , מקרל , סלמון , סרדינים , קוד ואנשובי , עוזרת במניעת מחלות לב וטרשת עורקים ונחוצה לתפקוד המיטבי של תאי הגוף . 
מומלץ לצרוך דגים אלא 3 פעמים בשבוע . 
במקרים מסוימים , ממליצים הרופאים והדיאטנים ליטול כמוסות המכילות שומן זה . 
בשר , דגים וביצים ( מומלץ 3 - 5 בשבוע גם אם רמת הכולסטרול מוגברת ) חשובים להספקת חלבון בעל איכות גבוהה . 
מגיל שלושים ומעלה אנו מאבדים 1 % ממסת אברי הגוף שלנו ( עצם , שריר ) ומעלים מסת שומן . 
שינויים אלו הולכים ומתעצמים ככל שאנו עולים בגיל . 
עם הגיל נחלשות העצמות שלנו ואנו בסיכון יתר להיווצרות שברים מרובים ואוסטיאופורוזיס . 
כאן נכנס לתמונה הסידן , החיוני לשמירה על העצמות . 
סידן מצוי במוצרי חלב שונים , עם זאת בעלי אי - סבילות ללקטוז ( סוכר החלב ) - תופעה השכיחה מאוד בגיל המבוגר - יכולים לצרוך מזונות עשירים בסידן , שאינם ממשפחת החלב , כגון : אגוזים , סרדינים , שומשום ( מלא וטחון ) , פירות יבשים וירקות בעלי עלים ירוקים . 
כמו כן , מומלץ להתייעץ עם רופא או דיאטנית קלינית לגבי השלמת צריכת הסידן באמצעות נטילת תוסף מזון מתאים המכיל סידן וויטמין D . 
ויטמין D משפר את ספיגת הסידן והכנסתו לעצמות . 
מקור העיקרי לויטמין D הוא אור השמש ( זאת לא המלצה להצלות בשמש , אלא לצאת לאוויר הפתוח ) , אשר חשיפה לקרני השמש , מידי יום לחצי שעה לפחות תעלה את ייצור ויטמין D בגוף . 
בנוסף נמצא ויטמין D בשומן במשונות שאנו אוכלים , ואף מוסף למוצרי חלב . 
נוסף על חלבון וסידן , גם פחמימות מורכבות , כמו לחם , אורז , שיבולת שועל , כוסמת וגריסים אחרים , פסטה , תפו"א , בטאטה ואחרים , הן מרכיב חיוני בתזונת הגיל השלישי . 
פחמימות מורכבות מספקות אנרגיה זמינה לפעילות יום יומית , הסיבים התזונתיים שבהן , משפרים את פעילות מערכת העיכול ומונעים עצירות , תופעה רווחת בגיל המבוגר . 
יתר מכך , פחמימות מורכבות יוצרות תחושת שובע ע"י העלאת רמת הסרוטונין במוח , אשר באופן טבעי פוחתת עם הגיל . 
העלאת רמת הסרוטונין מסייעת בשיפור מצב הרוח , טיב השינה בלילה והערנות בשעות היום . 
לצד הפחמימות , מומלץ לשלב מגוון של ירקות ופירות , המספקים סיבים , ויטמינים ומינרלים ופיטוכימיקלים שונים החשובים במניעת מחלות ובהעלאת תנגודת הגוף למחלות זיהומיות , השכיחות בגיל המבוגר . 
בגיל זה , לא אחת , קיים קושי פיזי בלעיסת הפרי / ירק ובליעתו על כן , לכן אין מניע מלהכין ירקות ופירות מבושלים כמרק , ליפתן , ירקות מאודים וכו ' . ישנם מחקרים הקושרים צריכת פירות הדר ( לפחות פעמיים בשבוע ) , חמוציות ומיץ חמוציות ( כוס ליום ) עם אריכות ימים . 
ועם עסקינן באריכות ימים , אז אסיים בהמלצה חמה לביצוע פעילות גופנית סדירה ומתונה אשר לא רק מונעת מגוון מחלות אלא אף מחזקת את המערכת החיסונית של הגוף , משחררת אנדורפינים , המקלים על הלחץ הנפשי ומשפרים את מצב הרוח ובעיקר מעלה את איכות חיינו – והרי זוהי שאיפתנו בתקופה השלישית של חיינו . 
