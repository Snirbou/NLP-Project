בוטילינום טוקסין - כל השימושים 
מאת : ד"ר רונן גלזינגר , מומחה לכירורגיה פלסטית 
בוטולינום טוקסין הוא חומר המיוצר , בטבע , ע"י חיידק הנקרא Clostridium Butolinum . 
פעילות חיידק זה יוצרת בצורה כימית , שיתוק של עצב . 
החומר התגלה לראשונה במאה ה - 19 בזמן מלחמות נפוליון . 
במהלך מסעות נפוליון התגלה זיהום בקרב חיילים שאכלו נקניקיות . 
בבדיקות שערך רופא בשם דר ' קרנר הוא מצא שהנקניקיות גרמו להפרעות עצביות . 
בהמשך , רופא אחר הצליח לבודד את החיידק מתוך זיהום של מזון מקולקל . 
הזיהום כונה ע"י הרופא בשם בוטולוס זאת מכיוון שפרוש המילה בוטולוס בלטינית הוא נקניקיה . 
בשנת 1980 השתמש לראשונה דר ' סקוט בחומר כדרך לטיפול בתיקון פזילה . 
קיימים טיפוסים שונים של הבוטולינום . 
כיום משתמשים בעיקר בטיפוסים מסוג A ו B . 
סוג B הוא הרבה פחות פעיל מסוג A . 
בתחום האסתטיקה משתמשים בעיקר בבוטולינום טוקסין מסוג A . 
בעולם ובארץ משווקים שני מוצרים של בוטולינום מסוג A : - בוטוקס המיוצר על ידי חברת אלרגן מארה"ב - דיספורט שמיוצר על ידי Ipsen מאנגליה . 
שימושים שונים מאז החל השימוש בבוטולינום לטיפול בפזילה נמצאו לחומר זה שימושים רבים : צרידות - שמקורה בהתכווצות בשרירים של מיתרי הקול . 
הקטנת הפרשת רוק בחולים עם מחלות נאורולוגיות שונות . 
מיגרנה . 
ועוד . 
משנת 1989 משמש החומר גם לטיפולים אסתטיים . 
הבוטולינום מוריד בצורה משמעותית את הפרשת האצטיל - כולין - חומר האמור להפעיל את השריר ועל ידי כך גורם להפסקת או החלשה משמעותית בפעולת השריר . 
פעולת הבוטולינום היא מקומית ואפקטיבית באזור ההזרקה בלבד . 
קמטים חלק מהקמטים בפנים נוצרים מפעילות של שרירים כמו למשל במצח , בין הגבות ובצידי העיניים . 
ניתן לשפר מאד ואף להעלים קמטים אלו בטיפול בבוטולינום . 
על ידי החלשת השריר , העור נמתח מחדש והקמטים נעלמים . 
לעיתים יש צורך במספר טיפולים ובמשך זמן מסוים שיעבור עד להעלמות הקמטים . 
משך ההשפעה של החומר הוא כ 3 - 4 חודשים . 
במידה וממשיכים בטיפול באופן סדיר המרווח בין זמני ההזרקות עולה בהדרגה ומגיע עד 2 טיפולים בשנה לכל היותר . 
הטיפול נעשה במרפאת הרופא . 
בד"כ אין צורך באלחוש מקומי מכיוון שהטיפול נעשה במחט עדינה ביותר . 
לאחר ההזרקה יתכן מעט אודם ונפיחות מקומית החולפים לאחר מספר שעות . 
כמו כן לעיתים יתכן שטף דם תת עורי ( סימן כחול ) קטן החולף אף הוא תוך מספר ימים . 
תופעת הלוואי המשמעותית יותר יכולה להיות פגיעה בשריר אחר בעיקר אם החומר נדד או חלחל לתוך שריר אחר . 
תופעה זו הינה נדירה למדי והיא נעלת תוך מספר שבועות . 
תוצאות הטיפול נראות לעין בתוך 1 - 6 ימים . 
הזעת יתר שימוש נוסף , חדש יותר , של הבוטולינום הוא טיפול בהזעת יתר . 
עיקר השימוש בבעיה אסתטית זו הוא בבתי השחי כפות הידיים וכפות הרגליים . 
זהו טיפול קל ופשוט למדי , אפקטיבי מאד וללא תופעות לוואי בעייתיות של תופעת פיצוי ׁ ( COMPENSASION ) , מצב שבו הגוף מתחיל להזיע באזורים אחרים , כמו לאחר ניתוחי כריתת בלוטות זיעה . 
משך השפעת הטיפול הוא כ - 4 - 6 חודשים . 
מכיוון שעיקר הבעיה בהזעת יתר באה לידי ביטוי בצורתה החריפה והמטרידה בעונת הקיץ מבצעים את הטיפול בתקופת האביב – מרץ , אפריל , מאי עם תום תקופת פעילות החומר מזג האוויר קריר יותר . 
חישוב הטיפול בצורה זו מאפשר טיפול אחת לשנה . 
במקרים חמורים מאד יידרש טיפול לעיתים קרובות יותר על מנת להשיג את התוצאות הטובות ביותר . 
הטיפול בידיים וברגליים מצריך זריקת הרדמה מקומית של האזור . 
הטיפול בבתי השחי ניתן לביצוע גם בעזרת קרם אלחוש . 
הטיפול פשוט יחסית עם תופעות לוואי מועטות ותוצאות מהירות וטובות . 
מדובר בטיפול יחסית חדש המצטרף לגל ההולך וגובר של דרישה לטיפולים מינימום חודרניים ( MINIMUM INVESIVITY ) . טיפולים אלו תופסים מקום נרחב יותר ויותר ברפואה המודרנית . 
לפורום כירורגיה פלסטית של ד"ר רונן גלזינגר 
