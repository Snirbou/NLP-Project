עין עצלה - שיטה חדשה לטיפול לא פולשני 
בימים אלה מושקת בישראל טכנולוגיה טיפולית חדשנית , לא פולשנית , היחידה לטיפול ב " עין עצלה " במבוגרים ובילדים מגיל 9 . 
נוירויז'ן ( NeuroVision ) , פיתחה טכנולוגיה פורצת דרך מבחינה מדעית וטיפולית המאפשרת שיפור הראייה באמצעות אימון המוח ע"י תרגול המפצה על לקות הראייה . 
מדובר בשיטה שמקורה בעבודה על המוח , שעקב גירויים המופעלים עליו , משפיע באופן ניכר על הראייה . 
טכנולוגיית הנוירויז'ן , כוללת אימון ותרגול באמצעות תוכנת מחשב מיוחדת אשר " יוצרת " תהליך למידה נוירולוגי , המאפשר למוח לעבד תמונות שאינן חדות המועברות אליו מהעין העצלה , לכדי תמונות חדות . 
במטרה לאמן את המוח מתקיים תהליך אימון באמצעות 40 - 30 טיפולים פעמיים בשבוע . 
הטיפול באורך 30 דקות מתבצע מול המחשב , בתחילה בקליניקה ובהמשך בבית המטופל . 
הנתונים המתקבלים מהמטופל במהלך התרגול , מועברים באמצעות האינטרנט מהמחשב הביתי אל מחשב האם הממוקם בסינגפור ועוברים ניתוח ועיבוד און ליין , המאפשר את קביעת מהלך התרגול הבא באופן שבו כל מטופל ומטופל ברחבי העולם , מקבל באמצעות המחשב המרכזי תוכנית טיפול אישית בהתאם לקצב ההתקדמות האישי . 
נורוויז'ן , אשר הוקמה בשנת 1999 , מבססת את האפליקציות השונות של טכנולוגיית הנוירוויז'ן , על מחקר ופיתוח ישראלי . 
החל משנת 2003 פועלת החברה בשיתוף עסקי עם המכון הסינגפורי לחקר העין . 
משנת 2004 מתקיים שימוש מסחרי בטכנולוגיית נוירויז'ן במספר מרכזים רפואיים בעולם ומניב תוצאות משמעותיות . 
הטכנולוגיה פותחה על בסיס מחקרים קליניים שנערכו במשך למעלה משני עשורים . 
ב - 5 שנים האחרונות הניסויים הניבו הצלחה קלינית ותוצאותיהם גבוהות מ - 80 % . 
הטכנולוגיה מאושרת ע"י ה - FDA האמריקני וה - CE Mark האירופאי . 
בישראל מיוצגת הטכנולוגיה ע"י חברת Sigma Health Care המתמחה בשיווק פתרונות רפואיים חדשניים . 
חברת סיגמא הלת' קאר מפעילה את שיטת הנוירויז'ן לטיפול בעין עצלה במרכזים הרפואיים של רשת " עיניים " הפועלים בירושלים , תל - אביב , חיפה ובאר שבע . 
על בעיית עין עצלה עין עצלה ( אמבליופיה ) – מוגדרת כמצב בו עין שהיא בריאה ותקינה , אינה מגיעה לחדות ראיה מספקת , מעבר ל - 6/9 גם באמצעות משקפיים / עדשות מגע . 
הגורמים לעין עצלה , הינם : פזילה , בעיה רפואית בעין הגורמת לכך שאיכות הראיה ירודה באחת מהעיניים או בשתיהן עקב אי התפתחות הראייה בתקופה הקריטית של שנות החיים הראשונות . 
בתקופה זו מערכת העצבים מגיבה לגירויים ולכן טיפול בעין עצלה עד גיל 7 יעיל ביותר ומתבצע בעיקר על ידי כיסוי העין הטובה . 
הראייה הדו עינית מתפתחת עד גיל 6 חודשים ותפקידה לאפשר ראייה תלת ממדית . 
העיניים מעבירות למוח 2 תמונות דו ממדיות חדות של המציאות עם מידת חפיפה מסוימת ביניהן . 
המוח מתרגם את התמונות הללו לתמונה תלת ממדית ברורה . 
כאשר התמונות המתקבלות אינן מתאימות זו לזו מתקבלת תמונה מטושטשת . 
התופעה מתפתחת כאשר יש אי התאמה קבועה של התמונות המגיעות למוח בשלבי התפתחות הראייה . 
היות שתמונה דו ממדית חדה מאפשרת תפקוד יעיל יותר מאשר תמונה מטושטשת , המוח מוותר על אחת התמונות בתהליך התרגום באופן קבוע . 
דבר זה מוביל להתנוונות האזור במוח שאחראי על הראייה באותה עין . 
אם תהליך זה נמשך מספיק זמן הוא יוצר עין עצלה וכתוצאה מכך ראיה חד עינית . 
העין מתפקדת אך המוח " לא רואה " איתה . 
טיפול קונבנציונלי רק בשנים הראשונות לחיי הילד - במקרה זה מגרים את העין העצלה באמצעות הפעלת יתר של האישונים , הזלפת טיפות לעין הבריאה ואימון הילד להשתמש בעין הלא תקינה ע"י כיסוי העין החזקה ברטייה . 
במקרה בו איכות הראיה לקויה באחת מהעיניים , המוח יבחר להתעלם מהתמונה המטושטשת ועם הזמן אותו אזור במוח שאחראי לראייה של אותה עין , לא יתפקד כראוי ולא יפרש את התמונה בצורה נכונה , דהיינו , המוח בוחר להתעלם מאחת התמונות ואותה עין שנזנחת עלולה להפוך לעין עצלה . 
סיבות נוספות לעין עצלה הן פזילה , בעיות תשבורת ואי חשיפה העין לראיה ( deprivation ) . הטיפול בעין עצלה הנובעת מחוסר חשיפת העין חייב להתבצע בשבועות ובחודשים הראשונים של החיים . 
על שיטת הנוירוויזן ? 
שיטת הנוירויז'ן מציעה טיפול לעין עצלה לגילאי 9 שנים ועד גיל 55 , עם מצב ראייה של מ - 6/9 עד 6/30 . 
השיטה אינה מתאימה לסובלים מבעיות עיניים הבאות : קטרקט , גלאוקומה , קרטוקונוס , בעיות קרנית , בעיות רשתית , בעיות ריכוז , מחלות כגון סוכרת לא מאוזנת ואפילפסיה . 
כמו כן לא ניתן לעבור את הטיפול במהלך הריון בשל רפרקציה לא יציבה . 
הרעיון המרכזי העומד בבסיס השיטה הינו , גירוי חזותי של המוח . 
דהיינו , אימון והפעלת תאים במוח האחראית על מערכת עיבוד התמונה . 
באמצעות גירוי והפעלת תאים אלה ניתן לשפר את יכולת הראייה . 
האזור במוח שמתחיל בעיבוד התמונה נקרא Primary Visual Cortex ואולם עד היום כמעט ולא התייחסו לקליטת התמונה ולעיבוד שמתבצע במוח כתוצאה מגירוי חזותי . 
בדיקת התאמה בדיקת ההתאמה הינה מקיפה וקפדנית ומהווה מרכיב חשוב בהצלחת הטיפול . 
הבדיקה כוללת : היסטוריה רפואית , צילום פני הקרנית , מדידת איכות וחדות הראייה , רגישות לקונטרסט , הרחבת אישונים , בדיקת מ ס' המשקפיים , בדיקה מקיפה של מומחה לרפואת עיניים וקבלת החלטה על פי כל התוצאות . 
מהלך הטיפול לאחר הזנת הנתונים שהתקבלו מהבדיקות בבדיקת ההתאמה , מערכת הנוירויז'ין בונה תוכנית טיפול ספציפית עבור המטופל . 
בסוף כל טיפול התוצאות משודרות דרך האינטרנט למערכת הבקרה של חברת נוירויז'ו בסינגפור . 
מערכת הבקרה מעבדת את הנתונים ומתאימה את הטיפול הבא בהתאם לקצב ההתקדמות . 
תהליך זה מביא לשיפור רגישות הנוירונים במוח לקונטרסטים נמוכים . 
הטיפול מאפשר למטופל להיות פחות תלוי במשקפיים ולעיתים מבטל את הצורך במשקפיים . 
הטיפול באמצעות טכנולוגיית הנוירויז'ן אינו פולשני ואינו כואב . 
מעבר לכך יתרונו הגדול הוא בביצוע התרגילים בבית . 
מהלך הטיפול מתבצע בחדר חשוך במרחק של 1.5 מטר מהמחשב המציג על פי תוכנית מובנית תצוגה מהירה של עצמים . 
