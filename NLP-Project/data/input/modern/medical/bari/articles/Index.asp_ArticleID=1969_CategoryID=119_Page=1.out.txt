אויסטה - להפחתת הסיכון לסרטן שד פולשני לנשים לאחר הפסקת הוסת 
חברת התרופות האמריקאית אלי לילי ושות' ( NYSE : LLY ) הכריזה כי הועדה המייעצת לענייני תרופות אונקולוגיות של מנהל המזון והתרופות האמריקאי ( FDA ) החליטה להמליץ על אישור התרופה אויסטה ( raloxifene HCl ) של אלי לילי , המיועדת למניעה וטיפול באוסטיאופורוזיס , להתוויה חדשה – הפחתת הסיכון לסרטן שד פולשני . 
ההתוויה מומלצת לנשים לאחר הפסקת הוסת , החולות באוסטיאופורוזיס ונשים לאחר הפסקת הוסת הנמצאות בסיכון גבוה ללקות בסרטן השד . 
המלצותיה של הועדה המייעצת ל - FDA אינן מחייבות . 
אויסטה מותווה כיום למניעה ולטיפול באוסטיאופורוזיס בקרב נשים לאחר הפסקת הוסת . 
בנובמבר האחרון הגישה חברת אלי לילי ל - FDA בקשה לרישום תרופה להתוויה חדשה ( NDA ) במטרה להעריך אם אויסטה מתאימה לשימוש חדש זה , על סמך נתונים שנאספו במשך קרוב ל - 10 שנים מכ - 37,000 נשים לאחר הפסקת הוסת . 
" היום הוא יום טוב במיוחד עבור נשים לאחר הפסקת הוסת " , אמרה פרופ ' גוון קריבי , סגנית נשיא מעבדות המחקר של לילי . 
" אם תאושר , אויסטה תהיה הטיפול הראשון והיחיד מסוגו לשתי בעיות בריאותיות מובילות בקרב נשים לאחר הפסקת הוסת – אוסטיאופורוזיס וסרטן השד . 
בעקבות ההצבעה שנערכה היום , בכוונתנו להמשיך לעבוד עם ה - FDA כדי להפוך אפשרות חשובה זו למציאות עבור החולות " . 
האגודה האמריקאית למלחמה בסרטן מעריכה שקרוב ל - 180,000 נשים מאובחנות מדי שנה כחולות בסרטן שד פולשני . 
הגורמים המדויקים לסרטן השד אינם ידועים אמנם , אולם ישנם גורמי סיכון מסוימים המשפיעים על המחלה , לרבות גיל , היסטוריה משפחתית , היסטוריה אישית של סרטן השד , גנטיקה , גזע ואורח חיים . 
גיל מבוגר הוא גורם סיכון חשוב במיוחד , מכיוון שקרוב ל - 8 מתוך 10 מקרים של סרטן השד מתגלים אצל נשים לאחר הפסקת הוסת בגילאי 50 ומעלה . 
מידע נוסף על סרטן השד ניתן למצוא באתר www.cancer.org . 
הועדה המייעצת סקרה ארבעה מחקרים שהוגשו לעיון ה - FDA בערכת ה - NDA , אשר מייצגים נתונים שנאספו משלוש אוכלוסיות שונות של נשים לאחר הפסקת הוסת : 
נשים לאחר הפסקת הוסת הנמצאות בסיכון מוגבר ללקות בסרטן השד , מתוך ניסוי טמוקסיפן ורלוקסיפן ( STAR ) שנערך בחסות מכון הסרטן הלאומי ( NCI ) ותואם על ידי הפרויקט הלאומי לכירורגיה מסייעת של השד והמעי ( NSABP ) . נשים לאחר הפסקת הוסת בעלות סיכון ידוע או סיכון מוגבר למחלת לב כלילית , מתוך ניסוי השימוש ברלוקסיפן ללב ( RUTH ) . נשים לאחר הפסקת הוסת עם אוסטיאופורוזיס בניסוי הערכת התוצאות השונות של רלוקסיפן ( MORE ) ובניסוי התוצאות המתמשכות הקשורות לאויסטה ( CORE ) 
מידע אודות אויסטה 
אויסטה ( raloxifene HCl ) היא תרופת מרשם שמונעת ומטפלת באוסטיאופורוזיס בקרב נשים לאחר הפסקת הוסת . 
אויסטה אינה אסטרוגן ואינה הורמון . 
אויסטה היא אנטגוניסט סלקטיבי של קולטן האסטרוגן או SERM ( פועלת כאגוניסט / אנטגוניסט של אסטרוגן ) . 
אויסטה מונעת אוסטיאופורוזיס ומטפלת באוסטיאופורוזיס בכך שהיא מסייעת בפועל לחזק את העצמות ולהפחית את הסיכוי לשבירתן . 
למעלה מ - 52 מיליון מרשמים של אויסטה ניתנו מאז אישור התרופה על ידי ה - FDA בשנת 1997 . 
אויסטה אינה מיועדת לכולן . 
אינה מתאימה לנשים בהריון או נשים המסוגלות להיכנס להריון , כמו כן לא לנשים מיניקות או הסובלות מבעיות בכבד או בכליות או לנשים עם קרישי דם שחייבות בקבלת טיפול רפואי . 
תופעות הלוואי הנפוצות ביותר שדווחו הן גלי חום , התכווצויות של שרירי הרגליים , בצקת היקפית , כאב מפרקים , תסמונת שפעת והזעה . 
תופעות הלוואי של אויסטה קלות בדרך כלל , ובמרבית הנשים אינן חמורות מספיק על מנת להצדיק את הפסקת הטיפול . 
