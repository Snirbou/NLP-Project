מתיחת פנים - סוד מעין הנעורים ? 
... 
מערכת המרכז הכירורגי 
ניתוח פנים הוא אולי הניתוח " העממי " ביותר ששמו נקשר אל הרפואה הפלסטית . 
חלום נעורי הנצח קשור קשר ישיר להופעתנו החיצונית ונדמה כי פני האדם שעל פי הגישה הנטורליסטית יראו את מניין השנים ניסיונו וחוכמתו של האדם , הם אולי הסממן החיצוני הבולט ביותר להתבגרותנו . 
בעוד שמדובר באחד הניתוחים הפופולארים ביותר בתחום הרפואה הפלסטית והפחות מורכבים הרי שבשנים האחרונות נדמה שהדיון הציבורי סביבו הסיט עצמו אל מחוזות אחרים . 
הופעתו של הבוטוקס , רעל במינון נמוך המשתק שרירי הבעה דחקה מעט את הדיון הציבורי בניתוחים הפלסטיים והביאה אולי בפעם הראשונה אופציה לניתוח מתיחת הפנים הכול כך פופולארי לשעבר . 
עדין , הזרקת בוטקוס מוגבלת בהשפעותיה ובמשך אורך החיים שלה ויש לה מורכבויות אחרות בהם נדון בכתבה אחרת , הרי שניתוח מתיחת פנים היה ונשאר כלי יעיל בטיפול כולל בהזדקנות מראה הפנים ולא נקודתי בלבד . 
חשבו להדגיש עם זאת , ניתוח מתיחת פנים אינו יכול לעצור או לעכב את הזדקנות העור או את תהליך ההזדקנות ולפיכך השפעתו שלו מוגבלת גם היא אבל תוצאותיו , לפחות בטווח של שנים אחדות מרשימות מאד . 
על ידי הסרת עור רפוי מיותר ועודף וחיזוק שרירי הפנים על ידי שאיבת הצטברויות של שומן מיותר מאזור הפנים והצוואר ניתן אכן להשיג את התחושה הרצויה של מראה צעיר יותר , שכן אלו הם שניים מסימני הזמן הבולטים ביותר בפניו של האדם . 
את הנעורים לא ניתן להשיב , אך בהחלט ניתן לייצר בקלות יחסית את האשליה שהם כאן להישאר מעבר למתוכנן ... 
.. 
. 
הצלחתו של כל ניתוח תלויה בהתאמת המועמד אליו , ניתוח מתיחת פנים אינו שונה מניתוחים אחרים באופן זה . 
סוג העור הוא אולי הקריטריון הראשי והקריטי ביותר בהצלחתו של הניתוח . 
עור עבה וגמיש הוא בעל סיכויי הצלחה טובים יותר מאשר עור דק הנוטה יותר לקמטים . 
תזונה לקויה במשך שנים , עישון ממושך או חשיפה לא סבירה לקרני השמש , כל אלו גם הם פקטורים העלולים ליצור קשיים בהתאמתו של המועמד לניתוח . 
בעוד שבעבר נשים בעיקר היוו את המרכיב העיקרי של אוכלוסיית הניתוח , בעיקר נשים בתחילת שנות החמישים שלהן , הרי שהיום החתך הדמוגראפי של מבצעי הניתוח השתנה לחלוטין : נשים בגיל צעיר יותר מתחילת לטפל בסימני מתיחה וקמטים בפניהן כבר בגיל צעיר יותר ואוכלוסיית הגברים הצטרפה גם היא לשוק ניתוחי מתיחת הפנים בעוד שלפני כשני עשורים נעדרה ממנה כמעט לחלוטין . 
המלחמה בסימני הזמן היא מלחמה אישית מאד למרות שקשה מאד להתעלם מדימויי הגוף ופולחן הצעירים אשר שוטף את כל המדיות המקיפות אותנו הרי שבערבו של יום , אנו אחראים לדימוי הגוף שלנו , חלקנו מקבלים את סימני הגיל בשלווה יחסית או בהשלמה ולחלקנו קשה יותר לקבל את העובדה שדימוי הגוף שלנו אינו תואם את ההרגשה המנטאלית שלנו ואנו מבקשים בעצם לבצע " התאמה " בין השניים . 
את התפרים הנוצרים כתוצאה מן הניתוח מוציאים בשלבים , בדרך כלל כחמישה ימים לאחריו . 
לאחר עשרה ימים לערך מסתיימת הסרת מרבית התפרים . 
הצלקות הנוצרות כתוצאה מהניתוח מוסתרות על ידי קו שיער והן מבוצעות לרוב במקומות נסתרים המסתייעים במבנה הפנים של כל אחד ואחד . 
ההחלמה , גם אם כואבת לעיתים , מסתיימת בתוך זמן קצר יחסית ולאחר שלושה שבועות מרבית המטופלים יפטרו מרוב סימני הניתוח . 
האם הם ירגישו צעירים יותר ? 
זו שאלה שכל מטופל יצטרך לענות עליה באופן אישי , אבל נתונים שנאספו בעניין לא מקשים לערער על תחושת הביטחון הנובעת מטיפול בסימני הזמן . 
על מנת לבדוק את מידת התאמתכם לניתוח , קבעו בהקדם פגישה עם רופא מטפל וקבלו ממנו יעוץ לאחר שתציגו בפניו את מכלול הסיבות לכך שהחלטתם לעבור אותו . 
