סוף הזיכרון 
מה מתרחש במוחנו כאשר אנו לומדים וזוכרים ? 
האם המידע הנלמד נצרב כשינוי פיסי ברשתות עצביות , מעין כתב חרוט על לוח שעווה ? 
פרופ ' ידין דודאי , ראש המחלקה לנוירוביולוגיה במכון ויצמן למדע , ושותפיו למחקר , גילו באחרונה שתהליכי איחסונו של זיכרון ארוך טווח בקליפת המוח הם דינמיים הרבה יותר , ומחייבים פעולה תמידית של מעין 'מנוע מולקולרי ' , המשמר את השינוי שחוללה הלמידה ברשת העצבית . 
נראה שאם מפסיקים את פעולתו של המנוע הזעיר הזה , שעותקים ממנו מצויים בכל תא עצב , חדל הזיכרון מלהתקיים . 
הממצאים , שפורסמו באחרונה בכתב - העת המדעי Science , מערערים את התפיסה המקובלת באשר ליציבותם של זיכרונות ארוכי - טווח ולדרך שבה הם נשמרים במוח , ועשויים לסלול דרך לטיפול עתידי חדשני בהפרעות זיכרון . 
פרופ ' דודאי ותלמידת המחקר רעות שמע , יחד עם פרופ ' טוד סקטור מהמרכז הרפואי של אוניברסיטת מדינת ניו - יורק ( SUNY ) , אילפו חולדות להירתע מטעמים מסוימים . 
לאחר מכן , הזריקו חומר שחוסם חלבון מסוים לתוך האיזור בקליפת המוח שמשמר את זיכרונות הטעם . 
החלבון שבו מדובר הינו סוג של אנזים , כלומר מולקולה שפעולתה גורמת לשינויים מבניים ותיפקודיים בחלבונים אחרים , המשמשים לה כחלבוני מטרה . 
כאשר פעולת האנזים משותקת , חלבוני המטרה צפויים לחזור למצבם מלפני השינוי . 
פרופ ' דודאי ושותפיו למחקר יצאו מנקודת הנחה שהאנזים המדובר מהווה כעין 'מנוע' הפועל ללא הרף כדי לחדש את השינויים שיצרה הלמידה בחלבונים שבתאי העצב שבקליפת המוח . 
לכן , אם יחסמו את פעולתו של המנוע ( האנזים ) , יימחקו השינויים בחלבונים הללו ועמם יימחק הזיכרון . 
וכך אומנם קרה : לאחר הזרקה חד - פעמית של המעכב לתוך קליפת המוח , החולדות שכחו במהירות את מה שלמדו על הטעם . 
הטכניקה פעלה על זכרונות של טעמים שונים זמן רב אחרי שהזיכרונות הללו נוצרו . 
יתר - על - כן , כל הסימנים העידו שהזיכרונות נמחקו כנראה ללא שוב . 
" השיטה שבה פעלנו דומה לתקיעת יתד בגלגליו של 'מנוע מולקולרי ' שצריך לפעול ללא הרף כדי לשמר את הזיכרון , " אומר פרופ ' דודאי . 
" כאשר 'המנוע' הזה מפסיק לפעול , נראה שהזיכרונות חדלים מלהתקיים " . 
במלים אחרות , הזיכרון אינו תוצאה של שינוי חד - פעמי ברשתות העצביות , אלא תהליך דינמי שהמוח צריך לתדלק ולתחזק אותו ללא הרף . 
ממצאים אלה מעלים בין השאר את האפשרות שבעתיד אפשר יהיה לפתח גישות תרופתיות חדשות להגברת הזיכרון וייצובו . 
