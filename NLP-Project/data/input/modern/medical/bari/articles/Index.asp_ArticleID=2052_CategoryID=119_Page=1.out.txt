6 חולים חדשים בסרטן הערמונית מאובחנים בישראל מדי יום 
בכל יום נפטר אדם בישראל מסרטן הערמונית ושישה גברים מאובחנים כלוקים במחלת הסרטן השכיחה ביותר בקרב גברים בישראל . 
כך עולה מנתוני רישום הסרטן הלאומי במשרד הבריאות , שמפרסמת האגודה למלחמה בסרטן . 
על פי הנתונים , המתפרסמים לרגל יום המודעות לסרטן הערמונית שיצויין ב - 3.9 בישראל , ומצויין ברחבי העולם במהלך החודש , בכל שנה מתגלים בישראל כ - 2,250 מקרים חדשים של סרטן הערמונית וכ - 380 גברים מתים ממנה . 
גיל מבוגר ומוצא מגבירים את אחוזי השכיחות . 
היסטוריה משפחתית הקובעת כי גברים שלהם אב שחלה - נמצאים בסיכון גבוה פי שניים לחלות בסרטן מסוג זה . 
כמו כן , תזונה לא נכונה , שתיית אלכוהול ועישון חשודים כמגבירי שכיחות אפשריים , אולם דרושים עוד מחקרים נוספים על מנת לחזק קביעה זו . 
יו"ר האגודה למלחמה בסרטן , פרופ ' אליעזר רובינזון , קורא לגברים מעל גיל 50 ולגברים בקבוצת סיכון , " לא למות מבושה " , להכיר את המחלה ואת תסמיניה ולפנות לרופא שלהם לייעוץ . 
" סרטן הערמונית מתפתח בעיקר בקרב גברים מעל גיל " , 50 מסביר פרופ ' רובינזון . 
" מדובר בסרטן שמתפתח במשך שנים . 
לכן , על כל גבר ישראלי להיות מודע למחלה ולסימניה . 
לשאול ולהתעניין אצל הרופא שלו ובמקרה הצורך , להבדק . 
אסור להתבייש , כי גילוי וטיפול נכון - מצילים חיים " . 
מחקר חדש שפורסם לאחרונה בכתב העת International Journal of Cancer ( כתב העת הבינלאומי לסרטן ) , מצא קשר בין תזונה והשמנה לסרטן הערמונית . 
על פי המחקר , השמנה מעלה את הסיכון ללקות בסרטן ערמונית תוקפני . 
החוקרים , משבדיה , גרמניה וצרפת , השוו בין בדיקות של 392 חולים בסרטן הערמונית לקבוצת ביקורת של 392 בריאים . 
מהתוצאות עולה כי גברים הסובלים מעודף משקל או מהשמנת יתר נמצאים בסיכון גבוה ללקות בסרטן הערמונית בצורתו האגרסיבית , המתפשט לאיברים נוספים בגוף , למרות שאותם גורמים הפחיתו את הסיכון לחלות בסרטן הערמונית מלכתחילה . 
שיעורי התחלואה בסרטן הערמונית נמצאים בעלייה מתמדת בעשור האחרון . 
ככל שעולה הגיל – כך עולה גם הסיכון לחלות בו . 
סימני המחלה העיקריים מתבטאים בקשיים בהטלת שתן ( כמו צורך דחוף בהטלת שתן , כאבים , וכדומה ) , אך ייתכן שיופיעו סימנים נוספים כגון דם בשתן , דם בנוזל הזרע וירידה חדה בתפקוד המיני . 
כיום לא מומלצות בדיקות סקר לאיבחון מוקדם של סרטן הערמונית לכלל אוכלוסיית הגברים , כיוון שעד היום לא הוכח שהבדיקות הקיימות מקטינות את התמותה מהמחלה . 
אולם לגברים הנמצאים בקבוצת סיכון גבוה , מומלצות בדיקות לאבחון מוקדם מגיל 50 , אחת לשנה . 
סיכון גבוה מוגדר כהופעת סרטן הערמונית אצל קרובי משפחה מדרגה ראשונה ( אח , אב או בן ) שחלו בסרטן הערמונית לפני גיל 70 . 
לאוכלוסיה בסיכון גבוה מומלץ לערוך בדיקות PSA לגילוי חלבון המיוצר בתאים של בלוטת הערמונית ונמצא בדם , בדיקה רקטלית ואולטרסאונד . 
בהתאם לכך נקבעות למטופל בדיקות משלימות . 
האגודה למלחמה בסרטן מציינת זו השנה השנייה את יום המודעות לסרטן הערמונית . 
לקראת יום זה תעלה האגודה בקמפיין ברדיו ובעיתונים , אשר קורא לציבור הגברים מעל גיל 50 להתעניין , לשאול שאלות , לפנות לרופא . 
במהלך החודש ייערכו הרצאות פתוחות לציבור , ללא תשלום , בסניפי האגודה למלחמה בסרטן , בשיתוף איגוד האורולוגים הישראלי . 
הציבור מוזמן להתקשר ל טלמידע , מוקד המידע הטלפוני של האגודה למלחמה בסרטן לקבלת עלון מידע בחיוג חינם : 1800 - 599 - 995 . 
שאלות ותשובות – סרטן הערמונית : 
* מהם דרכי אבחון סרטן הערמונית ? 
בדיקה רקטלית - במהלכה מחדיר הרופא לפי הטבעת אצבע עטויה בכפפת גומי , כדי לחוש את גודלה ואת מוצקותה של בלוטת הערמונית , בדיקת PSA ( Prostate Specific Antigen ) , בדיקת דם שנועדה לבדוק את רמת ה - PSA , שהוא חלבון המיוצר על ידי בלוטת הערמונית , סריקה על ידי אולטרא סאונד טרנס - רקטלי , במהלכה גליל קטן , אשר מכיל מתמר המשדר גלי קול , מוחדר דרך פי הטבעת . 
בדיקת האולטרסאונד נותנת תמונה של בלוטת הערמונית ומאפשרת לרופא לראות אם ישנם אזורים שאינם תקינים בבלוטה . 
הבדיקה אינה מכאיבה ונמשכת כחצי שעה . 
כמו כן , ייתכן ותבוצע ביופסיה , בדרך כלל , בהנחיית אולטראסאונד טרנס - רקטלי , על ידי החדרת מחט מיוחדת בעלת קוטר קטן , לכיוון הערמונית דרך פי הטבעת ( רקטום ) . 
לרוב , נלקחות כשש ביופסיות באותה בדיקה . 
הביופסיה מבוצעת במהירות ורוב הגברים מדווחים על אי נוחות קלה בלבד . 
פיסות הרקמה נבחנות במיקרוסקופ על ידי פתולוג , והאבחנה לקיומו של סרטן הערמונית נקבעת אך ורק על סמך תוצאות בדיקת הרקמות שהוצאו בביופסיה . 
* מתי יש לבצע בדיקות לגילוי מוקדם של סרטן הערמונית ? 
המלצות המועצה הלאומית לאונקולוגיה בישראל , התואמות להמלצות בארצות אחרות , אינן כוללות בדיקות סריקה לאבחון מוקדם של סרטן הערמונית לכלל אוכלוסיית הגברים , פרט לגברים הנמצאים בקבוצת סיכון גבוה , להם מומלצות בדיקות לאבחון מוקדם מגיל 50 , אחת לשנה . 
סיכון גבוה מוגדר כהופעת סרטן הערמונית אצל קרובי משפחה מדרגה ראשונה ( אב , אח או בן ) , שחלו בסרטן הערמונית לפני גיל 70 . 
לאוכלוסייה בסיכון גבוה מומלץ לערוך בדיקות PSA , בדיקה רקטלית ואולטרא סאונד טרנס - רקטלי . 
בדיקות משלימות נוספות נקבעות לפי תוצאות בדיקות אלו . 
איגוד האורולוגים בארה"ב ממליץ על בדיקת PSA ועל בדיקה רקטלית פעם בשנה לכל גבר מגיל 50 , או לכל גבר מגיל 40 הנמצא בקבוצת סיכון גבוה . 
המלצה זו לא אומצה בישראל ובמדינות אירופה מאחר ומומחים רבים סבורים כי אין עדיין מספיק נתונים מדויקים כדי לתמוך בהמלצות אלו . 
* מהו PSA ? 
PSA הינו חלבון הנמצא כמרכיב טבעי בנוזל הזרע , המיוצר בתאי בלוטת הערמונית . 
ה - PSA שומר שהזרע , על מרכיביו השונים , יישאר בצורה נוזלית . 
כמויות זעירות של PSA יוצאות גם אל מחזור הדם , ועל כן רמתו של חלבון זה ניתנת למדידה בבדיקת דם פשוטה . 
* כיצד ומתי מבוצעת בדיקת דם ל - PSA ? 
בדיקה זו היא אמצעי חשוב העוזר באבחון סרטן הערמונית , בייחוד אם היא משולבת עם בדיקה רקטלית . 
ההחלטה על ביצוע בדיקת דם חייבת להיות מתוך שיקול דעת רפואי והתייעצות עם הגבר הנבדק . 
על הרופא להסביר לו מה משמעות הבדיקה ותוצאותיה האפשריות . 
דגימת דם נלקחת , בדרך כלל , מהזרוע ומועברת למעבדה בה נקבעת רמתו של ה - PSA בצורה מדויקת . 
עם קבלת התשובה ניתן לדון עם הרופא לגבי משמעות התוצאה . 
* מהו PSA תקין ? 
ניתן לומר באופו כללי , כי ערך PSA הגבוה מהערך התקין של המעבדה , " מפריד " בין אלה שלהם סיכוי נמוך להימצאות גידול סרטני בבלוטת הערמונית , לבין אלה שצריכים לעבור בדיקה נוספת . 
עובדות אלו מקשות על השימוש ב - PSA כסמן לגילוי מוקדם של סרטן הערמונית . 
* מה גורם ל - PSA לעלות ? 
עם העלייה בגיל נצפית גם עלייה ברמת ה - PSA בדם . 
רמתו יכולה גם לעלות כתוצאה מכל תהליך הגורם לריבוי תאים המייצרים PSA , כמו למשל גידול של הערמונית . 
התהליך השכיח ביותר שגורם לעליית ערכי PSA הוא גידול שפיר של בלוטת הערמונית . 
דלקת של הערמונית , טיפולים מסוימים , כגון : ביופסיה של הערמונית , ציסטוסקופיה , ותרופות יכולים גם הם לגרום לעליית ערכי ה - PSA בדם . 
גם מגע מיני יכול להעלות את רמת ה - PSA , ולכן יש לבצע את הבדיקה 24 שעות לפחות לאחר קיום מגע מיני . 
* למי מומלצת בדיקה ראשונית של PSA ? 
הרופא עשוי להמליץ על בדיקת PSA בשל אחת או יותר מהסיבות הבאות : גבר בן 50 ומעלה שנמצא בקבוצת הסיכון הגבוה , גילוי ממצא חשוד בבדיקה הרקטלית , או במידה וישנן הפרעות בהטלת השתן העלולות להצביע על בעיה אפשרית בערמונית . 
* האם אני , כאדם בריא , יכול לבצע בדיקת PSA ? 
חשוב להגיע לכלל החלטה כי אכן אתה מעוניין לבצע את הטיפול , במידה ויאובחן סרטן בערמונית . 
אם לאחר היוועצות ברופא וקבלת מידע מתאים הינך מחליט כי יתרונות האבחון והטיפול עולים על החסרונות ותופעות הלוואי שלו , אזי כדאי לעבור את הבדיקה . 
הואיל ועדיין קיים ויכוח בין הרופאים לגבי חשיבות בדיקה זו לנושא הגילוי המוקדם של סרטן הערמונית , ההחלטה נשארת למעשה בידיך . 
* באיזו תדירות יש לבדוק את רמת ה - PSA ? 
אם הבדיקה הרקטלית וערך ה - PSA שניהם תקינים , מומלץ לבצע בדיקה חוזרת כעבור שנה . 
אם רמת ה - PSA גבוהה אך בדיקות נוספות הן תקינות , עשוי הרופא להמליץ על ביקורת PSA לעיתים תכופות יותר , או להמליץ על בדיקות PSA במתכונת מורחבת . 
