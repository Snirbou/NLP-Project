נזקי העישון ומקורותיו 
כ - 500,000 איש מתים בארה"ב מידי שנה מנזקי העישון . 
בישראל המספר עומד על כ - 10,000 איש בשנה , מתוכם 1500 מעשנים פאסיביים . 
לקראת ה - 31 למאי , בו ייערך ברחבי העולם יום ללא עישון , מציין פרופ ' פלטיאל וינר , מנהל המחלקה לפנימית א' ומומחה למחלות ריאה במרכז הרפואי הלל יפה , כמה עובדות ומספרים שכדאי לדעת לפני שאתם מחליטים לקחת סיגריה ליד . 
על פי פרופ ' פלטיאל וינר , מנהל המחלקה לפנימית א' ומומחה בתחום מחלות הריאה במרכז הרפואי הלל יפה , " כל סיגריה שהאדם מחליט לעשן מקצרת את חייו " . 
בחישוב פשוט - מי שמעשן קופסא אחת בכל יום בתקופה של למעלה מ - 20 שנה מקצר את חייו בממוצע בכ - 10 שנים . 
לדבריו , גם עישון של 3 סיגריות ביום יוצר השפעה מזיקה למעשן ולסביבתו . 
הדבר נובע מכך שבעשן הסיגריה ישנם כ - 4000 חומרים שונים , מהם כ - 400 חומרים שהוכחו כמזיקים וכ - 200 חומרים קרציונגנים ( חומרים גורמי סרטן ) . 
בשורה התחתונה , החומרים המזיקים הקיימים בעשן סיגריות גורמים להחלשה כללית של מערכת החיסון בגוף ובכך חושפים את המעשנים ואת סביבתם למחלות בתדירות גבוהה יותר וברמת חריפות גבוהה יותר . 
ההיסטוריה של העישון מקורו של הטבק בארה"ב ( אמריקה המרכזית ) . 
הוא הובא לאירופה על ידי המלחים של קולומבוס , כלומר רק בסוף המאה ה - 15 . 
מקור השם " טבק " בא מלשון " טובאגו " , שהוא החליל הענק שבעזרתו עישנו האינדיאנים את הטבק . 
במאות ה - 16 וה - 17 נחשב עניין העישון לבעל יתרונות מסוימים ביניהם נושא ההשמנה . 
טענות הרופאים אז היו כי עישון סיגריות יכול להועיל בהפחתה במשקל . 
כיום ידוע כי אין זה נכון בהכרח . 
למרות מה שנהוג לחשוב , העישון הפך נפוץ דווקא במלחמת העולם הראשונה והשנייה . 
בסוף מלחמת העולם השנייה , כמעט 50 % מכלל אוכלוסיית העולם הבוגרת הפכה למעשנת . 
ב - 1958 הופיע לראשונה האזהרה על נזקי העישון על ידי משרד הבריאות האמריקאי על כך שעישון עלול להזיק לבריאות . 
מאז , הוכח באין ספור מחקרים , כי הנזקים שגורם העישון הינם משמעותיים ביותר והחל מסע חובק עולם להחדרת המודעות לנושא העישון . 
כיום נעמדת האוכלוסייה המעשנת בעולם בכ - 25 % מכלל בני האדם . 
נזקי העישון כפי שצוין , בישראל נפטרים במהלך כל שנה כ - 10,000 איש מנזקי העישון . 
לחומרים המזיקים בעשן הסיגריה ישנן השפעות רבות ומגוונות על האפשרות לחלות במחלות שונות , רובן המכריע מחלות קשות וכרוניות . 
מחלות ריאה חסימתיות כרוניות ( COPD ) – ברונכיט כרונית . 
מחלה בה קיים קוצר נשימה הולך וגובר הנגרם כתוצאה מהרס יחידות פונקציונאליות של הריאה . 
כ - 15 % מכלל המעשנים מפתחים COPD משמעותי במהלך חייהם שהולך ומחריף עם ההתבגרות . 
זוהי מחלה המופיעה לרוב אצל המעשנים בעשור החמישי לחייהם , אשר גורמת לזיהומים חוזרים בדרכי הנשימה ומביאה את החולים בה למצב של אשפוזים חוזרים בגלל החרפה במצב הנשימה , לצורך בשימוש חיצוני בחמצן ואף לכדי צורך בהשתלות ריאה . 
למרפאת הריאות של המרכז הרפואי הלל יפה מגיע מידי שנה מספר רב של מטופלים במחלה זו בדרגותיה השונות . 
הנתון שמציין פרופ ' ווינר הוא מהגבוהים במדינה - בין 10 ל - 30 אחוז מכלל המטופלים במרפאתו הם חולים ב - COPD . 
מבחנת נתוני הבראה חשוב לציין כי משעה שחלה האדם ב - COPD , אין דרך להבריא ממנה לחלוטין . 
עם זאת , הפסקת העישון לחלוטין בולמת את הידרדרות החולה ומייצבת את מצבו . 
מחלת הסרטן - בתחום מחלות הסרטן הנגרמות כתוצאה מעישון מוביל סרטן הריאה . 
זהו סרטן המופיע באופן כמעט בלעדי אצל מעשנים . 
מי שמעשן קופסת סיגריות בזמן של למעלה מ - 30 שנה מגדיל את הסיכון לחלות בסרטן הריאה פי 25 מאדם שאינו מעשן . 
זהו אחד מסוגי הסרטן , שגם גילוי מוקדם שלו אינו מסייע בהכרח לריפויו הסופי . 
כיום הפך סרטן הריאה להיות הגורם מספר אחת בתמותה אצל מעשנים ברחבי העולם . 
סוגים נוספים של סרטן השכיחים מאוד בקרב מעשנים הם סרטן המעי הגס , סרטן הפה והלוע , סרטן שלפוחית השתן , סרטן הוושט וסרטן הכליה . 
עם זאת , חשוב להדגיש כי כל סוג סרטן אחר מושפע משמעותית מהיותו של האדם מעשן , וכי סוגי סרטן כגון סרטן האשכים , סרטן הרחם ועוד מושפעים משמעותית מגורם העישון ושכיחים יותר אצל מעשנים . 
מחלות לב – הוכח כי מחלות לב ומחלות כלי דם פריפריאליים שכיחות פי 2 יותר אצל מעשנים מאשר אצל לא מעשנים . 
בדומה הסיכוי ללקות בשבץ מוחי ( CVA ) שכיח כמעט פי 3 אצל מעשנים מאשר אצל לא מעשנים . 
בתחום הפוריות וההיריון – מחקרים שונים מורים כי ישנו קשר ישיר בין עישון במהלך ההיריון לבין ארעיותם הגבוהה של הפלות . 
כמו כן , לנשים המעשנות במהלך ההיריון ישנם עוברים קטנים יותר ונולדים תינוקות במשקל נמוך יותר מהממוצע . 
בדומה , גברים מעשנים עלולים להיות פוריים פחות ובעלי נטייה גבוהה יותר להידבק באיידס . 
האצת תהליכי הזדקנות – העישון משפיע על המערכת הקרדיו - ווסקולארית המספקת דם וחמצן לגוף . 
מצב זה " מעודד " ההאצה בתהליכים טרשתיים , יוצר מצב של אספקת דם פחותה לאיברים 
השונים בגוף וגורם להידרדרות בתפקודם . 
ישנם מחקרים המוכיחים כי לאורך השנים קיימת ירידה משמעותית אצל מעשנים בכל הקשור לאינטליגנציה ולזיכרון . 
בנוסף , קיימת אצל מעשנים תופעה הנקראת " פני מעשן " . 
הכוונה היא להופעת קמטוטים רבים בפני האדם , בעיקר מסביב לפה , המשפיעה על חיצוניותו במידה ניכרת . 
תופעה נוספת היא עור צהוב יותר באזור הפנים , הידיים והציפורניים . 
עישון פאסיבי וסיגריות " לייט " במחקרים שונים , כמו גם במסעות הפרסום כנגד העישון ונזקיו של השנים האחרונות , הובהר למעשנים מעל לכל ספק כי הנזק שנעשה בעת העישון הוא כפול – למעשן ולסביבתו . 
יתרה מזאת , הוכח כי ריכוז החומרים המזיקים ששואף המעשן הפאסיבי לעומת המעשן הפעיל ( השואף את הרעלים דרך הפילטר ) הוא גבוה במספרים משמעותיים מכיוון שהמעשן הפאסיבי אינו עושה שימוש בפילטר הקיים באופן רגיל בסיגריה . 
בחלקם , ריכוזם של החומרים המזיקים שבעשן הסיגריה גבוה לעיתים עד פי 16 ו - 30 מאשר ריכוזם בעשן הישיר אותו שואף המעשן הפעיל . 
פרופ ' וינר מציין כי קרוב לודאי שכ - 1500 איש מתים מידי שנה מנזקי העישון הפאסיבי במדינת ישראל . 
בנוסף , כמות ה - CO ( חד תחמוצת הפחמן ) הרבה שקיימת בעשן הסיגריות נספגת דרך הריאות . 
ה - CO נקשר לדם באותו אופן שבדרך כלל נקשר החמצן . 
כשזה קורה יתכנו קוצר נשימה ובעיות בקצב הלב . 
גם לגבי ה CO ריכוזו בעשן אותו שואף המעשן הפאסיבי הוא גדול פי 2.5 מריכוזו של ה - CO אותו שואף המעשן עצמו . 
את הסיגריות " לייט " מגדיר פרופ ' וינר כ " בלוף " של חברות הסיגריות . 
" מדובר בסיגריות שאין בהם הקטנה של החומרים המזיקים , אלא בהקטנה של כמות הניקוטין שהוא החומר הממכר בטבק . 
בדרך כלל , מעשנים שמעשנים סיגריות " לייט " יעשנו יותר על מנת לקבל את אותה הכמות של החומר הממכר ( הניקוטין ) . 
במילים אחרות הנזק הוא בדיוק אותו נזק " . 
" לסיכום " , מציין פרופ ' וינר , " חשוב לזכור כי הפסקת עישון בכל רגע נתון משפרת את המצב הבריאותי של האדם , גם אם הוא מעשן " כבד " ובמשך שנים . 
גם אם הנזק כבר נעשה ניתן למנוע הידרדרות נוספת מרגע שמפסיקים לעשן כמו במחלת ה - COPD . 
לדוגמא : במידה שהאדם הפסיק לעשן , סיכוייו לחלות במחלה קרדיווסקולארית ( מחלת לב ) , הופכים להיות זהים תוך שנתיים מיום הפסקת העישון לאלו של אדם שאינו מעשן כלל " . 
