הזעת יתר והטיפול בבוטוליניום טוקסין 
מהי הזעת יתר ? 
Hyperhidrosis מוגדרת כהזעת יתר בכפות הידים , בבית השחי , בפנים או בכפות הרגלים , מעל לכמות הדרושה לצינון הגוף . 
זהו מצב מדכא ומנטרל מאוד פעילות רגילה של הגוף . 
הדיכאון נובע מהעובדה שגם חברים ובני משפחה אינם מכירים את התופעה , ועל כן הסובל מוכן לנקוט בכל פעולה כדי להיפטר ממנה . 
ההזעה מופיעה אצל 5 % מהאוכלוסייה בעשור השני או השלישי לחיים . 
ההגדרה המדויקת לאיפיון התופעה היא סובייקטיבית . 
ככלל , ידוע שהסובלים מאבדים שיעור גבוה של נוזלים מעבר לרמה הנורמלית . 
התופעה גורמת לבעיות חברתיות , והסובל יימנע ממצבים בהם ייאלץ ללחוץ ידים , כדי שלא להסביר את מצבו . 
התופעה עלולה ליצור גם בעיות מקצועיות הואיל וידים מזיעות מפריעות בעיסוקים רבים . 
הזעת יתר נגרמת מפעילות יתר , שסיבותיה אינן ידועות , של בלוטות ההזעה בכפות הידים , בבית השחי , בפנים ובכפות הרגלים . 
המקרים השכיחים ביותר של הזעת יתר ממוקדת נובעים ממקור בלתי ידוע 
. 
בכ - 60 % מהמקרים נפגעים כפות הידים והרגלים ( Palmoplantar ) וב - 30 % עד 40 % בית השחי ( Naver and aquilonius ) המזיעים מאבדים עד 3 ליטר בשעה הראשונה בעוד שאדם נורמלי מאבד 0.5 ליטר . 
הגדרת הכמות של הזעת יתר נחשבת איבוד של 50 מ"ג לדקה . 
. 
הזעת יתר גורמת להתייבשות וריכוך של העור שתוצאותיו דלקות משנה ו - Acrocyanosis and Keratoderma . 
קיימים שני סוגים של בלוטות זיעה : 
1 . 
בלוטות ה - apocrine ממוקמות בעיקר בבית השחי ובאיזור הפריאנלי , ששם הן מרכיבות 10 % - 40 % מתאי הזיעה האזוריים , ואינן פעילות עד לגיל ההתבגרות . 
יש להן פעילות בייצור pheromone אבל אינן פעילות בויסות חום הגוף . 
2 . 
בלוטות ה - eccerine מעורבות בויסות חום נורמלי של הגוף ואחראיות להזעת יתר . 
הן מפוזרות על פני כל הגוף בצפיפות של בערך 60 לסמ"ר , למעט כפות הידים והרגלים ששם צפיפותן גבוהה הרבה יותר - עד ל - 600 לסמ"ר . 
... האזורים המושפעים מהזעת יתר מרוכזת - כפות הידים הרגלים ובית השחי , אחראים רק ל - 10 % מנפח ויסות החום של הגוף . 
הזיעה נגרמת כתוצאה מעליה בחום הגוף או חרדה . 
החרדה היא סיבה שכיחה אצל הסובלים מהזעת יתר . 
קיים הבדל תפקודי בין הזעה מבלוטות ה - eccerine באזורים שונים בגוף . 
לדוגמא - הזעה כ לעליה קלה בחום היא מוגבלת לעור שעיר וכוללת רק כפות ידיים כאשר הדחף לויסות חום הגוף הוא חזק . 
התרגשות רוחנית גורמת להזעה בעור glabrous כגון בית השחי ושאר הגוף . 
סיבות § חום מקומי § פעילות גופנית § חום מדלקת § פחד , חרדה 
הסיבה להזעת יתר ראשונית נקודתית אינה ידועה . 
להזעת יתר כללית יש סיבות רבות והיא מישנית למצבים שונים כולל מחלות מטבוליות שגון סוכרת או hyperthyroidism ' malignancy ומצבים נוירולוגיים מסוימים . 
לכן חשוב לקבוע אם ההזעה היא ראשונית , לפני שמתחילים טיפול כלשהו . 
הזעה נקודתית עלולה להופיע גם לאחר פציעה בעמוד השדרה . 
הזעה גוסטטורית או סינדרום של פריי מתבטאת בהזעה של חצי פרצוף ב למזון חריף . 
אפשרויות טיפול : 
הקדמה קיימים מספר טיפולים נגד הזעת יתר והם לא מספקים . 
מסמך זה אינו מפרט את כולם אבל מתמקד בעיקריים . 
טיפולים מקומיים 
§ נוגדי הזעה בשורה הראשונה נמצאים המשחות והתרסיסים כגון Aluminium chloride שהוא הנפוץ ביותר . 
יש למרוח כל 48 שעות והשפעתו ל - 48 שעות והוא אפקטיבי יותר לבית השחי מאשר לכפות הידיים . 
מרבית המטופלים בתכשירים אלו מתלוננים על גירוי עורי ניכר באיזור הטיפול ויעילותו הולכת ופוחתת עם הזמן . 
§ Iontophresis זהו הליך בו משרים את הידים במים או בתמיסה ומעבירים בו זרם חשמלי למשך 30 דקות , והוא יעיל ל 3 - 4 ימים . 
ניתן לבצעו בבי"ח , במרפאה או בבית . 
גם הליך זה מאבד מיעילותו עם הזמן . 
§ Systemic therapies Anticholinergic medication אלה תרופות די יעילות אולם יש להן תופעות לוואי בלתי נעימות כגון יובש בפה או טשטוש ראיה , ועל כן רבים מהמטופלים פוסלים אותן מראש . 
§ תרופות הרגעה תרופות מרגיעות יכולות להיות אפקטיביות כאשר החרדה היא זרז להזעה כללית או ממוקדת , אולם בהתחשב בתופעות הלוואי שלהן חסרונותיהן עולות על יתרונותיה . 
§ הקדמה בוטולינום טוקסין A הוא רעלן בעל עצמה המופק מחידק ה - clostridium botulinum והוא חוסם שיחרור אצטילכולין . 
הדיווח הראשון על שימוש בבוטוקס , אלרגן , כטיפול נגד הזעת יתר פורסם בלנסט ב - 1977 . 
אשה בת 26 שסובלת מהבעיה 10 שנים בלי הפרעות המערכת האוטונומית , טופלה בעבר ב - iontophoresis and topical aluminium chloride שנמצאו יעילים . 
הוזרק לה בוטוקס ( 100 יח ' 3.0 מ"ל מדולל ב - 0.9 סלין ) בכף היד השמאלית ב - 10 נקודות שונות ( 3 יח ' לנקודה ) מרוחקות כ - 2.5 ס"מ זו מזו . 
טיפול דומה בוצע ביד ימין . 
ההזעה נמדדה עם minor's iodine starch לפני ואחרי הטיפול . 
לאחר 24 שעות הידים החל שיפור ולאחר שבוע הידים היו יבשות . 
ההזעה לא חזרה במשך 14 שבועות של מעקב . 
אובחנה חולשה קלה של היד כשבועיים לאחר הטיפול . 
התלונה העיקרית היתה הכאב בהזרקה עצמה . 
לאחר הדיווח הנ"ל החלו מחקרים נוספים . 
בוטולינום טוקסין A - תוצאות ההזרקה 
ניתן להעריך את תוצאות ההזרקה במבחן יוד - עמילן , המראה ירידה משמעותית או חיסול מוחלט של הזעת היתר באזור המוזרק , לאחר 3 - 7 ימים . 
לפעמים האזורים בין נקודות ההזרקה עדין רטובים , ואז אפשר לבצע הזרקה נוספת לשם ( לא בתוך 3 חודשים ) האפקטיביות היא לפחות 4 - 6 חודשים . 
ניתן לחזור על הטיפול ללא הגבלה . 
§ הוראות נגד 
הבוטוקס לא נוסה בצורה מספקת כדי להמליץ על השימוש בו לנשים הרות או מניקות , או לפציינטים עם בעיות neuromuscular , או הפרעות כלי דם . 
כמו כן אין להשתמש בבוטוקס ביחד עם תכשירים Aminoglycoside . 
§ בטיחות 
הסיכון הגדול ביותר בשימוש בבוטוקס הוא התפשטות סיסטמית של הרעלן שעלול לגרום לשיתוק נרחב . 
המינון להזעת יתר הוא זעיר דיו כדי שלא להתחשב בסיכון זה . 
§ תופעות לוואי 
תופעות לוואי קורות לעיתים רחוקות ( 1995 Moore ) . הזריקות לכפות הידים והרגלים עלולות להיות מכאיבות מאוד ללא הרדמה . 
עלולים להופיע שטפי דם מקומיים קטנים בנקודות ההזרקה , שאינם מצריכים טיפול . 
עלולה להופיע חולשה בשרירי כפות הידים , שהיא הפיכה . 
זאת בגלל הזרקה עמוקה יותר , או הזרקת כמות גדולה יותר בנקודה אחת , וכתוצאה מכך מתפזר החומר מתחת לעור ( - Dermis ) . 
§ תוצאות של הזרקה חוזרת 
ענין זה לא נחקר לעומק , אלא רק בהקשר של עויתות שרירים . 
פציינטים טופלו שנית בתקופה של שנתיים בצורה עוקבת ( Naumann איבחון אישי ) . 
אחת הבעיות היא שפציינטים עלולים לפתח חיסון כנגד הרעלן על ידי יצירת נוגדנים . 
למעשה הסיכון הוא נמוך אפילו בהזרקה חוזרת של כמויות גדולות כל 3 עד 6 חודשים ( בדרך כלל 4 % עד 10 % ב - Cervical dystonia ) . 
§ סיכום 
השימוש ב - בוטוקס הוא בטוח ופשוט בטיפול בהזעת יתר בכפות הידים ובבית השחי , ויש לו סיכוי לבוא במקום טיפול ניתוחי או פולשני אחר , ולפחות יש להתחשב באופציה זו כאלטרנטיבה . 
