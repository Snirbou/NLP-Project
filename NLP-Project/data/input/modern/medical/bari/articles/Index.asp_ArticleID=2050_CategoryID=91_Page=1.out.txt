כמה נקודות על הנקודות הקטנות 
בעבר שומה על הפנים נתפסה כסממן ליופי ו " הרימה " את המראה החינני והסקס אפיל של סלבריטאים ממרילין מונרו ועד סינדי קרופורד . 
אך האופנה , מסתבר , השתנתה וכיום פונים יותר ויותר אנשים להסרת שומות מחלקי גופם , כולל פנים , מטעמים קוסמטיים . 
ד"ר מיכאל שוחט , רופא עור בכיר ומנהל תחום רפואת העור וטיפולי ליזר , בכללית אסתטיקה , מתמחה בהסרת שומות ומציג לנו כמה נקודות על הנקודות הקטנות : 
מהי שומה ? 
שומה היא גידול שפיר המורכב ממלנוציטים או תאי נבוס , מהווה נגע עור שכיח ומופיעה כאזור עור אדמדם או חום כהה בעל גבול ישר . 
מה הבדל בין שומה לנקודת חן ? 
שומה כהגדרה חיבת להכיל תאי נבוס . 
נקודת חן , הינה מושג כללי יותר , בה משתמשים האנשים לתיאור חלק מן הנגעים על פני העור . 
איזה סוגי שומות קיימות על העור ? 
ישנן שומות מולדות המופיעות אצל אחוז אחד מכלל הילודים , המתחלקות לפי גודלן לקטנות , בנוניות וענקיות . 
שומות ענקיות מומלץ להסיר בשלב מוקדם ביותר . 
שומות נרכשות מופיעות כבר בשנה הראשונה לחיים ומספרם הולך וגדל בגיל ההתבגרות ומגיע לשיא בגיל 25 , לעיתים עד 30 שומות ומכאן והלאה ישנה ירידה במספרם . 
כיצד ניתן להבדיל בין שומה למלנומה ? 
ישנם 4 סימני אזהרה לשומה מסוכנת : 
שומה שמגרדת דמם ספונטני מהשומה שינוי בשומה שקיימת שנים רבות הופעת שומות חדשות במקרים אלה יש להתייעץ עם רופא עור 
האם נותרות צלקות לאחר הסרת השומה ? 
כן . 
ואולם בטיפול נכון ע"י רופא מומחה , הצלקות בד"כ יהיו מינימליות , ויטשטשו אחרי תקופה מסוימת . 
האם ישנם סיכונים בעקבות הסרת שומה לצרכים קוסמטיים ? 
דבר זה תלוי באזור בו השומה נמצאת , בגישה ובשיטת ההסרה . 
אנשים רבים פונים להסרת שומות מסיבות קוסמטיות ואינם לוקחים בחשבון שהתוצאה יכולה להיות בצורת צלקת . 
לכן , במקרה שהשומה נמצאת במקום חשוף לעין , כדאי לבחור מנתח פלסטי או דרמטולוג כירורג , שיסיר את השומה , כך שההסרה תעשה בצורה עדינה ושלא יישארו צלקות בולטות . 
סיכון נוסף הוא זיהום , ולכן שוב רצוי לפנות לרופא עור / מנתח פלסטי מומחה עם מיומנות וניסיון רב בנושא . 
איזה שיטות קיימות להסרת שומה קוסמטית ? 
הסרת שומות נעשות בכמה דרכים : 
הסרה כירורגית ע " ניתוח כולל תפרים הסרה כירורגית ללא תפרים צריבה בלייזר או מחט חשמלית 
אופן ההסרה נקבע על פי סוג השומה והתרשמות המנתח . 
רצוי לא להסיר שומה פיגמנטרית ללא לקיחת בדיקה פתולוגית . 
האם מותר להיחשף לשמש אחרי הסרת שומה ? 
מומלץ עד לריפוי מושלם והעלמות האודם להיזהר בחשיפה לשמש ולהשתמש בקרם הגנה . 
