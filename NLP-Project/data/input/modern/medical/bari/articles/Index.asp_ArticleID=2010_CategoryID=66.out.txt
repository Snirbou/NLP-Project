בחזרה לביה"ס - כמה שאלות על בריאות ילדך 
עוד מספר ימים יסתיים החופש הגדול וילדינו יחזרו ללימודים בבית הספר והגן . 
לקראת החזרה לספסל הלימודים מספקים מומחי המרכז הרפואי הלל יפה מספר טיפים ועצות בריאותיים . 
לגזור ולשמור . 
בדיקות ראיה ושמיעה ד"ר עדי קליין , מנהלת מחלקת ילדים , מדגישה כי קיים קשר הדוק בין הישגים בלימודים לבין תקינותם של חוש השמיעה וחוש הראיה . 
לכן מומלץ לבצע בדיקות שמיעה וראיה אחת לתקופה . 
חשוב לשים לב האם הילד מתלונן על כאבי ראש לקראת סיום יום הלימודים או מתקשה במשימות מסוימות בבית הספר אשר יכולות להעיד על בעיית ראייה . 
כמו כן , חשוב לוודא כי הילד אינו יושב קרוב מידי למסך הטלוויזיה בעת הצפייה , משום שמצב זה יכול לגרום לליקויי ראייה שישפיעו , כפי שצוין , בעת הלימודים בבית הספר . 
בדומה , בדיקת חוש השמיעה תתרום ליכולת של הילד להתרכז במהלך השיעורים בבית הספר מכיוון שמאפשרת פיתוח ורכישה של מיומנות שפה ודיבור המסייעים להתמצא במרחב על היבטיו השונים . 
ד"ר קליין מציינת כי נדיר שילדים עם לקויי שמיעה לא יתגלו עד לגיל בית הספר , אך קיימת קבוצת ילדים אשר בגילאי הגן סבלו מדלקות אוזניים חוזרות והצטברות נוזלים כרונית באוזן התיכונה דבר אשר לאורך זמן עלול לגרום לירידה מסוימת בשמיעה . 
לעיתים קרובות , ליקויי שמיעה באים לידי ביטוי בליקויי דיבור , דיבור בקול גבוה , דיבור לא ברור וצפייה והאזנה לטלוויזיה בווליום גבוה מאד . 
ילדים אלו יכולים לעבור בדיקת שמיעה אשר איננה פולשנית ונותנת הערכה מדויקת לגבי הצורך בהתערבות רפואית בנידון . 
בדיקות שמע אלו ניתנות לביצוע במרכז הרפואי הלל יפה במחלקה ל אף אוזן גרון . 
בחירת ילקוט ובריאות הגב ד"ר יורם פולמן , מנהל המחלקה לאורטופדית ב' ומומחה ברפואת עמוד שדרה מסביר כי אין חשיבות לשימוש בתיקים המוגדרים כאורטופדיים , אלא יש להתייחס למשקל התיק שנושא הילד על גבו . 
בשנים האחרונות , ישנה נטייה בבתי הספר להעמיס על גבם של הילדים ספרים וחוברות , וכך אנו עדים לתופעה של ילדים הסוחבים על גבם תיקים שמשקלם חריג , מצב המהווה גורם סיכון לכאבי גב ונזקים עתידיים . 
" הפתרון לכך הוא פשוט ואינו כולל רכישת תיק אורטופדי משוכלל ויקר . 
די בערנות של הורי הילד " , טוען ד"ר פולמן . 
" בידקו את תכולת התיק לפני צאתו של הילד לבית הספר – סננו חוברות וספרים שאינם כלולים במערכת השעות של אותו יום , וכך תסייעו לו להיפתר ממשקל עודף " . 
כמו כן , וודאו שהתיק יהיה מותאם לגב הילד , הכתפיות תהיינה מרופדות ובעת נשיאותו יהיה התיק צמוד לגב ולא מונח ברישול על כתף אחת או יגלוש למטה . 
דגש נוסף נותן ד"ר פולמן לישיבה הממושכת מול המחשב או הטלוויזיה המאפיינת את הילדים והנוער בימינו . 
" גוף האדם אינו מותאם לישיבה ממושכת , אך במידה שהילד אכן שוהה שעות מול המחשב מן הראוי לעודד אותו לקום אחת לחצי שעה , לנוע מעט ורק אז להתיישב בחזרה . 
ככלל , רצוי לעודד את הילדים לבצע פעילות גופנית כלשהי באופן קבוע ולהימנע מישיבה במצב סטטי מול מחשב / טלוויזיה במשך שעות רבות " . 
במידה שילדכם מתחיל להתלונן על כאבי גב בצורה עקבית , ממליץ ד"ר פולמן לתת את הדעת לאופי התלונה ואופי הכאב . 
גילאי העשרה מאופיינים ב " כאבי צמיחה / גדילה " אך , עם זאת , קיימים מצבים בהם לא מדובר בהכרח בכאבים מסוג זה , אלא בכאבים המעידים על תחלואה שעלולה להתגלות באיחור , כגון הפרעה ביציבה , עקמת וכו ' . בשלב זה מומלץ להיוועץ ברופא משפחה באשר לצורך בהערכה קלינית ובביצוע בדיקות דימות . 
שינה לאחר החופש הגדול ותקופה ארוכה בהם סדרי השינה השתבשו למרבית הילדים יש צורך בחזרה הדרגתית לתבנית שינה תואמת לתקופת הלימודים , כך על פי ד"ר קליין . 
לצורך שינוי הרגלי שינה נדרשים כ - 7 ימים . 
ולכן מומלץ להורים , כבר מהשבוע האחרון לחופש הגדול , לחזור ולהתוות הרגלי שינה מסודרים בכדי למנוע קשיים של קימה עם תחילת שנת הלימודים . 
חשיבות השינה הוכחה רפואית בפינוי חומרים המשפיעים על תפקוד המוח והריכוז ( מחקרים הראו כיהפחתה בשעת שינה באופן כרוני משתווה מבחינת תפקודים נוירולוגיים לשתיית 4 מנות אלכוהול ) , בנוסף ידוע כי בתקופת השינה מופרש הורמון הגדילה - מכל האמור לעיל יש צורך בהקפדה על שעות שינה סדירות ורציפות כחלק מאורח חיים בריא . 
כאבי ראש ובטן תלונות על של כאבי ראש וכאבי בטן מאפיינות פעמים רבות את תחילת שנת הלימודים ומתחלקות לשני מצבים . 
האחד , כאשר מדובר בתופעה על רקע גופני בלבד . 
זן תהיה מלווה בכאבים שמתקיימים גם בלילה ויכולה להיפתר על ידי איזון תזונתי על מנת שלא תשפיע על התנהגותו היומיומית של הילד . 
המצב השני , הוא מצב בו התלונות על כאבי הראש והבטן מופיעות גם בבוקר ואחרי הצהריים כאשר הילד מבלה במחיצת חבריו ומשפחתו . 
מצב זה יכול להיגרם כתוצאה מהתרגשות וחרדה מפני השינוי במהלך התקין של החיים המלוות את פתיחת שנת הלימודים . 
" כמובן " , מדגישה ד"ר קליין " שחייבים לתת את הדעת לתופעות דומות העלולות לנבוע מתהליך רציני יותר ולפנות לקבלת טיפול מקצועי בעת הצורך " . 
חיסונים " ישנה חשיבות רבה לקבלת חיסונים בגיל בית הספר כהמשך ישיר לחיסונם של אלו עוד מינקותם " , מדגישה ד"ר קליין . 
אחד החיסונים החשובים שמקבלים הילדים בגיל בית הספר הוא חיסון MMR ( בכיתה א' ) - חיסון משולב כנגד אדמת , חצבת וחזרת . 
חשיבותם של אלו רבה , בעיקר לאור גל התפרצויות חצבת לו אנו עדים בשנים האחרונות . 
בכיתה ב' ניתנת המנה האחרונה של חיסון ה - DTP - דיפטריה , טטנוס ושעלת . 
ישנה חשיבות רבה לחיסון הטטנוס , בעיקר בשל פציעות וחתכים של ילדים כפי שקורות לעיתים קרובות בעת משחק . 
חיסון זה מאפשר מניעת זיהומים קשים ואף שיתוק העלולים להיגרם מפגיעת חיידק הטטנוס . 
חיסון נוסף הוא חיסון השפעת הניתן לרוב לקבוצות ילדים הנמצאים בסיכון כגון ילדים הסובלים במחלות כרוניות ומלחות דרכי הנשימה . 
גם חיסון לאבעבועות רוח הינו חיסון מומלץ לילדים ( בכל גיל ) אשר טרם חלו במחלה מכיוון שגם אם אינו מונע אותה באופן מוחלט עדיין מונע את מרבית סיבוכיה . 
היפראקטיביות אחת השאלות השכיחות המטרידות את ההורים היא שאלת שכיחות השימוש במונח " ילד היפראקטיבי " והצורך בברור וטיפול בילדים אלו . 
גיל גן חובה וכיתה א' הם הגילאים בהם מתבצע תסמונת ה - ADHD ( התסמונת הקרויה בטעות היפראקטיביות ) היא תסמונת נוירולוגית אשר דורשת אבחון מדוקדק . 
האבחון נעשה על ידי מילוי שאלון ספציפי על ידי גורם חינוכי ( מורה או גננת ) על ידי הורי הילד וכן בדיקה נוירולוגית מיוחדת . 
כיום קיימים גם אבחונים מדייקים יותר באופן ממוחשב הנקראים מבחן TOVA . 
רק ילדים אשר עברו את תהליך האבחון שלעיל מטופלים בטיפול תרופתי שמטרתו שיפור הישגיהם במסגרת החינוכית בה הוא מצויים . 
תזונה נכונה : שרה שטרן - קטיעי , מנהלת שירות הדיאטה ב " הלל יפה " , מסבירה על חשיבותה של ארוחת הבוקר בטרם היציאה לבית הספר ולגן . 
ארוחת הבוקר חיונית מכיוון שבמשך הלילה גופנו נכנס למצב מנוחה / צום והאטה של חילוף החומרים . 
עם ההתעוררות גופנו זקוק למזון ולאנרגיה לשם חזרה לתפקוד מלא . 
מחקרים רבים מחזקים את הקשר בין אכילת ארוחת הבוקר לבין רמת הישגים בלימודים ותפקוד בקרב ילדים . 
השפעתה טובה על היכולות הקוגניטיביות והרגשיות , על יכולת הריכוז על הזיכרון ועל מצב הרוח - מונעת חולשה עצבנות ובכי . 
ילדים הנוהגים לאכול ארוחת בוקר מחסירים פחות ימי לימוד והישגיהם בספורט טובים יותר . 
כמו כן , קיים קשר הדוק בין גדילה והתפתחות לבין אכילת ארוחת הבוקר : ארוחת בוקר מספקת כשליש מהצריכה התזונתית המומלצת וכך מבטיחה כי הילד יקבל את רכיבי התזונה להם הוא זקוק במשך היממה לצורך גדילה והתפתחות נאותה . 
בנוסף , יש להקפיד על שתייה מאוזנת , במיוחד בחודשי הקיץ . 
מומלץ לצייד את הילדים בבקבוק קטן ונוח לנשיאה ולא לסמוך עליהם שייגשו לברזייה וישתו . 
השתייה המומלצת בבקבוק היא מים ולא שתייה מתוקה על מנת לא להוסיף קלוריות מיותרות ולשמור על בריאות השיניים . 
לסיום , ממליצה שרה שטרן - קטיעי על תכולת ה " כריך בריא " אותו ניתן לצרף לתיק האוכל של הילד לביה"ס : כריך שכזה רצוי שיכלול לפחות 3 רכיבי מזון עיקריים , פחמימות כבסיס , חלבונים או שומנים כממרח וירק לתוספת בתוך הכריך או מצורף בשקית נפרדת , ניתן לשלב פעם עד פעמיים בשבוע אם הילד אוהב גם ממרח מתוק כגון : חרובים , אגוזים , שוקולד , דבש , ריבה , ריבת חלב או חלבה . 
מומלץ לצרף לכריך גם פרי " עמיד " שאינו נמעך בקלות כגון : תפוח עץ , נקטרינה , אפרסק , שזיף , קלמנטינה ועוד . 
חינוך לתזונה נבונה מתחיל מהבית , הרגלים טוב להקנות כבר מגיל צעיר ולכן ארוחת בוקר וכריכים בריאים לבית ספר לא רק שיתרמו לילדים לגדילה ולהתפתחות תקינה אלא יהפכו אותם לבוגרים בריאים יותר . 
