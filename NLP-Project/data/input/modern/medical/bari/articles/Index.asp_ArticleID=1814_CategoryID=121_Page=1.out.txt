טיפול חדשני לשיפור הראייה ללא ניתוח 
טיפול חדשני לשיפור הראייה ללא ניתוח , מוצע במרפאות רשת " עיניים " . 
הטיפול מיועד לסובלים מקוצר ראייה נמוך בגילאי 18 - 40 עם מספר עד 1.5 . 
בתחום הזדקנות הראייה מיועד הטיפול לבני 50 - 40 הזקוקים למשקפי קריאה במהלך השנה האחרונה עד מספר 1.75 . 
הטיפול החדשני מבוסס על טכנולוגיה של חברת נוירויז'ן לשיפור הראייה על ידי אימון המוח באמצעות גירוי חזותי והפעלת התאים המרכיבים את מערכת עיבוד התמונה במוח ( Primary Visual Cortex . 
כך מושג שיפור אופן קליטת התמונה במוח שמביא לשיפור בחדות ואיכות הראייה . 
במקור פותחה השיטה לטיפול ראשון מסוגו בבעיית עין עצלה בקרב ילדים מגיל 9 ומבוגרים ולאחרונה קיבלה חברת נוירויז'ן , מפתחת הטיפול , את אישור ראשות הבריאות האירופאית ה - CE להרחבת הטיפול בשיטה לבעיות ראייה נוספות : קוצר ראייה ( מיופיה ) והזדקנות הראיה ( פרסביופיה ) המצריכה הרכבת משקפיים . 
המומחה לרפואת עיניים , ד"ר שמואל לוינגר , מנהלה הרפואי של רשת עיניים , אומר כי " לאור התוצאות המעולות להן אנו עדים בטיפול בעין עצלה בשיטת הנוירויז'ן , לאחר שה - CE אישר הרחבת הטיפול בשיטה לאפליקציות נוספות , החלטנו לכלול את הטיפולים החדשים בין מגוון הטיפולים לתיקון ראייה המוצעים במרפאותינו . 
לדבריו , " חדשנותה של טכנולוגית הנוירויז'ן ( NeuroVision ) , נעוצה בעובדה שזהו הטיפול הראשון הלא פולשני המבוסס על ניסויים קליניים ותוצאות מוכחות לשיפור הראייה . 
הגירויים המופעלים על המוח נעשים באמצעות תוכנת מחשב מיוחדת אשר " יוצרת " תהליך למידה נוירולוגי , המאפשר למוח לעבד תמונות שאינן חדות לכדי תמונות חדות . 
לאחר בדיקת התאמה , בונה מערכת הנוירויז'ן תוכנית אימון ותרגול אישי למטופל ובהתאם לכך מתאימה את סוג משקפי התרגול . 
במטרה לאמן את המוח , מתבצע תהליך האימון באמצעות כ - 30 טיפולים באורך חצי שעה , 3 פעמים בשבוע . 
לאחר הדרכה במרפאה מתבצע הטיפול מול המחשב בבית . 
הנתונים המתקבלים מהמטופל במהלך התרגול , מועברים באמצעות האינטרנט מהמחשב הביתי אל מחשב האם של חברת נוירויז'ן בסינגפור ועוברים ניתוח ועיבוד און ליין , המאפשר את קביעת מהלך התרגול הבא בהתאם לקצב ההתקדמות האישי " . 
ד"ר לוינגר מציין כי " הטיפול בשיטת הנוירויז'ן בקוצר ראייה נמוך אינו מוריד מספר אלא משפר את חדות הראייה , את הרגישות לניגודיות , את הראיה לרחוק וב - 80 % מהפעילות היומית מפחית את התלות במשקפיים . 
בהזדקנות ראייה משפר הטיפול את חדות הראייה והרגישות לניגודיות לקרוב , את יכולת הראייה לקרוב וידחה את הצורך במשקפי קריאה , על כן מתאים לאלה שרק בשנה האחרונה חשים בקושי . 
בשני המקרים השיפור מתבטא בשתי שורות וחצי בממוצע , דהיינו מאפשר לראות עצמים במרחק כפול . 
לדבריו , " הטיפול בשיטת הנוירויז'ן אינו מתאים לסובלים ממחלות עיניים כגון : קטרקט , גלאוקומה , קרטוקונוס , בעיות קרנית , ניסטיגמוס , בעיות רשתית ולסובלים מסוכרת לא מאוזנת , אפילפסיה ובעיות קשב וריכוז . 
בנוסף , הטיפול אינו מתאים לנשים הרות מפאת השינויים ההורמונאליים " . 
בישראל , מבוצעים הטיפולים בשיטת הנוירויז'ן בלעדית במרפאות רשת עיניים בתל - אביב , חיפה , ירושלים ובאר שבע . 
מחיר הטיפול הינו 5,000 ₪ והוא מתאים לעומדים בקריטריונים הרפואיים של החברה ולאחר אבחנה ובדיקה קפדנית של מומחים ברשת " עיניים " . 
יצוין כי על פי מחקרים קליניים , הצלחת הטיפול עומדת על כ - 80 % . 
באם לאחר מספר תרגולים , לא חל שיפור בראייתו של מטופל שעמד בקריטריונים לטיפול , כספו יוחזר . 
על חברת neurovision החברה הישראלית נוירויז'ן , אשר הוקמה בשנת 1999 , מבססת את האפליקציות השונות על מחקר ופיתוח ישראלי . 
משנת 2004 מתקיים שימוש מסחרי בטכנולוגיית נוירויז'ן במספר מרכזים רפואיים בעולם ומניב תוצאות משמעותיות . 
הנהלת החברה פועלת מסינגפור , שם מקיימת החברה שת"פ עסקי עם המכון הסינגפורי לחקר העין מזה 4 שנים . 
