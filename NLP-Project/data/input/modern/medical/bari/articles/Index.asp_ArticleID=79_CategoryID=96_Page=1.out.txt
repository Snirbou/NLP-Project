סבא וסבתא מתגרשים ? 
! 
מחקר חדש הבוחן את תופעת הגירושין בקרב גיל הזהב נערך במחלקה למדעי ההתנהגות , באוניברסיטת בן - גוריון , על ידי צוות חוקרים בראשותו של פרופ ' סולי דרימן , פסיכולוג קליני . 
לדבריו , תופעת הגירושין בגיל הזהב , בעלת יכולת השפעה לא רק על היחיד ומשפחתו , אלא גם על ערכי החברה , סגנון החיים ושיקולים כלכלים ותעסוקתיים . 
הממצאים מוכיחים כי כיום בעולם התעשייתי המערבי גוברת המגמה לגירושין בגילאי 45 פלוס . 
בישראל , הגברים מהווים 32 % בקרב המתגרשים בגיל הזהב , בעוד שהנשים מהוות בגיל זה 24 % . 
בין השאלות שהנחו את המחקר היו : האם תהליך הגירושין בגילאים אלו זהים לגירושין בגילאים צעירים יותר ? 
מהי ההשפעה של גירושין בתקופה זו של החיים על ילדים מבוגרים וסבים קשישים ? 
האם הם עצמם נשואים או גרושים ? 
האם יש שינויים משמעותיים בסגנון החיים ? 
בתעסוקה , בפעילות חברתית ומהי ? 
האם יוצרים רשתות חברתיות חדשות וכיצד הם מתמודדים עם קשרים אינטימיים חדשים ? 
בין הגורמים העיקריים לגירושין נמנים חדירת הטכנולוגיות והשוק הגלובלי , היוצרים שאיפה וצורך להגשמה עצמית על חשבון ערכי המשפחה והקהילה . 
כמו כן , לחץ כלכלי , פערים הנובעים מהבדלים תרבותיים וכן יחסים בין - עדתיים , הקשים לגישור . 
זאת ועוד , החברה כיום יותר מוכנה לוותר על חיי הנישואין מאשר היה נהוג בעבר . 
עצמאות כלכלית גם מהווה גורם מהותי - בעבר נשים נזקקו לתמיכה של בני זוגן , בניגוד למגמות המתחזקות כיום , כמו המאבק לשוויון בין המינים . 
לדברי פרופ ' דרימן , אחת הסיבות העיקריות לגירושין המאוחרים היא תופעת " הקן המתרוקן " , כשהילדים עוזבים את הבית והתפקוד המשפחתי אינו סובב סביב הילדים והבית , לכן הזוג מוצא עצמו במשפחה עם משמעות אחרת . 
הנשים מצפות לאחר עזיבת הילדים את הקן , לצמוח וללמוד , להיות מעורבת בקהילה , בהתנדבות ובתפקידים פוליטיים , בעוד שהבעל נמצא בתהליך האטה בקריירה ומצפה לתמיכה ועידוד , כאשר הוא חוזר הביתה וכמו כן הוא נמצא לעיתים זמן רב יותר בבית . 
כל אלה יוצרים חיכוכים , קונפליקטים של אינטרסים ולהתנגשויות המובילות למרירות וחרדה . 
תופעה אחרת , נפוצה היא מרכיב של " ייאוש שקט " , בה אחד מבני הזוג משך את הקשר שנים רבות לטובת אחדות המשפחה והנחלת הערכים ולאחר עזיבת הילדים את הקן הוא מרשה לעצמו לפרק את החבילה . 
דרימן טוען כי גירושין ידידותיים בגיל הזהב הם תופעה הנפוצה בעיקר בטווח הרחוק וזאת הודות לעובדה כי בני הזוג אינם מוכנים לוותר על קשרים ארוכי טווח עם ילדיהם , חבריהם והקהילה בה הם חיו , ועל כן חייבים ללמוד לשתף פעולה . 
רבים שבחרו לדחות את תהליך הגירושין , מצאו פתרונות על מנת לשמר את סגנון חייהם ולא לזעזע אותו כמו תופעה של מגורים משותפים ללא אינטימיות או " living apart together " ללא קשר ישיר בין בני הזוג - התופעות הראשוניות בגירושין ב " גיל הזהב " , מתבטאות בתחושה של חופש ועצמאות , אך מהר מאוד מביעים חרטה בשל תחושת אובדן חברות ארוכות שנים , בדידות קיצונית ואף ייאוש . 
רבים מהמתגרשים בגילאים אלו , הודו שלו ידעו על ההשלכות הקשות של גירושין בגיל זה על חייהם , היו שוקלים מחדש את החלטה להתגרש . 
