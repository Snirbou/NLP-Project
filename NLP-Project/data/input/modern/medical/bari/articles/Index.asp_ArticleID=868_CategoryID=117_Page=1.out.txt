איך לטפל בחרדת נהיגה ? 
ריבוי תאונות הדרכים והאגרסיביות של הנהג הישראלי גורמים לחשש מנהיגה ומורידים את הביטחון העצמי אצל נהגים ועוד יותר אצל נהגות . 
רויטל גולן , מטפלת מוסמכת בשיטת אלבאום , המעבירה סדנאות לנהיגה רגועה ובטוחה , מציינת כי יותר נשים מגברים חרדות מנהיגה ודרך התמודדותן מתבטאת בהימנעות מוחלטת או באמצעות הפחתה במינון הנהיגה במצבים מסוימים , כגון : רק באור יום , רק בשכונה , לא בכבישים בין עירוניים וכד' . 
מדובר בשיטה גופנית שבאמצעותה מטפלים גם בבעיות תפקוד , בהפרעות קשב וריכוז , בליקויי למידה , וכד' . 
, אדם חרד אינו מצליח להתרכז , על אחת כמה וכמה בפעילות מורכבת המצריכה זהירות כמו נהיגה . 
נהיגה דורשת קשב וריכוז , יכולת קואורדינציה ותיאום בין כל האיברים : העיניים , האוזניים , הצוואר , הידיים , הרגליים . 
במסגרת סדנה , שכוללת 15 מפגשים , עובדים על דמיון מודרך , נשימות נכונות , תרגילי יציבה , פעילות גופנית גמישות הרפיה ועוד . 
כל אלה תורמים לרגיעה ולהשבת הביטחון העצמי בנהיגה . 
הרעיון הוא ללמוד לבצע את הפעולות בצורה אוטומטית כדי להתפנות לריכוז בכביש . 
ישנם נהגים ונהגות רבים אשר אינם סובלים מחרדה שמונעת מהם לנהוג , אולם נהיגה נחשבת עבורם למלחיצה . 
עבור המעוניינים להפוך את חוויית הנהיגה למעיקה פחות , הנה מספר טיפים ראשוניים : 
ישיבה ויציבה נכונה מול ההגה - כאשר היציבה אינה נכונה , אין זרימה טובה של אוויר בזמן הנשימה ונוצר מתח שרירי . 
מתח שיש להרפות כדי שהנהיגה לא תהיה מעייפת . 
חשוב לארגן את מרחב הנהיגה למקסימום נוחות , להתאים את חגורת הבטיחות , המראות , לדאוג לשתיה לאוכל ולנשום באופן מודע . 
תרגילי הרפייה לפני תחילת הנסיעה - מומלץ להרפות את שרירי הכתפיים , הצוואר , הידיים , הירכיים ולתרגל מספר נשימות עמוקות להרפיה . 
ניטרול רעשי רקע - בכביש חשוב מאד לשמוע את רעשי המכוניות , לכן לא מומלץ לסגור חלונות או לשים אוזניות , למשל , אבל חשוב ללמוד ולהכיר מהן ההפרעות המסיביות שמסיחות את הריכוז ולווסת אותן ללא התעלמות מהכביש וצליליו . 
אם כן , מומלץ להכיר את העדפותיך האישיות : לנטרל רעשי רקע – בעל , ילדים , לנתק טלפון , לכבות את הרדיו או לשים מוסיקה מרגיעה ואהובה . 
נהיגה איטית - יש להבין ולהיות מודע לכך שנהיגה מהירה איננה בהכרח נהיגה טובה . 
אפשר לנהוג לאט ובטוח בנתיב הימני , בלי להפריע לשאר הנהגים . 
בלי טרמפים - מוטב לסרב להסיע אנשים כשזה מצריך נהיגה בדרכים לא מוכרות . 
פעילות גופנית - עיסוק בפעילות גופנית מחדד את החושים , מסייע לנשימה עמוקה ובריאה יותר , ובכך מקל את פעולת הנהיגה . 
נהיגה למרות הפחד - אפשר לנהוג גם כשפוחדים , כל עוד מודעים לכך . 
חוסר פחד מוחלט מוביל לשאננות ולחוסר זהירות . 
בימים אלה מסתיים בחיל האוויר , קורס אשר נועד להכין את חיילי צה"ל לנהיגה רגועה ובטוחה ולהכשרתם ל רגועה ונכונה במצבי לחץ הנוצרים בזמן נהיגה . 
הקורס מיועד לסייע לנהגים אשר להם עכבות בנהיגה ודרך התמודדותן מתבטאת בהימנעות מוחלטת מנהיגה או באמצעות הפחתה במינון הנהיגה במצבים מסוימים כגון : אור יום , השכונה הקרובה , כבישים עירוניים בלבד וכד' . 
נושאי הלימוד , אשר מועברים באמצעות הרצאות תיאורטיות ותרגול מעשי , כוללים בין היתר : שיפור תיאום במערך המוטוריקה הגסה ומערכת ההצלבה כבסיס לתפקוד תקין במרחב הנהיגה ; שיפור תיאום במערך המוטוריקה העדינה כבסיס לתפקוד תקין ; שיפור תיאום במערך קשר עין ויד וקשר עין ורגל כבסיס לתפקוד תקין במרחב הנהיגה ; שיפור תיאום של מערכת הנשימה המודעת בזמן פעילות לשם שימור הריכוז לאורך זמן ; ועוד . 
