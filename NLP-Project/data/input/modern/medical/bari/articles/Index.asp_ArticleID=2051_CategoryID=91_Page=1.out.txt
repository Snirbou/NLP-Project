לך תתבלט : הכל על מילוי סנטר 
מאת : ד"ר דן רגב רופא בכיר ב " כללית אסטתיקה " מקבוצת 'שירותי בריאות כללית' אם הסנטר שלכם נראה קטן ומפריע לכם , אם תמיד רציתם סנטר חזק כמו של טום קרוז או שרון סטון דעו שזה לגמרי לא חלום . 
ידעתם למשל , שמרלין מונרו האגדית , זו ששגעה את מרבית גברי העולם , השתילה לעצמה סנטר , על מנת להקרין עוצמה וחן . 
ובכן , מסתבר שגם אתם יכולים . 
איך זה נעשה - ולמה לצפות : 
הפנים , היו מאז ומתמיד , אחד הגורמים המשמעותיים ביותר בעיצוב האופי והתדמית האישית של האדם . 
כרטיס הביקור שלנו , התורם ליצירת הרושם הראשון שלנו על הסביבה . 
אחד מהמרכיבים המרכזיים של כרטיס ביקורזה הוא הסנטר שלנו . 
מעבר לאסתטיקה ולחן , סנטר מעוצב , יכול לשדר עוצמה , סמכותיות , וביטחון . 
לעומת זאת סנטר קטן או נסוג , נקשר דווקא למראה זקן או חסר אנרגיה . 
מה לעשות בשביל להתבלט ? 
במצב של " סנטר נסוג " , או סנטר קטן לטעמך האישי , ניתן להכניס בניתוח כרית סיליקון נוקשה וקטנה לקדמת הסנטר , על מנת להגדילו . 
איך זה נעשה ? 
הניתוח נעשה לרב בהרדמה מקומית , החתך נעשה ברוב המקרים דרך הפה , ממש ברווח שבין השיניים לשפה התחתונה , כך שגם לא נשארת צלקת חיצונית . 
במקרים מיוחדים מעדיף המנתח לבצע חתך חיצוני . 
דרך החתך מכניסים שתל סנטר העשוי לרוב מסיליקון מוקשה ( בניגוד לסיליקון הנוזלי המצוי בשתלי השדיים ) . 
כמה זמן נמשך הניתוח ? 
בדרך כלל עד שעה . 
הניתוח נחשב הליך ניתוחי קל יחסית ולא מצריך בדרך כלל אשפוז בלילה שלאחריו . 
מה ארגיש לאחר הניתוח ? 
לעתים ייתכנו נפיחות תת - עורית או שטף דם תת - עורי שיחלפו לאחר מספר ימים . 
בגלל הנפיחות הזו קיימת גם אי - נוחות באכילה . 
התחבושת של הגדלת סנטר מורכבת ממספר פלסטרים המחזיקים את שתל הסנטר למקומו , והיא מושארת במקומה , בדרך כלל , בין חמישה ימים לבין שבוע . 
איזה קשיים או תופעות לוואי צפויים לי ? 
לעתים נדירות עלולות להתפתח הפרעות תחושה באיזור הניתוח . 
לעתים רחוקות מאוד עלולים להתפתח זיהום של השתל , תזוזה שלו או הפרעות תחושה באיזור הניתוח . 
האם קימים עוד טכניקות למילוי סנטר ? 
כן . 
קיים גם הליך מסובך יותר , שבו חותכים חתיכה מעצם הסנטר ומקדמים אותה קדימה בעזרת ברגים . 
זהו הליך ניתוחי מורכב הנעשה בהרדמה מלאה ודורש אשפוז . 
ישנה גם האפשרות להזריק לאיזור חומרי מילוי על מנת לקדם את הסנטר או להגדיל אותו . 
מדובר באותם חומרי מילוי שבהם משתמשים להעלמת קמטים . 
איזה חומרים יש ? 
ישנם חומרים טבעיים כגון " פרלין " , " רסטלין " , " קולגן " , " ניופיל " , ואחרים - אלה הם חומרי מילוי שנותנים תוצאה יפה , אך היא מחזיקה זמן קצר בלבד שכן החומרים נספגים בסופו של דבר בגוף . 
ישנם חומרי מילוי שהם תרכובת טבעית וסינתטית , כמו " ארטיקול " , הנותנים תוצאות לזמן ארוך יותר , וישנם חומרים סינתטיים כמו " ביו - אלקמיד " , שנותן תוצאות לזמן ארוך במיוחד . 
בהזרקה מקומית מדובר בהליך פשוט מאוד , האורך מספר דקות ומבוצע בהרדמה מקומית 
