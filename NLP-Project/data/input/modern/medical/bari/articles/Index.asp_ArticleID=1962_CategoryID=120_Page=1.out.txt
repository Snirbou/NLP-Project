הקשר בין הפחתה במשקל וסכין המנתחים 
אחד מכל 6 אנשים ברחבי העולם סובל מעודף משקל או מתופעת השמנת היתר . 
מדינת ישראל חיים למעלה מ - 200,000 איש הסובלים מהשמנת יתר חולנית . 
ד"ר נאסר סקרן , מנתח בכיר במחלקה לכירורגיה א' של המרכז הרפואי הלל יפה , מסביר על המחלה ועל האופציות הניתוחיות הקיימות לפתרונה . 
" לרדת בגדול " – הגרסא הכירורגית . 
בחודשים האחרונים , החלה המחלקה לכירורגית א' לבצע הליך ניתוחי הנקרא ניתוח שרוול קיבה . 
ניתוח מתקדם זה שעיקרו הקטנת נפח הקיבה בשיטה לפרוסקופית , נעשה רק במספר מועט של בתי חולים בארץ , ומהווה דרך נוספת למלחמה בהשמנת היתר בדרך הניתוחית . 
שיטת ניתוח זו מצטרפת לשיטת " הטבעת " , שאף היא שיטה להקטנת נפח הקיבה , המבוצעת במחלקה לכירורגיה ב' ב " הלל יפה " מזה מספר שנים . 
מהי השמנת יתר ? 
השמנת יתר פירושה עודף ברקמת שומן , המשמשת כמאגר האנרגיה של הגוף . 
הסיבה העיקרית והשכיחה ביותר להשמנה היא מאזן אנרגיה חיובי , אך גבוה מהנדרש . 
בדרך כלל , לתחום השמנת היתר , מתלוות מחלות ובעיות נוספות כגון : סכרת , מחלות כלי הדם הכליליים והלב , שבץ מוחי , יתר שומנים בדם , אבני מרה , הפרעות שינה והפרעות פסיכולוגיות , כאב גב וכאבי פרקים , הפרעה בקיום יחסי מין וקושי בכניסה להריון , הפרעות בפוריות ורעלת הריון , עליה בשכיחות גידולים סרטניים שונים , דום נשימה חסימתי ועוד . 
" כיום " , מרחיב ד"ר סקרן , מנתח בכיר במחלקה לכירורגיה א' של המרכז הרפואי הלל יפה , " מתוך 6.5 מיליארד אנשים החיים בעולם , ישנם יותר אנשים שסובלים מעודף משקל או מהשמנת יתר ( כמיליארד ) לעומת כאלו הסובלים מרעב ומתת תזונה ( כ - 800 מיליון ) . 
נתונים אלו הביאו את ארגון הבריאות העולמי להגדיר את בעיית ההשמנה כמגפה של המאה ה - 21 " . 
ההגדרה המקובלת לעודף משקל הינה לפי מסת הגוף BMI ( אינדקס חישוב שמשקלל את משקל הגוף בקילוגרם חלקי הגובה במטרים בריבוע ) . לדוגמא , ארגון הבריאות העולמי קבע כי עבור אדם בוגר מדד ה - BMI הרצוי ( כלומר הנחשב למשקל תקין ) נע בין 18.5 ל - 25 , מעל ל - 25 ועד ל - 30 מדובר בעודף משקל , מסת גוף של 30 - 35 מוגדרת כהשמנה . 
כל תוצאה מעל מסת גוף 35 משמעותה השמנת יתר חולנית . 
בישראל בין 4 % ל - 5 % מהאנשים הם בעלי BMI 35 ומעלה , הסובלים מבעיות משקל במשך שנים רובם המכריע ניסה , ללא הצלחה יתרה , לבצע טיפולים שונים להפחתה במשקל . 
מדובר בשיעור השמנה הגבוה גם בהשוואות בינלאומיות . 
ד"ר סקרן מחלק את סיכוני ההשמנה ל - 2 קבוצות , בהתאם לצורת היקף המותניים של האדם : " השמנת אגס " - מוגדרת כהשמנה שאינה מלווה בסיכון בריאותי גדול . 
ההשמנה בעיקר באזור הירכיים השכיחה יותר בנשים . 
" השמנת תפוח " - שכיחה אצל גברים , ומתבטאת בהשמנה בעיקר באזור המותניים והכרס . 
ההשמנה גורמת ליתר לחץ דם , שבץ מוחי וסוכרת ומסוכנת יותר מ " השמנת אגס " . 
מהן הסיבות להשמנת יתר ? 
גורמים סביבתיים , התנהגותיים , תרבותיים , הרגלי חיים והרגלי אכילה הם הראשונים במעלה בסיבות להשמנת יתר . 
עם זאת , קיימות גם סיבות גנטיות תורשתיות , סיבות הקשורות למערכת ההורמונאלית בגוף , סיבות הקשורות למערכת הפיקוח העצבי , וכן העדר פעילות גופנית וגורמים נפשיים ופסיכולוגים . 
ככלל , הוכח כי השמנה בגילאים מבוגרים מפחיתה את תוחלת החיים בשבע שנים . 
איך מטפלים ? 
להשמנת יתר מספר דרכי טיפול מוכרות ביניהן מגוון רב של תוכניות דיאטה , המשלבות לעיתים תרופות , פעילות גופנית וטיפול נפשי . 
דרכים אלו מסייעות להתמודדות עם השמנת יתר ולהפחתת המשקל . 
עם זאת , פעמים רבות , אנשים הסובלים מהשמנת יתר מוצאים את הדרכים האלו כבלתי אפקטיביות לאורך זמן מסיבות שונות . 
במקרים אלו עומד הפתרון הכירורגי כאפשרות היכולה להביא לפתרון טוב , במיוחד כאשר הדבר משולב עם תוכנית ארוכות טווח עבור המטופל . 
מי מתאים לפתרון הכירורגי ? 
" לפני שרצים לפתרון הכירורגי רצוי לבדוק האם קבוצת הסיכון שלה מתאים פתרון זה היא אכן " הקבוצה שלכם " . 
מסביר ד"ר סקרן . 
מסת גוף מעל 35 אשר סובלים ממספר מחלות נלוות מחייבת טיפול , לרוב ניתוח כירורגי לשמנת יתר . 
התפתחותה של הטכנולוגיה הכירורגית בשנים האחרונות הובילה לעלייה בשכיחותם של ניתוחים בתחום השמנת היתר כאשר הנתונים לגבי אחוזי ההפחתה במשקל הינם גבוהים ביותר - לפחות 2/3 מהמטופלים מצליחים להפחית לפחות 50 % מהמשקל העודף ולשמור על ההפחתה גם לאחר 10 שנים ויותר . 
בדומה , הוכח כי ניתוחים להשמנת יתר מפחיתים שיעורי תמותה ומונעים מחלות נלוות בחולים הסובלים מהשמנת יתר חולנית . 
עם זאת , חשוב לדעת כי הנתונים פחות מעודדים במי שסובלים מהשמנת יתר חולנית , בעיקר מכיוון שמדובר במקרים שבהם הפתולוגיה הנפשית / רגשית מסובכת יותר . 
סוגי הניתוחים המקובלים בתחום השמנת היתר הניתוחים המקובלים והשכיחים לטיפול בהשמנת יתר חולנית הם : ניתוח להצרת קיבה באמצעות טבעת , שרוול קיבה ומעקף קיבה . 
הניתוחים מבוצעים באופן לפרוסקופי ( ניתוח זעיר פולשני ) והעיקרון בכולם זהה – הקטנת נפח הקיבה , יצירת תת - ספיגה ושילוב ביניהם . 
ניתוח טבעת : ניתוח להצרת הקיבה על ידי מיקום של טבעת המקטינה את הנפח הקיבה . 
ניתוח שרוול קיבה : כריתה של העקומה הגדולה של הקיבה ויצירת שרוול עקיף שיוצר הקטנה של נפח הקיבה . 
ההתאמה לסוג הניתוח נעשית על ידי הרופא המטפל מכיוון שלא לכל מטופל מתאים סוג זה או אחר של ניתוח . 
היתרונות המשמעותיים של ניתוחים אלו נעוץ בעובדת היותם ניתוחים לפרוסקופים , כלומר המטופל יכול לקום מהמיטה ולהתהלך תוך זמן קצר מאוד מתום הניתוח , תחושת הרעב פוחתת בצורה מהירה יותר ותחושת הכאב העלולה להתלוות להליך כירורגי קלה ביותר . 
בניתוח שרוול קיבה היתרון הנוסף הוא שבניתוח זה מתקיימת הקטנה בהפרשת הורמון הגרלין ( ghrelin ) האחראי לתחושת הרעב . 
מה קורה אחרי הניתוח ? 
שמירה על כללי אכילה המתאימים לניתוח , שינויים בהרגלי אכילה , פעילות גופנית , טיפול נפשי והתמודדות עם שינויים , הצטרפות לקבוצות תמיכה , בדיקות בריאות תקופתיות ועוד – הם חלק בלתי נפרד מהטיפול הכירורגי . 
המעקב אחר התקדמות המטופל מתבצע במסגרת המרפאות הכירורגיות ומותאם גם למחלות הכרוניות הקיימות אצל המטופל . 
" התמיכה במטופל לאחר הניתוח , תוך קיומן של בדיקות פיזיות , ייעוץ לשינוי באורח חיים ומעקב אחר סיבוכים , הוא פעולה בלתי נפרדת מהליך הניתוח עצמו והכרחית להבראת המטופל " , מסביר ד"ר סקרן . 
" בצורה זו , יכולים מטופלים לשמור על ירידה של - 60 % 50 ממשקלם העודף אפילו אחרי 14 שנים . 
נוסף על כך , הרוב המכריע של בעיות הבריאות המיוחסות להשמנת יתר משתפר או נעלם לאחר הניתוח , דבר המשפר את איכות חיי המטופל לאין שיעור " . 
