צידה הכואב של השמש 
מאת : ד"ר רון עזריה - רופא במחלקה לכירורגיה פלסטית ד"ר דין עד - אל - מנהל מחלקה לכירורגיה פלסטית המחלקה לכירורגיה פלסטית ויחידת הכוויות , בי"ח בילינסון 
רובנו מכירים ומוקירים את תרומתה של השמש לחיינו כמקור אנרגיה החשוב ביותר בחיינו . 
אולם , כפי שנהוג במחוזותינו לומר - לכל דבר טוב יש גם צד אפל וקרני השמש , המזינות את אנרגיית החיים הביולוגית , עלולות לגרום לנזק חמור בשימוש לא מושכל . 
הבנתנו אודות הקרינה האולטרא סגולית , המגיעה עם קרני השמש אלינו והשפעתה על עורנו ועל מערכות נוספות בגופנו , הולכת ומתחזקת עם השנים . 
כוויות שמש חוזרות ונשנות , מוכרות כיום כגורם סיכון עיקרי להופעת מלנומה ממארת ( סרטן עור ממאיר ביותר ) . 
השמש מהוה גם מקור עיקרי לזירוז תהליכי הזדקנות עורית , הופעת קמטים , שינויים פגמנטריים והופעת גידולי עור נוספים ( שפירים וממאירים ) . 
אוכלוסיית " מעריצי השיזוף " אשר התמכרו למראה השזוף , המלווה אותם לאורך כל השנה ( קיימים מחקרים המעידים כי אכן מדובר בסוג של התמכרות ) , משלימים את מלאכת השיזוף בימים נטולי שמש על ידי מיטות שיזוף , ההולכות ונהיות זמינות ואופנתיות . 
קרני השמש מחולקות על פי אורכי הגל לארבע קבוצות עיקריות : 1 . 
אור אולטרא סגול B ( UVB ) . 2 . 
אולטרא סגול A ( UVA ) . 3 . 
אור נראה . 
4 . 
אור אינפרא אדום . 
ברוב המקרים , האור הנראה של קרני השמש נחשב כבלתי מזיק , בעיקר לאוכלוסייה בריאה . 
האור האינפרא אדום , בעיקרו בעל אנרגיית חום ותרומתו להתפתחות גידולי עור עדין לא ברורה מספיק . 
עיקר הנזק נגרם מקבוצת קרני האור האולטרא סגולות A ו - B . 
( UVA ; UVB ) 
קרינת ה - UVA ( הקרויה גם " האור השחור " ) מהוה את המרכיב העיקרי בקרינת השמש האולטרא סגולה ( 95 % מקרינה האולטרא סגולה המגיעה לכדור הארץ ) . 
UVA הי הקרינה העיקרית המופקת במיטות השיזוף . 
בעבר היא נחשבה לחלק בטוח של קבוצת קרני האולטרא סגול . 
לאחרונה , מחקרים מצביעים על כך שחשיפה לאור UVA מגבירה את השפעתו המסרטנת של UVB על תאי העור , מעלה באופן ניכר את הנזק לעור הפנים , מאיצה את תהליך ההזדקנות , וכן הופעת קמטים ושינויים במערכת החיסונית . 
למרות שקרן ה - UVB מהווה רק כ - 5 % מקבוצת קרני האור האולטרא סגולות המגיעות לפני כדור הארץ , לקרן זו השפעה מכרעת על הופעת מלנומה וגידולי עור אחרים . 
השפעתם ההרסנית והמזיקה של הקרניים האולטרא סגולות מסוג B גורמות באופן ישיר להאצת תהליך ההזדקנות של העור , פגיעה בחומר הגנטי המצוי בתאי העור ( DNA ) ולהופעת גידולים סרטניים . 
שיזוף הוא תהליך פיזיולוגי שהעור מייצר בו צבע חום ( פיגמנט ) הנגרם מקרינת השמש החודרת לתאים המייצרים את הפיגמנט . 
בהירי עור חשופים לנזקי שמש יותר מכהי עור , להם כמות תאים המייצרים פיגמנט קטנה יותר והרבה פחות צפופה . 
נהוג לחלק את צבע העור ל - 6 דרגות . 
בהירי העור ואלו בעלי גוון עור אדמוני ומנומש בעלי סיכון גבוה להתפתחות כוויות שמש במקום לקבל גוון שיזוף אדום - חום . 
סוג העור 
צבע 
ל - UVA 
לשמש 
דרגה 1 
לבנים : בלונדינים או אדומי שיער מנומשים , עור עדין , עיניים כחולות 
מאוד רגישים 
תמיד נשרפים בקלות , לעולם לא משתזפים , עור בעל גוון בהיר מאוד 
דרגה 2 
לבנים : בלונדינים או בעלי שיער אדום , מנומשים , עור בהיר , עיניים כחולות או ירוקות 
מאוד רגישים 
בד"כ נשרפים בקלות , משתזפים לעיתים רחוקות , עור בהיר . 
דרגה 3 
בעלי עור כהה יותר , שיער חום 
רגישים 
נשרפים לעיתים , משתזפים בהדרגה , עור בהיר . 
דרגה 4 
בעלי עור כהה , ים - תיכוני 
רגישים באופן בינוני 
נשרפים לעיטים רחוקות , תמיד שזופים , עור בעל גוון חום 
דרגה 5 
בעלי עור חום כהה 
רגישות מינימלית 
כמעט ולא ישרפו , משתזפים בקלות . 
בעלי עור כהה . 
דרגה 6 
עור שחור 
רגישות נמוכה ביותר 
לעולם לא ישרפו . 
בעלי פגמנט כהה . 
עור כהה מאוד 
מושג כוויות שמש מוכרות לכולנו . 
רובנו אף התנסו ב " חוויה " זו . 
כווייה הנגרמת ממנת יתר של קרני שמש ללא אמצעי הגנה נאותים . 
הופעת אדמומיות באזור הנחשף לשמש , נגרם משינויים פוטו כימיים הנגרמים לעור ע"י הקרניים האולטרא סגולות . 
אדמומיות זו נוצרת כתוצאה מפגיעת קרניים אלו ב - DNA , הופעת רדיקלי חמצן חופשיים והיוצרות תהליך דלקתי במקום . 
בעבר נהוג היה לחשוב , ששיטת השיזוף המדורג , ללא הופעת כוויות שמש , הינו בטוח יותר , אולם שוב הוכח ההפך : שיזוף אשר אינו גורם להופעת אדמומיות מסוכן לא פחות ועלול אף הוא לגרום לאותם נזקים . 
דרך הטיפול בכווית שמש 
כווית שמש , כאמור , עלולה לגרום להופעת כווית עור בדרגות חומרה שונות , כתלות בגוון העור , בזמן החשיפה ואיזור הכוויה בגוף . 
כעיקרון , דין כווית שמש כדין כוויה ממקור אחר ( כגון מים רותחים ) . דרגת חומרת הכוויה נקבעת על ידי הממצאים העוריים . 
אנשים בעלי גוון עור בהיר או אדמוני , ישרפו בקלות אפילו בזמן חשיפה קצר לשמש להבדיל מבעלי עור כהה . 
קיימות 3 דרגות כוויה . 
דרגה ראשונה מאופיינת באדמומיות על פני העור המלווה בכאב . 
דרגה שנייה מאופיינת באדמומיות , כאב והופעת שלפוחיות באיזור הכוויה מלאות בנוזל שקוף . 
רצוי לפנות לטיפול רפואי מיומן כבר בשלב כזה ולרופא בכל מקרה וקוטר השלפוחיות מעל ל - 2 ס"מ . 
דרגה שלישית היא החמורה יותר ומתבטאת בהופעת אזור לבן ונוקשה חום במרקם שעוותי . 
כוויה דרגה שלישית בד"כ מופיעה בחשיפה לאש גלויה ומלווה בכוויה בדרגות יותר נמוכות מסביבה . 
במקרים אלו יש לפנות מייד וללא דיחוי לחדר מיון . 
טיפול : קיימות מספר שיטות טיפוליות במסגרת ביתית לכויות דרגה 1 ו - 2 . 
בשלב ראשוני , אנו ממליצים על מקלחת במים פושרים , לא קרים . 
יש להניח מטליות נקיות ורטובות לאיזור הכויה . 
ניתן לקחת משכחי כאבים הנמצאים בשימוש רגיל להקלת כאבי ראש , מחזור וכו ' . ניתן להשתמש בתכשירים כגון ג'ל אלו - ורה , קרם לחות על בסיס מים או חומרים הניתנים לרכישה בבתי מרקחת לטיפול בכויה ללא מרשם רופא . 
יש לשים לב אם תכשירים אלו ניתנים למריחה בעור הפנים . 
במקרה של ספק אנו ממליצים להמנע מכך עד לקבלת ייעוץ מגורם מוסמך . 
אין להשתמש בימים הראשונים של הכויה בחומרים על בסיס שומני . 
חומרים אלו עלולים לסתום את נקבוביות העור ולגרום לעליה בשכיחות זיהומים עוריים . 
לאחר מספר ימים , כאשר האדמומיות או הנפיחות והכאב פוחתים , ניתן ואף רצוי לשמן את העור , בכך נמנע את התייבשות השכבה החיצונית של העור , נגביר את תהליך ההחלמה ונפחית את מידת קילוף העור . 
חשוב לשמור את איזור הכויה נקי . 
שטיפה במים וסבון רגיל פעמיים ביום חשוב למניעת זיהומים . 
הופעת אודם סביב הכוויה , נפיחות ורגישות מקומית , עלייה בחום הגוף והופעת הפרשות מאיזור הכוויה , מחייבת בדיקה ע"י רופא מטפל ללא דיחוי . 
בכוויות שמש בדרגה שנייה ומעלה יש לטפל לפי הנחיית אחות או רופא כאשר מקובל למרוח משחות אנטיביוטיות או חבישות כוויה יעודיות הנמצאים בכל קופות החולים 
יש לשים לב , גם לאחר תום תהליך ההחלמה המיידי : שיקום העור ומרכיביו השונים עלול להמשך מספר חודשים . 
אנו ממליצים להמנע לחלוטין מחשיפה נוספת ( בלתי מוגנת ) לשמש לפחות למשך 6 חודשים , להשתמש במקדמי הגנה ואמצעי הגנה ובדיקה שגרתית על ידי רופא עור או פלסטיקאי לגילוי מוקדם של גידולי עור גם לאוכלוסיה הצעירה ( זיכרו - מלנומה עלולה להופיע בכל גיל , וגילוי מוקדם שלה עלול להציל חיים ) 
לסיכום : כווית שמש עלולה לגרום בשלב במיידי לכוויות בדרגות חומרה שונות . 
בשלב מאוחר יותר , נזקי השמש עלולים לגרום להאצת תהליך ההזדקנות , שיוניים עוריים והופעת גידולי עור שפירים וממאירים כאחד . 
