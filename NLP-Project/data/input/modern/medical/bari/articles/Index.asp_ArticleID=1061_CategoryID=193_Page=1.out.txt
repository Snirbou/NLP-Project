טרשת נפוצה - יום עיון בוולפסון 
המחלקה לנוירולוגיה במרכז רפואי " וולפסון " , בשיתוף עם האגודה הישראלית לטרשת נפוצה , יקיימו יום עיון על טרשת נפוצה עם מומחי " וולפסון " . 
זהו יום עיון הפתוח לציבור ( אך יש להירשם מראש ) , ויתקיים ביום חמישי 29.6.06 בשעה 17:30 , באולם ההרצאות של ביה"ח " וולפסון " . 
בתכנית : - דברי פתיחה וברכה – פרופ ' מנחם שדה , מנהל המחלקה הנוירולוגית . 
- טרשת נפוצה וטיפולים חדשים – ד"ר אנדה עילם , המחלקה הנוירולוגית . 
- עידכונים , חידושים ומחקרים עתידיים – ד"ר רונית גלעד , מנהלת המרפאה לטרשת נפוצה . 
- הפרעות במערכת השתן אצל חולות בטרשת נפוצה – ד"ר אלכסנדר קונדריאה , מנהל היחידה לאורו - גינקולוגיה . 
- מרפאה חדשנית לעייפות נוירולוגית – ד"ר יאיר למפל , סגן מנהל המחלקה הנוירולוגית . 
- היפנוזה ככלי מסייע להתמודדות עם טרשת נפוצה – ד"ר אלכסנדר סולומונוביץ , מנהל המרפאה להיפנוזה . 
( כל אחד מהמומחים של " וולפסון " יאפשר שאלות מהקהל ) . 
- ג'נין ווסברג - מנכ"ל האגודה הישראלית לטרשת נפוצה , על פעילויות האגודה לרווחת החולים ובני משפחותיהם . 
ד"ר רונית גלעד – מנהלת המרפאה לטרשת נפוצה ב " וולפסון " , הסבירה שטרשת נפוצה הינה מחלה כרונית קשה הפוגעת במערכת העצבים המרכזית , החל מפגיעה בראייה ובגפיים ועד לשיתוק מלא . 
המחלה מאובחנת בד"כ בצעירים ומספר הנשים הלוקות במחלה גדול פי שלוש ממספר הגברים . 
לדברי ד"ר גלעד , מטרת יום העיון לאפשר לחולי טרשת נפוצה , תושבי המרכז , להתעדכן לגבי שירותים , חידושים ושיטות התמודדות ייחודיות , העומדים לרשות החולים במרכז רפואי " וולפסון " , ומסייעים להם לנהל אורח חיים תקין ככל הניתן . 
ד"ר גלעד ביקשה לציין כי בחודש ספטמבר תיפתחנה ב " וולפסון " קבוצות תמיכה . 
ג'נין ווסברג – מנכ"ל האגודה אמרה כי יום העיון הוא עוד חוליה בשרשרת הפעילויות המגוונות של האגודה , ששואפת לספק את התמיכה והטיפול הנחוצים לחולים ולהגביר את המודעות הציבורית למחלה . 
