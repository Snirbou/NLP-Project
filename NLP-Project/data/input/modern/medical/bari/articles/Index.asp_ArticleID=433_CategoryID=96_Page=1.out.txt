דה - קונדישנינג של הקשיש : מושג חדש בגריאטריה 
מאת : ד"ר י . 
לרמן , מנהלת המערך הגריאטרי , המרכז הרפואי ת"א 
במאה העשרים חל מהפך בתחום הדמוגרפי העולמי . 
תוחלת החיים עלתה מ - 50 שנה בתחילת המאה , ל - 80 שנה בסופה . 
לשם השוואה , העלייה בתוחלת החיים ב - 1000 השנים שקדמו לכך , עלתה רק ב - 20 שנה . 
כלומר – במהלך 900 שנה , תוחלת החיים עלתה בפחות שנים מאשר בתוך מאה שנות המאה העשרים . 
הדבר הושג , למרבה הפלא , דווקא בשל הירידה בתמותת תינוקות – מצב שהביא לכך שהרבה יותר אנשים מגיעים לגיל הזיקנה . 
גם הישגי הרפואה המודרנית הביאו לכך שניתן לחיות עם המחלות לאורך שנים ארוכות יותר , וכפועל יוצא מזה אוכלוסית העולם מזדקנת וכיום 10 % ממנה משתייכים ל " גיל הזהב " , כאשר הצפי הוא לאחוזים גבוהים יותר בעתיד . 
כבר היום , בארצות המפותחות באירופה , אנו עדים לאחוז פנסיונרים המגיע עד לכדי % - 18 % 15 מקרב האוכלוסיה , מתוכם שיעור גבוה של קשישים מאוד , בגיל 85 ומעלה . 
הקשישים של היום הם לא הקשישים של פעם – רובם פעילים , לומדים , מבלים ומהווים כוח קניה משמעותי . 
עם זאת , אוכלוסית הקשישים סובלת ממה שמכונה " אייג ' יזם " ( Agism ) , שפירושו יחוס כל תופעה או תלונה לגיל המבוגר , מבלי לחפש את הסיבה הפיזיולוגית שגרמה לכך , כמו לדוגמה : כאבי פרקים , חוסר תפקוד , ירידה בזיכרון ועוד . 
רוב המחלות והמצבים בגיל הזיקנה הינם כרוניים ולכן הטיפול בהם ממושך , תומך ובדר"כ אינו מרפא . 
הקשיש לומד לחיות עם המחלה , וכל שאיפתו הינה להישאר עצמאי ובלתי - תלוי . 
יצוין , כי אוכלוסית הקשישים בדר"כ איננה חוששת מהמוות עצמו , אלא יותר מלהפוך נטל על הסביבה או הילדים . 
המצבים העיקריים המביאים לתלות זו הינם ירידה קוגניטיבית ( ובעיקר מחלת אלצהיימר ) , אירועים מוחיים , מחלת פרקינסון ודיכאון . 
מצב נוסף העלול לגרום לקשיש להפוך לתלותי הוא ה דה - קונדישנינג : מושג חדש בתחום הרפואה הגריאטרית , אשר אין לו עדיין תרגום לעברית ופירושו שינויים החלים במערכות הגוף כתוצאה משכיבה ממושכת או מתקופה ארוכה של אי - פעילות . 
מה שמייחד מצב זה , שהוא מצב הפיך , הניתן לטיפול ע"י הפעלה אינטנסיבית . 
מתי נוצר הדה קונדישנינג ? 
המצב נוצר כאשר הקשיש מרותק למיטה לתקופה מסוימת , כמו לדוגמה לאחר ניתוח ; אחרי נפילה ; אחרי שבר , בתקופה בה חל איסור דריכה על הרגל ; כאשר הוא סובל מכאבים ונמנע מפעילות ; או אחרי מחלה זיהומית קשה . 
כל המצבים הללו גורמים לירידה דרסטית בכושר הגופני של הקשיש , הוא מתעייף מהר ומתנשם גם במאמץ קל , קצב לבו מהיר ( אפילו במנוחה ) , שריריו מדולדלים ולכן הקשיש גם חושש ללכת ופסיעותיו בלתי יציבות . 
ככל שתקופת חוסר הפעילות ארוכה יותר , כך מופיעים יותר סיבוכים , כמו למשל כיפוף המפרקים וקיצור הגידים - מצב המביא גם להגבלה בטווח התנועה של המפרקים . 
הטיפול בדה - קונדישנינג הטיפול בדה - קונדישנינג דורש השקעה רבה - בעיקר ע"י פיזיותרפיסטים ומרפאים בעיסוק . 
במסגרת הטיפול יש לחזק את השרירים ולשפר את טווחי התנועה של המפרקים , ובמיוחד הברכיים והכתפיים , ובד בבד לשפר את יכולת המאמץ , דהיינו - סיבולת לב - ריאה . 
תרגול זה נעשה בהדרגה ובהתמדה , באמצעות בניית תכנית אישית לכל מטופל ע"י צוות רב - מקצועי ובשיתוף המשפחה , תוך מתן תמיכה וחיזוק , אך מנגד עידוד הקשיש לבצע את הפעילות היומיומית באופן עצמאי . 
זאת , למרות הנטייה ה " אימהית " לעשות עבורו הכל מתוך דאגה כנה לשלומו . 
טיפול שכזה דורש סביבה פיזית מתאימה והוא ניתן במחלקות שיקומיות , במרכזים גריאטריים נבחרים וכן במחלקות סיעודיות ייחודיות . 
במרכז הרפואי ת"א ניתן טיפול בדה - קונדישנינג במחלקת " אביבים " . 
זוהי מחלקה סיעודית השוכנת בבניין השיקום שבבית החולים ומיועדת לאוכלוסיה סיעודית , לצד חולים הזקוקים להחלמה לאחר מחלה או ניתוח טרם חזרתם הביתה . 
גם חולים אשר עברו תהליך שיקומי , אך מהססים וחוששים מהשיבה הביתה , יכולים לשהות במחלקה לתקופת החלמה נוספת , אשר במסגרתה ניתן דגש על מניעה וטיפול בדה - קונדישנינג , בין היתר באמצעות טיפולים המתמקדים בהפעלת השרירים והמפרקים , שימוש בבריכה טיפולית , ריפוי באומנות ובמוסיקה ועוד . 
טיפולים מסוג זה מביאים , רובם ככולם , לשיפור משמעותי באיכות חייו של הקשיש , בתפקוד מערכת העיכול , במצב רוחו ובאיכות השינה שלו . 
