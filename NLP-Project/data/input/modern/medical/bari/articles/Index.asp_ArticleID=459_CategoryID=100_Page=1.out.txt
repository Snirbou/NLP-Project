פריצת דיסק , עובדות מול מיתוסים 
מאת : ד"ר גיא אלמוג , מנהל תחום הכירופקטיקה , ביה"ח אסף הרופא 
אם אתם סובלים מכאבי גב כדאי שתדעו שאתם לא לבד . 
כ - 80 % מהאוכלוסייה סובלים מכאבי גב הגורמים לקשיי תפקוד ואובדן ימי עבודה . 
יחד עם זאת לא כל כאב גב מקורו בפריצת דיסק . 
במחקרים רפואיים שהשתמשו ב - MRI ובצילום CT גילו ש ל - 30 % מהציבור קיימת פריצת דיסק בעמוד השדרה כאשר רובם המכריע כלל לא התלוננו על כאבים . 
לעומת זאת , כאשר פריצת דיסק אכן גורמת כאב זהו כאב עז ובלתי נסבל . 
מהי פריצת דיסק ? 
עמוד השדרה בנוי מחוליות המופרדות זו מזו על ידי חומר סחוסי גמיש הנקרא " דיסק " . 
תפקיד הדיסק הוא לבלום זעזועים בזמן מאמץ ולאפשר תנועה . 
פריצת דיסק נגרמת מעומס יתר על הדיסק ויכולה להיווצר בפתאומיות ( לדוגמא בזמן הרמת משא כבד או תאונת דרכים ) או בתהליך ממושך ( לדוגמא עקב יציבה לא נכונה או ישיבה ממושכת ) . 
בפריצת דיסק , הדיסק אינו זז ממקומו אלא החומר הצמיגי שבתוכו מתחיל לדלוף החוצה ללחוץ ולגרות את העצבים והמפרקים בסביבה דבר המתבטא בכאבים עזים . 
האזור הנפוץ ביותר לפריצת דיסק הוא הגב התחתון ( חוליות L 4 - L5 ) . הסימנים לכך מתחילים בתחושת הרדמות של הרגל והישבן ונמשכים בכאב חד חזק ומחשמל . 
הכאב מוחמר על ידי התעטשות , מאמץ ותנועה ועלול להחמיר עד כדי חולשה של שרירי הרגל . 
פריצת דיסק יכולה להיווצר גם בצוואר ( חוליות C 4 - 5C-C6 ) בעיקר אחרי פגיעת " צליפת שוט " בתאונת דרכים והיא תשפיע על הצוואר הכתף והיד . 
אז מה עושים ? 
ברוב המקרים ניתן לטפל בכאבי הגב ובעיות דיסק בכללן , ללא תרופות או ניתוחים . 
כאב הוא לרוב מנגנון אזעקה של הגוף המצביע על בעיה הדורשת טיפול ולכן חשוב לטפל בדיסק הפגוע ולא להסתפק במשככי כאבים . 
בעקבות מחקרים רבים פותחו טכניקות כירופרקטיות מתקדמות לטיפול בפריצת דיסק שמטרתן היא להפחית את הלחץ על הדיסק ה " דולף " ולשקם את האזור הפגוע . 
במרכז ראשון לבריאות הגב משלבים בטיפול טכניקות וציוד ייחודיים לטיפול בפריצות דיסק והכאבים המוקרנים לגפיים . 
במקרים מעטים אין מנוס מהאופציה הניתוחית אך יש לזכור שאלו אחוזים בודדים מכלל הסובלים וכי ניתוחי גב , על אף החידושים בשנים האחרונות , עדיין מהווים ברירת מחדל . 
בכל מקרא חשוב לזכור שבמידה ומתפתח כאב לשתי הרגליים ו/או קשיים בשליטה על השלפוחית או חוסר תחושה בישבן יש להיוועץ במומחה באופן בהול . 
לסיכום : 
פריצת דיסק היא בעיה שכיחה אך ניתנת לפיתרון לרוב ללא ניתוח . 
טיפול בכאב גב פשוט יכול למנוע בעיה חמורה מלהתפתח . 
שכיבה ממושכת במיטה תאריך את משך ההחלמה ולכן חשוב לבצע הליכות ולשמור על תנועתיות . 
בשלבים הראשונים קומפרס של קרח למשך 10 - 15 דקות באזור הכואב יקל על הסבל . 
חשוב להניח מגבת דקה בין שקית הקרח והעור . 
