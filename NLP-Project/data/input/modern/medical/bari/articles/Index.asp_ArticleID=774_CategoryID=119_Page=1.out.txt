סרטן בלוטת התריס - תירוג'ן - לבדיקת המעקב עולה 6,500 ₪ , ואינה בסל הבריאות . 
75 אחוז ממקרי המוות הקשורים בסרטן בלוטת התריס מתרחשים אצל חולים שאובחנו וטופלו , אך הסרטן חזר והתפשט בגופם , חולים שלא ביצעו מעקב עקב חשש מתופעות לוואי ! 
התרופה , תירוג'ן , המאפשרת את קיום בדיקת המעקב , עולה 6,500 ₪ . חולים רבים אינם יכולים לממן זאת ופוסחים על ביצוע המעקב או לחלופין סובלים מתופעות לוואי קשות . 
התרופה מאושרת ע"י משרד הבריאות ואינה נכללת בסל . 
כיום אין חלופיות טיפוליות לבעיה זו בסל הבריאות ומחוצה לו . 
על חולי סרטן בלוטת התריס לעבור בדיקה תקופתית בכדי לוודא שלא נשארו שאריות של רקמות ממאירות ושאין חזרה של הגידול . 
בשביל הבדיקה , צריך להפסיק את הטיפול ההורמונלי לתקופה של 4 - 6 שבועות . 
אולם , הפסקת נטילת ההורמון גורמת לתופעות לוואי קשות . 
ישנה תרופה המאושרת על ידי משרד הבריאות שמאפשרת את ביצוע המעקב ללא הפסקת נטילת ההורמון ומבלי לסבול מתופעות הלוואי . 
הורמונים כל החיים : חולים שאובחן אצלם סרטן בבלוטת התירואיד עוברים כריתה כירורגית של הבלוטה , וכן טיפול ביוד רדיואקטיבי לסילוק כל הרקמות הממאירות ושארית הבלוטה . 
לאחר הטיפול על החולים לקחת במשך כל חייהם הורמון תירואיד ( תירוקסין ) מלאכותי חלופי כדי לאזן את התפקוד האנדוקריני , וכן בכדי לדכא את רמות הורמון התירואיד ( TSH - Tyroid Stimulating Hormone ) שנוכחותו ממריצה את הגידול הסרטני . 
על בדיקת המעקב לאחר האבחון והטיפול הראשוני , על החולים לבצע מעקב בכדי לוודא שלא נותרו שאריות של רקמות ממאירות ושאין חזרה של הגידול . 
המעקב נעשה על ידי מיפוי רדיואקטיבי כל גופי . 
על מנת להשיג תוצאות מהימנות ומדויקות בבדיקה על החולה להפסיק את הורמון התירואיד במשך 4 עד 6 שבועות . 
הפסקת מתן הורמון התירואיד גורמת למצב של תת - פעילות ( היפותירואידיזם ) , מצב המאופיין בעייפות רבה , בלבול , דיכאון , עליה במשקל , חוסר סבילות לקור , רגישות לכאב , יובש בעור , צרידות וירידה בדופק , עד כדי חוסר תפקוד מושלם . 
זה יכול לקחת שבועות ולעיתים חודשים עד שהמטופל חש טוב יותר , אפילו לאחר החזרה לטיפול עם הורמון התירואיד . 
בגלל הקושי הזה חלק מן החולים אינם יכולים לעמוד בהפסקת הטיפול ההורמונלי ולכן מוותרים על המעקב . 
הטיפול : בישראל קיימת תרופה - תירוג'ן , המאפשרת מעקב קפדני של המחלה ללא הפסקת הורמון התירואיד והמשך שגרת החיים בקרב המטופלים ללא הסבל הכרוך בהפסקת הטיפול התרופתי . 
מדובר בגרסה של ההורמון האנושי THS המיוצר בשיטות המתקדמות של הנדסה גנטית על ידי חברת הביוטכנולוגיה GENZYME האמריקנית , וזהה לחלוטין לזה שבהורמון הטבעי המיוצר בגוף . 
אפריים קרני , 51 , נשוי , אב לחמישה , טכנאי שידור בגלי צה"ל , חלה בסרטן בלוטת התריס לפני 5 שנים . 
בשלב הראשון בוצעה כריתת הבלוטה ובשלב השני החל אפריים ליטול הורמון ( תירוקסין ) המאזן את הגוף ומאפשר המשך חיים תקין . 
מספר חודשים לאחר מכן נאלץ לבצע בדיקת מיפוי בכדי לוודא שלא נשארו שאריות של רקמות ממאירות בגופו ושאין חזרה של הגידול . 
אפריים מספר " כשהפסקתי לקחת את ההורמון הפכתי לסמרטוט . 
הגעתי למצב שלא יכולתי כמעט ללכת , אי אפשר להתקלח , לבשל או לעמוד יותר מחצי דקה . 
החולשה הזאת נוראה ונמשכת כחודש ימים . 
אחרי הבדיקה חזרתי לקחת את ההורמון ולקח שבוע בערך לחזור לתפקוד רגיל " . 
היום אחרי 4 שנים צריך אפריים לבצע בדיקת מיפוי חוזרת . 
" אין סיכוי שאני מעמיד את עצמי שוב באותו מצב " , מסביר אפריים , " המצב האבסורד הוא שיש זריקה המאפשרת תוך 24 שעות לבצע בדיקת מיפוי ללא הפסקת ההורמון וללא תופעות לוואי " . 
כאמור התרופה עולה 6,500 ₪ , אפריים אינו יכול לממן את התרופה . 
אפריים הודיע כי לא יבצע את בדיקת המעקב הדרושה בימים אלו עקב אי הספקת התרופה . 
עליזה חכמון , 44 , נשואה ואם לשנים , פקידה במשרד האוצר , חלתה בסרטן בלוטת בתריס לפני 4 שנים . 
בגיל 39 גילתה עליזה שהיא במצב מתקדם של סרטן בלוטת התריס . 
לאחר אבחון הגוש בוצעה כריתת הבלוטה ועליזה החלה לקחת הורמון ( התרוקסין ) המאזן את הגוף ומאפשר המשך חיים תקין . 
בגלל מצבה המתקדם הוחלט על טיפול רדיו - אקטיבי . 
בכדי להתחיל את הטיפול הרדיו - אקטיבי נאלצה עליזה להפסיק את נטילת ההורמון לתקופה של חודש ימים . 
משמעות הפסקת ההורמון היא חולשה נוראית , הפסקת עבודה ותלות מוחלטת באחרים . 
עליזה מספרת " בזמן שלא לקחתי את הכדורים התחילו בעיות זיכרון . 
לא זכרתי דברים מאוד פשוטים כמו לסגור את הדלת כשאני יוצאת מהבית ולכבות את הגז לאחר בישול , מהר מאוד פעולות פשוטות כמו לבשל ולשטוף כלים כלל אינן אפשריות " . 
בכדי לקבל את הטיפול הרדיו - אקטיבי או לבצע את בדיקת המיפוי צריך להפוך למוגבל ולסבול מאוד במשך חודש או לחליפין לקבל זריקה אחת ולהמשיך בשגרת החיים . 
עליזה שמעה במקרה על התירוג'ן וההבדל שיכול להיות בסבלה . 
חברים מהעבודה התגייסו למענה ותרמו את הכסף לזריקה , מה יקרה בפעם הבאה שתידרש לטיפול או בדיקה ? 
