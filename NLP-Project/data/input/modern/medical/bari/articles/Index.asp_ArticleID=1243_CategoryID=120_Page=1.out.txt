40 % מהמטופלים בניתוחי הרזייה סובלים מסיבוכים 
מאת : עופר מאיר , מלב"י 
4 מתוך כל 10 מטופלים שעוברים ניתוח כירורגי להרזייה סובלים מסיבוכים שונים במהלך חצי השנה שלאחר הניתוח וכמעט חמישית מהם ( 18 % ) נדרשים לאשפוז נוסף . 
כך עולה ממחקר שיתפרסם בגיליון אוגוסט של כתב העת Medical Care . 
סיבוכים בהיקף של 40 % נחשבים לשיעור גבוה במיוחד בהשוואה למרבית הניתוחים , ששיעור הסיבוכים שלהם עומד על 10 % עד 20 % . 
נוסף על כך , במחקרים קודמים שסקרו ניתוחים בריאטריים ( ניתוחים כירורגיים להרזייה ) , דווח על שיעור סיבוכים נמוך בהרבה , אם כי רובם סקרו רק את 30 הימים הראשונים שלאחר הניתוח . 
המחקר עצמו נערך בידי ד"ר וויליאם א . 
אנצינוסה מה - AHRQ ( הסוכנות הפדרלית למחקר איכות ברפואה ) , שבחן 2,522 ניתוחים שנערכו ב - 308 בתי חולים ב - 49 מדינות בארה"ב . 
הוא מצא כי חמישית ( 21.9 % ) מהמטופלים סבלו מסיבוכים במשך 30 הימים שלאחר שחרורם מבית החולים . 
במעקב של 180 ימים זינק שיעור הסיבוכים - והגיע ל - 39.6 % . 
הסיבוכים הנפוצים כללו : תסמונת ההצפה ( כולל הקאות , רפלוקס ושלשול ; אצל 20 % מהמטופלים ) ; דליפה או היצרות בהשקה ( אצל 12 % מהם ) ; הרנייה ( שבר ; אצל 7 % מהם ) ; זיהומים ( 6 % ) ; ודלקת ריאות ( 4 % ) . הסיבוכים הללו הם סיבוכים האופייניים לניתוח מעקף קיבה פתוח . 
ואכן , רוב החולים שנסקרו עברו ניתוח זה . 
שיעור סיבוכים כה גבוה אכן נשמע מבהיל - אבל הוא מפחיד הרבה פחות מאשר מוות כתוצאה מהשמנת יתר , שהניתוחים הבריאטריים מצליחים להפחית אותו באורח דרמטי . 
על פי נתוני מחקרים שנערכו בתחום , ניתוחים כירורגיים להרזייה מצליחים להפחית ב - 90 % ( ! ) את הסיכון למוות אצל חולים שסובלים מהשמנת יתר קיצונית . 
כך , למשל , אחד המחקרים גילה כי שיעור התמותה של אנשים שסובלים מהשמנת יתר קיצונית ( BMI של 40 ומעלה ) בגילאי 40 ופחות ( במשך 13.6 שנים ) עומד על 14 % . 
אחרי ניתוח כירורגי להרזייה צונח שיעור זה ל - 3 % בלבד . 
בתרגום לעברית : חרף שיעור הסיבוכים , ניתוח בריאטרי הוא בבחינת " מציל חיים " לכל דבר ועניין . 
