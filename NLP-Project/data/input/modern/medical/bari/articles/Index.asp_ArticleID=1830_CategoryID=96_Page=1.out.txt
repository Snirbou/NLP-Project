זיקנה ללא כבוד 
כרבע מהקשישים שמטופלים על ידי בני משפחתם סובלים מהזנחה , ניצול כספי , התעללות פיזית או נפשית - כך עולה ממחקר חדש שנערך בחוג ללימודי הזקנה באוניברסיטת חיפה בשיתוף המרכז הרפואי רמב"ם והמרכז הרפואי הדסה . 
לעומת זאת , רק 6.5 % מהקשישים דיווחו על התעללות זו . 
" גם כיום ההתייחסות לתופעה של התעללות בקשישים עדין פחותה בהרבה ביחס לתופעות דומות כלפי אוכלוסיות אחרות כמו נשים וילדים " , אמרה ד"ר מירי כהן , ראש החוג ללימודי זקנה , אחת מעורכות המחקר . 
במהלך המחקר שבוצע בסיוע המוסד לביטוח לאומי וקרן ספיר של מפעל הפיסנבדקו 892 קשישים וקשישות מעל גיל 70 שהגיעו לאשפוז רפואי מכל סיבה שהיא בבתי החולים רמב"ם והדסה . 
הקשישים נשאלו בשאלונים ישירים אם עברו התעללויות על ידי בני המשפחה המטפלים בהם כשבנוסף פעלו החוקרים לזהות סימנים של התעללויות לא מדווחות . 
לשם כך , חולקו מאפייני ההתעללות בזקנים למספר קטגוריות כגון התעללות פיזית , התעללות נפשית הכוללת השפלה ואיומים , ניצול כלכלי , הזנחה התעללות חברתית הכוללת הגבלת החופש של הזקן ועוד . 
כאמור , הממצא המרכזי של המחקר הוא ש - 24 % מהנחקרים אותרו כסובלים מאחת או יותר מקטגוריות ההתעללות על ידי בן או בני משפחה מטפלים בעוד שרק 6.5 % שדיווחו על התעללות בפועל . 
בעקבות חוסר המודעות וחוסר הידע בנושא , אומרת ד"ר כהן , צוות בית החולים מתקשה פעמים רבות לאתר קשישים שעברו התעללות . 
נתון נוסף שנחשף במחקר הוא שכמעט אחד מכל עשרהקשישים ( 9.5 % ) מנוצל כלכלית ע"י בן משפחה שמטפל בו . 
16.6 % מהזקניםהוזנחו ע"י בני המשפחה שטיפלו בהם , 10.1 % חוו התעללות נפשית , וכ - 2 % חוו אלימות פיזית . 
ממצא חשוב נוסף הראה שבקרב קבוצת הזקנים עם ירידה קוגניטיבית חלה עלייה ניכרת באחוזי הזקנים שחוו התעללות , מה שהופך אותם , לדבריה של החוקרת , לקבוצת סיכון . 
כך למשל , 39 % מהזקנים שחוו ירידה קוגניטיבית עברו הזנחה , 24 % עברו התעללות פיזית ו - 22.5 % חוו התעללות נפשית . 
עוד עולים מהמחקר הבדלים ניכרים בין זקנים יהודים וערבים ובין ותיקים ועולים . 
כמעט פי שניים קשישים יהודים סובלים מהתעללות נפשית לעומת זקנים ערבים ( 11 % מול 5 % ) . 
אותו מספר כמעט נשמר גם בקטגוריה של ניצול כספי : 10.4 % מהזקנים היהודים חוו ניצול זה מול 5.6 % מהקשישים הערבים . 
מסתבר שגם קשישים עולים חדשים סובלים יותר מאלה הוותיקים . 
15.3 % מהקשישים העולים סובלים מהתעללות נפשית לעומת 9 % בקרב הוותיקים ו - 13 % מהעולים חוו ניצול כספי לעומת 8.8 % בקרב הוותיקים . 
" המחקר מצביע שאשפוז בבית החולים מהווה הזדמנות לזיהוי ואיתור זקנים הסובלים מהתעללות או המצויים בסיכון להתעללות . 
על כן יש לחזק את הערנות והמיומנות של אנשי המקצוע בנושא האיתור , מכיוון שהאיתור אפשרי והכלים קיימים " , סיכמה ד"ר כהן . 
