פורצים דרך - חושבים קדימה 
" אנוש " – העמותה הישראלית לבריאות הנפש וחברת התרופות " אלי לילי " השיקו לאחרונה את אתר האינטרנט " פורצים דרך – חושבים קדימה " המביא מידע בנושא הדיכאון וההתמודדות עם המחלה ותהליך ההחלמה - בתשע שפות . 
רבים מהסובלים מדיכאון לא תמיד מודעים לכך שדיכאון הוא מחלה נפשית שיש לטפל בה . 
לא פעם ההתייחסות של הסובל מדיכאון ושל הסובבים אותו אל התופעה היא כאל דבר חולף , ולא כאל בעיה נפשית שכדי לצאת ממנה נזקקים לטיפול פסיכולוגי או תרופתי . 
גם לבני המשפחה של הסובל מדיכאון לא תמיד ישנם הכלים הנכונים כדי לסייע ולתת את התמיכה הנפשית . 
מנקודת מוצא זו , נולדה תוכנית " פורצים דרך - חושבים קדימה " של עמותת אנוש בשיתוף חברת התרופות " אלי לילי " , יצרנית התרופות הבינ"ל , אשר בין השאר מייצרת תרופות לטיפול בנפגעי נפש . 
במסגרת התוכנית הוקם אתר אינטרנט ייעודי בתשע שפות ( עברית , אנגלית , ערבית , רוסית , צרפתית , ספרדית , איטלקית , גרמנית ופורטוגזית ) המאגד בעבור אותם חולים ובני משפחותיהם את המידע העדכני ביותר בנוגע לדיכאון , ומסביר על אפשרויות הטיפול והאמצעים המאפשרים לבנות תמיכה בתהליך ההחלמה . 
על פי ההערכה , 121 מיליון בני אדם ברחבי העולם לוקים במחלת הדיכאון . 
למרות כך , לדברי בוני התכנית " פורצים דרך - רואים קדימה " , קיימת רמת מודעות נמוכה לנושא במישור העולמי . 
טעות רווחת היא להתייחס לדיכאון כאל תחושה של דכדוך , מועקה או עצב , ולא כאל מחלה נפשית , חמורה ומורכבת . 
לעתים קרובות מלווה המחלה בתסמינים גופניים שלרוב לא נוטים לייחסם לדיכאון . 
אנשים הלוקים בדיכאון סובלים מלבד הפרעות במצב הרוח , גם מכאבים גופניים פיזיים , המהווים תסמינים של המחלה . 
בקרב 72 % מהחולים בדיכאון , הופיעו בתחילה רק תסמינים גופניים פיזיים כמו עייפות , בעיות שינה , כאבי גב וכאבי ראש . 
מחקרים מצאו שאלו שסבלו מדיכאון מז'ורי ( קליני ) לא היו כלל מודעים לכך שתסמינים פיזיים שהתבטאו בכאבים לא מוסברים , הינם סימפטומים ידועים הנובעים מדיכאון . 
ללא טיפול , עלול דיכאון לגרום לבעיות ביחסים הבינאישיים , לרבות בעיות בחיי הנישואין ובמשפחה , לקשיים במקום העבודה ולעלייה משמעותית בסיכון להתאבדות . 
ה תוכנית ' פורצים דרך - חושבים קדימה ' שואפת להבטיח שאנשים הלוקים בדיכאון יאובחנו ויטופלו ביעילות המרבית האפשרית . 
כמו כן היא שואפת לפעול לצמצום תחושת הבושה שעדיין מקננת בקרב רבים מהסובלים מדיכאון , על ידי חינוך והדרכה של הלוקים בו , המטפלים והרופאים , ושיפור התקשורת שבין המטופל לרופא . 
קישור לאתר " פורצים דרך - חושבים קדימה " : http://www.breaking-through-barriers.com / 
