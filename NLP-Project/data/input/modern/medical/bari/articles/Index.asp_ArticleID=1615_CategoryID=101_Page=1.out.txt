לשמור על דמם של הפגים 
פגים במשקל קטן במיוחד ( 800 גרם עד 1.5 קילוגרם ) עוברים בין 5 ל - 6 בדיקות דם ביום בשבוע הראשון בחייהם . 
בדיקות הדם אמורות לספק להם את הטיפול הקריטי להתפתחותם . 
החיסרון הוא שמכיוון שמשקלם כה קטן כל טיפת דם היא חיונית והם נזקקים לעירויי דם חיצוניים להשלים להם את כמות הדם הדרושה . 
חברת ERYTHROSAVE מהחממה הטכנולוגית " יוזמות העמק " פיתחה התקן הלוקח מהפג רק את החומר הדרוש לבדיקה . 
ומחזירה מיידית את כדוריות הדם האדומות ובכך נחסכים כ – 50 % מעירויי הדם הניתנים כיום . 
לדבר זה משמעות רבה בשמירה על חיי הפג מאחר ובעירויי דם חיצוניים יש מעבר של זיהומיים ידועים ( סטטיסטית ) שבחלקם אף מסכנים את חיי הפג . 
אחוז הפגים הקטנים הנולדים בשבועות שלפני השבוע ה - 32 של ההריון הולך וגדל בעולם המערבי . 
הדבר נובע מהפריות מבחנה , לידה בגיל מבוגר יחסית ועוד . 
בספרות המקצועית ידוע כיום על כ - 11 % לידות פגים ( בעולם המערבי המפותח ) ש 15 % מהפגים הם לידות פגים קטנים הזקוקים לטיפול נמרץ . 
בעבר לפגים אלו היו אחוזי הישרדות נמוכים מאוד . 
כיום הרפואה מצליחה לסייע להתפתחות פגים אלו באחוזים גדולים מאוד . 
אחת הבעיות של פגים אלו היא בדיקות הדם המרובות בשבוע הראשון לחייהם , מדובר בכ - 30 עד 40 בדיקות דם שונות לפג בשבוע . 
בכדי להשלים את הדם ולמנוע אנמיה הפג יקבל בין 3 ל - 5 מנות דם , מה שעלול להגדיל את הסיכון לזיהומים , לפגוע במערכת החיסונית ועוד . 
פרופ ' עמי באלין , יזם הפרויקט ומנהל מ ח' ילדים בבית החולים וולפסון יחד עם דב סלומון , מהנדס במקצועו וכיום מנכ"ל החברה , פיתחו התקן מיוחד . 
ההתקן מאפשר לאחות לקחת את דגימת הדם מהפג , מייד לאחר מכן עובר הדם הליך בה מופרדת הפלזמה ( נוזל הדם ) מכדוריות הדם האדומות . 
הפלזמה ( הכוללת בתוכה את מירב החומרים הנדרשים לשם בדיקת דם ) מועברת לבדיקות המעבדה ואילו כדוריות הדם מוחזרות בתוך דקות מעטות לפג . 
ההתקן חוסך כ 50 % מהעירויים הניתנים כיום . 
להערכת היזמים השוק הפוטנציאלי של ההתקן בתחום הפגים הוא של כ - 10 מיליון יחידות בשנה בעולם המודרני . 
בימים אלו נבדקים יישומים נוספים להתקן . 
לשיטה החדשה נרשם פטנט במערב ובמדינות המפותחות . 
