מעל גיל 50 חובה להיות במעקב הערמונית 
סרטן בבלוטת הערמונית , הינו סוג הגידול השכיח ביותר בקרב גברים ונחשב לגורם התמותה ה - 2 מסרטן בקרב גברים . 
כ - 218,000 גברים צפויים להיות מאובחנים בארצות הברית כחולים במחלה בשנת 2007 , ומעל 27,000 גברים ימותו כתוצאה מהמחלה . 
באיחוד האירופי , צפויים מעל 200,000 מקרים חדשים , ומעל 60,000 מקרי מוות בכל שנה . 
מאחר ששיעור ההיארעות של סרטן הערמונית עולה עם הגיל , העלייה בתוחלת החיים של האוכלוסייה צפויה להביא לגידול במספר החולים בסרטן הערמונית . 
רק בישראל מתגלים מדי שנה כ - 2500 מיקרים חדשים של סרטן ערמונית . 
לדברי פרופ ' אבישי סלע , מנהל מחלקה אונקולוגית במרכז הרפואי אסף - הרופא , גורמי הסיכון למחלה הם : גיל - השכיחות עולה לאחר גיל 50 ועוד יותר לאחר גיל 65 . 
נמצא כי למעלה מ - 80 % ממקרי סרטן הערמונית מאובחנים בקרב גברים שגילם עולה על 65 ומעלה . 
גזע - המחלה נפוצה פי 2 בגברים שחורים מאשר בלבנים . 
גיאוגרפיה - המחלה שכיחה יותר בצפון אמריקה ובצפון - מערב אירופה ופחות שכיחה באסיה , אפריקה , מרכז אמריקה ודרום אמריקה . 
תזונה - תזונה עתירה בשומנים מעלה את הסיכון לחלות בסרטן הערמונית ותזונה המורכבת ברובה מירקות , פירות ודגנים קשורה להפחתת הסיכון . 
לדבריו : " חשוב לאבחן את המחלה בשלביה המוקדמים , במיוחד לגברים מתחת לגיל 65 , וניתן לעשות זאת באמצעות בדיקת דם המודדת את רמת ה - PSA ( חלבון המיוצר ע"י תאי הערמונית ) . 
בדיקה זו מסייעת בגילוי מוקדם של סרטן הערמונית , אולם אינה מספקת תשובה מוחלטת ועל כן חשוב לפנות לבדיקת ערמונית שגרתית אצל אורולוג . 
מנתונים עולה כי כ - 90 % מהחולים יאובחנו עם מחלה מוגבלת לערמונית ( מקומית ) או אזורית . 
שיעור ההיוותרות בחיים עומד כיום על 93 % ל - 10 שנים ו - 77 % ל - 15 שנה . 
כאשר המחלה מאובחנת בשלב גרורתי , שיעור ההיוותרות בחיים ל - 5 שנים עומד על 32 % " . 
פרופ ' סלע מציין כי " הטיפול בסרטן ערמונית יכול להיות באמצעות קרינה , ניתוח , הורמונים , טיפול כימותרפי ושילובים שונים של מרכיבי הטיפול בהתאם להתקדמות המחלה , מצבו הבריאותי הכללי וגילו של החולה . 
הטיפול המורכב בסרטן הערמונית עלול להיות מלווה בפגיעה באיכות החיים ובמיוחד בתפקוד המיני של המטופלים ולכן קיימת חשיבות לתמיכה נפשית במהלך הטיפול ואף להשתתפות במסגרת קבוצת תמיכה " . 
לדבריו , " בדומה למחלות סרטן אחרות קיימת שונות רבה בהתנהגות הגידול . 
מה שברור הוא כי כאשר המחלה נשנית , מהלכה מתאפיין במהלך היכול להוביל להופעת גרורות גרמיות ופגיעה משמעותית באיכות חיי החולים . 
במצבים אלה כאשר למרות הטיפול ההורמונאלי ישנן גרורות , הטיפול המומלץ כיום , במיוחד בחולים עם תלונות הקשורות למחלה , כולל תרופות כימותרפיות . 
במשך השנים הטיפול במחלה הגרורתית עמידה לטיפול הורמונאלי אפשר שיפור באיכות חיי המטופלים ללא יכולת בהארכת תוחלת חייהם . 
מצב זה השתנה בשנת 2005 עם פרסום שני מחקרים אשר הוכיחו כי טיפול כימותרפי בתרופה טקסוטר האריך את חיי המטופלים תוך שיפור איכות חייהם . 
בעקבות כך אושרה התרופה לטיפול בסרטן ערמונית מפושט וגרורתי בארה"ב , אירופה ובישראל , בשילוב עם פרדניזון . 
קיימות סוגיות רבות בקשר לטיפול : · מהו התזמון המתאים למתן הטיפול הכימי ? 
האם יש לתת את הטיפול לכל חולה או רק לחולים עם תלונות ? 
אני נוהג לדון עם כל חולה על היתרונות והחסרונות של הטיפול , כאשר להבנתי חולים עם מהלך מהיר של המחלה , נוכחות גרורות באברים דוגמת כבד וריאות , ועם תלונות הקשורות למחלה , חייבים להתחיל טיפול כימי . 
· מהו משך הטיפול ? 
האם יש לתת מספר מחזורי טיפול קבועים ( בד"כ 8 - 12 ) ? 
, או עד להחמרת המחלה או הופעת רעילות ? 
או רק עד להשגת ? 
קיים מידע ראשוני התומך בהפסקת הטיפול לאחר השגת ויכולת להשיג הפוגה נוספת עם התחדשות פעילות המחלה . 
על אף התוצאות החיוביות עם הטיפול בטקסוטר , השליטה הממוצעת במחלה אינה ממושכת . 
על - כן , הגישה המחקרית היום בסרטן ערמונית עמיד לטיפול הורמונאלי מתמקדת במספר מישורים : · לנסות למצוא שילובים של תרופות חדשות ממוקדות , תרופות עם פעילות מטבולית , חיסונית , הורמונאלית ועוד . 
· לפתח תרופות כימיות נוספות תוך התמקדות גם בחולים אשר מחלתם הוחמרה לאחר טיפול כימי בטקסוטר . 
· פיתוח שילובים תרופתיים המבוססים על טקסוטר . 
השאיפה בטיפול בחולים עם סרטן הערמונית היא בדומה למחלות אחרות דוגמת סרטן שד וסרטן מעי גס , לנסות ולבדוק האם בדומה להארכת חיים בשלב מתקדם של המחלה באמצעות טיפול כימותרפי , ניתן יהיה לרפא חלק מהחולים בשלבים מוקדמים יותר של המחלה . 
לכן , מתבצעים היום מחקרים של מתן שילובים הורמונאליים וכימיים המתבססים על תרופת הטקסוטר לחולים עם מחלה ממוקדת לערמונית בשילוב עם טיפול מקומי כטיפול קרינתי או ניתוח . 
מטרת הרופאים והחוקרים במחלת סרטן הערמונית היא למצוא את השיטה הטיפולית האולטימטיבית על - מנת למגר את המחלה . 
אולם , לדאבוני , אנו עדיין רחוקים ממימוש מטרה זאת . 
תוצאות הטיפול הטובות בטקסוטר בסרטן הערמונית מהוות את הצעד הראשון להפוך את הטיפול בסרטן הערמונית לטיפול כרוני , בדומה ליתר לחץ דם או סוכרת , צעד אשר יאפשר חיים ארוכים וטובים יותר למטופלים באמצעות טיפול " , מסכם פרופ ' סלע . 
לרגל יום המודעות למחלה שיחול ב - 3.9.07 , ניתן לפנות לפורום באתר האינטרנט http://www.shalomprostate.co.il , או אל לני הירש , יוזם קבוצות תמיכה למען חולי סרטן ערמונית בטלפון - 054 - 4570595 . 
