עקמת אצל מבוגרים – לעצור את הצטמקות הגוף 
זה קורה לא פעם שאנחנו נתקלים בקרובים מבוגרים שאנחנו זוכרים אותם שהיו גבוהים יותר בעבר . 
כדי להסביר זאת לעצמנו לעתים אנחנו נוטים לחשוב שאנחנו גובהים ולפעמים חושבים שמדובר בטעות אופטית . 
ובכן , לא מדובר בטעות ובד"כ גם לא בתהליך גדילה שלנו שהתחדש לו באמצע החיים . 
מדובר בתופעה ידועה של הצטמקות האופיינית לאנשים מבוגרים המתלווה לעתים קרובות גם בעקמת בעמוד השדרה . 
התהליך המאופיין באיבוד של המסה השרירית והמסה הגרמית ( עצם ) של הגוף . 
במקביל לאלו מתקיים גם תהליך של איבוד נוזלים . 
עם השנים גופינו מאבד נוזלים , והתהליך מתקיים ומשפיע על רקמות הגוף כולן . 
אחת מהשפעותיו היא על הדיסקים הבין - חולייתיים בגב . 
עם השנים תהליך ההצטמקותגורם להקטנתם ולהקטנת המרווח הבין חולייתי בעמוד השדרה . 
מרכיב נוסף בתופעת ההצטמקות הינו חולשה של השרירים , במיוחד שרירים תומכי הגב . 
חולשה הגורמת להטיית הכתפיים לפנים ולהגברת הקיפוזיס - עקמומיות מוגזמת כלפי חוץ של עמוד השדרה . 
תהליך שעלול להביא להיווצרותה של גיבנת . 
כתוצאה מכל אלו , וכמוכן גם שינויים במישורים נוספים בעמוד השדרה נוצרת עקמת מסוג סקוליוזיס . 
" העקמת הזו עלולה להיות לגורם למספר בעיות בריאותיות חמורות בגיל המבוגר " , אומר הפיזיותרפיסט דני ליבנה . 
" לעתים קרובות , היא יוצרת קשיים בנשימה הנובעים מהקטנת יכולת התרחבות בית החזה . 
יחד עם אלו , מתקיים גם תהליך הצרות של עמוד השדרה . 
הלחץ הלא סימטרי על חוליות עמוד השדרה עלול לגרום ללחץ על מערכת שורשי העצבים היוצאת מחוט השדרה שמקרינה לכיוון הרגלים והידיים תחושת נימול וכאב בגפיים . 
" 
אבל הגיל וההתבגרות אין פירושם גזירה משמיים בכל הנוגע בתופעת עקמת המבוגרים . 
דני ליבנה פיזיותרפיסט מוסמך עם 30 שנות ניסיון והכשרה בינלאומית , טוען כי בטיפול נכון אפשר להקטין בצורה משמעותית את תהליך השינוי בעמוד השדרה וע"י הדרכה נכונה אפשר לשפר את היציבה . 
ההדרכה כוללת גםשינוי הרגלי תזונה ותרגול מיוחד לשיפור היציבה . 
דני ליבנה מציע מספר המלצות בעזרתן ניתן למזער את השינויים בעמוד השדרה ולהימנע מהשלכותיהם : 
1 . 
פעילות גופנית השומרת על טווחי תנועה במפרקים וכן שומרת על אורך שרירים . 
דוגמת מתיחת ידיים בעמידה אפשר גם בשכיבה כלפי מעלה כפיפה לפנים שגורם להארכת שרירי הגב . 
2 . 
חיזוק שרירי הבטן והגב . 
3 . 
חיזוק שרירים כללי בעזרת משקולות על מנת לבנות מסה שרירית שתייצב את השלד . 
יש חשיבות רבה לחיזוק שרירי הרגליים על מנת שהאגן יהיה מיוצב . 
4 . 
שיפור שיווי המשקל על ידי עמידה על משטח לא יציב כגון ספוג או כריות התורם לחיזוק השרירים המייצבים את הגב . 
5 . 
הקפדהעל הליכה זקופה . 
בנקודה זו חשוב פיתוח המודעות העצמית ליציבה והליכה נכונה . 
6 . 
אכילת מזון מועשר בחלבונים על מנת לתרום לעלית המסה השרירית . 
7 . 
אכילת מזון מועשר בסידן לשיפור המטבוליזם של העצמות . 
