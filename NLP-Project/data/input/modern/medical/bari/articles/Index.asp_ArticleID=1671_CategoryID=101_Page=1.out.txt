הדברים שלא ידעתם על ... בעיות פוריות 
נתון מפתיע הוא שבין 10 ל - 15 אחוז מכלל אלו המנסים להיכנס להיריון יסבלו מהפרעות כלשהן בפריון . 
חוסר בפריון / פוריות מוגדר כחוסר יכולת להשיג הריון לאחר יחסי מין סדירים במשך שנה . 
בעיקרון , מסבירה ד"ר עינת שלום - פז , הסיבות לאי פריון נחלקות ל - 3 קבוצות עיקריות : 
1 . 
אי - פוריות הנובעת מבעיית זרע - כלומר הבעיה היא בצד הגברי של המשוואה ( כ - 35 % מכלל המקרים ) . 
2 . 
אי - פוריות הנובעת מבעיה כלשהי אצל האישה ( כ - 45 % מכלל המקרים ) . 
3 . 
עקרות בלתי מוסברת . 
בכל מקרה , אצל כ - 10 % מהזוגות יש יותר מגורם אחד לאי - פוריות , וכן מקרים של " עקרות אימונולוגית " ועוד . 
בעיות של חוסר פריון אצל הגבר אי - פוריות הגבר מתבטאת בפגמים המתייחסים לכמות , למבנה ולתנועתיות תאי הזרע . 
הפגמים השונים באיכויות הזרע יכולים להיות ממקור הורמונאלי - אשכי , או חוץ אשכי , בלוטות עזר וצינורות הזרע . 
גם מחלות זיהומיות שונות ופגמים מולדים כגון אשכים טמירים ( אשכים שלא ירדו לשק האשכים לפני או מיד לאחר הלידה ) יכולים לפגוע בכמות הזרע ואיכותו . 
בנוסף , סתימה בצינוריות שנועדו להעביר את הזרע מהאשך לשופכה , בעיות הורמונאליות אצל הגבר והתרחבות של כלי דם ( דליות ) בוורידי האשכים גם הם יביאו לירידה באיכויות הזרע וירידה בפוריות אצל הגבר . 
למרות כל אלו , ישנם גם מיקירם רבים סיבה שאינה בהכרח ניתנת לאבחון . 
מה הפתרונות הקיימים בתחום זה ? 
הסיבה השכיחה לאי פוריות אצל גברים היא התרחבות וריד האשך ( ווריקוצלה ) . 
במצב זה ניתן לבצע תיקון פשוט יחסית בשתי שיטות עיקריות : האחת , השכיחה יותר , היא באמצעות ניתוח . 
השנייה , עושה שימוש בהזרקת חומר שגורם לחסימת הוריד . 
במקרים של חסימה בדרכי ( צינורות ) הזרע צינורות או במקרים של חוסר מולד שלהם ( העדר צינור המוביל זרע מהאשך ) , ניתן לבצע כיום " שאיבת זרע " ממוצא צינור הזרע באשך , באמצעות ניתוח בשיטות מיקרו - כירורגיות . 
לאחרונה פותחו שיטות , שבאמצעותן ניתן להשיג הפריה גם במקרים שהזרע לקוי ביותר או מכיל תאים בודדים בלבד , ואפילו במקרים שאובחנו בעבר כסובלים מחוסר יצירה מוחלט של זרע . 
כיום , גם במקרה של חוסר זרע מוחלט , ניתן לשאוב דגימה בשיטות מתקדמות - ע"י מחט בדיקור או ביופסיה ( דגימה מריקמת האשך ) - ולהוציא מתוכה זרעונים , אפילו בודדים וללא תנועה , ולבצע בעזרתם הפריה של הביצית . 
באמצעות שיטה מיקרוסקופית המכונה מיקרומניפולציה , ניתן להזריק תא זרע בודד לתוך תא ביצית ( שיטת ה - ICSI ) , ובכך להביא להפרייתה גם על - ידי זרע שאינו מסוגל לחדור לתוכה בכוחות עצמו ( כולל זרע ללא תנועה או זרע שצורתו לחלוטין אינה תקינה ) . 
בין השאר , קיימות שיטות לאבחון ובחירת תאי זרע תקינים או קרובים לתקינים ע"י בחירת זרע בצורה מיקרוסקופית שתבטיח בחירה מיטבית של זרע תקין . 
בעיות של חוסר פריון אצל האישה גם אצל האישה קיימות מסר סיבות לחוסר פריון עם פתרונות מגוונים . 
הסיבה הראשונה היא אי פריון על רקע הורמונאלי . 
לשם הפריה , ישנו צורך בתהליך ביוץ כהלכתו , כלומר הבשלה תקינה של הזקיק בשחלה וקיומה של ביצית בשלה ומוכנה להפריה . 
ליקויים הורמונאליים שונים , כגון : הפרעה בפעילות המתואמת של הורמוני בלוטת יותרת המוח , הפרשת - יתר של הורמון החלב , הפרולקטין , והפרעות בשחלה עצמה - יכולים להביא לחוסר ביוץ או לביוץ לקוי . 
כיום ישנם אמצעים מדויקים לאבחון זמן הביוץ : בדיקות הורמונאליות ובדיקות אולטרה - סאונד , המאפשרים לקבוע את מועד הביוץ באמצעות מעקב אחרי גדילת הזקיקים והבשלתם בנוסף , כיום ישנן טכניקות מתקדמות לגרימת ביוץ באמצעות מגוון גדול של תרופות . 
הטיפול בתרופות הללו מחייב השגחה וניטור קפדני של תגובת האישה , בעיקר של רמות ההורמון אסטרדיול ( הורמון המין הנשי המיוצר בשחלה ) בדם , וכן ניטור באמצעות אולטרא - סאונד לבדיקת מספר הזקיקים המתפתחים בשחלה וגודלם . 
מטרת הניטור היא להשיג את התוצאות המיטביות במקביל להופעה מינימאלית של תופעות לוואי . 
הסיבה השנייה לאי פריון אצל האישה היא אי פריון על רקע מכאני – חסימתי . 
מחלות שונות , בעיקר דלקות בחצוצרות ובסביבתן , עלולות להביא לפגיעה כרונית בפעילות החצוצרות . 
פגיעה קיצונית תתבטא בחסימה של החצוצרות , פגיעה קלה יותר תגרום להידבקויות מסביב לחצוצרות ובין החצוצרות לבין איברים פנימיים סמוכים , כגון השחלות , המעיים והרחם . 
עקרות מכאנית מוחלטת היא כאשר שתי החצוצרות חסומות . 
הפגיעה במכאנית מאובחנת באמצעים שונים : · צילום רחם וחצוצרות ( צילום רנטגן ) שבעזרתו ניתן לאבחן פגמים בחלל הרחם ( הידבקויות תוך - רחמיות ) , חסימות בחצוצרות , הידבקויות סביב החצוצרות וכן אי - ספיקה ( הרחבה ) של צוואר הרחם . 
· לפרוסקופיה – ביצוע חתך קטן בדופן הבטן באזור הטבור החדרת מכשיר אופטי המאפשר הסתכלות ישירה על איברי האגן ( נעשה בהרדמה כללית ובחדר ניתוח ) . 
בדרך זו ניתן לאבחן במדויק אם קיימת פגיעה בחצוצרות ומה חומרתה ולהתאים את הטיפול . 
באמצעות הלפרוסקופ ניתן גם לטפל בבעיית העקרות המכאנית . 
· ה יסטרוסקופיה - בדיקה בה מוחדר לחלל הרחם מכשיר אופטי עדין , המאפשר לאבחן ממצאים בחלל הרחם כגון הידבקויות , שרירנים , פוליפים או פגמים מולדים במבנה הרחם . 
פגמים אלה עשויים להפריע להשתרשות העובר ברחם או למנוע התפתחות תקינה של ההיריון ולגרום להפלה . 
הבדיקה מבוצעת ללא הרדמה או בהרדמה מקומית . 
הסיבה השלישית לאי פריון אצל נשים היא מצב בו השחלה אינה מייצרת את הביצית הדרושה , גם עבור טיפולי הפריה חוץ גופיים . 
מיקרים אלו מתרחשים במספר מצבים : אצל נשים שגיל המעבר הקדים להופיע ולכן אינן מייצרות ביציות ; נשים שעברו טיפולים כימותרפיים , הקרנות או ניתוחים ; נשים הסובלות מפגם גנטי מולד ; נשים הסובלות מאי ספיקה שחלתית ללא סיבה ברורה . 
במקרים אלו יהיה צורך בתרומת ביצית מאישה אחרת . 
בנוסף , ישנן כמה קבוצות הזקוקות לתרומת ביצית מסיבות שונות כגון : נשים שהן נשאיות של מחלה גנטית ורוצות למנוע את העברת הפגם הגנטי לילדיהן , נשים שהטיפול בהורמונים אינו נותן מתאימה , נשים שעברו מספר רב של טיפולי הפריה שבמהלכם התברר שהביציות פגומות ואינן מביאות להריון תקין , וכן נשים שסיכוייהן להשיג הריון קטנים בשל גילן ( מעל גיל 40 ) . 
בעיות של חוסר פריון עקב עקרת בלתי מוסברת המושג " עקרות בלתי מוסברת " ניתן לאותם מקרים שבהם , לאחר שכל הבדיקות והבירורים המקובלים לא העלו סיבה ברורה לאי - פוריות . 
במקרה כזה , אין הכוונה שאין סיבה לאי פוריות . 
הכוונה היא , באמצעים הקיימים כיום לא ניתן היה להגיע לאבחנה . 
במקרים אלו מתחיל פעמים רבות תהליך של טיפולי הפריה חוץ גופית , שעשוי לשפוך אור על הסיבה הנעלמת לאי הפריון . 
בעיה כגון זרע שאינו חודר את הביצית , או בעיה באיכות הביציות , הן רק חלק ממצבים אפשריים שלא ניתן לגלותם בדרכים שנסקרו לעיל . 
מיקרים כאלה ניתנים לפתרון על ידי טיפולים תרופתיים שיאפשרו את " השבחת זרע " בטרם הזרקתו . 
הפריה חוץ גופית הוכחה כמשיגה אחוזי הצלחה שאינם פחותים מאלו המושגים במקרים של עקרות מכאנית . 
לסיכום , אומרת ד"ר שלום - פז , בעיות פוריות יכולות לנבוע מסיבות רבות , הן מהצד הגברי והן מהצד הנשי . 
ייתכנו אף מצבים בהם אי פריון יתבסס כתוצאה משילובן של מספר סיבות , דבר שיחייב מספר טיפולים משולבים זה בזה . 
אי פריון הינו מצב הניתן פעמים רבות לפתרון , במיוחד לאור הטכנולוגיות הקיימות כיום ברפואה בתחום זה . 
למרות כל זאת , ההמלצה שלא לדחות את גיל האמהות והאבהות כאחת , עדיין שרירה וקיימת . 
היכולות הטכנולוגיות המשמעותיות בתחום הפוריות בשנים האחרונות אינן מבטלות את נושא הגיל הפיזיולוגי וחשיבותו להצלחת תהליך ההפריה , אם כי הטכנולוגיה כיום מאפשרת למי שבעבר נחשבו לעקרים באופן סופי את האפשרות של הבאת ילדים לעולם . 
