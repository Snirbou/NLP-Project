חזה גדול גורם לכאבי גב 
מאת : ד"ר רונן גלזינגר , מומחה לכירורגיה פלסטית יועץ ב " מכבי " בכירורגיה פלסטית 
בתרבויות שונות חזה גדול נחשב לסקסי ומושך . 
נשים רבות היו רוצות שהחזה שלהן יהיה גדול יותר . 
האם נשים עם חזה גדול מאד שמחות בחלקן ? 
כנראה שבד"כ לא . 
חזה גדול אינו הגדרה למידה קבועה ולגודל אחיד ולכן כמו כל דבר חזה גדול הוא יפה ומושך עד גבול מסוים . 
אכן חזה גדול הוא יפה וסקסי על פי המקובל בתרבויות שונות . 
גם בתרבות העולם המערבי מוצגת אישה בעלת החזה השופע כאישה יותר מושכת ( תלוי כמובן בעיני המסתכל ) . 
אבל , כאשר החזה הוא גדול ביותר , לעיתים אף הרבה יותר מהמתאים למידות הגוף , הוא עלול להוות גורם מפריע ומטריד . 
חזה גדול וכבד יכול להוות בעיה גופנית ופסיכולוגית . 
פסיכולוגית – נפשית - בגיל צעיר כאשר החזה של הנערה הוא חזה גדול מאד ונראה יוצא דופן לעומת שאר הנערות בנות גילה , יכולה להגרם לנערה מבוכה רבה , פגיעה קשה בחיי החברה עד כמעט להתנזרות והמנעות מיציאה מהבית , פגיעה בדימוי הגוף , וירידה בבטחון העצמי , ( המנעות מהליכה לים או לבריכה , יציאה לטיולים או מחנות קיץ , המנעות מפעילות ספורטיבית או רקודים וכיוצא בזה . 
בכך נגרמת לנערה מצוקה קשה הבאה לידי ביטוי בכל תחומי החיים .. 
. 
מבחינה גופנית - חזה גדול וכבד יכול לגרום לכאבי צוואר וגב , נוקשות באזור העורף , גירוי בכפל שמתחת לשד עם התפתחות של דלקת בעור ופטרת , שפשוף עד לפציעה באזור כתפיית החזייה וכאבים בכתפיים , ירידה בתחושת הפטמה , הרגשת נימול באצבעות הידיים והפרעה בנשימה . 
גודל החזה יכול להפריע במקרים רבים במציאת בגדים מתאימים בעיקר אצל בנות ונשים אשר גופן קטן ביותר לעומת גודל החזה . 
גודל החזה גם יכול להגביל בפעילות ספורטיבית החיונית לשמירה על בריאות תקינה . 
ירידה במשקל ועוד - מרבית הנשים בעלות חזה גדול וכבד ניסו לצמצם את סיבלן במשך השנים באמצעים רבים כמו : ירידה במשקל – אשר ברוב המקרים אינה מסייעת מאחר ואין ביכולתנו לכוון את הירידה במשקל לאזור שממנו אנו מעוניינים להוריד , שימוש בחזיות מיוחדות , תומכות , אשר עלותן גבוהה יותר וגם יופיין והמגוון מצומצם יותר וניתן לרכישה רק בחנויות מיוחדות , שימוש בתרופות נגד כאבים וטיפולים פיזיותרפיים שכמובן הקלו חלקית בלבד . 
מסקנות אלו נמצאו בעבודות רבות שפורסמו בספרות הרפואית בשנים האחרונות . 
ההמלצות של מרבית המחקרים היו ביצוע ניתוח של הקטנת שד לאלו הסובלות מחלק או כל הסימנים שהוזכרו בתחילת המאמר . 
מרבית העבודות בדקו את הנשים על ידי שאלונים בהם נשאלו הנשים לגבי סימנים שונים ובוצעה התאמה לפי גודל השד . 
שאלון דומה הועבר לאותם נשים שעברו ניתוח להקטנת שד . 
החוקרים מצאו קשר בין גודל השד לבין הכאבים , תחושת הפטמה , נימול אצבעות הידים , גירוי בעור שמתחת לשד וכן לגבי ההפרעה בדימוי הגוף . 
בשאלונים זהים שהועברו לנשים לאחר שעברו את הניתוח להקטנת החזה חל שיפור ניכר בהרגשתן הפיזית והנפשית , הכאבים פחתו וביטחונן העצמי עלה במקביל לשיפור בדימוי הגוף . 
לאחרונה פירסמה קבוצת חוקרים עבודה חדשה שביקשה לקשור את כאבי הגב והצוואר ובעיות היציבה עם ממצאים רפואיים אובייקטיבים . 
בעבודה זו נבדקו 100 נשים בגיל 18 - 49 ( לא נבדקו נשים לאחר הפסקת הווסת ) שחולקו ל 4 קבוצות לפי גודל השד שלהן ( לפי גודל ה CUP ) A , B , C , ו D . 
לכל הנשים בוצעו בדיקות רנטגן של עמוד השדרה ונמדדה מידת העקמת באזור בגב העליון , וגב תחתון . 
בעבודה זו נמצא שלנשים מהקבוצה עם החזה הגדול ביותר ( קבוצה D ) הייתה העקמת הקשה ביותר . 
נמצא קשר סטטיסטי משמעותי : ככל שהחזה גדול יותר העקמת בגב עליון ותחתון יותר משמעותית . 
עבודה זו מראה את הנזק הנגרם לנשים עם חזה גדול וכבד על עמוד השדרה . 
נזק זה גורם ליציבה לא נכונה המביאה לכאבי גב וצוואר . 
בעבודה זו לא נבדקו נשים מבוגרות לאחר הפסקת הווסת , אבל בנקל ניתן להניח שבקבוצת הגיל שמעל 50 המצב רע הרבה יותר . 
זאת מכיוון שלנשים אלו המצטרפות למעגל הנשים בגיל המעבר יש נטייה גדולה בהרבה לסבול , בין יתר תופעות גיל המעבר , מבריחת סידן מהעצמות - האוסטאופורוזיס המחליש יותר את הכח של עמוד השדרה אל מול המשקל של השדיים . 
ניתוח להקטנת השד יכול לשפר משמעותית את איכות החיים של נשים אלו . 
לאחר הניתוח יהיה שיפור בכאבי הגב והצוואר , שיפור במצב העור שמתחת לשד , דימוי הגוף ישתפר ואיתו גם היכולות החברתיות של נשים אלו . 
בחירת הבגדים תהיה משימה פשוטה ונעימה יותר , השתתפות בפעילות חברתיות כמו ספורט או ריקודים תהיה אפשרית וחוויתית יותר ללא המועקה שליוותה פעילויות אלו לפני הניתוח . 
. 
ניתוח להקטנת שד הוא ניתוח המבוצע בהרדמה כללית ואורך כ - 2 - 3 שעות . 
במהלך הניתוח מסירים חלק מרקמת השד וכן חלק מהעור ועל ידי כך מקטינים ומעצבים את השד . 
על מנת לעצב את השד בצורה יפה וטבעית ככל האפשר , מעבירים במהלך הניתוח את הפטמה למקום חדש המותאם לגודל ולמיקום החדש של השד . 
מספר שעות לאחר הניתוח ניתן להשתחרר מבית החולים להמשך מנוחה בבית . 
ההתאוששות מהניתוח לוקחת כ - 10 - 14 יום עד לחזרה לעבודה כאשר חזרה לפעילות מאומצת יותר היא הדרגתית ולוקחת עוד מספר שבועות . 
לפורום כירורגיה פלסטית 
