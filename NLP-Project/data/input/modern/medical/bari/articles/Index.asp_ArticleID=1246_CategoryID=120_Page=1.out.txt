הניתוח הצליח , המטופל עבר לאלכוהול 
מאת סנונית ליס ושירות מלב"י 
הניתוחים הכירורגיים להרזייה , שהולכים והופכים פופולאריים יותר ויותר , ידועים בשיעור ההצלחה הגבוה שלהם , שעולה בהרבה על כל דיאטה אפשרית . 
אבל לצד זאת , מסתבר , הם מעלים בעיה חדשה , שמכונה בשפה המקצועית " העתקת התמכרות " . 
מומחים בארה"ב הבחינו , בעת האחרונה , כי רבים מהמנותחים , שהצליחו להשיל את עשרות הקילוגרמים שהכבידו עליהם , ושיפרו מאוד את בריאותם - רכשו התנהגות כפייתית חדשה ( במקום הפנייה לאכילת יתר ) , כמו אלכוהוליזם , הימורים , או התמכרות לקניות . 
היקף התופעה עדיין אינו ברור לחלוטין , ומומחים בתחום חלוקים ביניהם באשר לטיבה . 
מנהל המחלקה ל ניתוחים בריאטריים ( ניתוחים כירורגיים להרזייה ) ב " קליבלנד קליניק " ונשיא החברה האמריקאית לניתוחים בריאטריים , ד"ר פיליפ שאו'ר, טוען כי רק 5 % מהמנותחים מפתחים התמכרות חדשה , וכי לא ניתן לקשור בוודאות בינה לבין הניתוח . 
מנגד , מומחים ממרכזים אחרים טוענים כי מדובר ב 20 % - 30 % . 
האמנם ? 
" אנשים לא הופכים לאלכוהוליסטים כתוצאה מהניתוח " , טוען בתוקף ניל האטצ'ר , לשעבר נשיא החברה לבריאטריה . 
" חשוב לזכור ש ניתוח כירורגי להרזייה איננו תרופת קסם לכל תחלואיו של המטופל " . 
וד"ר שאו ' ר מוסיף : " הניתוח גורם לשינויים פיסיים ומנטליים עמוקים אצל המטופלים . 
למרות שמדובר בשינויים שהם חיוביים במהותם , חלק מהם בהחלט עשויים לגרום לבעיות אצל אנשים שיש להם נטייה להתמכרות " . 
למלא חלל פנימי במשך שנים טענו פסיכולוגים כי " העתקת ההתמכרות " נובעת מנסיון של הנגמל למלא חלל פנימי שנותר ריק בהעדר ההרגל הישן . 
אולם , עם התקדמות מחקר המוח , מתבססת השערה כי לתופעה יש גם בסיס נוירולוגי . 
מדענים מאמינים כי הסיבות הביוכימיות לאכילה כפייתית , זהות לסיבות הגורמות להתנהגויות אחרות של הרס עצמי , כמו שתיית אלכוהול . 
כמה מחקרים שנערכו באחרונה , רומזים על כך שייתכן והשמנת יתר קיצונית יכולה להגן במשהו על הלוקים בה מפני הידרדרות לאלכוהוליזם . 
במחקר בהשתתפות 9,125 נבדקים , שפורסם החודש בכתב העת Archives of General Psychiatry , נמצא כי סיכוייהם של אנשים שלוקים בהשמנת יתר להפוך לאלכוהוליסטים - קטנים ב - 25 % בהשוואה לאוכלוסייה הכללית . 
גם מחקר אחר שנערך בתחום לפני שנים אחדות , בהשתתפות 298 נשים , הראה כי שיעור השימוש שלהן באלכוהול , קטן באופן משמעותי בהשוואה לאוכלוסייה הכללית . 
ההסבר נעוץ , כנראה , במנגנון התגמול שבמוח : אנשים שיש להם נטייה להשמנת יתר נוטים " להפעיל " אותו באמצעות אוכל ; אחרים , שאין להם את הנטייה הזו , נוטים להשתמש באלכוהול כדי לספק אותו . 
מחקרים נוירולוגיים עדכניים , גורסים כי אנשים שסובלים מהשמנת יתר וכאלו שמכורים לטיפה המרה סובלים מרמות מוחיות לא תקינות של המוליך העצבי דופמין . 
" תמיד הם מרגישים שמשהו חסר להם , וכדי למלא את החסך הם משתמשים באלכוהול או באוכל - כדי להעלות את רמות הדופמין שלהם " , מסביר ראש המחלקה לרפואה במעבדה הלאומית בברוקהייבן , ג'ין - ג'ק וואנג . 
לא ניתן להיגמל לגמרי הפסיכולוגית מאיה פרנקל המתמחה בהשמנת יתר , מציינת כי " בשונה מטיפול בהתמכרות לסמים ולאלכוהול , בהם על המתמכר להימנע לחלוטין מכל שימוש בחומר האסור - מאכילה לא ניתן להיגמל לגמרי , משום שמזון הוא דבר שהכרחי לקיומנו " . 
" זה קצת יותר מורכב מ'סתם' התמכרות " , מדגישה פרנקל , ומוסיפה כי לא ניתן להתייחס אל אכילת יתר כל סוג " טהור " ומובהק של התמכרות . 
" חרף זאת " , היא אומרת , " בהחלט קיימת התמכרות לסגנון אכילה מסויים , כמו התקפי אכילה ( בינג' ) , שבו ניתן לטפל וממנו אפשר להיגמל " . 
ראש המחלקה לפסיכיאטריה באוניברסיטת ווירג'יניה , ד"ר בנקול ג'ונסון , אומר כי ניתוח מעקף קיבה מספק פתרון מכני שפותר את בעיית ההשמנה - אך כזה שמותיר את הבעיה הנוירוביולוגית על כנה . 
" זה בדיוק כמו תחושת צמא " , הוא מסביר . 
" אם אתה צמא - ואין לך מים בהישג יד - אתה פשוט תשתה לימונדה " . 
חקר החפיפה שבין אכילה כפייתית להתמכרויות אחרות זוכה לתשומת לב רבה במרכז האמריקאי הלאומי לשימוש בסמים , והחוקרים מקווים למצוא תרופה שתסייע לטיפול בסוגים שונים של הפרעות הקשורות לדחף . 
מנהלת המרכז , נורה וולקוו , מסבירה כי " יש דרישה עצומה לתרופה שתסייע לייצב רמות של חשק , בין אם מדובר בחשק לשוקולד או לאלכוהול " . 
בסוכנות המזון והתרופות ( ה - FDA ) בוחנים כעת את התרופה החדשה של סנופי - אוונטיס , " אקומפליה " - גם כטיפול להשמנת יתר , ואולי גם כטיפול אפשרי , מקביל , לאלכוהוליזם . 
