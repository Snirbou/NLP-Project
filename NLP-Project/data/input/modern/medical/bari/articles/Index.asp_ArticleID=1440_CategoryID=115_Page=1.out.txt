טיפול בדיכאון ובמאניה בכדור אחד 
סרוקוואל ( quetiapine ) תרופה לטיפול במחלת מאניה - דפרסיה ובסכיזופרניה של חברת " אסטרה זנקה " המשווקת בארץ ע"י " טבע " אושרה ע"י FDA לטיפול בשלב הדיכאוני של מחלת מאניה דפרסיה , זאת בנוסף לאישור הקיים לטיפול בשלב המאני של המחלה , וכן במחלת הסכיזופרניה . 
סרוקוואל היא התרופה הראשונה והיחידה בעולם שאושרה בארה"ב לטיפול גם בשלב המאני ( המתבטא בפעילות פיזית מופרזת והתרוממות רוח קיצונית ) וגם בשלב הדיכאוני של מחלת המאניה - דיפרסיה . 
אישור ה - FDA לטיפול גם בשלב הדיכאוני ניתן בעקבות תוצאות שני מחקרים ( בולדר 1 + בולדר 2 ) שהוכיחו את יעילות הסרוקוואל בטיפול במצב הדיכאוני כבר מהשבוע הראשון לטיפול . 
המחקרים נערכו ב 1045 חולים הסובלים ממאניה - דפרסיה , אשר חולקו באופן אקראי כך שבמשך 8 שבועות קבוצה אחת קיבלה סרוקוואל וקבוצה אחרת קיבלה פלצבו . 
כאמור , התוצאות הראו שבקבוצת נוטלי הסרוקוואל ניכרה הקלה בסימפטומים הדיכאוניים כבר מהשבוע הראשון ומשך כל תקופת המחקר , בהשוואה לקבוצת הפלצבו . 
פרופ ' ליאון גרינהאוס , פסיכיאטר בכיר המנהל את בתי החולים " כפר שאול " ו " איתנים " בירושלים : " האתגר של המטפל והמטופל במאניה - דפרסיה הוא להגיע לאיזון ולשמור עליו . 
האפשרות לטפל בתרופה אחת גם במאניה וגם בדפרסיה יכולה לעזור לחולים לדבוק בטיפול התרופתי וכך להגיע לתוצאות טובות וממושכות יותר " 
חברת " אסטרה זנקה " מדווחת כי בשנת 2005 היקף המכירות של הסרוקוואל , אשר מותווה גם לטיפול בסכיזופרניה , עמד על 2.8 מיליארד דולר . 
כיום החברה משקיעה משאבים במחקר על השימוש בסרוקוואל לטיפול בהפרעת דיכאון ובהפרעות חרדה . 
אודות מחלת מאניה - דיפרסיה כ - 2 % מהאוכלוסייה חולים במחלה הפסיכיאטרית החמורה שמתבטאת בהופעה לסירוגין של תקופות דיכאון ותקופות מאניה . 
החולים סובלים מהסימפטומים של המחלה בממוצע כמחצית ממשך חייהם , וכשני שליש מהתקופה הזאת הם סובלים מהשלב הדיכאוני של המחלה . 
ככל הנראה מדובר במחלה תורשתית . 
הליקוי הגנטי המדויק טרם אובחן . 
אודות סרוקוואל תרופה אנטי - פסיכוטית בעלת יעילות גבוהה ופרופיל בטיחות וסבילות מעולה , המשווקת בארץ למעלה משבע שנים אושרה עד כה לטיפול במחלת הסכיזופרניה ולטיפול במאניה המהווה חלק ממחלת מאניה - דיפרסיה . 
אל הניסיון הקליני המצטבר של למעלה מ - 8 מיליון חולים שטופלו בסרוקוול , נוספו תוצאות מחקרים קליניים רבים המעידים על יעילות ובטיחות השימוש בסרוקוואל בחולי סכיזופרניה ובמאניה - דפרסיה . 
