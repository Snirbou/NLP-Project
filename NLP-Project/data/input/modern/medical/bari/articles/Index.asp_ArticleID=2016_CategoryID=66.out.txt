אבחון פסיכודידקטי : עסקת חבילה של פסיכולוגים 
מאת : דר " נויה ספקטור , מאבחנת ומטפלת מומחית בלקויי למידה www.noya.co.il 
במערכת החינוך נשתרשה תופעה : יועצות וגורמים מייצגים אחרים מפנים תלמידים ל " אבחון פסיכודידקטי " . 
הורים נבוכים אינם יודעים ואינם מודעים לנזק שאבחון כזה יכול לגרום לילדיהם . 
אבחון פסיכודידקטי הוא אבחון פסיכולוגי עם תוספת - נספח שמהותו אמורה להיות הערכה דידקטית , כלומר : הערכה על מצבו הלימודי של הנבדק , הכוללת בדיקת כישורים והישגים במבחני קריאה , כתיבה , חשבון , שפה זרה . 
מובן שאבחון זה אמור להתבצע ע"י מי שהוכשר לכך והוא בקיא בהוראה , בחינוך מיוחד ובעריכת תכניות לימוד לילדים בעלי צרכים מיוחדים . 
אלא , ש באבחון הפסיכודידקטי האבחון הפסיכולוגי והתוספת ה " דידקטית " מבוצעים ע"י פסיכולוג . 
פסיכולוג אינו מורה , אינו מומחה להערכה דידקטית ואינו בקיא בהתאמת דרישות למתקשים בלימודים . 
המושג " אבחון פסיכודידקטי " הוא יציר - כלאיים מטעה , המשווק מעין " עסקת חבילה " בתנאים " נוחים " : פסיכולוג יערוך לך או לילדך אבחון שיספק את דרישות המערכת , כפי שמכונים ופסיכולוגים רבים מצהירים : " על - פי דרישות משרד החינוך " ( וחשוב לציין ולהדגיש : לא על - פי הצרכים המיוחדים לכל נבדק ) . 
האבחון המבוצע בתנאים אלה אינו מהימן , אינו משקף את יכלתו האמיתית של נבדק בעל ליקויי - למידה ובמרבית המקרים אינו מאפשר איתור ליקויי - למידה והתקנת תכנית התמודדות מתאימה . 
ההפנייה לאבחון פסיכודידקטי היא למעשה הכוונה לפסיכולוג חינוכי , שהוא בדרך כלל בעל ידע מוגבל ושטחי ( אם בכלל ) באבחון ובטיפול בלקויי - למידה . 
אבחון פסיכודידקטי הוא השם שמערכת החינוך בארץ נתנה בפי יועצות בתי הספר , אשר למעשה מפנות תלמידים בעלי קשיים אופייניים לליקויי למידה לאבחון פסיכולוגי . 
הורים לתלמידים לקויי - למידה או לתלמידים שהתעורר לגביהם חשד שהם סובלים מליקוי למידה כלשהו , שאינם ערים לבעייתיות העקרונית שבהפניית ילדיהם לאבחון פסיכולוגי שלא לצורך , עלולים לפגוע בזכויות הפרט של ילדיהם ובנוסף , לא לממש אבחנה ואבחון מהימנים . 
בעקבות ההפנייה השגוייה , המערכת דורשת מתלמידים לקויי - למידה נתונים של רמת המשכל שלהם , ואינה דורשת זאת מכל תלמיד אחר . 
חשוב לציין : תלמידים לקויי - למידה אינם מממשים את יכלתם במבחנים פסיכולוגיים ונתונים מעוותים של רמת משכל , בדרך - כלל נמוכה מהממוצע ונברוב המקרים נמוכה מיכלתם האמיתית , מוצאים את דרכם לתיק האישי במערכת החינוך . 
הבדל בסיסי קיים בין שיטת האבחון הפסיכולוגי לבין שיטתו של המאבחן המומחה ללקויי - למידה : הפסיכולוג מעריך את הנבדק עפ"י היכרות שבבסיסה מבחנים פסיכולוגיים , הקובעים רמת - משכל ( I.Q ) ומצב רגשי . 
רמת המשכל מתבססת על ממוצע בין תתי - מבחנים שמהם מורכב מבחן המשכל ( מבחן אינטליגנציה ) והערכת המצב הרגשי מתבססת על ממצאי מבחני אישיות ( השלכתיים , בדרך - כלל ) הנסמכים על הסברים ותשובות שמספק הנבדק בתשובה לשאלות מילוליות או ב לשאלות המתייחסות לתיאור מצבים בתמונות . 
אלה ואלה הם מבחנים שנבדקים רבים בעלי ליקויי למידה אינם בעלי כישורים מתאימים לבצע אותם , ולכן אינם יכולים להפגין באמצעותם את יכלתם האמיתית . 
כתוצאה מאי - התאמת המבחנים לנבדקים , נבדקים רבים ממלאים את תיקם האישי באבחנות מוטעות וברמת משכל נמוכה מהפוטנציאל האמיתי שלהם . 
המאבחן המומחה ללקויי - למידה , בניגוד לפסיכולוג , מעריך את הכישורים והיכולת בתחומי התיפקוד השונים ומספק אבחנה מבדלת בין ליקויים שונים ורמת תפקוד עפ"י מבחנים שהותאמו במיוחד לאוכלוסיות חריגות , והם בנויים ומיועדים לנבדקים בעלי קשיים שונים : נבדקים שיכולת הכתיבה והסימון שלהם לקוייה , נבדקים שיכולת ההתארגנות שלהם במגבלות זמן לקוייה , נבדקים שדיבורם משובש , נבדקים לקויי - שפה ודיבור , ואף נבדקים שאינם מדברים . 
באבחון לקויי - למידה ניתן להבחין באינטליגנציה ולראות יכולת של נבדקים בעלי קשיים שונים : נבדק שאינו מדבר , נבדק שאינו מתבטא כהלכה , נבדק שמתקשה בחישובים מתימטיים , נבדק שאינו יכול לקרוא או לכתוב . 
התיפקוד מוערך , מבלי שמצבו המיוחד של הנבדק יפגע בנתונים האישיים שלו . 
כאן המקום לציין , כי ליקויי למידה אינם ייחודיים ללמידה אקדמית . 
אמנם , במערכת החינוך שלנו מתייחסים לליקויים האקדמיים כגון דיסלקסיה ( ליקוי קריאה ייחודי ) , דיסגרפיה ( ליקוי כתיבה ייחודי ) , דיסקלקוליה ( ליקוי ייחודי בחשיבה חשבונית ) וליקויי קשב וריכוז , אבל קיימים ליקויים בהתמצאות , ליקויים בקריאת המפה החברתית , ליקויי שפה ייחודיים ועוד . 
ל 
ליקויי - למידה , נובעים מתקלות בתיפקוד מערכת העצבים המרכזית , וכאשר הם קיימים , הם מהווים מרכיב מרכזי במערכת התיפקוד . 
כאשר מאבחן אינו מתייחס למערכת התיפקוד כפי שהיא , מתעלם מליקויי הלמידה או אינו יודע עליהם , האבחנה אינה מהימנה , והמסקנות כמו הטיפול יכולים לגרום נזק , להוביל לשנים של דשדוש במקום , ולא להתייחס לקשיים היומיומיים , במקום התקדמות והתמודדות עם הקשיים האמיתיים . 
במקרים רבים , כאשר האבחנה אינה מסתמכת על אבחון מתאים לילד או לבוגר , פסיכולוגים ומאבחנים אחרים מפרשים , מתייחסים ומסתמכים על ארועים ומצבים בעברו ובהווייתו של הנבדק . 
אלה מחייבים פירוש אחר , כאשר לנבדק או למטופל יש ליקויי - למידה . 
כך , כאשר הנבדק מופנה לטיפול פסיכולוגי , הבעייה המרכזית הנדונה או מטופלת יכולה להיות בעייה נלווית לבעייה המרכזית או אף בעייה שאינה קיימת . 
כאשר מטופל סובל מליקויי - למידה , הטיפול , המסתמך על האבחנה הפסיכולוגית מחטיא , פעמים רבות , בדרך , בשיטה ובפרושים שהוא נוקט . 
יתרה מזו , פסיכולוגים בדרך כלל רואים בליקויי למידה בעייה אקדמית - משנית למצב הנפשי שהם מאבחנים , וזוהי טעות : כאשר נבדק או מטופל הוא בעל ליקויי - למידה , יש לראות בכך את מרכז הבעייה ומרכז הכובד של ההתנהלות היומיומית שלו . 
ליקויי למידה , כאמור , הם ליקויים בתיפקוד מערכת העצבים המרכזית ואינם ייחודיים לתיפקוד אקדמי . 
לליקויים רבים במקרים רבים יש השלכות משמעותיות ביותר על האבחנה , ועל הטיפול . 
הפירוש , האבחנה והטיפול משמעותיים ואינם יכולים להיטמע באבחון פסיכולוגי רגיל ומקובל . 
חשוב לדעת כי לקויי - למידה רבים אינם מתאימים לשיחה הטיפולית המתקיימת בחדר הטיפולים של הפסיכולוג ואינם מתאימים לפירושים ולשיקופים הניתנים בשיחות או במהלך טיפול באמצעות משחק . 
הטיפול בלקויי למידה הוא בדרך כלל לימוד וליווי , עזרה מעשית בלמידת הנושאים שעל הפרק ובהתמודדות עם הקשיים , בין אם הם נושאים אקדמיים ובין אם הם נושאים חברתיים . 
