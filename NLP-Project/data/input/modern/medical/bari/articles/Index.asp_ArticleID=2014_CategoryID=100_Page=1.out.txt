ניתוח חדש לקיבוע חוליות עמוד שדרה 
ב מרכז הרפואי מאיר בוצע השבוע ניתוח חדשני , ראשון מסוגו בארץ . 
מדובר בניתוח לקיבוע חוליות בעמוד השדרה המיועד לחולים עם נזק מצטבר בדיסקוס ובחוליות הסובלים מכאבים והגבלה בתנועה . 
הבעיה שכיחה יותר בקרב קהלים בני 25 ומעלה , כתוצאה משחיקת סחוס בין החוליות . 
הרקע לבעיה הוא לרוב גנטי או תוצאה של מאמץ פיסי יוצא - דופן כדוגמת סבלות , נהיגת רכב כבד וכדומה , כלומר לאו - דווקא ספורט . 
מטרת הניתוח לחבר את החוליה החמישית של עמוד השדרה לחוליית - האגן , ולשחרר את העצבים היוצאים בין שתי חוליות אלה . 
הניתוח מתבצע דרך חתך של כשני ס"מ מאזור העכוז . 
בורג בדד עשוי טיטניום מועבר על - גבי מוביל דק עשוי מתכת , ועל - ידי הברגתו מקובעות שתי החוליות למרחק הטבעי ביניהן . 
את השיטה הביא ל מרכז הרפואי מאיר דר ' איזידור ליברמן מקליבלנד ארה"ב מטעם חברת MTC . 
דר ' יוסי לייטנר , מנתח עמוד - שדרה בכיר ב מאיר וד'ר ליברמן בשיתוף עם דר ' ראובן גפשטיין , מנהל היחידה לעמוד שדרה ב מאיר , ניתחו באותו יום שלושה חולים שנמצאו מתאימים לניתוח , בעיקר בגלל סבלם המתמשך . 
דר ' לייטנר הסביר את המהלך תוך כדי הניתוח , שהועבר בשידור ישיר בטלביזיה במעגל סגור למחלקת עמוד שדרה . 
כשלושים מנתחים מבתי חולים מכל רחבי הארץ צפו בהדגמת הניתוח . 
בהפסקות שבין הניתוחים הם התאמנו ליישום השיטה על בובות מיוחדות עם מכשירים מתאימים , שהוכנו מראש בחדר סמוך . 
למחרת היום , בוצעו שני ניתוחים דומים בבית - החולים סורוקה שבנגב . 
" שיטת הניתוח הזו מקצרת את הזמן ( פחות משעה ) , החתך הוא מינימלי ולקיבוע דרוש רק בורג אחד . 
הפציינט משתחרר לרוב תוך יום אחד בלבד . 
יתרון משמעותי נוסף הוא מיעוט בזיהומים . 
לשם השוואה בלבד , בשיטות המקובלות עד היום משך הניתוח הוא מספר שעות , דרוש חתך גדול יותר ולפחות ארבעה ברגים לקיבוע " אומר דר ' לייטנר , ומוסיף : " השיקום מהניתוח החדשני אורך כחודש וחצי לעומת שיקום של חצי שנה מניתוח שהיה מקובל עד כה " . 
דר ' ליברמן מסר שבארה"ב בוצעו כבר כ - 1500 ניתוחים כאלה וגם בכמה ארצות באירופה הודגמה השיטה ויושמה . 
