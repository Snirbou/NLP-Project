הקץ לעידן המחטים ? 
מכשיר חדש שפותח על ידי חוקרי אוניברסיטת בן - גוריון ו - MIT מאפשר החדרת תרופות באמצעות גלי אולטרה - סאונד במקום השיטות החודרניות והמסורתיות המקובלות כיום , כגון זריקות . 
מכשיר זה נמצא בחוד החנית של הטכנולוגיה שמטרתה לרפא מחלות ביעילות , ללא כאב ובצורה יותר ממוקדת מאשר על ידי כדורים וגם לבצע בדיקות שונות כגון בדיקת רמת סוכר בדם . 
חוקרים טוענים כי מאמצי פיתוח אלו ישימו קץ לשיטות הטיפול הפולשניות באמצעות מחטים . 
ההמצאה ופיתוח המכשיר , הקרוי " סונו - פרפ " ( SonoPrep ) הם פרי של שיתוף פעולה בין פרופ ' יוסף קוסט , מהמחלקה להנדסה כימית באוניברסיטת בן - גוריון ופרופ ' רוברט לנגר מ - MIT . 
שיווק המכשיר החל החודש ( ספטמבר ) על ידי חברת סונטרה ( SONTRA ) וזאת לאחר שאושר , בימים אלה , על ידי - מנהל התרופות האמריקאית FDA . 
המכשיר משמש כיום להרדמה מקומית , באמצעות קרם לידאוקין כהכנה לטיפולים כגון החדרת קטטר או עירוי דם . 
משך הטיפול במכשיר הינו קצר - אורכו כחצי דקה - ואינו מלווה בכאב או בנזק לעור . 
לאחר השימוש במכשיר , קרם הלידוקאין נספג ומשפיע מהר יותר . 
מחברת סונטרה נמסר כי כיום שוקדים על הרחבת השימושים במכשיר לנתינת משככי כאבים לחולי סרטן , מתן חיסוני שפעת ומעקב מתמיד אחר רמת הסוכר בדם בקרב חולי סכרת , ללא צורך במחטים ובכאב המתלווה לזריקה . 
השיטה החדשנית מבוססת על טכניקה שמתבצעת באמצעות מכשיר ידני נייד המשדר גלי אולטרסאונד , באמצעותם עולה כושרו של העור להעביר תרופות אל תוך הגוף וגם להעביר חומרים מנוזלי הגוף החוצה . 
" אישור השימוש במכשיר חשוב כשלעצמו והדבר יסייע בשיווקו " אומר פרופ ' קוסט " בנוסף לכך , הדבר סולל את הדרך לפיתוח מגוון מכשירים נוספים המבוססים על טכנולוגיית האולטרסאונד " . 
יצויין , כי עלותו של המכשיר לצרכן-כ - 2.000 דולר . 
מנהל השירותים למניעת כאב בביה"ח לילדים של רוד איילנד ( RI ) , ד"ר צ'ארלס בראודי , טוען כי המכשיר החדשני עשוי להחליף את בדיקות הדם השונות בעיקר בקרב ילדים אשר עברו בדיקות רבות ופיתחו פחד ממחטים . 
חברת סונטרה חתמה לאחרונה על הסכם עם חברת באייר ( Bayer ) לפתוח מכשיר למדידה רציפה של רמת הסוכר בדם ללא מחט . 
לחברת באייר נתח של 20 % בשוק מדידת הסוכר המוערך בכ - 5 מיליארד דולר . 
בתמונה : פרופ ' יוסף קוסט מדגים את שיטת הטיפול החדשנית באמצעות המכשיר שפותח . 
צילם : דני מכליס , אוניברסיטת בן - גוריון . 
