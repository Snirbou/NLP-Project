שמנה ואהובה - להיות שמנה ומקובלת בחברה 
מאת ד"ר אסנת רזיאל , מנהלת מלב"י המרכז לטיפול בהשמנת יתר 
מחקר חדש שפורסם במגזין Economic Inquiry הראה כי קיים פחות לחץ חברתי מבעבר על נשים בעלות משקל עודף וכי המשקל הממוצע הנחשב כמיטבי ע"י הנשים עצמן עלה . 
השמנת יתר על ידי נשים מונעת מדינמיקה חברתית בעלת מרכיבים שונים 
משקל עודף בקרב נשים בנות עשרים ומעלה הופך אט אט בארה"ב למקובל מבחינה חברתית . 
נשים שמנות מרגישות פחות ביקורת חברתית ודחייה מבעבר . 
הסיבה לכך נעוצה אולי בעובדה ששליש מהנשים בגילאים אלו סובלות מהשמנה . 
המשקל הממוצע של נשים בגילאי שלושים עד שישים עלה בעשרה קילוגרם בממוצע או בארבעה עשר אחוז לערך מאז 1976 , כך מדווח מחקר חדש אשר נערך על ידי פרנק היילנד , ומרי ברק ומתפרסם בגליון המגזין Economic Inquiry . 
עוד נמצא כי נשים שמנות באופן קיצוני , אשר משקלן מעל 125 קילוגרם , העלו 18 % ממשקלן בהשוואה לשנות השבעים . 
המחקר מצביע על כך שהדימוי העצמי השתנה וכי השמנת יתר הפכה מקובלת יותר ברמה החברתית והבין אישית . 
כך , בשנת 1994 משקלה הממוצע של אישה אמריקאית עמד על 67 קילוגרם והיא הצהירה כי ברצונה לשקול 60 קילוגרם בלבד , ואילו בשנת 2002 משקלה הממוצע של האישה האמריקנית היה 69 קילוגרם והיא היתה מעוניינת לשקול 61 קילוגרם בלבד . 
מבחינה חברתית קיים פחות לחץ חברתי מבעבר על נשים בעלות משקל עודף ואף המשקל הממוצע המוגדר על ידי הנשים עצמן כמיטבי עלה . 
סקר שנערך ב - 2006 עבור מלב"י המרכז לטיפול בהשמנת יתר במתחם אסותא , ע"י מכון המחקר " שילוב " , הראה כי המשקל הממוצע של האישה הישראלית באותה שנה הוא 64 ק"ג כשליש ( 31 % ) מהנשים הבוגרות בישראל ( בגילאי 18 ומעלה ) עושות דיאטת הרזייה . 
איך יורדים בצורה מושכלת במשקל ? 
על פי היילנד , השמנת יתר על ידי נשים מונעת מדינמיקה חברתית בעלת מרכיבים שונים בהם : מחירי מזון נמוכים , מנות גדולות יותר , שינויים במה שמוגדר כמשקל נאות מבחינת אידיאל היופי וכמו כן שינויי תפיסה המונעים על ידי הנשים עצמן . 
מבחינה רפואית , אין ספק כי טרנד חדש זה הוא בעל השלכות בריאותיות חמורות בשל מחלות הקשורות בהשמנה כגון סכרת , יתר לחץ דם , מחלות לב , סרטן ומחלות אחרות . 
אולם מן האספקט הפסיכולוגי של העניין קיימת נחמה בעובדה שאישה בעלת משקל עודף יודעת שהיא אינה היחידה , ועל כן היא נהנית מתחושת הקלה הכרוכה בהיותה חלק מקבוצה גדלה והולכת של נשים בעלות משקל עודף . 
במחקר נוסף שנערך על ידי מרכז הארוורד לרפואה ואוניברסיטת סאן דייגו אשר בקליפורניה , חוקרים מצאו כי שיעורי השמנת יתר גדלים וניתן לתופעה הכשר על ידי רשתות חברתיות תומכות , בעיקר כאלו המנוהלות על ידי נשים . 
המחקר התפרסם בגליון יולי של המגזין הרפואי הנחשב , " הניו אינגלנד " , מסתמך על נתונים אשר נאספו בקרב 12,067 נבדקים במשך 32 שנים החל משנת 1971 ועד 2003 . 
המחקר קובע כי נשים אשר להן אחות או חברה בעלת משקל עודף , הן בעלות סיכוי רב יותר להשמין בעצמן . 
ממצאים דומים התגלו גם לגבי גברים : גם גברים להם אחים או חברים בעלי משקל עודף נמצאים בקבוצת סיכון להשמנת יתר . 
רשת התמיכה המשפחתית והחברתית מסייעת להתעלם מסכנות ההשמנה . 
תחושת השייכות לקבוצה קרובה , בעלת משקל עודף , מסייעת לרבים מאיתנו שלא לראות את הפגם בעצמנו . 
האח האחות , החבר או החברה השמנים מהוים זרז חמור יותר ממה שחשבנו להתפתחות משקל עודף . 
אולם , לתמיכה החברתית שאנו מקבלים כגיבוי למשקלנו העודף יש מחיר רפואי שאינו מגובה ברמה החברתית . 
ההשמנה הופכת עם הזמן לענין אישי , מבלי שהחברה תהיה שותפה לבעיות הבריאותיות עימן אנו נאלצים להתמודד בעתיד . 
