טיפול בהיפנוזה : כל מה שרצית לדעת ... 
מאת : ד"ר שאול נבון פסיכולוג רפואי ושיקומי , מומחה - מדריך מרכז רפואי תל - אביב 
אנשים רבים שואלים : מה היא היפנוזה ? 
האם הטיפול בהיפנוזה מסוכן ? 
האם ישנים במהלך הטיפול והאם יש סכנה שלא מתעוררים ? 
היפנוזה הוא מצב אחר של מודעות . 
בזמן הטיפול בהיפנוזה , האדם מרוכז בחוויות של עצמו , אל רמת מודעות אחרת של עצמו : חשיבה בתמונות , האטה של חשיבה לוגית - מושגית , חוויות חושיות של מראות , צלילים - מצב הדומה לחלום , אך בניגוד לאדם הישן בלילה וחולם - המטופל בהיפנוזה אינו ישן . 
היפנוזה היא אינה מצב של שינה - האדם המטופל בהיפנוזה מודע וחש את כל המתרחש באופן מחשבתי , רגשי וגופני בזמן הטיפול בהיפנוזה . 
הוא שומע , מקשיב ומגיב . 
היפנוזה היא גם אינה מצב של חוסר - הכרה - האדם המטופל בהיפנוזה הוא בהכרה מלאה , יודע , חש ומרגיש וערנותו הפנימית ( הפניית הקשב כלפי פנים ) אף רבה יותר מערנותו הפנימית בחיי היומיום . 
בטיפול בהיפנוזה , לא ניתן " להביא " , " להכריח " או " לשכנע " את המטופל למעשים והתנהגויות הנוגדים את המוסר , האתיקה או עקרונות החיים שלו . 
אין ההיפנוזה מנוגדת ליושר האישי של המטופל והיא פועלת על - פי נורמות חיים המקובלות על - ידי המטופל . 
ההיפנוזה אינה מסוכנת בתנאי שהטיפול בהיפנוזה נעשה על - ידי מטפל בהיפנוזה בעל רישיון לטיפול בהיפנוזה על - פי חוק ההיפנוזה שחוקקה הכנסת . 
התעודה הניתנת למטפל בהיפנוזה נקראת בשם : " הרשאה להיפנוט " . 
זוהי תעודה לעסוק במקצוע טיפולי בדומה לרישיון משרד הבריאות לעסוק ברפואה או בפסיכולוגיה . 
אין לטפל בהיפנוזה על - ידי אדם שלא הוסמך על - פי חוק לכך , בניגוד למטפלים העוסקים בהרפיה ובדמיון מודרך . 
שתי הטכניקות הללו משולבות בתוך הטיפול בהיפנוזה , אך הן אינם טיפול בהיפנוזה . 
מה היא ההגדרה של היפנוזה ? 
היפנוזה הוא מצב של מודעות או מצב של תודעה אשר ניתן לעורר בתוך מצב תודעה זה תופעות סמויות על - ידי פרוצדורות סוגסטיביות . 
הכוונה , במילים " פרוצדורות סוגסטיביות " היא לתהליך טיפולי בו ניתן להעביר לאדם רעיון , מסר או הצעה חדשה העשויה לשפר את מצבו הנוכחי שבעקבותיו הגיע לטיפול . 
הסוגסטיה היא קבלה בלתי - מבוקרת של אידיאה ( רעיון ) . 
זוהי אידיאה המתקבלת על - יד המטופל לא מתוך שכנוע אינטלקטואלי , אלא , תוך עקיפת תהליכי בקרה אינטלקטואליים . 
בזמן התהליך ההיפנוטי החלק האינטלקטואלי פחות דומיננטי והחלק החזותי - תמונתי והחושי יותר עירני . 
ואכן המטופל בהיפנוזה רואה תמונות , צבעים , צורות וכל מה שאינו מילולי , אינו אינטלקטואלי ואינו חשיבתי - לוגי . 
התופעות ההיפנוטיות מתרחשות באופן ספונטני בחיי יום - יום . 
מצבי טראנס , סוגסטיביליות גבוהה , קשב סלקטיבי ועוד מתרחשים למשל בטקסים דתיים , בריטואלים משפחתיים , בדפוס התנהגות של בני זוג ועוד . 
כאשר אדם יושב ליד הנהג במכונית , לעיתים קורה כי הנוסע מגיב בזמן הנהיגה כאילו הוא " לוחץ " על דוושת הדלק או על דוושת הבלימה . 
זוהי אידיאומוטורית שפירושה קשר גומלין בין חשיבה ודמיון לבין תגובת הגוף . 
גם אם המאכילה את תינוקה תפתח את פיה כאשר התינוק יפתח את פיו למראה כל כפית וכפית המוכנסת לפיו . 
גם בדוגמא זו מתקיים העקרון של קשר גומלין בין מראה פי התינוק ל ספונטנית מוטורית של הגוף . 
כיצד כל זה קשור להיפנוזה ? 
מתברר כי בזמן התהליך ההיפנוטי , נקשרים קשרים בין כל מערכות הגוף אלה לאלה . 
ניתן לחשוב על דבר מה , לדמיין אותו , והמחשבה תעורר של הגוף . 
במילים אחרות , " את/ה חושב/ת על משהוא ומדמיין אותו , והגוף מגיב בהתאם " . 
דוגמא : המטופל חושב על " מיץ לימון " , מנסה לדמיין " מיץ לימון " בעזרת ההנחיה של המטפל , ואז המטופל עשוי להרגיש בפיו טעם של מיץ לימון , ריח של מיץ לימון וכו ' . דוגמא אחרת : המטופל חושב על " אגם מים יפה בטבע " , מנסה לדמיין " אגם מים יפה בטבע " בעזרת ההנחיה של המטפל ואז המטופל עשוי להרגיש ירידה בטונוס השרירים במקומות שונים בגוף ( רפיון שרירים ) , כביטויים של שקט , רוגע , שלווה ונעימות - תוצאות של חשיבתו ודמיונו את " אגם המים היפה בטבע " . 
כלומר , ניתן לעורר שינוי על - ידי מסר מילולי הניתן כאשר המטופל נמצא במצב הרפייה עמוק ומופרד מגורמי רקע מפריעים ומסיחים . 
אדם הנמצא בתהליך של היפנוזה מדווח כי שומע כל מלה של המטפל אך בעת ובעונה אחת גם נמצא במצב תודעתי אחר , למשל בשפת הים , בטבע , בעבודתו , בביתו , בשנות ילדותו , או בכל מקום אחר רלוונטי לטיפול בהיפנוזה . 
הטיפולים הניתנים בהיפנוזה רבים ומגוונים : כאב כרוני , כגון כאבי צוואר , כתפיים , גב , גפיים תחתונות וכו ' , כאבי - פרקים , כאבי שרירים - שלד לאחר תאונות וחבלות ; יתר - לחץ - דם , כאבים בחזה עם ובלי רקע של מחלת לב ; מחלות הפוגעות במערכת החיסון של הגוף ; אלרגיות , אסטמה ; יבלות , נשירת שיער ; מחלות של דרכי העיכול והמעיים , " קיבה " עצבנית " ; הרטבת לילה ; תופעות לוואי של טיפולים אונקולוגיים כגון : בחילות והקאות ונשירת שיער ; חרדות , מתחים , פוביות , קשיי שינה . 
להלן יינתנו מספר דוגמאות של מטופלים שפנו לטיפול בהיפנוזה : מצב לאחר תאונת דרכים : מרים ( שם בדוי ) בת 35 נשואה + 2 , עברה תאונת דרכים בתחילת שנת 1997 . 
היא נפגעה בתאונה ב " צליפת - שוט " ( Whiplash ) עם הקרנה לראש ולשכמות , כאבים בצוואר וכתפיים . 
היא סבלה מדיכאון , קשיי שינה , עצבנות , מתח והתפרצויות בכי . 
כתוצאה מכל אלו - מרים סבלה מקשיים בחיי המשפחה , עם הבעל ועם הילדים . 
היא טופלה בפיזיותרפיה , ברפלקסולוגיה ובכירופרקטיקה עם שיפור מה במצבה . 
היא הופנתה לטיפול בהיפנוזה וטופלה במשך של 12 פגישות . 
במהלך הטיפול בהיפנוזה , יכלה מרים תוך כדי התהליך ההיפנוטי , לדמיין ולחוש כיצד ניתן לחמם את הגב התפוס ולבצע מסג' לצוואר - הכל - תוך הטראנס ההיפנוטי . 
היא קיבלה טיפולים בהיפנוזה למצב רוח חיובי , לשיפור איכות השינה שלה ולשיפור דפוסי התקשורת המשפחתית עם בעלה וילדיה . 
לאחר גמר הטיפולים , היתה מרים משוחררת מכאבים בצוואר , גב וכתפיים , היתה פעילה יותר מבחינה גופנית , ישנה היטב , מצב רוחה היה מרומם , היתה שבעת רצון מעצמה וחיי משפחתה שופרו ללא הכר . 
כאבי ראש מן הסוג של Tension Headache : גבר בן 43 פנה לטיפול בהיפנוזה לאחר שסבל שנים רבות מכאבי ראש שהופיעו לאחר מאמץ גופני ושרירי , למשל בעקבות הליכה ממושכת , ריצה ועוד . 
כאבי הראש שלו אובחנו ככאבי ראש על רקע של מתח שרירים ערפי הגורם ליצירת כאב הראש . 
במהלך הטיפול בהיפנוזה , למד להרפות את שרירי הצוואר והעורף , ובזמן הטיפול יכול היה לחשוב ולדמיין את נטילת האחריות הרבה שלקח על עצמו בכל מהלך חייו , החל מתקופת ילדותו בבית הוריו , שם היה הבן הבכור ו " לקח על עצמו " את כל העול שהיה כרוך בטיפול בהוריו ובבני משפחתו האחרים . 
מתברר , שתמיד הוא מתוח , דאגן וחששן " שמא יקרו דברים רעים לבני משפחתו " . 
את כל המתחים , הדאגות , החששות וחוסר השקט הפנימי שלו " העביר " אל מערכת השרירים בעורף ובגב העליון . 
הטיפול בהיפנוזה פתח עבורו אפשרויות חדשות של ראיית עצמו באור אחר , כאדם ששם לעצמו גבולות למידת השקעת מאמצים בכל הקשור ללקיחת אחריות אישית למשפחתו , ביכולתו לסמוך על אנשים אחרים ( אשתו , ילדיו הבוגרים ) ולהאציל להם סמכויות , וכו ' . בעקבות הטיפול בהיפנוזה הפך אדם היודע היום יותר מתמיד לדאוג לעצמו , לא להתיש את עצמו במאמצים עודפים ולדעת " לפרגן " יותר לעצמו . 
עקב הטיפול , כאבי הראש נעלמו כמעט לחלוטין והא למד לא " להעביר " מתחים ולחצים בחיים לצוואר ולעורף . 
טיפול בכאבי בטן ומעי רגיש : אשה בת 50 סובלת שנים מכאבי בטן , צורך תכוף ללכת לשירותים ותחושות " לא - מעימות " בתוך הבטן . 
במהלך הטיפול בהיפנוזה למדה להעלות את הטמפרטורה בכף ידה ולשים אותה על הבטן , וכך להשיג הרגעה של הבטן והמתחים הפנימיים שלה . 
היא למדה במהלך הטיפול לשלוט היטב בכל הקשור להפסקת תכיפות הצורך ללכת לשירותים והיכולת שלה להתאפק זמן רב יותר ממה שחשבה שיכולה להתאפק . 
היא למדה להתרכז בנושאים מ " חוץ לה " בעת התקפים של כאבי - בטן וזאת בטכניקות היפנוטיות שונות . 
כתוצאה מן הטיפול השיגה המטופלת שליטה טובה מאד בעצמת כאבי הבטן שלה . 
היא דיווחה על ירידה בתכיפות ההליכה לשירותים , ירידה ב " תחושות הבלתי נעימות " בתוך הבטן , והרגשות של שחרור פסיכולוגי ממצב של טירדה גופנית ונפשית מעיקה שהיתה לה לפני הטיפול בהיפנוזה . 
תמיכה בירידה במשקל : אשה בת 40 הסובלת מהשמנת יתר פנתה לטפול בהיפנוזה . 
בתוך התהליך היפנוטי היא קיבלה סוגסטיות לאכילה מועטה בלבד של אוכל דיאטטי , הפיכת האכילה לעניין של " תידלוק " הגוף בלבד ולא כצורך פסיכולוגי אחר . 
קיבלה סוגסטיות לתיאבון ירוד מול שובע מוגבר ו " לשים את האכילה בחיים שלה כעניין שולי וולא מרכזי " . 
לבסוף קיבלה סוגסטיות לפעילות גופנית והפעל עצמית . 
בסוף הטיפול ירדה למשקל הרצוי לה וממשיכה לשמור עליו . 
קשיים בשינה : אשה בת 37 , גרושה + 2 סבלה מאז הגירושין מנדודי שינה . 
מדיווחיה מתברר שהיו לה רגשות - אשם על מה שכנתה " כישלונה בחיי הנישואין שלה " . 
ערך הנישואין היה חשוב לה ביותר . 
המחשבות הציפו אותה ו " חדרו " לתוך שנתה . 
בעזרת הטיפול בהיפנוזה למדה להרגיע את עצמה לקראת השינה , ידעה טוב יותר לשים " גבולות " טובים בין היום לבין הלילה וריכזה את כל מצוקותיה למשך היום . 
כך למדה להשאיר את הלילה " פנוי " לשינה . 
כתוצאה מן הטיפול , איכות השינה שלה השתפרה והיא החלה לישון טוב יותר . 
שליטה בכאב : מצב של כאב הוא מצב של חוסר שליטה . 
האדם חש שאין לו שליטה על גופו . 
תהליך ההרפיה וההיפנוזה העצמית , מלבד היותם מקטיני חרדה ומתח , מאפשרים לאדם לחוות שליטה בגופו ופותחים בפניו אפשרויות לשינוי פרספקטיבה כלפי הכאב וניתוקו , כמשהוא עצמאי ולא שייך לגוף . 
כך אפשר לטפל בכאב ב " הרדמה " של האבר הכואב באמצעות ההיפנוזה או במשמעות הסבל של האדם הכואב . 
ניתן להשתמש בטכניקות היפנוטיות נוספות על - מנת להעניק לאדם הכואב תחושה של שליטה - עצמית טובה יותר בכאב . 
הרגלים : עישון או השמנה ניתנים לטיפול על - ידי היפנוזה והם מחזקים את כח הרצון של המטופל להחליט להפסיק לעשן או לרדת במשקל . 
מתחים , פחדים , חרדות ( ממעליות , טיסה במטוס נוסעים , חרדת - קהל ) : נושאים אלו הם נושאים " קלאסיים " לטיפול בהיפנוזה . 
הטיפול בהיפנוזה נחשב כאן לכלי מרכזי בהגברת השליטה בחרדה המסוימת ומעניק למטופל כלים של שליטה - עצמית במצב החרדה . 
ידועים המקרים בהם הטיפול בהיפנוזה איפשר למטופלים להיכנס למעליות ללא חשש , לטוס במטוס ולהופיע בפני קהל . 
פירוט נוסף של התחומים הרפואיים בהם ניתן לטפל בהיפנוזה : כאב כרוני - ( צוואר , כתפיים , גב , גפיים תחתונות וכו') , כאבי - פרקים ופיברומיאלגיה , כאבי שרירים - שלד לאחר תאונות וחבלות . 
רפואה פנימית – מצבים נפשיים לאחר התקף לב , צינתור וניתוחי מעקפים , יתר - לחץ - דם , כאבים בחזה עם ובלי רקע קרדיאלי , מחלות אוטואימוניות . 
אלרגולוגיה - אלרגיות , אסטמה . 
דרמטולוגיה - יבלות . 
גסטרואנטרולוגיה - כוליטיס כיבית , קרוהן , IBS , Reflux . 
אורולוגיה - Enuresis Nocturna . 
אונקולוגיה - תופעות לוואי של כימוטרפיה , כגון : בחילות והקאות ונשירת שיער . 
פסיכיאטריה - חרדות , מתחים , פוביות , קשיי שינה . 
בעיות בתיפקוד המיני – בעיות זיקפה ושפיכה מוקדמת אצל גברים על רקע נפשי בלבד . 
כאמור , מגוון הטיפולים בהיפנוזה רחב ונמצא יעיל במצבים רפואיים ופסיכולוגים רבים . 
אין בהיפנוזה כל סכנה ואין בהיפנוזה כל נסיון " לאחז עיניים " או לעשות מניפולציה או " טריקים " . 
המטופל משתף פעולה ואז , יכול להיכנס למצב היפנוטי , כשמטבע הדברים לחלק מהאנשים קל יותר להיכנס למצב היפנוטי . 
במדינות בהן היפנוזה בידורית ( הופעה על במה ) מותרת ידועה התופעה כי אנשים נכנסים לטראנס היפנוטי במהירות רבה . 
מצב זה מתרחש עקב הסוגסטיביליות הגבוהה של האדם המסוים שקנה כרטיס להופעה של מהפנט על במה . 
האדם המסוים הזה , הוא מהופנט שיש לו יכולת גבוהה לחוות תופעות היפנוטיות . 
באופן מקביל , המטופל בחדר הטיפול מביא איתו גם כן את הכשרון שלו להיכנס לטראנס היפנוטי בטיפול . 
תכונות אופי של סקרנות , הרצון להשתנות , הרצון " להתרפא " , הרצון לקבל אחריות אישית גבוהה ומוטיבציה לטיפול בהיפנוזה – כל אלו הם גורמי - רקע חשובים להצלחת הטיפול . 
הטיפול בהיפנוזה יכול במקרים רבים להיות משולב כחלק מוגדר היטב בתוך מהלך טיפולי ארוך יותר . 
כמו - כן , ניתן לשקול שילוב של טיפול בהיפנוזה , כאשר הטיפול הרפואי והנפשי " תקוע " ויש תחושה הן אצל המטופל והן אצל המטפל כי ניתן להשיג תוצאות טובות יותר . 
השימוש בהיפנוזה הפך זה מכבר לאמצעי טיפולי סטנדרטי הן בפסיכותרפיה והן ברפואה כשהמחקר בתחום מבסס את הטכניקות והראציונל שמאחורי הגישה הטיפולית באמצעות היפנוזה . 
