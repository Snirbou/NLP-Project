מה אומרות עיניך ? 
... 
עיניים אדומות , עיניים בולטות ואפילו קטרקט אינן מעידות על רק על בעיה בעיניים . 
למעשה , ביטויים אלה עשויים להעיד על מחלות שונות בגוף האדם . 
ד"ר עמי הירש , מנהל רפואי של מרפאות רשת " עיניים " , מסביר כי באמצעות בדיקת עיניים מקיפה , ניתן לגלות מחלות שונות , החל מבעיות בלחץ הדם ועד לסרטן מסוג לימפומה ובהתאם לכך , להפנות לרופא מתאים להמשך טיפול . 
לדבריו , " במהלך עבודתי , אני נתקל במקרים רבים שבהם אנשים לא ידעו כלל שהם סובלים ממחלה , וכאשר הגיעו לבצע בדיקת עיניים מקיפה , גיליתי שיש להם סיבות נוספות לדאגה " . 
ד"ר הירש מציין כי בדיקה מעין זו ניתנת לביצוע באמצעות קרנית העין , הקשתית , העדשה , הרשתית , ועצב הראייה . 
ניתן אף לבצע אבחנות לשינויים במבנה החיצוני של העין . 
" עיניים בולטות , לדוגמא , עשויות להעיד על בעיה בבלוטת התריס " , כך מסביר ד"ר הירש ומוסיף - " עיניים אדומות וגדושות , עשויות להעיד על בעיה קלה כגון : צינון , אלרגיה ועד לגידולים ממאירים . 
מקרה חמור אירע כאשר שני מטופלים הגיעו להיבדק בעודם סובלים מדלקות עיניים חוזרות ונשנות , אשר למעשה העידו על לימפומה , שהינה גידול סרטני של קשרי הלימפה או של מערכת הלימפה בכללותה " . 
לדברי ד"ר הירש , " דלקות עיניים שאינן עוברות גם לאחר טיפול , צריכות להדליק נורה אדומה . 
במקרים אלו הדלקת תראה נפוחה וחמורה יותר מדלקת שגרתית " . 
דוגמא אחרת למחלה שמתבטאת בבעיות בעיניים , היא סוכרת . 
ד"ר הירש מספר כי " לא מזמן טלפן אליי מטופל הסובל מסוכרת וטען שהוא רואה כפול . 
לא היה לי ספק שמדובר במשהו חמור והפניתי אותו מיד למיון . 
בדיעבד , הסתבר שהאחרון סבל מראייה כפולה כתוצאה ישירה מפגיעה נוירולוגית שנגרמה ממחלת הסוכרת . 
תופעה דומה עשויה להיגרם גם כתוצאה משבץ מוחי העלול לפגוע בתפקוד המוח ולבוא לידי ביטוי בעיניים " . 
" חשוב לציין כי חלקים מסוימים בעין , לרוב אינם משאירים מקום לספק לגבי מצב הגוף . 
רשתית העין לדוגמא , העשירה בכלי דם , תעיד ישירות בצורתה על כל מחלה הפוגעת בכלי דם , כגון : מחלות של חסימת כלי דם , הצרות עורקים , יתר לחץ דם , סוכרת , זיהומים ומחלות אוטואימוניות . 
בנוסף לכך , ניתן להעריך את משך תקופת המחלה לפי הפגיעה המסתמנת ברשתית . 
החדשות הרעות הן שפגיעה בכלי הדם בעין , היא פגיעה לצמיתות . 
עם זאת , חשוב להדגיש כי הטיפול הכרחי על מנת למנוע את התדרדרות הפגיעה . 
רשתית פגועה ומצב גופני שאינו מטופל , עשויים לגרום אפילו לעיוורון . 
נתונים אלה מסבירים את הסיבה מספר 1 לעיוורון : מחלת הסוכרת " . 
" חלק אחר בעין אשר מעיד על מחלות הינו קרנית העין . 
כאשר מופיעים עליה סוגים שונים של עיוותיםומשקעים , בדר"כ יעיד הדבר על מחלותשונות החל ממחלות אוטואימוניות כגון דלקת פרקים ועד למחלות בכבד . 
כמובן , שעיוותים אלו ניתנים לאבחון רק באמצעות בדיקה של רופא מומחה ולא נראים באופן רגיל . 
עדשת העין תעיד פעמים רבות על מחלות שונות ונטילת תרופות כגון סטרואידים . 
מצב זה יאובחן כסוג מסוים של קטרקט – שהינה הופעת עכירות בעדשה הטבעית מחלה זו שמופיעה לרוב בגיל מבוגר , תופיע אצל אנשים צעירים הנוטלים סטרואידים ותגרום לקטרקט המושפע ישירות מתרופות אלה ולא כתוצאה מגיל מבוגר . 
קשתית העין מסייעת לגילוי מחלות כגון : סוכרת , מחלות כלי דם , לחץ דם ומחלות אוטואימוניות כגון : דלקות פרקים , דלקות ומחלות כבד . 
ד"ר הירש מבדיל בין " אירידיולוגיה " לבין רפואת עיניים המאבחנת מחלות . 
לדבריו : " אירידיולוגיה היא למעשה אבחון מחלות באמצעות הקשתית ( אירידה=קשתית ) , אשר מתבצעת ע"י אדם שהוסמך לכך ואינו רופא . 
מאבחן מסוג זה מבצע את הבדיקה על סמך התבוננות בקשתית באמצעות זכוכית מגדלת . 
אולם , אבחון רפואי ומקיף של מחלות באמצעות העין , מתבצע לא רק ע"י הקשתית , כי אם כולל אבחון בחלקי העיניים השונים : רשתית , קשתית , עדשת העין , עצב הראייה ומבנה העין החיצוני . 
הווה אומר שבבדיקה אירידיולוגית , לא ניתן לאבחן מחלות רבות " . 
לסיכום , העיניים יכולות לשמש כלי חשוב לאבחון מחלות ולדרג את חומרתן , בהמשך יופנה המטופל לבדיקת הרופא המתאים . 
על כן , חשוב להקפיד להיבדק אצל רופא עיניים מדי שנה מעל גיל 40 או לחילופין , בגיל צעיר יותר כאשר ידועה מחלת רקע הדורשת מעקב רפואי צמוד . 
