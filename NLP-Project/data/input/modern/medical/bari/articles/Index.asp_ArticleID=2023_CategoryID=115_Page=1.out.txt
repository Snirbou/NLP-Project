מצבים של משבר נפשי 
מאת : עמי ברונסקי , פסיכולוג קליני ( * ) כמעט כולנו חווים במהלך החיים מצבים של משבר נפשי . 
מצב הרוח נפגע , אנחנו מוטרדים במחשבות שליליות , לא ישנים טוב , ישנה ירידה או עליה בתאבון . 
ברוב המקרים יש ארוע מקדים שבעקבותיו מופיע המשבר . 
כמעט תמיד המשבר הוא לסוג של אובדן . 
פרידה מאדם יקר ואהוב , עזיבה של בן זוג שהחליט לסיים קשר , אובדן מקום עבודה ואתו הבטחון הכלכלי או הסטטוס החברתי הנלווה אליו או שינוי דרמטי בשגרת החיים . 
מקרה קלאסי של אובדן שגרת חיים ושליטה בחיים הוא הגיוס לצבא . 
תארו לעצמכם את עצמכם ( או אותי , אם אתם רוצים ) , לפני הגיוס לצבא . 
מנגן בגיטרה חשמלית בלהקה , יוצא לטיולים , מבלה עם חברים ועם בנות , מערכת סטריאו עם מאתים תקליטים ( אמצע המאה העשרים ... 
.. 
. 
) . 
ועכשיו , אני על מדי ב ', מקיף את ההר בעשרים שניות , בגשם . 
או מקרה אחר של שינוי ואובדן . 
חבר שלך נראה קצת שונה , מרוחק . 
אתם יוצאים כבר חצי שנה , הקשר רציני . 
את מרגישה אי נוחות ומבררת מה קורה אתו . 
מסתבר שיש לו מישהי אחרת והוא רוצה להיות אתה . 
הוא עוזב . 
שתי דוגמאות טיפוסיות לאובדנים . 
מה קורה מבחינה פסיכולוגית ? 
יציבות ובטחון הנלקחים מאתנו , מה שמוכר , נעים ומקנה ביטחון איננו איתנו . 
במקומם בא מתח נפשי : אי ודאות , לחץ , בדידות , כעס . 
החשיבה נהיית טוטאלית . 
לעולם לא אצא מזה . 
מה יהיה אתי ? 
הגיוס לצבא , כדוגמא , הוא מצב קלאסי בו אנשים רבים חווים מידה מסוימת של מצוקה נפשית ומשבר . 
חלק כמובן רואים בשירות אתגר , רוצים להצליח ולתרום למדינה . 
אבל רבים מאתנו , לפחות בהתחלה , חשים מבוהלים ואולי אבודים . 
איפה אני אשרת ? 
מתי אצא לחופשות ? 
האם שלוש שנים רק יחלקו לי הוראות ? 
ישנם סימני משבר . 
מצב רוח , קשיי שינה . 
מצד אחד , לוקחים לנו את מרבית מה שיוצר את הזהות והבטחון : מה אני רגיל לעשות , עם מי אני רוצה להיות ? 
מצד שני , במקום זה מגיע עומס של לחצים . 
מי האנשים הזרים האלה סביבי ? 
למה לא נותנים לי לישון ? 
מי האנשים האלה שמחלקים לי פקודות כל הזמן ? 
איפה אני לכל הרוחות ? 
לפני שאתייחס לדרך הטיפול במצב של משבר , יש כמה גורמים משמעותיים שעשויים להגביר או לצמצם את עוצמת המשבר ולהשפיע על הזמן שייקח לו לחלוף . 
הגורם הראשון הוא היכולת האישית שלנו להתמודד . 
היכולת ללמוד מנסיון של משברים ולהבין מה קרה בעבר . 
לזכור מה עזר לנו להתגבר , מה חשבנו אז והסתבר כלא נכון , להכיר את הנטיה שלנו לפסימיות , לדעת שיש לנו חשיבה טוטאלית ולא מציאותית . 
לזהות את מרכיב הכעס , על מה אנחנו כועסים בעת משבר ואיך הכעס מעצים את המצוקה ותחושת המשבר . 
חשובה מאוד היכולת ללמוד מנסיון ולהתבונן לעתיד . 
בכל סוגי המשברים בחיים , יש דברים שאפשר לנבא ולצפות להם . 
אז , הם לא יבואו כהלם ומשהו מעוצמתם יקטן . 
למשל בפרידה מחבר , לדעת שעולות תחושות שלא יבוא מישהו כמוהו , או שאף אחד לא ירצה אותי , או שלא יהיה לי יותר אומץ להכנס לקשר . 
זה לא קשור אליך ולא אל החבר . 
זה קורה וזה עובר . 
למשל לקראת הגיוס , לדעת שיופיעו געגועים , שיהיו תסכולים . 
זה מה שקורה במצבים כאלה . 
צריך להתכונן לזה , לדבר על זה , ולדעת שחלק גדול מה יעבור . 
בכל הקשיים בחיים , אם יודעים למה לצפות , להתכונן , אנו מנטרלים הרבה מאי הודאות והחרדה , והתופעות מקבלות עוצמה אחרת . 
הגורם השני המשמעותי הוא התמיכה מהסביבה , בן זוג , חברים , הורים . 
השייכות נותנת חיזוקים וביטחון . 
חשוב בעיקר לשתף את הסביבה , במחשבות השליליות והדאגות , להשתמש באחרים כמסגרת תומכת . 
לשם כך צריך לפתח את הנכונות לשתף . 
בצבא למשל , השייכות היא הגורם הכי מחזק , לאורך כל השירות הצבאי . 
ולבסוף , הטיפול . 
אם עוצמת המשבר דורשת מסגרת טיפולית , בגלל מצב של דכאון , או עוצמה בלתי נשלטת של חרדה , ישנו הליך טיפולי שנקרא 'התערבות במשבר ' . מטרת ההליך היא להתחזק , להבין מה קורה לנו ולחזור לרמת התפקוד שלנו לפני התפתחות המשבר . 
בצבא , לדוגמא , המיומנות של הקב"נים היא באמצעות ההתערבות במשבר להחזיר את החייל החדש , המפוחד או כועס , למצב של איזון נפשי . 
גם במשברי חיים , פסיכולוגים עושים התערבות במשבר ככלי נוסף , לצד טיפולים אחרים , ארוכי טווח , התנהגותיים וכד' . 
הכלים המרכזיים בתהליך זה הם הלגיטימציה לבטא את כל המחשבות והרגשות הקשים , הנורמליזציה , כלומר מתן התחושה ש של משבר ומצוקה נפשית ( לאחר פרידה ) הם נורמאלית לחלוטין , גם אם העוצמה גבוהה מאוד . 
לחזור ולהטעין את המצברים שהתרוקנו מהלחץ . 
לאפשר הרגעה , מנוחה , והקלה במה שיוצר את הלחץ . 
ולבסוף , ההבנה מה בסיטואציה הנוכחית מעורר בנפש שלנו תחושה שהוא כל כך מפחיד ומעל לכוחותינו , לעבד את הכעס , שמעצים את המצוקה והוא תוצאה של התנגדות ואי קבלת שבמציאות דברים כאלה קורים , שהם פעמים רבות אינם סימן של כישלון , אלא של קושי אובייקטיבי . 
בשירות הצבאי , הכעס יכול להיות חלק ממרד שלא הסתיים מול דמויות ההורים , יכול להיות רגישות סביב הדימוי העצמי וקושי לקבל הוראות ממשהו אחר . 
כאשר בן זוג מסיים אתנו את הקשר , יש כעס גדול על כך שבן הזוג לא ראה אותנו כראויים לאהבה , לא רצה לעבוד על הבעיות בקשר , חשב שאנחנו לא מספיק טובים בשבילו . 
ההתערבות במשבר היא כלי טיפולי ממוקד ואפקטיבי , מתבצע במספר מוגבל של פגישות , מאפשר לנו להתאושש ולהתארגן ואפילו להבין מה קרה לנו ולמה זה קרה . 
אנחנו מקבלים עזרה וחוזרים לעצמנו , דבר שמחזק מאוד את תחושת הערך העצמי שלנו ואת האמונה בחוזק שלנו להתמודד בזמנים קשים בעתיד . 
( * ) מאת : עמי ברונסקי , פסיכולוג קליני , http://www.amibronsky.com 
