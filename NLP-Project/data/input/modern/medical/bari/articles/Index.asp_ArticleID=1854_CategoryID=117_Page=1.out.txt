40 % מהמעשנים הכבדים : החוק לאיסור עישון במקומות בילוי מקביל לכפייה דתית 
באופן תמוה , 17 % מציבור הלא מעשנים מסכימים איתם . 
כך עולה מסקר שנערך לקראת המסיבה ללא עישון לקידום המודעות למחלת ה - , COPD שתיערך ביום חמישי הקרוב ( 31.5 ) במועדון האומן 17 בתל - אביב . 
COPD היא המחלה הקטלנית ביותר למעשנים ומהווה גורם התמותה והתחלואה הרביעי בעולם , אך מן הסקר עולה כי רק כ - 7 % מהישראלים מודעים לה 
האם הישראלים מקבלים באהבה , או לכל הפחות בהבנה , את החוק האוסר עישון במקומות בילוי ? 
מסתבר כי רוב הציבור - 88.5 % - תומך בחוק , אבל בעיני 41 % מהמעשנים הכבדים ( 11 סיגריות ומעלה ביום ) החוק הזה מקביל לכפייה דתית . 
כך חושבים גם 28 % מקרב המעשנים הקלים ( 1 - 10 סיגריות ביום ) ולמרבה ההפתעה – גם 17 % מציבור הלא מעשנים . 
כך עולה מסקר שנערך בימים אלה לקראת " מסיבה ללא עישון לקידום המודעות למחלת ה - COPD " , שתיערך ביום חמישי הקרוב , ה - 31.5 – היום הבינלאומי ללא עישון , במועדון האומן 17 בתל - אביב , בשיתוף איגוד רופאי הריאות . 
הסקר בוצע ע"י מכון הסקרים גיאוקרטוגרפיה בקרב 500 נשאלים , המהווים מדגם מייצג של האוכלוסייה בישראל . 
עוד עולה מהסקר , שחילונים ודתיים מצליחים להגיע להסכמות לפחות בנוגע לעישון ונזקיו : 75 % מקרב החילונים ו - 75 % מקרב הדתיים והחרדים מתנגדים להקבלה בין החוק האוסר עישון במקומות ציבוריים לבין כפייה דתית . 
עם זאת , נראה כי בירושלים רגישים במיוחד לנושאי כפייה – 25 % מקרב הנשאלים הירושלמים חושבים שהחוק מקביל לכפייה דתית , לעומת 11 % בלבד מקרב הנשאלים באזור השרון , לשם השוואה . 
ח"כ ארדן : " הגיע הזמן ללכת לקראת הלא - מעשנים " ח"כ גלעד ארדן , מגדולי הלוחמים לאיסור עישון במקומות ציבוריים , הוא בין המוזמנים שהבטיחו את נוכחותם במסיבה . 
ארדן : " הגיע הזמן ללכת לקראת הלא - מעשנים ולכבד את זכותם לנשום אוויר נקי , גם במסיבות . 
עד היום , כל בליין שביקש לנשום אוויר נקי במהלך מסיבה נאלץ לצאת החוצה . 
במסיבה הזו , לשם שינוי , מי שירצה לעשן ייאלץ לצאת " . 
אגב , הצעת החוק שיזמו ח"כ ארדן וחברו יואל חסון , לנקיטת צעדים משמעתיים נגד בעלי מקומות ציבוריים שבהם מעשנים ונגד העבריין עצמו , תובא לדיון בוועדות הכנסת בשבוע הקרוב ( 30.05.2007 ) לקראת קריאה שניה ושלישית . 
עוד בסקר : מה יודע הישראלי על נזקי העישון ? 
הסקר מגלה כי 76 % מהישראלים מאמינים שהנזק החמור ביותר לו גורם העישון הוא סרטן הריאות . 
אלא שהרוב , במקרה זה , לא קובע . 
רק כ - 7 % מהנשאלים ידעו לציין את התשובה הנכונה : COPD - מחלת ריאות חסימתית כרונית , הנחשבת לגורם התמותה והתחלואה רביעי בעולם . 
" חוסר המודעות ל - COPD מקשה על הרופאים להילחם במחלה " , מסביר ד"ר גרשון פינק , יו"ר איגוד רופאי הריאות . 
" ממדי המחלה בישראל לא ידועים באמת . 
קיימות הערכות שונות , אך כיוון שיש ציבור גדול שהמחלה אינה מאובחנת אצלו עדיין , איננו יכולים להגיע אליו ולמזער את הנזקים . 
" מחלת ה - COPD פוגעת בדרכי הנשימה ומתבטאת בהפרעה כרונית לזרימת האוויר בסמפונות הריאה . 
הסימפטומים שלה הם : שיעול , קוצר נשימה במאמץ ובשלבים מתקדמים גם במנוחה , ונטייה לזיהומים חוזרים בדרכי הנשימה ( " התקררויות " ) . למחלה השפעה הרסנית על איכות החיים של החולים , המתקשים לבצע פעולות יומיומיות בגלל קשיי נשימה . 
לגילוי מוקדם של המחלה יש חשיבות גדולה , כיוון שהפסקת עישון , יחד עם טיפול משולב - תרופתי ורפואי - יכולים להאט את קצב התפתחות המחלה ולשפר את איכות החיים של החולים . 
הטיפול במחלה כולל בעיקר תרופות מרחיבות סימפונות וסטרואידים שנלקחים בשאיפה . 
באחרונה הוכנס לשימוש תכשיר חדשני לטיפול ב - COPD בשם ספיריבה . 
התכשיר ניתן בשיאוף ופותח את דרכי הנשימה ל - 24 שעות בנטילה של פעם אחת ביום . 
מסיבה ללא עישון : DJ ישראל אהרוני , " שוטרות עישון " – ובדיקת תפקודי ריאות המסיבה ללא עישון תיפתח בקוקטייל חגיגי למוזמנים - נבחרי ציבור , ידוענים ואורחים נוספים - שיחל בשעה 22:00 . 
על מסיבת הקוקטייל ינצח ה - DJ שף ישראל אהרוני . 
מחצות , תיפתח המסיבה לקהל הרחב , בתשלום . 
מעשנים שיגיעו למסיבה ייאלצו להפקיד את חפיסת הסיגריות שלהם במלתחה בכניסה , ויקבלו אותה רק בצאתם . 
במסיבה יפטרלו " שוטרות עישון " במדים מיוחדים ידאגו לאכיפת איסור העישון במקום . 
הבאים למסיבה יוכלו לבדוק את תפקודי הריאות שלהם באמצעות נשיפה למכשיר מיוחד ולקבל את התוצאות בו במקום . 
