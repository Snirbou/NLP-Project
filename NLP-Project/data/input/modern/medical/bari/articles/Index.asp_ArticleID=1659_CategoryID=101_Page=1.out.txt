דיכאון לאחר לידה 
מאת : ד"ר מוניקה בלנרו , מומחית בבריאות הנפש , בביה"ח העמק דיכאון הוא אחד מההפרעות השכיחות בבריאות האישה . 
הנשים סובלות הפרעות במצבי הרוח יותר מגברים ובמיוחד לאורך גיל הפוריות . 
ישנן שלוש קבוצות עיקריות של הפרעות במצבי הרוח במעגל החיים של האישה : - הפרעות קדם הווסת - הפרעות הקשורות להריון ולאחר לידה - הפרעות הקשורות לתקופת הפסקת הווסת התקופה לאחר הלידה ( POST PARTUM PERIOD ) מוגדרתכשנה לאחר הלידה . 
מלבד הדיכאון בתקופה הזו יכולות להופיע הפרעות נפשיות אחרות כגון פסיכוזה או הפרעות חרדה . 
בממוצע כ 10 % מהנשים מפתחות דיכאון בתקופה שלאחר הלידה . 
השכיחות עולה במהלך החודש הראשון שלאחר הלידה . 
חשוב להבין שהריון הוא חלק התפתחותי אצל האישה המשלב שינויים פיזיולוגים ופסיכולוגיים משמעותיים . 
ההיריון והתקופה לאחר הלידה משפיעים על תפקודה , על הקשר אם - ילד ואף על התפתחות הילד . 
בתקופה זו האישה עוברת שינויים במראה החיצוני , שינויים במיקומה במשפחה , בעבודה , בחברה וכן חלים שינויים בעיסוקיה היומיומיים . 
כחלק מתפקיד האמהות חווה האישה רגשות ומחויבויות חדשים וכן עולה האחריות בתפקידה כאם . 
האישה מתמודדת עם שינוי בסטאטוס העצמאות שלה.כל זה במקביל על שינויים הורמונליים . 
ההיריון והלידה יכולים להוות גורם לדיכאון . 
מהו דיכאון שלאחר לידה ? 
הדיכאון שלאחר הלידה הינו סוג של דיכאון – MAJOR DEPRESSION המיוחד בזמן שהוא מתרחש והתכנים הדיכאוניים קשורים לאם ולתינוק . 
נשאלות השאלות : האם בעתיד האישה תפתח עוד אפיזודה של דיכאון שלא קשור ללידה ? 
מהם סיכוייה לפתח דיכאון בלידות הבאות ? 
האם אישה שאימה סבלה מדיכאון שלאחר לידה נמצאת בסיכון לפתח גם היא את ההפרעה ? 
האם אישה שבמשפחתה ישנם קרובים הסובלים מדיכאון עלולה אף היא לפתח דיכאון ? 
האם אישה שסבלה מדיכאון לפני ההיריון היא בסיכון יותר גבוה לחלות בדיכאון שלאחר לידה ? 
התשובות עדיין אינן ברורות . 
בשנים האחרונות עולה וגוברת המודעות בקרב האוכלוסייה לגבי ההפרעה . 
כמו כן יותר אנשי מקצוע עוסקים בנושא . 
כיצד מאבחנים ? 
הסימנים הראשונים יכולים , לעיתים , להופיע לקראת סוף ההיריון . 
אחרי הלידה האישה מראה חוסר שמחה , עצב , בכי , אדישות , חוסר התעניינות בטיפול בתינוק , ירידה בתיאבון וירידה במשקל , הפרעות שינה , אי שקט פנימי , דואגת במידת יתר לתינוק ולבריאותו , חוששת שאולי התינוק בעל מום , מרגישה ערך עצמי ירוד , רגשות אשמה סביב חוסר היכולת לטפל בתינוק , תחושת זרות ואדישות כלפי התינוק , אף יכולות להופיע מחשבות אובדניות או מחשבות לפגוע בתינוק . 
הסימנים הללו יכולים להופיע בימים / שבועות / חודשים הראשונים שלאחר לידה . 
ישנו מצב דכאוני - דכדוך ( BLUES ) , הנחשב כ נורמלית , אותו חוות 85 % מהיולדות אשר מופיע ביום השני אחרי הלידה וחולף בשבוע הראשון . 
הדכדוך מתבטא בעיקר ברגזנות וחרדה , וכן במצבי רוח משתנים , בחולשה , בעייפות ובאי שקט פנימי קל . 
הוא לא מפריע לתפקוד ולא דורש התערבות טיפולית , לכן יש צורך להפריד בין שני המצבים . 
זיהוי ההפרעה : לעיתים האישה מתלוננת , לעיתים המשפחה , הצוות במחלקת יולדות , רופא משפחה או צוות מטיפת חלב מזהים את הבעיה . 
אחד מהאמצעים לזיהוי מוקדם של הדיכאון שלאחר לידה הוא שאלון שניתן למלא אותו בנוכחות מטפל או לבד . 
מדובר ב - EDINBURG POSTNATAL הנמצא במרכזי בריאות האישה . 
DEPRERSSION SCALE הדיכאון יכול להמשך כמו כל גל דיכאוני אחר . 
עם טיפול נכון הדיכאון יכול לחלוף לאחר כשלושה חודשים , ובמקרים הקשים יכול להמשך עד כשנתיים לאחריה הוא לרוב נמשך כשלושה עד שישה חודשים . 
מה הסיבות של דיכאון לאחר לידה ? 
הסיבות הן מורכבות ביולוגיות - פסיכולוגיות - חברתיות , הן אינן ידועות לעומק . 
הנסיבות שחשוב לבדוק אצל אישה לאחר לידה : - הפרעות ותופעות נפשיות קודמות במהלך ההיריון - הפרעות נפשיות לאחר הריונות קודמים - היסטוריה משפחתית של דיכאון לאחר לידה - גיל צעיר - תמיכה חברתית מועטה ובדידות - בעיות זוגיות , כלכליות , מגורים - התלבטויות בנוגע להיריון או היריון לא רצוי/לא מתוכנן - מספר רב של הריונות וברצף - בעיות גינקולוגיות במהלך ההיריון , סיבוכי לידה - שינויים הורמונליים ( ירידה חדה בכמות האסטרוגן והפרוגסטרון , שינויים בתפקודי בלוטת התריס וכ"ו ) 
טיפול : חשוב לציין שלחוסר אבחון והעדר טיפול נכון ישנן השלכות משמעותיות על בריאותה הגופנית והנפשית של האישה , על תפקודה היומיומי כולל הזוגיות , המשפחה וחברה , ויותר מכל על הקשר אם - תינוק ובסופו של דבר על התפתחותו התקינה של התינוק . 
האישה הסובלת לראשונה מדיכאון שלאחר לידה אינה מודעת לתהליך שהיא חווה . 
רוב הנשים אינן מחפשות טיפול ואילו האחרות פונות לרופא המשפחה . 
לטיפול המקצועי הפסיכיאטרי מגיעים בדרך כלל מיקרי הדיכאון הקשים ועם סיבוכים . 
חוסר תפקודה של האישה בדיכאון שלאחר לידה עלול להוביל לקריסה כלכלית של המשפחה : הבעל , בני המשפחה הקרובים מתגייסים לעזרתה , דואגים , צריכים לתפקד במקומה בבית ולוקחים גם חופש מהעבודה . 
התאמת הטיפול לדרגת חומרת הדיכאון הינו חלק חשוב בתהליך ההחלמה . 
חשוב להתייחס לאישה ולתינוק גם יחד כמו כן למערכת התמיכה הסובבים אותה . 
עקב אי הבנת התהליך אותו עוברת האישה מצד הבעל והמשפחה , הדרכה והסבר המצב וגם גיוס מערכת התמיכה ( בעל , משפחה קרובה ) הינם חלק חיוני בתוכנית הטיפול . 
המשפחה לא מבינה את התופעה ואינה יודעת למי לפנות . 
גם הם בחרדה . 
הדיכאון שלאחר לידה נתפס חברתית ככישלון וכבושה של האישה ומשפחתה הקרובה . 
אישה בדיכאון חמור לאחר לידה נמצאת בסיכון להזיק לעצמה ולתינוקוהיא זקוקה להשגחה , עזרה ותמיכה רבה . 
על פי אבחון דרגת החומרה יש להתחיל מיד בטיפול על ידי תרופות נוגדות דיכאון . 
כל התרופות נוגדות הדיכאון עוברות לחלב האם לכן יש לשקול מול נטילת התרופה את המשך ההנקה או הפסקתה בהתייעצות עם רופאי הילודים . 
היום מומלץ דור חדש של תרופות נוגדות דיכאון בעלות פחות תופעות לוואי : - תרופות הפועלות במוח על הסרוטוניןכגון : LUSTRAL ( לוסטרל ) , CIPRAMIL ( ציפרמיל ) , SEROXAT ( סרוקסאט ) ו - PROZAC ( פרוזאק ) . 
- תרופות הפועלות במוח על אדרנלין וסרוטונין כגון : REMERON ( רמרון ) ו - EFEXOR ( אפקסור ) תרופות המייצבות מצבי רוח כגון : LITHIUM ( ליתיום ) , TEGRETOL ( תגרוטול ) ו - DEPALEPT ( דפאלפט ) . 
- טיפול בנזעי חשמל ( ECT ) היא צורת טיפול יעילה , בטוחה ומהירה יחסית לתרופות . 
מומלץ במקרים של סיכון גבוה או שבהם הטיפול התרופתי אינו יעיל . 
- תרופות הרגעה כגון : CLONEX ( קלונקס ) ו - VABEN ( וואבן ) אשר מומלצות בעיקר בשלבים הראשונים . 
תיאור מקרה : הוזמנתי למחלקת יולדות להתייעצות . 
יעל ( שם בדוי ) בת , נשואה 30 כשנה , עובדת כפקידה ובעלה עובד כשכיר . 
בביקור הרופאים ד"ר זהר מצא אותה בוכה ואחות המחלקה מסרה כי יעל אינה הולכת להניק את תינוקה בשעת ההנקה ונשארת במיטתה . 
בבדיקה מוסרת שבמהלך ההיריון היו לה צרות רבות במשפחה ומחודש שמיני להריונה התחילה להרגיש חסרת שמחת חיים , חסרת כוחות , חלשה , חרדה שלא תדע לטפל בתינוק ואין מי שיעזור לה . 
לאחר הלידה טענה יעל כי אינה מתרגשת לראות את התינוק ולא יכולה לחבקו , מרבה לבכות . 
אינה יודעת מה עובר עליה , אינה יודעת מה לעשות ואף סיפרה כי בעברה הייתה אישה עליזה ומלאת שמחת חיים . 
יעל קבלה טיפול על ידי SEROXAT ותמיכה משפחתית . 
במעקב אחרי כחודשיים מסרה כי היא מרגישה טוב , חזרה לעצמה , מאושרת , נהנית מהתינוק ומהטיפול בו , מרגישה שמחה רבה ואושר גדול כאשר תינוקה מחייך . 
יעל הפסיקה בהדרגה את הטיפול התרופתי לאחר שבעה חודשים . 
