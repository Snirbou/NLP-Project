דיקור סיני יעיל בחולי אוסטאוטריטיס מבוגרים 
מחקר שבוצע במחלקה אורתופדית ב' בשיתוף היחידה לרפואה משלימה במרכז הרפואי תל - אביב מוכיח כי דיקור סיני משפר באופן משמעותי את התפקוד של אנשים מבוגרים הסובלים מאוסטאוטריטיס ( דלקת במפרק הברך ) . 
במחקר השתתפו 55 נבדקים שסבלו מאוסטאוטריטיס ( דלקת במפרק הברך ) , אשר המתינו לניתוח להחלפת מפרק הברך . 
כל הנבדקים היו בני 45 ומעלה ואובחנו כסובלים מאוסטאוטריטיס במשך שישה חודשים לפחות , במהלכם חוו כאבים בדרגות חומרה שונות . 
המטופלים חולקו באופן אקראי לשתי קבוצות - קבוצת אחת טופלה בדיקור סיני לצד הטיפול הקונבנציונאלי ואילו קבוצת הביקורת טופלה בדיקור דמה ( על ידי הנחת ספוגית על העור ) לצד הטיפול הקונבנציונאלי . 
במהלך תקופת הניסוי שארכה שמונה שבועות , עברו כל המטופלים דיקור פעמיים בשבוע , וכן בוצעו הערכות רפואיות בשלוש נקודות זמן שונות ; בתחילת הניסוי , מיד בתום הניסוי וחודש אחר כך , כאשר כל מטופל דורג ע"י הצוות הרפואי ע"פ מדד ה - KSS ( Knee Society Knee Score ) המתייחס הן לרמת התפקוד והן לרמת הכאב . 
בתום הטיפול נרשמו הבדלים בקבוצת המחקר לבין קבוצת הביקורת בהערכת מדד ה - KSS , אך השיפור לא היה משמעותי סטטיסטית . 
עם זאת , במעקב שבוצע חודש לאחר תום הניסוי , נרשמו הבדלים מהותיים בהערכת מדד ה - KSS בין שתי הקבוצות . 
כמו כן , שביעות הרצון שנרשמה בקרב חברי קבוצת המחקר ( הקבוצה הראשונה ) הייתה גבוהה באופן משמעותי ( p = 0.005 ) מזו של חברי קבוצת הביקורת . 
לדברי צוות החוקרים , יאיר מימון ו שחר לב - ארי מהיחידה לרפואה משלימה שבמרכז הרפואי תל - אביב : " תוצאות המחקר מוכיחות כי הדיקור הסיני מסייע באופן משמעותי בשיפור התפקוד הפיזי בקרב חולי אוסטאוטריטיס מבוגרים . 
חשוב לציין , כי הפער בין שתי הקבוצות התברר רק חודש לאחר תום הטיפול . 
עובדה זו מחזקת את ההשערה בגין השפעה פיזיולוגית ארוכת טווח של הדיקור בניגוד להשפעות הפסיכולוגיות של תרופת דמה אותם ניתן לייחס רק לטווח הקצר . 
מחקר זה מצטרף לשורה ארוכה של מחקרים שהוכיחו יעילות הרפואה הסינית באינדיקציות שומות ולהמלצת משרד הבריאות האמריקאי ( NCCAM ) בדבר השימוש בדיקור סיני כטיפול משלים לחולי אוסטיאוארטריטיס " . 
