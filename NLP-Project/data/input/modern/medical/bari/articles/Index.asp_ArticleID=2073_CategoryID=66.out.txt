מילון מושגים להריון ולידה 
מאת : גלית מוריה שלגי . 
, מדריכה להנכנה ללידה 
לידה פיזיולוגית - לידה טבעית המתבצעת ללא מכשירים ( כמו לידת וואקום ) או לידה בניתוח קיסרי . 
במהלך לידה כזו בדרך כלל נמצאת היולדת בתנועה ובתנוחות טבעיות , אשר באופן פיזיולוגי מקדמות את תהליך הלידה ואת הגעת התינוק אל תעלת הלידה . 
מדובר בתנוחות מאונכות שמאפשרות לכוח הכובד לסייע ביציאת התינוק . 
מנח - הצורה שבה העובר שוכב ברחם ביחס לציר האורך של האם . 
מצג - החלק הראשון שפונה לכוון היציאה מהרחם והנרתיק ( מצג ראש , מצג עכוז וכו ) . 
פתיחה - כדי שהתינוק יוכל לצאת מהרחם , צוואר הרחם צריך להתרכך , להימחק ולהיפתח עד לפתיחה מלאה של 10 ס"מ . 
מחיקה - צוואר הרחם מתקצר לאט לאט ונמחק - עד 100 % מחיקה . 
ספינות - כשיש פתיחה הצוות הרפואי מעריך מה גובה הראש של התינוק ביחס לספינות . 
הספינות אלה הם זיזים שנמצאות בחלק הפנימי של האגן ודרכן עובר התינוק בדרכו החוצה . 
אזור הספינות הוא האזור הצר ביותר באגן . 
הצוות הרפואי מתאר את מיקום הראש לפי המרחק שלו מהספינות . 
מינוס - מתאר את גובה הראש לפני שעבר את הספינות , ופלוס - מתייחס למרחק שראש התינוק עבר מהספינות לעבר היציאה . 
ראש מבוסס הוא בגובה 0 . 
שלב לטנטי - פעילות רחמית סדירה מלווה בפתיחה ומחיקה איטית של צוואר הרחם . 
בד"כ מפתיחה של 1 ס"מ עד 4 ס"מ . 
שלב אקטיבי - מפתיחה של 3 - 5 ס"מ עד פתיחה מלאה של 10 ס"מ . 
שלב המעבר - שלב קצר יחסית ואינטנסיבי מאוד , מתרחש בד"כ מפתיחה של 7 ס"מ עד 10 ס"מ . 
שלב בו ראש העובר לוחץ ומתקרב לתעלת הלידה . 
נחשב לחלק הקשה ביותר בלידה . 
שלב זה מאופיין בתחושות של ייאוש , איבוד אמונה , " אני לא יכולה יותר " , רוגז , פחד . 
יכולות להופיע תופעות כמו בחילה , רעד , רגליים רקות , חום . 
רוב היולדות נוטות להיכנס למעין טראנס בשלב הזה . 
חשוב לציין שלאחר שלב זה בא שלב האושר והאקסטזה . 
השלב השני של הלידה - מתחיל כשצוואר הרחם פתוח לגמרי - פתיחה של 10 ס"מ , ומסתיים בלידת התינוק . 
משך בד"כ בין מספר דקות למספר שעות . 
שלב זה ארוך יותר בלידה ראשונה , וקצר יותר בלידה חוזרת . 
צירי לחץ - לקראת השלב השני מתעורר דחף ללחוץ כ לירידת התינוק : ראש התינוק לוחץ על פי הטבעת והמוח מתרגם את התחושה לצורך עז לעשות את הצרכים . 
פרינאום - החלק שבין פתח הנרתיק לבין פי הטבעת אזור זה נמתח מאוד בזמן יציאת התינוק אפיזיוטומיה / חיתוך החיץ - הליך רפואי שבו המיילדת או רופא מרחיבים את פתח הנרתיק כדי לאפשר לתינוק לצאת מהר יותר או כדי למנוע נזקים חמורים לפרינאום . 
בישראל נהוג לבצע את החתך בצורה אלכסונית כדי למנוע מהחתך להיקרע באופן לא מבוקר לכיוון פי הטבעת . 
עיסוי פרינאום - אחת הדרכים להפחית את הצורך בחתך היא לבצע בשבועות האחרונים שלפני הלידה - החל משבוע 35 עיסוי של הפרינאום . 
עיסוי כזה מגמיש את הרקמה הרכה שבחלק התחתון של פתח הנרתיק דרך הפרינאום לכיוון פי הטבעת . 
ניתן לעסות את האזור מספר דקות ביום . 
העיסוי נעשה בתנועות מתיחה רכות לשני הצדדים ולכיוון פי הטבעת . 
רצוי להשתמש בשמן שקדים , שהינו ניטראלי , ואינו גורם לפטריות בנרתיק . 
בזמן הלידה רצוי שיהיה עמך בקבוק סגור של שמן שקדים לשימושה של המיילדת , אם יהיה צורך בעיסוי הפרינאום . 
רצפת האגן - רצפת האגן היא מוצא למספר פתחים חשובים בגוף האשה : צינור השתן , הנרתיק ופי הטבעת . 
רצפת אגן בריאה חשובה לתפקוד תקין של מערכת השתן , המין והצואה . 
רצפת האגן מורכבת מרקמות חיבור , עצבים , כלי דם , ושרירים , היוצרים כולם יחד מעין " טרמפולינה " בפתחו התחתון של האגן . 
שרירים אלו חיוניים מאד בזמן הלידה מכיוון שעליהם משנה ראש התינוק את כיוון ירידתו בתעלת הלידה מאחורה קדימה , כלפי פתח הנרתיק . 
כדי למנוע נזק לרצפת האגן יש צורך לטפל בעצירויות בזמן ההריון ובכלל , לבצע תרגילים לחיזוק רצפת האגן ( יוגה לנשים הרות , שיטת פאולה , פיזיותרפיה ועוד ) ולהימנע מלחיצות מיותרות בעיתוי הלא נכון . 
זרוז - מצב שבו גורמים לתהליך הלידה שכבר החל , להיות אפקטיבי ומהיר יותר . 
ניתן בדרך כלל כשלידה " נתקעה " וזקוקה להאצת התהליך , ובמידה והצירים הטבעיים אינם מספיקים בכדי להביא ללידה עצמה . 
השראת לידה - הכוונה היא להשפיע על פעילות הגוף ולגרום לו לפתח צירים ולהתחיל בלידה . 
בדרך כלל שוקלים לבצע השראת לידה כשהאם או העובר במצב לא תקין , כשיש ירידת מים ללא התפתחות של צירים , או שהאם סיימה 42 שבועות ולא התפתחה לידה באופן טבעי . 
פיטוצין - - חומר תרופתי שניתן בחדר לידה על מנת לזרז צירים , או לעודד לידה שנעצרה . 
זהו חיקוי סינטטי של הורמון האוקסיטוצין שמופרש באופן טבעי בגוף האישה בזמן לידה . 
הפיטוצין ניתן בעירוי דרך הווריד , וכשהוא מתחיל להשפיע , הצירים מתפתחים בבת אחת ועוצמתם חזקה מאוד , והצירים ארוכים יותר מצירים טבעיים , ולכן הכאב עלול להיות חזק יותר . 
מה גם שעירוי של פיטוצין מחייב חיבור למוניטור אשר מצריך שכיבה על הגב - תנוחה שאינה טבעית ולא מומלצת ללידה , מכיוון שאיננה מקדמת אותה . 
בנוסף - במקרים רבים יש צורך במתן משככי כאבים לאחר קבלת פיטוצין . 
לכן יש לשקול היטב מתן פיטוצין , ואם כבר לקבל אותו - אז רק בשלב מתקדם של הלידה . 
פרוסטגלנדין - חומר המופרש בזמן הלידה ותפקידו להכין ולרכך את צוואר הרחם . 
נמצא באופן טבעי בנוזל הזרע , ניתן לעיתים באופן מלאכותי כזירוז בעזרת ג'ל , טבליות או טמפון כדי להתחיל ולרכך את צוואר הרחם ולגרום להתפתחות צירים . 
סטריפינג - שיטה לזירוז לידה המתבצעת על ידי רופא או מיילדת . 
פעולה הנעשית תוך כדי בדיקה וגינלית הגורמת להפרדת קרומי השפיר מדופן הרחם . 
פעולה מהירה מאוד וגורמת לכאב רגעי . 
כשנעשה בשלב מתקדם של הלידה עשוי לזרז אותה מבלי לפגוע במהלך הטבעי שלה . 
אפידורל - חומר הרדמה שמטרתו להקל על כאבי היולדת בזמן הלידה . 
מדובר בהרדמה של פלג הגוף התחתון . 
חומר ההרדמה מוזרק על ידי רופא מרדים לחלל האפידורלי שבעמוד השדרה . 
הזריקה עוצרת את אותות הכאב המועברים מאזור צוואר הרחם דרך עמוד השדרה אל המוח . 
מרגע קבלת הזריקה ועד לתחילת השפעת ההרדמה תעבור כרבע שעה . 
אנדרופינים – הורמונים דמויי מורפין , משככי הכאבים הטבעיים של הגוף . 
מעין סם הרגעה טבעי של הגוף , שמונע את תחושת הכאב , מגביר את הערנות , מרגיע ומשחרר . 
במהלך לידה טבעית , שלא מעורבים בה חומרים חיצוניים ומשככי כאבים מלאכותיים , גוף האישה יפריש כמות גדולה של אנדורפינים ויעזור לה להתמודד עם הצירים . 
הפרשת אנדרופינים תלויה במצבה הרגשי של האם , וביכולת שלה להיות רפויה ולתת לחומרים החכמים האלה לעשות את העבודה . 
מקלחת בזמן צירים , שהייה במים וסביבה רגועה עוזרים לשחרר הורמונים אלו . 
מקוניום - הצואה הראשונית של היילוד המופרשת בדרך כלל לאחר הלידה . 
לעיתים הוא מפריש את המקוניום בתוך הרחם , לקראת הלידה . 
מי שפיר שיש בהם מקוניום שהופרש על ידי העובר הם מים עכורים למראה . 
מיים מקונייאליים - מי שפיר מעורבים בצואה הראשונית של היילוד . 
במקרה של מיים מקונייאליים תנוהל הלידה בהשגחה קפדנית יותר . 
ירידת מים - פקיעה של קרומי העובר וזרימת מי השפיר החוצה , לאו דווקא עם צירים או כאבים . 
ירידת מים יכולה להתבטא בטפטוף עדין שירטיב קלות את תחתוניך . 
במקרה של ירידת מים , חייבים להגיע לחדר הלידה בהקדם האפשרי ( אם המיים צלולים - עד שעתיים ) . 
בדרך כלל מופיעים צירים תוך כמה שעות לאחר ירידת המים . 
אם לא מופיעים צירים , מזורז התהליך בחדר לידה . 
כ - 20 % מכלל הלידות מתחילות בירידת מים . 
מי שפיר - מי השפיר ממלאים את שק השפיר , שבתוכו חי וגדל העובר , ומאפשרים לעובר לנוע בחופשיות . 
כמו כן הם מגנים עליו מפני חבלות ושומרים על חום גופו . 
מרכיבם העיקרי הוא מים . 
פרט למים יש בנוזל חלבונים , סוכרים ומלחים - בדומה למצוי בדם האם . 
תרומת העובר למי השפיר היא שתן , תאים הנושרים מגופו , שומנים הנפלטים מריאותיו , שערות ולעיתים אף צואה . 
העובר שותה את מי השפיר , בולע אותם וכן " נושם " אותם אל תוך ריאותיו . 
מי השפיר חשובים להתפתחותו התקינה של העובר והקטנת נפחם או הגדלתם מעידים על בעיה כלשהי ועלולים , כשלעצמם , לגרום לבעיות במהלך הלידה . 
ורניקס - חומר לבן שומני דמוי גבינה שמכסה את עור העובר ושומר עליו בעודו ברחם . 
חלק מהתינוקות נולדים עם הרבה ורניקס על הגוף . 
מומלץ לא לשטוף את הורניקס כיוון שהוא מכיל המון חומרים מזינים שייספגו בעור התינוק . 
קולוסטרום - החלב הראשוני . 
צהבהב ודביק . 
עשיר מאוד בחלבונים ויש בו נוגדנים רבים וחשובים . 
הרכבו מתאים בדיוק ליכולת הספיגה של מעי התינוק . 
הקולוסטרום מספק את כל צורכי התינוק ואין צורך בכל תוספת שהיא . 
ביות - הישארות התינוק בחדר יחד עם האם . 
לעיתים מדובר ב - 24 שעות ( ביות מלא ) ולעיתים רק בשעות היום ( ביות חלקי ) . 
מחקרים מראים כי שהייה עם התינוק בביות מלא תורמת רבות לתינוק ולאינסטיקטים של האם . 
http://www.galitm.ybay.co.il 
