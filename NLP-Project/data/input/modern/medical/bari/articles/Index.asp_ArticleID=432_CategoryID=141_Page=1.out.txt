האם צמחי מרפא סיניים מסייעים לטיפול בחולות סרטן שד ? 
הניסיון הקליני מלמד כי יותר ממחצית מהנשים אשר חולות במחלת הסרטן , פונות למציאת מזור ונחמה ברפואה האלטרנטיבית . 
לדוגמא : סקר שנערך לאחרונה ברחבי אירופה בקרב 956 חולי סרטן מ - 14 מדינות הראה כי 35.9 % מהמשיבים לשאלון משתמשים ברפואה משלימה . 
השימוש ברפואה אלטרנטיבית היה נפוץ יותר בקרב מטופלים צעירים , משכילים ובקרב נשים . 
בין 58 הגישות הטיפוליות שנמנו הייתה רפואת צמחי המרפא השכיחה ביותר , כאשר שכיחות השימוש ברפואת צמחי המרפא עלתה פי 3 משכיחות השימוש טרם זיהוי מחלת הסרטן . 
ה ניסיון אף מראה כי טיפול משולב בצמחי מרפא מסוימים עשוי להגביר את יעילות הטיפול הקיים במחלת הסרטן , להפחית את תופעות הלוואי ולשפר את איכות החיים של חולות סרטן שד . 
עד כה טרם נערך מחקר מדעי ע"פ אמות מידה מקובלות לבחינת יכולת ההשפעה של רפואה אלטרנטיבית על נסיגת המחלה ושיפור איכות חיי החולה . 
בימים אלה , החל מחקר חדש , ב מכון האינטגרטיבי ( המשולב ) לרפואה משלימה וחקר הסרטן של המרכז הרפואי ת"א , לבדיקת יעילות פורמולה ייחודית של 17 צמחי מרפא שונים , שפותחה במיוחד למחקר זה ע"י ד"ר יאיר מימון , מנהל היחידה לרפואה משלימה במרכז הרפואי ת"א , כטיפול משלים לחולות סרטן שד , המקבלות טיפול כימותרפי נאו - אדג ' ובנטי ( neo-adjuvant ) , דהיינו : קבלת טיפול כימותרפי טרום ניתוח . 
המחקר הינו פרי יוזמתה של ד"ר פאני ספרבר , מנהלת היח ' להדמיית השד במרכז הרפואי ת"א אשר העלתה את הנחת היסוד כי צמחי מרפא ישפרו את השפעת הכימותרפיה על הגידול הסרטני . 
מטרת המחקר הינה לבדוק את השפעת הטיפול המשולב בצמחי מרפא על שלושה פרמטרים עיקריים : 
השפעה על תופעות הלוואי של הטיפול הכימותרפי ואיכות חייה של המטופלת . 
השפעה על מערכת החיסון . 
השפעה על הגידול הסרטני . 
המחקר עתיד לכלול כ - 60 נשים חולות סרטן שד , אשר תקבלנה טיפול כימותרפי לצד פורמולת צמחי מרפא ייחודית . 
כך שלראשונה , הנשים תקבלנה טיפול צמוד הן של רופאה אונקולוגית והן של רופא המומחה לרפואה סינית , זאת לצד מעקב קפדני של מומחית להדמיה אחר השינוי בגידול לפני הטיפול ולאחריו . 
המחקר יערך באופן שבו לא המטופלת ולא הרופא/ה המטפל/ת ידעו מי מקבלת פורמולה אמיתית ומי מקבלת את פורמולת הפלצבו ( Double Blind Research ) . 30 מהנשים תקבלנה טיפול בפורמולת צמחי המרפא ו - 30 נשים תקבלנה פורמולת אין - בו ( פלצבו ) וכפועל יוצא , יהוו קבוצת ביקורת . 
דרך זו נבחרה על מנת להקטין בצורה מרבית את הטיית המחקר ותוצאותיו ובכדי להגיע לתוצאות מדעיות מובהקות . 
ד"ר נלי ברק , אונקולוגית בכירה ואחראית מרפאת המעקב גורסת כי " מחקר זה הינו בין הבודדים בעולם , הבודק השפעות גומלין של כימותרפיה וצמחי מרפא על איכות חיי המטופלות , מערכת החיסון שלהן וממדי הגידול באופן מדעי מובהק " . 
לדידה , " אחת הסיבות העיקריות שלא משלבים טיפולים משלימים עם טיפולים רגילים הנה העדר מידע מדעי מבוסס ( Evidence Based Medicine ) והעדר הוכחות מחקריות טובות , המבוססות על מחקר שהינו במתכונת RCT , קרי : מחקר רנדומלי , הכולל קבוצת ביקורת ללא ידיעת המשתתפים במחקר מי שייך לקבוצה הטיפול ומי לקבוצת הביקורת ( פלסבו ) - וברצוננו לשנות מצב זה " . 
ד"ר יאיר מימון , מנהל היחידה לרפואה משלימה במרכז הרפואי ת"א מוסיף כי " זו אחת הפעמים הנדירות בה חוברים יחדיו רופאים מובילים מתחום האונקולוגיה עם חוקרים ומטפלים מתחום הרפואה המשלימה על מנת לתת מענה טוב יותר לטיפול במחלת הסרטן . 
תוצאות חיוביות של המחקר יהוו פריצת דרך לגבי השילוב הקליני של רפואה משלימה ורפואה קונבנציונלית בטיפול במחלת הסרטן " . 
המעונינות להשתתף במחקר מוזמנות ליצור קשר עם ד"ר יאיר מימון או עם שחר לב - ארי במרכז האינטגרטיבי לחקר הסרטן ורפואה משלימה בטל ' : 6974386 - 03 או לשלוח מייל ל - leva@post.tau.ac.il 
