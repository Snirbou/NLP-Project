הרגלים , התמכרויות ומה שביניהם ... 
.. 
. 
מאת : פרופ ' אלי לונטל , מנהל המרכז לטיפול בנפגעי סמים , ליד הקריה הרפואית רמב"ם 
הרגל הוא מנגנון הישרדותי חשוב מהמעלה הראשונה . 
כבני אדם אנו מנהלים את חיינו לפי הרגלים ובלעדיהם קשה לנו מאוד לנהל חיים מסודרים . 
אנחנו מקיימים הרגלים כמעט בכל מה שנוגע להתנהגותנו היום - יומית . 
רובם כאמור , הרגלים טובים וחשובים לחיינו , אך יש גם כאלה המזיקים לנו . 
הרגלים כפייתיים ללא מעורבות סמים ניתן להבחין בין כמה סוגים של הרגלים בעלי תכונות מזיקות . 
הראשון כולל את ההרגלים הכפייתיים שאינם מערבים שימוש בסמים . 
לסוג זה שייכים 'טריכוטילומניה' ( תלישת שיער בלתי נשלטת ) , ' קלפטומניה ' ( גניבות כפייתיות המתבצעות ללא מניע כספי ) , הימורים פתולוגיים , אכילה כפייתית , התמכרות לעבודה וכו ' . ייתכן שיש להרגלים אלה בסיס ביולוגי ( כמו לכל התנהגות רווחת ) , כך שביצועם תלוי במנגנונים ביוכימיים רבים במוח . 
אולם , למרות המטרה לשמה הם מבוצעים , ההנאה והסבל הכרוכים בכך אינם כוללים שימוש בסמים . 
הרגלים אלה חולקים עם ההתמכרות מאפיינים רבים , כולל השתוקקות , המשכיות על אף תוצאות שליליות , 'תסמיני גמילה ' כגון רוגז , חרדה או 'אינסומניה' ( חוסר יכולת שינה ) , והסתברות גבוהה של לחץ נפשי חזק . 
הרגלים הכוללים שימוש בסמים 
ניתן לחלקם לשלושה סוגים : 1 . 
בסוג הראשון יש לתכונות הפסיכואקטיביות של הסם תפקיד שולי בלבד . 
דוגמאות לכך הן , שתייה מתונה ואנינה של יין , קפה או תה . 
למרות , שהסמים הפסיכואקטיביים המצויים במשקאות הללו תורמים לעיתים להנאה המופקת מהם , תרומה זאת היא בד"כ , מזערית יחסית לטעם ולריח . 
תרבות ה'גורמה', שהתפתחה סביב משקאות אלה , היא דוגמא טובה לכך . 
המבינים ביינות , יתפשרו אולי על יין שולחני פשוט לארוחת הערב , אך בהיעדרו לא יחליפו אותו באלכוהול רפואי . 
יהיה זה מגוחך לטעון שעבור אדם כזה , יין הוא רק אמצעי להעברת אלכוהול לזרם הדם . 
כך הדבר גם לגבי קפה ותה . 
למרות , שאנשים עשויים לעיתים להשתמש בקפה כמעורר , לעיתים רבות החומר הפסיכואקטיבי במשקאות אלו דווקא מפריע לצריכתו , כפי שמעידה הצלחתם של הקפה והתה נטולי הקפאין . 
לגבי המשתמש המבחין , הרגלים אלה אינם שונים מהותית מהרגלים שאינם כוללים צריכת סמים , אך מספקים הנאה חושנית , כגון טעימת גבינות או יין . 
2 . 
בסוג השני של ההרגלים הכוללים שימוש בסמים - הסם הוא מניע מרכזי להרגל , אך אפילו שימוש ממושך בו איננו יוצר תלות פיזית . 
כאשר חדלים להשתמש בסם , גם לאחר תקופה ארוכה , לא מופיעים תסמיני גמילה ייחודיים לסם . 
כמובן שיתכנו 'תסמיני גמילה מהרגל ' , אך אלה כאמור , מאפיינים הפסקה של כל הרגל ממושך . 
סמים המעורבים בהרגלים מסוג זה הם לדוגמא , L.S.D ו מסקלין . 
בעבר הייתה נטייה לחשוב כי גם חשיש / מריחואנה שייכים לסוג זה , אך מסתבר כי החשיש שייך דווקא לסוג השלישי . 
3 . 
הסוג השלישי של ההרגלים המערבים סמים הוא זה , שבו מתפתחת תלות פיזית בסם . 
הפסקת הצריכה של הסם מלווה לא רק בתסמיני הגמילה הכלליים המלווים הפסקה של הרגלים , אלא גם בתסמיני גמילה ייחודיים לסם , העלולים להיות מסכני חיים . 
בכל מקרה , תסמיני גמילה אלה מערבים סבל פיזי ניכר . 
זהו הסוג היחיד הראוי לתווית 'התמכרות' לפי ההגדרה הפרמקולוגית הקלאסית . 
חשוב לציין עוד כי סמים מסוג זה ( הרואין , קוקאין , תרופות פסיכיאטריות שונות , כדורי מרץ וכדורי שינה , הנלקחים שלא לצורך רפואי וללא פיקוח רפואי וכו' ) נלקחים על מנת לשנות באופן מהותי את מצב התודעה . 
אדם הלוקח חומרים אלה לאורך זמן למעשה חי בעולם אחר . 
אדם הנוטל סמים פסיכו - אקטיביים בעלי השפעה חזקה גם משנה את מצב התודעה בדרך של אל - חזור ( כל עוד השפעת החומר לא פגה הוא נמצא במצב תודעה אלטרנטיבי ) , להבדיל למשל , משינוי מצב תודעה באמצעות צפייה בסרט או ביצוע יוגה וכד' , מהם ניתן לחזור למצב תודעה רגיל במהירות . 
הרגל או התמכרות - איך נבדיל ביניהם ? 
ניתן להיעזר במספר שאלות כדי לנסות ולהבדיל בין הרגלים בריאים , הרגלים מזיקים והתמכרויות . 
מהי המטרה לשמה מבוצעת ההתנהגות ? 
האם האדם בודק רמות אינסולין בדמו פעמיים ביום כחלק משיגרת הטיפול במחלה ? 
מבצע הליכה של 40 דקות בכל יום כדי לשמור את בריאותו ? 
או שהוא נוטל הרואין כדי לשנות את מצב התודעה שלו ? 
מהי עוצמת הבעיה הביו - פסיכו - סוציאלית שההתנהגות משרתת ? 
האם האדם נוטל כדורי שינה באופן מבוקר ובפיקוח רפואי כדי לטפל בקשיי שינה או שהוא משתמש בכדורים דומים כדי " לשכוח " טראומה קשה שעבר ? 
מהם התסמינים המלווים את הניסיון להפסיק את ההתנהגות ? 
ככל שקשה יותר להפסיק את ההתנהגות - ההתנהגות לובשת צורה של הרגל מזיק או התמכרות . 
האם ההתנהגות עלולה לגרום לתחלואה פיזית או נפשית ? 
סוגים מסוימים של סמים עלולים לעודד או אף לגרום לתחלואה פיזית קשה ולהתפתחות תחלואה פסיכיאטרית ( דיכאון , חרדה ואף פסיכוזות ) . 
מהי מידת ההפרעה שיש להתנהגות על התפקוד החברתי ? 
האם חשיש ממכר .. 
. 
? 
רבים בקרבנו סבורים כי שימוש בחשיש לסוגיו השונים ( בכולם החומר הפסיכו - אקטיבי הפעיל הוא THC ) איננו מזיק במיוחד ואיננו ממכר . 
ייתכן , כי סברה זו נובעת מכך שאדם המעשן סיגרית מריחואנה לא מפגין התנהגויות של התנתקות מהמציאות כפי שלמשל , ניתן לראות תחת השפעה של L.S.D או הרואין . 
מצד שני , ברור לנו ממחקרים רבים שבוצעו בעשרים השנים האחרונות כי לחשיש יש השפעות קשות ביותר : 
קיימות יותר ויותר עדויות מחקריות כי החשיש גורם נזק מוחי בלתי הפיך , כמו גם פגיעה חמורה ביכולת ההכרתית , במיוחד בתחום הזיכרון . 
שימוש ממושך בחשיש גורם לסיכון גבוה להתפתחות מחלות ממאירות ( במיוחד סרטן ריאות ) עקב אופן השימוש . 
סיכויי המשתמש לאורך זמן בחשיש ללדת או להוליד ילדים בעלי מומים קשים , גבוה באופן ניכר מהממוצע באוכלוסיה . 
זאת עקב הפגיעה שיש לשימוש בחשיש במערכת הרבייה של נשים וגברים כאחד והן עקב השפעתו על ההיריון . 
קיימות עדויות רבות ששימוש בחשיש מעלה את הסיכון ללקות באוטם שריר הלב . 
המחקרים העדכניים ביותר מאוששים את ההשערה כי שימוש בחשיש , אפילו קצר טווח , מהווה לא רק גורם העשוי להחמיר מחלות נפש הקודמות לשימוש , אלא גם מהווה גורם סיבתי להתהוותן . 
כמטפלים אנו רואים יותר ויותר אנשים המבקשים להפסיק שימוש בחשיש ואינם מסוגלים לבצע זאת בכוחות עצמם . 
באדיבות מגאזין " אדם " - הקריה הרפואית רמב"ם 
