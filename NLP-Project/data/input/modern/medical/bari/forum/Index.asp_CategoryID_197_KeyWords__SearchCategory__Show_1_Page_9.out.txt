מנהל הפורום : ד"ר גיא אלמוג , ראש תחום כירופרקטיקה בשיר"מ - בבית החולים " אסף הרופא " . בוגר הקולג' הבריטי לכירופרקטיקה AECC . 
לאחר מכן התמחה בפציעות ספורט וגפיים בבית החולים Sollihul שבאנגליה . 
חבר הקול ' ג המלכותי הבריטי לכירופרקטורים מומחים בפקולטת אוקספורד וכירופרקטור לנבחרת הבריטית לאולימפיאדת אתונה 2004 . 
אחראי על פרסום מחקרים בתחום פציעות צליפת שוט , שיקום צווארי וארגונומיה . 
לפניות : מחלקת שיר"מ בביה"ח אסף הרופא , צריפין . 
מרפאה פרטית : עין הקורא 10 ראשל"צ 03 - 9567818 . 
לכתבות מאת ד"ר אלמוג : כירופרקטיקה - 20 שיטות טיפול טבעיות , פריצת דיסק - עובדות מול מיתוסים , כאבי כתפיים 
שאלות ותשובות יתפרסמו בפורום רק לאחר אישור הנהלת האתר 
אחרי ניתוח גב 
רועי 100 
21/09/05 23:05 
היו לי בעיות בשתי דיסקים : L 4 - L5 בלט אנולוס אחורי קמור עם לחץ בינוני על השק התקאלי . 
התעבות של ליגמנטה פלאבה והיצרות יחסית של התעלה . 
L 5 - S1 בלט דיסק אחורי צדדי ימני עם לחץ ניכר על השק התקאלי ועל השורש S 1 מימין . 
וכן ממצאים כמתואר בגובה L 4 - S1 . 
לאחר 3 חודשים של כאבים בלתי פוסקים ( טופלתי בכירופרקטיקה וטיפולים נוספים ללא הצלחה ) תוך שיתוק חלקי של רגל ימין הוחלט לנתח אותי ( רק בדיסק L 5 - S1 ) . 
הניתו הצליח אך עקב כך שעלה לי החום הוחלט לעשות לי CT נוסף בו גילו : זיז גרמי באזור הניתוח איזו שהיא בועת אויר וזיהום באזור . 
נותחתי שוב וקיבלתי אנטיביוטיקה דרך הוריד והפה במשך חודש וחצי . 
היום אני כחודשיים לאחר הניתוח - עדיין בתהליך פיזותרפיסטי וכיו"ב . 
כיום הכאבים נעלמו אך ישנה מגבלת תנועה באזור הגב . 
לפני הניתוח עסקתי בספורט באופן מקצועי . 
ברשותך , הייתי מעוניין לדעת מספר דברים : 1 . 
מה עלי לעשות עם הבעייה בחוליות L 4 L5 ? 
עד כמה היא חריפה ? 
2 . 
האם כירופרקטיקה יכולה לעזור לבעיה זו , או שבעקבות הניתוח לא כדי " לגעת " עוד באזור ? 
3 . 
האם ( ואם כן אז מתי ) אוכל לחזור אי פעם לפעילות ספורטיבית עצימה מלאה ( ריצות ארוכות , כדורסל וכיו"ב ) - למרות הבעיה בL 4 L5 ולמרות הניתוח ? 
4 . 
כיום , לאחר הניתוח יש לי נימול בחלק הקדמי של הירך ( כבר קצת יותר מחודשיים ) , האם זה יעבור או שזו תהיה בעייה לכל החיים ? 
רועי שלום 
ד"ר אלמוג 
23/09/05 13:22 
בכדי לענות לך בפירוט אני צריך לדעת מה נעשה בניתוח עצמו האם הוסר הדיסק האם בוצע קיבוע וכ"ו . 
בכל מקרה ההמלצה הגורפת היא לשלושה חודשי שיקום לפני חזרה לפעילות ספורטיבית . 
לגבי ההרדמויות בחלק הקידמי של הירך יש לברר את הנושא בביקור הבא שלך אצל המנתח . 
לאחר שחלפו שלושה חודשים ובמקרה שאתה עדיין סובל מבעיות שונות אתה יכול לפנות לכירופרקטור שטיפל בך ולהוועץ בו . 
חשוב שתראה לו את סיכום הניתוח בכדי לקבל חו"ד מדויקת . 
אשמח לייעץ לך בהמשך עם פרטים מדויקים . 
בברכת בריאות שלמה , 
ד"ר אלמוג 
תודה עד כה + פרטים נוספים 
רועי 
23/09/05 22:24 
הניתוח הראשון היה כריתת דיסק . 
הניתוח השני היה ניקוי הזיהום . 
תודה . 
רגליים בוערות 
רחלה , נתניה 
21/09/05 08:41 
ד"ר אלמוג בוקר טוב לך , אני בת 48 , כפות הרגליים שלי ממש " בוערות " גם בזמן מנוחה ואפילו בבוקר אחרי שנת לילה ארוכה . 
תופעות של דקירות פנימיות וממש הרגשה " שורפת " . 
זה מלווה בכאב בכפות הרגליים , ובשוקיים . 
מה זה ? 
האם רפלקסולוגיה יכולה לעזור . 
איך אוכל לדעת מה קורה ואם יש לי בעיה פנימית שגורמת לתופעה הזו . 
זה גם מקשה על ההליכה שלי . 
רחלה שלום 
ד"ר גיא אלמוג 
23/09/05 13:25 
יש מספר רב של תופעות אפשריות המסבירות את מצבך . 
אני הייתי מתחיל את הבירור אצל רופא/ת המשפחה בשאלה של תפקוד בלוטת התריס וסכרת . 
בהמשך במידה ולא נתגלה דבר מה בבדיקות הייתי פונה לראומטולוג נוירולוג להמשך בירור . 
בברכת בריאות שלמה , 
ד"ר גיא אלמוג 
המשך לשאלה - רגליים בוערות 
רחלה 
23/09/05 13:41 
תודה רבה על תשובתך . 
האם אכן רגליים " בוערות " יכולות להיות כתוצאה מבעיות בבלוטת התריס ? 
אולי תת פעילות ? 
ובמה הבעיה הזו קשורה לסוכרת ? 
עד שאפנה ואבדוק אודה לך אם תוכל לענות לי ו/או להפנות אותי לחומר מתאים . 
שוב תודה . 
אוסטיאופורוזיס 
שולי , באר שבע 
19/09/05 14:38 
באיזה גיל יכולה להתחיל מחלה זו ? 
האם יתכן שכבר בגיל 40 פלוס , ליתר דיוק - 45 - זה קורה ? 
אני מרגישה שהפרקים שלי נפוחים לעיתים קרובות , כולל כאבים . 
זה נראה כמו סימנים לא טובים של אוסטיאופורוזיס . 
מה דעתך בנדון ? 
למי אתה ממליץ לפנות ? 
שולי שלום 
ד"ר גיא אלמוג 
21/09/05 07:42 
אוסטיאופורוזיס היא מחלת התדלדלות העצם והיא יכולה להגיע בכל גיל בנסיבות שונות . 
כעקרון מסת העצם יורדת בהדרגה כבר מגיל 30 , הפסקת המחזור אצל נשים מקדמת את התהליך עד לכדי אוסטיאופורזיס בגיל מוקדם יותר מאשר אצל הגברים . 
מה שאת מתארת כמפרקים נפוחים וכאבים נשמע יותר כמו דלקת פרקים . 
בכל מקרה כדאי להתחיל בירור אצל רופא המשפחה שיכול לשלוח אותך לצפיפות עצם , צילום ומספר בדיקות דם . 
בברכת בריאות שלמה , 
ד"ר גיא אלמוג 
עיקצוצים ובעיות בברך 
אסתי 
18/09/05 09:32 
ד"ר אלמוג שלום וברכה , 
אני בת 46 ובתקופה האחרונה מזה כמה חודשים מרגישה עיקצוצים משונים בכל הגוף וכאבים בעצמות . 
בחודש האחרון אני מרגישה שינוי בבירכיים , מעין חולשה או תחושת " פריקה " של העצם בברך . 
כאשר אני עולה במדרגות זה מורגש יותר . הכל מלווה בעיקצוצים ברגליים ובכאבים בשוקיים ובכפות הרגליים . 
האם תוכל לפקוח את עיני לגבי מצב זה ? 
אני לוטה בערפל וכלל לא מבינה מאיפה להתחיל את הבדיקה , אבל זה כבר מדאיג . 
אסתי שלום 
ד"ר גיא אלמוג 
19/09/05 07:41 
אין סיבה לדאגה מיוחדת אבל יש לבדוק את הדברים . 
קשה מאוד להציע לך גורמים אפשריים לבעיה כיוון שתיאורך יכול להתאים למספר רב של בעיות . 
עצתי לך היא לפנות לבירור אצל ראומטולוג בתקווה שכך תמצאי פתרון לבעיה . 
במידה ובדיקת הראומטולוג יצאה שלילית פני אלי ונקדם את הנושא הלאה . 
בברכת בריאות שלמה , 
ד"ר גיא אלמוג 
בלטות תריס והשפעתה על בצקות 
ליאורה 
11/09/05 16:10 
ד"ר אלמוג שלום רב , אני סובלת מזה שנים מפעילות איטית למדי ולמעשה גבולית של בלוטת התריס . 
יש לי מצב סטטי של בצקות ברגליים ובכל חלקי הגוף במידה מעטה עד בינונית ובתקופות מסוימות , לאו דוקא קשור למחזור חודשי - בצקות משמעותיות . 
האם זה יכול להשפיע גם על מצב הגב התחתון - עצם הזנב ? 
יש לי שם באופן קבוע בצקת וגם כאבים . 
האם יש קשר בין הדברים או שכל אחד עומד בפני עצמו כבעיה נפרדת . 
איך אפשר להפחית מהכאבים של הבצקת באיזור עצם הזנב ? 
אני אגב בת 37 , שוקלת כ - 10 ק"ג מעל למשקל הרצוי שלי , אבל מתקשה בירידה במשקל ולא נוטלת כל תרופה משתנת , כי אני חוששת מתופעות לוואי . 
מה לעשות ? 
ליאורה שלום 
ד"ר גיא אלמוג 
12/09/05 16:17 
אני מניח שעברת בירור מעמיק בנושא תפקודי בלוטת התריס וכי הוצע לך הטיפול התרופתי . 
אם לא כך הדבר אני מציע שתפני לאנדוקרינולוג דרך רופא המשפחה . 
ככלל ישנם תומכים אורטופדיים רבים שמטרתם הורדת נפיחות וניקוז נוזלים אותם ניתן להשיג דרך חנויות אורטופדיות , מרשם רופא המשפחה גם יקל עלייך בקבלת החזר מקופ"ח . 
בנוגע לכאבי הגב אין זה מחייב שיתקיים קשר בין הדברים . 
אם לא נבדקת עד כה אני ממליץ לך לפנות לכירופרקטור מוסמך לשם איבחון . 
אם ישנו צורך הוא ידע גם לכוון אותך לתומך האלסטי הנכון למניעת הבצקות . 
בברכת בריאות שלמה , 
ד"ר גיא אלמוג 
הריון ופריצת דיסק 
מיכאלה 
10/09/05 12:49 
אני בהריון בסוף חודש שישי . 
לפני כשנה אובחנה פריצת דיסק L 5 - S1 . 
גררתי רגל במשך תקופה ארוכה וטיפלתי בכדורים וזריקות . 
אני עתידה ללדת בניתוח קיסרי והמרדים אומר שיש בעיה מבחינת הרדמה ספינלית כי אני אלרגית לאפידורל , וכי יהיה צורך בהרדמה כללית - שממנה אני מפחדת מאוד מאוד . 
מ הלדעתך צריך ומה נכון לעשות כאן ? 
מיכאלה 
ד"ר אלמוג 
12/09/05 16:10 
האם ההמלצה לניתוח קיסרי באה בעקבות ההסטוריה של פריצת הדיסק ? 
האם את בכאבים כרגע ? 
האם עשית MRI ( ללא קרינה ) לאחרונה ? 
אשמח לקבל פרטים אילו ולייעץ לך בהמשך . 
בברכת בריאות שלמה , 
ד"ר גיא אלמוג 
עמידה ממושכת 
עידית 
06/09/05 14:07 
שלום ד"ר אלמוג , אני בת 47 , לא שמנה ולא רזה , לא ספורטיבית במיוחד , ובעייתי היא שאני מתקשה בעמידה ממושכת . 
אחרי יום שבו אני נאלצת בגלל עבודתי לעמוד כמה שעות - אני פשוט " גמורה " - עם כאבים עזים בכפות הרגליים ועם הקרנה לשוקיים . 
הכאב ברגליים פשוט בלתי נסבל . 
בעבודה אני לא יכולה לנעול נעלי ספורט ולא נעליים שטוחות - מכיוון שהמדובר בעבודה ייצוגית בה אני צריכה להיות לבושה באופן ייצוגי מה שאומר נעלי עקב . 
זה לא קורה כל יום אבל אחרי כל יום כזה אני סובלת כמה ימים , וזה לא נעים בכלל . 
איך לטפל בכאב רגליים כזה ולמה בכלל נגרם כאב כזה חזק בעמידה ממושכת . 
איך מתגברים על צורך בעמידה ממושכת אנשים אחרים שעבודתם מצריכה זאת ? 
עידית שלום 
ד"ר גיא אלמוג 
12/09/05 16:00 
כאבי הרגליים אותם את מתארת שכיחים מאוד ויכולים לנבוע משתי סיבות עיקריות , האחת חוסר נוחות ותמיכה ביומכאנית והשניה הפרעה בזרימת הדם בשוקיים . 
במקרה הראשון מציאת נעל נוחה ויצוגית או התאמת מדרס נכון ( קיימים כאלו המיועדים לנעליים אלגנטיות ) יכולים לעזור . 
כמו כן הליכה קצרה והנחת רגל אחת על מסעד או שרפרף קטן גם יעזרו . 
באם מדובר בבעיה בזרימת דם עליך להבדק במרפאת כלי דם אליה תוכלי להגיע דרך רופא המשפחה . 
ברוב המקרים הבעיה אינה אקוטית ולעיתים מסאג' ' ר לשוקיים ( ראי ד"ר גב ) יכול להועיל . 
לסיכום חשוב לנעול נעליים נכונות ולנוע עד כמה שניתן . 
אם ישנה נפיחות ברגליים או וורידים בולטים בסוף היום פני לרופא . 
בברכת בריאות שלמה ד"ר אלמוג 
כאבים בגב התחתון וברגליים 
אליס 
04/09/05 08:59 
אני בת וסובלת 51 כ - 6 - 7 שנים מכאבים בעצם הזנב עם הקרנה ל - 2 הרגליים . 
בצילומי רנטגן נמצא שאין פריצת דיסק , אבל לפי תיאור הכאב שלי זה בדיוק דומה לזה לפי מצב דומה שיש אצל בת משפחה שלי . 
בשלושת חודשים האחרונים זה חזק הרבה יותר . 
ניסיתי זריקות וולטרן שעוזרות לי . 
כדורים נגד כאבים לא עוזרים . 
מה מקור הבעיה ? 
מה אתה חושב שכדאי לעשות ? 
איך לטפל ? 
אליס שלום 
ד"ר גיא אלמוג 
04/09/05 17:51 
ראשית אומר כי מצילומי רנטגן לא ניתן לקבוע או לשלול פריצת דיסק . 
לשם כך יש צורך בבדיקת CT או MRI . 
חשוב לדעת כי ישנן סיבות רבות לכאבים ברגליים מלבד פריצות דיסק ולכן חשוב ללכת ולהבדק ולהתחיל בטיפול שיקומי . 
לפרטים בנוגע למרפאת השיקום הקרובה אליך תוכלי לפנות ל www.chiropractic.co.il 
בברכת בריאות שלמה , 
ד"ר גיא אלמוג 
מורסה בעצם הזנב 
עודד , נתניה 
29/08/05 07:14 
שלום , התגלתה אצלי מורסה בתחתית עצם הזנב . 
קיבלתי אוגמנטין לעשרה ימים ונקבע לי תור לניתוח . 
מה אפשר לעשות כדי להימנע מניתוח ( אני מאוד חושש מזה ) . ממה מתפתחת בעיה כזו והאם יש דרך כלשהי להימנע ממנה בהמשך אחרי הטיפול . 
אני בן 34 , עוסק בספורט בחדר כושר בדרך כלל . 
עכשיו בהפסקה . 
האם יש קשר בין הדברים - משהו כאן היה יכול לעודד התפתחות של מורסה ? 
אחרי כמה זמן אפדר לחזור לפעילות ? 
עודד שלום 
ד"ר אלמוג מנהל הפורום 
31/08/05 07:45 
אני מבין שהמורסה שאתה מתאר נמצאת בעצם הזנב עצמה ולא ברקמות שלידה . 
את האוגמנטין אתה לוקח כאנטיביוטיקה כנגד הזיהום החיידקי אבל ברוב המקרים ישנו צורך בניתוח . 
עצתי לך היא להמתין עד לסיום המרשם לאנטיביוטיקה , לערוך צילום נוסף ולפנות לחו"ד נוספת . 
אשמח לייעץ לך בדבר המומחה המתאים , 
דרך אגב אין כל קשר בין פעילות הספורט והופעת הזיהום ואין מניעה שתחזור לפעילות ברגע שנפתרה הבעיה . 
בברכת בריאות שלמה , 
ד"ר גיא אלמוג 
שוקיים כואבות 
לביאה , ירושלים 
26/08/05 09:36 
שלום ד"ר אלמוג , יש לי כאבים בשוקיים מהברך ומטה , זה לא כל כך כאב מוגדר כמו תחושת חום , כאילו הרגליים בוערות . 
הסיפור הזה נמשך כבר כמה חודשים אבל בשבועות האחרונים זה מתגבר . 
בירכיים אין שום בעיה . 
אני קוראת שאתה עוסק בגב ולא ברגליים אבל אני מארת לעצמי שאולי יכולה להיות השפעה ויכול להיות קשר בין הדברים וגם אם לא אתה בודאי תדע להתייחס לכך . 
לביאה שלום 
ד"ר אלמוג מנהל הפורום 
26/08/05 14:10 
ישנם מספר גורמים שיכולים להוביל לבעייתך אך בכדי לצמצם את התייחסותי אני אצטרך מספר פרטים כמו גילך , מחלות בעבר , האם הכאב קבוע או מגיע רק בהליכה , האם הכאב נרגע בישיבה ואם כן לאחר כמה זמן ? 
אשמח לייעץ לך בהתאם , 
בברכת בריאות שלמה , 
ד"ר גיא אלמוג 
כאב בכף הרגל 
אביטל 
25/08/05 20:14 
שלום לרופא , מזה כמה ימים , עם החמרה החל מאתמול , אני סובלת מכאב בכף הרגל , בחלק עליו דורכים הקרוב לאצבעות . 
מעין תחושת פילוח חד ומעבר לזה כאב חזק בדריכה . 
כ"כ על חלק מהאצבעת יצאו כתמים אדומים שמעולם לא היו לי קודם לכן . 
זה מאוד מוזר . 
מעולם לא סבלתי מכל בעיה בכף הרגל . 
לא יודעת מה זה ומה לעשות וכמו כן האם זה סממן לבעיה פנימית אחרת ? 
אודה לתשובתך 
אביטל שלום 
ד"ר גיא אלמוג מנהל הפורום 
26/08/05 14:06 
הכאב יכול לנבוע ממספר גורמים אפשריים , השכיח מכולם נקרא נוירומה על שם מורטון , התעבות וגירוי של העצב בין עצמות המסרק ( העצמות הארוכות בכף הרגל ) . 
כיוון שזה מלווה גם בכתמי עור אני מציע שתפני לראומטולוג לבירור נוסף . 
בינתיים נסי לנעול נעליים רחבות שלא לוחצות על אצבעות כף הרגל , הדבר יקל על כאביך ולו בקצת . 
בברכת בריאות שלמה , 
ד , ר אלמוג 
בחירת מיזרון 
רינה , פתח תקווה 
21/08/05 07:02 
אנחנו עומדים לעבור לבית חדש ולרכוש חדר שינה חדש . 
האם תוכל לתת לנו כללים מנחים לבחירת מזרון טוב . 
אנו בני 47 ו - 50 , עם בעיות של כאבי גב תחתון . 
אני סובלת מצואר תפוס לעתים תכופות . 
מה האמת על המזרונים האורטופדיים , הקפיצים וכל הדאר . 
אודה לך על תשובה מקצועית אבל אנא ללא התייחסות אוהדת לסגולותיו של מזרון כזה או אחר המיוצר על ידי חברה מסויימת ( אנו יודעים שאירגון הכירופרקטורים נתמך על ידי חברה מסחרית מסוימת ) . 
רינה שלום 
ד"ר אלמוג , מנהל הפורום 
24/08/05 07:57 
ראשית עליי לציין שלמרות שהאגודה הישראלית לכירופרקטיקה עומדת בקשרים עם חברה ידועה , לי אישית אין שום מחויבות ונמנעתי מהתקשרויות כאלו בעבר . 
לענייננו , ישנם שני סוגי מזרנים קיימים , קפיצים ולטקס . 
כאשר מדובר במזרן קפיצים חשוב לוודא כי כל קפיץ ארוז בנפרד ( בכיס משל עצמו ) וכי המזרן קשיח במידה כזו שאם אדם יושב על קצה המזרן ואת מניחה את ידך בחצי מטר - מטר ממנו את לא אמורה להרגיש את התזוזה . 
מזרני לטקס עברו שדרוג בשנים האחרונות וכעת מיוצרים מחומרים ויסקואלסטיים . 
חברה אחת שאותה אזכיר היא חברת TEMPUR שמובילה את התחום . 
ניתן להשיג את מוצריה בארץ אך אני לא אעשה פרסומת ליבואן . 
כעקרון המזרנים יותר רכים ומיועדים לאנשים ללא עודף משקל . 
היתרון במזרנים מהסוג הזה היא ביכולת להתאימם למיטה מתכווננת . 
מיטה שכזו עם מזרן ויסקואלסטי איכותי בתוספת כרית מאותו החומר הינו שילוב מנצח . 
אני מקווה שתרמתי בקצת להבנתך בנושא , 
בברכת בריאות שלמה , 
ד"ר גיא אלמוג 
שחיקת סחוס 
שמעון 
20/08/05 21:14 
אני בן 64 וסובל משחיקת סחוס מתקדמת בברך שמאל , וממליצים לי על החלפת מפרק הברך בתור השלב הבא כי שום טיפול לא הצליח עד עכשיו . 
אני עוסק בהידרותרפיה 3 פעמים בשבוע . זה טוב לי אבל גורם לי בכל זאת לכאבים אחרי הטיפול . 
האם ידוע לך על טיפול אחר וגישה אחרת לפני שעושים ניתוח ? 
שמעון שלום 
ד"ר אלמוג מנהל הפורום 
24/08/05 07:48 
אני מניח כי אתה מחפש טיפולים שמרניים שלא כוללים ניתוח ובתחום הזה ישנן שתי אפשרויות . 
האחת היא הזרקה של חומצה היאלורונית לברך שבמקרים רבים עוזרת ומקלה רבות על הכאבים . 
אפשרות שניה היא שיקום פיזיקאלי ושימוש בטכניקות אלקטרותרפיות , שיקום שכזה ניתן לקבל במרפאות לכירופרקטיקה ואצל פיזיוטרפיסטים . 
בברכת בריאות שלמה , 
ד"ר גיא אלמוג 
כאבי עצמות 
גור 
15/08/05 16:29 
בחודשים האחרונים אני מגלה שבמקרים שבהם יש עלי להרים משקל כבד , אני מרגיש גם כאב בעצמות בגב מה שלא היה מעולם לפני כן . 
אני בן 40 , בריא למיטב ידיעתי ולא ברור לי מנין זה צץ , ומה עלי לבדוק ולעשות כדי לעצור ולמנוע . 
גור שלום 
ד"ר גיא אלמוג מנהל הפורום 
17/08/05 07:55 
כאבים בהרמת משאות יכולים להיות סימן הזהרה מקדים לפציעת מפרקים , שרירים ואף פריצות דיסק בגב התחתון . 
ראשית כל עליך להמנע מהרמת משאות ולהמעיט עד כמה שניתן את המשקל אותו אתה נושא . 
בנוסף חשוב לתרגל טכניקת הרמה נכונה הכוללת התכופפות עם הברכיים , אחיזת המשקל קרוב לגוף ולכווץ את הבטן בזמן הרמה . 
כמו כן חשוב לא לסובב את הגב בזמן שאתה נושא משקל כבד . 
במקביל אני ממליץ שתבדק ע"י כירופרקטור מוסמך . 
הרבה יותר קל לפתור את הבעיה במצב בו אתה נמצא כעת ולא לחכות להסתבכות הבעיה בעתיד הקרוב . 
בברכת בריאות שלמה , 
ד"ר גיא אלמוג 
צואר תפוס 
ענבל 
14/08/05 12:36 
אני עובדת שעות רבות על המחשב ואולי בגלל זה יש לי כאבים קבועים בגב התחתון וגם בשכמות . 
האם יש לך להמליץ לי על תרגילים מתאימים להקלה ? 
ענבל שלום 
ד"ר גיא אלמוג 
17/08/05 08:02 
ישנם אין ספור תרגילים אפשריים אבל חשוב לזכור שיש לבדוק את סביבת העבודה שלך בכדי להתאים אותה אלייך אישית ולסוג המטלות שאת מבצעת . 
ככלל מומלץ לקום ולזוז כל 20 דקות , אני לא יודע עד כמה זה מעשי במקרה שלך אבל חשוב לנסות ולקום ככל שרק ניתן . 
מבחינת תרגילים ישנם שני תרגילים בסיסים עליהם אי ממליץ : צוואר - לשבת ישר , להביט למטה ולסובב הראש לצד המתוח . 
עם היד בצד אליו סובבת את הראש ללחוץ קלות על הרקה ולדחוף לכיוון הרצפה , להחזיק ל 5 שניות ולשחרר . 
לחזור על התרגיל 10 פעמים בכל צד . 
גב תחתון - בישיבה ישרה להקשית ולקמר את הגב בקצב איטי במשך כדקה או שתיים כל חצי שעה . 
בברכת בריאות שלמה , 
ד"ר גיא אלמוג 
תחושות נימול והרדמות במרכז הגב 
אבירם 
10/08/05 12:36 
כ - 3 - 4 חודשים יש לי מנימול והרדמות וחוסר תחושה בגב בעליות וירידות . 
זה יכול להגיע 5 דקות ואז לעבור ואז שוב להגיע וכן הלאה ... 
.. 
. 
זה קורה במרכז הגב , עם התפשטות לכיוון של למעלה ולמטה . 
קשה לי להסביר בדיוק כי אינני מכיר את החוליות לפרטי פרטים . 
זה קורה בבוקר , ולעתים גם באמצע היום . 
התופעה מתרחדת אך אין לי כאבים אלא זה רק עושה תחושה של הרדמות ועיקצוץ . 
האם הדבר יכול לקרות בעקבות אימון מסיבי מידי בספורט בחדר כושר ? 
האם יש העיה אחרת דאינני מודע לה או תרגילים שאסור לי לעשות אותם ? 
אבירם שלום 
ד"ר גיא אלמוג 
11/08/05 17:55 
לצערי תיאורך אינו מאפשר לי להבין את בעיתך , עליך לפנות ולהבדק ע"י מומחה בכדי לברר את מצבך לאשורו . 
ישנן עשרות סיבות אפשריות לבעיתך ואני מעדיף לא לבלבל אותך לפני שעברת בירור מקיף . 
בברכת בריאות שלמה , 
ד"ר גיא אלמוג 
כאבים חזקים בגב התחתון 
אריאן , הרצליה 
10/08/05 11:55 
מדי בוקר אני מתעוררת עם כאבים חזקים במיוחד באיזור הגב התחתון , ולוקח בערך שעה ויותר עד שאני " חוזרת לעצמי " מבחינת הכאב ויכולת התיפקוד . 
ממה זה יכול לקרות ? 
האם יש תרגילים שאני יכולה לבצע מיד בבוקר כדי לזרז את תהליך החזרה לשיגרה ? 
תודה . 
אריאן שלום 
ד"ר גיא אלמוג מנהל הפורום 
11/08/05 17:49 
ישנם פרטים רבים שחסרים בתיאורך אך אני ארשה לעצמי להניח כי את כבר לא בת 20 וכי בעבר סבלת קצת מכאבי גב . 
הכאבים אותם את מתארת מאוד אופייניים לאוסטאוארטרייטיס - דלקת פרקים שחיקתית . 
בנוסף לטיפולים שיקומיים מספר תרגילי מתיחות פשוטים ומקלחת חמה יעזרו לך לקום בבוקר . 
בברכת בריאות שלמה , 
ד"ר גיא אלמוג 
כאבי גב 
ברוך 
08/08/05 16:07 
מזה חודש וחצי שאני סובל מכאבים בצד ימין של הגב התחתון . 
לפני מספר ימים הכאבים התחילו גם ברגל ימין . 
עשיתי צילום עמוד שדרה שיצא תקין ואני לוקח אטופן . 
האם זו פריצת דיסק ? 
דלקת ? 
איך לטפל ולמי לפנות ? 
ברוך שלום 
ד"ר גיא אלמוג מנהל הפורום 
09/08/05 20:35 
צילום עמוד שדרה לא יכול להראות את הדיסקים והעצבים באיזור ולכן אין משמעות לממצאים או לחוסר הממצאים בצילום . 
הכאבים ברגל לא חייבים לנבוע מפריצת דיסק או גירוי של עצב , בדיקה מקיפה אצל כירופרקט או אורטופד אמורה להבדיל בין האפשרויות השונות ובכך לתרום לטיפול יעיל יותר . 
למציאת אורטופד מומחה גב עליך לפנות לקופ"ח , ובנוגע לכירופרקטור מוסמך אתה יכול לפנות לאתר האינטרנט www.chiropractic.co.il 
בברכת בריאות שלמה , 
ד"ר גיא אלמוג 
גב תחתון - כאבים 
שלי 
03/08/05 09:11 
ממצאים שקיבלתי אחרי בדיקה מקיפה אצל כיירופרקט וצילומים : Lumbar sprain Femoral Neuralgia Osteo arthrits שפת עמך מה משמעות הדבר ? 
כאבי הגב הינם בגב התחתון , מקרינים לירך ולחלק הקדמי של הרגל הימנית . 
שאלתי , מה הטיפול הטוב ביותר הניתן לקבל היום ל " מתנה " חדשה זו ? 
היש אפשרות להמנע מתרופות ? 
פעילות גופנית , שגרת יום יום , למרות הכאבים , היש להפסיק , להאט ? 
אודה מאוד על תשובה שתעזור להבין שלי 
שלי שלום 
ד"ר גיא אלמוג 
03/08/05 13:50 
בתיאורך נשמע שאת סובלת מדלקת פרקים שחיקתית בגבך ( דבר שמלווה את רובנו מעל גיל מסויים ) ופציעה של המפרקים האחוריים של החוליות . 
בנוסף את מתארת גירוי או פציעה של העצב הפמוראלי שמוביל כאבים לקדמת הירך . 
מתיאורך לא ברורה לי סיבת הגירוי לעצב , האם מדובר בדיסק , בהצרות תעלות .... 
... 
.. 
. 
? 
? 
? 
בהתאם לגורם הבעיה משתנה הטיפול לחלוטין ולכן חשוב שיערך בירור כראוי . 
בכל מקרה אני אישית לא נוטה להגביל את המטופלים שלי מפעילות גופנית וברוב המקרים ניתן לפתור את הכאבים בטווח זמן של כחודש - חודשיים . 
בברכת בריאות שלמה , ד"ר גיא אלמוג 
אגן בולט אחורה 
רונן 
03/08/05 00:38 
לדוקטור שלום יש לי בעייה כזאת : במקום שהאגן , כפי שהוא בד"כ אצל רוב הגברים , יהיה שטוח בהתאם לגב , אצלי הוא בולט ( " יוצא " ) אחורה . 
זהו דבר גם שדי בולט לעין . 
זה בעיקר מפריע לי מהסיבה האסתטית , ומונע ממני גם ללבוש בגדים מסויימים , או לדוגמא להכניס את החולצה לתוך המכנס , כי זה נראה מוזר . 
הייתי כבר בעבר , לפני כשנתיים , אצל אורתופד ואובחנה אצלי עקמת קלה בגב התחתון , אך אני לא בטוח בכלל שיש קשר בין זה לבין הקטע של האגן הבולט . 
אני בן 18.5 . 
הייתי רוצה לדעת מה אפשר לעשות במקרה שכזה , והאם ניתוח בא בחשבון . 
תודה מראש 
רונן שלום 
ד"ר גיא אלמוג 
03/08/05 13:41 
בלי לראות צילום אגן לא ניתן לתת התייחסות רצינית לבעייתך . 
לרוב מדובר בבעיה בשם lower cross syndrome שבעזרת תרגילים שונים ניתן לפתור בתוך מספר חודשים . 
במקרים חריגים של מבנה עצם עצה לא תקין המלווה בכאבים ישנו פתרון ניתוחי אבל אני אישית לא מכיר ואיני ממליץ על פרוצדורה זו כפתרון אסטטי . 
אני ממליץ לך לפנות לחו"ד של כירופרקט מוסמך עם צילומי אגן . 
בהצלחה , 
ד"ר גיא אלמוג 
התעמלות בונה עצם לאוסטיאופורוזיס 
ישראלה , גבעתיים 
02/08/05 23:19 
שלום רב , קיבלתי מתנה מחברה - ערכת קלטות הדרכה להתעמלות בונה עצם של המרכז לבריאות האשה ברמת אביב . 
האם אתה מכיר את הקלטות ? 
מה געתך על התכנית ? 
האם התעמלות בונה עצם אכן יכולה לסייע ? 
ובאותו עניין האם שמעת משהו על תרופה בשם פורטיאו המתיימרת לעשות פעולה של בניית עצם . 
האם בכלל אפשרי דבר כזה ? 
גיבוי לכירופרקטיקה 
אלון 
02/08/05 23:13 
ד"ר אלמוג שלום רב , אני מניח שקראת את הכתבה שהתפרסמה היום במעריב ולא נותנת גיבוי בלשון המעטה למקצוע ולהתמחות שלך . 
למה אין הכרה במקצוע זה המוכר כל כך בעולם ? 
מודע האורטופדים לא תמיד ממליצים בלשון המעטה גם כן על טיפול מהסוג שתה נותן ? 
על מה ולמה המחלוקת ? 
אני בן 49 , ומאז שאני זוכר את עצמי אני סובל מבעיות שונות שהסימפטום העיקרי שלהן הוא כאב גב . 
ניסיתי כבר טיפולים שונים , פיזיותרפיה , כירופרקטיקה , התעמלות בהדרכה מיוחדת , כדורים נגד כאבם , ומה לא ... לצערי , תמיד הכאב חוזר בשלב כלשהו . 
דוקא מתחום הכירופרקטיקה זכיתי ליותר תוצאות חיוביות אבל האורתופד המלווה אותי ברקע כבר שנים רבות לא מתלהב כמוני . 
מדוע ? 
מי מחליט על הטיפול ועל מי חלה האחריות בהתאמת הטיפול למטופל . 
אלון שלום 
ד"ר גיא אלמוג 
03/08/05 13:37 
לצערי לא קראתי את הכתבה במעריב אבל הכיוון הכללי נשמע לי מוכר . 
היסטורית קיימת מחלוקת קשה בין DC ( דוקטורים לכירופרקטיקה ) ו MD ( דוקטורים לרפואה ) על רקע של יריבות מקצועית . 
הנושא אף הוכרע במשפטים וועדות חקירה רבות אך פה בישראל כל אחד מרגיש רשאי לאמר מה שבא לו בלי שום קשר למחקרים והוכחות מדעיות . 
יחד עם זה אני אישית עובד בצמוד לאורטופדים בכירים מאוד בקהילה הרפואית בשיתוף פעולה , כבוד והפריה הדדית . 
מנסיוני אותם אילו שמזלזלים ופוגעים אינם יודעים דבר על הכשרת הכירופרקטור ואינם טורחים לקרוא את מאות המחקרים שפורסמו בתחום . 
כמובן שאני מקווה שמדובר אכן בבורות ולא בלשון הרע . 
לסיכום , ישראל לא תוכל להשאר בימי המנדט לעד ובעידן בו כל מדינה מתוקנת וארגון הבריאות העולמי ( WHO ) מכירים בכירופרקטיקה כמקצוע רפואי לכל דבר ( אפילו מדינות קטנות כמו קפריסין ) תהיה זו תעודת עניות למדינה אם לא תתרחש חקיקה מתוקנת בהקדם . 
בברכת בריאות שלמה , 
ד"ר גיא אלמוג 
לימודי כירופרקטיקה 
kiki 
01/08/05 21:50 
היכן אפשר ללמוד כירופרקטיקה וכמה שנים הלימודים ? 
כותב יקר 
ד " גיא אלמוג מנהל הפורום 
02/08/05 08:43 
לימודי כירופרקטיקה נערכים בכ 22 אוניברסיטאות באנגליה , ארה"ב וקנדה . 
חשוב לוודא שהפקולטה שמציע את התואר רשומה ומאושרת ע"י ה CCE ( משוייך למועצה להשכלה גבוהה בארה " ב ) . 
משך הלימודים הוא בין 6 - 7 שנים בהתאם למספר הסימסטרים באוניברסיטאות השונות ובסיומן ניתן להמשיך ללימודי המשך בהתמחויות שונות . 
חשוב להזהר ! 
! 
! 
מדי פעם קמים מספר שרלטנים ומציעים לימודי כירופרקטיקה בישראל . 
אלו לא אוניברסיטאות אילה בתי ספר פרטיים ללא שום הכרה ממשרד הבריאות , המועצה להשכלה גבוהה , האגודה הישראלית לכירופרקטיקה ובוודאי שלא מה CCE . 
בחודשים הקרובים יעבור חוק בכנסת שימנע מאותם שרלטנים לפעול . 
עד אז יש להזהר . 
לפרטים אתה יכול לפנות לאגודה הישראלית לכירופרקטיקה באתר www.chiropractic.co.il 
בהצלחה 
ד"ר אלמוג 
כאב בעורף , מה לעשות . 
ג''וני 
29/07/05 17:44 
אני בן 52 , ואני סובל מכאב בעורף שמקרין את הכאב לכתפיים ולראש . 
אין בעיה נוירולוגית . 
וגם בדיקת CT וצילום לצואר תקינות . 
הכל בסדר אבל אני סובל . 
אודה להמלצתך . 
גוני שלום 
ד"ר אלמוג מנהל הפורום 
30/07/05 09:51 
הכאבים שאתה מתאר נובעים משרירים ומפרקים מגורים / פצועים בצוואר . 
הפגיעה בהם לא נראת בצילום רגיל ואף לא ב CT אבל בבדיקה פשוטה ניתן לאבחן את הבעיה ולהציע טיפול . 
ההקרנות לראש ולכתפיים שכיחות מאוד וכיום מקובל לבדוק את הצוואר לכל אדם המתלונן על כאבי ראש . 
יתכן כי עיסוי פשוט יפתור את הבעיה , אך אם ניסית כבר לשחרר את הצוואר ללא הועיל או שאתה מעוניין בחו"ד מקצועית פנה לכירופרקטור מוסמך במקום מגורייך לאבחנה וטיפול . 
בברכת בריאות שלמה , 
ד"ר גיא אלמוג 
פריצת דיסק 
ורדה גץ 
29/07/05 16:55 
בדיקת MRI שעשיתי מראה פריצת דיסק בחוליה T 12 / L1 ללא לחץ על חוט השדרה . 
האם זה המקור לכאב בישבן וברגל שמאל ? 
יש לי גם עיקצוצים . 
מה הטיפול במקרה כזה ? 
האם יש קשר לאוסיטיאופורוזיס ( אני בת 55 , אולי זה סימן להתחלה של משהו ? ) אני מתגוררת באיזור השרון . 
האם יש לך המלצה למי לפנות לחוות דעת נוספת ? 
ורדה שלום 
ד"ר אלמוג מנהל הפורום 
30/07/05 09:45 
פרימת הדיסק בT 12 - L1 יכולה להסביר כאבים ותחושות לא תקינות כמו נימול ועקצוצים בישבן ובירך . 
כעקרון אין כל קשר בין האוסטיאופורוזיס ופריצת הדיסק למרות שמבחינה טיפולית חשוב לקחת את זה בחשבון . 
בבדיקה פשוטה ניתן לברר האם הפריצת דיסק היא אכן האחראית לכאבים ולשם כך את יכולה להוועץ בכל כירופרקט או אורטופד . 
לחו"ד שניה ולטיפול את יכולה לפנות ל ד"ר יעל וייס ( כירופרקטורית ) נתניה 098824396 או ד"ר יורם אנקשטיין אורטופד מומחה גב 1705252613 
בהצלחה ובריאות שלמה , 
ד"ר גיא אלמוג 
עקמת 
עקומה 
25/07/05 23:05 
אני בת עם 14 עקמת מה ניתן לעשות הרופאים רק מצלמים כל הזמן ? 
כותבת יקרה 
ד"ר אלמוג מנהל הפורום 
26/07/05 23:11 
אני מניח כי את סובלת מעקמת בזוויות סטיה נמוכות ולכן את מצויה במעקב . 
ככלל בזוויות הקטנות מ 15 - 20 מעלות לא ניתן לעשות דבר מלבד להתעמל ולחזק את שרירי הגב ולנסות ליצור איזון . 
שיטות מועילות כוללות התעמלות פלדנקרייז , פילאטיס ואף ניתן לפנות לפיזיוטרפיסט לעזרה בתרגילים . 
אם את סובלת מכאבים ניתן לפנות לכירופרקטור לעזרה אך אין ביכולתו " לישר " את העקמת בגב . 
במקרים בהם הזווית גדלה אזי ישנה האופציה למחוך אך אני מניח שזה אינו המקרה . 
התפתחות העקמת תמשיך עד " להתבגרות " השלד שלך ( זה קורה מספר שנים לאחר קבלת המחזור הראשון ) בשלב בו השלד " יתבגר " לחלוטין יפסיקו האורטופדים לקחת צילום בכל חצי שנה . 
ממטופלים צעירים שבטיפולי אני מכיר ומבין את תיסכולך אבל חשוב שתתעלי את כל זה לטובת התעמלות שיקומית שיכולה לעזור לך רבות . 
בברכת בריאות שלמה , 
ד"ר גיא אלמוג 
גם לי יש עקמת ~ 
ליי 
04/08/05 14:17 
הי גם לי יש עקמת 
אני אשמח לדבר איתך באיסיקיו : 347491480 
או באימל : liat_e10@walla.co.il 
כאב במותן שמאל 
אליהו 
25/07/05 15:55 
מזה חודשים אחדים יש לי כאבים חזקים במותן שמאלית . 
צילום רנטגן - תקין ובבדיקת מיפוי עצמות נמצאו שינויים ניוונים , לפי מה שהסבירו לי . מה המשמעות של שיניים ניווניים ככאלה על המשך התפקוד הכלל שלי ? 
מה בעצם מתנוון ? ... האם כירופרקט יכול לעזור כאן ? 
אליהו שלום 
ד"ר גיא אלמוג 
25/07/05 19:47 
אני מניח כי אתה כבר לא בן 20 ועל כן שינויים ניווניים במפרקי וגופי החוליות הם נורמליים לחלוטין . 
ככל שאנו מתבגרים ובעקבות פציעות חוזרות ונשנות נשחקים המפרקים הדיסקים וגופי החוליות . 
לעיתים שינויים אלו יכולים לגרום לכאבים ולעיתים אין כל קשר והגורם לכאבים הוא שונה לחלוטין . 
בדיקה יסודית אמורה לגלות מהו מקור הכאב ולאפשר טיפול נכון . 
על פניו הכאבים במותן אותם אתה מתאר לא נשמעים כמו כאבים שנובעים משינויים ניוונים ועל כן כמו שכבר אמרתי עליך להבדק . 
במצבך כמו שאני מבין אותו הייתי ממליץ לך לבצע בדיקות דם ושתן לברר תפקודי כליות ובמידה והתוצאות אינן מראות על בעיה לפנות לכירופרקטור מומלץ באיזור מגוריך . 
בברכת בריאות שלמה , 
ד"ר גיא אלמוג 
כירופרקטיקה 
שיר 
24/07/05 13:43 
שלום ! 
מהו טיפול כירופרקטי , איך הוא מתבצע והאם הוא חד פעמי או מתמשך . 
אני סובלת מתשישות לא מוסברת וחשבתי לגשת לכירופרקט לבדוק האם זה נובע מבעיה בחוליות . 
שיר שלום 
ד"ר אלמוג מנהל הפורום 
24/07/05 15:34 
פרטים על כירופרקטיקה ניתן למצוא בכתבה המצורפת לפורום ( בתחתית ההקדמה לפורום ניתן למצוא קישור ) . 
אם ישנן שאלות נוספות אשמח לייעץ לך בהמשך . 
בברכת בריאות שלמה , 
ד"ר גיא אלמוג 
ספונדלוליזיס 
יוסי קדוש 
21/07/05 23:46 
שלום אני בן 28 יש לי ספונלוליזיס ללא ליסטוזוס ב L 5 מהי בדיוק הבעיה ? 
ממה נובעת ? 
מהן המגבלויות שלי ? 
האם המצב אמור להחמיר במשך השנים ? 
ממה אני צריך להיזהר או להקפיד ? 
תודה 
יוסי שלום 
ד"ר גיא אלמוג מנהל הפורום 
23/07/05 18:26 
ספונדילוסיס היא תופעה שכיחה ( 8 - 15 % מהאוכלוסיה ) בה הגשר האחורי בחוליה אינו שלם ובמרווח שנוצר קיימת רקמת חיבור במקום עצם . 
הדבר יכול לנבוע כתוצאה משבר בגילאי העשרה המוקדמות או מהתפתחות לא תקינה של החוליות . 
כמובן שיש סיבות נוספות שאני מניח שאינן רלוונטיות לגביך . 
כל עוד אין כאבים ואין ליסטזיס ( תזוזה ) של החוליה אתה יכול לחיות חיים רגילים ללא הגבלות למעט הרמת משאות כבדים . 
ככל שתתבגר גוברים הסיכויים לשינויים שחיקתיים באיזור וחוסר יציבות ועל כן חשוב עכשיו להתחיל לחזק את השרירים המקומיים באמצעות תרגילים לחיזוק הבטן , שחיה ותרגילי גמישות כגון יוגה , פילאטיס או פלדנקרייז . 
כמובן חשוב לשמור על משקל תקין . 
בעתיד אם יתחילו כאבים אל תהסס ואל תדחה את הטיפול ופנה למרפאה שיקומית ואל תסתפק במשכחי כאבים ואנטי - דלקתיים . 
בברכת בריאות שלמה , 
ד"ר אלמוג 
נוירופתיה 
אילה , בת 45 , ירושלים 
21/07/05 13:36 
שלום , זה אולי לא התחום העיקרי שלך אבל אולי תוכל להפנות אותי הלאה ... אני סובלת מאוד מעיקצוצים בידיים וברגליים כל הזמן וגם בבטן , בפנים , בגב ולמעשה בכל הגוף , עד כדי התעוררות בלילה מהשינה . 
לא יודעת מה המקור , וזה עניין של כמה חודשים כבר . 
בשבועות האחרונים שמעתי על מושג בשם נוירופתיה - שמתאר בדיוק תופעות אלה . 
אינני יודעת למי לפנות . 
רופא המשפחה פטר אותי בתוספת ברזל , שלדבריו המחסור בו הקיים אצלי , הוא הגורם . 
זה מאוד מציק לי ואני חוששת שלא יהיה כאן עניין של סימנים ראשונים למחלות אחרות . 
גם טרשת נפוצה עלולה להתחיל כך , למשל . 
האם ידוע לך על תחום זה ? 
אילה 
ד"ר גיא אלמוג מנהל הפורום 
21/07/05 20:50 
אני אכן מבין את דאגתך אך חשוב לזכור כי יש מגוון גורמים אפשריים לתופעות אותן את מתארת מאלרגיה פשוטה ועד להפרעות בזרימת הדם . 
אומנם נוירופטיה פריפראלית יכולה להיות רלוונטית אך היא פחות שכיחה והרבה פחות שכיחה ממנה היא תופעת הטרשת הנפוצה . 
עצתי לך היא לפנות לרופא המשפחה בבקשה לבדיקות דם כלליות ובמידה ואלו חוזרים תקינים ניתן לפנות לבדיקת EMG ו NCS למטרת בירור מעמיק . 
בשלב בו כבר יש בידיך בדיקות דם כלליות את יכולה גם לפנות לנוירולוג לבירור . 
באיזור י"ם ישנו פרופסור ארגוב מהדסה אליו הייתי ממליץ לך לפנות . 
בברכת בריאות שלמה , 
ד"ר גיא אלמוג 
