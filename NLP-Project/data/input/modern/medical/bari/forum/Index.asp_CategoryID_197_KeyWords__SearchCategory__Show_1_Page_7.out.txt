מנהל הפורום : ד"ר גיא אלמוג , ראש תחום כירופרקטיקה בשיר"מ - בבית החולים " אסף הרופא " . בוגר הקולג' הבריטי לכירופרקטיקה AECC . 
לאחר מכן התמחה בפציעות ספורט וגפיים בבית החולים Sollihul שבאנגליה . 
חבר הקול ' ג המלכותי הבריטי לכירופרקטורים מומחים בפקולטת אוקספורד וכירופרקטור לנבחרת הבריטית לאולימפיאדת אתונה 2004 . 
אחראי על פרסום מחקרים בתחום פציעות צליפת שוט , שיקום צווארי וארגונומיה . 
לפניות : מחלקת שיר"מ בביה"ח אסף הרופא , צריפין . 
מרפאה פרטית : עין הקורא 10 ראשל"צ 03 - 9567818 . 
לכתבות מאת ד"ר אלמוג : כירופרקטיקה - 20 שיטות טיפול טבעיות , פריצת דיסק - עובדות מול מיתוסים , כאבי כתפיים 
שאלות ותשובות יתפרסמו בפורום רק לאחר אישור הנהלת האתר 
עקמת 
אנריאטה 
07/05/06 22:38 
שלום רב , אני בת 31 וחצי ומתכננת להיכנס להריון . 
כמו כן , יש לי עקמת בגב התחתון . 
רציתי לדעת אם יש דברים מסוימים שעלי לעשות בקשר לעקמת כדי להקל על חודשי ההריון בעתיד . 
תודה רבה ויום טוב ! 
אנריאטה שלום 
ד"ר גיא אלמוג 
10/05/06 07:32 
במידה והעקמת אינה כואבת אין הרבה שתוכלי לעשות כעת . 
כאשר תהיי בהריון אני מציע שתשתתפי בכיתות התעמלות במים מהחודש השלישי ותחגרי חגורת גב להריון ( בכל החנויות האורטופדיות ) מחודש רביעי או מהרגע שאת מרגישה צורך לעבור לבגדי הריון . 
במידת הצורך תוכלי לפנות לכירופרקטור שילווה אותך במהלך ההריון בעזרת טכניקות עדינות המיועדות לנשים בהריון . 
בד"כ התעמלות במים והחגורה מספיקים . 
בברכת בריאות שלמה ומזל טוב , 
ד"ר גיא אלמוג 
תודה רבה על תשובתך ! 
שבת שלום ! 
אנריאטה 
12/05/06 16:41 
אנריאטה 
שאלהחשובה ... 
.. 
. 
X 
07/05/06 20:53 
אני בת 23 . 
. מאז ומתמיד היו השכמות שלי בגב בולטות מאוד ( וכן עצמות הבריח - מקדימה ) . 
אני אמנם גבוהה מאוד ורזה , אבל לא רזה מדי וגם בתור ילדה המצב היה כזה . 
כך שאני מניחה שמדובר פשוט במבנה גוף . 
אולי בגלל מבנה זה ( ואולי אין קשר ) - תמיד היתה לי בעית יציבה של צוואר וכתפיים שמוטים . 
בהיותי בת 11 טופלתי בטכניקת אלכסנדר אך לא חל שיפור משמעותי מספיק לדעתי , ועד היום אני זוכה מדי פעם להערות בנוגע ליציבה והשכמות הבולטות . 
הדבר מפריע לי מבחינה אסתטית ולכן ניגשתי לאבחון ב " מכבי טבעי " . 
עדיין לא אובחנתי ע"י כירופרקטור , אך מייד הומלץ לי על * סדרה * של טיפולים אצל רופא כזה בשילוב סדרת טיפולי טווינה ( והכל כמובן עולה לא מעט ) . 
הסיבה לפנייתי לפורום זה הינה , שאינני יודעת עד כמה הטיפולים שהומלצו לי הם רלוונטים לפתרון בעייתי ( לעתים נראה כאילו הקופה פשוט מחפשת " לעשות קופה " ) . 
ברצוני לדעת האם הבעיה שתיארתי נשמעת כבעיה שקשורה למבנה הגוף בלבד , או שאכן מדובר בטכניקת יציבה שהיא ברת תיקון ושיפור דרך תרגול . 
בהתאם לתשובה - אשמח לקבל המלצה מהם הדרך והמקום המתאימים ביותר לטיפול . 
בהמון המון תודה מראש . 
פונה יקרה 
ד"ר גיא אלמוג 
10/05/06 07:01 
ישנן מספר סיבות אפשריות למנח שאת מתארת , ברוב המקרים מדובר אכן בתנוחה לא נכונה אותה סיגלת במשך שנים ולא יותר מכך . 
המנח אותו את מתארת נקרא בלשון המקצועית upper cross syndrome והכוונה היא לחוסר איזון בין ארבע קבוצות שרירים בצוואר , בגב העליון והחזה . 
הדרך היחידה להתמודד עם התופעה היא בעזרת סדרת תרגילי חיזוק ומתיחה . 
אם את סובלת מכאבים נלווים כירופרקטור יכול לעזור אך אם את מחפשת הדרכה בנוגע לתרגילי יציבה סדרת טיפולים לא תועיל לך כלל . 
יש לציין שגם אם תבצעי את סדרת התרגילים האמורה מעטים הם האנשים בהם ראיתי שינוי תנוחתי בולט , אני אישית כבר הפסקתי לנסות לשנות לאנשים תנוחה ופשוט מתרכז בלהביא אותם למצב הכי נוח עם המנח הקיים . 
אני לא אכנס לצורת ודרך הפעולה של קופ"ח השונות והמטרה שלשמה הן הקימו את המרפאות הפרטיות הללו . 
אני מציע שתרשמי לחדר כושר ובאימון ההיכרות תבקשי תרגילים ל : חיזוק מככופפי צוואר מתיחת פקטורליס מתיחת טרפזיוס חיזוק מייצבי שכם 
בהצלחה , 
ד"ר גיא אלמוג 
עוד שאלונת קטנטונת : 
X 
11/05/06 15:08 
קודם כל אני מודה לך מאוד על התשובה העניינית והבלתי - משוחדת : ) רציתי גם לשאול איפה הכי מומלץ להגיע לפגישת ייעוץ ע"מ לוודא כי אכן מדובר בבעית יציבה גרידא ולא בעקמת כלשהיא . 
כפי ששמת לב מאוד חשוב לי שהייעוץ יתבצע ע"י גורם בלתי - תלוי שחשובה לו טובת המטופל יותר מאשר ההכנסות . 
המון תודה . 
כמה שאלות נוספות , ברשותך : 
X 
14/05/06 13:36 
קודם כל אני מודה לך מאוד על התשובה העניינית והבלתי - משוחדת : ) רציתי גם לשאול איפה הכי מומלץ להגיע לפגישת ייעוץ ע"מ לוודא כי אכן מדובר בבעית יציבה גרידא ולא בעקמת כלשהיא . 
כפי ששמת לב מאוד חשוב לי שהייעוץ יתבצע ע"י גורם בלתי - תלוי שחשובה לו טובת המטופל יותר מאשר ההכנסות . 
ולכן אולי הכירופרקט של מכבי - טבעי אינו בהכרח האדם שייתן לי מענה קונקרטי . 
יש המלצות ? 
במידה ובעייתי אכן נובעת מתנוחה לא נכונה שסיגלתי , כיצד תרגילי חיזוק במכון כושר עשויים לשנות את טכניקת היציבה שלי ? 
האם כוונתך היתה שלאחר החיזוק כדאי לגשת למטפל מקצועי ביציבה?אם כן - על איזו טכניקה אתה ממליץ ? 
המון תודה . 
נפיחות בקרסול רגל שמאל 
שרית 
05/05/06 20:54 
שלום 
מזה זמן נוצרת לי נפיחות בקרסול רגל שמאל גם לאחר ישיבה בת עשר דקות , כשאני קמה יש כאב חד שעובר לאחר כמה דקות , כמו כן בקימה בבוקר , אני חייבת לשבת כמה דקות על שפת המיטה ורק אחר כך לקום . 
בברור עם אורטופד לא נימצאו ממצאים , למי עלי לפנות כעת ? 
תודה . 
שרית שלום 
ד"ר גיא אלמוג 
07/05/06 19:44 
לדעתי עליך להוועץ במומחה כלי דם וראומטולוג . 
מאוד קשה מתאורך להבין את המקור לכאביך . 
בברכת בריאות שלמה , 
ד"ר גיא אלמוג 
שלום ד"ר גיא ...... טיפול מונע לבעיות בגב ... 
.. 
. 
לירן 
02/05/06 13:08 
אני בן 17 ואין לי כלל בעיות בגב , אך 80 אחוזים מהאנשים במשפחה שלי סובלים וסבלו כבר מכאבי גב ופריצות למיניהן , וחלקם אפילו פחות או יותר כבר מהגיל שלי ... 
.. 
. 
רציתי שתציע לי או אפילו תתן לי מידע שמסביר , איך ניתן לשמור על הגב ? 
מה לעשות ומה לא לעשות , אילו פעולות ותזוזות , וגם אילו תרגילים יכולים לחזק את הגב , כי הבנתי שאם השרירים חזקים ובריאים זה מקל על העומס , למרות שאני לא שמן אלא רזה ... 
.. 
. 
אני אודה לך אם תעזור לי בטיפול המונע . 
לירן . 
לירן שלום 
ד"ר גיא אלמוג 
04/05/06 07:43 
אכן הרבה יותר קל למנוע את הבעיה מאשר לטפל בה ולכן אני מברך על מאמציך והתובנה שאתה מגלה . 
ככלל המניעה כוללת תרגילי חיזוק בטן וגב ( דוגמאת שחיה ותרגילי מזרן ) שמירה על תנועתיות תקינה ( יוגה / פלדנקרייז ) והמנעות מהרמת משאות לא נכונה , ישיבה ארוכה ושינה על מזרן לקוי . 
מידע יותר מפורט תוכל למצוא בספרים שונים או ב DVD מאת ד"ר נימרוד לירם שנמכר בסניפי ד"ר גב . 
בברכת בריאות שלמה , 
ד"ר גיא אלמוג 
מרפק גולף 
אודי 
01/05/06 10:18 
הנני ספורטאי שסובל ממרפק גולף עקב פעילות גופנית ומעומס יתר , טופלתי על ידי רופא אורטופד וקיבלתי 2 זריקות ישירות למקום עיסויים , וולטורן ועוד , 1.האם ישנם תרגילים מיוחדים שעלי לבצע ? 
2.האם המנורה הכחולה הרפאוית רק מחממת או שיש לזה גם אפקת רפואי ? 
3.האם מותר לעשות תרגילים לכופפיופושטי המרפק בזמן שיש דלקת האם זה יכול לעזור או לגרוע ? 
תודה רבה מראש אודי . 
אודי שלום 
ד"ר גיא אלמוג 
02/05/06 11:53 
השימוש במנורה הסגולה אינו בעל תכונות מיוחדות מלבד חימום מקומי , חימום שאמור לעזור . 
יש מקום לחזק את שרירי הזרוע בכיפוף ויישור שורש כף היד כמובן עד גבול הכאב . 
במקרים בהם טיפול שמרני קונבנציונאלי לא עוזר אני נוטה להפנות למטפלת ברפואה סינית שהראתה לי תוצאות טובות מאוד בעבר , שמה אסינה ארדר טלפון - 0544703030 . 
אם אתה לא מסתדר הייתי פונה אליה למספר טיפולים . 
בברכת בריאות שלמה , 
ד"ר גיא אלמוג 
כאבים בבוקר 
שלי 
25/04/06 11:20 
שלום רב אני סובל מפריצת דיסק וכן מספונדילוליסטזיס יש לי כאבים חזקים לרגל עד לעקב בעיקר בבוקר האם זה מהפריצה או מההחלקה של החולייה 
שלי שלום 
ד"ר גיא אלמוג 
26/04/06 11:46 
מאוד קשה לדעת מה מבין אותם גורמים הינו הגורם המרכזי לכאב . 
ככלל אם הכאב מתגבר בישיבה כנראה שמדובר בדיסק ואם לאחר הליכה או עמידה ממושכת הרי שכנראה מדובר בתזוזת החוליה . 
הדרך היחידה להחליט בוודאות מה הגורם היא בדיקת דיסקוגרפיה , בשנים האחרונות בדיקות אילו מתמעטות מכיוון שבמקרה של ניתוח הפרוצדורה דומה . 
אני ממליץ לך לבחון שתי אפשרויות , האחת טיפול שיקומי - שמרני ובמקביל לבצע CT ולהוועץ באורטופד מומחה לעמוד שדרה . 
בברכת בריאות שלמה , 
ד"ר גיא אלמוג 
רגישות בחיבור בקרסול 
מירה 
23/04/06 17:27 
אני סובלת מרגישות בקרסול וכמו נטיה לעקם את כף הרגל , לעיתים תכופות , מה שמפריע לי בצעידה . 
מהי בעצם הבעיה וממה היא נגרמת . 
מהו הטיפול הנכון . 
האם צריך לעשות צילום ? 
מירה שלום 
ד"ר גיא אלמוג 
26/04/06 11:23 
התיאור שאת מספקת מתאים למקרה של חוסר יציבות ותנועתיות יתר בקרסול . 
היציבות בקרסול בנויה על חוזק הרצועות והשרירים באיזור , מכיוון שאין דרך לקצר את הרצועות כל שנותר הוא לחזק את השרירים . 
אני מציע שתפני לפיזיוטרפיסט שיוכל לחזק את הקרסול ולשקול האם יש מקום למתן מדרסים . 
בברכת בריאות שלמה , 
ד"ר גיא אלמוג 
שאלת המשך על דלקת בעצב הבין צלעי 
מירי 
09/04/06 14:23 
ד"ר אלמוג , תודה על תשובתך . 
מה סוג הטיפול שצריך לעשות כירופרקט במקרה כזה ? 
האם אין צורך באנטיביוטיקה כי זוהי דלקת ? 
התוכל להמליץ לי על מומחה מתאים באיזור שרון ? 
תודה . 
מירי שלום 
ד"ר גיא אלמוג 
11/04/06 09:56 
הדלקת המדוברת אינה דלקת זיהומים אילה כימי ולכן אין כל טעם בטיפול אנטיביוטי . 
אני ממליץ לך לפנות לכירופרקטור מוסמך באיזור מגורייך . 
לפרטים את מוזמנת לפנות ל www.chiropractic.co.il אתר האגודה הישראלית לכירופרקטיקה שם תמצאי את רשימת הרופאים המוסמכים 
כבר מיואשת ... 
.. 
. 
סילביה 
06/04/06 19:00 
אני כשלושה חודשים לאחר ניתוח גב עם קיבוע עצמוני 
אני סובלת מכאבי תופת הקרנה לרגל שמאל ורדימות ברגל ימין 
התחלתי הידרוטרפיה האם כירופרקט יעזור לי ? 
סילביה שלום 
ד"ר גיא אלמוג 
07/04/06 09:10 
מתיאורך אני מבין כי עברת ניתוח למינקטומיה עם קיבוע אחורי . 
בדרך כלל ניתוחים שכאלו כוללים קיבוע אחורי באמצעות מכשור ( ברגים ) ושתל עצמי של עצם מהאגן . 
קשה לי מאוד לענות על שאלתך ללא נתונים נוספים ולכן אני ממליץ על אחת משתי אפשרויות . 
או שתגיעי למרפאה עם כל הנתונים , המכתבים והצילומים ואז אוכל להעריך את מצבך ולהמליץ על טיפול או שתשיגי טופס 17 למרפאת הגב בביה"ח אסף הרופא ושם תתבצע הבדיקה וההערכה . 
בברכת בריאות שלמה , 
ד"ר גיא אלמוג 
טיפול בלייזר או אוטרסאונד לדלקת בגיד אכי 
יפעת 
06/04/06 10:39 
רציתי לקבל מידע על טיפול באמצעות אוטרסאונד או לייזר ( בדומה לריסוק אבנים בכליות ) בעבור דלקת בגיד אכילס . 
האם זהו טיפול נפוץ , מתאים לכל אחד או שתלוי בגיל משקל וכדומה ? 
תודה מראש יפעת 
יפעת שלום 
ד"ר גיא אלמוג 
07/04/06 09:03 
לדלקת בגיד אכילס הייתי ממליץ על טיפולים בגלי קול , אלקטרותרפיה , דיקור ומוביליזציות של מפרקי הקרסול . 
אני מציע שתפני לאחת המרפאות המספקות את מכלול הטיפולים הללו תחת קורת גג אחת . 
בברכת בריאות שלמה , 
ד"ר גיא אלמוג 
עקמת בגב 
קרן 
31/03/06 19:43 
שלום , לאחותי התאומה יש עקמת בגב , היא עשתה כמה צילומים ועכשיו היא בפיזיוטרפיה ויש לה כאבי גב . 
השאלה שלי היא האם העקמת ( שממש רואים אותה ) תתישר כתוצאה בהפיזיוטרפיה ? 
במשך כמה זמן , העקמת בצד אחד של הגב . 
קרן שלום 
ד"ר גיא אלמוג 
05/04/06 07:13 
מבלי לראות צילומי עמוד שדרה עדכניים מאוד קשה להתייחס למקרה של אחותך . 
כעקרון עקמת אינה אמורה לכאוב אך במקרים בהם מתפתח כאב ניתן לפתור אותו בטיפולים שונים . 
לצערי אין טיפול פיזיוטרפי או אחר שמצליח ליישר את העקמת ולכן כל מה שאנו מנסים לעשות הוא להפחית את רמת הכאב . 
במקביל לטיפולים בכאב חשוב להשאר במעקב ע"י אורטופד מומחה לעמוד השידרה ולבצע צילומי ביקורת מדי חצי שנה . 
בברכת בריאות שלמה , 
ד"ר גיא אלמוג 
דלקת בעצב בין הצלעות 
מירי 
30/03/06 22:33 
ד"ר אלמוג שלום , מזה למעלה משנה ( ! ! ! ) אני סובלת מכאב חזק מהמיקום שמתחת לבית השחי וכלפי מטה . 
לעתים הכאב מפלח אל מתחת לשד ולעיתים אל מרכז הגב בקו רוחבי . 
הייתי אצל אורטופדים , עשיתי בהנחייתם מיפוי עצמות , צילום חזה ומה לא ... הכל היה תקין והכאב רק מתפשט לעוד איזורים כולל צלעות בית החזה . 
מה לעשות ? 
תודה מראש על תשובתך . 
מירי שלום 
ד"ר גיא אלמוג 
31/03/06 11:41 
התופעה שאת מתארת נקראת intercostal neuralgia ובעברית - דלקת או גירוי של העצב הבין צלעי . 
אם אכן זו הבעיה ממנה את סובלת אני ממליץ לך לפנות לכירופרקטור מוסמך שיוכל לפתור את הבעיה יחסית בקלות . 
בינתיים קומפרס של קרח דרך מגבת ל 20 דקות במרכז הגב העליון יקל עלייך מאוד . 
בברכת בריאות שלמה , 
ד"ר גיא אלמוג 
שאלת המשך על דלקת בעצב הבין צלעי 
מירי 
04/04/06 09:53 
ד"ר אלמוג , תודה על תשובתך . 
מה סוג הטיפול שצריך לעשות כירופרקט במקרה כזה ? 
האם אין צורך באנטיביוטיקה כי זוהי דלקת ? 
התוכל להמליץ לי על מומחה מתאים באיזור שרון ? 
תודה . 
כאבים באגן ובגב התחתון 
אלינור פיין 
29/03/06 20:24 
שלום רב , שמי אלינור ואני בת 26 . 
לפני כשנה וחצי התחילו לי כאבים באוםן פתאומי בשריר הישבן שהקרינו לי על כל הרגל , לא היה טריגר מיוחד לכאבים והם באו והלכו מעצמם . 
. לפני כשמונה חודשים , התחלתי להרגיש כאבים בגב התחתון - הרגשה שהאיברים הפנימיים הם אלה שכואבים , והכאבים היו מעירים אותי בליליות , אך במשך היום לא סבלתי מהכאבים ... רק בלילות . 
הלכתי שלוש פעמים לאורטופד ונוא הפנה אותי למיפוי עצמות ואמר כי על פניו הוא לא רואה בעייה בעמוד השדרה ... 
.. 
. 
לאחרונה הכאבים הם באגן כולו , ובעצם הזנב . 
לפני מספר ימים עשיתי צילום רנטגן , והרופא אמר כי יש עקמת טקנה באחת החוליות האחרונות , אבל אמר כי לדעתו זה לא משהו שיכול לגרום לכאבים שאני מתארת . 
אני מאוד מוטרדת ומפוחדת ( בין היתר ממיפוי העצמות ) והמחשבות שלי נודדות למקומות לא נעימים לגבי סיבת הכאבים שלי . 
תוכל בבקשה להגיד לי מה יכול להיות הגורם לכאבי ? 
מה היא המלצתך להמשך טיפול ? 
תודה מראש ! 
אלינור 
אלינור שלום 
ד"ר גיא אלמוג 
31/03/06 11:37 
במידה והצילומים ומיפוי העצמות חזרו תקינים והאורטופד לא מצליח לשחזר את כאביך בבדיקה פיזיקאלית הייתי ממליץ לך לפנות לגניקולוג לבדיקה ואולטראסאונד אגן ובמקביל לבצע בדיקות דם ושתן דרך רופא המשפחה . 
במידה וכל הבדיקות הללו חוזרות שליליות אני מציע שתבקשי חו"ד נוספת מאורטופד או כירופרקט . 
בברכת בריאות שלמה , 
ד"ר גיא אלמוג 
כאב עז בכריות קדמיות של כף הרגל 
הראל 
27/03/06 19:41 
כאב עז בכריות קדמיות של כף הרגל שמקרין על האצבעות 
עברתי בדיקה וצילום כף רגל ונאמר לי שאצטרך זריקת קורטיזון או ניתוח רציתי לדעת במידה ואקבל זריקה תוך כמה זמן אוכל לשוב לפעילות גופנית ? 
הראל שלום 
ד"ר גיא אלמוג 
29/03/06 07:05 
מהתיאור שאתה נותן נשמע כי אתה סובל מתופעה שנקראת מטה - תרסאלגיה . 
חשוב לזכור כי הזרקות וניתוחים הינן אופציות טיפוליות בעדיפות שניה לאחר שכבר ניסית טיפול שיקומי והותקנו לך מדרסים מתאימים . 
אם אכן זו הבעיה ממנה אתה סובל חשוב לזכור כי רוב המקרים נפתרים ללא זריקות וניתוחים . 
במקרים של הזרקות קורטיזון ניתן לשוב לפעילות מלאה בתוך כמה שעות בדר"כ ללא תופעות לוואי משמעותיות . 
בברכת בריאות שלמה , 
ד"ר גיא אלמוג 
חוליה מתנוונת + רגשי תסכול = כאב במעגל קסמים 
יונב.ץ 
26/03/06 18:00 
שלום , אני בן 60 . 
לפני 30 שנה עברתי משבר ושינוי קריירה משמעותי . 
מאז באורח פסיכוסומאטי ברור אני מקבל התקפות כאבי צואר+כתף ימין . 
זה קורה בעת רגשות כמו תסכול , נחיתות , קינאה . 
בעת ההתקפה , נוצר צורך נורא ב " שחרור " הצואר , ואז אני זורק את הראש לצד ימין , מותח ומותח את כתף ימין לאחור , מושך ביד שמאל את הגולגולת חזק שמאלה - למטה , מגלגל את הגולגולת בתנועות סיבוב בצורת 8 שוכב , לוקח את הסנטר לתוך כף ימין ומותח את הראש חזק חזק כשהסנטר נמשך ימינה - בפעולות אלה אני מקווה לשמוע קליקים ושחרור , עם הצלחה של 20 % כל אי הצלחה מחמיר את ההרגשה ובכל זאת אני חייב להמשיך , בתקופת התקפה אני בכלל לא במיטבי מבחינת יצירתיות , הומור , חופש . 
ואז המציאות פוגעת בי ואז מעגל קסמים מתחיל להשתלט עליי ואני צריך לתפקד באמצע ישיבה כבדה . 
לפני 10 שנים צילום צוארי הצביע על התנוונות חוליות . 
למי עליי לפנות ? 
הייתי גם באלטרנטיביות מספר , מה קשר בין חוליה מתנוונת לרגש תסכול ? 
אשמח להוסיף פירוט 054 - 4434195 
אדון יונב שלום רב 
ד"ר גיא אלמוג 
29/03/06 06:59 
ראשית עלי להודות לך על כך שהעלת והבאת לדיון את הקשר העמוק שבין ההיבטים הפסיכולוגיים והסוציאליים על כאבי עמוד שדרה בכלל וכאבי צוואר בפרט . 
כעקרון כאשר אני מזהה היבט פסיכו - סוציאלי מובהק אני משלב בטיפול הפיזיקאלי / כירופרקטי גם הפניה לטיפול קוגניטיבי כגון פסיכוטרפיה / גוףנפש / דמיון מודרך ואף ביו - פידבק . 
ככלל אני לא ממליץ לך לחלץ " קנקים " בעצמך מהצוואר כיוון שבטווח הארוך אתה לא מועיל לעצמך ויתכן שאף תיצור נזקים . 
המלצתי לך היא לפנות לכירופרקטור מוסמך הקרוב למקום מגוריך ובמקביל לבדוק את אופציות הטיפול הקוגניטיבי . 
בברכת בריאות שלמה , 
ד"ר גיא אלמוג 
כאב גב תחתון עם הקרנה 
ירון 
21/03/06 22:47 
בן 39 , ללא היסטוריה של בעיות גב . 
לפני כשבועים ביצעתי עבודה מאומצת בכפיפה והרמתי משקל כבד . 
מאז אני סובל מכאב גב תחתון בצד אחד עם הקרנה לעכוז , לשריר הארבע ראשי ולברך , בצד אחד בלבד . 
ככל שחלף הזמן הכאב עבר מהעכוז לרגל . 
מטופל בארקוקסיה 
מהמידע שאספתי עד עתה , אני למד כי ברוב המקרים , אף אם מדובר בפריצת דיסק , הכאב יחלוף מעצמו , ורק במידה ולאחר 6 שבועות הכאב ימשך יש לבצע צילום . 
שאלתי האם בשלב זה הליכה ופעילויות נוספות ( הגם שמלוות בכאבים ) עלולה לעכב את ההחלמה . 
תודה 
ירון שלום 
ד"ר גיא אלמוג 
29/03/06 07:11 
מתיאורך נשמע אכן כי אתה סובל מפציעת דיסק בין חוליתי . 
אכן בחלק מהמקרים הכאב עובר מאיליו אך חשוב ללכת ולהבדק ולוודא שאין חסך / נזק נוירולוגי . 
כעקרון אני ממליץ להמשיך בפעילות עד גבול הכאב ובמקביל להתחיל טיפול שיקומי . 
בברכת בריאות שלמה , 
ד"ר גיא אלמוג 
השתלת מפרק בכף הרגל 
זהבית 
18/03/06 22:48 
אני בת 60 ונאמר לי שעלי לעבור ניתוח השתלת מפרק בכף רגל שמאל . 
רציתי לשאול מה החידושים בסוג ניתוח כזה ? 
באיזה חומר משתמשים להשתלה , והאם ישנן אפשרויות שונות לניתוח ? 
רציתי לשאול גם אנשים שעברו ניתוח כזה על הניתוח עצמו ותקופת השיקום ואיך הם התמודדו עם המגבלות שלאחר הניתוח בחיי היום יום כמו לעלות מדרגות ובכלל ? 
ואים אחליט לדחות את הניתוח האם הדבר יחמיר את המצב כף הרגל וישפיע על כף רגל ימין ? 
ושאלה אחרונה מה זה המושג קליטה מוגברת בקצה הדיסטלי של ה TARSAL BONES 
זהבית שלום 
ד"ר גיא אלמוג 
21/03/06 19:53 
עצמות הטארסל הן עצמות המסרק במרכז כף הרגל , ממה שעולה מפניתך כנראה שהבעיה היא במפרק בין אחת מעצמות המסרק והעצמות הקטנות המרכיבות את האצבעות . 
כעקרון ניתוחי החלפת מפרקים הם הצעד האחרון לאחר שכל הטיפולים השמרניים וההזרקות השונות נכשלו . 
הניתוחים הללו מבוצעים זה זמן רב עם סיכויי הצלחה גבוהים יחסית ושיפור מתמיד בטכניקה ובשתלים עצמם . 
אני ממליץ לך לפנות לד"ר נוף , אורטופד מומחה לכף הרגל במרכז הרפואי אסף הרופא בכדי לקבל חו"ד שניה . 
בברכת בריאות שלמה , 
ד"ר גיא אלמוג 
כאבים בעקבות פריצת דיסק C 6 C 7 בצוואר 
אורי 
08/03/06 08:26 
שלום לך , שמי אורי , ואני בן 36 , סובל למעלה מ 3 חודשים מכאבים ותחושת הרדמות וחולשה בידיים , כמו כן , לפני שבועיים התחלתי להרגיש גם כאבים ברגליים , טופלתי עד כה בכדורים אטופן ואחרים שלא כל כך עזרו , כמו כן , קיבלתי זריקות סטרואידים גם לשרירים וגם לעמוד השדרה וגם זה לא עזר , הרב פירר הפנה אותי לד"ר קנולר , עשיתי גם פיזיוטרפיה במשך חודשיים ויותר שלא כל כך עזרה , עשיתי דיקור שג"כ לא כ"כ עזר , מס''זים וכל מה שרק אפשר לחשוב עליו , ולצערי איני מרגיש הטבה , אלא החמרה . 
כמו כן עשיתי כמובן את הבדיקות הנדרשות C.T ו EMG ו MRI שהראו את הפריצות באותם דיסקים C 6 IC 7 , ודלקות בכתפיים העליוניים האם תוכל להציע איזה פתרון שישפר את מצבי ? 
אשמח לתשובתך , אורי 
לאורי מתמר 
תמר 
11/03/06 13:11 
סבלתי כמוך - טולתי על ידי דר , אשכנזי ( רדיו פריקוונסי ) צריבת העצבים המשדרים חזרה למוח על כאב . 
בהצלחה . 
אורי שלום 
ד"ר גיא אלמוג 
15/03/06 07:04 
אתה מתאר תמונה קלינית של פריצת דיסק צווארית גדולה בעלת פוטנציאל לנזק נוירולוגי משמעותי . 
אני ממליץ לך לפנות למומחה בתחום ד"ר אנקשטיין - 03 - 6744801 . 
אין ביכולתי לייעץ לך לגבי טיפולים ללא בדיקה קלינית מקיפה ולשם כך אני ממליץ לך לפנות ראשית לד"ר אנקשטיין שגם יוכל לייעץ לך לגבי האופציות הקיימות . 
בברכת בריאות שלמה , 
ד"ר גיא אלמוג 
שחיקת סחוס 
קובי 
05/03/06 19:28 
אני סובל מתהליך ארטרוטי מתקדם עם עיוות לצלבים בברך שמאל הדבר גורם לי לצליעה חמורה האם יש פיתרון חוץ מניתוח . 
שאני חושש לעשות בגלל בעיות בריאות אחרות . 
אני בן 57 , תודה מראש . 
קובי שלום 
ד"ר גיא אלמוג 
08/03/06 07:04 
פתרון אמיתי ומוחלט אין מלבד הניתוח ממנו אתה מנסה להמנע . 
יחד עם זאת ישנם מספר טיפולים שיכולים להקל עליך ולאפשר לך להתנייע עם פחות כאבים . 
אילו כוללים תומכי ברך שונים , תוספי מזון , זריקות של חומצה היאלורוניט וטיפול פיזיקאלי שיקומי כירופרקטי או פיזיוטרפיסטי . 
בברכת בריאות שלמה , 
ד"ר גיא אלמוג 
שינויים ניוונים 
רמי 
03/03/06 11:22 
שלום . 
יש לי בעייה עם אמא שלי בת 75 שאלה ? 
אמא שלי סובלת מכאבים בירך ימין אחרי מיפוי אלה התוצאות ממצאים . 
הגבלה בתנועות פרק ימין . 
במיוחד סיבוב פנימי . 
רגישות מקומית מפוזרת . 
צליעה קלה . 
צילום רנגן : שינויים ניוונים . 
בדרגה ניכרת של פרק ירך ימין . 
על פני עש מותני שינויים ניוונים בינוניים וחסר סידן . 
במיפויי עצמות 18.09.05 = בפרק ימין AVN על פני פרקים מרובים CA אבחנה PAIN OTHER SYMPTOMS REFERRABLE TO LIMBS 7295 AVN RT HIP-PRIMARY OA L 89 OSTEOARTHRITIS OF SPINE L 84 OSTEOPOROSIS SENILE 73301 GAIT PROBLEM 7812 הטיפול המומלץ . בהתקף חריף NSAIDּ+סדטיבה ! 
! 
! 
! 
הערות ממליץ יעוץ רופא מומחה השתלת פרקים הערכה ניתוחית RT THR 
את זה העתקתי מהדף תוצאות אמא שלי לא רוצה לעשות ניתוח היא מחפשת מומחה לתיפול הזה אולי זריקה או משהו היא רוצה שאני אקח אותה לחו''ל בשביל זה . 
אולי יש מישהו מומחה בארץ.או אתה מציע משהו . 
סובלת מכאבים נתנו לה להדביק לרגל איזה מדבקה לשיכוך כאב.זה עוזר אבל לוקח לה את כל הכוח וגורם לבחילות והקאות . 
תן לי תשובה בקשה מה לעשות . 
תודה . 
רמי שלום 
ד"ר גיא אלמוג 
05/03/06 15:52 
הבעיה שאתה מתאר מוכרת ושכיחה מאוד . 
ראשית עלי לאר שאין לך למה לנסוע לחו"ל כיוון שאת כל הפתרונות אתה יכול להשיג בארץ . 
במידה והיא שוללת ניתוח מכל וכול הייתי מפנה אותה להזרקת חומצה היאלורונית למפרק הירך . 
החומא הוא חומר טבעי שמעניק גמישות למפרק ועל הזריקה הזו יש לחזור כ 3 פעמים בהפרש של שבועיים - חודש . 
הקושי בזריקה שכזו היא הטכניקה שלשם כך אתם צריכים לפנות לאדם מנוסה ולא כל אורטופד מזריק לירך . 
אני ממליץ לכם לפנות לד"ר ירון בר - זיו . 
את פרטי ההתקשרות איתו ניתן להשיג ב 089779999 במוקד הפניות של אסף הרופא . 
במקביל תשאלו אותו לגבי טיפולים שיקומיים אחרים . 
בברכת בריאות שלמה , 
ד"ר גיא אלמוג 
כאבים חזקים בעקב 
אורלי 
02/03/06 16:11 
לפני כ חודשים 3 עברתי תאונת דרכים וריסקתי את העקב . 
עשו לי ניתוח שבו הסירו לי את העצמות שנשברו ונשחקו . 
נאמר לי שאני אוכל להזיז את כף הרגל רק כלפי מעלה וכלפי מעטה והיה לי גבס במשך 3 חודשים . 
הרגל כואבת לי כל הזמן ולא רק במקום השבר אלא כאבים חזקים מאוד בירך ואף התחילו כאבים חזקים בברך . 
רציתי לדעת מדוע זה קורה . 
האם משהוא לא בסדר ? 
בבקשה תענה לי דחוף כי אני לא יודעת כבר למי לפנות . 
אורלי שלום 
ד"ר גיא אלמוג 
05/03/06 15:45 
הכאבים בברכיים והירך כנראה נובעים מצליעה אותה פיתחת בעקבות השבר . 
במידה ויש איחוי מלא של השבר אבל הכאב עדיין נשאר הייתי ממליץ לך לפנות לטיפולים בדיקור . 
בדר"כ אני לא ממליץ בפורום הזה על מטפלים ספיציפיים אבל היה לי נסיון עם מקרים דומים עם מטפלת בת"א . 
אשמח לקשר אותך במידה ותהיי מעוניינת . 
בברכת בריאות שלמה , 
ד"ר גיא אלמוג 
הירדמות כפות ידיים 
לידיו 
28/02/06 12:08 
מתעוררת משנת לילה מכאבים ומגלה שכפות הידיים רדומות ובוערות 
לידיו שלום 
ד"ר גיא אלמוג 
01/03/06 10:07 
התסמינים שאת מתארת מצריכים בדיקה אך על פניו נשמע כי את סובלת מתסמונת שורש כף היד . 
את יכולה לפנות לאורטופד כף יד בבקשה לבדיקת EMG שתאושש את האבחנה . 
בברכת בריאות שלמה , 
ד"ר גיא אלמוג 
דלקת פרקים 
ליאור 
27/02/06 22:37 
אני בת 30 ולפני כחודש הובחנתי כסובלת מדלקת פרקים כרונית . 
הייתי רוצה להבין מזה אומר דלקת פרקים , מה אפשר לעשות עםצ הכאב הבלתי נסבל , עבודתי היא בעיקר עם הידיים פיזי קשה ואני ממש לא מסוגלת לעבוד , ובקיצור הצילו איך מתמודדים הכאב עובר בכלל מתי שהוא ? 
ליאור שלום 
ד"ר גיא אלמוג 
01/03/06 08:28 
אני מניח שאת מתארת דלקת פרקים מסוג אוסטיאואריטיס - דלקת פרקים ניוונית . 
ההתמודדות עם דלקת שכזו מורכבת וייחודית לכל חולה . 
בשלב הראשון עליך להוועץ עם ראומטולוג לקבלת תרופות אנטידלקתיות מתאימות . 
במקביל את יכולה לקחת תוספי מזון מתאימים ולקבל טיפולים סימפטומטיים להקלה על כאביך . 
אני מציע לך לפנות לראומטולוג ולכירופרקטור במקביל ולהתחיל להתמודד עם הבעיה . 
בברכת בריאות שלמה , 
ד"ר גיא אלמוג 
כאבי שרירים בגב 
לילי , ירושלים 
23/02/06 12:26 
איזה טיפול מומלץ לכאבי שרירים חזקים באיזור הצלעות מצד ימין ? 
לילי שלום 
ד"ר גיא אלמוג 
26/02/06 14:28 
ישנן תופעות רבות המתבטאות בכאבים בצידי הגב . 
לא תמיד מדובר בכאבי שרירים ולא תמיד מדובר בכאב שמקורו בגב . 
עצתי לך היא לפנות לכירופרקטור מוסמך , הוא יוכל לאבחן את מצבך ולטפל בך בהתאם . 
ישנן טכניקות רבות שכל כירופרקטור יוכל לייסם בכדי להקל על כאביך בהנחה שאכן מדובר בכאבי שרירים . 
בברכת בריאות שלמה , 
ד"ר גיא אלמוג 
עצם בצד האגודל 
גילה לוגסי - טבריה 
21/02/06 22:47 
יש לי עצם בצד הבוהן ברגל ימין שמאוד כואבת ומפריעה בנעליים סגורות וגם פתוחות העצם גדלה מאוד ובולטת מאוד , האצבעות עולות אחד על השניה וכף הרגל עקומה מאוד . 
מה עושים ? 
שמעתי שיש ניתוח בלייזר להסרת העצם ואם אין דבר כזה אז איפה כדאי לגשת לטפל . 
בתודה 
טיפול בלייזר רך לדלקת 
ניב 
20/02/06 15:10 
יש לי כאב מתמשך בקרסול כבר כמה שנים . 
הלכתי לכירופרקט והוא זיהה דלקת בגיד של הקרסול והציע לטפל בין היתר בלייזר רך . 
האם לליזר יש תופעות לוואי כלשהן ? 
האם הוא מעלה את אפקטיביות הטיפול בצורה משמעותית ? 
האם ניתן לטפל בלייזר רך במסגרת קופ"ח מכבי ? 
ניב שלום 
ד"ר גיא אלמוג 
26/02/06 13:36 
הטכניקה של לייזר נמוך עוצמה מוכרת כבר מספר שנים עם מעט מאוד הוכחות מדעיות ליעילות קלינית בקרב אוכלוסיית מטופלים גדולה . 
אני אישית בחרתי שלא לכלול את השיטה הזו כחלק מהטיפולים במרפאתי כיוון שבעבר לא ראיתי מכך תועלת אמיתית . 
אני מציע שתבחן טכניקות נוספות מלבד לייזר רך לפתרון בעיתך . 
בברכת בריאות שלמה , 
ד"ר גיא אלמוג 
כאבים בשרירים ונפיחויות ברגלים 
ש 
19/02/06 16:47 
שלום , אני בן 31 וסובל מזה כבר 3 חודשים מכאבים עזים כמעט בכל הגוף בעיקר באזור הרגליים כלפי מטה . 
הכאב מתבטא בעיקר לאחר הקימה בבוקר מהמיטה כאבים עזים בכל שרירי הגוף וכמו כן לאחר ישיבה ברכה למעלה מ 20 דקות לפחות . 
אני יכול להשוות את הכאב לכאב שחשים לאחר פעילות ספורטיבית שעושים לאחר הפסקה של כמה חודשים טובים ; במקרה שלי לא עשיתי שום פעילות לפני הופעת הכאבים . 
לאחר סדרה של בדיקות דם שיצאו תקינות למעט חוסר בויטמין B 12 החליט רופא המשפחה שאני אקבל 6 זריקות של ויטמין B 12 על מנת להוביל לעלייה בריכוז הויטמין כגורם לכאבים . 
לאחר סיום קבלת הזריקות , לא חל שיפור כלשהו בכאבים החליט הרופא שאקח תרופה בשם " ארקסוסיה " . 
אני בטעות לקחתי כמות מאוד גדולה של 180 מ"ג ( שני כדורים ) . 
לאחר שסיימתי לקחת 10 כדורים שמתי לב שיש לי נפיחויות ובצקות ברגלים ובכפות רגלים , ולכן הפסקתי מיד את לקיחת הכדורים . 
שאלתי היא , הכאבים ממשיכים ולמען האמת רופא המשפחה לא יודע מה לעשות כל כך , גם לאחר ביקור בראומטולוג שהבדיקות לא העלו דבר . 
הבצקות ברגלים לא יורדות וכמו כן הנפיחות נשארה אני כבר אובד עצות ואיני יודע מה לעשות . 
ש . 
יקר 
ד"ר גיא אלמוג 
26/02/06 14:33 
התופעות אותן אתה מתאר אכן אינן שכיחות אבל יש לערוך בירורים נוספים לפני קבלת החלטות . 
אני מציע שתפנה לאורטופד בכדי לעבור בדיקה גופנית וסדרת צילומים ובכללם מיפוי עצמות . 
באם זה לא יביא לתוצאות אתה יכול להתייעץ עם האורטופד לגבי בירור נוירולוגי . 
בברכת בריאות שלמה , 
ד"ר גיא אלמוג 
בקשת ייעוץ 
חיים מור 
19/02/06 01:04 
שלום דר'''' אלמוג אני סובל מנימול בשתי הרגליים כחודש וחצי . 
אני סכרתי מאוזן עם שני כדורי גלקופאג'''' ליום . 
בבדיקת EMG שעשיתי השבוע קיבלתי תשובה להלן . 
תשובות F התקבלו ארוכות מאוד לעצבים הנבדקים . 
H REFLEX התקבל ארוך מאוד . 
לסיכום - רדיקולופטיה בולטת בגובה S 1 ו - L 5 דו צדדית . 
מה הטיפול המיידי שעלי לקבל לדעתך ? 
נ . 
ב לפני ארבעה חודשים עברתי ניתוח מעקפים באסותא פתח - תקווה . 
מחכה לתשובה בתודה חיים מור 
אדון מור שלום רב 
ד"ר גיא אלמוג 
19/02/06 20:31 
הנימול ברגליים בעיקר כאשר זה מגיע בשני הצדדים בו זמנית יכול לנבוע מבעיה בעצבים הפריפריים על רקע הסכרת או לחילופין בעיה בעמוד השידרה המותני כפי שעלה מבדיקת ה EMG . 
כעקרון אני לא מתרשם מיכולת בדיקת ה EMG לאבחן ולהבדיל בין שתי האופציות הנ"ל ולכן אני ממליץ שתפנה לבדיקה יסודית או אצל אורטופד או כירופרקט שיוכלו להעריך האם מקור הבעיה הוא אכן גבי . 
במקרה שכן אני ממליץ שתערוך בדיקת CT לצורך השלמת הבירור . 
בברכת בריאות שלמה , 
ד"ר גיא אלמוג 
קשר בין פריצת דיסק לכאב בעקב 
אוסנת 
01/02/06 19:17 
חוויתי כאב חד פתאומי המקרין לרגליים ( כנראה פריצה או בלט בדיסק ) ואיני יכול לזוז , בנוסף יש לי כאב בעקב האם יש קשר בין השניים ? 
נטלתי משכך כאבים ( אופטלגין נוזלי ) . 
מה עוד אפשר לעשות כעזרה ראשונה ? 
קשר בין פריצת דיסק לכאב בעקב - תשובה 
ד"ר גיא אלמוג 
04/02/06 20:21 
פונה יקר , אכן פריצת דיסק יכולה להוביל לכאבים בעקב והרדמות של כף הרגל . 
כעזרה ראשונה אני מציע שתקרר את הגב באמצעות שקית עם קרח ( עם מגבת דקה בין העור והשקית ) ותפנה למרפאה קרובה למקום מגוריך לבירור יסודי וטיפול שיקומי . 
אם הקרח אינו מספיק יתכן ותוכל להזמין אחות מקופ"ח לשם זריקות וולטרן שיקלו עליך ויאפשרו לך לפנות למרפאה שיקומית . 
בברכת בריאות שלמה , 
ד"ר גיא אלמוג 
הרדמות יד וברך 
עומר 
20/01/06 21:54 
לפני כ - 3 חודשים החלו כאבי גב עם אבחנה היצרות חוליות צוואריות c 5 6 . 
לאחר טיפול בכירופרקטיקה עברו כאבי הגב אך היד ממשיכה להרדם עם דגש על אזור כף היד . 
במקביל ואני לא יודע עם קשור החלו כאבי ברך מלווים בדקירות . 
ברך שמאל בצילום ברך רגיל לא עלו ממצאים . 
אודה לחוות דעת 
עומר שלום 
ד"ר גיא אלמוג 
22/01/06 11:59 
הסיפור שלך מוכר ושכיח ולצערי תחושת הנימול היא לעיתים תופעה שאנו לא מצליחים לפתור . 
ישנו פרוטוקול טיפולי מתאים הכולל גירוי חשמלי עדין לעצב יחד עם לקיחת תוספי מזון או אפילו הזרקות של ויטמין B 12 . בלי כל קשר יש לבדוק את מקור הכאבים ברגל . 
ישנם מקרים שההצרות הצווארית יכולה לגרום לכאבים ברגל ולכן אני ממליץ לך לחזור לכירופרקטור שטיפל בך ולהבדק בהקדם . 
גם במידה ואין זה המקרה יוכל הכירופרקטור לבדוק אותך ולטפל בבעיה הנקודתית . 
בברכת בריאות שלמה , 
ד"ר גיא אלמוג 
