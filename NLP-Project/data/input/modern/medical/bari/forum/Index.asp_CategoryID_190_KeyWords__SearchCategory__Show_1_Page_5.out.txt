מנהלת הפורום , הדיאטנית הקלינית אילה אורי , בעלת תואר B.Sc בתזונה קלינית מהפקולטה לחקלאות של האוניברסיטה העברית בירושלים . 
עבדה כדיאטנית במרכזים הרפואיים " רמב"ם " בחיפה וב " סורוקה " בבאר - שבע , לימדה בקורס תזונה לתלמידי ביה"ס לסיעוד באוניברסיטת בן גוריון , והנחתה קבוצות . 
כ"כ עבדה כמפקחת על התזונה והבריאות בפנימיות הילדים והנוער של עיריית ת"א,כדיאטנית ויועצת בחברת " שטראוס " , והעבירה הרצאות מקצועיות במסגרות שונות . 
בשש השנים האחרונות עובדת בחברת " ניאופרם " ובמסגרת תפקידה מספקת תמיכה מדעית לצרכנים ואנשי מקצוע בכל הקשור לויטמינים ומינרלים כהשלמה לתזונה . 
נשירת שיער 
בלה 
17/09/06 00:41 
שלום רב 
ברצוני להתייעץ עמכם ולקבל עצה שתעזור לי ולבתי בת ה 18 אני בת 53 ובשנים האחרונות יש לי נשירת שיער לסירוגין , ערכתי בדיקות דם , לקחתי ברזל , ורוטס במשך חצי שנה , כמו כן השתמשתי בסליציה גיל במשך מספר חודשים והבעיה עדין קימת ומטרידה אותי מאוד , 
כמו כם בתי בת ה 18 יש לה נשירה יער בשנה האחרונה עשתה בדיקות דם שהראו שהכל תקין , מה ניתן לעשות ? ומה הסיבות שיכולות להיות ? ואיך ניתן לעצור את התופעה . 
תודה 
נשירת שיער , תשובה לבלה 
אילה אורי , מנהלת הפורום 
19/09/06 23:22 
ייתכן שהגורמים לתופעה אצלך ואצל בתך שונים . 
לגבייך , לפי תיאורך כמעט אין אפשרות שהסיבה היא מחסורים תזונתיים , כיוון שנטלת את כל ההשלמות נדרושות ועדיין המצב לפי מה שהבנתי לא השתפר בכלל , האם כך ? 
ייתכן שהסיבה הורמונלית ואולי קשורה לתופעות גיל המעבר - מומלץ לפנות לגינקולוג או אנדוקרינולוג , לתאר את התופעות ואת התוספים שנטלת , ושהרופא יפנה אותך לבדיקות מתאימות . 
לגבי בתך - בדיקות הדם השגרתיות אינן בודקות בדרך כלל את כל הויטמינים והמינרלים , כך שייתכן שהיא סובלת ממחסורים אשר לא נתגלו בבדיקות , למשל מחסור באבץ . 
כמו כן שימי לב בבדיקות האם נבדקו אצלה מאגרי הברזל ( פריטין ) ולא רק הברזל החופשי וההמוגלובין , כיוון שמחסור בפריטין עלול לגרום לנשירת שיער . 
במידה שבתך אינה נוטלת השלמות תזונתיות , מומלץ שתיקח בקביעות מולטיויטמין , ואחרי כחודשיים ניתן יהיה להעריך על פי התוצאות האם הבעיה היתה על רקע תזונתי . 
ברזל 
אורחת 
14/09/06 21:22 
שלום 
יש לי מחסור בברזל , אך איני מסתדרת עם כדורים . 
האם לעיסת הכדור תועיל ? 
תודה 
ברזל , תשובה לאורחת 
אילה אורי , מנהלת הפורום 
19/09/06 23:12 
ניתן ללעוס את הכדור , אך ייתכן שלא תסתדרי עם הטעם . 
פיתרון נוסף הוא התכשיר " פריפל 3 " של חברת כ.צ.ט , המיועד בד"כ לילדים , בצורת טיפות או סירופ , כמובן שצריך להתאים לך מינון המתאים למבוגר - תוכלי להתייעץ עם הרוקח/ת או עם החברה המשווקת . 
מחפש מרצה בתחום אבות המזון 
חן פרופסורסקי , R.Na . 
14/09/06 20:03 
שלום אילה , 
אני מקווה כי שאלה זו לא תפריע לזרימת הפורום . 
אני מחפש מרצה באזור חיפה בתחום אבות המזון . 
אם זה מעניין אותך או שאת מכירה מישהי/ו רלוונטי אשמח להפנייה . 
בתודה מראש , 
חן 
הצטנניות חוזרות 
אתי 
13/09/06 16:42 
בני בן 21 סובל הרבה מהצטנניות חוזרות , מה אפשר לעשות לבנושא הנ"ל . 
האם ויטמין C יכול לעזור או אולי ויטמין אחר ? 
תודה , אתי 
הצטננויות חוזרות 
אילה אורי , מנהלת הפורום 
19/09/06 23:09 
המחקרים בנושא הקשר בין ויטמין C ומניעת הצטננות , או קיצור משך המחלה וחומרת הסימפטומים , אינם חד משמעיים . 
במקרה שתחליטי לתת לבנך תוסף ויטמין C , אני ממליצה על לא יותר מ - 500 מ"ג ליום . 
מחקרים מעידים גם על התועלת שבמתן מולטיויטמין לחיזוק מערכת החיסון ומניעת זיהומים בדרכי הנשימה העליונות . 
ניתן לשלב נטילת מולטיויטמין בקביעות עם נטילת מינון מוגבר של ויטמין C בתקופת הסתיו והחורף , שאז הנטייה להצטננויות ומחלות חום גוברת . 
איך לוקחים ברזל כדי שיספג במקסימום האפשר 
רננה 
09/09/06 20:12 
שלום , אמרו לי שאני צריכה לקחת ברזל , בי 12 וגם חומצה פולית . 
איך לוקחים נכון כדי שיספג הכי טוב ? 
תשובה לרננה 
אילה אורי , מנהלת הפורום 
19/09/06 23:04 
לגבי B 12 וחומצה פולית - מומלץ ליטול על קיבה מלאה לצורך ספיגה אופטימלית . 
במידה שהינך נוטלת B 12 בטבליות מציצה , יש להחזיק את הטבליה מתחת ללשון עד להתמוססותה . 
לגבי ברזל - ההמלצות לנטילה תלויות בסוג הברזל שנוטלים - מומלץ לפעול לפי ההוראות שמצורפות לתכשיר או להתייעץ עם הרופא / רוקח . 
מולטיויטמין 
דינה 
06/09/06 09:57 
שלום רב , אני יודעת שאת מייצגת את צנטרום אבל בכל זאת אני מעוניינת לקבל הסבר אובייקטיבי אם אם את יכולה על איך לבחור נכון מולטיויטמין . 
הרופא המליץ לי על כך ואני לא יודעת בעצם מהו ההבדל בין כולם ... 
.. 
. 
תודה רבה . 
למה הדיאטנית לא עונה לשאלות ? 
דיויד 
30/08/06 09:13 
למה הדיאטנית לא עונה לשאלות ? 
תשובה לדייויד 
אילה אורי , מנהלת הפורום 
30/08/06 20:06 
הדיאטנית חזרה לענות לשאלות , ועם כל הגולשים סליחה על העיכוב בתשובות . 
המשך קיץ נעים ובריא לכולם ! 
אנטי אוקסידנטים ועור הפנים 
שרה 
24/08/06 18:17 
האם תוספי שמון כמו חומצה אלאפ ליפואית , תתמצית זרעי ענבים סי אסטר עוזרים לשיפור עור הפנים ? 
חיפשתי בספרות הרפואית ולא מצאתי 
תשובה לשרה 
אילה אורי , מנהלת הפורום 
30/08/06 20:05 
איני מכירה מחקרים על התועלת שבתוספת חומצות שומן מהמקורות שציינת לבין עור הפנים , אך תחושתי הבלתי מבוססת היא שיש בהן תועלת , ובעיקר במקרים של עור יבש . 
צנטרום 
ליאתוש 
23/08/06 17:45 
בעלי מאוד רזה והציעו לו לקחת צנטרום כי זה כביכול משמין .. 
. 
קניתי לו את זה ומה שקניתי לו רשום על זה באנגלית צנטורי לא צנטרום .. 
. 
האם זה אותו הדבר והאם באמת הצנטרום משמין . 
. ? ? יש לציין שבעלי אוכל אבל אין לו נטייה להשמנה הוא תמיד היה רזה .. 
. 
תודה ליאת 
תשובה לליאתוש 
אילה אורי , מנהלת הפורום 
30/08/06 20:03 
צנטורי הוא חיקוי של צנטרום . 
מולטיויטמין כשלעצמו אינו אמור ל " השמין " , אך הוא מכיל ויטמינים ומינרלים חיוניים , שהשלמתם חשובה עבור מי שאינו אוכל מספיק ולכן הוא רזה , או עבור מי שאוכל מספיק קלוריות אך תזונתו אינה מאוזנת ואינה מכילה למשל מספיק ירקות ופירות ( מה שנכון עבור מרבית האוכלוסיה ) , או עבור מי שסובל ממחסורים בויטמינים ומינרלים ותיאבונו נפגע בעקבות זאת . 
בכל מקרה מולטיויטמין אינו תחליף לתזונה מסודרת ומאוזנת , ואני ממליצה שבמקביל לנטילת המולטיויטמין , אם בעלך באמת מעוניין לעלות במשקל , שיפנה לדיאטנ/ית דרך קופת החולים בה אתם חברים , או באופן פרטי , על מנת שתתאים לו תפריט אישי המכיל יותר קלוריות על אותה כמות מזון שהוא אוכל או מעט יותר , כך שלא יצטרך לאכול כל היום מצד אחד , אך מצד שני יוכל אולי לעלות במשקל . 
גם פעילות גופנית של בניית שריר עשוייה לסייע בהשגת המטרה . 
כאבי ראש 
דפנה 
22/08/06 00:10 
מה הסיבות לכאבי ראש ומה הפתרונות לזה ? 
תשובה לדפנה 
אילה אורי , מנהלת הפורום 
30/08/06 19:56 
הסיבות לכאבי ראש יכולות להיות רבות ומגוונות , החל מכאבים סביב תקופת המחזור החודשי , וכלה בכאבים עקב אנמיה כתוצאה מחוסר ברזל או ויטמין B 12 . 
מומלץ להתייעץ עם הרופא , ובמידה שאת בטוחה שאינך אנמית , ייתכן מצב שהכאבים יוגדרו על ידי הרופא כ " מיגרנה " . 
הטיפול או הפיתרון צריך להינתן בהתאם לסיבה . 
במידה שיתגלה שאכן הסיבה היא מחסורים תזונתיים אשמח לשוב ולייעץ לך . 
איכות מוצרי הרבלייף 
דרור 
21/08/06 08:18 
האם המוצרים של חברת הרבלייף איכותיים כמו שכתוב על גבי המוצר ? 
הפורמולה שלהם פשוט טעימה להפליא האם השייק גם בריא כמו שהוא טעים ? 
תשובה לדרור 
אילה אורי , מנהלת הפורום 
30/08/06 19:54 
לצערי איני מכירה את איכות המוצרים ולכן לא אוכל להביע את דעתי לא בנושא האיכות ולא בנושא ההרכב . 
מומלץ שתבדוק על גבי האריזה שהמוצר מכיל ויטמינים ומינרלים חיוניים ( קיימים כ - 30 סוגים של ויטמינים ומינרלים חיוניים ) , ובמינון הקרוב ככל האפשר לקצובה הומית המומלצת - גם ההשוואה לקצובה אמורה להופיע על גבי האריזה ( ובמידה שלא , בוודאי תוכל לפנות ליצרן / משווק ולבקש את הנתונים ) ויש לקחת בחשבון את הכמות היומית שבה אתה משתמש לצורך החישוב . 
דיאטת פירות 
אליהו 
21/08/06 05:30 
שמעתי על דיאטה שנקראת דיאטת פירות ועושים אותה במשך שלושה ימים רצופים . 
מה דעתך על זה ? 
? 
? 
האם זה מסלק ויטמינים מהגוף או שזה באמת עוזר ? 
והאם מומלץ לכל אחד לעשות את זה או רק למי שיש בעיה מיוחדת ? 
אשמח לשמוע את חוות דעתך בנושא .. 
. 
דיאטת פירות , תשובה לאליהו 
אילה אורי , מנהלת הפורום 
30/08/06 19:50 
אינני ממליצה על דיאטות קיצוניות ובלתי מאוזנות כגון דיאטה זו , כיוון שדיאטות אלה אולי מועילות להרזיה מהירה בטווח הקצר , אך בטווח הארוך עלולות לגרום נזק מבחינת קצב חילוף החומרים ומבחינת הרכב הגוף . 
הדיאטה שציינת כשלעצמה אינה " מסלקת " ויטמינים מהגוף , אלא הגוף מקבל ממנה את הויטמינים המצויים בפירות , אך אינו מקבל ויטמינים ומינרלים חיוניים ממקורות אחרים כגון בשר , שהוא המקור העיקרי לברזל , אבץ , ויטמין B 12 ו - ויטמין D . 
המלצתי היא לפנות לדיאטנ/ית דרך קופת החולים בה אתה חבר או באופן פרטי , על מנת שתרכיב לך תפריט אישי המותאם עבורך ותואם את הרגלי האכילה שלך ואת אורח חייך . 
ברזל 
לירן 
20/08/06 20:09 
באיזה מאכלים יש הכי הרבה ברזל ? 
ברזל , תשובה ללירן 
אילה אורי , מנהלת הפורום 
30/08/06 19:46 
המקור העשיר והזמין ביותר לגוף של ברזל הוא בשר אדום , כלומר בשר בקר והודו , ובעיקר החלקים הפנימיים , כגון כבד . 
כיוון שלא מומלץ להרבות באכילת חלקים פנימיים עקב תכולת הכולסטרול והשומן הגבוהה שלהם , ניתן בהחלט להסתפק בחלקים שהם שריר , כגון כתף בקר , אך לצרוך בשר אדום לפחות שלוש פעמים בשבוע על מנת לקבל מספיק ברזל . 
ברזל קיים גם במקורות צמחיים כגון קטניות ןגרעינים , אך בזמינות נמוכה יותר . 
כמו כן הוא קיים בירקות עליים מסויימים , אך אותם ירקות מכילים גם מרכיב הנקרא חומצה אוקסלית , אשר נקשרת לברזל ומעכבת את ספיגתו , לכן כאמור המקור הזמין ביותר הוא בשר . 
b 12 
עמירה ר . 
19/08/06 15:36 
האם יש אפשרות לבלוע את ה - b12 במקום למצוץ תחת הלשון ? 
מאוד סובלת מהמתיקות שלו , עד כדי בחילה . 
ואם לא האם יש פתרון לבליעת b 12 מסוג אחר ולא באמצעות זריקות ? 
B 12 , תשובה לעמירה 
אילה אורי , מנהלת הפורום 
30/08/06 19:40 
B 12 מיועד למציצה תחת הלשון למקרים שבהם יש תת - ספיגה במערכת העיכול כתוצאה מתת - חומציות בקיבה או כתוצאה מחוסר בהפרשת חלבון מסויים בקיבה הנחוץ לספיגת הויטמין ( חוסר ביצירת החלבון נובע בדרך כלל מסיבות תורשתיות ) . 
במקרי תת ספיגה לרוב בליעת הויטמין לא תועיל , או שתועיל במידה פחותה מדי , והיתרון במציצת התוסף מתחת ללשון , הוא ספיגת הויטמין ישירות למחזור הדם המרכזי דרך וריד שנמצא מתחת ללשון . 
במידה שהמחסור בויטמין B 12 אצלך נבע ממחסור תזונתי ולא מתת - ספיגה ניתן להשתמש בתכשיר לבליעה , וקיימים תוספי B 12 לבליעה שאינם מתוקים . 
תופעות לוואי של ויטמינים 
סיגל לאור 
19/08/06 10:25 
מזה מספר חודשים שאני נוטל ויטמינים B קומפלקס + מגנזיום ציטרט בגלל מיגרנה . 
לאחרונה הופיעו לי כאבים פנימיים בצד הימיני העליון של הבטן . 
האם יש קשר לנטילת התרופות ? 
תשובה לסיגל לאור 
אילה אורי , מנהלת הפורום 
30/08/06 19:27 
אין לדעת האם קיים קשר בין נטילת הויטמינים והמינרל לכאבים ללא בדיקה רפואית . 
אין סיבה עקרונית שהכאבים ייגרמו עקב נטילת התוספים , אך כאמור , מומלץ להיבדק ע"י רופא לצורך האיבחון והטיפול . 
ספיגה וסיכונים 
א.להב 
15/08/06 18:03 
האם קיים הבדל עקרוני בין תוסף סידן קרבונט לבין ציטרט , מבחינת ספיגה , סיכונים הכרוכים בנטילת התוסף , המינון הנדרש וכיו"ב ? 
בתודה מראש . 
ספיגת סידן , תשובה לא . 
להב 
אילה אורי , מנהלת הפורום 
17/08/06 17:01 
מחקרים מסויימים מראים כי סידן ציטרט נספג טוב יותר מסידן קרבונט , אך קיימים גם לא מעט מחקרים המראים שאין הפרש משמעותי בספיגה בין שניהם כל עוד חומציות הקיבה תקינה , ולעיתים ספיגת הקרבונט עולה על זו של הציטרט . 
מה שבטוח הוא שכמות הסידן נטו בטבליות הקרבונט ברוב המקרים גדולה מזו שבטבליות הציטרט בערכים של בין פי 2 לפי 3 - 4 . 
סידן ציטרט ניתן ליטול גם על קיבה ריקה , בעוד שסידן קרבונט ייספג טוב יותר בתנאים של קיבה מלאה . 
לא ידוע לי על סיכונים הכרוכים בנטילה , אולם לעיתים תחילת הנטילה של סידן קרבונט מלווה בעצירות קלה , שאם היא מתרחשת , היא חולפת בדרך כלל אחרי תקופה קצרה של שימוש . 
המינון הנדרש הוא כזה שישלים את המינון שמקבלים מהתזונה ל - 1,200 מ"ג ביום . 
המחקרים מראים שממוצע הצריכה בקרב גברים הוא כ - 500 - 600 מ"ג ביום , כך שלרוב טבליה אחת של סידן קרבונט , המכילה 600 מ"ג סידן נטו , מספיקה לצורך ההשלמה . 
אומגה 3 
יעקב 
09/08/06 02:39 
האם שימוש באומגה 3 גורם לאי ריכוז או לבעיה אחרת כלשהי ? 
( מתלבט אם לקנות או לא ) 
אומגה 3 , תשובה ליעקב 
אילה אורי , מנהלת הפורום 
17/08/06 16:54 
שימוש באומגה 3 אינו אמור לגרום לאי ריכוז או לבעיות כלשהן , ומחקרים מסויימים אף מעידים שיש לו השפעות מנטליות חיוביות . 
רק מי שמשתמש בתרופות מונעות קרישה מומלץ שיוועץ ברופא בטרם נטילת אומגה 3 , כיוון שחומצות שומן אלה עלולות להגביר את הפעילות מונעת הקרישה . 
רגליים כואבות 
יסמין 
05/08/06 23:32 
איזה ויטמינים הכי טובים לכאבי רגליים או/ו להליכה ? 
( ואיזה מזון במיוחד ובכלל מרכיב את אותם ויטמינים ) 
רגליים כואבות , תשובה ליסמין 
אילה אורי , מנהלת הפורום 
17/08/06 16:52 
אם מדובר בכאבים של התכווצות חדה בשריר השוק , אפילו תוך כדי שינה , מה שעשוי להועיל הוא תוספת מגנזיום בטבליה או בתזונה , או העשרת המזון באשלגן . 
מזונות עשירים באשלגן הם עגבניות , בננות , תפוחי אדמה וירקות ירוקים שונים . 
מזונות עשירים במגנזיום הם קטניות , אגוזים ודגנים מלאים . 
אם מדובר בכאבים מסוג אחר מומלץ להיוועץ באורטופד כיוון שייתכן שמקור הכאבים אינו קשור לתזונה או למחסור בויטמינים או מינרלים כלשהם . 
מולטי ויטמין 
חיים 
03/08/06 15:47 
האם אפשרי לקחת נטילת מולטי - ויטמין המכיל בתוכו קומפלקס B במינון 75 מ"ג ? 
האם זה לא מסוכן לאורך זמן ? 
מולטיויטמין , תשובה לחיים 
אילה אורי , מנהלת הפורום 
17/08/06 16:47 
לדעתי הנטילה לאורך זמן של מולטיויטמין המכיל מינון כה גבוה של קומפלקס B אינה מועילה ואף אינה רצויה , למרות שלא ידוע לי על מקרים שבהם היה בכך סיכון ממשי . 
כאמור כמות כה גבוהה לא תועיל לאורך זמן יותר מכמות מתונה הקרובה לדרישות התזונתיות , והעודף ממילא יופרש . 
אופן לקיחת אבץ וברזל 
יעל 
01/08/06 17:01 
אני נוטלת מולטיויטמין המכיל אבץ - האם כדאי ליטול אותו רחוק ממוצרי חלב ? 
הבנתי שמוצרי חלב מונעים ספיגת אבץ ( וברזל ! 
) אני גם נוטלת ברזל במינון גבוה בשחרור מושהה . 
אני לוקחת אותו על קיבה ריקה בבוקר שעתיים לפני ארוחת הבוקר - האם עדיף לקחת אותו עם ארוחה ? 
פשוט כל הארוחות שלי מכילות פירות , ירקות דגנים מלאים ומוצרי חלב שהבנתי מונעים ספיגת ברזל ( הרופא עור אמר לי שסיבים וחלב מונעים ספיגת ברזל ) 
קוראים לברזל פרו גראדומט - sustained released iron המכיל 105 מ"ג ברזל בסיסי 
אופן לקיחת אבץ וברזל , תשובה ליעל 
אילה אורי , מנהלת הפורום 
17/08/06 16:44 
אכן מוצרי חלב עלולים לפגוע במידה מסויימת בספיגת ברזל ואבץ , תלוי כמובן בכמות מוצרי החלב , בכמות הברזל ובכמות האבץ , כיוון שההפרעה נובעת מתחרות על אתרי הספיגה במעי , ובמידה שהכמות אינה גבוהה , לעיתים ההפרעה ההדדית בספיגה אינה משמעותית . 
כך למשל מעט חלב בנס - קפה או מעט גבינה על הלחם אינם מכילים כמות משמעותית של סידן , ולכן כמות זו של מוצרי חלב אינה מעכבת ספיגה . 
במידה שמדובר בכמות גדולה יחסית של מוצרי חלב בארוחה , אכן כדאי להפריד ממנה את נטילת הברזל והמולטיויטמין . 
לגבי נטילת הברזל על קיבה ריקה או עם ארוחה , מומלץ להיעזר בהוראות הנטילה שעל גבי האריזה או להתייעץ עם היצרן , כי פורמולות ברזל שונות נספגות במידה שונה בתנאים סביבתיים שונים . 
מהי כמות הביצים השבועית הרצויה 
א . 
להב 
31/07/06 09:41 
שלום רב , 
מבקש לדעת מהי כמות הביצים השבועית הרצויה לאדם שמשקלו תקין , עוסק בפעילות גופנית , אך מקבל תרופה ( סטטין מ"ג ) 10 לטיפול בכולסטרול גבולי . 
מדובר באדם בן 70 . 
תודה . 
כמות ביצים בשבוע 
אילה אורי , מנהלת הפורום 
14/08/06 19:14 
במצב של כולסטרול גבולי לרוב מומלץ לצרוך 3 ביצים בשבוע , אך מוטב להתייעץ לפחות באופן חד פעמי עם דיאטנית בקופת החולים , על מנת לבדוק את סך הכולסטרול בתפריט . 
פצעים בפנים 
המיואש 
27/07/06 21:25 
היי , שמעתי שמחסור מסויים בויטמין גורם לפצעים בפנים.כל ויטמין והסימפטום שלו . 
יש לי כמה פצעונים בלחיים וכמה במצח . 
האם זה באמת נובע ממחסור של ויטמינים ספציפיים . 
אמרו לי שיש אתר שמסביר " מקרא של הפנים " בכל מה שנוגע לפצעים ודרכי טיפול . 
האם את יכולה לעזור ? 
אין שומרים על עור פנים נקי ? 
פצעים בפנים 
אילה אורי , מנהלת הפורום 
30/07/06 15:06 
הדבר היחיד הידוע לי בהקשר זה הוא נטייה להיווצרות פצעים בזויות הפה ובחלל הפה כתוצאה ממחסור בויטמינים מקבוצה , B ובעיקר B 2 ( ריבופלאבין ) . 
במקרה זה לא מדובר על פצעי אקנה , אלא על פצעים מסוג אפטות וסדקים . 
מומלץ להתייעץ עם רופא עור לגבי סיבת הבעיה אצלך והטיפול בה . 
גאבא 
רונן 
27/07/06 18:53 
שלום . 
האם שימוש בחומצת אמינו גאבא יכול לטפל בחרדה ? 
( לוקח בלילה על קיבה ריקה 750 מ " ג ) . 
אני לוקח בנוסף תוסף של B קומפלקס . 
ובכלל , איזה עצות לתזונה יש להעלאת הסרוטונין ? 
תשובה לרונן , גאבא 
אילה אורי , מנהלת הפורום 
30/07/06 15:03 
לא ידוע לי על התועלת של חומצה זו לטיפול בחרדה , אך מומלץ להפנות את שאלתך לפסיכיאטר . 
ידוע לי שבמקרים רבים פסיכיאטרים ונוירולוגים אכן ממליצים על תוסף B קומפלקס בהתאם למצב האישי . 
אצל אדם בריא קיימת בדרך כלל עלייה של הסרוטונין לאחר אכילת פחמימות מורכבות ( לחם , קרקרים וכיו " ב ) , אך במקרים מסויימים קיימת הפרעה אנזימתית בייצור הסרוטונין , ואז יש להיעזר בתרופות מרשם . 
תוספי מזון להורדת נוזלים 
ליאורה 
27/07/06 13:36 
יש לי בצקות בכלל ואצבעות ידיים די נפוחות . 
מהם התוספים הטבעיים או בכלל שאת ממליצה עליהם ? 
תשובה לליאורה 
אילה אורי , מנהלת הפורום 
30/07/06 15:00 
לא ידוע לי על התועלת של תוספי תזונה בהקשר של בצקות . 
מומלץ לפנות לבירור רפואי של סיבת הבעיה ולטפל בהתאם להוראות הרופא . 
תסמינים מתחילים 
רננה 
26/07/06 03:37 
שאלה : מה יכול להיגרם כתוצאה מאיבוד רב של שעות שינה של הלילה ? 
( אילו בעיות ונזקים ) ואיזה ויטמין יכול לעזור בכזה מצב ? 
וכיצד ניתן למנוע את הבעיה האת מלפניכן ? 
( כשאין חשק לישון איזה ויטמין חסר או אולי מוגזם ) ? 
תודה - רננה 
תשובה לרננה 
אילה אורי , מנהלת הפורום 
30/07/06 14:58 
ראי תשובותיי לרינת , רוני ורן בעמוד זה . 
רונן 
שאלת גובה 
26/07/06 03:26 
עד איזה גיל באופן תיאורתי אפשר לגבוה ( הן לגבי בנים והן לגבי בנות ) ? 
תשובה לרונן 
אילה אורי , מנהלת הפורום 
30/07/06 14:57 
ראה תשובתי לרינת בת ה - 16 מתאריך 10/07/06 . 
שאלה חשובה 
רוני 
24/07/06 03:48 
אם מפסידים את שעות שינת הלילה אז עלולים לא לגבוה לעולם את כל הגבוה שהיה ראוי להיות ? 
( השאלה היא גם כנ''''ל לגבי הגזמה מרובה בסוכר או / וג''אנגפוד) הכוונה בשאלה שלי זה אם זה רק מעכב את הגביהה או שזה אפילו יכול למנוע אותה לגמרי ? 
ושאלה נוספת : אם אוכלים נכון ויושנים נכון אז תמיד אפשר לגבוה עד גיל 21 ? 
תשובה לרוני 
אילה אורי , מנהלת הפורום 
30/07/06 14:56 
לגבי עודף סוכר וג''אנק פוד - אכן הם לא מומלצים וצריכה עודפת שלהם עלולה שלא לספק לגוף את כל הדרוש לו עד למצב של פגיעה בגדילה . 
לגבי כל השאר - כיוון שאני דיאטנית ולא רופאת ילדים מומחית להתפתחות וגדילה ( וזה גם לא נושא הפורום ) , אנא הפני את שאלותייך למומחה המתאים . 
ויטמינציק 
רן 
23/07/06 23:46 
1 איזה ויטמין יש במים ? 
2 כמה כוסות מים מומלץ לשתות ביום ( קיץ/חורף ) ? 
3 איזה נזק יכול להיגרם על ידי שתייה מרובה של מים ( 40 כוסות מים ביום ) ? 
מים , תשובה לרן 
אילה אורי , מנהלת הפורום 
30/07/06 14:53 
מים רגילים אינם מכילים כמויות ניכרות של ויטמינים או מינרלים , אלא אם כן מדובר במים מינרליים , ואז הפירוט צריך להיות רשום על גבי הבקבוק . 
כמות המים שמומלץ לשתות היא כזו שצבע השתן בכל עת יהיה לבן בהיר , בדרך כלל מדובר בכמות של לא פחות משמונה כוסות ביום , גם בחורף . 
במקרים רבים יש צורך בשתיה מרובה ( חשיפה לחום , שהייה בחוץ , פעילות גופנית מאומצת ) , ואז אין נזק בשתיה מרובה כפי שתיארת בהתאם לצרכי הגוף . 
ויטמינים ומחלת קרוהן 
רונית 
23/07/06 10:36 
בס"ד אני בת 27 חולה מזה 7 שנים בקרוהן . 
כל הטיפולים שקיבלתי לא עזרו לכן לפני כשלוש שנים עברתי ניתוח סתומה ומאחר ולא עזר עברתי ניתוח כריתה של המעי הגס כולו . 
לפני כחודש עברתי ניתוח סבירה של הסתומה . 
לוקחת אימורן 2 כדורים . 
שאלתי היא אני צורכת ויטמינים . 
אומגה 3 - 3 קפסולות ביום ופרוביוטיקה . 
האם יש צורך בויטמינים נוספים כמו ויטמין A ששמעתי שהוא חיוני בקורהן , או אולי ויטמינים נוספים אודה מאד על תשובתכם . 
שיהיה שבוע שקט תודה רבה . 
חוסר בברזל ועייפות 
רינה 
20/07/06 10:46 
שלום רב , לאחר בדיקות דם שביצעתי ערך הברזל 45 ההמוגלובין וB 12 , תקינים וגם שאר הערכים אני נוטלת כדורים ferro gradumet כשבוע כדור ליום אמרו לי לקחת חודש האם אחרי חודש הברזל יהיה בטווח התקין והעייפות תעבור יש לציין שאני בחורה פעילה ועושה דיאטה ולכן החוסר האם אני יכולה לשלב מולטי ויטמין יחד עם הברזל או האם ישנו תוסף כלשהו לאנרגיה כדי שיעזור לי לחזור להתאמן כרגע אני עייפה מדי תודה על העזרה 
חוסר בברזל ועייפות , תשובה לרינה 
אילה אורי , מנהלת הפורום 
30/07/06 14:43 
לא בטוח שחודש יספיק להשלמת המחסור , אך במידה שאחרי חודש עדיין תחושי עייפות , או תחזרי על בדיקת הדם והערך עדיין יהיה נמוך , מומלץ שתמשיכי לקחת את תוספת הברזל למשך חודש נוסף לפחות . 
ניתן לשלב מולטיויטמין עם ברזל באותו יום , אך לא באותה שעה , לצורך ספיגה אופטימילית . 
את המולטיויטמין ניתן להמשיך לקחת לצורך תחזוקה שוטפת גם לאחר שרמת הברזל תשתפר ותחזור לנורמה . 
קיימים מולטיויטמינים המכילים תוספים שאמורים לעזור לתחושת האנרגיה , כמו ג''ינסנג וגינקו בילובה ( למשל " צנטרום פרפורמנס " ) , אך כדאי שבשלב זה , עד להשלמת המחסור , האימון יהיה מתון מאוד אם בכלל , על מנת למנוע מאמץ יתר שאינו מותאם למצבך הנוכחי . 
