מנהלת הפורום , הדיאטנית הקלינית אילה אורי , בעלת תואר B.Sc בתזונה קלינית מהפקולטה לחקלאות של האוניברסיטה העברית בירושלים . 
עבדה כדיאטנית במרכזים הרפואיים " רמב"ם " בחיפה וב " סורוקה " בבאר - שבע , לימדה בקורס תזונה לתלמידי ביה"ס לסיעוד באוניברסיטת בן גוריון , והנחתה קבוצות . 
כ"כ עבדה כמפקחת על התזונה והבריאות בפנימיות הילדים והנוער של עיריית ת"א,כדיאטנית ויועצת בחברת " שטראוס " , והעבירה הרצאות מקצועיות במסגרות שונות . 
בשש השנים האחרונות עובדת בחברת " ניאופרם " ובמסגרת תפקידה מספקת תמיכה מדעית לצרכנים ואנשי מקצוע בכל הקשור לויטמינים ומינרלים כהשלמה לתזונה . 
ויטמינים וספורט , תשובה לאילן 
אילה אורי , מנהלת הפורום 
17/07/05 14:31 
אילן שלום , כל הכבוד על אורח החיים הבריא שאימצת לעצממך . 
לגבי הרכב התזונה , כדאי להפנות את השאלה לפורום דיאטה ותזונה נכונה בניהולה של אולגה רז ( ייתכן שכבר קיימת שם תשובה לשאלה דומה ) . 
מומלץ שתשלים את תזונתך בעזרת מולטיויטמין כמו " צנטרום " , שיספק לך את המינון היומי הדרוש של הויטמינים החיוניים ומינרלים כמו אבץ , ברזל , מגנזיוום ועוד . 
ספורטאים רבים נוהגים להוסיף גם כדור של מגנזיום 200 מ"ג , שמסיייע בהגנה על כלי הדם של הלב ובמניעת התכווצויות שרירים . 
המלצה נוספת שלי היא לקחת תוספת סידן ( למרות שכמות מסויימת של סידן קיימת גם בצנטרום ) במינון של 300 - 600 מ"ג , כיוון שפעילות גופנית מאומצת מגבירה את ניצול הסידן ע"י השרירים . 
חוסר ברזל , תשובה לסוזן 
אילה אורי , מנהלת הפורום 
17/07/05 14:24 
התופעות שאת מתארת אכן אופייניות למחסור בברזל , והרבה פעמים רואים אותן אצל ילדים ( אכן , מסתבר שלעיתים ניתן להתייחס את ההשתוללות וה " היפריות " בכיתות לאנמיה בלתי מאובחנת , ששכיחה לצערנו בקרב ילדים ) . 
אם אינך אוכלת בשר , אין ברירה אלא להשלים את החסר בעזרת תוספים , כיוון שהמקורות הצמחיים לברזל , כמו קטניות וגרעינים , אינם זמינים באותה מידה ואינם נאכלים בדרך כלל בכמות מספקת על מנת להשלים מחסורים . 
מתוך הערכים שציינת אני מבינה שמדובר בערכי ה - ferritin שהוא מדד למאגרי הברזל בגוף , ולא ההמוגלובין , שהוא מדד לברזל בזרם הדם . 
כדאי לדעת האם גם ההמוגלובין נמוך ( זהו המדד שיורד אחרון , לאחר שיורדים שאר מדדי הברזל בגוף ) . 
מומלץ שתיקחי מולטיויטמין כמו " צנטרום " , ובנוסף לו במשך חודשיים - שלושה גם כדור ברזל במינון של 60 - 100 מ"ג . 
לאחר שיושלם המחסור תוכלי להשתמש ב " צנטרום " בלבדל צורך תחזוקה שוטפת של הגוף ומניעת מחסורים בעתיד . 
עייפות ומחסור באבץ , תשובה לסמדר 
אילה אורי , מנהלת הפורום 
17/07/05 14:15 
ניתן לקבל אבץ ממזון . 
האבץ זמין בעיקר ממקורות מן החי , ובעיקר בשר אדום . 
זמינותו ממקורות צמחיים כגון קטניות נמוכה יותר . 
רצוי לפתור את הבעיה הנוכחית ע"י נטילת מולטיויטמין כמו " צנטרום " , המכיל 15 מ"ג אבץ בכל טבליה , ובנוסף לכך בחודשיים - שלושה הקרובים גם כדור אבץ בנפרד במינון של כ - 22 מ"ג ( קיימים מספר מוצרים כאלה בשוק ) . 
לאחר שיושלם המחסור , המינון הקיים במולטיויטמין יספיק לך לצורך תחזוקה שוטפת ומניעת מחסורים עתידיים . 
למיטב ידיעתי כל המינרלים , כולל אלה המצויים במולטיויטמין הם טבעיים , כיוון שבניגוד לויטמינים אין אפשרות לסנתז יסודות במעבדה . 
בנושא העייפות - ייתכן שנטילת האבץ תשפר את המצב , אך אפשרי גם שהמולטיויטמין שתקחי יהיה " צנטרום פרפורמנס " , המיועד בדרך כלל עד סביבות גיל 35 , אך במידה שאת בריאה ואינך משתמשת בתרופות ללחץ דם או למינעת קרישה תוכלי להשתמש בו , וליהנות מתכולת הג''ינסנג והגינקו בילובה , אשר עשויים לסייע בשיפור תחושת העירנות , החיוניות והריכוז . 
התכווצויות שרירים 
אביבה 
17/07/05 07:30 
האם התכווצויות שרירים ותחושות נימול ברגלים עלולות לנבוע ממחסור בויטמינים ומינרלים ? 
מבדיקה מתברר אין כל בעיה אורטופדית . 
מהן ההשלמות הרצויות ? 
ירידה בחשק המיני ותוספי מזון 
יהודה 
14/07/05 10:10 
אולי זה ישמע לך כמו בדיחה אבל הכוונה רצינית . 
אני גבר בן 52 עם ירידה בחשק המיני . 
קראתי על תוספי מזון גינג סאנג ןאחרים שאמורים לעזור בכך . 
אבל אני לא מבין הזה יותר מידי . 
האם באמת יש תוספי מזון שיכולים לסייע בשיפור החשק המיני ( ושוב - זו לא בדיחה אלא כוונה רצינית ) . קראתי שאצל גברים יש גיל מעבר עם עליות וירידות בחשק המיני . 
אולי זה מה שקורה לי . 
אני נשוי פעם שניה ורוצה לשמור על חיי משפחה וזוגות טובים כולל הכל . 
האם יש ויטמינים או תוספי מזון שיכולים לעודד את המצב ? 
תוספת ויטמינים לחולה באוסטיאופורוזיס 
ברכה ג . 
חיפה 
13/07/05 13:11 
אני בת 55 ובשנה האחרונה יש לי אוסטיאופורוזיס . 
אני מטופלת בפוסלאן . 
אני מעוניינת לדעת איזה ויטמינים ותוספי תזונה חשוב לי להוסיף לתפריט המזון שלי כדי לעשות השלמות נכונות ואולי לשפר את מצבי . 
הייתי מבקשת לדעת מה הסיכוי שויטמינים ישפיעו באמת על התפתחות המחלה . 
האם יש סיכוי לשמר את המצב הקיים או לעצור התדרדרות או אולי אםילו לשפר ? 
נשירת שיער 
מיכל 
12/07/05 19:39 
שלום , אני בת 23 , ובחודש האחרון יש לי נשירת שיער חריפה ( גם ככה השיער שלי מאוד מאוד דק ) . 
רציתי לדעת האם יש ויטמנים שיכולים לגרום לחיזוק השיער ולהפסקת הנשירה ? 
שמעתי שאבץ הוא מינרל שטוב לשיער . 
האם מומלץ לקחת ? 
ויטמינים וספורט 
אילן 
12/07/05 09:34 
אני בן 49 . 
ירדתי במשקלי בהשגחת דיאטנית 14 ק"ג ואני מתמיד בעשיית ספורט 3 פעמים בשבוע כולל ריצה וחדר כושר - תרגילי ם קרקע ואופניים . 
שאלתי היא איזה ויטמינים עלי לקחת כדי לשמור על מצבי גוםני טוב ולא לאבד מרכיבים חשובים . 
אני לא ידוע בשלב זה איך לנהל את התזונה שלי כספורטאי ומה להוסיף . 
האם תוכלי לייעץ לי . 
גובהי 182 ס"מ , אני שוקל 75 ק"ג . 
אני מאוד שרירי בגלל הפעילות שאני עושה . 
חוסר ברזל 
סוזן 
12/07/05 08:36 
רופא המשפחה הקשר אלי בעקבות בדיקות והודיע לי כי יש לי ברזל נמוך מאוד - ערך - 9 - כאשר הגבול התחתון הוא , כבר 20 הגעתי גם - 7 . אני דוקא לא מרגישה חולשה אלא להיפך - עצבנות ו " היפריות " וגם חוסר תיאבון משמעותי . 
אני יכולה ימים שלמים לא לחוש רעב ולא דוקא בגלל צורך או רצון לרזות , כי זו לא הדרך ... 
.. 
. 
איך אני יכולה להשלים את מיכסת הברזל בהתחשב בכך שהקיבה שלי לא יכולה להכיל יותר מידי אוכל , וגם שאני לא אוכלת בשר בכלל ולא מסוגלת לאכול בשר . 
אני בת 42 , יש לי מחזור סדיר , אני מאבדת די הרבה דם ולעיתים יש לי גם קרישי דם . 
עם איזה תוספי מזון טןבים במקום כדורים אני יכולה לטפל בבעיה ובהקדם . 
עייפות ומחסור באבץ 
סמדר 
10/07/05 14:05 
אני בת 42 ובחודשים האחרונים אני סובלת מעייפות כרונית , ונטייה להתחיל לעלות במשקל ( 3 ק"ג בחמישה חודשים , מתון אבל פעיל במגמת עליה ) . 
אני אוכלת הרבה ירקות , מעט בשר , משתדלת להמעיט בפחמימות אבל לא נמנעת מממתקים אבל במידה מתונה . 
הבדיקות העלו ברזל ובי 12 תקינים אבל מחסור גדול באבץ . 
האם אפשר להשלים אבץ במזון , כמה צריך לאכול ומאיזה מזון כדי למלא את החסר והאם אפשר לפתור את הבעיה בקבלת אבץ בויטמינים . 
מה המינון המומלץ ? 
האם עדיף אבץ טבעי או אבץ בויטמינים סינטטיים ? 
מה יותר אפקטיבי מבחינת מהירות הספיגה בגוף וההשפעה ? 
גובהי 170 ס"מ , אני שוקלת 68 ק"ג , לא רזה ולא שמנה , מקבלת מחזור באופן סדיר , אמא לארבעה ילדים , לידה אחרונה - לפני 6 שנים . 
לא יודעת אם פרטים אלה חשובים , אבל אני מעדיפה לתת לך את כל התמונה . 
ובהזדמנות זו - איזה ויטמינים כדאי לקחת כדי לשפר את נושא העייפות ? 
אולי עכוד מרכיבים חוץ מצאבץ יכוליפ לשפר את מצבי ? 
נשירת שיער , תשובה לאסתי 
אילה אורי , מנהלת הפורום 
07/07/05 13:12 
נמצא שמחסור באבץ , בברזל , בביוטין ובמרכיבים נוספים עלול להשפיע על נשירת השיער וצמיחת ציפורניים . 
אם הנשירה אכן נובעת ממחסורים תזונתיים ולא מגורמים אחרים , שימוש במולטיויטמין כדוגמת " צנטרום " , המכיל את המינון היומי הנדרש של אבץ ( 15 מ"ג ) וברזל ( 18 מ"ג ) בנוסף לויטמינים ומינרלים חיוניים אחרים , יוכל לסייע , לאחר תקופה מסויימת של שימוש , במניעת הנשירה ועידוד צמיחת שיער חדש . 
תשובה לנירית 
אילה אורי , מנהלת הפורום 
06/07/05 16:11 
לא . 
שמועה זו אינה נכונה . 
ההוכחה לכך היא שכאשר לוקחים צנטרום או כל מולטיויטמין אחר , חל בדרך כלל שינוי בצבע השתן , כשהשינוי הבולט ביותר הוא בשתן הראשון לאחר נטילת הטבליה . 
השינוי בצבע מתרחש כתוצאה מהפרשת עודף ויטמינים מקבוצה B ובעיקר B 2 , שבהם הגוף לא השתמש . 
כל מרכיב תזונתי או חומר המופיע בשתן מעיד על כך שהמרכיב נספג דרך מערכת העיכול . 
במרבית המחקרים בעולם בנושא ויטמינים משתמשים בויטמינים בודדים או מולטיויטמינים המיוצרים בדרך דומה לזו של הצנטרום , ובדרך כלל רואים תוצאות ואפילו משמעותיות מאוד בתחומים כמו שיפור מערכת החיסון , הורדת גורמי סיכון למחלות לב ועוד . 
בודאי שאם הויטמינים לא היו נספגים הם גם לא היו משפיעים .. 
. 
נשירת שיער 
אסתי 
06/07/05 08:44 
אני בת 32 , ובחושים האחרונים ישלי תופעה של נשירת שיער מוגברת . 
בכל פעם שאני מברישה או מסתרקת אני נשארת עם ערימת שיער במברשת , דבר חדש שלא היה לפני כן . 
אני מרגישה שהשיער שלי נהייה יותר דליל מיום ליום . 
שאלתי היא הם תוספת של ויטמינים מסוימים יכולה לעצור את הנשירה ואולי לשפר את הצמיחה . 
אני לא משתמשת בשום תרופות ובשום תוספי מזון . 
איזה סוג של חוסר יכול לגרום לנשירה . 
תודה רבה לך , 
נשירת שיער עיצה מבעלת נסיון 
ליאת 
09/07/05 05:02 
היי דיי במקרה פגשתי את שאלתך כאן . 
את הסיפור הזה של נשירה אני מכירה על בשרי . 
התמזל מזלי הרב יש להדגיש והגעתי לטיפול אלטרנטיבי שהכיל הרכבים של צמחי מרפא בגלל בעייה אחרת והנשירה איזה פלא פסקה . 
שום תרופה או ויטמינים או תוספים או מומחה לנשירה שהייתי אצלו לא הצליחו לעצור לי את הנשירה . 
אל תתייאשי זה הכי חשוב ולא כל דבר נעצר אצל רופא העור - זאת למדתי על בשרי כשטיפול אלטרנטיבי עשה מה שאף טיפול לא עשה . 
אם תזדקקי למידע אשמח למסור ולסייע גם במייל . 
liat_m@nana.co.il 
ליאת 
למומחית שאלה 
נירית 
03/07/05 17:27 
שמעתי שצנטרום לא נספג בכלל וזו סתם עבודה בעיניים . 
האם זה נכון ? 
ויטמין C , תשובה למיכלי 
אילה אורי , מנהלת הפורום 
30/06/05 14:45 
הכמות היומית המומלצת של ויטמין C לאשה היא 75 מ"ג לאשה שאינה מניקה , ו - 120 מ"ג ליום בתקופת הנקה . 
בכוס מיץ תפוזים סחוט טרי יש כ - 100 מ"ג ויטמין C . 
חשוב לציין שויטמין C הינו דוגמה לאחד המרכיבים שיחסית קל להגיע לכמות היומית המומלצת שלהם מהתזונה , אך במקרים של מרכיבים אחרים כמו ברזל או אבץ או רכיבים אחרים , רבים אינם מצליחים להגיע לקצובה היומית המומלצת באמצעות התזונה , לכן כדאי להשלים את התזונה גם בעזרת מולטיויטמין כמו צנטרום . 
תחליפים לברזל , תשובה לשרינה 
אילה אורי , מנהלת הפורום 
30/06/05 14:36 
תכשירי ברזל ידועים בכך שהם גורמים לתופעות לואי במערכת העיכול כגון עצירות , ובכל זאת ייתכן שלא תחושי את אותן תופעות , או שהעוצמה תהיה פחותה , בשימוש בתכשיר אחר . 
אין צורך להשתמש במוצר המוגדר כטבעי , כיוון שממילא המקור לברזל ומינרלים אחרים הוא תמיד טבעי . 
קיימים בשוק תכשירי ברזל רבים . 
כדאי לשאול את הרוקח האם מתגובות שהוא שומע מאנשים הוא יודע להגיד איזה תכשיר ברזל גורם הכי פחות לתופעות לואי . 
בכל מקרה , לטווח ארוך מומלץ להשתמש במולטיויטמין כמו צנטרום על מנת לספק לגוף את כמות הברזל היומית הנדרשת ולמנוע התפתחות מחסורים בעתיד . 
ויטמינים ושיניים , תשובה לאסנת 
אילה אורי , מנהלת הפורום 
30/06/05 14:26 
השיניים עצמן נוצרות בגיל צעיר יחסית , לכן שינויים תזונתיים בגיל מאוחר יותר כבר לא ממש ישפיע על הרכב השן , ובדרך כלל מה שמשנה את הנטיה לעעשת ( כמובן מעבר להיגיינת הפה ) הוא לאו דווקא הרכב השן עצמה , אלא דרגת החומציות בפה , המאפשרת את קיומם ופעילותם של חיידקי העששת , או מונעת מהם לפעול . 
מה שחשוב הוא לספק לגוף מרכיבים תזונתיים שישמרו על בריאות החניכיים כמו גם על יתר רקמות הגוף , כולל ויטמין C , אבץ , ברזל ורבים נוספים . 
שימוש קבוע במולטיויטמין כמו צנטרום הוא דרך מצויינת לספק לגוף מרכיבים תזונתיים אלה . 
ייתכן שכדאי להכניס את השאלה גם לפורום רפואת השיניים . 
ילדה צמחונית , תשובה להילה 
אילה אורי , מנהלת הפורום 
30/06/05 14:15 
לילדה בגיל זה שאינה אוכלת בשר ודגים ניתן אולי לתת תחליפי חלבון המבוססים על סויה , כגון מוצרי טבעול . 
מוצרים אלה מועשרים בדרך כלל בתוספת ויטמינים כולל B 12 , אך צמחונים נוטים לפתח מחסורים גם במרכיבים נוספים כמו ברזל , אבץ , וויטמין D , לכן כדאי שהיא תיקח גם מולטיויטמין לילדים בטבליות לעיסה כמו " צנטרום ג''וניור" ( ניתן לתת לה שתי טבליות ליום ) . 
מבחינת החלבון , צירוף צמחוני אפשרי שנותן חלבון מלא ( אך לא בהכרח את כל הויטמינים והמינרלים שמגיעים מבשר ) הוא דגנים וקטניות , כגון לחם ( רצוי מלא ) עם חומוס , מג''דרה ( צירוף של אורז ועדשים ) ועוד . 
ויטמין C 
מיכלי 
29/06/05 16:08 
כמה ויטמין סי . 
צריך לקחת ביום כדי לספק את הצריכה יומית לאשה בת 30 אחרי לידה . 
כמה כוסות מיץ תפוזים צריך לשתות ביום במקום הויטמין ? 
תחליפים לברזל 
שרינה 
28/06/05 11:41 
מהו התחליף הטבעי היעיל ביותר לברזל . 
אני לוקחת " סלואו - פה " שגורם לי לעצירות קשה ולבעיות אחרות . 
לא מתאים , כמובן להמשיך עם זה . 
האם יש ויטמינים או תכשירים טבעיים טובים מספיק ? 
ויטמינים לחיזוק השיניים 
אסנת 
27/06/05 13:57 
האם קיימים ויטמינים היכולים לתמוך בחיזוק השיננם בפה ? 
יש לי שיניים חלשות ואני מודאגת מכך שאני עלולה לאבד אותן בגיל צעיר . 
אני בטיפולי שיניים קבועים . 
אבל , עולה בדעתי שאולי תוספי מזון מתאימים יכולים לעצור את ההידרדרות . 
אם יש לך מידע עבורי בנושא זה , אודה לך מאוד . 
ויטמינים לחיזוק השיניים 
אסנת 
27/06/05 13:50 
האם קיימים ויטמינים היכולים לתמוך בחיזוק השיננם בפה ? 
יש לי שיניים חלשות ואני מודאגת מכך שאני עלולה לאבד אותן בגיל צעיר . 
אני בטיפולי שיניים קבועים . 
אבל , עולה בדעתי שאולי תוספי מזון מתאימים יכולים לעצור את ההידרדרות . 
אם יש לך מידע עבורי בנושא זה , אודה לך מאוד . 
ילדה צמחונית 
הילה 
27/06/05 09:41 
מה רצוי להוסיף לילדה צמחונית המסרבת לאכול בשר ודגים . 
היא בת 10 , אוכלת בכלל מעט מאוד . 
האם אגוזים ושקדים יכולים להוות תחליף ? 
מה הכמויות ? 
איזה ויטמינים כדאי להוסיף לתפריט הדל שלה ? 
האם כדאי לעשות בדיקות מדי פעם ? 
מהיכן תקבל בי . 
12 ? 
ויטמינים בהריון , תשובה למיטל 
אילה אורי , מנהלת הפורום 
26/06/05 14:57 
היי מיטל , קודם כל שיהיה בשעה טובה . 
מומלץ שתיטלי מולטיויטמין המותאם לנשים הרות ומניקות כגון " מטרנה " בטבליות . 
מולטיויטמין כזה יספק לך כמות מספקת של ברזל , חומצה פולית , ויטמינים נוספים מקבוצה B , מינרלים כמו אבץ ומגנזיום במינון מוגבר ועוד . 
במידה שנטלת עד עתה תוספות ברזל וחומצה פולית בנפרד , תוכלי להפסיק ליטול אותן אם תעברי לשימוש במולטיויטמין . 
לעיתים בחודשי ההריון המתקדמים יותר יש ירידה ברמת הברזל , המתבטאת בירידה ברמת ההמוגלובין שתוככלי לראות בבדיקות השגרתיות שעושים במהלך ההריון , ואז יש צורך בכל זאת ליטול תוספת ברזל בנוסף למולטיויטמין . 
לאחר הלידה , ועם סיום תקופת ההנקה , או אחרי כשלושה חודשי הנקה , תוכלי לעבור להשתמש במולטיויטמין המותאם לתחזוקה שוטפת ושימוש קבוע כמו " צנטרום " . 
אומגה 3 , תשובה לקרן 
אילה אורי , מנהלת הפורום 
26/06/05 14:51 
אומגה 3 הוא סוג של חומצות שומן חיוניות המצויות באחוז גבוה בשומן של דגים מהים הצפוני כגון סלמון , סול , מקרל , הליבוט ועוד . 
יתרונן של חומצות שומן אלה הוא שהן מפחיתות את קרישת הדם , לכן הן מפחיתות את הסיכון להתקפי לב ושבץ מוחי . 
בשנים האחרונות נמצא שהן אף עשויות להפחית דיכאון . 
נטילת כמוסות ( קפסולות ) המכילות שמן דגים הינה תחליף טוב למי שאינו אוהב דגים . 
המינון היומי המומלץ במרבית התכשירים של אומגה 3 הוא 2 כמוסות ליום , לא ידוע לי שקיים מינון שונה לנשים בהריון . 
חשוב לציין כי נטילת אומגה 3 אינה תחליף להשלמת ויטמינים ומינרלים חיוניים , שאותם ניתן ליטול בצורת מולטיויטמין ( בתקופת הריון קיימים מולטיויטמינים המותאמים לאשה הרה ) . 
השלמת ויטמינים בהריון - תוספת לשאלה 
מיטל 
23/06/05 14:54 
אני בת 29 , וזהו הריון ראשון שלי . 
בדרך כלל אני בעלת מבנה גוף קצת מלא , משקל עודף של כ - 8 ק"ג . 
אני בחורה בריאה ולא סובלת ממחלות כלשהן , לא מעשנת , צמחונית - ללא בשר אבל אוכלת מעט דגים . 
ויטמינים בהריון 
מיטל 
23/06/05 14:53 
בשעה טובה אנחנו בהריון עם תאומים , בחודש לשישי . 
מה המשמעות של הדבר מבחינת הצורך בהשלמת ויטמינים עבורי ? 
אומגה 3 
קרן 
22/06/05 12:45 
יש הרה פרסום לאומגה 3 . 
מה היתרונות של ויטמין זה ? 
האם זה במקום אכילת דגים למי שלא אוהב דגים , כמוני ולא מסוגל לאכול אותם ? 
מה המינון המומלץ לאשה בהריון ? 
ויטמינים לגבר אחרי דיאטה , תשובה לדודי 
אילה אורי , מנהלת הפורום 
21/06/05 14:53 
דודי שלום , בפנייתך לא ציינת את פרק הזמן שלקח לך לרזות 15 ק"ג . 
נתון זה חשוב , כיוון שאם הירידה במשקל היתה תוך פרק זמן קצר מדי ( קצב ירידה במשקל רצוי הוא כחצי ק"ג בשבוע , כלומר כשני ק"ג בחודש ) , ייתכן שכמות המזון שאתה אוכל מועטה מדי לצרכיך , ותחושת העירפול וה " צלילה " הינם סימפטומים של רעב או ירידה ברמת הסוכר , המתרחשת בעקבות כך שאינך אוכל במשך מספר שעות . 
כמו כן חשוב שתקפיד על שתיה מרובה , בעיקר של מים . 
ייתכן שבעקבות הדיאטה התפתחו אצלך מחסורים בויטמינים ומינרלים , ואולי אפילו פיתחת אנמיה כתוצאה ממחסור בברזל ו/או בויטמין B 12 . כדי לקבוע זאת מומלץ שתבצע בדיקת דם . 
הבדיקות השגרתיות אינן בודקות אמנם את כל מגוון הויטמינים והמינרלים , אלא בודקות רק את רמת הברזל , B 12 והחומצה פולית , אך יכולות לקבוע אם קיימת אנמיה . 
מומלץ שתיטול בקביעות השלמה של מולטיויטמין כמו " צנטרום " ( המכיל גם לייקופן , ולכן נקרא " צנטרום לייקופן " ) אשר יספק לגופך ויטמינים ומינרלים חיוניים , שסביר להניח שאינך מקבל אותם מהתזונה בכמות מספקת . 
במידה שאינך סובל מיתר לחץ דם ואינך משתמש בתרופות מרשם להורדת לחץ דם או למניעת קרישה , תוכל להשתמש במולטיויטמין אחר מסדרת צנטרום , הנקרא " צנטרום פרפורמנס " ומיועד בד"כ לטווח הגילאים 18 - 35 . 
יתרונו בכך שהוא מכיל ג''ינסנג וגינקו בילובה , שיכולים לסייע בהגברת האנרגיה , החיוניות והריכוז . 
מידע נוסף תוכל למצוא באתר האינטרנט www.centrum.co.il אין הבדל עקרוני בצריכה של ויטמינים בין גברים לנשים , כיוון שהגוף האנושי זקוק לאותם ויטמינים ומינרלים לצורך תפקוד מערכות המשותפות לשני המינים - מערכת השרירים , השלד , הראייה וכו'', לכן מולטיויטמין כמו צנטרום מתאים לשני המינים . 
ויטמינים לגיל הזהב , תשובה לשולמית מרחובות 
אילה אורי , מנהלת הפורום 
21/06/05 14:33 
בגיל הזהב קיימת ירידה בספיגת מרכיבים תזונתיים שונים , ובכללם הויטמינים והמינרלים . 
כבסיס להשלמת התזונה מומלץ שתיקחי מולטיויטמין , המכיל את כל סוגי הויטמינים והמינרלים שהגוף זקוק להם בטבליה אחת , כדוגמת " צנטרום סילבר " . 
החולשה והעייפות שציינת עלולות לנבוע בחלק מהמקרים מאנמיה כתוצאה ממחסור בברזל ו/או בויטמין B 12 . לכן מומלץ שתבצעי גם בדיקת דם , ובמידה שקיים חוסר באחד מהשניים או בשניהם , מומלץ שתיטלי גם תוספת שלהם בנפרד במינון גבוה יותר , לפחות למשך תקופה מסויימת , ואם מדובר מחסור בברזל , מומלץ שתשתמשי ב " צנטרום עם לייקופן " ולא ב " צנטרום סילבר " ( אשר אינו מכיל ברזל ) . 
חוסר ב - B 12 שכיח למדי באוכלוסיב בגיל הזהב , כיוון שקיימת ירידה טבעית ביכולת הספיגה שלו בגוף , ולעיתים אנשים משתמשים בקביעות חוץ מהמולטיויטמין , גם בכדור B 12 למציצה מתחת ללשון . 
[ 1 - 10 ] 11 12 13 14 
