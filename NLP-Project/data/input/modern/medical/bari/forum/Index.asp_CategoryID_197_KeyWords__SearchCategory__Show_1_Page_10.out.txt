מנהל הפורום : ד"ר גיא אלמוג , ראש תחום כירופרקטיקה בשיר"מ - בבית החולים " אסף הרופא " . בוגר הקולג' הבריטי לכירופרקטיקה AECC . 
לאחר מכן התמחה בפציעות ספורט וגפיים בבית החולים Sollihul שבאנגליה . 
חבר הקול ' ג המלכותי הבריטי לכירופרקטורים מומחים בפקולטת אוקספורד וכירופרקטור לנבחרת הבריטית לאולימפיאדת אתונה 2004 . 
אחראי על פרסום מחקרים בתחום פציעות צליפת שוט , שיקום צווארי וארגונומיה . 
לפניות : מחלקת שיר"מ בביה"ח אסף הרופא , צריפין . 
מרפאה פרטית : עין הקורא 10 ראשל"צ 03 - 9567818 . 
לכתבות מאת ד"ר אלמוג : כירופרקטיקה - 20 שיטות טיפול טבעיות , פריצת דיסק - עובדות מול מיתוסים , כאבי כתפיים 
שאלות ותשובות יתפרסמו בפורום רק לאחר אישור הנהלת האתר 
שבר מאמץ 
שוקי 
20/07/05 07:23 
לפני למעלה משנה אובחן אצלי שבר מאמץ בגב תחתון . 
אני משחק כדורסל בליגה למקומות עבודה ומאז הפסקתי לשחק . 
אני סובל מכאבים כל הזמן . 
כמה זמן לוקח לזה לעבור , למה כל כך הרבה זמן , ומה עוד ניתן לעשות בעניין זה ? 
שוקי 
ד"ר גיא אלמוג מנהל הפורום 
20/07/05 10:14 
שבר מאמץ בגב התחתון יכול לקחת חודשים לפני החלמה , חשוב לברר היכן בדיוק השבר ומה דרגתו . 
אני מניח שעברת בדיקת CT או MRI בתוספת מיפוי עצמות לפני שאובחנת כסובל משבר מאמץ . 
במצבך הייתי פונה למומחה עם כל הבדיקות והצילומים לבירור נוסף כיוון ששבר מאמץ אמור היה להחלים בטווח של שנה . 
ישנם מקרים שבהם השבר ממאן להתאחות עקב ביומכאניקה לקויה של האיזור הפגוע ובמקרים כאלו כירופרקטור יכול לעזור . 
עצתי לך היא לרכז את כל המידע , לפנות לרופא המשפחה ולבקש טופס 17 למרפאת הגב בביה"ח אסף הרופא . 
בסיום הבירור ניתן יהיה להעריך את מצבך ולהטוות טיפול נכון . 
בברכת בריאות שלמה , 
ד"ר גיא אלמוג 
דיאטה וכאבים בשרירים 
עידו 
20/07/05 00:05 
שלום , אני עושה עכשיו דיאטה למטרת הרזיה של 15 ק"ג בערך , בהנחיית דיאטנית . 
יש לי כל הזמן התכווצויות בשרירים ברגליים ואני לא מבין ממה זה קורה אבל זה מאוד מפריע לי , ואפילו מלחיץ כשזה מופיע בזמן נהיגה ולא תמיד אני יכול לעצור בצידי הכביש , כמו בדרך בינעירונית מהירה . 
האם זה קשור לדיאטה ולמזון , ואם לא - ממה זה קורה , ובכל מקרה - מה אפשר לעשות כשההתכווצויות תוקפות אותי בכלל ובעיקר במצבים לא נוחים במיוחד . 
עידו 
ד"ר אלמוג מנהל הפורום 
20/07/05 08:46 
התכווצויות שרירים לא רצוניות לרוב נובעות מחוסר איזון במלחים ומינרלים , אני לא מכיר את הדיאטה שלך בכדי להגיב בנושא אך תיאורטית הקשר יכול להתקיים . 
הפתרון לרוב מצוי בלקיחת תוסף מזון - מגנזיום למשך כ 4 - 8 שבועות והתייעצות עם הדיאטנית . 
בזמן ההתכווצות אין הרבה שתוכל לעשות מלבד לנסות ולשחרר את הרגל . 
שיטה אחת היא דווקה בזמן ההתכווצות לכווץ את השריר למספר שניות ורק אח"כ לנסות ולמתוח . 
בברכת בריות שלמה , 
ד"ר גיא אלמוג 
קיפוזיס 
עזרא 
19/07/05 20:25 
החולייה בעמוד השדרה בין השכמות כואבת לי מאוד בעשיית כפיפות בטן , ואפילו בגלל נגיעות . 
נאמר לי שמדובר במחלה בשם קיפוזיס . 
האם זה נכון ומה המשמעות של מחלה זו ? 
האם יש פוטנציאל להתדרדרות לבעיות יותר חמורות באיזור זה ? 
מה הטיפול ומה הדרך לעצור את הבעיה ? 
עזרה שלום 
ד"ר אלמוג מנהל הפורום 
20/07/05 08:42 
קיפוזיס זו אינה מחלה אלה התיאור של הקימור התקין באיזור הגב העליון . 
במקרים של שבר בחוליה או אוסטיאופורוזיס ( התדלדלות העצם ) מתקדם הכיפוף קדימה ויכול ליצור גיבנת , כמובן שהדבר מלווה בכאבים . 
בלי לדעת את גילך , מצבך הרפואי או ההיסטוריה של הבעיה לא ניתן להעריך את מקור הכאב אך הרבה יותר סביר להניח כי מדובר בפציעה של מפרק בין חוליתי או המפרק הצלעי - חוליתי שקיים באיזור . 
אני ממליץ לך לפנות למומחה לשם אבחון וטיפול . 
ברוב המקרים הבעיות הללו מתגלות כפשוטות מאוד לפתרון . 
בברכת בריאות שלמה , 
ד"ר גיא אלמוג 
הידרותרפיה לכאבי גב תחתון 
בילהה 
18/07/05 23:27 
קראתי בחודשים האחרונים על יתרונות גדולים שיש להידרותרפיה . 
אני עצמי לא ניסיתי . 
יש לי ( אני בת 55 , מלאה למדי בגוף ) כאבים קבועים בגב תחתון מזה תקופה ארוכה ולמעשה לא מצאתי כל פיתרון . 
בנוסף , גם נפיחות באיזור זה . 
האם הידרותרפיה מתאימה לטיפול בכאבי גב תחתון , ובאיזה אופן הדבר בא לידי ביטוי , והאם הטיפול יכול לעזור גם לנפיחות , שהיא בעצם בצקתית . 
בילהה שלום 
ד"ר אלמוג מנהל הפורום 
20/07/05 08:36 
הידרוטרפיה היא שיטת טיפול במים אשר מתבצעת בבריכות שיקומיות פרטיות ובמסגרת מרפאות השיקום בבתי החולים . 
השיטה מוצלחת לסובלים מכאבי גב על רקע שרירי והגבלת תנועה מפרקית . 
חשוב לברר היטב את הגורם לכאביך לפני בחירה של שיטת טיפול , עצתי לך היא לפנות למומחה לשם אבחנה והתייעצות . 
אשמח לייעץ לך בעתיד , 
בברכת בריאות שלמה , 
ד"ר אלמוג 
כאבי גב תחתון 
חיים , באר שבע 
17/07/05 12:16 
שלום ד"ר אלמוג , אני בן 50 , רזה , עושה ספורט . 
אני לא מבין למה אני כל בוקר מתעורר עם כאבי גב תחתון . 
אם אני ישן יותר מ - 5 שעות זה גורם לכאבים כאלה , אבל כל כך מעט שעות שינה גורמות לי לעייפות במשך היום , ולתרדמה במשך שעות היום , בעיקר אחרי ארוחת הצוהריים . 
ממה נובע הכאב בגב התחתון ואיך לנטרל אותו ? 
איזה תרגילים לעשות ? 
האם לישון בצורה אחרת ? 
( אני ישן על הגב ועל הצד ) . 
חיים שלום 
ד"ר אלמוג מנהל הפורום 
17/07/05 15:12 
הכאבים אותם אתה מתאר מוכרים ושכיחים מאוד . 
חשוב להבדיל בין כאב בשעות הלילה לבין כאבים כאשר רק מתעוררים . 
הכאבים שאותם אתה מתאר נובעים בדר"כ מאחת משתי סיבות , האחת מזרן באיכות נמוכה או כזה שכבר נשחק ( אורך חיי מזרן לא עולים על 8 שנים ) או לחילופין כאבים על רקע של דלקת פרקים שחיקתית שמחמירים עקב הירידה בתנועה שחלה במהלך הלילה . 
אם החלפת מזרן לאחרונה ללא הועיל כנראה שמדובר באפשרות השניה , חשוב להבדק ולאשר את ההבחנה ואם אכן מדובר במקרה שכזה אזי תרגילים מסוימים לפני השינה , לקיחת גלוקוזמין סולפאט ( החומר הפעיל במגה גלופלקס ועוד תוספים אחרים ) וכן טיפולים תנועתיים יכולים לעזור . 
חשוב לפני הכל לערוך בירור באמצעות צילום גב פשוט . 
אשמח לפרט יותר כאשר יהיו בידך תוצאות הצילום . 
בברכה ד"ר אלמוג 
התעמלות נכונה 
אורי 
06/08/05 14:59 
לא כל כך חשוב על איזה מזרן ישנים . 
חשוב הרבה יותר באיזה תנוחה ישנים . 
שינה בתנוחה נכונה ומתאימה , ותירגול נבון , יתנו מענה מהיר לבעיה . 
זה שאתה " עושה ספורט " כדבריך , לא בהכרח מפחית את הסיכויים לכאבי גב . 
לפעמים רק להיפך . 
הליכה ריצה , שחיה , טניס , חדר כושר , ועוד , אלה פעילויות מעודדות התפתחות כאבי גב , ומחיבות תירגול מפצה . 
לפרטים נוספים - 764231 - 0505 בהצלחה רבה אורי . 
סקוליוזיס 
אסנת 
16/07/05 19:31 
בצעירותי , בגיל העשרה אובחנה אצלי סקוליוזיס קלה . 
הסתבר שיש הפרש של 2 ס"מ באורך שתי הרגליים . 
זה לא נראה לעין בהליכה , אבל אני חשתי זאת . 
התבגרתי וסיימתי את תהליך הגדילה וכאבי הגב עברו . 
עתה , בגיל 40 בקירוב , כאב הגב חוזרים . 
אינני יודעת אם במשך השנים הסקוליוזיס היתה סטטית כי מה שלא כואב לא שומעים ולא רואים וגם לא בודקים כנראה . 
כל השנים אני נועלת נעלי עקב , לעיתים גבוהים ( בעיקר בערב ) ובד"כ בינוניים ויציבים . 
לעיתים הייתי מרגישה נטיה קלה בהליכה אבל זה לא הפריע לי . 
לא עשיתי דבר בענין . 
לא מדרסים , לא סםורט מיוחד או תרגילים כלשהם , גם לא צילומים כדי לבדוק מה המצב . 
האם יתכן שזה נעצר והמקור לכאבים הוא אחר ? 
אני מרגישה כאב לאורך עמוד השידרה עם דגש למרכז הגב . 
אסנת שלום 
ד"ר גיא אלמוג 
17/07/05 10:11 
חשוב לברר את מיקום וזווית העקמת בכדי לענות לך באופן מדויק וכן חשוב לודא שאכן מדובר בהפרש באורך רגלים של 2 ס"מ . 
כ 80 % מאיתנו מתהלכים עם הפרש של עד 5 מ"מ וברמה זו ההפרש לא נחשב משמעותי , הפרש של 2 ס"מ יכול לנבוע כתוצאה מהעקמת או אפילו ליצור אותה . 
בכל מקרא העקמת ככל הנראה הפסיקה להתקדם ( ומכאן ירידת הכאב ) עם סיום התבגרות השלד ( מספר שנים לאחר קבלת המחזור הראשון ) אך גם כאשר העקמת יציבה ישנם מפרקים , שרירים ודיסקים שנתונים בלחץ מתמיד עקב התפקוד הביומכאני הלקוי . 
כיום אנו מעריכים כי בגיל צעיר לגוף יש את היכולת להתמודד ו " לפצות " על המבנה הלקוי . 
ככל שאנו מתבגרים והלחצים מצטברים יכולת זו נשחקת והכאבים מתגברים . 
עצתי לך היא לפנות לד"ר מוסמך לכירופרקטיקה עם צילומי גב עדכניים . 
בבדיקה הכירופרקט ימדוד את זוויות העקמת , את אורך הרגלים וינסה לברר את מקור הכאבים . 
עם כל ההסטוריה שאת עברת יתכן שלכאביך החדשים באמת אין כל קשר לעקמת אך לשם כך עלייך להבדק . 
בברכת בריאות שלמה , 
ד"ר אלמוג 
סקוליוזיס 
יעקב חיים וינברג 
26/07/05 09:19 
שלום אסנת , 
כפי שד"ר אלמוג , מנהל הפורום אמר , קודם יש צורך שהוא יבדוק אותך ויראה באיזו דרך יטפל בכאבי הגב החדשים שלך . 
אחרי כן , לצורך טיפול תומך יהיה צורך גם לטפל בנושא ההבדלים באורך הרגליים . 
חשוב יהיה לברר מה ההבדל המדוייק ביניהן . 
הטיפול יכלול מדרסים שיאזנו את האגן , ויתרמו את תרומתם למניעת נזק עתידי . 
בברכה , יעקב חיים וינברג - מומחה לפתרון בעיות רגליים www.footsupport.co.il 
תרגילי כושר עם פריצת דיסק 
אהרון 
12/07/05 15:42 
לפני שלוש שנים היתה לי פריצת דיסק בגב תחתון . 
למרות המצב עברתי את זה ללא ניתוח . 
איזה תרגילי כושר אני יכול לעשות כדי לחזק את הגב והכתפיים ? 
מי יכול להנחות אותי בעניין זה ואולי תוכל לתת לי כמה דוגמאות לתרגילים שאני יכול לעשות בבית . 
איזה מכשירים ואביזרים אני צריך לרכוש לשם כך . 
אהרון שלום 
ד"ר גיא אלמוג 
13/07/05 14:20 
תרגילי חיזוק שרירי הבטן והגב יעזרו לך להקטין את הסיכויים לפריצה נוספת של הדיסק הפגוע . 
מגוון תרגילים רלוונטיים ניתן למצוא במסגרת שיעורי פילאטיס . 
במקביל ישנם תרגילים שמטרתם לשמור על תנועה תקינה בגב ובהם מתמחים מדריכי פלדנקרייז . 
כמובן ששחיה נכונה ( רצוי חתירה או שחיית גב ) יכולה לתרום לך רבות . 
עצתי לך היא לנסות שיעור פילאטיס או פלדנקרייז ולראות מה מתאים לך יותר ולשלב זאת עם שחיה נכונה או אפילו הליכה ותרגילים במים ( יש להוועץ במדריך שחיה ) . 
בהצלחה ובריאות שלמה , 
ד"ר גיא אלמוג 
טיפול לפני ובמהלך הריון 
גיתית 
10/07/05 16:15 
האם מותר לעשות טיפול כירופרקטי במהלך תקופת נסיון להכנס להריון ובמהלך הריון ? 
גיתית שלום 
ד"ר גיא אלמוג 
10/07/05 19:06 
אין מניעה מטיפול כירופרקטי לפני ובמהלך הריון , חשוב לידע את הכירופרקט באיזה שלב של ההריון את מצויה בכדי שהוא יתאים את הטיפול הנכון בהתאם לשינויים שעוברים על גופך וימנע מטכניקות בעלות סיכון תיאורטי . 
ישנם מחקרים רבים שנערכו בבתי חולים גדולים בארה"ב ואנגליה שהראו כי טיפול במהלך ההריון יכול להקל על כאבי הגב והאגן במהלך ההריון ולהוריד את משך הלידה בעד 30 % בממוצע ( יש חשיבות רבה לתפקוד תקין של מפרקי האגן בזמן הלידה ) . 
בהצלחה ומזל טוב , 
ד"ר גיא אלמוג 
פריצת דיסק L 4 - L5-S1 
me 
08/07/05 09:23 
שלום רב , בשנת 98 עקב תאונת דרכים נוצרו 2 פריצות דיסק , טופלתי בזריקות אפידורליות וחזרתי לתפקד אחרי חודש . 
בשנת 2003 היה התקף לחודש ימים ונוטרלתי לחלוטין , חזרתי לפעילות אך נותרו 2 אצבעות רדומות / מנורמלות ברגל ימין והקרנה תמידית . 
טופלתי ע"י כירופרקט באופן קבוע לפני ולאחר ההתקף עד לפני שנה ( הוא סגר ולא חיפשתי מישהו אחר ) וגם פילאטיס וזה לא כ"כ עזר . 
לאחרונה לאחר CT ו - MRI הבנתי שניתוח לא יהיה פה ולכן אני מחפש פתרונות תחזוקה ושימור אם לא ריפוי . 
מה דעתך ? 
כותב יקר 
ד"ר גיא אלמוג 
09/07/05 19:17 
טיפול תחזוקתי הוא בהחלט ראוי במצב בו נוצר נזק מבני קבוע לדיסקים הבין חוליתיים בגב התחתון . 
במהלך היום יום אנו כולנו מעמיסים ולוחצים את הגב התחתון ובמקרא של נזק מפריצת דיסק מוקדמת הסיכון לפריצה חדשה גדול במיוחד . 
מטרות הטיפול התחזוקתי הן לשחרר את הלחץ הנבנה באיזור הפגוע ולמנוע או לפחות לצמצם את הסיכויים לפציעה מחדש . 
כידוע רפואה מונעת קלה ומוצלחת לאין שיעור מרפואת חירום ומנסיוני גם במקרים שקרתה פציעה מחדש ההתאוששות בקרב אילו שטופלו כמניעה קלה ומהירה יותר . 
בברכת בריאות שלמה 
ד"ר גיא אלמוג 
עבודה ליד מחשב 
אורנה 
05/07/05 13:47 
אני בת 43 , עובדת למעל מעשר שעות ביום ליד מחשב . 
מדברת הרבה בטלפון . 
מה שקורה כתוצאה מכך שאני מחזיקה את השפופרת של הטלפון מתחת לכתף , הוא שצד אחד נתפס לי לגמרי , נוקשה וכואב . 
כמו כן אני מרגישה שכל הגב , הגוף הכלל תפוס ונוקשה . 
איך נכון לעבוד מול מחשב מבלי להינזק . 
מה יכול לשחרר לי את ה " תפיסות " ? 
אורנה שלום 
ד"ר גיא אלמוג 
06/07/05 13:05 
תלונתך מאוד מוכרת וידוע וחשוב לפתור את מקור הבעיה לשם השגת תוצאות ארוכות טווח . 
את יכולה לפנות לכירופרקטור לעזרה אך ללא פתרון ארגונומי ( התאמת סביבת העבודה לצרכייך ) התוצאות לא יחזיקו מעמד לאורך זמן . 
הפתרון האידיאלי הוא להזמין יועץ ארגונומי שיבדוק את משרדך ויתאים אותו לצרכייך לחלופין ניתן לעשות זאת עצמאית . 
בשבוע הקרוב אני מקווה להעלות לאתר כתבה שתאפשר לקוראים לבחון את סביבת עבודתם ולבצע תיקונים קלים בעצמם . 
בברכת בריאות שלמה , 
ד"ר גיא אלמוג 
כאבי גב בעקבות תאונת דרכים 
משה , מושב באיזור השרון 
05/07/05 08:11 
אני בן , ולפני 30 כמה חודשים עברתי תאונת דרכים שהשאירה אותי עם כאבים בצד ימין בצוואר ומכאבים בגב התחתון , במשך כל היום , ובעיקר כאדר אני בחוסר תנועה בשעות הלילה . 
אני קם בבוקר עם כאב חזק עוד יותר . 
אורטופד שבדק אותי החליט שיש לי הגבלת תנועה קלה בצוואר אך כל הנוירולוגיה תקינה . 
גם הצילומים והמיפוי עצמות ששלח אתי היו ללא מימצא מיוחד . 
איזה טיפול מומלץ על ידך במקרה כזה . 
אני מתגורר באיזור השרון . 
משה שלום 
ד"ר גיא אלמוג 
06/07/05 12:59 
אתה מתאר פציעת " צליפת שוט " מקטגוריה 2 . 
הכוונה היא לפגיעה במפרקים וברקמות רכות אשר מטבען אינן מופיעות בצילומים או בסריקת עצמות . 
במחקר שפורסם בירחון היוקרתי SPINE הוכח כי הטיפולים היחידים שהוכיחו הצלחה הם לקיחת משכחי כאבים לזמן קצר וכירופרקטיקה . 
אני ממליץ לך לפנות לכירופרקטור מוסמך להתחלת שיקום בהקדם האפשרי . 
בצקות ברגליים . 
נינה 
03/07/05 07:29 
שלום לד"ר אלמוג , שאלתתי דןקא בענייני רגליים אבל אולי בכל זאת תוכל להשיב לי , בנושא בצקות ברגלים . 
יש לי בעיה - כאשר אני קמה בבוקר - הרגליים נראות עדיין בסדר לאחר מנוחת לילה וכוונתי לשוקיים . 
אחרי עמידה והליכה של זמן קצר אפילו - הרגליים כבר נפוחות יותר . 
בקיצור בצקות . 
האם יש דרך לשפר את המצב כדי להקל על כך ? 
התזונה שלי ממילא דלת מלח מאוד . 
אולי יש תרגילים או מסג' ' או משהו אחר . 
אודה לתשובך . 
נינה שלום 
ד"ר גיא אלמוג 
03/07/05 09:58 
בנוגע לבצקות ברגליים , ראשית כל ישנן מספר בדיקות שעליך לערוך בכדי לברר את מקור הבעיה . 
הבירור יכול להערך ע"י רופא המשפחה במספר בדיקות דם פשוטות ובדיקת DOPPLER בה נבדקת זרימת הדם באמצעות אולטרהסאונד . 
לאחר הבירור רופא המשפחה יכול להציע לך מגוון טיפולים . 
כטיפול סמפטומתי בלבד את יכולה להעזר בגרביים אלסטיות המיועדות למקרים שכאלו ואותן ניתן למצוא בכל חנות אורטופדית או בית מרקחת . 
כמו כן ישנם מספר מכשירי מסא''ג לרגליים המתיימרים לעזור ( אמריקן קומפורט ) . 
אני ממליץ לך לפנות לבירור לפני רכישת העזרים שהוזכרו . 
בברכת בריאות שלמה , 
ד"ר גיא אלמוג 
כאבים בצואר ובכתפיים 
רויטל 
29/06/05 15:24 
אני בת 40 , משקל 80 ק"ג וגובה 166 ס"מ , מבנה גוף מוצק , לא נראית שמנה כמו שהמקל והגובה מעידים . 
בתקופה אחרונה אני סובלת מכאבים בצוואר , והשכמות . 
הכאבים מופיעים כל היום אבל בעיקר כאשר אני קמה בבוקר , אם ישנתי הרבה שעות ואני לא שינה הרבה , הכאבים חזקים במיוחד . 
שאלותי : האם זו בעיה בחוליות הצוואר ? 
איזה בדיקות צריך לעשות ואישזה טיפול לקבל ? 
האם יתכן / עודף המשקל הוא גורם מכריע כאן ? 
אני סובלת גם מבעיות בבלוטת התריס ומטו]פלת באלטרוקסין . 
הירידה שלי במשקל מאוד מאוד איטית . 
, אם בכלל , ולכן אין מה לבנות עלזה כפיתרון לכאבים . 
האם יש תרגילים שאפשר לעשות בבית ? 
רויטל שלום 
ד"ר גיא אלמוג 
29/06/05 20:17 
כעקרון קיים דיון מורכב לגבי עודף משקל וכאבי גב אבל אין מחקרים המראים על קשר בין עודף משקל וכאבי צוואר . 
מתיאורך ניתן להעריך כי מקור הכאב הוא במפרקי החוליות הצוואריות אך לשם קביעה חד משמעית עלייך לפנות ולהבדק . 
עצתי לך היא לארגן צילום צווארי דרך רופא המשפחה ולפנות לכירופרקטור מוסמך באיזור מגורייך לשם בדיקה יסודית וטיפול . 
בברכת בריאות שלמה , 
ד"ר גיא אלמוג 
פתרון לכאבי צוואר . 
ירון.ב 
25/09/05 00:16 
היי ברצוני לומר דבר מנסיוני האישי . 
במשך שנה לערך האחרונה סבלתי מבעיות צוואר ושכמות עקב נפילה על הגב , כל בוקר הקימה לוותה בכאבים עצומים בצוואר , פניתי כמעט לכל טיפול אלטרנטיבי שקיים דבר לא עזר - עד הרגע שהחלפתי כרית ! ! ! פשוט לא להאמין כבר בבוקר הראשון לאחר שינה על הכרית הגאונית של tempur שמשווקת על ידי הולנדיה , קמתי כמו אדם נורמלי , שווה לנסות מדהים איך שדבר קטן עושה פלאות ! ! ! ירון . 
עיקצוצים בכפות הרגליים והידיים 
שירה , ירושלמית 
28/06/05 09:10 
ממה זה יכול לנבוע ? 
אני סובלת מכך בכל שעות היום והלילה אם אני ערה ולא יודעת מאיפה להתחיל את הבדיקה ? 
האם זה יכול להיות מהגב - עמוד השידרה ? 
חוליות ? 
האם יש לך כיוון מהתחום שלך ? 
שירה שלום 
ד"ר גיא אלמוג 
29/06/05 19:43 
ישנם מספר גורמים אפשריים לעקצוצים אותם את מתארת כאשר חלקם יכולים להיות ממקור חולייתי . 
לדעתי לפני שאת פונה לכירופרקטור למטרת טיפול כדאי לפנות לרופא המשפחה בבקשה לבדיקות דם ולבדיקת EMG והולכה עיצבית NCS . 
ברגע שיהיו בידיך התשובות אשמח לייעץ לך בהמשך . 
בברכת בריאות שלמה , 
ד"ר גיא אלמוג 
דלקת בעצב שבין הצלעות הגורמת לכאב 
מרים , פתח תקווה 
24/06/05 11:39 
ד"ר אלמוג שלום , קו האורך שמבית השחי ועד למותניים כואב לי מאוד , ובעיקרכאשר אני נוגעת , אני חשה כאב ואפילו שהמקום חם . 
עשיתי CT של בית החזה כי הכאב חדר מתחת לשד הימני , עשיתי מיפוי עצמות והכל תקין . 
לבסוף עלה החשד לדלקת בעצב בין הצלעות . 
הכאב גורם לי גם לקוצר נשימה ולכאב מוקרן לסיבה . מדובר בבעיה הנמשכת קרוב לשנה ! ! ! האם יש טיפול ( לא תרופתי ) להקלה או לסיום ? 
נואשתי כבר מריצות בין רופאים אורטופדים לבסוף לא אומרים לי דבר . 
מרים שלום 
ד"ר גיא אלמוג 
25/06/05 11:37 
לבעיה שאת מתארת קוראים intercostal neuralgia ובתרגום חופשי - גירוי עצבי בין צלעתי . 
ברוב המקרים הבעיה נובעת משריר בין צלעי או המפרק בין הצלע לחוליות הגב שמגרה את העצב שיוצא מאיזור הגב לכיוון החזה . 
הטיפול בבעיה הוא פשוט ומוצלח מאוד ואני ממליץ לך לפנות לכירופרקטור מוסמך באיזור מגורייך בהקדם . 
בברכת בריאות שלמה 
ד"ר אלמוג 
כבר ניסיתי טיפול כזה 
מרים 
27/06/05 07:23 
ד"ר אלמוג שלום , כבר ניסיתי טיפול כזה וללא הצלחה . 
הכאב חזר . 
מה עושים ? 
מרים שלום 
ד"ר אלמוג 
27/06/05 08:53 
במידה וניסית טיפול כירופרקטי למשך זמן ללא הטבה ישנן מספר טכניקות נוספות שיכולות לעזור כגון דיקור סיני וטיפולים בעזרת זרמים חשמליים . 
במידה וכבר ניסית טיפולים שכאלו ללא הועיל אני מציע שתגיעי להבדק . 
במידה ואת מעוניינת להבדק באסף הרופא את צריכה לבקש טופס 17 מרופא המשפחה ולקבוע תור למרפאת החוץ האורטופדית לד"ר מירובסקי , אנקשטיין או שלמון . 
לחילופין את יכולה לפנות אלי ישירות . 
בהצלחה , 
ד"ר אלמוג 
בצקת באיזור עצם הזנב 
דורית 
24/06/05 09:51 
שאלה לד"ר אלמוג : אני בת 36 , עובדת הרבה ליד מחשב . גובהי 168 ס"מ ואני שוקלת כ - 80 ק"ג . 
בחודשים האחרונים אני סובלת מכאב באיזור עצם הזנב ונפיחות גדולה . 
כל נגיעה מכאיבה . 
אני מתעוררת לפעמים בלילה מרוב כאב כי אינני יכולה לשכב על הגב ולהמשיך לישון . 
חשבתי שזו הצטברות של שומן , אבל מתברר שיש לי בצקת . 
איך מטפלים בזה ? 
מידע נוסף - אני מטופלת באלטרוקסין לבלוטת התריס ואינני מאוזנת למרות זאת . 
לכן , הירידה במשקל היא בעייתית . 
דורית שלום 
ד"ר גיא אלמוג 
25/06/05 11:31 
מה שאת מתארת הינה בצקת וכאבים הנובעים ברוב המקרים מגירוי מתמשך או פציעה של המפרקים בין עצם העצה ועצמות האגן ( SACROILLIAC JOINT ) . 
הבעיה מוכרת ומאוד שכיחה בקרב אנשים שיושבים למשך זמן ממושך וברוב המקרים ניתן לפתור זאת בקלות . 
עצתי לך היא להשתמש בקומפרס של קרח על האיזור הכואב ( כמובן שלא במגע ישיר ) למשך כרבע שעה פעמים ביום ולפנות למרפאת שיקום באיזור מגורייך לאבחון מדוייק וטיפול . 
בברכת בריאות שלמה , 
ד"ר אלמוג 
מזל טוב על הפורום החשוב ! 
יעקב חיים וינברג 
23/06/05 01:55 
שלום ד"ר אלמוג , 
אני בטוח שבאמצעות הידע שלך הפורום יצמח ואנשים יקבלו בו ידע עצום . 
עלה והצלח . 
יעקב חיים וינברג - מומחה לפתרון בעיות רגליים www.footsupport.co.il 
תודה קובי 
ד"ר אלמוג 
23/06/05 19:26 
כמו תמיד נחמד לשמוע ממך , 
ד"ש חמה ליששכר , 
להתראות , 
ד"ר גיא אלמוג 
