פורסם ב - 28.11.2004פוזאון - תרופה מצילת חיים , המהווה תקווה לחולי איידס מועמדת להיכלל בסל הבריאותפוזאון היא אחת התרופות המורכבות לייצור בהיקף גדול , שאי פעם פותחה בתעשיית התרופות . 
תהליך ייצורה כולל למעלה מ - 100 שלבים . 
בשונה מהטיפולים הקיימים , התרופה חוסמת את חדירת נגיף ה – HIV ( הגורם לאיידס ) לתא ואת שכפולו בעקבות זאת . 
משרד הבריאות אישר ב - 2004 את פוזאון Fuzeon תרופה מצילת חיים , של קבוצת הופמן לה רוש העולמית , המהווה פריצת דרך בטיפול באיידס . 
פוזאון מאפשרת לטפל בחולים שפיתחו עמידות לתרופות המקובלות . 
עד היום כל התרופות לאיידס פעלו לדיכוי הנגיף לאחר שחדר לתא . 
התרופה קיבלה אישור ה - FDA והאיחוד האירופי . 
התרופה לא מצויה בסלי הקופות . 
עמידות לתרופות - בעיה גוברת בטיפול בחולי איידסאחת הבעיות הכאובות עמה מתמודדים חולי איידס והצוותים הרפואיים היא בעיית העמידות לתרופות . 
ממחקר שנערך בארהב עולה כי 75 % מנשאי HIV נושאים נגיף שעמיד לפחות לתרופה אחת . 
בנוסף , מחקרים הראו כי כ - 20 % מהמאובחנים החדשים נדבקו מלכתחילה בנגיף עמיד , דבר המגביל את אפשרויות הטיפול בטרם החל . 
מהו מנגנון פעולתו של נגיף ה - HIV הגורם לאיידס ? 
נגיף ה - HIV שייך לקבוצת נגיפים שכדי לשכפל את עצמם חייבים לחדור לתא . 
הנגיף חודר לתאי דם לבנים מסוג מסוים הנקראים , תאי CD 4 . הנגיף תוקף את תאי ה – CD 4 , הורס אותם ובכך מחליש את מערכת החיסון . 
עם החלשות מערכת החיסון של נשאי האיידס , נגיפים , חיידקים ופרזיטים אחרים שבדכ לא משפיעים על בני אדם בריאים הופכים להיות מסכני חיים . 
כיצד מטופלים חולי איידס עד כה ? 
עד כה טופלו חולי איידס על ידי תרופות מ - 3 קבוצות ששולבו יחדיו . 
שילוב תרופות זה הוא למעשה הקוקטייל שמדכא את הנגיף ותוקף אותו בשלבים שונים של מחזור חייו . 
שני מחקרים שפורסמו במאי 2003 בכתב העת הרפואי – New England Journal of Medicine הראו כי : חולים שטופלו בפוזאון בשילוב עם תרופות נוספות היו בעלי סיכוי כפול להפחית עומס נגיפי ה - HIV עד לרמה שלא ניתן לזהותם בדם , בהשוואה לחולים שקיבלו רק שילוב של תרופות קיימות . 
אצל חולים שטופלו בפוזאון הוכפלה ספירת תאי הדם הלבנים וחל שיפור משמעותי במערכת החיסון . 
התרופה נמצאה יעילה גם בחולים קשים מאוד שלא נותרה להם אופציה טיפולית נוספת . 
ישראל - בין המדינות הראשונות בעולם לשיווק התרופה פוזאון היא אחת התרופות המורכבות לייצור בהיקף גדול , שאי פעם פותחה בתעשיית התרופות . 
תהליך ייצורה כולל למעלה מ - 100 שלבים ומשום כך עד סוף 2003 ניתן יהיה לספק את התרופה ל - 18,000 חולים בלבד בעולם . 
לאור מאמצים מיוחדים שנקטה חברת התרופות רוש פרמצבטיקה ( ישראל ) תיכלל ישראל בין המדינות שחוליהם יזכו להיות מטופלים בתרופה . 
בואו לדבר על כך בפורום מחלות זיהומיותובפורום תרופות ורוקחות פורסם לראשונה בתאריך 28 - 11 - 2004 
