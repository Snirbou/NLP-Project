מחקרים מלמדים שחייהם של קשישים המגדלים חיות מחמד הם טובים יותר וארוכים יותר . 
הראשון שעמד על הפוטנציאל הגלום בבעלי חיים ככאלה שיכולים לעזור לבני האדם בשיפור מצבים רגשיים וחברתיים , היה פרופסור בוריס לוינסון , פסיכולוג אמריקאי . 
אז , בשנות ה - 60 הוא נחשב למשוגע ונודה מהקהילה המקצועית . 
אבל הקשר של אנשים עם חיות המחמד שלהם לא נפסק מעולם , והוכיח כנראה עד כמה הוא חשוב ומועיל . 
בשנות ה - 80 תחום העבודה עם בעלי חיים זכה לעדנה , הוא הולך ומתפתח , בין היתר גם בישראל . 
נפגשתי עם דפנה גולן - שמש , עובדת סוציאלית , תרפיסטית באמנות ומרכזת פורום קשישים וחיות מחמד בחיות וחברה באוניברסיטת תא , בבית אבות גלי האופרה שבניהולה . 
בית האבות הזה , שבמרכז תל אביב , יכול היה להראות כבית אבות שגרתי , אבל בפינות רבות בבית מוצבים כלובי חיות ואקווריומים . 
הדגים , הציפורים , הארנבונים , צב המים , הצ'ינצ'ילה והיונים בחצר עושים את המקום לחי וביתי יותר . 
איך קשר עם בעלי חיים יכול לעזור לאנשים מבוגרים?יש אנשים שניתן לעזור להם בעזרת בעלי החיים . 
חיית המחמד היא מניע לפעילות וגם עוזרת להתבטא רגשית . 
יצירת קשר חברתי . 
בעל החיים יכול לשבור את הקרח ולשמש כמתווך חברתי . 
מחקרים מצאו שאנשים עם בעלי חיים נהנים מיותר אינטגרציה חברתית . 
בעל החיים פחות שופט , פחות מאיים ופחות ביקורתי ואיתו אני יכול להיות מי שאני . 
זה חשוב במיוחד במקרים של אנשים המרגישים ירידה ביכולות – בעל החיים מקבל אותם כמו שהם . 
מתקרבים יותר לאנשים עם בעלי חיים . 
קשישים משתייכים לעתים לאותן קבוצות בחברה שלא ניגשים אליהן . 
אבל , אל אדם זקן שיושב על ספסל בגינה עם כלב המצב שונה : ילדים , למשל , יבואו וישאלו שאלות , או ירצו ללטף את הכלב . 
אנשים שנמצאים בסיטואציות של עמימות חברתית נראים חביבים יותר כשהם מלווים בחיית מחמד , שמכניס חיוניות וספונטניות.יש עם מי לדבר . 
קשה יותר להגיש לבד ובודד . 
אנשים עם חיות מחמד מדווחים שהם מרגישים פחות בודדים ויותר בטוחים . 
מניע לפעילות : בעל החיים תובע מאיתנו , המטפלים בו , לפעול : לסרק , להוציא לטיול , לנקות את הכלוב . 
ההכרח לעשות יכול להוציא אותנו מן הלתרגיות ולגרום לנו להרגיש סיפוק שבעשייה . 
תחושתית : העיסוק בבעל החיים יוצר גירוי חושי . 
ביום שבו פגשתי את דפנה , דיירים מבית האבות יצרו כלי חימר לאוכל ולמים עבור החיות שלהם . 
חלקם שיחקו מדי פעם עם הארנבונים שהמתינו בסלסלה לצידם . 
דפנה מוסיפה דוגמאות כיצד בעלי החיים יכולים לסייע למטפלים : בפיזיותרפיה ובשיקום - אפשר להסוות את התרגילים הגופניים במשחק עם הכלב , כמו זריקת כדור וסימני ידיים כחלק מאימון הכלב . 
בעל החיים תלוי באדם וגורם לו לחזור לתפקוד חברתי . 
מי שיש לו חיה - יש לו תפקיד . 
עד כדי כך שיש אנשים שנמנעים מללכת לניתוח כי אין מי שיטפל בחיה . 
החיה נותנת סיבה לחיות . 
אילו פעילויות אפשר לעשות עם בעלי חיים?יש פעולות עבור בעלי החיים ויש פעולות בנושא בעלי החיים . 
פעולות עבור בעלי החיים קשורות במתן איכות חיים לחיות שבשבי : טיפול , כולל פעילות חצי רפואית עם בעלי חיים נכים ( מה שיכול לתרום רגשית עי השלכה ) שיפור הכלוב וכו ' . פעולות בנושא בעלי חיים הן לצייר כלב או חתול או ליצור בובה . 
אנשים רבים נמנעים מגידול חיית מחמד , למה בעצם ? 
לפעמים הם נמנעים כי הם חושבים שזה כרוך בהרבה בלגן , אבל הרווח גדול יותר מהקושי . 
צריך להתאים את בעל החיים , לפעמים זה אפילו ציפור בכלוב . 
דפנה מונה כמה טיפים חשובים שיכולים לעזור למי שהחליט לצרף חיית מחמד לביתו : - בעל החיים צריך להתאים לבית , לצורת החיים , לטמפרמנט . 
- לדעת מהן ההוצאות : חיסונים , אוכל , עיקור או סירוס , וטרינר , חול לחתול וכו ' . - כשבאים לתכנן תקציב חשוב לקחת בחשבון גם הוצאות אצל הוטרינר . 
- בעל החיים הכי מסוכן הוא ציפור , כי היא יכולה להעביר נגיף שגורם לדלקת ראות ולכן צריכה לעבור בדיקת קלמדיה . 
- לקבל אישור וטרינרי על כל חיה . 
- חשוב לדעת שחנויות בעלי חיים מבצעות משלוחים הביתה . 
- מטפל יכול לעזור עם חיית המחמד , אבל צריך להגדיר זאת מראש . 
הרבה מטפלים אוהבים את זה כעזר נגד שחיקה . 
- חשוב למנוע רבייה . 
- יש וטרינרים שנותנים טיפול במחיר מופחת לגמלאים , אפשר להעזר בעמותות ובמתנדבים . 
- לפני שבוחרים חיית מחמד מומלץ להוועץ ברופא המשפחה ובווטרינר . 
- לדאוג לגיבוי במצבי חולי , אישפוז וכדומה . 
ניתן להעזר בעמותות במקרים כאלה . 
- לא לשכוח את רווחת בעלי החיים . 
הם צריכים להיות בתנאים הולמים , בכלובים מספיק גדולים . 
בעל חיים חברתי צריך להיות עם בן זוג ( אפשר שתי נקבות או שני זכרים ) . 
יש לנו אחריות כלפי חיות המחמד ולא רק רווח מהם . 
- עדיף לוותר על עבודה עם בעלי חיים במקרים שאין את היכולת לטפל , כשיש בעיית אלרגיה ובעיות עור . 
במקרים של בעייה במערכת החיסונית צריך לבדוק עם רופא האישי אם אפשר לגדל חיה . 
בבתי אבות ובמרכזי יום רבים יש פעילויות שמעביר אדם שמגיע פעם בשבוע עם החיות . 
פחות בתי אבות מחזיקים פינת חי בשטחם , אם כי זה עדיף - כך נמנע מהחיות הסבל הכרוך בטילטול . 
היום יש כמה מרכזי דיור מוגן שמאפשרים לדייריהם להביא איתם את בעלי החיים שלהם . 
בנוסף לכל הייתרונות שנמנו פה , בעלי חיים יכולים לעזור גם בתחומים נוספים , ספציפיים יותר : יש בארץ כלבי שירות שאומנו למטרות ייחודיות , כמו עזרה לחולי אלצהיימר . 
הם יודעים להחזיר חולים הביתה על פי פקודה , זה חשוב במיוחד בשלבי המחלה הראשונים , כשהחלוים עדיין לא מסתייעים במטפל ; הם לומדים ללוות את האדם בסיבה עם מכשולים ויכולים להפעיל כפתור מצוקה עי לחיצה עם האף או בנביחה . 
יש כלבים שמאומנים להביא חפצים לנכים ; כלבים המיועדים לחרשים ויודעים לאותת למשל כאשר פעמון הדלת מצלצל ; כלבים שאומנו עבור אנשים עם הליכה לא יציבה . 
בעל החיים לא מתעייף . 
הוא נמצא איתך 24 שעות ביממה , לא מבקש ימי חופש , נכון להיות איתך גם באמצע הלילה ללא קיטורים . 
הוא מקבל אותך כמו שאתה ומוכן לתת אהבת אין קץ בלתי מותנית . 
בואו לדבר על זה בפורום וטרינריה . 
פורסם לראשונה בתאריך 10 - 12 - 2006 
