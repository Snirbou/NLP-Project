מעקב אחרי רמות הסוכר בדם משפר את האיזוןחולי סוכרת נעורים העוקבים אחר רמות הסוכר ברציפות בעזרת טכנולוגיה חדשה זו , שולטים טוב יותר ברמות הסוכר מאשר סוכרתיים המבצעים בדיקות סוכר חד פעמיות במכשירי הסוכר הסטנדרטים הקיימים כיום . 
כך קובע מחקר חדש , שבחן את השפעת המעקב הרציף אחר רמות הסוכר . 
תוצאות המחקר פורסמו בגיליון האחרון של המגזין הרפואי המוביל בנושא סוכרת Diabetes Care . 
המחקר נמשך שלושה חודשים . 
בסיומו נמצאה ירידה משמעותית של כאחוז אחד ברמת ההמוגלובין A1C ( המדד המעיד על איזון רמת הסוכר בשלושת החודשים שקדמו לבדיקה ) אצל הסוכרתיים שבדקו את רמות הסוכר ברציפות , לעומת ירידה של 0.4 % בלבד בקבוצת הביקורת שביצעה בדיקות ספורות ואקראיות של רמת הסוכר באמצעות מכשיר סוכר . 
בקרב 26 % מהסוכרתיים שבדקו את רמות הסוכר ברציפות חלה ירידה של 2 % בערכי המוגלובין A 1 c לאחר 3 חודשים . 
מדובר בחולים שסבלו לפני כן מבעיות באיזון רמות הסוכר . 
תרופה לטיפול בסרטן הלבלב אושרה בישראלטרסבה , תרופה חדשה לטיפול בסרטן הריאה , אושרה בישראל להתוויה נוספת - לטיפול בסרטן לבלב גרורתי . 
התרופה הוכיחה הארכת חיים משמעותית בחולים עם מחלה קטלנית זו , בה שיעור ההישרדות לחמש שנים לא השתנה במשך עשורים ונותר פחות מ - 5 % בלבד . 
הבקשה לאישור ההתוויה הנוספת של טרסבה לטיפול בסרטן לבלב התבססה על מחקר פאזה שלישית ( PA . 
3 ) , שבו טרסבה בשילוב עם ג'מציטאבין הראתה יעילות מוגברת . 
סרטן לבלב נחשב לאחד מסוגי הסרטן הקטלניים ביותר והוא הסרטן העשירי בשכיחותו באירופה . 
בשנת 2002 אובחנו באירופה יותר מ - 78 אלף מקרים חדשים של סרטן לבלב , כאשר שיעור התמותה עמד על כ - 82 אלף מקרים בשנה . 
סרטן זה עמיד לטיפולים כימותרפיים ולהקרנות ונוטה להתפשט במהירות לאברים אחרים בגוף , עובדה המובילה לשיעורי תמותה גבוהים ולתוחלת חיים קצרה במיוחד . 
טיפול בלוקמיה מיאלואידיתלוקמיה מיאלואידית כרונית היא סוג של סרטן דם המתבטא בעליה בספירות הדם , הגדלת הטחול ובהמשך מעבר ללוקמיה חריפה . 
בעבר , ניתן היה לרפא סוג זה של סרטן הדם רק על ידי השתלת מח עצם , אלא שהשתלת מח עצם כרוכה לעיתים באחוזי תחלואה ותמותה לא מבוטלים ואינה יעילה בשלבים המתקדמים של המחלה . 
בשנים האחרונות פותחו מספר תרופות יחודיות המונעות את התפתחות המחלה . 
תרופות אלו , שהראשונה מסוגן - גליבק - נמצאת כבר בסל הבריאות , גרמו למהפכה של ממש בטיפול במחלה . 
אך הצלחת הטיפול בגליבק , שייתכן ומונע את הצורך בהשתלת מח עצם , כרוכה במעקב מולקולרי צמוד אחרי שיירי מחלה מזעריים . 
מעקב זה דורש שיטות מולקולריות מתוחכמות ומכשור מודרני ומתקדם כך שניתן יהיה לזהות ולו גם מספר מזערי של תאים ממאירים . 
בנוסף , חלק מחולי הלוקמיה המיאלואידית הכרונית אינם מגיבים או מפסיקים להגיב לגליבק . 
ברוב המקרים הפסקת התגובה נובעת מפתוח יציבות לתרופה וזאת בשל שינוי נקודתי שחל בחומר הגנטי ( מוטציה ) . 
לאחרונה נרכש בשיבא מכשיר בשם SEQUENOM massARRAY המסוגל לזהות את המוטציות ולכן את התנגודת לגליבק באופן אופטימלי , במהירות מירבית וברגישות עצומה . 
החולים בהם זוהתה מוטציה ופיתחו תנגודת לגליבק מטופלים במחלקה ההמטולוגית בשיבא בראשותו של פרופ ' ארנון נגלר , בדור חדש של תרופות יחודיות דמויות גליבק : דזאטיניב ונילוטיניב . 
עד כה , טופלו בהצלחה כ - 60 חולים בדור החדש והמתקדם ביותר של תרופות אלו . 
אחת המוטציות - T315I - אינה מגיבה אף לתרופות אלו ועד היום חולים עם לוקמיה מיאלואידית כרונית עם השינוי הגנטי לא הגיבו לכל טיפול . 
זה לא מכבר אישר משרד הבריאות לפרופ ' נגלר , שימוש בתרופה חדשה מהפכנית ( MK - 0457 ) היעילה כנגד המוטציה העמידה . 
החולה הראשון החל בימים אלו לקבל תרופה מהפכנית זו . 
שילוב של תרופות חדישות מסוג זה עם יכולת מאוד מתקדמת לזהות שיירי מחלה מזעריים מהווים פריצת דרך חשובה בטיפול בלוקמיה מיאלואידית כרונית , דבר שיביא קרוב לוודאי , להגברה ביכולת הרופאים להדביר סוג זה של סרטן הדם ויהווה מודל לחיקוי וטיפול במחלות דם ממאירות אחרות . 
פירות יבשים אורגנייםבעקבות טו בשבט , חברת אדמה - מוצרי מזון אורגניים , מציגה פירות יבשים אורגניים , ביבוש טבעי : תאנים , משמשים , צימוקים ובננה מיובשת - ללא חומרים משמרים וללא תוספים מלאכותיים . 
פירות יבשים קונבנציונאליים עוברים תהליך שבמסגרתו מתבצע שימוש בחומצה סורבית למטרת הלבנה ושימור של הפירות היבשים בתהליך הייבוש . 
כמו כן , עוברים הפירות היבשים הקונבנציונאליים תהליכים של עישון ואייוד וחומרים כימיים וזאת כדי שלא הצטרכו לשמרם בקירור . 
לדוגמא , לאחר התהליכים הללו מתקבל משמש ( קונבציונאלי ) בצבע כתום בהיר . 
לעומת זאת , בפירות היבשים האורגנים המשמש מגיע כאשר צבעו שחור כהה , התאנה נקייה , הצימוקים כהים וחשוב מאוד לציין כי הפירות היבשים האורגניים חייבים להישמר בקירור וזאת מכיוון שאינם מכילים חומרי שימור מכל סוג שהוא . 
בואו לדבר על זה בפורום סוכרת , בפורום טיפולים אלטרנטיביים בסרטן ובפורום תזונה טבעית . 
