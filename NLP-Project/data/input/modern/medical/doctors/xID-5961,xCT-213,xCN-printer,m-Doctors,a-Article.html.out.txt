טיפים לשמירת כף הרגל הסוכרתיתמאת : דניאל וייסטיפול ברגלים מקבל משנה חשיבות כשמדובר בחולי סוכרת , בשל נטייה גדולה יותר לפגיעה בעצבי הרגל , להתפתחות של טרשת עורקים ולפגיעה באספקת הדם לרגליים . 
לכן , מלבד שמירה על רמה מאוזנת של סוכר בדם , נדרשת הקפדה הגיינית ושמירה מפני זיהומים ופצעים ברגליים . 
טיפול נכון ומיידי בפצעים וביבלות והנעלה מתאימה עשויים לחסוך סבל רב . 
הליכה סדירה ותרגילים מתאימים , המתבצעים בקביעות , עשויים לשפר את זרימת הדם לרגליים ולשמור על גמישות . 
מספר עובדות על רגל סוכרתית : העולם שרוי בעיצומה של מגיפת הסוכרת : ישנם כ - 190 מיליון חולי סוכרת בעולם לפי WHO ( ארגון הרפואה הבינלאומי ) . 
מספרים אלו עתידים עד שנת 2025 להכפיל עצמם . 
- במהלך שנות חייו של חולה סוכרת יש לו סיכוי של כ - 15 % לפתח כיב בכפות רגליו , ועם החמרה של המחלה ( לרוב בגלל אי איזון של הסוכר ) , סיכוייו מוכפלים . 
- הרגל הסוכרתית אחראית ל - 47 % מימי האשפוז לסוכרת , עם ממוצע אשפוז של 30 - 40 ימים לכיב , הכרוכים בהוצאה כספית גבוהה . 
- 4 - 10 % מחולי הסוכרת סובלים מכיב סוכרתי , בכל רגע נתון . 
- יש כיום בעולם למעלה ממיליון וחצי קטועי גף , כתוצאה מסוכרת . 
מספרם עלול להיות מוכפל , אם לא תתבצע התערבות מניעתית וטיפולית מקיפה . 
עצות לשמירת כף רגל בריאה : מומלץ לבצע בדיקה עצמית יום יומית של כף הרגל . 
בבדיקה יש לשים לב לתופעות הבאות : עור יבש או קשקשי , סדקים וחריצים בעור , יבלות או עור קשה , שינוי בצבע העור , ציפורניים מתנדנדות , אדמומית ופצעים או כיבים . 
עשה ואל תעשה ברגל הסוכרתית : עשה : חשוב לדאוג לאיזון הסוכרת ולמעקב וטיפול בכל סיבוכיה . 
1 . 
מומלץ להתבונן ברגליים כל יום - לבדוק אם הופיעו שלפוחיות , חתכים , שריטות ואודם . 
חשוב להקפיד לבדוק גם בין כל אצבעות הרגליים . 
2 . 
יש לרחוץ את הרגליים בכל יום , לייבש אותן בקפדנות ובזהירות , במיוחד בין האצבעות . 
3 . 
רצוי לשטוף את כפות הרגליים במים פושרים בלבד . 
את טמפרטורת המים יש לבדוק בעזרת המרפק . 
4 . 
חשוב למרוח את הרגליים בקרם אחרי הרחצה . 
כיום יש קרמים מיוחדים לרגליים סוכרתיות . 
הקרם מונע יובש ועור סדוק ומונע היווצרות כיבים ופצעים . 
5 . 
חשוב לגזור ציפורניים בקו ישר ולא קרוב מידי לעור ואם לא ניתן לעשות זאת לבד , יש להיעזר במשפחה או באנשי מקצוע . 
6 . 
רצוי לגרוב גרביים יבשות ונקיות העשויות מצמר , או כותנה ולא מחומרים סינתטיים . 
7 . 
מומלץ לבדוק את פנים הנעל בכל יום - לחפש עצמים זרים , קצות ציפורניים ואזורים מחוספסים , שהינם עצמים זרים ומסוכנים . 
8 . 
יש לקנות נעליים נוחות ובשעות אחהצ , כשהרגל מוגדלת . 
9 . 
חשוב להיבדק אצל פודיאטור באופן קבוע , לפחות אחת לחצי שנה . 
אל תעשה : 1 . 
אין ללכת יחפים . 
2 . 
לא לנעול נעליים ללא גרביים . 
3 . 
אין לגזור עור קשה ולא להשתמש בחומרים כימיים להסרתו . 
4 . 
לא לנעול סנדלי אצבע . 
טיפול בפצע ברגל סוכרתית : חולים בעלי סיכון גבוה ובהם חולי סוכרת הינם מועדים לפורענות , מאחר ואספקת דם לא סדירה ופגיעה עצבית הינם גורמי סיכון לאיבוד תחושה בכפות הרגליים . 
כתוצאה מכך , הם לא ירגישו פציעות על רגליהם . 
דבר זה מהווה סיכון אם יתפתחו זיהומים שלא יטופלו במועד , או באופן לא מתאים וזה עלול להידרדר לכדי נמקים ואף קטיעת הבהונות או כף הרגל . 
הגברת המודעות אצל המטופלים וטיפול נכון , עם תחילת היווצרות הבעיה , יכולים לחסוך סבל רב ומיותר , שכן משך הריפוי אצל חולים אלו איטי יותר . 
באמצעות שימוש מושכל בחבישות , מתבצעת החלמה טובה יותר של הפצע ונחסכות עלויות רבות . 
כאשר יש בקרה , לא משתמשים בהרבה חבישות , מתווים מדיניות טיפול נכונה אשר מאפשרת החלמה נכונה , בטוחה ובריאה יותר . 
בחירת נעליים מתאימות : עקב : נושא את רוב משקל האדם . 
העקב הרצוי ביותר צריך שיהיה בבסיסו רחב ולא גבוה יותר מ - 4 סמ . 
גפה : חובקת את הקרסול מצידיה ומאחוריה , מונעת תנועת יתר של העקב בנעל . 
מעל הכל , מייצבת או מסייעת לייצב את העקב בזמן שהנעל חוזרת ויורדת לקרקע . 
ככל שהגפה רכה יותר היא תומכת פחות . 
סוליה : בחלקו התחתון החיצוני של הנעל . 
יש להקפיד , כי הינה ישרה ורק בחלקו הקדמי של אזור הבהונות ישנה נטייה כלפי מעלה . 
יש לוודא , כי אינה נוטה ימין ושמאל . 
עליונית : חלקו העליון של הנעל צריך להיות עשוי מחומרים טבעיים , כגון : עור בטנה חלקה וללא גבשושיות . 
חיזוק : שרוך , סקוטצ' , אבזם וכ ד' מומלצים , כדי להחזיק את כף הרגל בתוך הנעל . 
שמירה על הגזרה בחולמאת : רחל גרנותלכל היוצאים לחופשה , רגע לפני שאתם עולים על המטוס , זכרו כי גם בחול אפשר ואף רצוי לשמור על הגזרה . 
אמנם הארוחות במלון ובמסעדות מפתות מאד , אך ישנם דברים נוספים שאפשר לעשות בטיול . 
טיפים לשמירה על הגזרה בחול : 1 . 
בדקו את המבחר בחדר אוכל ללא צלחת , רק אחר כך החליטו מה תאכלו . 
2 . 
החליטו מראש כמה פעמים תקומו למזנון - החלטות ראליות . 
3 . 
נצלו את שפע הירקות שהמזנון מציע ; לא יזיק להעשיר את הארוחה בויטמינים ובסיבים תזונתיים . 
4 . 
השתדלו לא להגיע לארוחה רעבים מדי . 
רעב גורם לנו לאבד שליטה ולאכול יותר ממה שתכננו . 
5 . 
היזהרו מהרטבים , הם מוסיפים המון קלוריות . 
6 . 
העדיפו מים ; כדאי להימנע ממיצי פירות - הם מכילים קלוריות רבות ( כ - 150 לכוס ) , ורובם ממותקים , כך שאינם בריאים כלל . 
7 . 
גלידה היא קינוח אולטימטיבי - גם מתאים לימי הקיץ החמים , וגם מכיל מעט קלוריות יחסית לקינוח ( 90 קלוריות לכדור ) . 
8 . 
מומלץ לא לפתוח את המיני בר במלון - חבל על הכסף ועל הקלוריות המיותרות , שיכנסו לגופכם . 
9 . 
השתדלו לעשות פעילות גופנית - לשחות בבריכה , לעשות ספורט ימי , או לטייל על שפת הים . 
רחל גרנות היא מנהלת סדנאות לירידה במשקל , בביהח הרצליה מדיקל סנטר . 
בואו לדבר על זה בפורום כף רגל ופצעים קשים לריפוי , בפורום סוכרת ובפורום הרזיה ללא דיאטה . 
