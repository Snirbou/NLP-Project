כיצד להתמודד עם דיכאון ? 
דיכאון הנה אחת מהמחלות הנפוצות ביותר ; על פי הערכות , אחד מכל חמישה אנשים יסבול מדיכאון במהלך חייו . 
הסיבות לדיכאון הן רבות ומגוונות ועשויות לנבוע כתוצאה מסיבות פיזיולוגיות , התמודדות עם מחלות קשות , תגובה לאירועים טראומטיים כגון מוות , שכול , אובדן , אבטלה ועוד . 
גם מצבי לחץ מרובים , מחסור בשינה ודיאטות חריפות עלולים להוביל לרמות שונות של דיכאון . 
חשוב מאד לא להתעלם מסיפטומים שונים של דיכאון בהם מצב רוח ירוד , שינויים בתיאבון , עייפות מוגברת וחוסר אנרגיה מציין דר אילן טל , פסיכיאטר ומומחה להפרעות חרדה , כיוון שהם עלולים להחמיר עם הזמן . 
להלן כמה עצות חשובות להתמודדות עם סימפטומים של דיכאון : • חשוב לאתר גורמי לחץ אפשריים ולבדוק האם התרחשו שינויים משמעותיים בסביבה האישית או במקום העבודה . 
לחץ מכל סוג הינו גורם משמעותי ביותר בהתפתחות של דיכאון ועשוי להחמיר מצבי דיכאון קיימים . 
רצוי לנסות ולהפחית מצבי לחץ לרמה מינימאלית , או לחילופין לבדוק כיצד ניתן לתפקד בצורה יעילה יותר על מנת למנוע מצבי לחץ מתמשכים עד כמה שניתן . 
• חשוב להקפיד על שעות שינה מספקות , וכן סדר יום קבוע הכולל פעילות כלשהי ושעות אכילה מסודרות . 
• תמיכה ואוזן קשבת עשויים להקל על ההרגשה עבור אנשים מסוימים ולהיות חסרי תועלת או אף להחמיר אותה עבור אחרים . 
בשלב הראשון , חשוב לשמור על דרך התמודדות ידועה ומוכרת ולא לנסות דברים חדשים . 
מי שנהג במשך שנים לשמור דברים לעצמו ולהתמודד באופן אישי עם מצבים ואירועים , רצוי להמשיך בדרך זו . 
• מחשבות פסימיות , בעיקר כאלו החוזרות על עצמן , כגון : אני לא יכול , אני לא מסוגל , זה חסר טעם , מחמירות עוד יותר מצב רוח ירוד ואת ההרגשה בכלל . 
רצוי לנסות ולבדוק כיצד אפשר לנטרל או להפחית מחשבות שליליים . 
במידה והתופעה הולכת ומחמירה , יש לפנות לייעוץ מקצועי או תרופתי במידת הצורך . 
• פעילות משמחת במיוחד , כמו מסיבה למשל , עשויה דווקא להחמיר את מצבו של אדם מדוכא , שעלול להרגיש עוד יותר מדוכא וחסר אונים נוכח השמחה וההנאה המאפיינת את האנשים סביבו . 
רצוי לעסוק כמה שיותר בפעילויות מהנות , אך קבועות , כגון תחביבים , שיש בהם משמעות לטווח ארוך ולא השוואה מיידית לאנשים אחרים בטווח הקצר . 
• חשוב לזכור כי דיכאון עשוי לגרום לירידה משמעותית באיכות החיים ויכולת התפקוד היומיומית . 
חשוב לטפל בדיכאון כדי למנוע סבל רב הידרדרות המחלה . 
איש מקצוע ו/או טיפול תרופתי עם נוגדי דיכאון מהדור החדש כדוגמת ציפרלקס שמתחילה לשפר סימפטומים של דיכאון כבר אחרי השבוע הראשון לעומת תרופות אחרות שמשפיעות רק אחרי 3 - 4 שבועות , יכולים לעזור לסובלים מדיכאון . 
המדריך לטיפול עצמי במיגרנהמיגרנה היא מחלה כרונית , לעיתים קרובות תורשתית , המתבטאת בכאב ראש התקפי . 
כאב הראש בחומרה בינונית עד קשה נמשך שעות עד ימים , כאשר תדירות ההתקפים משתנה ויכולה להיות נדירה ( פעם בשנה למשל ) או תכופה מאוד ( 5 פעמים בשבוע למשל ) . 
המיגרנה יכולה לגרום לתחושת בחילה או הקאה , אי יכולת לבצע פעילות גופנית או תנועות חדות , ותופעות בלתי ספציפיות אחרות כגון : חוסר תיאבון , חולשה או סחרחורת . 
מחלת המיגרנה פוגעת בכ - 18 % מהנשים ובכ - 6 % מהגברים בעולם המערבי . 
לדברי דר אלעד ברוך , מומחה בנוירולוגיה ורפואת שינה , בשנים האחרונות שמים הרופאים דגש על טיפול מניעתי במיגרנה , מאחר ומסתבר כי טיפול תכוף בזמן ההתקף בלבד עלול להוביל להגברת תדירות ההתקפים . 
זאת לצד עריכת מחקרים רבים בנושא פעילותם של טיפולי מניעה שונים . 
דר אלעד ממליץ על מספר טיפים לטיפול עצמי ומניעה של התקף מיגרנה : • מודעות עצמית היא המפתח להפחתת תדירות מיגרנה . 
כל אדם הסובל ממיגרנה צריך ללמוד לזהות מהן הפעולות , המזונות וההרגלים שמעוררים את ההתקף . 
רצוי לנהל יומן ובו לערוך מעקב אחר התקפי המיגרנה והפעילות שלנו המלווה אותם וכך ללמוד ממה להימנע . 
• לסובלים ממיגרנה בתדירות גבוהה ( פעם בשבוע או יותר ) נועד טיפול תרופתי למניעה ( לדוגמא על ידי טופמקס ) . 
זהו טיפול תרופתי שמטרתו להפחית את תדירות ההתקפים . 
טיפול מניעה נועד לסובלים ממיגרנה בתדירות של מעל 4 - 5 פעמים בחודש . 
הוא ניטל על - בסיס יומיומי לתקופה מסוימת כדי להוריד את תדירות ההתקפים . 
• מרכיבי מזון מסוימים יכולים להשפיע ישירות על התקפי המיגרנה , אף לעורר אותם . 
על מנת למנוע את התקף המיגרנה מבעוד מועד , רצוי להימנע ממשקאות דיאטטיים , חומרים משמרים , מונסודיום גלוטמט ( המצוי לרוב באבקת מרק , חטיפים , מזונות יבשים משומרים ועוד ) , שוקולד , גבינה צהובה , אלכוהול בכלל ויין אדום בפרט . 
האדם עצמו צריך לנסות לזהות איזה מהמזונות האלה מעורר אצלו את ההתקף . 
יתכן שרק חלק מהמזונות האלה יעוררו התקף באדם מסוים . 
• רצוי להימנע משינויים תכופים בשגרת החיים , כגון עודף או חוסר שינה , שינויים בזמני ארוחות , שתייה לא סדירה וכ ד' המעוררים התקפי מיגרנה . 
• במידה וניסינו הכל אך בכל זאת מגיע התקף , ניתן לנסות לטפל נקודתית בתרופות רגילות נגד כאבים . 
ברבים מהסובלים ממיגרנה תרופות אלה אינן יעילות , ואז יש צורך לטפל בתרופות מרשם מיוחדות הנרשמות עי נוירולוג . 
חשוב לשמור על מידה נכונה , כיוון שאנשים הסובלים מהתקפים בתדירות גבוהה נוטים לעשות שימוש יתר לא מבוקר בתרופות אלה , אשר עלול לגרום להגברה נוספת של תדירות כאבי הראש , וכך התרופות הופכות להיות חלק מהבעיה ולא מהפתרון . 
טיפול אנטיביוטי בילדים - דברים שכדאי לזכוררופאי משפחה וילדים נוהגים לרשום תכשירים אנטיביוטיים לעיתים קרובות מידי , גם כשטיפול אנטיביוטי לא עוזר להבראה . 
כתוצאה מכך , יותר ויותר חיידקים אלימים כבר עמידים לאנטיביוטיקה והיכולת של המין האנושי להתמודד איתם כבר מוטלת בספק . 
מתי כדאי להשתמש באנטיביוטיקה ובאילו פרקי זמן מומלץ להימנע משימוש בה : - כאשר המחלה נגרמת מנגיף ( וירוס ) כדוגמת : נזלת , הצטננות , דלקת גרון , שפעת - טיפול אנטיביוטי לא יעזור . 
- כאשר המחלה נגרמת מחיידק , כגון דלקת גרון מסטרפטוקוקוס , דלקת ריאות , זיהום בדרכי השתן , אז הטיפול האנטיביוטי חיוני . 
- אל תתביישו לבקש מהרופא הסבר מפורט לגבי המחלה ( האם מדובר בזיהום הנגרם מחיידק או נגיף ) . 
- במידת האפשר , ביצוע בדיקות מעבדה יכול לתת הכוונה לגורם המחלה ( לעתים , קשה להבחין בין גורם נגיפי למחלה וגורם חיידקי על בסיס ההסתכלות רפואית בלבד . 
במקרים אילו דגימה פשוטה של משטח גרון יכולה לתת תשובה ) . 
- קבלו בהבנה גם מצב שבו הרופא אינו נותן את המרשם המיוחל ואל תבואו עם דעות מוצקות בגין הצורך בטיפול כלשהו . 
- יש לזכור , כי הגבלת השימוש באנטיביוטיקה עוצרת את התפשטות החיידקים העמידים , מבלי לגרוע באיכות הטיפול הרפואי . 
- אין תכשיר אנטיביוטי שעדיף במיוחד לטיפול בילדים , הבחירה בתכשיר המתאים תלויה בשיקולים רבים , כגון : סוג המחלה , יכולת הילד ליטול את התרופה , תופעות לוואי של התכשיר . 
- כל תרופה אנטיביוטית שגרמה בעבר לתופעת לוואי משמעותית אצל החולה , לא תינתן שוב ( אגב , זה נכון לגבי כל התרופות ) . 
- כאשר ניתן תכשיר אנטיביוטי לטיפול במחלה , יש צורך ליטול את התרופה לפי ההנחיות הרפואיות , למשך כל הזמן הנדרש ואין צורך לנסות לאגור תרופות לפעמים הבאות . 
בואו לדבר על זה בפורום פסיכולוגיה קלינית בפורום פסיכותרפיה , בפורום פסיכיאטריה ובפורום רפואת משפחה . 
פורסם לראשונה בתאריך 10 - 7 - 2006 
