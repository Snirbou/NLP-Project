גיל ההתבגרות הוא תקופה מרתקת ומעניינת של שינויים בכל תחומי החיים . 
אולם שינויים אלה מחייבים גם התמודדות עם בעיות שלא הכרתם . 
התמודדות זו כרוכה גם בציפייה לשינויים הללו . 
אך גם בתחושות של אכזבה , חוסר הצלחה , אובדן , כאב ותחושת אין מוצא . 
לפעמים אנו מוצאים עצמנו עצובים מאוד ומרגישים רע ללא כל סיבה . 
לפעמים אנו מרגישים בודדים , משועממים או עם הרגשת ריקנות ולפעמים מצב רוחנו משתנה באופן קיצוני מבלי שלגמרי ברור מדוע . 
יש מצבים בהם אנו מרגישים כעס או עצבנות קשים , גם בנוכחות אנשים אהובים . 
לעתים אנו מרגישים חוסר הבנה או חוסר איכפתיות מצד הסובבים אותנו . 
לעיתים אנו מרגישים שבעיותינו אינן ניתנות לפיתרון ; בעיות כמו קשר לא טוב עם אחד ההורים או שניהם , תחושה של בדידות חברתית , נטישה על ידי חבר או חברה , אי הצלחה בלימודים וחוסר סיפוק מעצמנו - מהמראה שלנו או מהכשרונות שלנו . 
בעיות כאלה קיימות אצל מרבית המתבגרים , אבל לנו נראה לפעמים שהבעיה שלנו הכי קשה והכי לא ניתנת לפיתרון . 
לפעמים אנחנו מגיעים להרגשה שאין טעם לחיים ואף חושבים על התאבדות . 
מתבגרים עלולים להגיע למחשבות על התאבדות בגלל : - עצב , בדידות , ייאוש , חוסר תקווה , חוסר הנאה , השפלה . 
- תחושת כישלון בחברה או בלימודים . 
- נטישה על ידי חבר או חברה . 
- כעס רב על ההורים או על חבר/ה . 
- תחושה של חוסר ערך עצמי . 
מה ניתן לעשות ? 
אדם הרוצה להתאבד מרגיש כמעט תמיד בודד . 
דאג להיות עם אותו אדם או שמישהו אחר יהיה בקרבתו , גם אם הוא דוחה את נסיונות העזרה . 
מומלץ לתמוך , לעודד ולהתייחס ברצינות לבעיות של האדם הרוצה להתאבד , וגם לעצם האיום או ביטוי הרצון למות . 
חשוב מאוד למנוע גישה לאמצעים מסוכנים ( כלי נשק , תרופות , מקום גבוה , חבל , סכין , חומרי ניקוי ) . 
חשוב מאוד לשתף אדם מבוגר בידיעה על מתבגר שרוצה להתאבד . 
אדם מבוגר יוכל לעזור בהחלטה על ההתערבות המתאימה . 
גם אם המתבגר מבקש לשמור על כוונתויו להתאבד בסוד , עדיף לבגוד באמון מאשר לאבד חבר . 
כל אדם שרוצה להתאבד , רוצה במידה מסוימת , ולו קטנה ונסתרת , גם לחיות . 
יש לזכור : התאבדות היא פיתרון סופי לבעיה זמנית ( גם אם היא נראית בלתי פתירה ) . 
גורמים שניתן לפנות אליהם לסיוע : בני משפחה מבוגרים , יועצת , מורה , רב , שרות למתבגרים בקהילה , רופא משפחה , פסיכולוג , פסיכיאטר , עובדת סוציאלית , ערן ואתר סהר באינטרנט . 
לעיתים קרובות איום בהתאבדות הוא קריאה לעזרה , ועדיף לטעות בעירנות מוגזמת , מאשר להצטער על אי נקיטת פעולה . 
את ההתאבדות ניתן למנוע במקרים רבים , וכל אחד מאיתנו יכול לתרום את חלקו למען השגת מטרה זו . 
הכתבה פורסמה במקור באתר של משרד הבריאות . 
בואו לדבר על זה בפורום פסיכולוגיה קלינית , בפורום פסיכיאטריה ובפורום תמיכה הדדית . 
פורסם לראשונה בתאריך 1 - 6 - 2006 
