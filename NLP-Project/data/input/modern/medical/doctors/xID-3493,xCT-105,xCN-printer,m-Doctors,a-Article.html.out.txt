הקולג האמריקאי למיילדות וגיניקולוגיה פרסם המלצות מעשיות לנשים בגיל המעבר לאור הבלבול שזרע מחקר ה – WHI ( מחקר ה – WHI ( Women Health Initiative ) עוצב כדי לבחון האם טיפול הורמונלי חליפי יכול למנוע מחלות לב וכלי דם , אוסטיאופורוזיס וכו ' . השפעת הטיפול ההורמונלי החליפי נבחנה באמצעות תכשיר אחד המוכר בישראל בשם פרמריל פלוס . 
מימצאי המחקר הצביעו על עלייה מוכחת בסיכון ללקות בסרטן שד ומחלות לב . 
בעקבות זאת הופסקה זרוע אחת של המחקר . 
הפרסומים הרבים לו זכה המחקר זרעו בהלה בקרב נשים ובלבול בקרב רופאים . 
) עם פרסום ממצאי המחקר ביולי 2002 , התכנסו 21 מומחים , חברי הקולג' האמריקאי למיילדות וגיניקולוגיה ובמשך שנתיים בחנו את כל המחקרים בנושא טיפול הורמונלי חליפי שפורסמו לפני מחקר ה – WHI ולאחריו . 
הרופאים פיתחו קווים מנחים לשימוש נכון בהורמונים חליפיים , המתבססים על מחקרים עדכניים והשיבו לשאלות נפוצות ששואלות נשים בהגיען לגיל המעבר . 
אני מבולבלת . 
בהסתמך על ממצאי מחקר ה - WHI האם לנשים בגיל המעבר אסור לקחת הורמונים ? 
לנשים מותר לקחת הורמונים . 
חשוב לזכור שמחקר ה - WHI עוצב במטרה לבחון האם טיפול הורמונלי חליפי יכול למנוע מחלות לב וכלי דם , אוסטיאופורוזיס וכדומה , ולא האם טיפול הורמונלי חליפי מקל על תסמיני גיל המעבר . 
המחקר לימד שכאשר נשים שוקלות ליטול טיפול הורמונלי להקלת תסמיני גיל המעבר , עליהן להתייעץ עם הרופא המטפל שלהן כדי לבחון את התועלת לעומת הסיכון . 
כיצד שוקלים את הסיכונים ? 
במחקר ה - WHI רמת הסיכון לחלות בסרטן שד היה קטן ביותר - פחות מעשירית אחוז בשנה . 
כלומר 8 נשים מתוך 10,000 נשים לכל שנת טיפול מצויות בסיכון לחלות בסרטן שד בעקבות נטילת הורמונים חליפיים . 
על פי המחקר ככל שאישה נוטלת הורמונים חליפיים למשך זמן רב יותר כך גוברים סיכוייה לחלות בסרטן השד . 
בידיה של האישה להחליט האם היא מעונינת לקחת את הסיכון הקל לסרטן ולהקל על התסמינים מהם היא סובלת . 
האם הסיכון ללקות בסרטן שד מתייחס גם לסוגים אחרים של טיפולים הורמונליים כמו מדבקות למשל ? 
הנשים שהשתתפו במחקר ה - WHI נטלו תכשיר המוכר בארץ בשם פרמריל . 
אין זה אפשרי לקבוע האם תכשירים אחרים נושאים את אותם סיכונים , עד שיבוצעו מחקרים נוספים . 
האם זה בטוח ליטול הורמונים לטיפול בגלי חום והזעות לילה?אם את סובלת מגלי חום , הזעות לילה והפרעות בשינה , טיפול הורמונלי חליפי הוא הטיפול האפקטיבי ביותר עבורך . 
למעשה , אינספור מחקרים הצביעו על כך שאין טיפול טוב יותר להקלה על גלי חום חמורים מלבד הורמונים חליפיים . 
אם אינך סובלת מהיסטוריה רפואית משפחתית של קרישיות יתר , מחלות לב וכלי דם וסרטן שד , פני לרופא שלך והתייעצי איתו בדבר נטילת הורמונים חליפיים . 
מומלץ שתשתמשי בהורמונים חליפיים במינון הנמוך ביותר האפקטיבי עבורך , לזמן קצר . 
בצעי הערכה מחודשת של הצורך בנטילת הורמונים , לאור מצבך הפיזי , עם הרופא שלך אחת לשנה . 
האם טיפול הורמונלי יכול לשפר את חיי המין שלי?אם התלונה המרכזית שלך היא כאבים בעת קיום יחסי מין כתוצאה מיובש וגינלי , התשובה היא כן . 
דופן הנרתיק נעשה דק יותר , כתוצאה מהירידה בהפרשת הורמון האסטרוגן , ובלוטות הריר שבו מתנוונות . 
עקב כך , פוחתת או נעלמת הפרשת המסככים הטבעיים בנרתיק . 
תכשירים המכילים אסטרוגן במינון נמוך , בהן טבליות לטיפול מקומי או כדורים מקלים על היובש ומשפרים את הסיכוך הטבעי . 
לגבי גורמים אחרים כמו : ירידה בחשק המיני מסיבות נפשיות , או כתוצאה מהשפעת תסמינים אחרים של גיל המעבר על איכות חייה של האישה , שינויים פיזיים וירידה בהפרשת טסטוסטרון ( נשים מפרישות כמויות קטנות של הורמון גברי זה ) ) נמצא כי בשלב זה ישנם מחקרים ספורים מכדי לקבוע האם שימוש באסטרוגן או אנדרוגן ( טסטוסטרון סינטטי ) אכן משפרים את החשק המיני של נשים בגיל המעבר . 
נמצא כי טסטוסטרון עלול לגרום לעלייה בשומני הדם ולעלות את הסיכון לתחלואת לב . 
האם זה נכון שנשים שנוטלות טיפול הורמונלי עולות במשקל ? 
לא . 
כוח המשימה לא מצא הוכחות שטיפול הורמונלי גורם לעלייה במשקל . 
העלייה במשקל המתרחשת בתקופה זו בחיי האישה מיוחסת לגיל ולא לגיל המעבר או לנטילת הורמונים . 
ככל שמתבגרים חילוף החומרים פוחת , וכאשר משלבים עובדה זו עם פעילות גופנית פחותה התוצאה היא עלייה במשקל . 
אני חולה בסוכרת מבוגרים , האם טיפול הורמונלי יפריע לי לאזן את רמות הסוכר בדם ? 
לא . 
למעשה כוח המשימה מצא שנשים המשתמשות בטיפול הורמונלי מצויות בסיכון פחות ללקות בסוכרת סוג 2 , מנשים שאינן נוטלות הורמונים . 
האם טיפול הורמונלי מגביר את הסיכון לפתח סרטן השחלות ? 
כוח המשימה מצא שטיפול הורמונלי לא מעלה את הסיכון . 
מאחר ומחקר ה - WHI מצא שטיפול הורמונלי מפחית הסיכון ללקות בסרטן המעי , האם כדאי שאקח טיפול הורמונלי למניעת סרטן המעי ? 
אם אני נוטלת טיפול הורמונלי רק כדי למנוע מחלות לב , עלי להפסיק ? 
כן . 
מחקר ה - WHI לא מצא שטיפול הורמונלי יעיל למניעת מחלות לב . 
שינויים באורח חיים , לעומת זאת , יסייעו למנוע מחלות לב , בעיקר ביצוע פעילות גופנית , הפסקת עישון , הקפדה על תזונה בריאה וירידה במשקל במידת הצורך . 
אצל נשים המצויות בסיכון גבוה לפתח מחלות לב יש לשקול נטילת סטטינים לטיפול ברמות כולסטרול גבוהות ותרופות לטיפול ביתר לחץ דם , כמובן בהתייעצות עם הרופא שלך . 
האם טיפול הורמונלי מונע אלצהיימר וסוגים אחרים של מחלות דמנטיות?לא נמצאו עדויות שטיפול הורמונלי מונע ירידה בתפקוד הקוגנטיבי בנשים מבוגרות או משפר פעילות קוגנטיבית בקרב נשים שפיתחו כבר תסמיני אלצהיימר , או מחלות דומות אחרות . 
האם ההיסטוריה הרפואית המשפחתית מהווה גורם בהחלטה ליטול טיפול הורמונלי ? 
מאחר ולמצבים כרוניים רבים כמו : מחלות לב וסוגי סרטן מסוימים יש רקע תורשתי , חיוני שאת והרופא שלך תשקללו גם את ההיסטוריה המשפחתית בהחלטה האם ליטול הורמונים . 
אם יש לך היסטוריה משפחתית של סרטן שד , מחלות לב וקרישיות יתר של הדם עליך להביאה בחשבון לפני שאת מקבלת החלטה ליטול הורמונים חליפיים . 
לעומת זאת אם יש לך היסטוריה משפחתית של אוסטאופורוזיס , סרטן המעי הגס ותסמינים חמורים של גיל המעבר , טיפול הורמונלי חליפי יספק לך מלבד הקלת התסמינים הגנה מפני המחלות הללו.מה לגבי טיפולים אלטרנטיביים ? 
בימים אלו מתנהלים מחקרים רבים שמטרתם לבדוק יעילות טיפולים אלטרנטיביים להקלת תסמיני גיל המעבר . 
תוצאות מחקרים אלו צפויות לספק מידע על יעילותם ובטיחותם של הטיפולים הלא - הורמונליים , אך הן צפויות להתפרסם רק בעוד מספר שנים . 
להלן סיכום של הידע הקיים לגבי הטיפולים האלטרנטיביים השכיחים לטיפול בתסמיני גיל המעבר : מאכלים , משקאות ותוספי מזון המכילים סויה . 
פולי הסויה מורכבים משני מרכיבים עיקריים : חלבון סויה ואיזופלאבונים , שהם כימיקלים צימחיים בעלי מאפיינים דומים לאסטרוגן . 
המחשבה היא שהאיזופלאבונים אחראים על הקלת תסמיני גיל המעבר , אך יעילותם של מאכלי סויה ותוספי מזון המכילים סויה אינה ברורה . 
קיימים מחקרים ספורים המדגימים הפחתה של עד 45 % בגלי החום עי תוספי סויה , אך מחקרים נוספים לא הראו שיעילותם גדולה מזו של טיפול פלצבו ( טיפול אינבו ) . 
חלבון סויה במזון מפחית את רמות הכולסטרול בדם , אך , מחקרים מראים שתוספי הסויה שמכילים איזופלאבונים בלבד אינם יעילים בהפחתת הכולסטרול . 
גם ההשפעה של סויה על מסת העצם אינה ברורה . 
תוצאות מחקרים בתחום אינן עקביות , ולכן בשלב זה אין המלצה לנטילת סויה לצורך מניעת הידרדרות עצם . 
באשר לבטיחות נטילת סויה , נדרשות עדויות מחקריות נוספות על מנת לקבוע האם האסטרוגנים הצמחיים שמכיל הסויה בטוחים יותר לשימוש מאשר הטיפול ההורמונלי . 
מחקרים עדכניים מדגימים שנטילת תוספי מזון המכילים סויה או פיטואסטרוגנים למשך 5 שנים ומעלה , מגדילה את הסיכון לחלות בסרטן רירית הרחם , בדומה להשפעה שיש לנטילת אסטרוגן ללא פרוגסטרון בנשים עם רחם . 
הקוהוש השחור : צמח זה שימש לטיפול בבעיות פוריותל של נשים במשך דורות , למרות שכלל לא ברור באיזה אופן , אם בכלל , הוא משפיע . 
במהלך 40 השנים האחרונות נעשה שימוש נרחב בקוהוש שחור בגרמניה , לצורך טיפול בגלי חום , דיכאון והפרעות שינה האופיינים לתקופת המעבר . 
עם זאת , מעולם לא נערכו מחקרים גדולים , מבוקרים לבחינת השימוש בקוהוש השחור , ולכן אין המלצה מגובשת לגבי המינונים של הטיפול או לגבי יעילותו . 
ככל הנראה אין לקוהוש השחור השפעה מיטיבה על צפיפות העצם או תפקוד הלב . 
ישנם חוקרים הממליצים להגביל את השימוש בקוהוש השחור ל - 6 חודשים . 
פרוגסטרון , טסטוסטרון והורמונים טבעיים נוספים לשימוש חיצוני : תכשירים אלו נמכרים בחנויות טבע ובאינטרנט כתחליפים לטיפול הורמונלי . 
בשלב זה לא בוצע אף מחקר מסודר לבחינת היעילות או הבטיחות של תכשירים אלו . 
חלק ממשחות הפרוגסטרון הטבעיות מכילות חומרים שגוף האדם אינו יכול להשתמש בהם כפרוגסטרון ולחלק מהתכשירים מחדרירים תוספת של פרוגסטרון חיצוני . 
בנוסף , אין דרך לדעת מה כמות הפרוגסטרון הזמין לגוף בשימוש במשחות אלה . 
אין כל עדות שמשחות פרוגסטוגניות יכולות למנוע צמיחת יתר של רירית הרחם , או להפחית סיכון לסרטן רירית הרחם . 
קיים אף פחות מידע על בטיחות ויעילות השימוש במשחות טסטוסטרון , שנבדקו רק בגברים . 
בשורה התחתונה : אין כיום כל עדות שלטיפולים האלטרנטיביים יש השפעה על גלי החום . 
אם את בכל זאת מחליטה להשתמש באחד הטיפולים האלטרנטיבים , חשוב מאד לדווח על כך לרופא/ה המטפל/ת . 
יש לזכור שגם אם טיפולים אלו מכונים טבעיים , אין זה אומר שהם נטולי סיכונים ותופעות לוואי , ולכן יש להתייחס לשימוש בטיפולים אלטרנטיביים כמו לשימוש בכל תרופה אחרת . 
בבואך להתייעץ עם רופא הנשים שלך , דעי שעליך לעדכן אותו מהם הטיפולים הטבעיים שאת נוטלת , משום שחלקם עלולים לסכן אותך אם את נוטלת אותם בשילוב עם תרופות אחרות.מה עלי לעשות אם אני מעונינת להפסיק ליטול טיפול הורמונלי ? 
עליך להתייעץ עם הרופא שלך ולשקול אם להפסיק את הטיפול באופן הדרגתי , משום שחלק מהנשים שמפסיקות ליטול הורמונים בבת אחת סובלות מדימום כבד במשך כמה ימים , וחוזרות לסבול מגלי חום ותסמינים אחרים . 
ממחקר שבוצע נראה כי אחת מארבע נשים שהפסיקו ליטול הורמונים לאור פרסום מחקר ה – WHI חזרו לקחת הורמונים משום שתסמיני גיל המעבר שבו להטריד אותם . 
לסיכום : כמו שאר ההחלטות הנוגעות לבריאותך גם ההחלטה האם ליטול הורמונים חליפיים היא אישית שלך . 
רק את יכולה להחליט , תוך התייעצות עם הרופא המטפל שלך , האם היתרונות שבהקלה על תסמיני גיל המעבר מהם את סובלת עולים על הסיכון הקל שבטיפול בהורמונים חליפיים . 
כדי לקבל החלטה , התחילי בבדיקה רפואית מקיפה . 
את רוצה ללמוד מהם הטיפולים העומדים לרשותך , כך שההחלטה שתקבלי תתבסס על שיקול דעת , שמקורו בידע שרכשת . 
אם בחרת ליטול טיפול הורמונלי מומלץ לבחור במינון הנמוך ביותר האפקטיבי , לזמן קצר . 
מומלץ שתגיעי לבדיקת רופא אחת לשנה , כדי לדון עמו האם יש מקום להפסיק את הטיפול ? 
והאם יש בידיו מידע חדש בתחום שעליך לדעת כדי לקבל החלטה מושכלת , האם להפסיק או להמשיך בטיפול . 
כמו כן , עלייך להקפיד על ביצוע בדיקות תקופתיות , הכוללות : ממוגרפיה שגרתית , בדיקה גניקולוגית , בדיקה על - קולית ( אולטראסאונד ) של האגן , משטח צוואר - הרחם , צפיפות עצם ובדיקות נוספות בהתאם לצורך . 
בואו לדבר על כך בפורום גיל המעבר פורסם לראשונה בתאריך 15 - 2 - 2005 
