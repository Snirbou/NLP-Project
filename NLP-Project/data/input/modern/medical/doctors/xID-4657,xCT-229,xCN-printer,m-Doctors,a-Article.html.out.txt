מוות בעריסה הנו מושג בו משתמשים לתיאור מוות פתאומי ובלתי צפוי של תינוק , המתרחש בעיקר בלילה , בשינה . 
כשלא ניתן לאתר גורמים נוספים למוות . 
מרבית מקרי המוות מגיל חודש ועד גיל שנה נגרמים ( או משוייכים ) למוות בעריסה . 
בשנים האחרונות ירדה תמותת תינוקות כתוצאה מתסמונת המוות בעריסה דרך חינוך ההורים לגבי התנוחה הנכונה לשינה . 
בעקבות מחקרים שנערכו בנושא , החלו רופאי ילדים להמליץ להורים להשכיב את הרך הנולד לישון על גבו , תנוחה שהוכחה כקשורה להפחתה בשיעור התמותה . 
עם זאת , הורים רבים אינם מודעים לגורמי סיכון נוספים לתסמונת הניתנים למניעה . 
במחקר שממצאיו פורסמו לאחרונה על ידי המרכז לבקרת מחלות בארהב ( CDC ) , התברר כי הנקה והימנעות מעישון בקרבת התינוק , חשובים באותה מידה כמו תנוחת השינה להפחתת הסיכון למוות בעריסה . 
המחקר , שבדק 117 מקרים של מוות בעריסה במדינת לואיזיאנה , מצא כי 55 אחוזים מהמקרים היו ניתנים למניעה אילו התינוקות היו מוזנים על ידי הנקה . 
אחת ההשערות שהועלו לקשר בין הנקה לירידה בתמותה היא שבחלב האם ישנם נוגדנים העוזרים לתינוק להתמודד עם זיהומים בדרכי הנשימה , שכפי הנראה הם כשלעצמם מהווים גורם סיכון לתסמונת הקטלנית . 
בנוסף : חלב אם מתעכל מהר יותר מתחליף חלב , ותינוקות יונקים נוטים להתעורר יותר בלילה , דבר המפחית את הסיכון לכך שיחנקו בשנתם או יפסיקו לנשום . 
המחקר מצא בנוסף כי 27 אחוזים ממקרי המוות היו נמנעים , לו אם התינוק לא הייתה מעשנת לאחר הלידה . 
בכתב העת PEDIATRICS , התפרסם מאמרו של פרופסור וורן גונטרוט מאוניברסיטת וושינגטון . 
מן המאמר עולה כי בין גורמי הסיכון למוות בעריסה ניתן למנות גם חמום יתר , העלול להיגרם מהלבשת יתר , שמיכות חמות או חימום החדר יתר על המידה . 
כל הגורמים הללו מסוכנים יותר כאשר לתינוק כבר יש מחלה זיהומית המעלה ממילא את חום גופו . 
גונטרוט מסביר כי התינוק מאבד מחום גופו דרך בטנו , פניו וראשו ולכן , כשאברים אלו מכוסים , נמנעת ממנו האפשרות לפזר חום עודף . 
לכן , אמצעי המניעה במקרה זה הוא להשכיב את התינוק על גבו , לא לכסות את ראשו , לא להגזים בכיסוי גופו , ולא לחמם יותר מדי את החדר . 
גורם נוסף העלול לתרום למוות בעריסה הם כלי המיטה . 
מתברר כי כלי מיטה כמו כריות ושמיכות ומזרנים רכים גורמים לפני התינוק לשקוע אל תוכם . 
התינוק שואף אל קירבו את האוויר הננשף , אין תחלופה של חמצן עם פחמן דו חמצני ורמת האחרון עולה באוויר הנשאף . 
באופן רגיל , אדם שישן , מפתח מנגנון החש בעודף הפחמן הדו חמצני ומביאו לשינוי תנוחה ולשיפור האוורור . 
אצל תינוקות אין מנגנון זה מפותח דיו ולכן רמת הפחמן הדו חמצני עולה לרמות מסוכנות.לסיכום : 1 . השכיבו את התינוק על הגב בלבד . 
2 . 
השתדלי להניק . 
3 . 
הימנעי מעישון ( את ובני ביתך ) . 
4 . 
הימנעו ממצעים רכים , כריות , ושמיכות פוך . 
5 . 
הקפידו על טמפרטורה סבירה , הימנעו מחימום יתר ומהלבשת התינוק בשכבות רבות מדי . 
6 . 
הימנעו מלמלא את עריסתו של התינוק בשלל צעצועים , חיות , פעלולונים וכדומה . 
7 . 
אל תשכיבו את התינוק מייד לאחר שאכל , המתינו מעט שיגהק וינוח . 
בואו לדבר על כך בפורום רפואת ילדים . 
פורסם לראשונה בתאריך 30 - 4 - 2006 
