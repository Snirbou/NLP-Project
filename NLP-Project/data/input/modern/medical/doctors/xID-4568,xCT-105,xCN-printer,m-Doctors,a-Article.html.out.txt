הכול על הלב , מאת פרופ ' ארדון רובינשטיין ( הוצאת אריה ניר ) , הוא מדריך לשמירה על בריאות הלב וכלי הדם שיוצא ממש בימים אלה לאור . 
מחלות לב וכלי דם הן גורם התמותה העיקרי באוכלוסיית העולם המערבי , וישראל בכלל זה . 
לאור חשיבות הנושא , מציגה מערכת דוקטורס שני פרקים מספרו של פרופ ' רובינשטיין – פרק ההקדמה והפרק על גורמי הסיכון למחלות לב . 
תחילה , נביא בפניכם את ההקדמה לספרו , ובשבוע הבא נפרסם את החלק השני . 
יותר ממחצית הנפטרים בגילאים 35 - 70 מתים ממחלות הקשורות בטרשת העורקים : התקפי לב ואירועים מוחיים - שיעור גבוה יותר מכל גורמי המוות האחרים גם יחד : תאונות , מלחמות , פשיעה , התאבדות , סרטן וכל שאר המחלות . 
מלבד שיעורי התמותה העצומים , מחלות אלה פוגעות באופן קשה באיכות החיים ובכושר העבודה של הלוקים בהן , בתקופה הפורה ביותר של חייהם . 
התהליך הגורם להתפתחות מחלות הלב וכלי הדם הוא טרשת העורקים ( אתרוסקלרוזיס ) , תהליך שמתחיל אצל כל אחד כבר בילדות , וממשיך ומתקדם עם הגיל , עד שהוא גורם לאירוע חד כמו התקף לב או שבץ מוחי . 
קצב ההתקדמות של התהליך הטרשתי הזה משתנה מאדם לאדם ומושפע מגורמי הסיכון השונים . 
יצויין כי רוב גורמי הסיכון ניתנים למניעה ולטיפול . 
הדרך הטובה ביותר להתמודד עם מחלות לב וכלי - דם היא לפני התפרצותן כאירוע חד , כלומר במניעתו של אירוע כזה . 
הופעת אירוע שכזה כשלעצמה הינה גורם סיכון בעל משקל רב . 
אי לכך , המצב הטוב והקל ביותר לטיפול הוא כאשר המטופל בריא . 
יחד עם זאת , גם אנשים שלקו בהתקף יכולים לשפר את איכות חייהם ולהאריך את תוחלת חייהם באופן ניכר . 
מדריך לכלל האוכלוסייהספרו של פרופ ' רובינשטיין מיועד לכלל האוכלוסייה ולא רק למי שעבר התקף לב או רואה עצמו בקבוצת סיכון . 
כולנו , למעשה , משתייכים לקבוצת סיכון בדרגה זו או אחרת , וכדי לטפל נכון במניעת אירוע , טוב נעשה אם נתייחס לעצמנו כאל חולים פוטנציאלים . 
גם אנשים צעירים , ואפילו ילדים , אם יסגלו לעצמם אורח חיים בריא , יוכלו להשפיע על בריאותם בעתיד וגם ליהנות כמבוגרים מההרגלים הטובים שרכשו . 
מטרותיו של הספר הן להעלות את מודעות הציבור לנוכחות של מחלות כלי הדם ולשכיחותן , לשפוך אור על שורש הבעיה ועל גורמי הסיכון שלה , ובעיקר להציע פתרון של עקרונות והמלצות לאורח חיים בריא , שבכוחם להפחית במידה ניכרת , או לדחות באופן משמעותי , את הסיכון לחלות במחלות כה שכיחות אלו . 
אם כל אחד מאיתנו יכיר את גורמי הסיכון , ידע כיצד ניתן להקטינם וידרבן את הרופא להתייחס אליהם כראוי , אזי תגבר המודעות למניעת מחלות הלב באוכלוסייה . 
סיכוי מול סיכוןראש ממשלת בריטניה בתקופת מלחמת העולם השנייה , וינסטון צ'רצ'יל , ניהל אורח חיים לא בריא : הוא היה שמן , עישן הרבה , לא עשה פעילות גופנית ולא הקפיד על דיאטה . 
למרות כל זאת , הוא מת בגיל 89 , ומעולם לא סבל מבעיות בלב . 
גם בסביבה הקרובה לנו אנו נתקלים באנשים כאלה , אולם הם אינם מייצגים את המקרים והשכיחים . 
הם המקרים הנדירים והיוצאים מן הכלל , המזכירים לנו בנדירותם את הכלל . 
ייתכן שבריאותו של צ'רצ'יל עמדה לו בזכות חייו מלאי התוכן והסיפוק , אולם אין ספק שגם המזל האיר לו פנים . 
גם אם חיינו מלאי סיפוק ותוכן כמו אלה של צ'רצ'יל , אם ננהל אורח חיים לא בריא כפי שהוא ניהל , הסיכון שנחלה במחלת לב או שנלקה בשבץ גבוה מאוד . 
המודעות למחלהלצד המודעות האישית , רצוי שתהיה גם מודעות ציבורית , שעשויה להביא בעקבותיה ייצור של מאכלים בריאים יותר , עריכת יותר מחקרים בנושא , ביצוע יותר בדיקות שגרתיות ומיומנות לטיפול מונע בכלל האוכלוסייה . 
הרוב המכריע של הרופאים מכיר היטב את גורמי הסיכון המאיצים את התקדמות טרשת העורקים ; יש טבלאות ולוחות המתווים את הטיפול בגורמי הסיכון השונים , וכל רופא בארץ מקבל באופן תקופתי מסמך המזכיר לו את חשיבות הטיפול המונע ומעדכן אותו בהתפתחויות המחקריות בנושא . 
אבל מסתבר שלמרות זאת , העברת הידע הזה לכלל האוכלוסייה מתעכבת . 
הדבר נובע בין השאר מכך שהמערכת הרפואית בארץ אינה ערוכה לטיפול מניעתי ומתמחה בעיקר בטיפול במחלות לאחר התפרצותן . 
היה רופא לעצמךכל אחד מאיתנו יכול להיות רופא לעצמו אם יתייחס אל גורמי הסיכון של מחלות הלב וכלי הדם ויפעל לצמצומן על ידי מודעות להן , מעקב בריאותי ועריכת שינויים בהרגלים ובאורח החיים . 
אם ברצוננו לצמצם את הסיכון לחלות במחלות לב , עלינו להכיר את גורמי הסיכון ולדעת לזהותם אצל עצמנו : עישון , סוכרת , עודף בכולסטרול ושומנים , השמנה , חוסר פעילות גופנית , יתר לחץ דם . 
בהתאם לכך עלינו לשנות הרגלים : לבצע פעילות גופנית קלה , לטפח הרגלי אכילה בריאים , להפחית במשקל , להפסיק לעשן . 
התייחסות לגורמי הסיכון הניתנים למניעה ולטיפול , מעקב אחריהם וטיפול תרופתי במקרה הצורך , עשויים להאריך את חיינו באופן משמעותי ולשפר את איכותם בצורה ניכרת . 
אפילו מודעות והתעדכנות בערכי הכולסטרול שלנו , ברמת לחץ הדם שלנו ובמשקל גופנו , יש בה כדי לתרום למלחמה בטרשת העורקים ובהשלכותיה , שהן כאמור הרוצח מספר אחד בקרב אוכלוסיית העולם המערבי . 
בואו לדבר על כך בפורום ניתוחי לב וחזה , בפורום קרדיולוגיה ובפרט קרדיולוגיה התערבותית ובפורום קרדיולוגיה בשיתוף בית - חולים אסותא . 
פורסם לראשונה בתאריך 22 - 3 - 2006 
