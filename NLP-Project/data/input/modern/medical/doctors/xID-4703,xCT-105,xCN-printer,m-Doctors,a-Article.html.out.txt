על המחלהמחלת הפרקינסון היא מחלה כרונית , פרוגרסיבית , חשוכת מרפא , הפוגעת במערכת העצבים ומתקדמת משלב של מחלה מוטורית קלה עד למצב של תלות סיעודית מוחלטת . 
גורמי המחלה אינם ידועים עדיין , ככל הנראה הם גם גנטיים וגם סביבתיים . 
התסמינים של המחלה ( רעד במנוחה , נוקשות שרירים , תנועות איטיות , חוסר יציבות , תסמינים פסיכיאטרים ועוד ) נובעים מהתנוונותם של תאי עצב המייצרים דופמין ( מוליך עצבי במוח , בעל השפעות על תנועה , קשב ולמידה ) . 
כ - 50 % מחולי הפרקינסון סובלים מדיכאון , אשר אף עלול להקדים את הסימפטומים המוטוריים של המחלה . 
רבים מהחולים מדווחים כי המחלה גובה מחירים כלכליים ומשפחתיים כבדים : לאחר 5 שנות מחלה , כ - 25 % מהחולים אינם מסוגלים להמשיך בעבודתם כתוצאה מביטויים פיזיים ונפשיים של המחלה . 
לאחר 9 שנות מחלה , עולה נתון זה ל - 80 % . 
התלות הפיזית הגוברת בסיוע מצד הסובבים אותך , בשילוב התסמינים הפסיכיאטרים ( דיכאון , הפרעות שינה ועוד ) מעמידה משפחות רבות במבחן הישרדות . 
ניתן לחיות עם פרקינסון אפילו שני עשורים וסיבת המוות השכיחה היא ממחלות או פגיעות משניות כמו דלקת ריאות או חבלה מנפילות . 
הטיפול התרופתימחלת הפרקינסון היא חשוכת מרפא עדיין . 
התכשירים הרפואיים הקיימים מטפלים בסימפטומים , אך אין בכוחם לרפא את החולה . 
הטיפול הרפואי הקיים מתמקד באספקה מחדש של מלאי הדופמין במוח או בהשארתו במוח לזמן רב יותר . 
מדינת ישראל נמצאת בחזית המרוץ אחר מציאת תרופה למחלת הפרקינסון . 
לאחרונה הושק תכשיר רפואי חדש פרי פיתוח ישראלי בשם אזילקט . 
התכשיר פותח עי שני פרופסורים מהטכניון בשיתוף חברת טבע . 
האזילקט הוא תכשיר חדיש המאושר כטיפול תרופתי יחיד בשלביה המוקדמים של מחלת הפרקינסון , וכטיפול משלים בשלביה המתקדמים יותר . 
התכשיר מעכב את אנזים ה - MAO - B , האחראי לפירוק הדופמין במוח , וכך מעלה את כמות הדופמין הזמין במערכת העצבים המרכזית . 
בימים אלא נערך מחקר בינלאומי שבודק את השפעת האזילקט על האטת קצב התקדמות מחלת הפרקינסון בשלביה המוקדמים . 
המחקר מהווה מקור לתקווה עבור החולים ובני משפחותיהם . 
מאמץ מחקרי עצום מושקע במציאת התנאים המובילים תאי גזע להפוך לתאי מוח המפרישים דופמין . 
קבוצת מחקר מאוניברסיטת הרווארד ביצעה השתלת תאי גזע במוחם של עכברים וחולדות , שהאזור האחראי לפרקינסון במוחם נהרס . 
החוקרים מצאו כי תאי הגזע שהושתלו הפכו לתאי עצב המייצרים דופמין . 
ממצא זה מרמז כי הסביבה הקיימת במוח היא תנאי מספיק להפיכת תאי הגזע לתאים הרצויים . 
הנושא הזה נחקר כיום בישראל עי חוקרים שונים בתקווה כי פריצת הדרך המחקרית והבשורה לחולים תצא מישראל . 
טיפול לא תרופתילחולים שהטיפול התרופתי לא היטיב עמם יש דרך נוספת להתמודדות עם המחלה . 
מערכת בקרת רעידות , פרי פיתוחה של ענקית האלקטרוניקה הרפואית מדטרוניק , נכנסה לא מכבר לסל הבריאות הישראלי , אך מעטים החולים הסובלים מהבעיה המודעים לקיומה . 
בבסיסה קוצב הדומה לקוצב המושתל בחולי לב , המזרים חשמל למוקדי הרעידה בשני חלקי המוח . 
הפולסים החשמליים לאיזורים אלה חוסמים את האיתותים ששולח הגוף בעת המחלה הגורמים לרעידות ולבעיות המוטוריות בחולים . 
כתוצאה מכך , חולים רבים משיגים שליטה מוגברת על גופם , שליטה שאיבדו כאשר לקו בה.על עמותת הפרקינסוןעמותת הפרקינסון בישראל מנוהלת עי החולים ולמענם , בראשה עומד כיום מר קותי נבון . 
את העמותה מלווה ועדה מייעצת המורכבת מבכירי הנוירולוגים בישראל , המספקת לעמותה מידע על אפשרויות הטיפול הקיימות , וכן מידע עדכני על התפתחויות במחקר למציאת תרופה למחלה . 
לרגל חודש המודעות למחלת הפרקינסון ולאפשרויות הטיפול בה , חונכת העמותה אתר אינטרנט חדש המתמקד הן בסימפטומים הקשים המלווים את המחלה ( למשל : מדריך לנפילה בטוחה ) והן בתקווה לפריצות דרך הודות לתרופות ולמחקרים חדשים . 
עוד באתר : מידע על נותני שירותים מוזלים לחולים , מדריך זכויות החולה , מילון מונחים , טפסים ומסמכים חיוניים להורדה , וכן פורום פעיל המשמש זירה להחלפת מידע וכן מספק תמיכה רגשית . 
לאתר של העמותה - לחצו כאן . 
בואו לדבר על זה בפורום נוירוכירורגיה ובפורום שיקום לאחר אירוע מוחי . 
פורסם לראשונה בתאריך 16 - 5 - 2006 
