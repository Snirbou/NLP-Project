החלטתו של היועץ המשפטי לממשלה , מני מזוז , לדחות את אישור סל התרופות עוררה גל רחב של ביקורת ציבורית . 
בתחילת השבוע הנחה מזוז את יושב ראש ועדת סל התרופות , הפרופסור מרדכי שני , לדחות את הגשת רשימת סל התרופות . 
לדברי היועץ , החלטות הממשלה בנושא עלולות להתקבל בציבור כאילו הם נובעות משיקולים פוליטיים . 
המחאה , כאמור , חוצה גבולות . 
במישור המשפטי החליטו ההסתדרות הרפואית בישראל וארגון צרכני בריאות ישראל ( צבי ) לעתור לבגץ כנגד החלטתו של מזוז למנוע עת כינוסה של ועדת סל הבריאות עד לאחר הבחירות . 
בעתירה שהוגשה באמצעות עוד דפנה הולץ - לכנר , ביקשו העותרים מבגץ להורות לממשלה להתכנס בדחיפות במהלך השבוע הקרוב בכדי לדון בהמלצות ועדת הסל . 
בעתירה , שנדחתה הבוקר ( שלישי ) , נטען כי ועדת הסל דנה בהכנסת שורה של תרופות מצילות חיים לסל , ועל כן היא פועלת תחת לחץ של זמן , כיוון שכל יום קובע לאלפי חולים . 
כך למשל התרופה 'פלאבין' מסייעת במניעת שבץ מוחי שני וכל עיכוב במתן התרופה מגדיל את הסכנה לחולים הנזקקים לה . 
טיפולים אחרים באים להקל על סבלם של חולים , כמו התרופה 'אקס-ג'ייד', המחליפה טיפול פולשני בו מוחדרת לחולה מדי לילה מחט לבטן . 
עוד נאמר בעתירה , שכאמור לא נתקבלה , כי בבסיס החלטתו של היועץ המשפטי לממשלה מזוז שיקולים פוליטיים , זרים ופסולים , וכי היועץ מזוז פעל בשרירותיות מבלי שבחן לעומקה את מידת דחיפות וחיוניות עדכון סל הבריאות . 
העותרות טענו כי החלטת היועץ , שניתנה באופן מפתיע ערב כינוסה האחרון של ועדת הסל , המבוססת על הטענה שאין כורח ודחיפות לקבלת החלטות הוועדה , עומדת בסתירה מוחלטת לעובדות . 
מזוז עצמו קיבל מכתבים בהולים מדר בלשר , יור הרי ומומחים אחרים , מהם עולה במפורש שהמלצות ועדת הסל המקצועיות חיוניות על מנת להכניס לשימוש שוטף ומיידי את הטכנולוגיות הנדרשות . 
ההסתדרות הרפואית וצבי טענו כי חברי ועדת הסל קבעו בצורה חד משמעית כי הסכום המינימלי הדרוש להעמיד רפואה נאותה לתושבי ישראל הינו 300 מיליון שקל ( ולא 200 מיליון שקל כפי שהקצתה הממשלה ) . 
דר יורם בלשר , יור ההסתדרות הרפואית בישראל , הביע אכזבה מכך שבגץ דחה את העתירה . 
עם זאת , ציין בסיפוק את דעת המיעוט של השופט אדמונד לוי אשר כתב בהחלטתו : תמהתי אם יש מטרה חשובה יותר , חיונית יותר ונעלה יותר מאשר לאפשר לוועדה לסיים את תפקידה כפי שהתכוונה לעשות . 
דר בלשר מדגיש כי הסיבה היחידה לדחיית העתירה היתה התחייבות המדינה כי מדובר אך ורק ב - 7 ימים של דחייה , וכן לאור התחייבות הממשלה כי תקבל את החלטתה ביום הראשון הסמוך ב - 2.4.06 . 
בית המשפט הדגיש את ציפייתו כי הממשלה אכן תיזדקק לנושא סל הבריאות זמן קצר ביותר לאחר שתתקבל החלטת ועדת הסל . 
באשר לעדכון סל התרופות , אמר דר בלשר כי הוא שואב עידוד מהודעת המדינה אשר לא שללה על הסף את הצורך בהרחבת הסל אל מעבר ל - 200 מיליון השקלים שהקציבה לכך באופן שרירותי טרם קבלת חוות דעתם של המומחים בוועדת הסל , אלא הדגישה כי לשם כך יש לקיים הליך פרוצדורלי נוסף . 
נאוה עינבר , דוברת האגודה למלחמה בסרטן , הוסיפה : מדינת ישראל מפנה עורף לאזרחיה ששלמו מס בריאות כל חייהם ועתה בשעה שהם חולים וזקוקים לתרופות - הם נאלצים לפשוט יד ולצאת לרחובות . 
הצלת חייהם של החולים קודמת לכל שיקולי הבחירות הקרים . 
הסרטן לא יחכה עד אחרי הבחירות וימשיך להתפשט ולשלוח גרורות בגופם של החולים כל עוד לא ייעצר על ידי טיפול הולם . 
על מנת להלחם בסרטן זקוקים החולים לתרופות עוד היום . 
החלטת בגץ כמו החלטת מזוז , היא קרה מנוכרת ולא אנושית . 
כל יום שעובר עולה בחיי אדם . 
לכבוד היועץ המשפטי לממשלהשמי נוי ואני בת 12 וחצי וגרה בראשון לציון . 
אני חולה כבר 4 שנים במחלת אפילפסיה קשה . 
יש לי התקפים קשים כמעט כל יום , אני לא יכולה ללמוד כמו שאר הילדים ואני לא יכולה לשחק עם חברים וחברות כי אי אפשר לדעת מתי אני אקבל התקף . 
לפני שנתיים אבא שלנו עזב את הבית ואני גרה עם אמא ואחי ואחותי . 
אמא שלי עזבה את העבודה כי היא צריכה להיות יותר זמן איתי ולשמור עלי מכל ההתקפים . 
הרופאים אומרים שרק קוצב יכול להציל אותי ולעזור לי לחיות כמו שאר הילדים , לאמא שלי אין כסף לקנות את הקוצב וכל פעם מבטיחים לנו שעוד מעט יאשרו את הקוצב ונוכל לקבל אותו מקופת חולים , אבל אני עדיין סובלת ומחכה . 
חברת הכנסת , גילה פינקלשטיין , שמאד מנסה לעזור לי הזמינה אותנו בשבוע שעבר לכנסת , והיו שם הרבה אנשים חשובים שהבטיחו לי שעוד מעט אוכל לקבל את הקוצב . 
אמא סיפרה לי שלשום שאולי יאשרו לנו את הקוצב , אבל אתמול אמרה לי שאתה החלטת לדחות את כל האישורים . 
אני רוצה שתדע שכל יום וכל שבוע שאני מחכה לקוצב הוא סיוט נוראי בשבילי ובשביל המשפחה שלי . 
אני חושבת שגם לי מגיע לחיות וללמוד ולשחק כמו כולם , ואני מבקשת ממך שתרשה לאשר לי את הקוצב כי זו התקווה היחידה שלי ואני כבר לא יכולה יותר . 
נוי דהבש לתרומות עבור נוי ניתן לפנות לאייל - אגודה ישראלית לאפילפסיה . 
מספר חשבון בנק : 90077 . 
סניף 650 - בנק מרכנתיל דיסקונט . 
בואו לדבר על זה בפורום רפואת ילדים בפורום תמיכה הדדית ובפורום תרופות ורוקחות - תמיכה . 
פורסם לראשונה בתאריך 20 - 3 - 2006 
