מחקר חדש שנערך במימון האגודה למלחמה בסרטן , במכון שרת שבמרכז הרפואי הדסה עין כרם , בדק את הקשר בין התמודדות עם מחלת הסרטן לבין דתיות , תקווה ורווחה נפשית . 
השאלה אשר עמדה במרכז המחקר בניהולן של פרופ ' לאה בייידר מהמרכז הרפואי הדסה עין כרם , ודר ' אילנית חסון - אוחיון מהמחלקה לפסיכולוגיה באוניברסיטת בר אילן , הייתה האם דתיות ותחושת תקווה קשורה לרווחה נפשית ולהתמודדות טובה יותר עם מחלת הסרטן . 
המחקר נערך בקרב 233 נשים יהודיות עם סרטן שד במצב מתקדם . 
במחקר נמצא כי רק בקרב נשים חילוניות , תקווה קשורה לפחות תחושת חרדה , פחות תחושת דיכאון , פחות מצוקה נפשית כללית , פחות התמודדות עם תחושת חוסר אונים , וליותר התמודדות אקטיבית של רוח לחימה . 
אז מדוע רק עבור החילוניות התקווה הייתה גורם משמעותי בהשפעה על התמודדות החולות עם מחלתן ? 
מצוקה נפשית וסרטןמחקר נוסף , גם הוא במימון האגודה למלחמה בסרטן , בדק את הקשר בין מצוקה נפשית , אופטימיות ואירועי חיים לבין סרטן השד בקרב נשים צעירות בישראל . 
המחקר נערך על ידי דר רונית פלד ואורלי סיבוני שמוחה , מהפקולטה למדעי הבריאות באוניברסיטת בן גוריון בנגב , ודר דבורה כרמיל מהמרכז לחקר לחץ פסיכולוגי באוניברסיטת חיפה . 
מטרת המחקר הייתה לבדוק האם לאירועי חיים , מצבי מצוקה נפשית ולחילופין שמחת חיים ואופטימיות כללית יש קשר עם המחלה . 
במחקר השתתפו שתי קבוצות של נשים עד גיל 45 , מתוכן 255 נשים שחלו בסרטן השד ו - 367 נשים בריאות . 
הנשים ענו על שאלון מובנה לבדיקת חרדה , דיכאון , שמחת חיים ואופטימיות כללית , ושאלון על אירועי חיים משמעותיים כגון אובדן וגירושי הורים בגיל צעיר ותמורות בחיים כגון פרידה מבן זוג , משברים כלכליים ופיטורין מעבודה . 
הנשים החולות נשאלו על תקופת חייהן עד לאבחון המחלה . 
על פי תוצאות המחקר ניתן לומר במידת הזהירות המתבקשת , כי קיים קשר אפשרי בין מצבי דחק כתוצאה מהצטברות של אירועי חיים משמעותיים ותחלואה בסרטן השד . 
כמו כן ניתן לומר כי שמחת חיים ואופטימיות כללית מהווים גורם הגנה . 
ממצאי המחקר מצביעים על הצורך באיתור נשים צעירות אשר סבלו מאובדנים משמעותיים בגיל צעיר ומהצטברות של תמורות בחיים ולראות בהן קבוצת סיכון . 
לנשים אלו יש לספק טיפול , תמיכה ומעקב מתאימים . 
כמו כן ממליצות החוקרות להעמיק את הידע אודות הקשרים המסובכים והבלתי מפוענחים באשר ליחסי הגומלין שבין הגוף והנפש . 
בואו לדבר על זה בפורום סרטן השד ובפורום טיפולים אלטרנטיביים בסרטן . 
פורסם לראשונה בתאריך 31 - 10 - 2006 
