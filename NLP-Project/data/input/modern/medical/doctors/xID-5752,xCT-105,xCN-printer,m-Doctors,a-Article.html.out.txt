המלצות לאכילת מוצרי חלבמאת : סיגל פרישמן וציונה אברהםכמיטב המסורת , גם השנה נרבה בחג באכילת מוצרי חלב . 
חשוב לדעת כי מעבר לטעמם הנפלא , למוצרי החלב יש גם יתרונות בריאותיים . 
על מנת להפיק את ההנאה והיתרונות המרביים ממוצרי החלב , הנה כמה המלצות : • החלב ומוצריו הם המקור העיקרי לאספקת הסידן החיונית לגוף . 
הסידן מסייע במניעת אוסטיאופורוזיס ( דילדול עצם ) וחיוני לבניית העצמות , לתפקוד מערכות העצבים , השרירים , קרישת הדם ולמניעת יתר לחץ דם . 
בשנים האחרונות נחקר ונמצא שצריכה מוגברת של סידן אף מסייעת לירידה במשקל . 
• מוצרי החלב עתירי השומן מהווים מקור טוב לסידן , אך מומלץ דווקא לצרוך את המוצרים דלי שומן , מכיוון שהשומן במוצרי החלב הוא שומן רווי - התורם לעליית הכולסטרול בדם ולהתפתחות מחלות שונות , כגון : מחלות כלי דם , לב וסיבוכי סוכרת . 
• מומלץ לחפש מוצרי חלב דלי שומן המועשרים בויטמין D . 
מקורו של ויטמין זה , המסייע לקליטת הסידן בגוף , הוא בשומן ולכן יש צורך להוסיפו באופן מלאכותי במוצרים דלי שומן . 
• אם אתם סובלים מאי סבילות ללקטוז ( המרכיב הסוכרי של החלב ) , מומלצת אכילת קוטג' , יוגורט וגבינות קשות מכיוון שאלו מכילים כמות קטנה של לקטוז . 
• לאלו הסובלים מבעיות עיכול - מומלץ לאכול יוגורטים פרוביוטיים . 
אלו מכילים חיידקים חיוביים המועילים במצבי שלשולים ומחזקים את המערכת החיסונית . 
תזונה בחג השבועותמאת:דר סילבינה מצקין - לוישבועות הוא מהחגים היחידים בלוח השנה העברי שנתפס כבלתי מזיק לגיזרה . 
זאת , משום שאוכלים ארוחות חלביות הנחשבות קלות . 
מכיוון שלא אוכלים בשר , יש תחושת קלילות בבטן , אך לא בהכרח במאזן הקלורי . 
איך אפשר בכל זאת לדאוג שיהיה קל גם על המשקל ? 
• תקופת חג השבועות מתאפיינת בשפע של ירקות ופירות עסיסיים , בתוספת ויטמינים וסיבים תזונתיים שתורמים לבריאות , בעלי קלוריות מעטות . 
הכינו ואכלו ירקות במגוון צורות - חתוכים , בסלט , בפשטידה , לעיטור וקישוט הקערה . 
מכיוון שהפירות מכילים גם סוכר , לא מומלץ להפריז בצריכתם . 
בכל מקרה עדיף לאכול את הפרי השלם וכך להנות מכל יתרונותיו התזונתיים , לעומת שתיית מיץ . 
• בין מאכלי החג כדאי לשלב גם דגנים מלאים עשירים בפחמימות וסיבים תזונתיים , אשר גורמים לתחושת שובע ולשיפור תנועתיות המעי . 
דגנים מלאים החשובים לתפקוד תקין של מערכות הגוף , מכילים : ויטמיני B , מגנזיום וויטמין E . 
• מוצרי החלב עשירים בחלבונים , שהינם אבני הבניין של איברי הגוף . 
• מוצרי חלב הם מוצרים מן החי , לכן הם מכילים כולסטרול ושומן רווי שעלולים לגרום לעלייה ברמות השומנים בדם ולמחלות לב וכלי דם . 
מומלץ להחליף את הגבינות השמנות במתכוני הפשטידות , המטבלים והעוגות , בגבינות ויוגורטים דלי שומן ( עד 5 % שומן ; בגבינות הקשות ניתן גם עד 9 % ) . 
• לרגישים לסוכר החלב , הלקטוז , כדאי לדעת שמוצרי חלב מעובדים יותר כגון : גבינות קשות , יוגורט וקוטג' , הם דלים יחסית בלקטוז ונסבלים היטב גם על - ידי מי שמתקשה בעיכול הלקטוז , במיוחד כאשר הם נצרכים במסגרת ארוחה . 
קיימים גם תכשירים של האנזים לקטוז , שהוא אחראי על עיכול הלקטוז , אותם ניתן לצרוך לפני אכילת מוצרי חלב . 
• מומלץ לצרוך מוצרי חלב המועשרים בחיידקים פרוביוטיים המסייעים למערכת החיסונית . 
• סידן הוא מינרל שאספקתו חיונית לבניית העצם ותפקוד שרירים אופטימלי . 
הקצובה היומית לצריכת סידן היא 1,000 מג ליום לאדם הבוגר ו - 1,200 מג לאנשים מעל גיל 50 . 
מוצרי חלב הם מקור מעולה לסידן . 
מומלצים במיוחד אלו המועשרים בסידן . 
דר סילבינה מצקין - לוי היא מומחית לרפואה פנימית ותזונאית . 
העצות באדיבות שיטת דר לוי . 
לפרטים נוספים - לחצו כאן . 
בואו לדבר על זה בפורום השמנת יתר בפורום תזונה קלינית ובפורום תזונה טבעית . 
