ט"ו בשבט , שיצויין בסוף השבוע , מביא איתו לשולחן האוכל , כמדי שנה , את שבעת המינים והפירות היבשים . 
דגש מיוחד כדאי לשים בט"ו בשבט ובכל השנה על השקדים . 
מחקר חדש שנערך במחלקה לביוכימיה באוניברסיטת ממוריאל בקנדה , בדק את הערכים התזונתיים בגרעינים , שקדים ומזונות דומים . 
מתוצאות המחקר עולה כי לשקד תכונות בריאותיות גבוהות ביותר . 
מתברר כי תכולת המרכיבים נוגדי החימצון ( אנטי אוקסידנטים ) בקליפה החומה של השקד , היו גבוהים פי 10 מאותם מרכיבים בשקד עצמו . 
נוגדי החימצון פועלים כנגד פעילות רדיקלים חופשיים בגוף : בתהליך החימצון המתקיים באופן טבעי בתאי הגוף , נוצרים חומרים הנקראים רדיקלים חופשיים . 
חומרים אלו אינם יציבים מבחינה כימית ולכן עלולים לפגוע בדי.אן.איי של התא . 
בכך הם למעשה מעלים את הסיכון להתפתחות תאים ממאירים . 
נוגדי חימצון הינם חומרים המגנים על תאי הגוף כנגד נזק זה על ידי היקשרות לאותם רדיקלים חופשיים והפיכתם לחומרים 'יציבים'. יש לציין כי מלבד השקד , נמצאו תכונות דומות גם באגוזי מלך , אגוזי לוז , אגוזי פקאן , ערמונים , בוטנים , שזיפים ודבלים . 
בדומה לירקות ולפירות , המזונות הללו עשירים במגוון רכיבים צמחיים מגינים : ויטמינים , מינרלים , סידן , פיטו - כימיקלים וסיבים תזונתיים מינרלים ועשירים בסיבים תזונתיים ונוגדי חמצון המגנים מפני מחלת הסרטן . 
מירי זיו , מנכל האגודה למלחמה בסרטן : על סמך המחקרים הקיימים היום , אנו ממליצים לציבור לאמץ אורח חיים בריא , הכולל תזונה נכונה ופעילות גופנית . 
המלצות אלה מקטינות את הסיכון לחלות בסרטן המעי הגס , החלחולת , סרטן השד וסוגי סרטן נוספים . 
מתינות זה טובעל פי המלצות האגודה למלחמה בסרטן כדאי לשלב בתפריט התזונה כמויות מתונות ( בשל השיעור הקלורי הגבוה ) של אגוזים מסוגים שונים , שקדים , גרעיני חמניות , גרעיני דלעת ( לא קלויים ולא מומלחים ) ועוד . 
המזונות הצמחיים הללו ואף חלק מן הירקות עשירים בפיטו - אסטרוגנים . 
אלו הם רכיבים צמחיים בעלי פעילות אסטרוגנית חלשה העשויים להפחית את הסיכון לסוגי סרטן מסוימים . 
למרות יתרונותיהם הבריאותיים , מומלץ להגביל את צריכת הפירות היבשים כיוון שהם מכילים רמה גבוהה של סוכרים וקלוריות , העלולים לגרום לעלייה במשקל . 
ירקות ופירות נוספים המכילים נוגדי חמצון : ירקות ופירות שצבעם צהוב : פלפל צהוב , תירס , מלון ומנגו . 
ירקות ופירות שצבעם אדום : עגבנייה , פלפל אדום , גמבה , צנון , צנונית , תפוח , תות , אבטיח , אשכולית אדומה , ענבים אדומים , רימון . 
ירקות ופירות שצבעם כתום : פלפל כתום , גזר , דלעת , בטטה , דלורית , תפוז , אפרסמון וקלמנטינה . 
ירקות ופירות שצבעם ירוק : ברוקולי , קולורבי , ענבים ירוקים . 
בואו לדבר על זה בפורום תזונה קלינית . 
