צריבת העיניים בימי שרבמאת : דר אורי מלרעונת האביב מתאפיינת בימים של מזג אוויר שרבי המביא עימו סופות חול ואבק . 
מלבד ניקיון התריסים והחלונות , החול והאבק נותנים אותתיהם על העיניים . 
כתוצאה מאחוזי הלחות הנמוכים באוויר ומכניסת גופים זעירים לחלל העין , ישנה תחושת העקצוץ והאודם . 
קיימים מספר מנגנונים בעין להגנה ולשמירת פעולתן התקינה : העפעפיים והריסים מסלקים גופים זרים וחיידקים ודואגים לפזר באופן תדיר את נוזל הדמעות , המופרש ברובו מבלוטת הדמעות . 
נוזל הדמעות מורכב בנוסף למים , גם ממרכיבי סיכה המסייעים לשמור על יציבותו ומונעים את אידויו לאוויר . 
לחות נמוכה ואבק עלולים לגרום לאידוי יתר של נוזל הדמעות , המכסה את הקרנית , וכתוצאה מכך נוצר יובש בעיניים . 
בנוסף , גם גרגירי האבק עצמם החודרים לעיניים , יוצרים תגובת גירוי בלחמית הבאה לידי ביטוי באודם , תחושת גוף זר , עקצוץ וחוסר - נוחות . 
דמעת מוגברת מפצה על היובש שנוצר ומסייעת להתמודד עם אותם גרגירי אבק זעירים שחדרו לעיניים באמצעות הפרשת יתר של נוזל דמעות . 
כיצד ניתן להקל על העיניים בימים שרביים ? 
• כאשר העיניים מגורות , רצוי לספוג צמר גפן במים רתוחים עם תמצית תה קמומיל , הידוע בסגולותיו המרגיעות , ולהניח על העיניים למשך מספר דקות . 
• מומלץ לא לשפשף את העיניים , היות שפעולה זו גורמת לשחרור חומרים שונים ממרכיבי מערכת החיסון , אשר מטרתם להלחם בחיידקים ובפולשים שונים . 
תוך כדי פעולתם החשובה , הם גורמים בין היתר גם לנזק מקומי לרקמת הלחמית והקרנית בעין . 
דבר זה עלול לגרום להחמרה באודם ובתחושת הגירוי ואי הנוחות בעין . 
• כאשר יוצאים , מומלץ להרכיב משקפי שמש , הן על - מנת להגן בפני קרינת השמש והן להגן פיסית על העיניים מרוחות הנושאות חלקיקים שונים באוויר . 
• ניתן להשתמש מידי פעם בתחליפי דמעות ( אשר אינם מכילים חומרים משמרים ) ובטיפות עיניים המכילות נוזל בעל הרכב הדומה להרכב נוזל הדמעות , ובעזרתן מתקבלת תוספת לחות לעיניים העוזרת לסלק חלקיקים זרים ומשפרת את התחושה . 
• בכל מצב של חדירת גוף זר לעין , מומלץ להיבדק על - ידי רופא עיניים בהקדם . 
הגוף הזר עלול לגרום לשריטה בקרנית ולהוביל לזיהום שיכול להיות הרסני . 
ניתן לשטוף את העיניים במי - ברז , אולם את הוצאת הגוף הזר מהעין יש להשאיר לרופא העיניים שיבצע את הפעולה באמצעים סטריליים ותחת אלחוש מקומי . 
אביב הגיע אלרגיה באהמאת : פרופ ' מאיר שליטאנשים הסובלים מאלרגיות עונתיות יודעים כי בתקופת האביב במיוחד , ולפעמים גם בסתיו , הם סובלים מסימפטומים שונים . 
העיקריים שבהם הם : גרד באף , בעיניים או בריריות הפה והאוזניים , הפרשות מרובות של דמעות , אודם וגודש בעיניים , נזלת מימית , עיטוש רב , שיעול ולעיתים גם קוצר נשימה וצפצופים בנשימה עד כדי התקפי אסטמה . 
אבחון הסימפטומים יכולים להתבטא בצורה של התקפים או בתופעות ממושכות בזמן האביב כשהפריחה בעיצומה . 
האבקנים של הצמחים השונים הנישאים ברוח הם הגורמים לאלרגיה אצל האנשים הרגישים . 
אנשים מפתחים אלרגיה לסוגי צמחים שונים , ולכן חשוב להיבדק במרפאה לאלרגיה כדי לעבור אבחון מדויק ולקבל בהמשך טיפול בהתאם לתופעות הייחודיות . 
אבחנת האלרגיה מתבססת על ההיסטוריה הרפואית , על בדיקת החולה בעזרת תבחיני עור ( טסטים ) המתבצעים על גב החולה או על אמות ידיו ועל בדיקות דם מיוחדות . 
תשומת לב מירבית ניתנת למועדי התפתחות התופעות האלרגיות ולקשר שלהן לגורמים סביבתיים שונים . 
הטיפול מתבסס על שילוב נכון של מניעה וטיפול רפואי מקומי וכללי : מניעה בכל עת ובכל מקום שניתן , יש להפחית את המגע עם האלרגנים הנשאפים , דבר אשר מביא להפחתה ניכרת בסימפטומים . 
לדוגמא : • הימנעות משאיפת גרגירי אבקת פרחים וצמחים , הנמצאים באוויר בזמן פריחתם היא קשה , אולם לפעמים ניתן להפחית את החשיפה באמצעים פשוטים . 
לדוגמא : חולה הרגיש לפריחת הזית , מן הראוי שידאג לכריתת עץ הזית שליד חלונו . 
שהייה על מדשאות , או יציאה למחנאות בטבע או לטיולים באוויר הפתוח בזמן הפריחה גם הם אינם רצויים . 
• אנשים הרגישים לעובש - רצוי שידאגו להפחתת הרטיבות על קירות דירותיהם ויימנעו מכניסה למקומות לחים וטחובים . 
שימוש במערכות מיזוג אוויר עם מסננים מתאימים יכול להפחית מאד את כניסת האלרגנים מבחוץ אל פנים הבית . 
• קרדית אבק הבית מהווה גורם אלרגני שכיח ביותר , זהו יצור זעיר החי בחומר אורגני המופרש מבני האדם , דוגמת קשקשי עור . 
מקומות המחיה העיקריים של הקרדיות הם : מצעי המיטות , שטיחים , וילונות וספרים . 
ניקוי תכוף וקפדני של הבית ואוורורו , שימוש בכיסויים ומצעים הדוחים את הקרדיות ושימוש בתרסיסים המחסלים אותן יביאו להפחתת המגע עם אלרגן נפוץ זה . 
תרופות הטיפול מבוסס בעיקר על תרופות אנטי היסטמיניות הפועלות למניעת התופעות הנובעות מפעולת ההיסטמין , שהוא החומר הפעיל ביותר בתגובה האלרגית . 
יש כיום תרופות אנטי היסטמיניות חדישות שכמעט ואינן גורמות לתופעות הלוואי של עייפות , נמנום ויובש כפי שגרמו תרופות הדור הישן דוגמת פניסטיל , אטרקס , ואהיסטון . 
תרופות אלו , דוגמת טלפסט ולורסטין ניתנות פעם אחת ביום . 
בנוסף , ניתן לטפל בתרסיס מקומי לאף ובטיפות עיניים המכילות חומרים אנטי היסטמיניים . 
קיימים תרסיסים יעילים ביותר לאף , המכילים סטרואידים ופעולתם מקומית בלבד . 
פעמים רבות יש צורך בטיפול משולב של תרופות מסוגים שונים . 
ברור , כי לפני כל טיפול תרופתי יש להיוועץ ברופא מומחה . 
כאשר מניעה וטיפול תרופתי אינם עוזרים , מומלץ לשקול מתן חיסונים נגד גורמי האלרגיה . 
פרופ ' מאיר שליט - מנהל היחידה לאלרגיה ואימונולוגיה קלינות . 
לפרטים נוספים - היכנסו לאתר של מרכז רפואי הדסה . 
בואו לדבר על זה בפורום בריאות העין ובפורום אלרגיה ואסתמה . 
