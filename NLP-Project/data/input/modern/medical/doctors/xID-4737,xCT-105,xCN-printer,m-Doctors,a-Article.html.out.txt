האם אתם סובלים מפטרייה ? 
אורח החיים המודרני מביא עמו עומס ולחצים הבאים לידי ביטוי אצל רובנו בעייפות , כאבי ראש , נדודי שינה , חוסר ריכוז ועוד . 
לפעמים נדמה לנו כי אנו אשמים בכך , בסגנון החיים המהיר והשאפתני , בשעות העבודה הרבות או בתזונה לקויה . 
אבל ייתכן ויש לכך סיבה אחרת , שבמידה ונגלה אותה הפיתרון יהיה מהיר ויעיל . 
לדברי הנטורופתית דר יפה שמעוני N.D . 
, יור האגודה הישראלית לנטורופתיה ותזונה טבעית , מספר סימפטומים יכולים להצביע על הימצאות פטריית הקנדידה ברמה מזיקה בגופנו . 
הקנדידה היא פטריית שמר הנמצאת אצל רובנו במעי הגס . 
במצב תקין , כאשר מערכות הגוף פעילות בצורה מאוזנת , ההגנה הטבעית של הגוף שולטת גם במזיקים שונים במערכת העיכול , כולל פטריית הקנדידה . 
במידה והאיזון מופר , מכל מיני סיבות , הקנדידה מתחילה לשגשג ומפרישה רעלים בגוף , אשר יכולים לגרום לרשימה ארוכה של סימפטומים והרגשת חולי , שלא נצפים בבדיקות מעבדה . 
אז כיצד ניתן לזהות את פטריית הקנדידה ולעצור את התפשטותה בזמן ? 
לדברי דר יפה שמעוני N.D . 
, נטילת אנטיביוטיקה , הורמונים או סטרואידים הינם בין הגורמים להתפשטותה של הקנדידה . 
עוד לפני פניה לרופא ובדיקה רפואית , ניתן לבדוק באופן עצמי , האם אנו אכן סובלים מהתפשטות פטריית הקנדידה בגופנו . 
בבדיקה העצמית , יש לבדוק את הימצאותם של למעלה מחמישה מהסימפטומים הבאים בגופנו או בהתנהלות היומיומית : • האם אתם סובלים מעייפות יתר ? 
• האם אתם חשים בתשוקה לסוכרים ופחמימות ? 
• האם אתם סובלים מנפיחות בבטן , בעיקר אחרי האוכל ? 
• האם אתם סובלים מכאבי בטן , עצירות , או שלשול ? 
• האם יש לך שכבה לבנה על הלשון ? 
• האם יש לך ריח רע מהפה ? 
• האם אתם סובלים מגירודים באוזניים ? 
• האם אתם סובלים מפריחות , גירודים , הפרשות ? 
• האם אתם סובלים מכאבי שרירים ? 
• האם אתם סובלים מכאבים נודדים ? 
• האם אתם סובלים מבעיות במערכת השתן ? 
• האם אתם סובלים מבעיות הורמונאליות ( חוסר תשוקה מינית , מתח טרום וסתי , פריון , אין אונות ) ? 
• האם אתם סובלים מדלקות חוזרות ונשנות ( גרון , אוזניים , סינוסים , ברונכים ) ? 
• האם אתם סובלים ממצבי רוח , דיכאונות , חרדות ? 
כאמור , הימצאותם של חמישה מהסימפטומים או יותר מהווה חשש לפטריית הקנדידה וכדאי להתחיל לטפל בה . 
לדברי דר שמעוני , כיום קיימות תרופות טבעיות המבוססות על צמחי מרפא שבאמצעותן ניתן לטפל בקנדידה ולנקותה מהגוף . 
זאת , כמובן , בשילוב דיאטה מתאימה שעיקרה מניעת המזון שגורם להתפשטות הפטרייה . 
המזונות שמומלץ להימנע מהם בזמן הניקוי הם : שמרים , סוכר ותחליפיו , מוצרי סויה , מוצרי תירס , אלכוהול ובוטנים . 
דר שמעוני מוסיפה כי מומלץ להוסיף לטיפול כמוסות פרוביוטיק , להחזרת חיידקים טובים להגנה על מערכת העיכול . 
לקראת יום השמיעה הארצי : כיצד ניתן לסייע ללקויי שמיעהחוש השמיעה מאפשר לנו לתקשר עם בני אדם . 
אולם לעיתים ישנן הפרעות ו/או קצר בתקשורת המונעים מאיתנו לדבר ולהבין זה את זה . 
מספר גורמים שכיחים מביאים לירידה בשמיעה : • חשיפה לרעש ברמות מזיקות . 
• תורשה . 
• הזדקנות . 
• פגיעות במערכת הולכת הקול . 
אחוז מסוים מהמקרים ניתן לטיפול רפואי כזה או אחר . 
אולם , במרבית המקרים של ירידה בשמיעה , כגון זו הנוצרת עקב הזדקנות וגם במקרים מסוימים של חשיפה לרעש , המצב אינו הפיך ולא ניתן לרפאו . 
לכן , לפחות ככל שהדבר כרוך בחשיפה לרעש ממושך , כדאי לנקוט בצעדי מניעה כמו הרכבת אוזניות או שימוש באטמים . 
אין צורך להתנזר ממוסיקה , אולם מומלץ לשמוע את המוזיקה הבוקעת מהמכשירים הניידים ( iPod וחבריהם ) בעוצמה נמוכה יותר על - מנת למנוע נזק מצטבר . 
האודיולוג אהוד לב - רן מחברת אודיו - מדיק , מכשירי שמיעה , מביא בפניכם מספר עצות נוספות כיצד להקל על לקויי השמיעה להבין אתכם טוב יותר . 
• דברו כאשר הנכם נמצאים במקום מואר . 
אל תסתירו את פיכם באמצעות ידכם . 
• דברו לאט וברור , אך אל תצעקו . 
• אם אתם רוצים למשוך את תשומת ליבו של לקוי השמיעה , הניחו יד על כתפו או על ידו . 
• כאשר אתם יוצאים למסעדה או מקום הומה אדם אחר , התמקמו במקום השקט ביותר האפשרי , מואר ככל הניתן . 
הושיבו את אותו אדם , כך שיוכל להיות בקשר עין טוב עם יושבי השולחן . 
• כאשר הנכם שמים לב כי לא הובנתם , חזרו שוב על דבריכם באופן ברור . 
בואו לדבר על זה בפורום אינטגרטיבי לרפואת עור , אסתטיקה וקוסמטיקה טבעית , בפורום תרופות ורוקחות - תמיכה ובפורום אף אוזן וגרון . 
פורסם לראשונה בתאריך 29 - 5 - 2006 
