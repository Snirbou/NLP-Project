בעיה ידועה בקרב חולי סכיזופרניה * , הרווחת באוכלוסיה בשיעור של אחוז אחד ( במדינת ישראל לוקים במחלה כשבעים אלף איש ) ומאופיינת בתפיסה מוטעית של המציאות המתבטאת בהפרעה בתחום החשיבה , ההתנהגות והביטוי הרגשי , הינה בעיית חוסר הדבקות בטיפול ( אי נטילת התרופות באופן קבוע כנדרש ) . 
קיימות מספר סיבות העשויות להסביר את אי נטילת התרופות על ידי החולים באופן סדיר , אך הנתון העובדתי העולה ממחקרים הוא כי כ - 30 % מן הלוקים במחלה אינם שומרים על הרצף הטיפולי במסגרת האשפוז וכ - 50 % אינם נוטלים את הטיפול באופן סדיר במסגרות האמבולטוריות של טיפול יום . 
בכנס בנושא ADHERENCE - הדבקות בטיפול כיעד מרכזי בתוכנית הטיפולית בסכיזופרניה , שנערך ב - 13 בספטמבר על ידי איגוד הפסיכיאטריה בישראל ובשיתוף חברת יאנסן - סילג , הוצגו לראשונה תוצאות סקר ארצי רחב שנערך לאחרונה ובדק מהם הגורמים המשפיעים על הדבקות בטיפול של חולי סכיזופרניה בעיני הפסיכיאטרים . 
ממצאי הסקרלדברי 44 % מהפסיכיאטרים , בקרב החולים שבטיפולם נמצא חשד לאי נטילת התרופה כפי שנרשמה להם בחודש האחרון , כאשר 48 % מהפסיכיאטרים טענו כי החולים לא היו מסוגלים להבחין בהתדרדרות במצבם הבריאותי מספר ימים לאחר שהפסיקו את הטיפול התרופתי על דעת עצמם . 
ממצא נוסף וחשוב מראה כי 79 % מהפסיכיאטרים חושבים כי לחולים שבטיפולם יש בעיה , אשר הופיעה בזמן כלשהו של חוסר מודעות למחלה . 
כמענה לבעיית חוסר הדבקות בטיפול נשאלו הרופאים האם חולים אשר חשים טוב יותר בזמן נתון , נוטים לחשוב כי התרופות אינן נחוצות להם ומפסיקים לקחת אותן במודע . 
מתשובות הרופאים עולה כי כ - 60 % מהם נוטים לחשוב כי החולים אכן נוהגים כך ו - 68.5 % מהפסיכיאטרים שענו על השאלון סברו כי יש צורך בסביבה קהילתית תומכת - משפחה , פסיכיאטר , צוות רפואי וכד' , כדי להזכיר לחולים לקחת את הטיפול התרופתי . 
עוד עולה מהסקר כי סיבות נוספות , לדעת הפסיכיאטרים , העלולות לגרום לאי נטילת התרופות הן ירידה בקוגניציה , קרי ירידה בזיכרון וחוסר ארגון ( כ - 30.7 % מהפסיכיאטרים סברו כך ) וסדר יום לא קבוע ( כ - 51 % מהפסיכיאטרים ) . 
כמו כן , נמצא כי 52.9 % מהפסיכיאטרים סוברים כי החולים חשים מדוכדכים או נבוכים מכך שהם נוטלים תרופות על בסיס יומי , כדבר הפוגם בדבקות הטיפול שלהם . 
גם במהלך הכנס , בו לקחו חלק למעלה מ - 200 פסיכיאטרים , קיימו המארגנים סקר קצר ממנו עולה כי לדעת 90 % מהפסיכיאטרים שנכחו בכנס , שימוש מקביל בסמים או באלכוהול עלול לפגום בנטילת התרופות בצורה סדירה . 
שאלה נוספת בסקר , שנערך במהלך הכנס , ביקשה מהפסיכיאטרים לציין מתי לדעתם רצוי להתחיל בטיפול ארוך טווח . 
כ - 2/3 מהרופאים הנוכחים בכנס ( 58 % ) ציינו כי יש להתחיל בטיפול ארוך טווח , כאשר החולה אינו דבק בטיפול בנטילת תרופות דרך הפה . 
כ - 1/3 מהם ( 29 % מהנשאלים ) חושבים שאת הטיפול ארוך הטווח יש להתחיל בשלבים הראשונים של המחלה , מכאן שרוב הפסיכיאטרים חושבים שיש להתחיל בטיפול ארוך טווח כאשר , יש בעיית דבקות בטיפול כבר בשלבים הראשונים . 
* מחלת הסכיזופרניה מתפרצת בדרך כלל החל מסוף העשור השני של החיים ועד סוף העשור הרביעי , כאשר כרבע מהלוקים בה עשויים להחלים ולשוב לחיים תקינים או כמעט תקינים . 
אצל היתר נושאת המחלה אופי כרוני . 
חלק מהחולים ידגים אמנם שיפור חלקי אך לא ישוב לחיים שטרם פרוץ המחלה ויזדקק למסגרות תעסוקתיות וחברתיות מוגנות , וחלק יזדקק לטיפול רפואי מתמיד במסגרות מוסדיות . 
בואו לדבר על זה בפורום פסיכיאטריה . 
פורסם לראשונה בתאריך 19 - 9 - 2006 
