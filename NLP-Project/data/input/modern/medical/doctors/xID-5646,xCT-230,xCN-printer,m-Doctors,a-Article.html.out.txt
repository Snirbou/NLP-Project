סכיזופרניה מעוררת קשת רחבה של תגובות : החל מסטיגמות , דרך ידיעה והבנה שגויות ועד בורות מוחלטת . 
כל אלה מעוותים את המציאות והיחס כלפי חולי סכיזופרניה . 
סקר חדש מגלה כי חלק גדול מהציבור בישראל עדיין מגלה בורות וחוסר ידע לגבי ההגדרה המדויקת של מחלת הסכיזופרניה . 
לשאלה מהי ההגדרה המתאימה למחלת הסכיזופרניה , ציינו 38.8 % מהנשאלים כי ההגדרה היא פיצול אישיות ועוד 19.3 % מהנשאלים ציינו כי אינם יודעים מהי ההגדרה . 
לעומתם ענו 38.5 % מבין הנשאלים כי ההגדרה לסכיזופרניה היא אובדן האבחנה בין מציאות לדמיון . 
בהמשך הסקר , ולאחר שהובהר לנשאלים כי ההגדרה המדויקת לסכיזופרניה היא מחלת נפש קשה ונפוצה הפוגעת ברוב תחומי התפקוד המנטאלי והחברתי , בתפיסה ובחשיבה , נשאלו הנסקרים לגבי מידת סובלנותם כלפי שכן או חבר לעבודה שאובחן כחולה סכיזופרניה . 
חלק גדול מהנשאלים גילו חוסר סבלנות בכל הנוגע לקרבה ולקשר לחולי סכיזופרניה בסביבת המגורים והעבודה שלהם . 
מגורים ליד חוליםכבר בשאלה הראשונה נתבקשו המראויינים להשיב : אם יגלו כי אחד משכניהם סובל מסכיזופרניה , ולאור המידע שקיבלו על הגדרת המחלה , באיזו מידה ישפיע הדבר על הרגשתם כאשר יהיו בקרבתו ? 
חלק גדול מציבור הנשאלים ( 39 % ) ציינו כי הדבר ישפיע על הרגשתם , ( מתוכם 12.9 % ציינו כי הדבר ישפיע מאד , ו - 26.1 % ציינו כי הדבר די ישפיע ) . 
11.3 % מהנשאלים ציינו כי אינם יודעים באיזו מידה הדבר ישפיע עליהם . 
חוסר סובלנות בסביבת העבודהגם בכל הנוגע לעבודה בסביבתם של חולי סכיזופרניה , גילו הנשאלים חוסר סובלנות . 
כאשר נשאלו האם יפריע להם שחולה סכיזופרניה ישולב במקום עבודתם השיבו כשליש מהנשאלים ( 32.8 % ) , כי העובדה שאחד משכניהם סובל מסכיזופרניה תשפיע על הרגשתם כאשר ישהו בקרבתו , וכ - 14 % מהם דיווחו כי אינם יודעים כיצד הדבר ישפיע עליהם . 
בניגוד לחשש בקרבה למקום המגורים , דווקא במקום העבודה גברים חוששים יותר מנשים כי שילוב חולה סכיזופרניה בעבודתם ישפיע על הרגשתם ( 35.6 % גברים , לעומת 29.5 % מהנשים ) . 
צעירים יותר ממבוגרים מגלים פתיחות לגבי שילוב חולה סכיזופרניה בסביבת עבודתם - 56 % מבני - 34 , 18 לעומת 46.7 % מכלל בני 55 פלוס . 
עוד נמצא כי יותר ילידי הארץ , לעומת עולים חדשים מגלים פתיחות לנושא - 59.5 % מקרב ילידי הארץ דור שני ציינו כי לא יחששו משילוב חולה סכיזופרניה במקום עבודתם , לעומת 44.1 % מקרב העולים החדשים שציינו זאת . 
חוסר מודעות למחלהלדברי הפסיכיאטר דר אילן רבינוביץ ' : לאור ממצאי הסקר , נראה כי עדיין קיימת בציבור בורות בכל הנוגע למחלת הסכיזופרניה וחלק גדול מהנשאלים מגלה חוסר סובלנות כלפי החולים . 
יש להביא לידיעת הציבור כי בשנים האחרונות נכנסו לשימוש תרופות אנטי פסיכוטיות חדשות , וביניהן תרופה ארוכת טווח מהדור החדש הניתנת בהזרקה אחת לשבועיים וכלולה בסל התרופות . 
על פי דר רבינוביץ ' , פתרונות אלו מאפשרים לחולים תפקוד תקין בקהילה , מגדילים את תקופת השהות בין התקף להתקף ומצמצמים את מספר האשפוזים . 
לאור זאת , ראוי כי מערכת הרפואה , לצד עמותות לשיקום חולי הנפש , יפעלו נחרצות להעלאת המודעות בקרב הציבור לכך שתרופות מהדור החדש מאפשרות לחולי הסכיזופרניה תפקוד כמעט 'נורמלי' בקהילה . 
הסקר בוצע על - ידי מכון המחקר גיאוקרטוגרפיה עבור חברת התרופות יאנסן סילג , בקרב 500 גברים ונשים , המהווים מדגם ארצי ומייצג של האוכלוסייה היהודית הבוגרת בישראל . 
בואו לדבר על זה בפורום פסיכיאטריה . 
