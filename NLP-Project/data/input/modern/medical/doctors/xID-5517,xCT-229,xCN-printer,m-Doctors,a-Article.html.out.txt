סירופ לבדיקת העמסת סוכר תחושה כללית רעה , בחילות והקאות הן מנת חלקה של כל אישה שעברה אי פעם בדיקת העמסת סוכר לאיתור סוכרת הריון , בגלל התמיסה אותה יש לשתות לפני הבדיקה . 
התמיסה , שאותה מכינים במרפאות מאבקת גלוקוז ומים , מתוקה להחריד . 
לא פעם מוצע לנבדקות להצטייד בלימון כדי למתן את תחושת המתיקות . 
בנוסף , לעתים התמיסה לא נמהלת היטב , ובתחתית הכוס נותרו משקעים . 
במקרה כזה הנבדקת לא קיבלה את מנת הגלוקוז המדויקת וחייבים לערוך בדיקה חוזרת . 
עכשיו מוצע סירופ החדש שאמור לפתור את כל הבעיות הללו . 
הסירופ , גלוקוסטנדרט , המכיל כ - 50 גרם גלוקוז , פותחה על ידי מרכז הסוכרת גפן מדיקל , כדי להקל על המטופלות . 
הוא מגיע בטעמים תות - שדה ותפוז , שהחמיצות היא חלק מהם . 
אין צורך לערבבו ולכן לא נוצרים בו משקעים . 
בזכות טעמו העדין , הוא נוח יותר לשתייה , הבדיקות מדויקות יותר והנשים אינן נאלצות לבצע בדיקות חוזרות . 
המטופלות שניסו את הסירופ החדש דיווחו כי לא חשו בחילות והקאות . 
הסירופ ההומוגני מבטיח כי הנבדקות קיבלו את ריכוז הגלוקוז הנדרש לביצוע הבדיקה . 
הודות לכך הבדיקה מדויקת יותר ומונעת הצורך בבדיקות חוזרות בגלל תוצאות שגויות . 
סוכרת הריון מופיעה אצל שלוש מתוך 100 נשים הרות . 
לצורך אבחונה , על האישה לעבור בדיקת העמסת סוכר בין השבוע ה - 24 לשבוע ה - 28 להריון , שבמהלכה היא מתבקשת לשתות תמיסה המכילה 50 גרם גלוקוז . 
כעבור שעה נבדקת רמת הסוכר בדמה . 
אם רמת הסוכר עולה על 130 - 140 מג , עוברת האישה בדיקת העמסת סוכר נוספת , בה עליה לשתות 100 גרם גלוקוז . 
לאחריה נבדקת רמת הסוכר שבדמה 4 פעמים : בצום , אחרי שעה , אחרי שעתיים ואחרי שלוש שעות . 
הסירופ החדש כשר למהדרין . 
הוא ניתן לרכישה בסניפי הסופר - פארם במחיר של 21.5 שקל , או בהזמנה טלפונית ממרכז הסוכרת גפן מדיקל במספר 1 - 800 - 352 - 252 . פתרון טבעי לנדודי שינההלחץ והמתח של היום יום גורמים לעייפות , לחוסר רגיעה ופגיעה בשלוות הנפש . 
מצב זה פוגם ביכולת הפיזית והמנטלית , לפגיעה ביכולת הריכוז וביחסינו החברתיים . 
מוצר חדש שאינו תרופה מציע פיתרון . 
רוגע פלוס מטפל בלחץ ומתח ובנדודי שינה . 
טיפול עיניים לחיזוק הקרניתטיפול חדש לחיזוק קרניות נכלל לראשונה בחבילת הטיפולים של רשת care vision לתיקון ראייה בלייזר . 
הטיפול מיועד לסובלים מקרנית חלשה ובלתי יציבה . 
ה'צילוב' יאפשר לאחוז גדול יותר מהאוכלוסייה לעבור טיפולי תיקון ראייה בלייזר , ויצמצם באופן ניכר את הסיבוכים עקב טיפולי לייזר . 
הטיפול החדש איננו הליך ניתוחי . 
הוא מבוסס על שילוב בין טיפות עיניים ייחודיות המועשרות בויטמין וטיפול בקרניים אולטרה סגולות המכוונות אל הקרנית . 
טיפול זה מחליף אופרציות מסובכות יותר - אשר כרוכות בסיכון גבוה לסיבוכים . 
קרניות חלשות גורמות לאי יציבות ב'מספר' של מרכיבי המשקפיים , ומונעות מהלוקים בהן כל טיפול לתיקון ראייה בלייזר . 
עד היום טופלו חלק מהקרניות החלשות בהתאמת עדשות מגע קשות , או בהשתלת קשתות פלסטיק קטנות בתוך הקרנית שנועדו לעצור את תהליך ההחלשות . 
השתלת הטבעות היא ניתוח הכרוך בסיכונים , והוא איננו יעיל בחלק מהמקרים . 
הטיפול מתבצע בשני שלבים : בשלב ראשון מטפטפים טיפות של ויטמין ריבופלבין לעין . 
במשך כחצי שעה הטיפות נספגות בקרנית . 
בשלב שני מאירים את העין באור אולטרא סגול באורך גל של 370 ננומטר במשך חצי שעה נוספת . 
לאחר הטיפול מונחת על העין המטופלת עדשת מגע רכה ודקה , והמטופל נשלח לביתו . 
לאחר מספר ימים עדשת המגע מוסרת והמטופל חוזר לתפקוד כרגיל . 
בעקבות הטיפול מתחיל בקרנית תהליך פנימי והדרגתי של יצירת קשרים מולקולאריים חדשים המקשיחים ומחזקים את הקרנית . 
התהליך איטי ונמשך כשנה שלמה . 
אפשר לחזור על טיפול ה'צילוב' מספר פעמים לפי הצורך . 
הצילוב הוא טיפול מונע ואיננו מיועד לשיפור הראיה אלא למניעת החלשות נוספת של הקרנית . 
מחקרים הראו כי הטיפול עוצר הידרדרות בראיה ומונע נזק מתמשך לקרנית הסובלת מנטייה להחלשות . 
לאחר הטיפול יתכנו שינויים קלים בראיה , ללא תופעות לוואי נוספות . 
המטופל יכול להרכיב משקפיים או עדשות מגע , כרגיל . 
בשבועות הראשונים עליו להשתמש בטיפות עיניים למניעת דלקות , ולאחר מכן , עליו להיבדק כל כמה חדשים על ידי הרופא לעבור צילום קרנית הנקרא אורבסקן למדידת התייצבות הקרנית . 
לאחר תקופת מעקב יחליטו הרופאים אם הקרנית שעברה צילוב מתאימה לתיקון ראייה לייזר . 
תרופה חדשה לאיידסה - FDA ( מנהל המזון והתרופות האמריקאי ) קבע מועד לדיון בתרופה החדשה maraviric , שהיא תרופה מקבוצה חדשה בארסנל התרופות כנגד HIV . 
הקבוצה החדשה הנקראת מעכבי CCR 5 מיוחדת בכך שהיא חוסמת את כניסתו של הנגיף לתא המטרה שלו באמצעות חסימת הקולטן של תא המטרה . 
חברת פייזר מתכננת להוציא את התרופה בתוספת בדיקה גנטית פשוטה , האמורה לנבא אלו מהמטופלים יגיבו היטב לטיפול . 
הטיפול ב - maraviroc כולל כדור אחד פעמיים ביום ובתחילה הוא יוצע למטופלים , שפתחו עמידות לקו הטיפול הראשון . 
בואו לדבר על זה בפורום הריון ולידה , בפורום סוכרת , בפורום מחלות המועברות במגע מיני ובפורום הסרת משקפיים בלייזר וניתוחי קטרקט . 
