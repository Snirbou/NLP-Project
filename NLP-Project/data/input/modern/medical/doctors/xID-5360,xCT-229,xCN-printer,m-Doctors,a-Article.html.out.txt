מי אמר שבעצב תלדי בנים ? 
בתקופת ההיריון מומלץ לבצע פעילות גופנית מתונה - מתיחות , יוגה , תרגילי נשימה ועוד , כל זאת כמובן בפיקוח ובייעוץ של רופא , פיזיותרפיסט או איש צוות רפואי אחר בעל ידע והכשרה בתחום . 
כמעט כל אשה הרה סובלת בשלב זה או אחר של הריונה מכאבי גב , צוואר , כתפיים ורגליים . 
זאת עקב שינויים הורמונליים המאפשרים למפרקים תנועתיות יתר ושינויים גדולים ומהירים במשקל הגוף ( לעתים עד 20 קילו ויותר ) כאשר בנוסף לכך חלוקת המשקל אינה אחידה ומתרכזת באזור הבטן ומלווה בשינוי יציבת הגב . 
בתקופת ההיריון נמנעות נשים רבות , במידת האפשר , מטיפולים תרופתיים אשר אינם הכרחיים כדי להימנע מחשיפת העובר לחומרים אשר עלולים להזיק לו . 
כאשר מתפתחים כאבים כאמור לעיל , נשים נוטות לחרוק שיניים ולסבול את הכאב ולכל היותר פונות לקבלת עיסוי המשמש בפתרון קצר טווח . 
כיום מוצע פתרון חדש , לא פולשני ולא תרופתי לבעיית הכאב המטרידה נשים הרות כה רבות . 
את הפתרון מציעה תרפיית קינזיו טקס , שיטת טיפול חדשה בארץ . 
בתרפיה זו מניחים על הגוף פלסטר מיוחד , היפואלרגני וללא כל חומר כימי , אשר משפר את מתח השרירים , את זרימת הדם והזרימה הלימפטית ובכך משפר את יציבת הגוף ואת יציבות המפרקים . 
בנוסף , על ידי הנחת הסרט הדביק באזורים מסוימים , ניתן גם להפחית את נפיחות הרגליים המציקה לנשים רבות , בעיקר בחודשי ההיריון המתקדמים . 
חתולים נגד עובריםתקופת ההיריון היא התקופה המרגשת ביותר בחיי האישה , אך היא גם תהליך רגיש ביותר , שבמהלכו חשופים האם והעובר הגדל בתוכה למיני מחלות ונזקים . 
אחד הפגעים הפחות ידועים , אך בעל התפוצה הגדולה ביותר , הוא טפיל הקרוי טוקסופלסמוזיס . 
את הטפיל הזה ניתן למצוא בבשר נא ובפירות וירקות שלא נשטפו כראוי . 
חתולים , לצערנו , ידועים כמעבירי המחלה , מכיוון שבמידה והם נגועים , הם מפרישים את ביצי הטפיל דרך הצואה ואפילו בזמן התרפקות וליקוק הבעלים שלהם . 
כאשר בני אדם נדבקים בטפיל , התסמינים , מלבד במקרים מיוחדים , קלים ביותר . 
אך עובר שנדבק בטפיל , במיוחד בשליש הראשון להריון , עשוי לסבול ממומים קשים . 
רוב העוברים שנדבקו יולדו בריאים אך אחדים מהם יפתחו בהמשך צהבת , חירשות או הפרעות ראייה , מיעוט מהם יראה סימנים למומים קשים ( עיוורון ופגיעות מוחיות קשות ) , ותיתכן גם הפסקה מוקדמת של הריון ( הפלה ) או מות העובר בשלב ההדבקה הראשון . 
מרבית האנשים הבוגרים שנדבקו במחלה יראו , אם בכלל , סימנים קלים : חולשה , נפיחות בלוטות הלימפה , עייפות וכו ' . קבוצות מיוחדות , ( חולי איידס , מדוכאי חיסון לדחיית איברים להשתלה ועוד ) עשויים לפתח תסמינים קשים כגון פגיעות עיניים , מח , כבד וריאה . 
דרכי ההדבקות מהטפיל כוללות בליעה של ביצי הטפיל במזון או במים , ואכילת בשר ומוצרי בשר , המכילים את הצורה הפעילה של הטפיל . 
אם יש חתול בבית רצוי לספק לו מזון יבש או בשר שימורים מאיכות טובה . 
בכל מקרה , מומלץ שלא להאכיל את החתול בבשר נא או מבושל למחצה . 
כמו כן עדיף למנוע מהחתול לצאת החוצה ללא פיקוח . 
חשוב שמישהו אחר מלבד האישה שבהריון ינקה את ארגז החול של החתול ושכל בני המשפחה יצמצמו את המגע עם החתול . 
בכל מקרה מומלץ לשטוף היטב את הידיים בסבון , לאחר מגע עם החתול . 
טפיל הטוקסופלסמוזיס מסכן למעשה את העובר רק כאשר ישנה הדבקה ראשונית , כלומר שהאם לא חלתה במחלה בעבר , ונדבקה בטפיל במהלך השליש הראשון של ההיריון . 
בואו לדבר על זה בפורום הריון ולידה . 
פורסם לראשונה בתאריך 31 - 12 - 2006 
