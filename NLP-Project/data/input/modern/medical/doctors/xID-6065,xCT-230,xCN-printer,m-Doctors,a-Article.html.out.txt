בגיל ההתבגרות מתחוללים שינויים מהירים בכל תחומי החיים , וכתוצאה מכך נאלצים המתבגרים להתמודד עם מצבי לחץ ומשבר שלא התנסו בהם בילדותם . 
מצבים אלה מעלים את הצורך של המתבגרים לפנות לעזרה של מקורות חיצוניים . 
הצורך לפנות לעזרה חיצונית מתנגש לעיתים קרובות עם הנטייה החזקה של מתבגרים לגלות עצמאות ולהתמודד בעצמם עם הקשיים והלחצים . 
כיצד מתמודדים המתבגרים עם הקונפליקט הפנימי הזה ? 
אל מי הם מעדיפים לפנות לעזרה בעת מצוקה ? 
למי פונים ? 
ממצאי המחקר הראו , כי שני המקורות המועדפים ביותר על המתבגרים הם הורים וחברים . 
הנכונות לפנות אליהם גבוהה בהרבה , לעומת כל המקורות האחרים . 
הורים רבים ודאי יופתעו מתוצאות אלה , לנוכח הקונפליקטים היומיומיים שהם חווים עם ילדיהם המתבגרים , אולם ממצא זה עולה בקנה אחד עם ממצאים דומים במחקרים קודמים שנערכו במספר מדינות ברחבי העולם . 
העדפה זו של ההורים והחברים היא גורפת , ונמצאה אצל בנים ובנות - מתבגרים צעירים ומתבגרים מבוגרים יותר . 
יחד עם זאת , הנכונות של המתבגרים הצעירים לפנות להורים גבוהה מהנכונות לפנות לחברים , ואילו אצל המתבגרים המבוגרים יותר , הנכונות לפנות לחברים גבוהה מהנכונות לפנות להורים . 
אשר לאינטרנט , הממצאים מעלים כי כ - 20 % מן המתבגרים מגלים נכונות בינונית או גבוהה להיעזר בו בעת מצוקה , בעיקר בצ'טים אישיים . 
הנכונות לפנות אל האינטרנט אינה שונה בין בנים לבנות , והיא גבוהה יותר אצל מתבגרים בכיתה יא , לעומת מתבגרים בכיתה ז' . 
ממצא מעניין נוגע לתחושת הרווחה של המתבגרים , והקשר שלה לנכונות לפנות לעזרה . 
הרגשת האושר נמדדה באמצעות סולם של חמש דרגות ( מידה רבה מאד , מידה רבה , מידה בינונית , מידה מועטה ומידה מועטה מאד ) . 
11 % מן המתבגרים העריכו את עצמם כלא מאושרים והביעו נכונות נמוכה יותר לפנות לעזרה של ההורים , לעומת מתבגרים שהגדירו את עצמם כמאושרים . 
לעומת זאת , המתבגרים הלא מאושרים גילו נכונות גבוהה יותר לפנות אל החברים , ואל האינטרנט , לעומת המתבגרים שהגדירו את עצמם כמאושרים . 
ייתכן כי המתבגרים הלא מאושרים אינם פונים להורים בגלל מערכת יחסים לא טובה איתם , והאינטרנט מהווה עבורם מקור חלופי מתאים של פנייה לעזרה . 
השארה נוספת היא , כי האינטרנט מהווה עבורם מקור אטרקטיבי של סיוע בגלל התכונות המיוחדות שלו , כמו האפשרות להישאר אנונימיים , השימוש בכתיבה ( שמעודדת פתיחות וחשיפה אישית ) והזמינות הגבוהה של השימוש בו . 
האינטרנט מציע למתבגרים מגוון אמצעים של סיוע , בהם אתרים המספקים מידע , צ'טים אישיים , צ'טים קבוצתיים וקבוצות תמיכה ( פורומים ) . 
חלק מן האמצעים האלה אינם פורמאליים , כמו שיחות בין חברים באיי סי קיו או במסנג'ר . 
חלק ממקורות העזרה ניתנים על ידי מתנדבים פארא - מקצועיים שפועלים בפיקוח של אנשי מקצוע בארגונים ועמותות . 
ממצאי המחקר מעלים את הצורך בהגברת המודעות של מקורות אלה בקרב בני הנוער . 
סביר להניח שבני נוער רבים , אשר נקלעים למצוקות חריפות , ונמנעים מפנייה למקורות מסורתיים כמו הורים מורים ויועצים , יכולים לזכות בעזרה משמעותית , אשר לעיתים מצילה אותם מהידרדרות או התנהגות אובדנית . 
ניתן להתקשר 24 שעות - 1201 . 
לפרטים נוספים : הקליקו על אתר ערן . 
בואו לדבר על זה בפורום גיל ההתבגרות ומורכבותו . 
