" העישון מזיק לבריאות " כבר מזמן הפך למטבע לשון מוכר ונכון . 
אולם לא רבים מודעים לחוסר הדיוק בקיומן של אקסיומות שונות ומשונות בנושא . 
לצורך כך מיקדנו מספר שאלות ותשובות עם נתונים מפתיעים במיוחד . 
מהו שיעור המעשנים בקרב האוכלוסיה היהודית במדינת ישראל ? 
נתונים מתוך דוח שר הבריאות על מצב העישון בישראל לשנת 2003 - 2004 מראים כי 23.8 % מהאוכלוסייה הבוגרת במדינת ישראל מעשנים . 
שיעור המעשנים בקרב הגברים הוא כ - 32 % , ואילו בקרב הנשים הוא כ - 18 % . 
בעבר , שיעורי העישון בישראל היו גבוהים יותר . 
אחוז המעשנים הגבוה ביותר , % , 45 נצפה בישראל בשנים - 1974 , 1973 בשנת 1980 37 % ובשנת 1992 היו 31 % מעשנים . 
הנתונים מצביעים על מגמת ירידה מתמשכת בשלושים השנים האחרונות באחוז המעשנים במדינת ישראל . 
בפברואר 2005 פורסם סקר של חברת טלסקר המצביע על שיעור המעשנים הנמוך ביותר , 23 % . 
לגבי בני נוער , ממצאי מחקר שערך דר יוסי הראל בשנת 2002 מצביעים על ירידה בשיעור הצעירים המעשנים בין השנים 1998 ו - 2002 , 10.5 % לעומת 8.2 % , בהתאמה . 
כמו כן , נמצאה ירידה בשיעור הצעירים שהתנסו אי פעם בעישון סיגריות , בין שנת 1998 לשנת 2002 , 28 % לעומת % , 34 בהתאמה . 
נזקי העישון - האם יש הוכחות ברורות לכך שהעישון מזיק לבריאות ? 
מוזר ששאלה זו עדיין נשאלת , למרות שפע המידע המחקרי הקיים בנושא . 
לאכזבתם של מעשנים מובהקים , שהיו רוצים אולי לשמוע את ההיפך , מזה 40 שנה אין כל ספק בדבר הנזק הכבד שמסב העישון לבריאותם של גברים , נשים ובני נוער בכל הגילים . 
עישון הינו גורם המוות מספר 1 הניתן למניעה ! 
- מהי הסכנה העיקרית הנגרמת עקב עישון טבק ? 
העישון עלול לגרום למוות בטרם עת , למחלות סרטן שונות , הגורמות לנזק גופני חמור , ולירידה באיכות החיים של המעשן . 
לעיתים הנזק הגופני אינו ניתן לתיקון . 
- האם נמצא במחקר קשר בין עישון לסרטן הריאה ? 
לפי נתונים סטטיסטיים מצטברים , הנאספים בשקידה מזה עשרות שנים במדינות רבות בעולם , שיעור התמותה מסרטן ריאה , בקרב המעשנים גדול פי עשרה עד עשרים מאשר אצל לא מעשנים . 
למעשה , למעלה מ - 85 % מכלל מקרי סרטן הריאה בגברים בישראל מופיעים אצל מעשנים , ולמעלה מ - 50 % ממקרי סרטן הריאה מופיעים אצל מעשנות . 
קיימת הערכה , שהסיכון של נשים שאינן מעשנות וחיות עם גברים מעשנים , גדול ב - 25 % לחלות בסרטן ריאה , בהשוואה לנשים שאינן חיות עם גברים מעשנים . 
במרוצת 50 השנים האחרונות עלתה בצורה דרמטית שכיחות מחלה זו , וכיום היא מחלת הסרטן השכיחה ביותר בארצות המערב , והממיתה ביותר בישראל . 
- אילו מחלות נוספות קשורות עם עישון מוצרי טבק ? 
מלבד סרטן הריאה , קשור עישון מוצרי הטבק לסוגי סרטן אחרים : סרטן הלוע , הגרון וחלל הפה , הושט , שלפוחית השתן , הכליה , הלבלב וצוואר הרחם . 
בנוסף לכך , מסתכנים המעשנים פי שניים ויותר מהלא מעשנים בפיתוח מחלות לב כליליות , מחלות של כלי - דם , התקפי לב , שבץ מוחי ומוות פתאומי . 
המעשנים הם גם בעלי סיכויים גדולים יותר לפתח מחלות ריאה ודרכי הנשימה , שאינן גורמות למוות , כמו סרטן הריאה , אך פוגעות באיכות החיים של המעשן , ועלולות לגרום לנכויות קשות . 
שיעורי התמותה מסרטן בדרכי הנשימה העליות , בשפתיים , בלשון ובפה – גדולים אצל מעשני סיגריות פי 10 ויותר מאשר אצל הלא–מעשנים . 
מחלות אחרות הקשורות לעישון : סיכון גדול יותר לאימפוטנציה ( אין-אונות ) , בהשוואה ללא מעשנים . 
הוכח כי העישון והסיבוכים הנובעים ממנו משפיעים לרעה על החולים בכיב קיבה ומקשים על ריפויו . 
שיעור התמותה בקרב החולים במחלה זו גדול אצל המעשנים פי 2.9 מאשר אצל הלא מעשנים . 
כמו כן , על פי מחקרים רפואיים שנעשו הוכח , כי סיגריות גורמות להתמכרות , פוגעות בכושרך הגופני ומזרזות את הזדקנות עור הפנים . 
- מהם נתוני התמותה והתחלואה כתוצאה מנזקי העישון בישראל?על פי הערכות משרד הבריאות , כ - 10,000 בני אדם מתים בישראל מדי שנה כתוצאה מנזקי עישון : כ - 8,500 איש בעקבות עישון פעיל וכ - 1,500 איש כתוצאה מעישון סביל ( פסיבי ) . 
גורם זה אחראי ליותר מקרי מוות מאשר אלו הנגרמים מתאונות דרכים , פעולות איבה ואיידס גם יחד . 
- האם מספר הסיגריות הנצרכות ליום ומשך העישון משפיעים על סיכויי ההיפגעות מסרטן הריאה ? 
- האם עישון ללא שאיפת העשן לריאות מזיק באותה מידה ? 
עישון ללא שאיפת העשן מזיק באותה המידה כעישון בו נשאף העשן לריאות . 
מעבר לכך , באופן עישון ללא שאיפת העשן לריאות הניקוטין נספג בפה , בשפתיים ובלשון ורב המעשנים שואפים לריאותיהם חלק מהעשן אפילו מבלי להרגיש בכך . 
לכן , רמת הסיכון לסרטן , כמו גם נזקי העישון למעשן הסביל , נותרים בעינם . 
- האם סיגריות דלות ניקוטין , שנקראו בעבר לייט , מסוכנות פחות מסיגריות רגילות ? 
סיגריות אלו פוגעות בבריאותו של המעשן באותה מידה כמו סיגריות אחרות , רגילות , וייתכן שאף יותר מהן . 
השימוש במונח סיגריות לייט הוא תרמית של יצרניות הטבק , כחלק משיטות השיווק המתוחכמות שלהן , שמטרתן מתן לגיטימציה להמשך עישון של מעשנים ותיקים , וגיוס מעשנים חדשים . 
יצרניות הטבק בחרו במונח סיגריות לייט כדי לתאר סיגריות המכילות פחות ניקוטין , החומר הגורם התמכרות לסיגריה , ולכן אמורות להיות מסוכנות פחות למעשן . 
העובדה שסיגריות אלו מכילות פחות ניקוטין בהשוואה לסיגריות אחרות , גורמת למעשן לשאוף לריאותיו עשן רב יותר ולהחזיקו בריאותיו זמן רב יותר , כדי להשלים את כמות הניקוטין לה גופו זקוק . 
כפועל יוצא מהשינוי באופן העישון , המעשן סופג למעשה לריאותיו , בנוסף , כמויות גדולות יותר מ - 4,000 הרעלים האחרים בסיגריה , בהם כ - 43 חומרים מסרטנים . 
יצרניות הטבק מטעות את ציבור המעשנים בדרך נוספת : כדי לדעת מהי כמות הניקוטין הקיימת בכל סיגריה , עושים שימוש במכונת עישון , אליה מכניסים את הסיגריה , ובודקים את כמות הניקוטין והזפת הנפלטת ממנה . 
במחקר שנעשה בארהב , נמצא שחברות הטבק יצרו חורים מיקרוסקופיים בפילטר הסיגריה , שתפקידם להכניס אויר לסיגריה , ובכך להפוך את תרכובת החומרים לדלילה יותר . 
במציאות , המעשן אוחז בסיגריה בשתי אצבעותיו ולמעשה סותם חורים מיקרוסקופיים אלה . 
לכן , למעשה , העשן הנשאף לריאותיו של המעשן מרוכז יותר ומסוכן יותר , לעומת העשן הנבדק במכונת העישון . 
נשאלת השאלה האם במצב בו המעשן אינו מניח את אצבעותיו על החורים המיקרוסקופיים וסותם אותם , סיגריות אלו בטוחות יותר ? 
מסתבר שלא . 
כשהחורים המיקרוסקופיים פתוחים , הם יוצרים בסיגריות מערבולות אוויר אשר יוצרות תרכובת רעילה לא פחות מאשר בסיגריה רגילה . 
האגודה למלחמה בסרטן ראתה הטעייה נוספת הכרוכה בשימוש במונח סיגריות לייט , הטמונה בעובדה שציבור המעשנים נוטה להאמין כי ניתן לעשן יותר סיגריות מסוג זה . 
כיוון שהן נתפסות כמזיקות פחות מסיגריות רגילות , מרשה לעצמו להעלות את מספר הסיגריות שהוא נוהג לעשן . 
- האם סיכוייהם של מעשני מקטרת וסיגרים טובים יותר מבחינה זו ? 
מקובל לחשוב כי מעשני המקטרת והסיגרים מסתכנים פחות במחלות הקשורות לעישון , אולם מתברר כין אין זה נכון כלל וכלל . 
מעשני סיגרים וסיגריות מסתכנים במידה רבה בתחלואה במחלת הסרטן בפה ( שפתיים , חניכיים , לשון ) , בגרון ובוושט , בהשוואה ללא מעשנים . 
מעשני סיגרים שאינם שואפים עשן לריאות מסתכנים פי 8.5 יותר בהשוואה ללא מעשנים בסיכוי לחלות בסוגי סרטן בפה , ויותר מפי 10 לחלות בסרטן בגרון . 
סיכון זה גדל במידה רבה כאשר מעשני הסיגר / המקטרת שואפים את העשן לריאות . 
מעשני סיגרים מסתכנים יותר בסיכוי לחלות בסרטן ריאה , סרטן גרון , מחלות לב ומחלות ריאה בהשוואה ללא מעשנים , ורק מעט פחות בהשוואה למעשני סיגריות . 
כאמור , ההבדל בין מעשני סיגרים ומקטרות למעשני סיגריות נובע מכך שלרוב אינם שואפים את העשן לריאות , אולם יש לציין שהסיכון לחלות בסרטן ריאות כתוצאה מעישון של 5 סיגרים ליום , דומה לסיכון בעישון של 20 סיגריות ליום . 
- האם עישון מריחואנה עלול לגרום לסרטן במידה שווה לעישון סיגריות ? 
מחקרים מצאו שבעשן סיגריות המריחואנה קיימים חומרים מסרטנים , בדומה לחומרים שבעשן הטבק . 
הוכח כי חומרים אלה עלולים לגרום לסרטן הריאה , ולמחלות באזור הראש והצוואר ( סרטן הגרון , סרטן הלוע , סרטן חלל הפה , סרטן הוושט , סרטן חלל האף , סרטן קנה הנשימה , סרטן הצוואר ) . העישון הסביל ( פאסיבי ) - מהם נזקי העישון הפסיבי ? 
עשן הסיגריה מכיל כ - 4,000 כימיקלים שונים , בהם כ - 350 חומרים רעילים שהשפעתם ניכרת במערכות גוף שונות . 
כ - 43 מהם הוכחו כמסרטנים . 
כל אלו נשאפים לריאותיו של המעשן הפסיבי , ובכך גורם לאותם נזקים בריאותיים כשל נזקי העישון האקטיבי . 
מחקרים שנערכו בעולם הוכיחו כי בגוף המעשן הפסיבי נספגים בגוף חומרים מסרטנים בדומה לאלו הנספגים בגופם של המעשנים . 
העישון הפסיבי בטווח הקצר גורם לגירוי בעיניים , לכאב ראש , לבחילה ולסחרחורת . 
שיעור התחלואה מסרטן הריאה וממחלות לב בקרב אנשים שאינם מעשנים החיים עם בני זוג מעשנים , גבוה ב - 25 % מאנשים שבני זוגם אינם מעשנים . 
מנתוני ארגון הבריאות העולמי מסתבר שישנה עלייה של כ - 25 % בסיכון לחלות בסרטן ריאות ואוטם שריר הלב , אצל מעשנים פסיביים . 
מחקר חדש שנערך בבתי חולים בלונדון ותוצאותיו נודעו ביוני 2004 , קובע כי הסכנה ללקות במחלות לב ועורקים כתוצאה מעישון פסיבי אף כפולה ומוערכת ב - 50 % - 60 % . 
נדרשים מחקרים נוספים וארוכי טווח על מנת לקבוע את האחוז המדוייק . 
עישון פסיבי עלול להאיץ צמיחה של גידולים סרטניים על ידי זירוז יצירת כלי דם חדשים בגידול , ולכן מסוכן פי כמה לחולי סרטן . 
- מהם העובדות הקיימות על עישון פסיבי ? 
• מדי שנה מתים בישראל כ - 1,500 איש כתוצאה מחשיפה לעישון פסיבי , הגורם למחלות כמו סרטן הריאה , סרטן הלוע , סרטן הגרון , סרטן המעי הגס , סרטן שלפוחית השתן , סרטן הכליה , סרטן הלבלב , סרטן צוואר הרחם וכן מחלות לב , שבץ מוחי , מוות פתאומי ועוד . 
- כיצד משפיע העישון על ילדים שגרים בבית שמעשנים בו ? 
במיוחד סובלים מעישון סביל ילדים שהוריהם מעשנים בבית . 
ילדים אלה מפתחים לעתים קרובות גירוי בעיניים , באף ובגרון . 
הסיכון לחלות במחלות דרכי הנשימה , אסטמה ודלקות אוזניים גבוה יותר אצלם מאשר אצל ילדים שלא חשופים לעישון סביל . 
אצל ילדים החשופים לעישון סביל קיימת נטייה תכופה יותר להצטננויות ושיעול , שיעור גבוה יותר של אשפוזים , והפסד ימי לימודים - בהשוואה לילדים שהוריהם אינם מעשנים בבית . 
קבוצה נוספת הנפגעת מעישון סביל הינה עוברים ותינוקות . 
- מדוע מסוכן העישון לעובר ולתהליך ההיריון ? 
כיום , אין ספק בדבר ההשפעות המסוכנות של עישון אם , וכן עישון האב בנוכחות בת זוגו ההרה , בתקופת היריון . 
נמצא קשר ברור בין עישון סיגריות לשיעור מוגבר של סיבוכי היריון וביניהם שליית פתח והיפרדות שלייה . 
נמצא כי חמש דקות מרגע התחלת פעולת העישון של האם פוחתות תנועות הנשימה של העובר , ומשערים כי זוהי אחת הסיבות לכך שעוברים לאמהות מעשנות סובלים לעתים מפיגור בגדילה התוך - רחמית , וסיכון ללידה מוקדמת . 
כמו כן קיים סיכון מוגבר ללידת עובר מת . 
ביום א' יתפרסם חלק ב' של הכתבה – על גמילה מעישוןפורסם לראשונה בתאריך 8 - 3 - 2006 
