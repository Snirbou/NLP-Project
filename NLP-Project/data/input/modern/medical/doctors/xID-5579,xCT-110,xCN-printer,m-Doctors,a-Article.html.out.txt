טרשת נפוצה ( באנגלית Multiple Sclerosis או MS ) הינה מחלה כרונית של מערכת העצבים , המחבלת בתפקודם התקין של תאי העצב במערכת העצבים המרכזית על ידי פגיעה והפחתה במיאלין , חומר שומני המבודד את סיבי העצבים ( האקסונים ) . 
המיאלין עוזר בעיקר להעברת זרמים חשמליים בין תאי עצב . 
הנזק להעברת הזרמים מחבל בתפקוד המוח ( שמבוסס על העברת זרמים חשמליים ) , מה שמשפיע על תפקוד הגוף כולו . 
תהליך זה גורם לפגיעה באיברים שונים , ולרוב חוט השדרה , המוח ועצב הראיה . 
למחלה יש מגוון רחב של תסמינים , ביניהם ראייה מטושטשת , קשיים בהליכה , סחרחורות וניוון שרירים . 
חולים רבים חיים עם המחלה שנים רבות , אך במקרים חמורים המחלה גורמת לתנועה מוגבלת ואף לנכות . 
לטרשת נפוצה אין שום קשר ממשי לטרשת עורקים , מחלה נוספת , חוץ מבשם . 
שתי המחלות קשורות כביכול בנזק שנגרם בעקבות המחלה לאיבר המסוים ( טרשת היא מילה נרדפת להתנוונות ) . 
נוירולוג צרפתי בשם ז'אן - מרטין צ'רקוט ( 1893 - 1825 ) היה הראשון שאבחן טרשת נפוצה כמחלה בפני עצמה בשנת 1868 . 
שלושת הסימנים העיקרים של טרשת נפוצה , דיסארתריה ( ליקוי בדיבור ) , אטקסיה ( בעיות קואורדינציה ומוטוריקה ) ורעידות , נקראים כיום שלישיית צ'רקוט על שמו . 
ראיון עם חולת טרשת נפוצהפגשנו את אסתר ( שם בדוי ) , בת ה - 61 , הסובלת מטרשת נפוצה מזה 25 שנה . 
אסתר מתאמנת בפילאטיס מזה שנתיים , באופן פרטי . 
רצינו לברר ולשמוע ממקור ראשון על חוויותיה . 
כמה שנים את סובלת מטרשת נפוצה ? 
ההתקף הראשון התרחש בגיל 36 . 
איבדתי את הראיה בעין ימין והתאשפזתי בהדסה עין כרם למשך חודש וחצי . 
אולם , הרופאים לא איתרו את הבעיה ולא ידענו שזו טרשת . 
הרופאים חשבו שזה דלקת בעצב הראיה . 
לאחר האשפוז , חזרתי הביתה ובמשך 10 שנים לא היה שום התקף . 
הראייה חזרה לתפקוד מלא ואפילו לא נזקקתי למשקפיים . 
הכל היה בסדר בתקופה זו , עד לפטירת דודי באופן פתאומי . 
חשתי בכאבי ראש , סבלתי מנימול בידיים וברגליים , יד ימין השתתקה למס ' חודשים , התחלתי לגרור את רגל ימין ( זו הרגל החלשה גם כיום ) ועוד . 
שוב הגעתי לביהח ושלחו אותי לבדיקות : אורתופד , בדיקות כלליות , בדיקות לדלקת פרקים ועוד . 
ולא מצאו כלום . 
בכל התקופה הנל לא חשדו בדבר ? 
לא היה לרופאים קצה חוט . 
עד שפגשתי בנוירולוג מתמחה בחדר מיון , אשר אמר לביתי הגדולה כי הוא חושש שזו טרשת נפוצה . 
האם ידעת במה מדובר ? 
לא ידענו מה זה . 
אך הבנתי כי זו בעיה , והולכים וחוזרים מביח כל הזמן . 
חששתי כי לעולם לא אבריא . 
מאז אני מבקרת בביהח מדי חצי שנה בשל התקף . 
איזה טיפולים עשית במשך השנים ? 
זריקות , אותן אני מזריקה לעצמי על מנת למנוע התקף ופיזיותרפיה - 3 פעמים בשבוע . 
האם הטיפולים הללו עזרו לך ? 
לא . 
למרות הטיפולים , שוב ושוב היה התקף אשר החמיר . 
הטיפולים מעייפים מאד , וגרמו לי פעמים רבות להתקף או לקושי בהליכה . 
אם כך , איך הגעת להתאמן בשיטת פילאטיס ? 
הבת שלי עובדת בביח שניידר , היא שוחחה עם אחד הפרופסורים במחלקה שלה , אשר המליץ על אימון בשיטת פילאטיס . 
כמה זמן את מתאמנת ? 
אני מתאמנת מזה שנתיים . 
האם את חשה בהבדל מבחינת התפקוד מאז התחלת האימונים ? 
בהחלט כן , יש שיפור ענק מבחינתי . 
אני מתאמנת פעמיים בשבוע , באופן פרטי , והמדריכה שלי , עדי , עובדת איתי על הצרכים המסוימים שלי . 
בתחילת התהליך לא יכולתי לרדת ולעלות מדרגות , להתלבש לבד , ללכת באופן עצמאי ללא עזרת הליכון . 
כיום אני מתלבשת בכוחות עצמי , הולכת עם החזקה קלה בשיש , עולה ויורדת בעזרת המעקה ועוד . 
שיפור נוסף הינו בכף הרגל . 
בעבר לא חשתי את הנגיעה שלה על הרצפה - היום אני מרגישה אותה ויכולה להרימה . 
ספרי איך היה בשיעורים הראשונים בהם התוודעת לשיטה . 
בשיעורים הראשונים לא יכולתי לשים רגל על הבר , להחזיק את הכדור בין הרגליים , לשכב עם רגליים ברצועות , לשבת . 
כיום אני מבצעת את מרבית התרגילים . 
הבטן מאוד התחזקה , וכן שרירי רצפת האגן . 
בעבר לא יכולתי להתאפק והייתי צריכה להיות בקרבת שירותים . 
היום אני מסוגלת להסתובב בקניון בחופשיות במשך שעתיים - שלוש ולא לחשוש שאין שירותים בסביבה . 
אחרי השיעור אני עייפה , אבל למחרת יש שיפור ואני חשה מפעם לפעם פחות עייפות . 
האם הרופא שלך מודע לתהליך ? 
כן בהחלט , בהתחלה הוא היה סקפטי , אבל החלטתי לנסות . 
לפני כחודש הגעתי למרפאה שלו לבדיקה . 
בעבר רגל ימין לא הגיבה לבדיקה עצבית ורגל שמאל הגיבה באופן חלש מאוד . 
בבדיקה האחרונה רגל שמאל הגיבה יותר טוב . 
הרופא התפעל מאד וציין כי קיימת התקדמות גדולה . 
האמת הוא מופתע ומתרגש יותר ממני . 
האם עדיין יש התקפים ? 
כן , עדיין יש התקפים . 
ההתקף האחרון היה לפני ארבעה חודשים , אבל החלטתי שאני לא מוותרת לעצמי . 
אחרי חמישה ימים חזרתי להתאמן ולא הייתה כמעט רגרסיה . 
ההתמודדות של הגוף עם ההתקף הייתה טובה מאי פעם , ומהר יותר . 
אני מאמינה שהתחזקתי בזכות הפילאטיס . 
ומה צופן העתיד ? 
אני מאמינה שעוד אלך בלי הליכון . 
יש התקדמות איטית , אבל התקדמות . 
בואו לדבר על זה בפורום פילאטיס . 
למידע נוסף : דרור רז המרכז הישראלי לפילאטיס . 
