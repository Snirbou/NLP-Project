הגנה על השפתיים בימי שרבאברי הגוף החשופים ביותר ליובש בימי שרב הם הפנים , כפות הידיים והשפתיים . 
טלי רוזנבלום מנהלת מותג בליסטקס ( Blistex ) מסבירה , כי חשוב להגן על השפתיים כאשר מזג האוויר יבש והטמפרטורות גבוהות , לפני היציאה מהבית ובמהלך השהות בחוץ . 
טיפוח והגנה על השפתיים באמצעות שפתונים מסנני קרינה ימנעו בעתיד סדקים וקמטים סביב הפה . 
פגיעה בקולגן - הפרוטאין שמעניק לשפתיים את רכותן , עלולה לגרום להזדקנות אזור הפה והאף להוביל לסרטן עור . 
טיפים לשמירה על לחות השפתיים בקיץ : 1 . 
חשוב מאד לא ללקק את השפתיים . 
הרטבתן גורמת לייבוש מוגבר , שכן הרוק מכיל מלחים שעלולים לייבש את עור השפתיים . 
2 . 
ניתן להפחית את תופעת התייבשות השפתיים על - ידי שימוש יומיומי במשחות ושפתונים , המעניקים לחות לשפתיים . 
שפתונים אשר מכילים מרככים וויטמינים E ו - A מחזירים את הלחות לשפתיים . 
3 . 
מומלץ להשתמש בשפתון המכיל מסנן קרינה SPF 15 ומעלה . 
4 . 
רצוי להימנע מחשיפה בלתי מוגנת לשמש , שכן שפתיים אינן משתזפות , אלא נשרפות . 
נהיגה בטוחה עם הילדים בקיץמאת : דניאלה קדושתקופת החופש הגדול מאופיינת , בין השאר , ביציאה תדירה של משפחות לטיולים ברחבי הארץ . 
הסבלנות של ילדים היא קצרה ולכן הורים צריכים להתארגן בהתאם לנסיעות , בפרט אם הן ארוכות . 
טיפים לנסיעה עם ילדים : 1 . 
בגלל החום הכבד , ולמרות המזגן , מומלץ להקדים את הנסיעה לשעות הבוקר המוקדמות , או לדחות אותה לשעות הערב . 
כאשר מדובר בנסיעה עם ילדים , יש סיכוי שבשעות הערב הם יהיו שקטים יותר ואף יירדמו . 
2 . 
יש להקפיד על הפסקות נהיגה במקום מוצל או קריר ולשתות מים או משקה קל . 
רצוי לתאם את ההפסקות עם מצב המנוחה או חוסר המנוחה של הילדים . 
הישיבה בכיסא הבטיחות אינה מאפשרת לילד להניע את גופו בחופשיות ; לאורך זמן הוא מתחיל לגלות קוצר רוח , דבר הפוגע ביכולת הריכוז של הנהג . 
3 . 
כאשר הרכב חונה , רצוי להשאיר פתח צר בחלונות ולפרוס מתקן בשמשה הקדמית , שכן הטמפרטורה ברכב סגור עולה על 70 מעלות . 
פתיחת החלונות והמזגן עם הכניסה לרכב מסייעת לקירור מהיר של פנים הרכב . 
4 . 
חום הקיץ ורכב מרובה נוסעים ( ילדים ) משכיח מאיתנו לפעמים שעל הכביש ישנם עוד נהגים . 
חשוב לשמור על מרחק , לתת זכות קדימה כשצריך , לוותר לפעמים ולא להתעקש . 
5 . 
מומלץ להדליק אורות גם בקיץ - במיוחד בשעות הבוקר . 
6 . 
חשוב לנהוג עם משקפי שמש ( למניעת סינוור ) ולנעול סנדל נעול מאחור . 
קבקבים בלי רצועה נועלת עלולים להישמט מכף הרגל ולהפוך את הנהיגה למסוכנת . 
7 . 
כאשר המזגן פועל וחלונות הרכב סגורים , הנהג נמצא בבידוד מהמתרחש בחוץ . 
אם גם הרדיו פועל בחוזקה , זהו מתכון בטוח לאסון . 
לכן , חשוב להשאיר פתח צר לאוורור באחד מן החלונות ולהנמיך את המוזיקה לרמה שתאפשר לשמוע מה שנעשה מחוץ לרכב . 
8 . 
הנהג צריך להיות מרוכז בנהיגה בלבד . 
לכן , בנסיעה עם ילדים ללא מלווה מומלץ ששתייה , חטיפים , משחקים , מוצצים ודברים אחרים להם זקוקים הילדים , יהיו נגישים , כך שלא יצטרכו את עזרת הנהג . 
כמו - כן , גם אם הילד מדבר אליך מאחור , השב לו אך אל תביט אליו מהמראה , כפי שנוהגים הורים - נהגים רבים . 
שנייה של חוסר תשומת לב לכביש עלולה לגרום לאסון . 
9 . 
במידה ויש צורך להתעסק עם הילדים - לחפש לתינוק מוצץ או כל דבר אחר , חייבים לעצור את הרכב בצד הדרך . 
אסור לנהג לסמוך על יכולתו לעסוק בכמה דברים בו זמנית בנוסף לנהיגה . 
10 . 
במסגרת הטיולים המשפחתיים מגיעים לכבישים שוממים יחסית ( כמו כביש הערבה ) . 
דווקא אז חובה על הנהג לגלות עירנות מירבית , מכיוון שגם הנהגים האחרים חושבים שהכביש שומם וכבר אירעו אסונות קשים מאד בכבישים אלו . 
דניאלה קדוש היא סמנכלית השיווק של חברת באדג'ט השכרת רכב . 
איפור נכון לבעלות משקפייםאיפור העיניים מקנה מראה מטופח ויפה , אולם נשים המרכיבות משקפיים מתלבטות לעיתים כיצד להתאפר בצורה שתתאים למשקפיים . 
שרה שילוני מרשת אופטיקה עיניים מעניקה טיפים לאיפור נכון לבעלות משקפיים : 1 . 
רצוי להשתמש באיפור שאינו אבקתי , על מנת להימנע מללכלך את עדשות המשקפיים . 
אם בכל זאת , חפצתן באיפור מסוג זה , מרחו את העפעף במעט מיק - אפ לפני השימוש . 
פעולה זו תמנע את פיזור האיפור . 
2 . 
אם מסגרת המשקפיים דומיננטית ובולטת , אין צורך באיפור חזק מכיוון שהמסגרת עצמה מוסיפה צבע וחן . 
שימוש במסקרה עדינה , טפיחות סומק קלות ושפתון עדין , ישלימו את ההופעה ויעניקו מראה אלגנטי . 
ככל שמסגרת המשקפיים עבה יותר - כך נדרש פחות איפור . 
3 . 
המרכיבות משקפיים ללא מסגרת יכולות להתאפר בשלל צבעים , לפי רצונן . 
4 . 
לא מומלץ לצאת עם האיפור מחוץ למסגרת המשקפיים . 
זאת כדי למנוע מראה בלתי אחיד . 
5 . 
מומלץ לאפר את העיניים בצבעים דומים לצבע המסגרת , אך לא באופן זהה . 
לדוגמא , למשקפיים בצבע בורדו , יתאים גוון איפור ורוד עתיק . 
6 . 
לנשים המרכיבות משקפיים , פריט האיפור החשוב ביותר הינו צביעת הריסים במסקרה , אשר מדגישה ותוחמת את העין . 
חשוב לבחור מסקרה איכותית , המתייבשת במהירות ושאינה מתפוררת , על מנת שלא ידבקו כתמי איפור על זגוגיות המשקפיים . 
7 . 
ככלל , לא מומלץ לנשים בעלות עיניים רגישות , לתחום את העפעפיים התחתונים . 
במקרה זה רצוי למתוח קו מחוץ למסגרת העין . 
עצה זו מתאימה בייחוד למרכיבות משקפיים קטנים - האפקט שנוצר , יוצר אשליה של עין גדולה יותר . 
בואו לדבר על זה בפורום יחסי הורים ילדים , בפורום אופטומטריה , משקפיים ועדשות מגע ובפורום רפואת עור . 
