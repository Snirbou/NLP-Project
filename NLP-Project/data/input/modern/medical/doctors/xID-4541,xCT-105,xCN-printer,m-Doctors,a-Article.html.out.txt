עישון גורם להישנות סרטן המעי הגס מחקר חדש קובע כי עישון עלול לגרום לחזרה של סרטן מעי גס אצל חולים שהבריאו . 
המחקר בוצע באוניברסיטת אוהיו וערך מעקב אחר 1,872 חולי סרטן מעי גס , במשך ארבע שנים . 
במחקר נמצא כי הסיכוי להתפתחות גידולים באזורים שונים של המעי הגס אצל מעשנים היה גבוה פי 3 עד 3.5 לעומת לא מעשנים . 
אצל מעשנים גם נצפתה הופעתם של גידולים קטנים רבים . 
המחקר הופיע בגיליון נובמבר של כתב העת המדעי Cancer causes and control , והוא מתפרסם לרגל חודש המודעות לסרטן המעי הגס המצוין בישראל ובעולם במהלך חודש מרץ . 
עישון מגביר את הסיכון לפוליפים במעי הגס : בכנס ה - 69 של האסיפה המדעית של הקולג' האמריקאי לגסטרואנטרולוגיה הוצג מחקר חדש אשר הצביע על כך שעישון מעלה את הסיכון להתפתחות גידולים טרום סרטניים ( פוליפים ) במעי הגס . 
חוקרי Our Lady of Mercy Medical Center בדקו אצל 157 איש , בגילאי 55 , את הקשר בין פוליפים במעי הגס לבין תזונה , הרגלי שעות הפנאי , עישון ונטילת תרופות . 
במחקר נמצא כי מעשנים נמצאו בסיכון גבוה יותר לפתח פוליפים טרום סרטניים , רבים וגדולים יותר במעי הגס מאשר לא מעשנים . 
על פי חישוב מיוחד שנעשה במהלך המחקר הוכח , כי בכל שנה נוספת של עישון , עולה רמת הסיכון לפתח גידול טרום סרטני ב - 4 % נוספים ! 
החומרים בעשן הסיגריות גורמים להתרבות תאים סרטניים : מחקר נוסף קובע כי החומרים בעשן הסיגריות גורמים להתרבות תאים סרטניים . 
המחקר נערך במעבדה , על תאי סרטן מעי גס , שנחשפו למרכיבי עשן סיגריות . 
מתוצאות המחקר עולה כי החומרים הכימיים בעשן הסיגריות גורמים להתרבות התאים ולייצור מוגבר של חלבונים שונים המאפשרים יצירה והתפשטות של כלי דם חדשים בגידולים ובסביבתם . 
המחקר הופיע בגיליון ספטמבר של כתב העת המדעי European Journal of Pharmacology ובוצע בפקולטה לרפואה באוניברסיטת הונג - קונג.על הקשר בין צריכת אספירין לתחלואה בסרטן המעי הגסמחקר חדש קובע כי צריכת אספירין במינון נמוך במשך חמש שנים לפחות תורמת לירידה של 43 % בסיכון לתחלואה בסרטן המעי הגס . 
פרופ גדי רנרט , אשר עומד בראש המחקר , מציין כי : בשנים האחרונות הוסטה תשומת לב רבה לדרכים למניעת סרטן המעי הגס . 
בנוסף להתנהגות שהוכחה כמונעת ואשר במרכזה ריבוי פעילות גופנית , ריבוי צריכת ירקות ופירות והמעטה בצריכת בשר אדום , נעשה מאמץ לזהות תרופות אשר ביכולתן למנוע את סרטן המעי . 
פרופ ' רנרט אומר כי אחת התרופות החשובות בתחום זה היא האספירין , תרופה המוכרת לרפואה מזה עשרות שנים וניתנת כיום במינון נמוך במיוחד למניעת מחלות לב . 
במחקר אפידמיולוגי המתבצע בצפון הארץ נמצא כי צריכת אספירין במינון נמוך במשך חמש שנים לפחות תורמת לירידה של 43 % בסיכון לתחלואה בסרטן המעי הגס . 
במחקר זה משתתפים כיום כבר למעלה מ - 6,000 איש , כמחציתם חולים בסרטן המעי ומחציתם בריאים . 
ההשפעה המגנה של אספירין נמצאה גם בכלל האוכלוסייה וגם בפלחים של האוכלוסייה שבהם ניתן לזהות תופעות גנטיות המעלות את הסיכון לסרטן המעי . 
מחקר ישראלי : נמצא גן חדש המעודד התפתחות תאים סרטניים במערכת העיכולמחקר ישראלי חדש של פרופ ' נדיר ארבר , מנהל המרכז למניעת סרטן במרכז הרפואי תל אביב על שם סוראסקי , אשר בוצע בסיוע אייל שגיב דוקטורנט לרפואה ולמחקר , באוניברסיטת תל אביב ומספר סטודנטים נוספים במעבדה של פרופ ' ארבר , מצא גן חדש המעודד את גדילתם של תאים סרטניים חדש במערכת העיכול . 
פריצת דרך זו מהווה תקווה חדשה לטיפול ביולוגי חדשני כנגד גידולי מערכת העיכול , לסיוע במעקב אחר קצב גדילתם וכן באבחונם בשלב מוקדם . 
עבודת המחקר זכתה להיבחר כתקציר מצטיין בכנס השנתי של החברה האמריקאית לגסטרואנטרולוגיה שיערך במאי 2006 זאת בלוס אנג'לס . 
מאמר מדעי אודות המחקר עתיד להתפרסם בקרוב באחד מכתבי העת המובילים בעולם . 
על המחקר : במעבדה פותחה מערכת ייחודית של תאים בריאים וממאירים של המעי הגס . 
בעזרת מערכת זאת ותוך כדי שימוש בטכנולוגיה של אנליזת ביטוי גנים ( צ'יפים של DNA affimetrix ) נמצא אונקוגן , גן המעודד הליך סרטני , המשחק תפקיד חשוב במעבר של רקמה נורמאלית ותקינה למצב של רקמה טרום ממאירה ( פוליפ ) , וממצב זה למצב של רקמה סרטנית , במערכת העיכול בכלל , ובסרטן המעי הגס והחלחולת בפרט . 
מהלך המחקר : לאחר שנמצא הגן באמצעות המערכת הייחודית במבחנה , אוששו הממצאים במחקר שכלל 400 דגימות אנושיות מגידולים של מערכת העיכול . 
במחקר זה ניתן היה לראות כי הגן החדש , 24 CD , מתבטא ביותר מ - 86.6 % מן הגידולים בשלב הממאיר ( adenocarcinoma ) , ב - 90.7 % בשלב השפיר ( adenoma ) , ורק ב - 16.6 % מהרקמות הבריאות הסמוכות לגידול . 
CD 24 הינו גן המתקשר לקולטן המוצג על פני התא . 
שורות תאים אנושיות של גידולי המעי הגס והלבלב נבחנו בתגובתם לנוגדנים חד - שבטיים כנגד ה 24 CD . 
התגובות שנצפו הוכיחו באופן מרשים עיכוב בגדילה ( של עד % ) 90 כתלות במשך ומינון הטיפול , ובתלות ישירה ברמת ביטוי החלבון על פני שטח התא . 
תאי HT 29 ( תאים אנושיים של סרטן המעי הגס ) הראו ירידה במאפיינים ממאירים , ובמיוחד בקצב הגדילה שלהם . 
מסקנות החוקרים : מחקר חדשני זה החושף לראשונה גן חדש שקשור בסרטן המעי הגס . 
גן זה , 24 CD יכול לשמש כפריצת דרך לטיפול ביולוגי חדשני בגידולי מערכת העיכול והחלחולת , כמו גם כבדיקת דם שתשמש לאבחון מוקדם של גידולים אלו , וכן לשם ביצוע מעקב רפואי אחריה . 
בואו לדבר על זה בפורום גסטרואנטרולוגיה - מחלות דרכי העיכול ובפורום פרוקטולוגיה וכירורגיה של המעי . 
פורסם לראשונה בתאריך 13 - 3 - 2006 
