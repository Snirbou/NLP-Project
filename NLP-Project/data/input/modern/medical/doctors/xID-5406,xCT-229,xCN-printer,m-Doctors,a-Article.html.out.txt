איך להתמודד עם כאבי המחזורכאבי מחזור נובעים מהתכווצויות הרחם בימים הראשונים של המחזור החודשי ומלווים לעתים בכאבי גב , כאבי אגן וירכיים , כאבי בטן תחתונה וכאבי ראש . 
חומרת הכאבים משתנה בהתאם לאישה ונעה בין אי נוחות קלה לכאבים חזקים מאוד . 
שכיחות התופעה נעה בין 40 ל - 90 אחוזים בקרב כלל הנשים , בעיקר בקרב נערות צעירות שהחלו לקבל מחזור ועד הכניסה להריון ולידה . 
כמו כן , התופעה שכיחה בקרב נשים בגילאי 40 + שסיימו את הילודה וכן בקרב מעשנות . 
מומחי חברת התרופות דקסון , יצרנית ומשווקת אדקס לשיכוך כאבי מחזור , כאבי שיניים , שרירים וגב , מעניקים טיפים לשיכוך כאבי המחזור : 1 . 
פעילות גופנית - נערות אשר עוסקות בפעילות גופנית סובלות פחות מכאבי מחזור , מכיוון שהאנדורפינים שמשתחררים בזמן הפעילות מפחיתים את הכאבים . 
שחיה או הליכה ארוכה הן אפשרויות טובות לפעילות גופנית . 
2 . 
תזונה נכונה - אחת הבעיות המרכזיות בכאבי מחזור הינה עודף סוכרים , אשר גורם למחסור במגנזיום ( המינרל שמונע כיווץ יתר ) , על כן מומלץ להמעיט בפחמימות ריקות , כגון : ממתקים , דברי מאפה וסוכרים ולהעדיף פחמימות מלאות , כגון : אורז או לחם מלא . 
3 . 
בקבוק חם על הבטן - אמנם לא יעלים הכאב , אך יקל עליו ויעניק תחושה נעימה אשר עשויה למתן אותו . 
4 . 
תרופות ייעודיות לשיכוך כאבי מחזור - מומלץ להשתמש במשככי כאבים , כגון ; אדקס , ללא מרשם רופא . 
חשוב לקחת את התרופה מרגע שהכאב הראשון של המחזור מתחיל ולא לחכות לכאב בשיאו , על מנת להימנע מסבל מיותר . 
מומלץ לקחת פעמיים ביום באופן סדיר למשך ימי הכאב . 
ככלל , נטילה נכונה של נוגדי הכאבים ישפרו את איכות החיים . 
5 . 
הפגת מתחים נפשיים - ניתן להפיג מתחים נפשיים בכל דרך שיכולה להתאים ולהקל על הנערה . 
6 . 
גלולות למניעת הריון - שימוש סדיר בגלולות למניעת הריון מפחיתות את הכאב והדימום באופן משמעותי . 
לגלולות השפעה הורמונאלית על כלי דם ורירית רחם שנמצאת במקומות אחרים . 
מחקרים מוכיחים כי פמינט - הגלולה הסגולה למניעת הריון , יעילה נגד כאבי מחזור ( עוצמת ותדירות ) , מכיוון שתפחית את פעילות הרירית ותשכך את הכאב . 
7 . 
טיפול אלטרנטיבי - קיימים סוגים שונים של טיפולים , כגון : תכשירים הומאופטיים לבליעה , רפלקסולוגיה ודיקור סיני שיעבוד על המרידיאן ( המסלול האנרגטי שקשור לרחם ) ומסייע בהקלת הכאב . 
עשר עצות לזוגות הסובלים מבעיות פוריותזוגות הנתקלים בקשיים בכניסה להריון בדרך טבעית נקלעים לתחושות של כשלון וחרדה , המלוות לעתים בחשש לשוחח על הנושא עם בני משפחה , חברים או אנשי מקצוע . 
כל אלו מתגברים אם בבדיקות ראשוניות מתגלה אכן בעיית פוריות אצל אחד מבני הזוג או שניהם . 
עפרה ליאור , מנכל רשת המרכז הרפואי לפוריות , מספקת עשר עצות לסובלים מבעיות פוריות : 1 . 
בשנה הראשונה מתחילת הניסיון להיכנס להריון ומהפסקת השימוש באמצעי מניעה ( אם נעשה בהם שימוש ) , מומלץ לנסות רק בדרך הטבעית ולא לפנות לייעוץ . 
יש לזכור שבכל מחזור חודשי ההסתברות להיכנס להריון הינה 20 אחוז בלבד , כך שבהחלט יתכן שגם התהליך הטבעי ייקח זמן והריון יושג רק בניסיון העשירי . 
יצירת פחדי שווא רק תוריד את סיכויי ההצלחה . 
2 . 
במהלך השנה הראשונה לנסיונות מומלץ לכוון את קיום יחסי המין למועד המשוער של הביוץ , שהוא 14 יום לפני קבלת המחזור . 
מומלץ לקיים יחסי מין מעל פעמיים ביומיים שסמוכים למועד הביוץ , כדי להגדיל את ההסתברות להצלחה . 
3 . 
לאחר שנה כדאי לפנות לייעוץ מקצועי . 
בניגוד לנוהג המקובל להתחיל בבדיקות אצל האישה , מוצע לבצע בדיקה במקביל אצל שני בני הזוג , כך שניתן יהיה להתחיל בהקדם בטיפול הנדרש . 
4 . 
פוריות נמוכה של הזרע או עקרות אינה באה לידי ביטוי במראהו של נוזל הזרע , כך שקיימת חשיבות לבדיקת הזרע במרפאה כדי לדעת אם הגבר סובל מספירת זרע נמוכה או מהעדר זרע בכלל . 
5 . 
למצב הנפשי שבו נמצאים בני הזוג השפעה רבה על סיכויי ההצלחה של הטיפול , ולכן יש להתאזר באורך רוח ולחשוב על התוצאות שיהיו לטיפולים בטווח הארוך ולא על מה שיהיה בעוד שבוע . 
המחשבה על הטווח הארוך נותנת את העוצמה הנדרשת לעבור את הטיפולים . 
6 . 
טיפולי הפוריות כוללים טיפולים הורמונלים , שעלולים להיות כרוכים בשינויים פתאומיים במצבי הרוח אצל האישה . 
לפיכך מומלץ לבני הזוג להיות סבלנים זה לזה מעבר לרגיל , ולתמוך אחד בשני ברגעי משבר . 
7 . 
בני הזוג זכאים לעמוד על זכותם לקבל מידע מלא על הבדיקות והטיפולים שנעשים בגופם , והם זכאים לבקש פרטים מהרופאים והאחיות המטפלים בהם . 
למידע יש לרוב השפעה מרגיעה על המטופלים , והוא מהווה מרכיב נוסף בהגדלת סיכויי ההצלחה . 
8 . 
בתקופת הטיפולים יש לקחת בחשבון היעדרויות מהעבודה ומהבית , ולכן על בני הזוג להחליט האם הם מעוניינים לשתף את בני משפחתם או את המעביד בטיפולי הפוריות . 
בנושא זה לא ניתן לתת המלצה חד משמעית , מאחר שהוא מאוד אישי , אולם על שני בני הזוג להיות שלמים עם החלטתם . 
חשוב לציין שעובד/ת שכיר/ה הנמצאים בטיפול פוריות זכאים לזכויות שניתן כמובן לנצלן רק אם הדבר ברור וידוע למעביד . 
9 . 
לקראת סיום מחזור הטיפול ובסמוך למועד שבו אמור להופיע המחזור החודשי נוטות חלק מהנשים לבצע בדיקות הריון עצמיות , באמצעות ערכות הנרכשות בבתי המרקחת , וזאת לפני בדיקות הדם שקבע הרופא המטפל . 
אין כל מניעה לבצע בדיקות אלו , אולם יש לזכור שבדיקת הדם אמינה יותר . 
10 . 
חשוב שבני הזוג ישתפו פעולה עם הרופאים ולא יבזבזו אנרגיות על התנגדות לטיפול . 
אם יש מצב של חוסר כימיה מוחלט עם הרופא והצוות , עדיף לשנות מטפל . 
בואו לדבר על זה בפורום מיניות האישה ובפורום פריון האישה והפריה חוץ גופית . 
