עונת המבחנים במכללות ובאוניברסיטאות בפתח ונראה כי עבור הסטודנטים , שעומדים להשקיע ממיטב זמנם ומרצם , מדובר בתקופה לא פשוטה . 
מי שתקופה זו קשה להם עוד יותר , הם סטודנטים בעלי לקויות למידה , למשל בעלי דיסלקציה , דיסגרפיה ועוד , וכן סטודנטים בעלי הפרעות קשב ( המהווים כ - 10 % עד 15 % מכלל אוכלוסיית הסטודנטים ) . 
לדברי דר שרה ברק , מומחית בפסיכיאטריה , הפרעת הקשב אינה עוברת עם הגיל ואחוז לא קטן של מבוגרים ( מעל % ) 4 סובל מההפרעה . 
ישנם מבוגרים הפונים לאבחון וטיפול בשנות לימודיהם הראשונות באקדמיה , כיוון שחלקם לא אובחנו בגיל צעיר ורק בתקופת הלימודים האקדמיים הופיעו קשיים בקשב , בריכוז ובארגון . 
קשיים אלו היו קיימים גם בעבר , אולם רמת מורכבות המשימות היתה נמוכה יותר ויתכן ומערכת התמיכה כמו הורים ושעורי עזר הספיקו , דבר שאינו מתאפשר באקדמיה . 
תקופת הבחינות דורשת יכולת ריכוז וארגון , שגם מי שאינו מאובחן כסובל מהפרעת קשב מתקשה לפעמים לעמוד בה . 
טיפול תרופתי בסטימולנטים ( לדוגמא , קונצרטה ) יעיל באחוז גבוה בקרב מבוגרים הסובלים מהפרעת קשב . 
שימוש מושכל בתרופות וידע לגבי טווח ההשפעה של התרופה הספציפית , יאפשר ארגון יעיל של הזמן המוקדש להכנה לבחינות . 
לפני בחינה • חשוב להגיע לבחינה מוכנים ככל האפשר : לברר איזה סוג מבחן יהיה ( אמריקאי , מבחן פתוח וכד' ) על מנת להימנע מלמידה לא נכונה , למשל הכנת סיכומים ארוכים כשלמעשה אנו מתכוננים למבחן אמריקאי . 
כמו כן , חשוב ללמוד ולתרגל בחינות משנים קודמות ולפתור אותן בבית עם מדידת זמן כדי לתרגל את הלחץ שיהיה בשעת אמת . 
• בחינות הדורשות כתיבה מרובה מצריכות תרגול בניסוח תשובות . 
אין להסתפק רק בקריאת החומר . 
• יש לשים דגש על חלוקה נכונה של זמן : תכנון מראש של זמני למידה הוא הכרחי . 
לבעלי הפרעות קשב מומלץ ללמוד עם חברים ואף ללמד ולעזור לתלמידים אחרים , כיוון שבדרך כלל הנטייה היא להתפזר ולסטות מהלמידה אל עיסוקים אחרים כגון ניקיון הבית , יציאה לסידורים ועוד . 
• בעלי הפרעות קשב נוטים לחשוב שבלילה הם לומדים טוב יותר , כיוון ששקט יותר ואין גירויים חיצוניים , אך בפועל , הם סובלים מעייפות יתר וחוסר ריכוז . 
• חשוב להשאיר זמן גם למנוחה ושינה ומומלץ ללמוד בשעות היום . 
בזמן הבחינה • חשוב מאוד להגיע לפני שהבחינה מתחילה ולדאוג להביא כרטיס סטודנט , כרטיס נבחן , כלי כתיבה , מרקרים צבעוניים ולברר מראש באיזה חדר מתקיימת הבחינה על מנת לא לבזבז זמן בחיפושים . 
• חשוב ליצור הפסקות יזומות במהלך הבחינה בין קטע לקטע ( ניתן להשתמש בדמיון מודרך ולדמיין דברים חיוביים שיעזרו להירגע ) , להתארגן מחדש ולחזור לפתירת המבחן . 
בנוסף , כדאי לנצל את הארכת הזמן להפסקות שמהן נחזור מרוכזים יותר . 
• יש להשקיע תכנון בחלוקת הזמן כחלק מפתרון הבחינה . 
• חשוב לקרוא בריכוז את השאלות עד סופן לפני תחילת פתירת המבחן , לסמן פרטים חשובים על מנת שלא לפספס סעיפים או שאלות ולהתרכז במתן שימת לב לפרטים הקטנים . 
• כדאי להגיע לבחינה עם שתייה ( מים הכי מומלצים ) , פירות יבשים השומרים על הריכוז ( לעומת שוקולד , שאנו מניחים ששומר על ריכוז , אך למעשה אינו יעיל לטווח ארוך של מספר שעות ) . 
• ניתן להגיע למבחן עם אטמי אוזניים עבור מי שסובל מבעיות קשב וריכוז , וכך להימנע מגירויים קוליים חיצוניים . 
לאחר בחינה • חשוב מאוד לקחת את המבחן ולהשוות אותו לפיתרון של המרצה . 
זהו השלב שמדריך את הסטודנטים לקראת החלק השני , מבחנים בהמשך או מועדי ב '. • סטודנטים רבים מאמינים כי לגשת למועד ב' זהו עונש גדול . 
במידה והלמידה היתה קשה ניתן לגשת למועד א' רק בכדי לראות את אופי המבחן , לשוב לעשותו כמו שצריך במועד ב ', וכך להגדיל את הסיכויים לציון טוב יותר . 
בואו לדבר על זה בפורום לקויות למידה ובפורום התמודדות עם מצבי מתח ולחץ . 
פורסם לראשונה בתאריך 3 - 7 - 2006 
