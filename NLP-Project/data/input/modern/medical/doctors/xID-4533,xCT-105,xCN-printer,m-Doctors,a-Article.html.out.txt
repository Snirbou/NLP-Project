נתונים עדכניים מדוח משרד הבריאות על העישון בישראל לשנים 2003 - 2004 מצביעים על כך שבקרב יהודים דווח על 28.7 % המעשנים פחות יחסית לשנתיים הקודמות , זאת לעומת 30.6 % מהנשים שדווחו על הפחתת עישון . 
בסקר ידע , עמדות והתנהגות שערכו המרכז הלאומי לבקרת מחלות והמחלקה לחינוך וקידום בריאות בשנת 2002 במדגם מייצג של האוכלוסייה הבוגרת בישראל דיווחו 38.9 % מהגברים היהודים המעשנים כי הם מתכוונים להפסיק במחצית השנה הקרובה . 
זאת , לעומת 34.8 % מהיהודיות ו - 45 % מהגברים הערבים . 
מהן השיטות המומלצות לגמילה מעישון ? 
האגודה למלחמה בסרטן וארגון הבריאות העולמי , ה - WHO , ממליצים על גמילה מעישון בדרך של השתתפות בקבוצה טיפולית בהנחיית מומחה לגמילה , בשילוב תחליפי ניקוטין , מדבקות או מסטיקים . 
בשנת 2000 אושרה לשימוש במדינת ישראל תרופה לגמילה מעישון בשם זייבאן . 
אישור רופא משפחה נדרש טרם נטילת התרופה . 
מהם שירותי הגמילה העישון שמציעה האגודה למלחמה בסרטן ? 
האגודה למלחמה בסרטן מציעה למעשנים מקרב הציבור הרחב , סדנאות טיפוליות שבהן דרכים שונות להתמודדות עם תהליך הגמילה מהעישון . 
הסדנאות מבוססות על גישה התנהגותית , המאפשרת גמילה הדרגתית מהתמכרות לניקוטין , שינוי הרגלים והפסקת העישון תוך אימוץ כלי התמודדות חדשים למצבים מזמיני סיגריה ופיתוח מיומנויות להתמדה ארוכת טווח . 
ניתן לשלב סדנאות טיפול תרופתי בהפניה מרופא המשפחה . 
הסדנאות מסובסדות על ידי האגודה למלחמה בסרטן ומתקיימות במספר ערים בארץ . 
במהלך הסדנא לומדים המשתתפים מהן נקודות התורפה ומהם המצבים המסוכנים המעוררים צורך בעישון , מתמודדים עם פיתוי לעשן ולומדים התנהגותיות חלופיות לשבירת ההרגל . 
במהלך הסדנא נבדק הצורך הייחודי של כל משתתף להסתייע בטיפול תרופתי . 
בתיאום עם רופא המשפחה ובהשגחת מנחה הסדנא , מקבלים המשתתפים תרופות מתאימות , או תחליפי ניקוטין . 
את הסדנאות מנחים אנשי מקצוע מהתחום הטיפולי שעברו הכשרה מיוחדת ומלווים את הנגמלים גם לאחר סיום התהליך . 
בכל סדנא משתתפים כ - 15 איש והיא כוללת סדרה של 10 מפגשים בני כשעתיים כל אחד . 
המפגשים מתקיימים אחת לשבוע בשעות הערב . 
מהו התנאי הראשון לגמילה מעישון ? 
ההכרה שהעישון מזיק , והרצון להשתחרר ממנו . 
בלי מוטיבציה חזקה קשה עד מאד להשתחרר מהרגל זה . 
הדרך לעורר מוטיבציה לגמילה מעישון משתנה בין מעשן למעשן , וקשורה לשאלה מה ירוויח המעשן מהויתור על ההרגל לעשן . 
מהו הרווח בהפסקת עישון ? 
בשלב הראשון , סיכויים טובים להעלמות תופעות הלוואי של העישון : שיפור הכושר הגופני , חזרת התיאבון , שיפור חוש הטעם וריח , השתחררות הנשימה , הפסקת השיעול והקלת הלחץ בגיתית ( בסינוסים ) ובבית החזה , תחושת ערנות , וכמובן , צמצום הסיכויים ללקות במחלות חשוכות מרפא . 
לכך יש להוסיף את הסיפוק הנפשי שבהשתחררות משעבוד ואת החיסכון הכספי , שברוב המקרים אינו מבוטל . 
האם יש טעם בהפסקת העישון אחרי שנים רבות ? 
האם לא נגרם למעשן נזק שאינו ניתן עוד לתיקון ? 
הפסקת העישון מביאה תועלת בכל שלב ובכל מקרה . 
בתוך שנתיים מתאריך הפסקת העישון יורד הסיכון לחלות בסרטן הריאה ב - 80 % . 
לריאות האדם יש כושר התחדשות והתנקות מופלא . 
אם לא נגרם להן נזק קבוע , מתחיל תהליך השיקום כמעט מיד עם הפסקת העישון . 
בדיקה ציטולוגית ( של התאים ) מראה , כי גוף מסוגל לפזר את קבוצות התאים הטרום - סרטניים שנוצרו עקב העישון , ורקמת הריאה חוזרת למצב תקין . 
הסיכון לחלות המחלות לב , יורד שנה לאחר הפסקת העישון ב - 50 % , ובתוך 15 שנה , הסיכון היחסי של המעשן לשעבר למות ממחלת לב מתקרב לסיכון של מי שלא עישן כלל . 
כל זה בתנאי שלא נגרם , כאמור , נזק רב מדי לריאות , נזק שכבר אי אפשר לתקן . 
האם אין עולים במשקל כתוצאה מהפסקת העישון?לא בהכרח . 
תיתכן עלייה במשקל של 2 - 3 קג , עקב שינויים בחילוף החומרים , אך גם אם עולים במשקל למשך תקופה מסוימת , חוזרים בדרך כלל למשקל הקודם אחרי תקופת הסתגלות . 
עליית - יתר במשקל נגרמת אך ורק עקב אכילת יתר , שהיא לעיתים תחליף לעישון , אולם רק במקרים בודדים הופכת הגמילה מסיגריות להתמכרות לאכילה . 
לכן , עם הפסקת העישון , רצוי לאכול בהתאם לעקרונות התזונה המומלצים ולעסוק בפעילות גופנית מבוקרת . 
האם אין תופעות לוואי שליליות כתוצאה מן הגמילה ? 
בצד אנשים רבים שלא מתגלים אצלם שום סימנים שליליים בעקבות הפסקת העישון ישנם אחרים המגלים סימנים כמו התגברות השיעול והליחה , עצבנות , קוצר נשימה , מועקה בחזה , הזעה , כאב ראש , עייפות , שינה לא שקטה וכדומה . 
אולם יש לזכור שסימנים אלה מעידים על תהליך החלמה ורובם נחלשים ימים אחדים אחרי תחילת הגמילה . 
האם רצוי להפסיק את העישון בבת אחת או בהדרגה ? 
אין תשובה חד משמעית . 
יש להתאים את השיטה לאישיותו של המעשן . 
הניסיון הוכיח , כי המבקש להיגמל מעישון רצוי שיתחיל בצמצום הדרגתי של מספר הסיגריות שהוא נוהג לעשן . 
לשיטה זו יתרון פסיכולוגי ברור : מתן חיזוקים קטנים מגבירים את הביטחון העצמי . 
זוהי הכנה מצוינת לקראת הפסקת עישון מוחלטת . 
כמה זמן נמשכת תקופת הגמילה ? 
ראשית , יש להבהיר שהגמילה מורכבת ממספר תהליכים הקשורים לאופיו של המעשן וממאפייני התמכרותו . 
כאמור , ההתמכרות לעישון מורכבת מחלק פיזיולוגי ומחלק פסיכולוגי . 
אדם שהחל בתהליך גמילה מעישון יחוש בדרך כלל בימים הראשונים קושי פיזיולוגי – גופו יחוש בחסרונו של סם הניקוטין ויצטרך ללמוד לתפקד בלעדיו . 
הוא עלול לחוש עצבנות יתר , מתח ולעיתים אף רעד קל . 
תחליפי הניקוטין יכולים לעזור בהתמודדות עם תחושות אלו . 
במקביל לתחושות אלו , יחוש הנגמל השתוקקות לסיגריה , הנובעת מהזיקה ההתנהגותית שיצר בתקופת העישון בין פעולות יום יומיות לבין העישון , כמו למשל : סיגריה עם קפה , סיגריה בסיום כל ארוחה . 
שלב זה יכול להימשך בין שבועיים למספר חודשים . 
חלק מהנגמלים חווים קושי גם בהתמודדות עם מטלות וקשיי ניהול שיגרה ללא העישון , הם מתארים הרגשה של הפרעות בתפקוד , וזאת עקב התלות הפסיכולוגית שפיתחו בעישון . 
כפי שהקדמנו ואמרנו , כל מעשן עובר את תהליך הגמילה באופן אחר , כאשר אחוז מסוים מעיד כי עבר את התהליך ללא כל קושי מרגע שקיבל את החלטה על הגמילה . 
האם תחליפי הניקוטין מסייעים לגמילה מעישון ? 
בישראל קיימים תחליפי ניקוטין בצורה של מסטיקים או מדבקות . 
מטרת תחליפים אלא היא לספק לאדם הנגמל מנות קצובות של ניקוטין במקום הניקוטין שנהג לקבל מעישון הסיגריות , ועל ידי כך , לעזור לו להתגבר על שלב הפיזיולוגי בגמילה . 
יש לשים לב כי השימוש בתחליפים מיועד לתקופה מוגבלת בלבד , במטרה להימנע מהתמכרות לתחליפי הניקוטין . 
הסתייגויות נוספות : מסוכן להשתמש בהם במקביל לעישון סיגריות , יש לקרוא את הוראות היצרן לפני השימוש בהם . 
מחקרים מצביעים על כך שאנשים המשתתפים בחוגי גמילה מעישון , מכפילים את סיכוייהם להצליח בתהליך הגמילה , אם הם נעזרים בתחליפים אלו במהלך הגמילה . 
ניתן להשתמש בתחליפים גם בגמילה עצמאית או בגמילה במסגרות אחרות . 
האם קיימים אמצעים תרופתיים לגמילה מעישון ? 
זייבאן היא תרופה הנמנית על משפחה של תרופות לגמילה מעישון . 
ייחודה טמון בפעולתה המושהית , המאפשרת טיפול הדרגתי בהתמכרות לניקוטין . 
התרופה קבלה את אישור ה - FDA בארהב לטיפול בגמילה למעשנים בשנת 1997 . 
נטילת התרופה דורשת מרשם רופא . 
התרופה אינה מכילה ניקוטין ואינה ממכרת . 
לזייבאן פעילות פרמקולוגית כפולה : מחד , היא ממתנת ומסדירה את הפעילות המוגברת במוח , בהשפעת הניקוטין , של האזור האחראי על הרגשת ההנאה והדחף לעשן , ומאידך , היא מחלישה את תסמיני הגמילה מהסם . 
תופעות כמו עליה בתיאבון , ירידה בכושר הריכוז , עליה בסף הרגישות והעצבנות , מצבי רוח דיכאוניים , הופעת חרדות וכדומה , נחלשות ואף נעלמות כליל . 
מי שסובל ממחלות לב מומלץ שיפנה לרופא משפחה או לקרדיולוג להתייעצות טרם נטילת זייבאן . 
תופעות הלוואי האפשריות הן יובש בפה , נדודי שינה , סחרחורות ובחילה . 
לא כל מי שנוטל זייבאן סובל מהן , ועוצמתן משתנה מאדם לאדם . 
ניתן להשתמש בתרופה לבדה או בשילוב עם תחליפי ניקוטין המופיעים בצורת מדבקות : מחקרים מצביעים על הימנעות מעישון בתום הטיפול בזייבאן בלבד ( 7 - 9 שבועות ) בקרב 58 % מהנוטלים אותה , ובקרב 65 % מבין המשלבים בין נטילת זייבאן לשימוש במדבקות . 
להדרכה , לייעוץ אישי ולתמיכה של מומחים בנושא יש תפקיד חשוב בהצלחת התהליך . 
מומלץ לשלב את נטילת הזייבאן בסדנא טיפולית לגמילה מעישון , או בייעוץ אישי להפסקת העישון . 
מחקרים מראים כי גמילה המשלבת טיפול ושינוי פסיכולוגי / התנהגותי במקביל לשינוי פיזיולוגי המתקבל באמצעות הטיפול התרופתי היא גמילה מוצלחת . 
את התרופה נוטלים , לפי הוראות רופא , פעם ביום , בבוקר , למשך 3 - 5 ימים , ואחריהם פעמיים ביום , בהפרש של 8 שעות בין טבליה לטבליה למשך עוד כ - 8 שבועות . 
ניתן לעשן בזמן נטילת התרופה . 
ההחלטה על עיתוי הפסקת העישון נתונה בידי המעשן ובידי הגורם המספק לו תמיכה . 
הפסקת העישון צפויה להתרחש כ - 7 עד 20 יום מתחילת נטילת התרופה . 
התרופה אסורה למי שידוע כבעל רגישות לתרופה או לאחד ממרכיביה , למעשן שלא מלאו לו 18 שנה , למי שסובל מפרכוסים , למי שאובחנו אצלו הפרעות אכילה , למי שנוטל מעכבי MAO , לאישה הרה או מניקה , ולמי שמטופל בתכשיר אחר המכיל BUPROPION . 
ומה בדבר מעבר מסיגריות לעישון מקטרת וסיגרים ? 
כאמור , מעשני המקטרת והסיגרים מסתכנים בסרטן הריאה רק במעט פחות בהשוואה למעשני סיגריות , ומסתכנים במידה דומה בפיתוח סרטן הפה , הגרון והלוע . 
אם כבר מחליטים להפסיק לעשן עדיף לחדול מעישון בכלל . 
האם מעבר לעישון סיגריות עם מסנן ( פילטר ) אין בו משום שיפור ? 
ישנם מסננים המעניקים למעשן הגנה מסוימת , בעיקר מן החלקיקים שבעשן . 
אולם חומרים כימיים רבים כמעט ואינם מושפעים מן הסינון . 
לכן , מעשן סיגריה עם פילטר חי באשליה שהוא מגן על עצמו , אך למעשה חשוף לסכנות כמעט באותה המידה כמו מעשני הסיגריות ללא מסנן . 
ומה עם נסיונות הגמילה מעישון ? 
מסקר של משרד הבריאות שפורסם בשנת 1999 עולה ש - 68 % מהגברים המעשנים מנסים להפסיק לעשן , 12 % מהם מצליחים להפסיק למשך שנה או יותר . 
לעומת זאת , 44 % מנשים מעשנות מנסות להיגמל ו - 8 % מהן מצליחות להפסיק לעשן למשך שנה או יותר . 
האם ידועות הסיבות לאי הצלחתם של הניסיונות להפסיק לעשן ? 
עפי סקר של משרד הבריאות , קיימות מספר סיבות לכישלון : כשליש ( 32 % ) מהנגמלים המנסים לחדול מעישון אומרים כי חזרו לעשן בשל קשיים פיזיים כמו עצבנות , חוסר ריכוז , נדודי שינה , וכ ד' ( תסמונת גמילה ) , רבע ( 25 % ) חזרו לעשן בשל פיתויים בסביבה ( הרגל התניה ) , 15 % חזרו לעשן עקב סיבות המצביעות על תלות פסיכולוגית ( מצבי רוח , מצבים נפשיים ) , 15 % בשל איבוד הנאה , 8 % בשל השמנה ( בעיקר נשים ) , ו - 11 % ללא סיבה מיוחדת . 
האם ידוע מיהם סוכני ההשפעה להפסקת העישון ? 
בסקר מ - 1991 נראה כי גוברת חשיפתם של המעשנים לגורם חברתי כלשהו המנסה להשפיע עליהם להפסיק לעשן : 63 % היו חשופים למישהו שניסה להשפיע עליהם ורק מיעוט – % , 13 נחשפו להשפעתו של הרופא . 
מן הראוי לשים לב , כי מעשנים שלא רוצים להיגמל מדווחים פחות מאלה שרוצים להיגמל על השפעה כלשהי – זאת בין אם התנסו בעבר בניסיונות גמילה ובין אם לא . 
אולם אלה שעשו כבר ניסיונות גמילה היו חשופים לגורם חברתי משפיע כלשהו יותר מאלה שלא ניסו להיגמל . 
מעניין לציין , כי נתוני ארגון בריאות העולמי מראים שהרופא הבודק האם המטופל מעשן ( האם אתה מעשן ? 
) ומקדיש מעט זמן לכך במהלך הבדיקה , מוביל לשיעור הפסקת עישון בקרב % - 5 % 10 מהמטופלים המעשנים . 
כיצד מרגישים אל שניסו להיגמל וחזרו לעשן ? 
חזרה לעישון אינה מצריכה לגרום לאדם הרגשה תבוסה . 
כל הפסקת עישון , ולו לפרק זמן קצר , יש בה יתרון . 
כפי שכבר נאמר , לריאות האנושיות יש יכולת התחדשות ושיקום מפליאה , וכל הפסקה בהרעלתן היא רק לטובה . 
נוסף לכך כל יום שחולף ללא עישון מגביר את סיכויי הגמילה המוחלטת . 
העובדה שאנשים מצליחים להפסיק לעשן יש בה משום הוכחה כי הגמילה אפשרית . 
האם אלו שניסו להפסיק לעשן ולא הצליחו נוטים לוותר על ניסיונות נוספים בעתיד ? 
מתוך הסקר של 1991 עולה שכרבע ( 21 % ) מבין המעשנים שנכשלו בניסיון ההפסקה רוצים להפסיק לעשן וימשיכו לעשות מאמצים גם בעתיד . 
34 % מאלה שניסו בעבר רוצים להמשיך ולנסות , אך עדיין לא גיבשו עמדה באיזו דרך . 
בואו לדבר על זה בפורום גמילה מעישון . 
לחלק א' של הכתבה - לחצו כאן . 
פורסם לראשונה בתאריך 12 - 3 - 2006 
