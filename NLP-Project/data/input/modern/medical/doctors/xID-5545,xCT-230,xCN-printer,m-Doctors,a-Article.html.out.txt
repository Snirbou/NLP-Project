כ - 1.5 % מכלל האוכלוסייה בעולם סובלים מדיכאון , המוגדר כמחלה של המאה ה - 21 . 
מסקר ייעודי שנערך בקרב 80 פסיכיאטרים בישראל , עבור משווקת התרופה איקסל לטיפול בדיכאון , עולה כי 55.5 % מקרב הפסיכיאטרים סבורים כי הגורם המרכזי לכך שמחלת הדיכאון נחשבת למחלת המאה , הינו אבחון טוב יותר ומודעות רבה יותר מבעבר , התורמים לחשיפת המימדים הגבוהים של המחלה . 
כ - 14 % מהפסיכיאטרים הנשאלים סבורים כי לקריירה תובענית ולריבוי שעות עבודה השפעה על מחלת הדיכאון , כ - 8 % סבורים כי הצורך בהישגים חומריים , כגון : כסף ורכוש גורמים למחלת הדיכאון . 
רק 1.3 % מהפסיכיאטרים הנשאלים אומרים כי החלשות מוסד המשפחה תורם לדיכאון . 
סוגי דיכאוןדיכאון מאג'ורי מפריע מאוד למהלך החיים , פוגע בתיאבון ובשינה או מגבירם , ופוגע ביכולת לעבוד ולאהוב , שני המאפיינים העיקריים לבריאות נפשית לפי פרויד . 
הסימפטומים כוללים תחושות קבועות של עצב , רגזנות או מתח ; ירידה בהתעניינות ובהנאה מפעילויות יומיומיות או תחביבים ; אובדן אנרגיה , תשישות חרף היעדר פעילות ; שינויים בתיאבון , המלווים באובדן משמעותי או עלייה משמעותית במשקל ; שינוי בדפוסי השינה , כמו קושי להירדם , יקיצה מוקדמת או שנת - יתר ; חוסר מנוחה והאטה בפעילות ; קושי בקבלת החלטות ובריכוז ; תחושה של חוסר ערך , חוסר תקווה ואשמה ; מחשבות אובדניות או מחשבות על המוות . 
דיסתימיה צורה אחרת של דיכאון , שהוא מתון הרבה יותר ומורגש רוב הזמן במשך תקופה של למעלה משנתיים . 
הסימפטומים דומים לאלה של הדיכאון המאג'ורי , אם כי עוצמתם פחותה . 
דיכאון עונתי ( Seasonal Affective Disorder ) מאופיין בסימפטומים הנצפים באפיזודה של דיכאון מאג'ורי , אלא שהם מופיעים בצורה סדירה בעונות קבועות בשנה . 
למשל , דיכאון חורף . 
דיכאון לאחר לידה ( Postpartum Depression ) נמשך לרוב מהלידה במשך מספר חודשים , אם כי הוא יכול להופיע אצל אימהות גם במהלך השנה הראשונה . 
גם במקרה זה הסימפטומים דומים לאלה של דיכאון מאג'ורי , אלא שכעת הם מפריעים ליכולת של האם ליצור קשר עם התינוק . 
חשוב מאוד לחפש עזרה , אך יש להבדיל זאת מכמה ימים של מצב רוח ירוד שחולפים מאליהם לאחר הלידה ( “ Baby Blues ” ) . הפרעה דו - קוטבית ( Bipolar ) הפרעה נוספת במצב - הרוח שחייבת לכלול לפחות אפיזודה אחת של מאניה , מצב - רוח מרומם מאוד , ללא כל אחיזה במציאות , המאופיין במצב פסיכוטי ( ניתוק מהמציאות ) . 
בזמן מצב - רוח כזה האדם מאבד שליטה על מעשיו מצד אחד , אך מרגיש כל - יכול מצד שני . 
הוא כמעט ואינו ישן , עושה מעשים חסרי שיפוט , מפריז מאוד ביכולותיו ובחלוף מצב - רוח זה נכנס בדרך - כלל לדיכאון עמוק וממושך . 
סוג זה של הפרעה מגיב טוב יותר לטיפול תרופתי מאשר לשיחות . 
הטיפול התרופתי כולל סוג של מייצב מצב - רוח ( לרוב ליתיום ) ומטרת השיחות לעזור לאדם לזהות את סימני ההפרעה בעודם באיבם ולקבל עזרה מיידית וכן לתפקד עם מחלתו כמו עם כל מחלה כרונית אחרת . 
חשוב לציין שבניגוד למצבים פסיכוטיים אחרים , אדם יכול לחזור לעצמו לחלוטין בין ההתקפים הקשים , הניתנים למניעה עי התמדה בטיפול מתאים . 
בהכנת הידיעה השתתף דר גידי רובינשטיין , מנהל פורום פסיכותרפיה ופורום שרינק פרנדלי . 
בואו לדבר על זה גם בפורום פסיכיאטריה . 
