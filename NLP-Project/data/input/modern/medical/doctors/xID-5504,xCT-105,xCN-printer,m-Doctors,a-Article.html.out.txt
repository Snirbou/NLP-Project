שריטות בעור אצל ילדים - אפשר לטפל בלי להיבהלשריטות שטחיות של העור הן תופעה שכיחה במיוחד אצל ילדים . 
השריטות נגרמות לרוב מנפילות ומופיעות פעמים רבות על הידיים , המרפקים והברכיים , למשל אצל ילדים המתאמנים בסקייטבורד ורוכבי אופניים . 
מה שריטה שטחית ? 
לדברי ריקי הלוי , רוקחת ומנהלת השיווק בחברת נובארטיס OTC , שריטה שטחית מוגדרת כפגיעה חלקית בשכבות העור , ללא חדירה מתחת לעור . 
כיצד מטפלים בשריטות ? 
• בשלב הראשון יש לשטוף ולהסיר את כל הלכלוך מהפצע . 
השיטה הטובה ביותר היא שטיפה בעדינות מתחת לברז מים פושרים , אפשר בתוספת מעט סבון נוזלי . 
• רוב השריטות יתכסו במהירות בגלד שמהווה למעשה תחבושת טבעית של הגוף . 
במידה ורוצים לחטא את הפצע , עדיף להשתמש בתרסיס המכיל חומר מחטא ( למשל מרפן ספריי המכיל כלורקהסידין ) . 
חומרים אלו אינם צורבים , אינם צובעים את העור בצבע חום , וכן לא מכתימים את הבגדים ואינם עלולים לגרום לאלרגיות כמו תכשירים המכילים יוד . 
• לאחר השטיפה והחיטוי ניתן לחבוש בפלסטר מרופד . 
אם אפשר - עדיף להשאיר את הפצע ללא חבישה כדי שיתייבש , אולם אם חובשים יש לזכור להחליף את החבישה במידה והיא הופכת רטובה . 
• משחות שומניות המכילות חומרים אנטיספטיים או אנטיביוטיים יכולות להועיל לריפוי תקין של הפצעים . 
בנוסף למניעת זיהום נוסף , הן מספקות סביבה מיטבית לריפוי הפצע ומניעת ההדבקה של החבישה לעור . 
דוגמא למשחה כזאת היא הויטה מרפן - משחה מחטאת אנטיספטית בתוספת ויטמין A המסעיית לתהליך ההגלדה . 
אין סיבה להיבהל הלוי מציינת , כי חתיכת עור קטנה קרועה שעדיין מחוברת בקצה לעור בריא יכולה להישאר ולהוות תחבושת טבעית . 
אודם קל מסביב לשריטה הוא טבעי ומהווה חלק מהריפוי . 
הטיפול בכאב לדברי ריקי הלוי , בדקות הראשונות ניתן להקל על הכאב והנפיחות באמצעות שקית ניילון מלאה בקוביות קרח ועטופה במגבת . 
במידה והכאב ממשיך , מומלץ לתת לילד גם תכשיר אנלגטי המכיל פרצטמול או איבופרופן . 
זריקת טטנוס שריטות שטחיות של חלק משכבות העור אינן מחייבות באופן עקרוני זריקת טטנוס . 
במידה והחתך עמוק כדאי לוודא שהחיסון עדיין בתוקף , ולקבל זריקת דחף במידה ויש צורך . 
מתי לפנות לרופא • חתך עמוק אשר הדימום אינו מפסיק . 
• התפתחות של חום או הופעת מוגלה בפצע . 
• אודם חזק סביב הפצע שממשיך יותר מיומיים - שלושה . 
• נפיחות גדולה מתחת לשריטה וחשש לשבר או סדק בעצם . 
איך בוחרים מכון להסרת משקפיים בלייזר ? 
בעשור האחרון הפך תיקון הראייה בלייזר לניתוח הבחירה הפופולארי ביותר בעולם המערבי . 
מיליוני מרכיבי משקפיים במערב ביצעו את הניתוח בשנים האחרונות . 
כיצד בוחרים מנתח ? 
ממה להיזהר וממי להישמר ? 
דר תואם כץ , המנהל הרפואי ומנתח בכיר ברשת הבינלאומית care - vision , מציע מספר כללי אצבע למרכיבי המשקפיים שביניכם . 
ניתוח לתיקון ראייה בלייזר הוא אמנם ניתוח קצר ובעל אחוזי סיבוך נמוכים , אך ההחלטה על ביצועו הינה הכרעה כבדת משקל , מפני שמדובר בחוש החשוב ביותר שלנו - חוש הראייה , אומר דר כץ . 
הניתוחים לתיקון הראייה נעשים במספר שיטות ומכשירים המתאימים לסוגי מנותחים שונים . 
הסיבוכים בטיפול זה הם נדירים ביותר , אם שומרים על כל הכללים . 
להלן מ ס' טיפים לבחירה נכונה של מרפאה לתיקון ראיה בלייזר . 
1 . 
מכשור משוכלל - על מנת להיות בטוחים כי אתם בקליניקה איכותית , כדאי להתעניין בסוגי המכשירים . 
מכשור משוכלל , דוגמת ה - ALLEGERTTO למשל , יציע עוקב עין במהירות גבוהה וביצוע של מרבית הטיפול ללא מגע יד אדם . 
בנוסף , חשוב לוודא כי המכשיר מאושר FDA ( מנהל המזון והתרופות האמריקאי הידוע בתקניו המחמירים ) . 
אישור כזה מבטיח לכם מכשיר שנבדק היטב ונמצא בטוח לשימוש . 
על מנת ללמוד אודות המכשור שווה לעשות סקר שוק קצר ולהתייעץ במומחים העונים בפורומים השונים באינטרנט . 
2 . 
שיטות טיפול - קיימות כאמור מספר שיטות ניתוח המותאמות למגוון רחב של בעיות ראיה . 
שיטות הטיפול מותאמות לסוג הבעיה , מספר המשקפיים , מ ס' הצילינדר ( אסטיגמטיזם ) ועוד . 
מרפאה המציעה רק שיטה אחת , או שהמכשירים והטכניקות שבה נחשבות למיושנות - נכון יהיה להתרחק מפתחה . 
3 . 
מנתחים מיומנים - כמו בכל סוג ניתוח אחר - עומד יתרון הוותק למנתחים בעלי ניסיון . 
בהגיעכם למכון בררו את שמו של המנתח , תחום ההתמחות שלו ושנות ניסיונו בתחום תיקון הראיה בלייזר . 
4 . 
המלצות מטופלים - הפרסום באמצעי התקשורת אינו אובייקטיבי מן הסתם . 
נסו לקבל המלצות ממטופלים מרוצים - זו בהחלט דרך טובה לקבל החלטה נכונה . 
5 . 
מערכת תמיכה ומעקב נוחה ומקצועית - טיפול לתיקון ראייה בלייזר הינו הליך המצריך מעקב דקדקני אחר המטופל . 
לכן , אין חשיבות רק לזהותו של הרופא המנתח , אלא גם למוסד בו הוא עובד . 
יש לזכור כי רופא מנתח איננו הגורם היחיד המערכת . 
צוות מיומן הכולל אופטומטריסט , אחיות וצוות אדמיניסטרטיבי יעיל , מרפאה ידועה וותיקה , מתקנים מתקדמים ונהלי מעקב קפדניים - יתרמו באופן משמעותי להצלחת הטיפול . 
מרפאות שקיבלו על עצמן לעבוד תחת תו תקן ISO של מכון התקנים מבטיחות לכם נהלי בקרת איכות קפדניים בכל שלבי בדיקת ההתאמה , הטיפול והמעקב הרפואי שלאחריו . 
6 . 
בדיקת התאמה - החלק המרכזי בהחלטה על סוג הטיפול והיקפו , ואם בכלל אתם מתאימים לעבור את הטיפול הוא בדיקת ההתאמה . 
זו ההזדמנות שלכם לבדוק את המרפאה : האם קיבלתם מידע מדויק ומפורט ? 
האם עברתם סדרת בדיקות מקיפה ודקדקנית ? 
האם היחס שקיבלתם היה סבלני ואדיב ? 
תשובה חיובית מקרבת אתכם אל המטרה . 
7 . 
שיחה עם המנתח - התרשמות אישית מהמנתח והיכרות עימו היא חיונית ביותר . 
יש לזכור כי מכשיר הלייזר הוא רק מכונה , וההכרעות העומדות מאחורי פעולתה תלויות כמעט אך ורק במנתח שלכם . 
חשוב לשאול את המנתח כל שאלה שעולה בדעתכם , גם היא תישמע לכם טיפשית . 
מנתחים בעלי ניסיון אינם מסתירים את מגבלות הניתוח ואת הסכנות הקיימות בו . 
מנתח המפגין ביטחון עצמי מופרז , וממעט בהסברים איננו תמיד טיפוס המנתח המועדף . 
יחס אישי ואכפתיות הן תכונות לא פחות חשובות מוותק ומכישרון , בכל תחומי הרפואה , כמו גם בניתוחי עיניים . 
8 . 
מחיר יקר מדי - למרות שמדי פעם מדווחים לנו על טיפולים חדשניים בתחום ניתוחי הראייה בלייזר , לא קיימים הבדלים תהומיים בין הקליניקות המובילות בתחום . 
מחיר גבוה בהרבה מהנהוג בענף אמור לשמש לכם תמרור אזהרה . 
לא פעם מנסים למכור לכם שמות ארוכים של שיטות טיפול שלמעשה כבר עברו מן העולם או נמצאו בלתי יעילות , או חידוש מרעיש ויקר שפרט לחדשנותו אין בו יתרון רפואי למטופל . 
9 . 
אחריות - בדומה לענפי המסחר , גם בקליניקות לתיקון ראייה ניתן לקבל כיום אחריות להצלחת הניתוח . 
האחריות הזו ניתנת לשנים , והיא מבטיחה טיפול תיקון ללא עלות . 
שומר נפשו ירחק ממי שאיננו מוכן לספק אחריות של שנים להצלחת הטיפול . 
10 . 
הצלחה בטוחה - כמו בכל תחום המכירות , גם בתחום הסרת המשקפיים קיימת נטייה להבטיח לכם הרים וגבעות , ולהתעלם מהסכנות והחסרונות הקיימים . 
יש לזכור שאין כיום אף פרוצדורה רפואית המבטיחה הצלחה של % , 100 ובכל התערבות כירורגית קיים גם סיכוי לסיבוכים . 
בניתוחים לתיקון ראייה בלייזר עומד אחוז הסיבוכים על כ - 2 % , חלקם ניתנים לתיקון . 
היזהרו מהבטחות גורפות שנשמעות לא אמינות ! 
דר תואם כץ מנהל את פורום הסרת משקפיים בלייזר וניתוחי קטרקט . 
