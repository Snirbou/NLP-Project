חזרה לשגרה : קשב וריכוז השבוע חזרו הילדים לבתי ספר ולגנים והתחילו את שגרת הלימודים . 
לילדים עם ADD\ADHD ( הפרעות קשב וריכוז ) ההתמודדות קשה יותר , ולכן ההורים צריכים לעזור להם להכנס למסגרת בדרך הקלה ביותר . 
• בהתחשב בגיל הילד , שתפו אותו בקביעת כללים ומסגרת התנהגותית ברורה ועקבית עם תחילת שנת הלימודים ( שעות שינה , צפיה בטלויזיה ומשחק , אוכל וכד ) שיתאימו לתא המשפחתי הייחודי שלכם . 
החליטו על כללים הניתנים ליישום במשפחתכם , ואל תנסו להדמות למשפחות אחרות - שגרה יוצרת הרגשת ביטחון ורוגע . 
• החליטו על מקומות קבועים בבית ללימוד וריכוז . 
ודאו שאזור הלימוד נוח ואינו יגרום להסיח את דעתו של הילד ; כלומר - תאורה מספקת , סדר , שקט , מיקום שאינו סמוך לטלוויזיה או לאזור המשחקים ואינו מעוטר בצבעים עזים או עמוס בתמונות . 
• חלקו בין ההורים או האחראים את התפקידים בהתאם לאופייכם . 
המשפחה הגרעינית מורכבת משני הורים שונים - האחד יכול לסייע ולתמוך בלימודים , השני יכול לתרום בפיקוח על שעות הפנאי או תיאום מול המורים . 
• הקפידו להחמיא , לעודד ולחזק , ניתן להשתמש גם בהומור . 
בנוסף , חשוב להקפיד ולהימנע מהשוואות בין הישגיי האחים או החברים . 
עם תחילת השנה , בעיקר אצל תלמידים מתקשים קיימת חרדה רבה . 
• שתפו פעולה עם המורה של ילדכם . 
המורה היא המשך של ההורות שלכם , תנו לה את הסמכות והכוח למלא את מקומכם בהצלחה . 
• תאווררו את מערכת היחסים עם ילדיכם על ידי הפרדת כוחות מדי פעם . 
לשם כך , בקשו את עזרתם של קרובי משפחה , חברים , בייבי סיטר , או חונכים שישגיחו על ילדיכם במהלך שנת הלימודים . 
• בזמן התפרצויות , נסו להעביר את הילד למקום שקט , ולא להיגרר להסלמת המצב . 
לאחר ההתפרצות , נסו לשחזר מה היה הגורם להתפרצות הזעם , וחישבו על דרכי מניעה מראש ועל דרכי מילוט לתחילת ההתפרצות הבאה . 
• חוזה התנהגותי : החליטו על חוזה שבו יצוין מה הילד מצפה מהוריו , ומה ההורים מצפים מילדם במסגרת שנת הלימודים . 
היעזרו במערכת של חיזוקים ומניעות , כדי להבטיח את ביצוע החוזה , ואל תשכחו כי אתם בעלי הבית במשפחה הזאת . 
• שלבו שינויים בתזונה , פעילויות ספורטיביות ואומנותיות היכולות לעזור לילדכם לבטא צרכים נוספים ולפרוק מתחים . 
בדקו את האפשרויות שיש לרפואה המשלימה להציע . 
בחירת משקפי ראיהמשקפי הראיה נועדו לשמש לעזר ולהוות פריט פונקציונלי על בסיס יום יומי . 
במרוצת השנים המשקפיים הפכו גם לפריט אופנתי וניתן דגש על צבע , צורה וכד' . 
כאשר בוחרים זוג משקפים , חשוב לשים לב לבחירת העדשות , סוג המסגרת ועוד . 
להלן טיפים לבחירת משקפי ראיה : 1 . 
חשוב לבדוק שהעדשות משקפות את הצבעים באופן הקרוב ביותר למציאות - שיקוף אותנטי מקסימלי מעיד על עדשות איכותיות . 
2 . 
מכיוון שמשקפי ראיה לא קונים כל יום , חשוב ללכת על בטוח ולקנות משקפיים מחנות מתמחה ולא מדוכן אקראי . 
משקפיים שנקנים בחנות המתמחה בתחום האופטיקה הינם משקפיים שעברו את הבדיקות המחמירות של מכון התקנים והסיכוי שבשעת הרכבתם ייגרם נזק לעין הוא קלוש . 
נוסף על כך , ישנה אחריות וכן שירות תיקונים מקיף ברוב המקרים . 
3 . 
על משקפי הראיה להיות קלים , כך שלא יכבידו על אזור האף והפנים בכללותם . 
המשקל האופטימלי נע בסביבות 22 - 25 גרם . 
4 . 
מאחר ואת משקפי הראיה מסירים ומרכיבים פעמים רבות במהלך היום , מומלץ לבדוק שהמסגרת שלהם תהיה גמישה ולא שבירה ; יש לשים לב לחיבורים ולצירים ולוודא שהם נעים בחופשיות ובאופן חלק . 
6 . 
חשיבות רבה יש לבחירת העדשות : • ציפוי למניעת החזרת האור - מונע חדירת אור היקפי ומשפר את תמסורת האור . 
• עדשות זכוכית מינרליות - מעניקות הגנה אופטית מעולה ונוטות להישרט פחות . 
• עדשות פלסטיק ( עדשות אורגניות ) - הן קלות וזולות יותר , אך נשרטות בקלות ואינן שומרות על עצמן לאורך זמן . 
7 . 
לבעלי משקפי ראיה שאינם מוכנים לוותר על משקפי השמש שלהם , מומלץ לבחור במשקפי שמש בעלי עדשות אופטיות המחליפות את צבען ( כהות בשמש ובהירות בחושך ) , כדי למנוע החלפות של זוג ראיה בזוג משקפי שמש לאורך היום כולו . 
הראיה עם העדשות האופטיות על גבי משקפי השמש היא אופטימאלית . 
8 . 
את העדשות יש לנגב בזהירות ובעדינות ללא הפעלת לחץ , בעזרת מטלית רכה שאינה משאירה סיבים . 
מומלץ לנקות עדשות שהתלכלכו בעזרת סבון נוזלי והרבה מים זורמים . 
יש לנגב במטלית יבשה רק כשהעדשות נקיות לחלוטין מכל חומר שעלול להותיר שריטות . 
9 . 
חשוב לשמור את המשקפיים בתוך נרתיק , עדיף קשיח , על מנת למנוע שריטות על העדשות , ממעיכות ומבלאי מוגבר . 
10 . 
לעולם אין להניח את המשקפיים כאשר העדשות פונות כלפי מטה - במצב זה הן נהרסות , נשרטות ומאבדות את הברק . 
הטיפים סופקו באדיבות המומחים של חברת OAKLEY . 
בואו לדבר על זה בפורום אופטומטריה , משקפי ראייה ושמש ועדשות מגע ובפורום קשב , ריכוז ויכולות למידה . 
