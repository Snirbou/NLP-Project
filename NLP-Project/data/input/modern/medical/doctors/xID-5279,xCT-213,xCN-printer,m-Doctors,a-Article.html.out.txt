בכוחה של בדיקת ההמוגלובין המסוכר HbA1C הנעשית בדם לגרום לשינוי דרמטי בניהול דרך החיים של חולי סוכרת . 
למרות חשיבותה הרבה , היתרונות של בדיקה זו עדיין לא ידועים לרבים מחולי הסוכרת . 
לא הרבה מחולי הסוכרת מבצעים בשגרה בדיקה שכזו וגם אם בודקים , לא מבינים את משמעות תוצאותיה . 
חשיבות הבדיקהכל חולה סוכרת מכיר את בדיקת הסוכר המהירה המציגה את רמת הסוכר הנתונה באותו רגע בדם . 
המבחן המהיר הוא מבחן בסיסי העוזר לחולה ולרופא לבחון איך מתקדם הטיפול במחלה . 
למרות שישנה חשיבות למבחן זה , חולשתו טמונה בעובדה שהוא מהווה אינדיקציה לרמת הסוכר רק באותו רגע . 
מבחן שכזה לא יכול להוות אינדיקציה לרמות ההמוגלובין A1C בדם ביתר הזמן . 
מבחן רמת A1C מתגבר על בעיית זמן זו משום שהוא בודק את רמת ההמוגלובין בדם בדרך שונה . 
בזמן שהגוף מעביר את הסוכר בדם , כמות קטנה של סוכר מתחברת להמוגלובין A 1 C , פרוטאין הנמצא בתאי הדם האדומים . 
תאי דם אלה מאחסנים בתוכם המוגלובין מסוכרר במשך 120 ימי חייהם . 
במידה ויש בגוף רמות סוכר גבוהות , תאי הדם האדומים יכילו בתוכם כמויות גבוהות של המוגלובין מסוכרר . 
כשיש רמות סוכר נורמליות או קרוב לכך , כמות אותו חומר בדם יהיה בהתאם . 
לכן , כשמודדים את ההמוגלובין המסוכרר הקרוי A 1 C , אפשר לדעת מהי רמת ההמוגלובין המסוכרר שהוא אינדיקציה לרמת הסוכר הממוצעת בדם במשך שלושת החודשים האחרונים . 
בעוד שהמבחן הפופולרי והשכיח שנעשה לחולי סוכרת מציג את רמת הסוכר הנכונה לזמן הבדיקה , בדיקת ההמוגלובין A1C מציגה תמונת מצב מקיפה של רמת הסוכר הממוצעת במהלך החודשיים - שלושה האחרונים . 
תוצאות הבדיקה מופיעות באחוזים , המסמנים את אחוז ההמוגלובין המסוכרר A1C בדמו של החולה . 
אצל אדם בריא התוצאה נעה בין 4 % - 6 % . 
תוצאות גבוהות מאלה יכולות להוות סימן לסוכרת . 
על הרמה המדויקת המעידה על בעיה יש פערים בין החוקרים ובין הגופים העוסקים בנושא . 
חשוב לדעת כי לא כולם יכולים להגיע לאותן רמות המוגלובין בדם . 
ככלל ההנחיות הנובעות ממחקרים מעידות על כך שחולים צריכים לשאוף לתוצאה של מתחת ל - 7 % . 
על פי המחקרים כל אחוז עליה ברמת ה - A1C מעלה ב - 25 % את הסיכון לסיבוכי הסוכרת ביניהם עיוורון , שבץ מוחי , התקפי לב וקטיעת איברים . 
החולים צריכים לשאוף לרמת המוגלובין הנמוכה ביותר האפשרית , אך צריכים להיות זהירים לא להציב רף שרוב החולים לא יוכלו להגיע אליו . 
צריך להתייעץ עם הרופא המטפל לגבי הרמה אליה צריך לשאוף מסביר דר ארווין שטרן , מנהל המרפאה לסוכרת תא יפו של שירותי בריאות כללית . 
לדברי דר שטרן , לידיעת מצב ההמוגלובין A1C בדם , חשיבות בניהול דרך חיי החולה ואיזון מחלת הסוכרת : בדיקת הסוכר המקובלת והמהירה אינה מהווה אינדיקטור מספיק טוב כדי ללמוד על רמת הסוכר בדם . 
בכוחה של בדיקת ה - A1C למנוע מהחולה מצב בו למרות שרמת הסוכר בדם שלו נמצאה תקינה בבדיקות המהירות , לפתע הוא מפתח סיבוכים שונים כתוצאה מהמחלה . 
על ידי בדיקת ההמוגלובין A 1 c , אנחנו לא רואים הפתעות יותר אומר דר שטרן . 
כאשר יש פיקוח ומעקב על החולים בטווח ארוך , לא מתקיים מצב בו אצל אנשים עם רמות סוכר טובות בדם מתפתח אחד מהסיבוכים השכיחים של המחלה , כפי שקורה לעיתים אצל חולי סוכרת . 
חשיבותה של הבדיקה מוכרת על ידי מערכת הבריאות שאף הכניסה את ממוצע הבדיקה של חולי הסוכרת כמדד איכות לאומי להשוואת איכות הטיפול בין קופות החולים . 
המדד בודק מה רמת ה - A1C הממוצעת של חולי הסוכרת בכל קופת חולים ועל פי זה ניתן לשפוט האם הטיפול בחולים הוא נכון . 
עשה זאת בעצמך ? 
ערכה ביתית אחת לביצוע הבדיקה כבר קיימת בעולם אך טרם הגיעה לישראל , וערכות נוספות נמצאות בשלבי פיתוח . 
למרות זאת ההמלצה היא לבצע את הבדיקה אצל הרופא . 
אם היה צריך לבצע את הבדיקה כל מספר ימים , ביצועה בבית היה יותר סביר , אבל זו בדיקה הנדרשת להיעשות פעם במספר חודשים . 
הכי טוב לבקש מהרופא לעשות את הבדיקה . 
זו לא בעיה עבורם והם יכולים גם במקביל לבצע בדיקות נוספות כמו רמות הכולסטרול בדם , לחץ הדם ומשקל . 
חולי סוכרת צריכים לבקר אצל הרופא באופן קבוע בכל מקרה . 
ארגוני בריאות רבים מדגישים בשנים האחרונות את חשיבות קיום הבדיקה . 
משרד הבריאות האמריקני יחד עם האגודה האמריקאית לסוכרת גיבשו את האלף - בית להתנהלות חולי סוכרת ושם מנסים לעודד להכניס לשגרת חיי חולי הסוכרת בדיקה זו , יחד עם בדיקות לחץ דם וכולסטרול . 
לאחרונה אף יצאו בקמפיין ארצי להעלאת המודעות לנושא . 
בואו לדבר על זה בפורום סוכרת . 
פורסם לראשונה בתאריך 7 - 12 - 2006 
