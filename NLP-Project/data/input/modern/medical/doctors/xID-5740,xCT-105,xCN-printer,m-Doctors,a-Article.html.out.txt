שיפור הראייה ללא ניתוחטיפול חדשני לשיפור הראייה ללא ניתוח , מושק בימים אלה במרפאות רשת עיניים . 
הטיפול מיועד לסובלים מקוצר ראייה נמוך בגילאי 18 - 40 עם מספר עד 1.5 . 
בתחום הזדקנות הראייה , מיועד הטיפול לבני - 50 , 40 הזקוקים למשקפי קריאה במהלך השנה האחרונה עד מספר 1.75 . 
הטיפול החדשני מבוסס על טכנולוגיה של חברת נוירויז'ן לשיפור הראייה על - ידי אימון המוח באמצעות גירוי חזותי והפעלת התאים המרכיבים את מערכת עיבוד התמונה במוח - Primary Visual Cortex . 
כך מושג שיפור אופן קליטת התמונה במוח , אשר מביא לשיפור בחדות ואיכות הראייה . 
במקור פותחה השיטה לטיפול ראשון מסוגו בבעיית עין עצלה בקרב ילדים מגיל 9 ומבוגרים , ולאחרונה קיבלה החברה אישור ראשות הבריאות האירופאית ה - CE להרחבת הטיפול בשיטה לבעיות ראייה נוספות : קוצר ראייה ( מיופיה ) והזדקנות הראיה ( פרסביופיה ) המצריכה הרכבת משקפיים . 
דר שמואל לוינגר , מומחה לרפואת עיניים , מנהל הרפואי של רשת עיניים , אומר , כי לאור התוצאות המעולות להן אנו עדים בטיפול בעין עצלה בשיטה זו , לאחר שה - CE אישר הרחבת הטיפול בשיטה לאפליקציות נוספות , החלטנו לכלול את הטיפולים החדשים בין מגוון הטיפולים לתיקון ראייה המוצעים במרפאותינו . 
לדבריו , חדשנותה של הטכנולוגיה נעוצה בעובדה שזהו הטיפול הראשון הלא פולשני המבוסס על ניסויים קליניים ותוצאות מוכחות לשיפור הראייה . 
הגירויים המופעלים על המוח נעשים באמצעות תוכנת מחשב מיוחדת אשר 'יוצרת' תהליך למידה נוירולוגי , המאפשר למוח לעבד תמונות שאינן חדות לכדי תמונות חדות . 
לאחר בדיקת התאמה , בונה המערכת תוכנית אימון ותרגול אישי למטופל ובהתאם לכך מתאימה את סוג משקפי התרגול . 
במטרה לאמן את המוח , מתבצע תהליך האימון באמצעות כ - 30 טיפולים באורך חצי שעה , 3 פעמים בשבוע . 
לאחר הדרכה במרפאה מתבצע הטיפול מול המחשב בבית . 
הנתונים המתקבלים מהמטופל במהלך התרגול , מועברים באמצעות האינטרנט מהמחשב הביתי אל מחשב האם של חברת נוירויז'ן בסינגפור ועוברים ניתוח ועיבוד און ליין , המאפשר את קביעת מהלך התרגול הבא בהתאם לקצב ההתקדמות האישי . 
דר לוינגר מוסיף כי הטיפול בקוצר ראייה נמוך אינו מוריד מספר אלא משפר את חדות הראייה , את הרגישות לניגודיות , את הראיה לרחוק וב - 80 % מהפעילות היומית מפחית את התלות במשקפיים . 
ערכה לניקוי וחיטוי העינייםחברת נוברטיס משיקה את ליד קייר - ערכה לניקוי וחיטוי העיניים , לטיפול המתאים לילדים מגיל 3 ומבוגרים . 
ניקוי קבוע של העיניים בתכשיר , שומר על היגיינת העיניים , חיטוי עיניים אצל ילדים , ניקוי העיניים לפני ולאחר הרכבת עדשות מגע ואף הסרת איפור לנשים . 
התכשיר פותח כך שיתאים לכל גיל ויאפשר למבוגרים ולילדים לשמור על היגיינת העין . 
הערכה מכילה : תמיסה ופדים סטריליים , באמצעותם ניתן להסיר בעדינות מהעפעפיים והריסים הפרשות שומניות , קרומים , קשקשים ושאריות איפור . 
התמיסה עדינה במיוחד ומכילה חומר אנטיספטי , אנטי חיידקי וחומר מרגיע , המתאים לעיניים רגישות , יחד עם 100 פדים רכים והיפואלרגיים ללא סיבים ושיירים , לניקוי יומיומי של הריסים , העפעפיים ואזור העיניים . 
ניתן להשיג בבתי המרקחת ובפארמים . 
עלות מיכל 100 מל : 49 שח . 
לרכישת הפריט on-line - לחצו כאן . 
קרם לחות לרגל סוכרתיתחברת קולופלסט הדנית פיתחה קרם לחות לקיץ , אשר מתאים במיוחד לרגל סוכרתית . 
הקרם - אטרקטיין ( AtracTain ) עובד בטכנולוגיה של פירוק תאים מתים והוספת לחות לעור , ובכך מונע את הסכנה להיווצרות כיבים בכף הרגל . 
הקרם היפואלרגני ומורכב מ - 10 % אוריאה המפרקת תאים מתים , 4 % חומצה לקטית המוסיפה לחות לעור . 
המוצר נבדק קלינית ונמצא יעיל ובטוח לשימוש לכפות רגליים סוכרתיות , אושר על - ידי FDA ומאושר לשימוש על - ידי איל ( אגודה ישראלית לסוכרת ) . 
בשנת 2006 עמד מספר חולי הסוכרת על למעלה מ - 171 מיליון איש בעולם . 
המחלה פוגעת במספר איברי גוף וביניהם המערכת העצבית . 
מצב זה עלול לגרום , בין היתר , לירידה בתחושה ברגליים וכאשר מתווספת לכך פגיעה בכלי הדם עלול להתפתח סיבוך האופייני לרגל סוכרתית . 
סוכרת הינה אחת מ - 5 מחלות הנפוצות בעולם המערבי . 
דניאל וייס , פודיאטור , מומחה לכף רגל ופצעים ומייסד האגודה לפודיאטורים , מציין כי פגיעה ברגליים הינה תהליך הדרגתי , כאשר עם הירידה בתחושה מאבד העור במקביל את הגמישות והלחות הטבעית וכתוצאה מכך מופיעים יובש , קשקשת וסדקים בגפיים התחתונות . 
וייס מוסיף כי לכאורה , סימנים אלה אינם מהווים סכנה מיוחדת מכיוון שהם נפוצים מאוד בקרב האוכלוסייה המבוגרת , אך חשוב לזכור - מה שנראה כלא אסתטי אצל אנשים בריאים , מהווה סימן אזהרה לחולי סוכרת . 
עלות שפופרת אטרקטיין 75 מל : 45 שח . 
ניתן להשיג את הקרם בבתי מרקחת או ברכישה ישירה בטלפון 1 - 800 - 696 - 968 . 
sms בתום הניתוחבמחלקה כירורגית ב' בבית חולים השרון החל לפעול שירות חדש של שליחת הודעת sms ( מסרון ) לבן משפחה או מלווה של מנותח המודיעה על תום הניתוח והעברת החולה מחדר התאוששות למחלקת האשפוז . 
טרם הכניסה לניתוח נשאל המטופל אם הוא מעוניין בשירות . 
ובמידה שכן , נרשמים פרטי המלווה ומספר הטלפון שלו . 
עם תום הניתוח מעבירה אחות ממחלקת התאוששות את ההודעה באמצעות מערכת ממוחשבת והמלווה מתבשר , כי הסתיים הניתוח והחולה הועבר למחלקה . 
הניה פרי - מזרה , מנהלת הסיעוד בבית - חולים השרון : התגובות מצד המנותחים ובני משפחותיהם הן מאוד חיוביות . 
באמצעות מערכת זו יכולים בני המשפחה להתפנות לעיסוקיהם ואינם צריכים לשבת בחדר ההמתנה במהלך כל הניתוח . 
שירות זה ניתן עתה במחלקה אחת ואנו מתכננים להרחיבו לכל המחלקות המנתחות על מנת לשפר את השירות למנותחים ובני משפחותיהם . 
בואו לדבר על זה בפורום אופטומטריה , משקפיים ועדשות מגע , בפורום בריאות העין , בפורום סוכרת ובפורום כירורגיה . 
