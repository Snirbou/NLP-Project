האם אנו עומדים בפני מגמה של עלייה במחלת העגבת ? 
בשבועות האחרונים התקבלו בלשכת הבריאות המחוזית בתל אביב דיווחים על מספר מקרים של עגבת חדה עם מאפיינים של ההתפרצויות במערב , כלומר גברים הומוסקסואלים שחלקם גם נשאי HIV . 
בקרב חלק מהנדבקים קיימת סבירות גבוהה שהזיהום נרכש במערב . 
מספר המקרים המדווחים אמנם נמוך , אך בעקבות סמיכות הדיווחים והמאפיינים האפידמיולוגיים שלהם , קיימת אפשרות שאנו עדים לתחילתה של התפרצות באזורנו . 
העלייה בשנים האחרונות בשכיחות העגבת במערב אירופה ובארהב התרחשה בעיקר בקרב אוכלוסיות ההומוסקסואלים כשחלק ניכר מהנדבקים היו גם נשאי HIV . 
על העגבתהעגבת היא מחלת מין חיידקית המועברת בכל צורות המגע המיני : נרתיקי , אנאלי ואוראלי . 
שיעור ההדבקה הוא גבוה : לאחר מגע מיני אחד עם אדם נגוע קיימת סבירות הדבקה של 30 % לפחות . 
אמצעי המניעה היעיל ביותר הוא הקונדום . 
למחלה שלושה שלבים המתפרסים על פני עשרות שנים : השלב הראשוני , המתאפיין בהופעת כיב לא - כואב ( שנקר ) באבר שנחשף למגע המיני , והשלב השניוני , שמתבטא במגוון תסמינים מערכתיים ( חום גבוה , פריחה , קשרי לימפה מוגדלים , נשירת שיער ) ; בשלב השלישוני המחלה תוקפת את המוח ( ראה מקריהם של שוברט , סמטנה , בטהובן ) , הלב ורקמות אחרות , ויכולה לגרום לפגיעה קשה ובלתי הפיכה . 
הגם שהטיפול בעגבת הוא פשוט , יעיל ועלותו נמוכה ( פניצילין ) , האבחון יכול להיות בעייתי בגלל האופי המתעתע של ביטויי המחלה : במקרים רבים אין הופעה של תסמינים אחר ההדבקה והאבחנה נעשית רק בשלב השלישוני של המחלה כאשר התגובה לטיפול היא חלקית אם בכלל . 
סימני העגבת הראשונית והשניונית חולפים תוך מספר שבועות ללא טיפול למרות שהחיידק יכול להיוותר בגוף ולהתקדם לעבר השלב השלישוני החמור . 
היעלמות התסמינים המוקדמים יכולה ליצור רושם מוטעה של מחלה קלה החולפת מעצמה ( וירוס ) , והיעדר עירנות לאפשרות שמדובר בזיהום בעל השלכות חמורות יביא להחמצת האבחנה . 
נוכחות של עגבת או זיהום HIV מעלה את שיעורי ההדבקה בזיהום האחר . 
זיהום בו - זמני עי HIV יכול לשנות את הביטוי הקליני של עגבת והמהלך הטבעי של המחלה , עם שיעור גבוה של פגיעה בעיניים ובמערכת העצבים המרכזית . 
האבחון עלול להיות קשה יותר והתגובה לטיפול פחות יעילה . 
לשכת הבריאות המחוזית תל אביב החלה להיערך למסע הסברה והדרכה בנושא מין בטוח בקרב ציבור ההומוסקסואלים . 
אנשים הרוצים להיבדק יוכלו לעשות זאת ללא תשלום במרפאת לוינסקי למחלות מין של משרד הבריאות ( טל : 03 - 5373738 ) . 
בואו לדבר על זה בפורום אבחון וטיפול במחלות מין . 
