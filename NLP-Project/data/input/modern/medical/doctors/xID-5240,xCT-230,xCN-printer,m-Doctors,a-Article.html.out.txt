רבים מהסטודנטים חווים רמה מסוימת של לחץ לקראת בחינה או במהלכה . 
לחץ ברמה מתונה מסייע בדרך כלל להגיע לביצועים טובים , אלא שבקרב הסובלים מלחץ בחינות , הלחץ הנחווה מגיע לרמה הפוגעת בתפקוד . 
התגובות ללחץ מתקיימות בארבעה מישורים : המישור הגופני ( לדוגמא , כאבי בטן , שלשולים , דפיקות לב מואצות ) ; המישור הרגשי ( לדוגמא , בושה , מועקה , מתח ) ; המישור הקוגניטיבי ( לדוגמא , קשיי ריכוז וזכירה , בלק - אאוט , מחשבות על כשלון ) ; והמישור ההתנהגותי ( לדוגמא , בריחה לעיסוקים אחרים , לימוד עד לכדי התשה , קשיי הרדמות ושינה ) . 
תגובות אלו מופיעות בצורה ובשכיחות שונה אצל כל אדם הסובל מלחץ בחינות . 
סטודנט אחד יכול שלא לחוש בתגובות לחץ עד למועד הבחינה ורק במהלכה לחוות בלק - אאוט . 
אצל סטודנט אחר יכול לחץ הבחינות להתבטא בדחייה של הלמידה עד לימים האחרונים לפני הבחינה . 
בעקבות דפוס זה הסטודנט עלול לחוות , למשל - מתח רב , הזעה , בלבול וקשיי ריכוז במהלך תהליך הלמידה . 
קיימים דפוסים נוספים של תגובות ללחץ . 
לחץ בחינות מופרז מאופיין בכך שהוא פוגע באופן משמעותי במיצוי היכולת הלימודית , בהישגים בבחינה או באיכות החיים של הסטודנט . 
דחיינות אקדמית וטיפול בהדחיינות היא רצף התנהגויות בו האדם דוחה פעילות שנתפסת על ידו כחשובה . 
הדחיינות מתבטאת בתוצר התנהגותי שאינו תואם את היכולת ובתחושות רגשיות שליליות . 
אנשים דוחים דברים רבים בחייהם - קבלת החלטות , עניינים פיננסיים ( תשלום קנסות ... 
.. 
. 
) , בדיקות רפואיות , ענייני עבודה ועוד . 
כאשר מדובר בדחיינות אקדמית , היא תתאפיין בדרך כלל בדחיית תחילת עבודה על מטלה ( לדוג' , סמינריון ) , לעתים עד סמוך מאד לדד - ליין , או לדחייה של שלבים בביצוע המטלה ( לדוג' , כתיבה ) . 
לעתים הדחיינות תתבטא בדחיה של המטלה לסמסטר נוסף או במעבר לקורס אחר . 
ככלל , האינדיקציה הטובה ביותר לדחיינות היא ויתור על עיסוק בפרט חשוב לטובת פרט פחות חשוב . 
וכך , סטודנט יכול להשקיע את זמנו בפעילות חברתית בתקופה של כתיבת עבודות או למידה לבחינות , או להתמקד בתכני קורס אחד על חשבון למידה בקורסים שחשובים לו יותר . 
מסקרים עולה כי רבע מהסטודנטים דוחים ביצוע מטלות אקדמיות באופן שפוגע מהותית בהישגים הלימודיים שלהם או באיכות חייהם . 
כמעט תמיד מעורבת בדחיינות מידה של הונאה עצמית , אם בהגדרה של מה חשוב יותר , אם בתירוצים שמשמשים את האדם כאשר הוא דוחה ( לדוג' , אני מתפקד טוב יותר תחת לחץ , עדיף להתחיל מחר ) , ואם בהנחות סמויות לגבי העולם או העצמי שאינן מתוקפות במציאות ( לדוג' , אם אני לא מבין את חומר הלימוד בקריאה אחת , אז כבר לא אבין אותו ואין טעם להתחיל אפילו ללמוד ) . 
אחד הטיפולים היעילים להתמודדות עם דחיינות אקדמית הוא טיפול קבוצתי באוריינטציה התנהגותית - קוגניטיבית . 
טיפול זה שם דגש על אסטרטגיות ההמנעות ועל המחשבות שעומדות בבסיסן . 
בואו לדבר על זה בפורום פסיכולוגיה קלינית ובפורום התמודדות עם מצבי מתח , לחץ וחרדה . 
פורסם לראשונה בתאריך 26 - 11 - 2006 
