עם בו האביב כאשר הטמפרטורה עולה ומתחילה עונת הפריחה , סובלים אנשים רבים מתסמיני הצטננות , נזלת , התעטשויות , גרד באף , שיעול וקשיי נשימה . 
לדברי ציפי רוטשילד , דיאטנית ומומחית לצמחי מרפא וארומתרפיה מרשת 'מכבי טבעי ' , רצוי כבר מבעוד מועד להכין את הגוף , לנקות ולחזק את הכבד . 
לדבריה , על פי תורת הרפואה הסינית , חיזוק הכבד מגדיל את היכולת שלו לנקות את הגוף מפני רעלנים ולהגן מפני הופעת אלרגיות . 
רוטשילד מציעה דיאטת הכנה לחיזוק הכבד של מספר ימים ( עד שבוע ) , במהלכה יש לאכול רק מזונות בסיסים סובלניים ומזינים , המועילים לניקוי הכבד כגון : בטטה , דלעת , גזר , סלק , קישואים , עדשים , קינואה ואורז . 
לאחר מכן ניתן להרחיב את התפריט , אך יש להימנע מאכילת מזונות אלרגנים , כגון מוצרי חלב , בוטנים , ביצים , דגים , אבקות מרק וחומרים משמרים . 
בנוסף , חשוב להקפיד על צריכת חליטות תה צמחים כגון , שן ארי , גידלן מצוי וסרפד אשר מנקים את הכבד מרעלנים ומחזקים את הגוף לקראת האביב . 
זאת ועוד , ישנם מספר פתרונות להקלה על תסמיני אלרגיה , כגון גודש באף ופריחות בעור : לתסמיני גודש באף : • ניתן למהול מלח במים חמימים ולהמיס , לטבול קיסם ולהחדיר לאזור האף . 
המלח מקל על הגודש . 
• שמנים אתרים גם כן יעילים בפתיחת דרכי הנשימה והפחתת הגודש - ניתן לטפטף כמה טיפות של שמן אתרי איקליפטוס במבער או במכשיר אדים . 
לחילופין ניתן להשתמש בשמן אתרי לבנדר ושמן אתרי רבנסרה ולמהול בכמה טיפות שמן שקדים ולעסות את אזור הסינוסים . 
• חליטות תה - מומלץ לשתות חליטת תה מרווה להקלה על הגוש באף . 
לתסמיני פריחה וגרד על : • להרגעת עור מגורה ניתן לטפטף כמה טיפות של שמן אתרי קמומיל רומאי על חיתול לח ולמרוח על האזור הרצוי . 
• ניתן להכין ג'ל אלוורה משודרג ולהוסיף לג'ל כמה טיפות של שמן אתרי לבנדר , הג'ל מצנן מקרר , ומרגיע ומטפל באזור המגורה . 
אלרגיות אביב בהיבט ההומיאופתיה הקלאסיתהטיפול בקדחת השחת ואלרגיות אביב מנקודת ראותה של ההומיאופתיה הקלאסית אינו סב בלבד סביב מיגור התופעה החריפה המתפרצת לרוב בעונות המעבר , אלא מטפל בהפרעה העמוקה היוצרת את המצבים הללו , מסביר אריאל קינן רוקח , והומיאופת ברשת מכבי טבעי . 
לדבריו , נקודה זו חשובה להבנה וזאת משום שהיא משפיעה על הטיפול שיקבל כל מטופל ומטופל . 
אם ברפואה הקונבנציונאלית הטיפול יהיה סימפטומאטי בלבד ויתרכז במתן תכשירים נוגדי אלרגיה מקבוצת האנטי - היסטמינים , בטיפול הומיאופאתי יהיה צורך באפיון כל מטופל על מנת להתאים לו את התרופה ההומיאופאתית המתאימה לו בצורה אישית ואשר תיצור מצב של חזרה לבריאות ולאיזון . 
קיימות מספר תרופות הומיאופאתיות למצבים החריפים של ההתקף , אך גם אותן יש להתאים לכל מטופל על פי תמונת הסימפטומים , לדוגמא : Allium cepa היא תרופה הומיאופאתית שכיחה למצבים של נזלת מאוד מימית , אשר צורבת את השפה העליונה והפרשת דמעות מהעיניים . 
תרופה זו עשויה מבצל ומרפא סימפטומים על פי העיקרון המוביל בהומיאופתיה של דומה ירפא דומה . 
לסיכום מסביר קינן , כי אלרגיות אביב וקדחת השחת אינן אלא ביטוי חיצוני להפרעה עמוקה יותר הקיימת באורגניזם , ולכן ללא טיפול מעמיק המביא גם בחשבון את האדם שמאחורי המחלה יטו לחזור ולגרום סבל מיותר לחולים . 
דיקור סיני - אקופונקטורהלדברי דר ליאוניד גלמן , רופא כללי המתמחה ברפואה סינית , סדרת טיפולי דיקור סיני יכולה לסייע לסובלים באביב מקדחת השחת . 
אקופונקטורה היא שיטת טיפול סינית שפותחה לפני למעלה מ - 2,500 שנה . 
על פי התורה הסינית , תפקוד תקין של הגוף מבוסס על איזון אנרגטי נכון , וכאשר יש הפרעה באיזון מופיעים תסמיני המחלה . 
המטרה של הדיקור הסיני הוא להחזיר את הגוף לתפקוד תקין על ידי שיפור הזרימה האנרגטית ופתיחת חסימות במרידיאנים ( מסלולי האנרגיה ) . 
מערכת המרידיאנים בנויה ממסלולים אשר בתוכם ישנה זרימת אנרגיה ( אנרגית הצ'י ) . 
על פי התורה הסינית , קיימות נקודות הממוקמות על המסלולים המהוות צמתים אנרגטיים בהם בזמן מחלה נוצרות חסימות של הזרימה האנרגטית . 
גירויי הנקודות או הצמתים הללו על ידי דיקור , פותח את החסימות ומסדיר את זרימת האנרגיה בגוף . 
אזורי הדיקור לטיפול באלרגיות הם בעיקר בידיים , ברגליים ואזור הפנים והסינוסיטיס . 
בואו לדבר על זה בפורום אלרגיה ואסתמה , בפורום אינטגרטיבי לרפואת עור , אסתטיקה וקוסמטיקה טבעית ובפורום רפואה משלימה . 
פורסם לראשונה בתאריך 3 - 4 - 2006 
