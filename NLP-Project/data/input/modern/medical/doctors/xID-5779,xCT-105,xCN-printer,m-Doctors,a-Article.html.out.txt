מערכת לזיהוי שולי הגידול הסרטניהחברה הישראלית דיון מדיקל ( Dune Medical Devices ) , המתמחה בפיתוח מכשור רפואי בתחום זיהוי מיידי של רקמות סרטניות בניתוחים , הציגה נתונים חדשים באשר לפוטנציאל הפחתת הצורך בניתוח שד חוזר . 
התוצאות הוכחו בחולות שסבלו מגידול טרום פולשני וקשה במיוחד לזיהוי תוך כדי ניתוח . 
הממצאים המתבססים על שני מחקרים נפרדים הוצגו בכנס השנתי של איגוד מנתחי השד האמריקני ( ( ASBS בפיניקס אריזונה . 
כיום , בכ - 30 % מהניתוחים להסרת גידול סרטני בשד ( למפקטומי ) , ניתנת אבחנה פתולוגית של שולי גידול חיוביים ( דהיינו , עם תאים סרטניים ) . 
על פי רוב , כאשר באבחנה פתולוגית מתגלים שולי רקמות חיוביים , חולות נדרשות לעבור ניתוח נוסף הכרוך בכאב פיזי ונפשי , סיכון ועלות נוספת , על מנת להסיר מקטעים ממאירים שלא הוסרו בניתוח הראשון . 
במחקר אחד נמצא , כי המערכת גילתה באופן מלא את שולי הגידול הסרטני ב - 86 % מהחולות שהשוליים הנגועים שלהן לא נתגלו על ידי הרופא במהלך הניתוח . 
גידולים שהוסרו בניתוח נדגמו מיד לאחר הסרתם על ידי הפעלת המערכת על מספר מקטעים מדודים בפאות הגידול שנבחנו . 
קריאות המערכת הושוו למדידות פתולוגיות , שבוצעו לאחר הניתוח בדיוק באותם אזורי שוליים שזוהו . 
במסגרת הניסוי הקליני אשר נערך בשני מרכזים רפואיים , נותחו 314 פאות גידולים שהוסרו וכ - 3,600 נקודות מדידה . 
המחקר השני שהוצג התמקד ביכולות המערכת לזהות סוגי גידולים שונים , כולל גידולים קשים יותר לאבחון , כדוגמת סרטן שמוגבל לצינוריות החלב , ( DCIS ) . 
במחקר נמצא , כי המערכת זיהתה 20 מתוך 21 מקטעים של DCIS , כפי שאוששו על ידי הדוחות הפתולוגיים . 
במחקר זה נבדקו 46 דגימות שהוסרו בניתוחי סרטן שד בהם נמדדו 282 מדידות . 
אזורי המדידה נבחרו בקפידה על מנת שלא לכלול אזורים בעלי ריכוז גבוה של רקמה סרטנית . 
הממצאים הראו שהמערכת זיהתה פתולוגיות של מגוון רחב של סוגי סרטן שד ברמת דיוק מושלמת או גבוהה . 
לדברי חוקר המשתתף במחקר , פרופ ' שלמה ללצ'וק , מרצה בבית הספר לרפואה באוניברסיטת תל אביב וראש מחלקה כירורגית ב' במרכז הרפואי רבין , המטרה העיקרית של ניתוח שימור שד כיום היא להשיג הסרה מושלמת של גידולים , וכן שיהיו מוקפים בשכבת רקמות נקייה מגידולים . 
יחד עם זאת , אחוז גבוה של נשים נאלצות לעבור ניתוחים חוזרים , משום שתוצאות הדוחות הפתולוגיים לאחר הניתוח מראות שולי רקמות נגועים בסרטן . 
כיום לא קיימת שיטה מדויקת לבדיקה , במהלך הניתוח , של שולי הגידול הסרטני . 
בהתחשב בכך , המערכת עשויה לחסוך מנשים רבות ניתוחים נוספים על ידי אפיון הרקמות ברמת דיוק גבוהה במהלך הניתוח , ובכך לאפשר ביצוע כריתת הגידול ברמה הנדרשת . 
לדברי החוקרת דר תמי קרני מבית הספר לרפואה באוניברסיטת תל אביב והמכון לבריאות השד במרכז הרפואי אסף הרופא : במהלך ניתוח , קשה במיוחד לגלות שולי גידול לא פולשני , והמערכת הוכחה כמאוד מבטיחה ביכולת לאמוד גם במקרים אלה את שולי הגידול הסרטני בניתוח בודד ובכך להקטין השלכות קוסמטיות וכאב פיזי ונפשי הכרוך בניתוחים חוזרים . 
הסוף לנדודי שינהכ - 30 % מהישראלים סובלים מהפרעות שינה . 
הם מתקשים להירדם , מתעוררים מכל רחש , או פשוט ישנים רע . 
להם ולמיליוני אנשים ברחבי העולם המערבי הסובלים מאותה בעיה , מיועד התכשיר החדש - רסקיו לילה . 
מדובר בתכשיר טבעי , אשר מורכב מתמציות פרחי באך ומיועד לאנשים המתקשים להירדם בשל מחשבות , דאגות ומועקות המפריעות לתהליך ההירדמות . 
התכשיר החדש הוא תוספת לרסקיו - המוצר הטבעי להפגת מתח ולחץ במשך היום , מסביר שי ברוש , מנכל חברת פרמה גורי , המייבאת את התכשיר מאנגליה . 
כעת מספקת הסדרה מענה מושלם 24 שעות ביממה , ומאפשרת לסובלים מחרדות וממחשבות טורדניות להנות משנת לילה נינוחה כמו כל אחד אחר . 
התכשיר , שאינו נרקוטי ואינו ממכר , מכיל 6 תמציות פרחי באך הכוללות את תמצית באך וויאט צ'סטנאט , שתפקידה לשחרר את הנפש ממחשבות טורדניות ועקשניות שממשיכות להסתובב בראש כתקליט שבור , ומובילות לקושי להירדם ולישון בלילה . 
ניתן לקחת את המוצר עם כל תרופה אחרת וכמו כל תמציות פרחי באך הוא בטוח לשימוש בכל גיל . 
תמציות פרחי באך פותחו לפני 100 שנה על - ידי הרופא האנגלי דר אדוארד באך , והן משמשות בשילובים שונים לטיפול במגוון בעיות והפרעות גוף ונפש . 
תמציות פרחי באך נמכרות ברחבי העולם כולו . 
שיטת הטיפול בהן נלמדת בכל בתי הספר לרפואה משלימה . 
ניתן להשיג בבתי המרקחת , בתי הטבע וברשתות הפארם . 
עלות בקבוקון המכיל 10 מל : 59.95 שח . 
לרכישת הפריט on-line - לחצו כאן . 
מעבדת תאי גזע חדשניתחברת קריוסל ישראל פתחה במרכז הרפואי תל אביב - איכילוב מעבדת תאי גזע מן המתקדמות בעולם לעיבוד ושימור של תאי גזע טבוריים . 
המעבדה עומדת בסטנדרטים בינלאומיים והיא פועלת על פי תקני ISO המחמירים ביותר הקיימים בעולם . 
המעבדה הינה היחידה בארץ המעבדת את דגימות הדם בחדר נקי למניעת זיהומים ( clean room ) . 
השימור במעבדה הינו חדשני ויחידי בארץ והוא נעשה באמצעות מבחנות ( ולא בשקיות כפי שנעשה עד כה ) . 
דבר זה מאפשר את פיצול הדגימה למטרת בטחון , כמו גם שימוש רב פעמי בחלקי דגימה במקרה הצורך , ללא פגיעה בכלל הדגימה כפי שקורה בהקפאה בשקית . 
הטכנולוגיות הן מהמתקדמות בעולם להפרדת התאים , וכתוצאה מכך נעשה שימוש ומיצוי מרבי של הדגימה . 
לביטחון ההורים והמשפחה , ניתנת האפשרות להקפאת הדגימה בשתי מבחנות נפרדות והן נשמרות האחת במעבדה בביהח איכילוב והשניה במעבדות קריו סייב בבלגיה . 
חדרי העיבוד וההקפאה , כמו גם מיכלי ההקפאה , מוגנים באמצעות מערכות התראה מתקדמות מסוגן כולל קודנים , חיישנים , קוד גישה מאובטח ומצלמות . 
בואו לדבר על זה בפורום סרטן השד , בפורום טיפול בפרחי באך ובפורום הריון ולידה . 
