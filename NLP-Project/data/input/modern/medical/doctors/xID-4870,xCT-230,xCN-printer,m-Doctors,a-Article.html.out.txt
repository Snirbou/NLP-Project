חוסר מזון ותזונה לא הולמת ( בשל קשיים כלכליים ) קיימים בכל המדינות המפותחות , ולפי הדיווחים אף מחריפים בחלק מהן . 
יש ערפול וחוסר בהירות לגבי אופי הבעיה בארצות אלו . 
בעוד בארצות מתפתחות מדובר בחסר חריף של מזון שמביא לתת - תזונה חמורה , המחייבת טיפול חירום רפואי ולעתים מביאה למוות , הרי שבארצות מפותחות הבעיה מוגדרת כהעדר נגישות סדירה למזון מזין בכמות מספקת המאפשר חיים פעילים ובריאים ומיצוי של פוטנציאל התפתחותי . 
התופעה של קשיים בהשגת מזון מיקדה את התעניינות הציבור מספר פעמים בעשור האחרון , ואף קיבלה ביטוי במבצעי התרמה לאומיים , לעתים ביוזמת התקשורת ולעתים ביוזמת גורמים ממשלתיים . 
כמובן שהיקף הבעיות של אי - ביטחון תזונתי מושפע מאד מהיקף העוני המאפיין את החברה וממגמות בהיקף העוני . 
ההיקף הרחב של עוני בישראל והגידול בו לאורך כל שנות התשעים תרם להעלאת הנושא של אי - ביטחון תזונתי . 
לכן טבעי הדבר שעם החרפת המשבר הכלכלי בישראל , תופעת האי - ביטחון תזונתי עלתה לתודעה . 
כתוצאה מכך , במשך שנות התשעים ובמיוחד בשנים האחרונות , התרחבה הפעילות של הסקטור ההתנדבותי בהספקה ישירה של מזון לאוכלוסייה נזקקת . 
כמו כן , ממצאים חדשים ממחקרים שבוצעו באזורים ספציפיים ו/או בקרב קבוצות אוכלוסייה מיוחדות , מאששים את התמונה המתקבלת מן הדיווחים מהשדה . 
הדיון הציבורי בישראל התמקד במציאת האיזון הרצוי בין תפקיד הממשלה לבין תפקיד המגזר הוולונטרי בהתמודדות עם הבעיה ; ביעילותן של אסטרטגיות שונות ; ובמתן קדימות לקבוצות אוכלוסייה שונות כגון קשישים , ילדים ומשפחות . 
מערך המחקראחת הדרכים ללמוד על התופעה ולמדוד אותה היא באמצעות סקרים הבודקים את צריכת המזון של האוכלוסייה בפועל , תוך התייחסות למינון , לגיוון ולאיזון של סוגי המזון כגון ירקות ופירות , בשר ועופות וכ ו' ורכיבי התזונה ( הן מבחינת כמות הקלוריות והן מבחינת רכיבי המזון כגון חלבון , ברזל וכו') . משרד הבריאות ביצע את המחקר הלאומי הראשון בנושא זה - סקר מצב בריאות ותזונה , שהתבצע במהלך 1999 - 2001 ( להלן סקר מבת ) . 
דרך אחרת לבחון את הנושא היא באמצעות דיווח של משקי בית על בעיות בנגישות מזון מזין , הקשורות , לדבריהם , לקשיים כלכליים . 
בארצות הברית פותח ותוקף מדד , המתבסס על דיווח האוכלוסייה , המכונה ביטחון תזונתי . 
אי - ביטחון תזונתי מוגדר כחוסר יכולת לרכוש באופן אמין וסדיר מספיק מזון מזין בדרכים החברתיות המקובלות , עקב קשיים כלכליים . 
המחקר שנערך בידי קבוצת חוקרים ממכון ברוקדייל וממשרד הבריאות הוא ייחודי בכך שהוא משלב בין שתי הגישות הנל , ומספק בפעם הראשונה אומדנים כלל - ארציים של ביטחון תזונתי . 
במסגרת המחקר בוצע סקר טלפון ארצי באמצעות שאלון מובנה בקרב מדגם מייצג של 1,490 משקי בית . 
בסקר , שנערך בחודשים מארס - מאי 2003 , רואיינו תושבי ישראל בני 22 ומעלה ( לא כולל מאושפזים ואנשים במוסדות ) . 
המחקר בדק את היקף הביטחון התזונתי ואי - הביטחון התזונתי , ואת השלכותיהם על דפוסי צריכת מזון בפועל ועל צריכת רכיבי תזונה . 
מחקר זה מהווה המשך והשלמה לסקר מבת של משרד הבריאות . 
היקף הבעיה וביטוייה - רוב האוכלוסייה בישראל אינה מדווחת על בעיה של ביטחון תזונתי ( 78 % ) . יחד עם זאת , יש קבוצה משמעותית באוכלוסייה שדיווחה על בעיות בביטחון תזונתי על רקע קשיים כלכליים . 
- כ - 8 % ממשקי הבית ( כ - 150,000 משקי בית ) מדווחים על מצב חמור של אי - ביטחון תזונתי , המתבטא בקשיים להבטיח את איזון המזון ואת כמותו . 
קבוצה זו מדווחת על חששות ודאגה שהאוכל לא יספיק ולא יהיה די כסף לקנות עוד , על ויתור על ארוחות מאוזנות כי אין תקציב , על צמצום בגודל הארוחות או דילוג על ארוחות , ובמקרים קיצוניים יותר הם מדווחים על הימנעות מאכילה במשך יום שלם ועל כך שהיו רעבים . 
תופעות אלו מקבלות ביטוי אצל המבוגרים במשפחה ואצל הילדים , על אף שיש מגמה ברוב המשפחות לדאוג קודם לילדים . 
- בבדיקת דפוסי התזונה נמצאו הבדלים מאד משמעותיים בין המדווחים על אי - ביטחון תזונתי חמור לבין האוכלוסייה המדווחת על מצב של ביטחון תזונתי . 
הדבר מתבטא בכמות , בסוג ובמגוון המזונות בהשוואה למשקי בית שיש להם ביטחון תזונתי . 
משקי הבית המדווחים על אי - ביטחון תזונתי חמור צורכים כשליש עד שני שלישים מכמות העוף , הבשר , הדגים , הפירות , הירקות ומוצרי חלב לעומת משקי הבית הנהנים מביטחון תזונתי . 
צריכת המזון של הנמצאים באי - ביטחון תזונתי ממוקדת הרבה יותר במוצרי חיטה , תפוא , אורז וכדומה . 
דפוסים אלה מובילים לכך שקבוצה זו צורכת פחות רכיבי תזונה חיוניים כגון : חלבונים , ברזל וסידן , ומשפחת ויטמין B . 
- קבוצה נוספת באוכלוסייה , כ - 14 % ממשקי הבית ( כ - 250,000 משקי בית ) מדווחת על אי - בטחון תזונתי מתון . 
גם משקי בית אלה מדווחים שקשה להם לספק למשפחה תזונה הולמת ומאוזנת , אך בתדירות נמוכה יותר . 
כמו כן , אחוז קטן יותר מקבוצה זו מדווחים על כמות לא מספיקה של מזון . 
קבוצה זו צורכת פחות מוצרי בשר , דג ומוצרי חלב לעומת משקי בית הנהנים מביטחון תזונתי , אך צורכת יותר ממוצרים אלה ממשקי בית המדווחים על אי - ביטחון תזונתי חמור . 
בקבוצה זו עיקר ההשפעה היא על מבוגרים ופחות על ילדים.מי האוכלוסייה הסובלת מאי - ביטחון תזונתי - המשפחות שסובלות מאי ביטחון תזונתי באות מכל רובדי האוכלוסייה . 
יש בהן קבוצה משמעותית של משפחות עם ילדים , קשישים , של זוגות ללא ילדים ושל בודדים . 
הקבוצה הגדולה בקרב משקי הבית המאופיינים באי - ביטחון תזונתי הם של משפחות שיש בהן 1 - 3 ילדים , כ - 39 % , דבר העולה בקנה אחד עם ייצוגן של משפחות אלה באוכלוסייה הכללית . 
יש קבוצה משמעותית של משפחות עם 4 ילדים ויותר ( 14 % ) , וישנה קבוצה גדולה של קשישים ( 21 % ) . יחידים , משפחות חד הוריות וזוגות ללא ילדים מהווים קבוצה נוספת שגודלה 26 % . 
- רוב משקי הבית המאופיינים באי - ביטחון תזונתי הם של יהודים ותיקים ( 60 % ) , אך יש ייצוג משמעותי גם למשקי בית של עולים ( 26 % ) ושל ערבים ( 14 % ) . - 32 % ממשקי הבית המאופיינים באי - ביטחון תזונתי הם אלה בהם המרואיין לא השלים את השכלתו התיכונית . 
מהן הקבוצות שבהן היקף הבעיה רחב יותרקבוצות שבהן התופעה שכיחה יותר מאשר בקרב האוכלוסייה הכללית הן משפחות גדולות ( 4 ילדים ויותר ) , משפחות חד הוריות , משפחות ערביות , ומשפחות בהם המרואיין לא השלים את השכלתו התיכונית . 
הקשר בין אי - ביטחון תזונתי והכנסה - כצפוי , כמחצית ממשקי הבית שסובלים מאי - ביטחון תזונתי הם משפחות עם רמות הכנסה נמוכות , אולם גם משפחות בעלות הכנסה בינונית - נמוכה מיוצגות . 
זאת , משום שהקשיים הכלכליים של משפחות קשורים לא רק להכנסה נמוכה , אלא גם לגורמים נוספים המשפיעים על המצב הכלכלי , כגון גודל המשכנתא או שכר הדירה , היקף החובות והצורך בהוצאות מיוחדות בתחום הבריאות , תיקונים בבית וכדומה . 
- שיעור אי - הביטחון התזונתי החמור גבוה במיוחד בקרב קבוצות מעוטות - הכנסה . 
כ - 27 % ממשקי הבית בחמישון ההכנסה התחתון דיווחו על אי - ביטחון תזונתי חמור , בהשוואה ל - 8 % בקרב כלל האוכלוסייה . 
- המחקר לא בדק באיזו מידה משקי בית מעוטי - הכנסה יכולים לצמצם את הוצאותיהם על פריטים אחרים על מנת לרכוש מזון נוסף . 
שינויים בשנתיים האחרונות 80 % מהסובלים מאי ביטחון תזונתי חמור דיווחו על הפחתה בכמות או במגוון האוכל במהלך השנתיים האחרונות , ואחוז גדול עוד יותר ( 90 % ) דיווחו על שינוי במקום קניית המזון ומעבר למקומות קנייה זולים יותר , על מנת לחסוך בהוצאות . 
בעיות מיוחדות של קשישיםיצוין שאצל הקשישים , קיימים גורמים נוספים מלבד קשיים כלכליים המונעים מהם להגיע לביטחון תזונתי . 
הגורמים הבולטים הם : קשיים להגיע למכולת או לסופרמרקט וקשיים בהכנת האוכל . 
הקונפליקט בין רכישת מזון לבין צרכים בסיסיים אחריםעקב קשיים כלכלים , לפעמים נדרשים משקי הבית לעשות בחירות קשות בין הוצאות הכרחיות על צורכי הבית כגון תשלומי חימום , חשמל , תרופות וטיפול רפואי לבין קניית מזון הכרחי . 
נמצא שכ - 24 % ממשקי הבית בישראל דיווחו שהם נאלצו לעשות בחירות מסוג זה בשנה האחרונה . 
כמחצית פתרו את הקונפליקט על ידי ויתור על מזון ומחצית ויתרו על דברים אחרים , בעיקר על תשלום המשכנתא . 
היקף הסיוע הישיר במזוןחמישה אחוזים מכלל משקי הבית דיווחו שהם נעזרו ( בשנה האחרונה ) בגופי סיוע להספקת מזון , כגון מרכזים לחלוקת מזון , חבילות מזון לבית , ארוחות בבית ספר ובתי תמחוי . 
אחוז זה מגיע ל - 20 % בקרב משקי הבית המצויים בקטגוריה של אי ביטחון תזונתי חמור . 
אסטרטגיות למדיניותבארצות מפותחות רבות , נעשים נסיונות להעריך את היקף האי - ביטחון התזונתי ומתקיים דיון ציבורי בנוגע לדרך הטובה ביותר לטפל בבעיה . 
אמצעי המדיניות האמורים למנוע בעיות אלו הם רבים ומגוונים , אך אפשר להבחין בשלוש אסטרטגיות בסיסיות : 
1 . 
הבטחת הכנסה נאותה באמצעות שילוב האוכלוסייה בכוח העבודה והשלמת הכנסה למי שלא יכול להשתלב באופן מלא בשוק העבודה או להגיע להכנסת המינימום בכוחות עצמו . 
2 . 
חיזוק יכולתה של המשפחה לתרגם את תקציבה לתזונה הולמת : על ידי העשרת מצרכי מזון בסיסיים בתוספי תזונה כדי להקל על נגישות רכיבי תזונה חיוניים והורדת מחירי מוצרי מזון מזינים , חינוך המשפחה לתזונה נכונה ורכישה יעילה של מזון , והדרכה בניהול תקציב וקביעת סדרי עדיפויות בניצול תקציב המשפחה . 
3 . 
הספקת סיוע חירום לצרכים חריגים העולים מפעם לפעם כמו הסעות לטיפול רפואי וסיוע בתיקון או רכישה של ציוד ביתי בסיסי ותיקונים דחופים בדירה . 
4 . 
פעילות ישירה של הספקת ארוחות במסגרות מיוחדות ( מרכזי מזון ובתי תמחוי ) , במסגרות חינוך ( בתי ספר או תכניות אחר הצוהריים ) או במסגרות של שירותי הרווחה ( כגון ארוחות לבית לקשישים ) . 
בתחום זה במיוחד , המגזר הוולנטרי ממלא תפקיד חשוב בארצות רבות . 
הממשלה יכולה לעודד ולסייע למגזר הוולנטרי , לדוגמא באמצעות יצירת מסגרת משפטית מתאימה לתרומת מזון מתעשיית המזון וההסעדה . 
כיום , המדיניות בישראל כוללת רכיבים מכל האסטרטגיות הנזכרות . 
ממצאי המחקר הנוכחי נועדו לספק בסיס רחב יותר לבחינת הקדימות שיש לתת לנושא הביטחון התזונתי בישראל ולקדם את הדיון על הדרכים המועילות ביותר להתמודד עם בעיה זו בנסיבות הקיימות . 
הכתבה פורסמה באדיבות מאיירס - ג'וינט - מכון ברוקדייל . 
השתתפו בהכנת המחקר : נורית ניראל , ברוך רוזן , שירה ארז , איילה בן הרוש , איילת ברג , ג'ני ברודסקי ( מאיירס-ג'וינט-מכון ברוקדייל ) דורית ניצן - קלוסקי , עמליה חביב - מסיקה , רבקה גולדשמיט ( משרד הבריאות - שירות המזון והתזונה והמכון הלאומי לבקרת מחלות ) בואו לדבר על זה בפורום תזונה קלינית ובפורום תזונה טבעית . 
פורסם לראשונה בתאריך 13 - 7 - 2006 
