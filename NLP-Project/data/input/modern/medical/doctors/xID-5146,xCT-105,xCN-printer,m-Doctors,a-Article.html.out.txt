איך להתמודד עם נזלת ושאר תופעות אלרגניות בעונת המעבר ? 
הסתיו כבר הגיע - סימן לא מעודד לגל תחלואים המאפיינים את עונת המעבר . 
אחד הסימפטומים השכיחים ביותר בעונה זו הוא האלרגיה . 
לדברי דר בני נגריס , מומחה אף אוזן גרון , המשמש גם כמנהל השרות האודיולוגי במחלקת אף אוזן גרון בבית חולים בילינסון , כ - 15 אחוז מכלל האוכלוסייה סובלים מאלרגיה שמתעוררת עם חילופי עונות . 
אלרגיות , עלולות לגרום לנזלת , צרידות חוזרת , הפרעה בקול , דמעת ועוד , וחשוב להיערך אליהם מראש בכדי לדעת כיצד ניתן לטפל בבעיה בטרם הפנייה לרופא : • במצב של אלרגיה לקרדית אבק הבית , שהצטברה במהלך הקיץ , מומלץ ראשית כל להוציא את השטיחים מהבית ולהשתדל להימנע משטיחי קיר אל קיר , או לחלופין לקנות בבתי המרקחת ספריי מיוחד הקוטל את קרדית האבק ומאפשר את שאיבתה מהשטיחים . 
• אלרגיה נוספת השכיחה בסוף הקיץ ועם בוא הסתיו מקורה בזיהום אוויר . 
החום , הלחות , האוויר העומד והפיח שהצטבר בו במהלך הקיץ גורמים לעלייה ברמת זיהום האוויר . 
עבור מי שמפתח אלרגיה כתוצאה מחשיפה יתרה לזיהום אוויר מומלץ להתרחק מגורמי הזיהום , לעבור לגור מחוץ לעיר לתקופה מסוימת ולהיות ערני לאזורים מזוהמים עד שהמצב יוכל לחזור לקדמותו ולא להסתובב , בעיקר בשעות היום , במרכזי הערים . 
במידה ורוצים לטייל , עדיף לעשות זאת בשפת הים , היכן שיש רוח ואז זיהום האוויר נמוך יותר מאשר במרכזי הערים . 
• אנשים אלרגיים רגישים בדרך - כלל לשינויים , היות והרגישות האלרגית הבסיסית שלהם תמיד גבוהה . 
אולם המערכות האנטי אלרגיות בגוף שומרות על איזון , וברגע שיש שינוי כלשהו כגון שינוי מחום לקור , לגוף לוקח זמן מה להתאושש ולהגיב עד שנוצר איזון חדש . 
עד יצירת האיזון עלולות להופיע תופעות כגון נזלת , צרידות , הפרעה בקול , דמעת ועוד . 
כדי להימנע משינויים חדים אלו , עדיף להימנע מכניסה ויציאה תכופה מחדרים ממוזגים , מהפעלת מזגן ברכב וכדומה . 
מספר עצות להקלה על סימפטומים למי שסובל מאלרגיה : 1 . 
לייבוש הנזלת ללא תכשירים רפואיים , ניתן להחזיק מייבש שיער מלמטה למעלה , בכיוון האף , להפעיל ולנשום אוויר חם . 
2 . 
את עונת המעבר מאפיינים שינויי מזג אוויר מהירים . 
מעבר חד מחום לקור מגביר את הגירוי ברירית האף . 
לכן , מומלץ להתלבש עם מספר שכבות המתאימות לכמה מזגי אוויר . 
3 . 
לסובלים מאלרגיה מומלץ לשים מספר טיפות שמן אקליפטוס על הכרית לפני השינה או מכשיר אדים למשך הלילה . 
שמן האקליפטוס מסייע בפתיחת דרכי הנשימה . 
4 . 
בימים בהם יש אובך מומלץ לרגישים לאבק לא להסתובב מחוץ לבית ולהפעיל מסנן אוויר בתוך הבית . 
5 . 
בסתיו יש יותר יובש באוויר לעומת כל עונה אחרת ואנשים נוטים לשים יותר קרמים ללחות בפנים , בשפתיים ובידיים שלעיתים גורמים לאלרגיה של העור . 
יש להיזהר ולבדוק כי אכן קרם הלחות מתאים לעור . 
כללים לעבודה מול מסך מחשבלרגל החזרה ללימודים במוסדות להשכלה גבוהה : האגודה הישראלית לכירופרקטיקה מציעה לסטודנטים , המבלים שעות לימוד ועבודה ארוכות בישיבה מול המסך המחשב , מספר כללי זהב למניעת כאבי גב וצוואר . 
• קרב את המקלדת והעכבר לקדמת השולחן . 
הרחקתם תגרום לעומס מיותר על שרירי השכמות . 
• הצב את המסך מול מרכז הפנים - כך שיהיה בגובה העיניים ( מרכז המסך בגובה הסנטר ) . 
• הנח את רגלייך על הדום או שרפרף המאפשר כיפוף של הברכיים , לצורך הפחתת לחצים על הגב התחתון . 
• בחר כסא אורתופדי עם משענת לצוואר ומשענת לידיים . 
• הנח את המרפקים על משענות הכסא , ו - וודא שהן מכוונות לגובה מתאים - מומלץ נמוך בכמה סנטימטרים משולחן העבודה . 
• בצע תרגילי מתיחה יום יומיים לחיזוק הגב התחתון , העליון , הצוואר והכתפיים . 
• יש להשעין את הצוואר על המשענת במהלך העבודה עם העכבר או בקריאת מסמכים . 
רק בהקלדה אנו באמת זקוקים להרכנת הראש . 
• יש לבדוק את הראייה אחת לשנה - לקות בראייה תגרום לך להתקרב אל המסך ולכווץ שרירים מיותרים . 
• לשתות לפחות 8 כוסות מים ליום . 
שרירים עם רמות חומצת חלב גבוהים זקוקים למים רבים בכדי לשטוף את החומצה המצטברת החוצה . 
• לקום כל 45 דקות כדי להתרענן . 
תרגילים להרפיית שרירי השלד והעיניים מסייעים בהזרמת דם לשרירים ולמפרקים . 
• טיפול כירופרקטי מסייע בשמירת טווחי התנועה האופטימליים בעמוד השדרה ומסיר את הלחץ המכני הרב הקיים בין החוליות . 
הטיפים פורסמו באדיבות האגודה הישראלית לכירופרקטיקה . 
לפרטים נוספים : www.chiropractic.co.il בואו לדבר על זה בפורום אף אוזן גרון ובפורום בריאות הגב עי דוקטור לכירופרקטיקה . 
פורסם לראשונה בתאריך 23 - 10 - 2006 
