ביום שישי צויין יום השחפת העולמי , מועד שמחייב חשיפה והכרה רבה יותר לגבי מחלה עתיקת יומין זו . 
תחילה , מספר נתונים על שיעור תחלואה במחלת השחפת בארץ : בדיווח ראשוני לשנת 2005 נרשמו 503 חולי שחפת חדשים ( שיעור של 7.3 ל - 100,000 נפש ) , בשנת 2004 התגלו 519 חולי שחפת ( שיעור של 7.6 ל - 100,000 נפש ) . 
מחלת השחפת הינה מחלה חיידקית מידבקת העוברת דרך האויר . 
80 אחוז מהחולים הפעילים סובלים משחפת של מערכת הנשימה , ורק הם יכולים להדביק אנשים אחרים . 
לעיתים קרובות מפיץ המחלה אינו ניתן לזיהוי , מכיוון שאינו מודע להיותו חולה . 
בניגוד למחלות כמו שפעת , השחפת אינה מועברת בקלות . 
בדרך כלל יש צורך במגע ממושך עם חולה המפיץ חיידקים כדי להידבק ורק 3 מתוך 10 מגעים הדוקים יידבקו בסופו של דבר . 
שחפת - היסטוריה ואפידמיולוגיהב - 24 במרץ 1882 , הודיע דר רוברט קוך ( Dr . 
R . 
Koch ) על גילוי החיידק הגורם למחלת השחפת Mycobacterium Tuberculosis ) ) . 
המחלה גרמה בתקופה הזו למות אחד מכל שבעה אנשים באירופה ובאמריקה . 
למרות התקוות הגדולות שליוו את גילוי החיידק , מתו משחפת מאז ועד היום לפחות עוד 200 מיליון בני אדם בעולם . 
שחפת היא עדיין המחלה המידבקת הראשונה בשכיחותה הגורמת למוות בעולם ( כ - 2 מיליון מקרי מוות מדי שנה ) . 
משנות ה - 80 אנחנו עדים לעליה בתחלואה בשחפת במדינות מפותחות ובשאר העולם . 
בשנים האחרונות מעריכים כי יש כ - 9 מיליון מקרים חדשים בכל שנה . 
ב - 1993 הכריז ארגון הבריאות העולמי בפעם היחידה בתולדותיו על מחלת השחפת כעל מצב חירום עולמי ( Global Emergency ) . 
מאפייני הטיפול בשחפתעל מנת להגיע לריפוי מלא , יש צורך בנטילה סדירה ומלאה של מספר תרופות אנטיביוטיות במשך לפחות 6 חודשים . 
טיפול כזה יביא לריפוי מלא בקרב למעלה מ - 90 אחוז מהחולים . 
יש לציין , כי לפני עידן הטיפול האנטיביוטי , כמחצית החולים בשחפת מתו ממנה . 
כל הפסקה או אי - השלמת הטיפול המלא עלולים לגרום לחידוש המחלה ולהמשך הפצת חיידקי השחפת . 
טיפול בלתי סדיר מביא להתפתחות זנים עמידים לתרופות וסיכון להפצתם . 
בישראל קיימים זנים עמידים לאנטיביוטיקה , על מנת להבטיח את השלמת הטיפול אצל החולה והענות טובה . 
השיטה המועדפת והמומלצת על ידי ארגון הבריאות העולמי והמאומצת על ידי משרד הבריאות היא שיטת טיפול בהשגחה ישירה ( DOTS ) . 
התכנית מאפשרת טיפול בהשגחה ישירה בכל החולים בישראל . 
מערך הטיפול בשחפתעל מנת להבטיח מיומנות בטיפול ולאפשר ריכוז משאבים , נקבעו תשעה מרכזים לאבחון וטיפול בשחפת ( מלשחים ) . 
בנוסף , שתי מחלקות ארציות הוכשרו לאשפוז חולי שחפת : ביח שמואל הרופא בבאר - יעקב וביח זיו בצפת . 
כל הבדיקות המעבדתיות מתבצעות בשתי מעבדות שירות ; העלויות הנוספות הכרוכות במתן טיפול בהשגחה ישירה , כלולות בתמחור הטיפול בשחפת . 
לכן , כל מלשח יכול וצריך לדאוג לסידורים נאותים , לפי נוחיות החולה ואפשרויותיו , על מנת לקבל טיפול באמצעות משגיח . 
כל הפעילויות הנל מבוקרות על ידי לשכות הבריאות בארץ . 
בואו לדבר על כך בפורום מחלות זיהומיות פורסם לראשונה בתאריך 23 - 3 - 2006 
