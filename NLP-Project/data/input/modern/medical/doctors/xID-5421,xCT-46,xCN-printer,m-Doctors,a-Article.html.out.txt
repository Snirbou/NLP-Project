הריון הוא תקופה מיוחדת בה מעורבים תהליכים גופניים , נפשיים , הורמונלים וזוגיים . 
זוהי תקופה בה לעיתים ההורמונים מחוללים נפלאות לחשק המיני אצל האישה , אך בה במידה יוצרים תחושות דכדוך , היכולות לנבוע מההיבט הפיזי של האישה . 
במילים אחרות , הריון יכול לשנות את החשק להרבה מההנאות הקטנות של החיים , ובתוכם הסקס . 
אבל בכל מקרה , מדובר בסוגיה שעבור שני בני הזוג מהווה אתגר לא קטן בתקופה זו , ושלא ניתן להתעלם ממנה כלל . 
דר עדי דוידסון , גניקולוג בכיר במחלקת נשים ויולדות במרכז הרפואי הלל יפה ומטפל במיניות האישה והגבר , מדגיש , כי כל פעילות גופנית הגורמת להנאה מינית נחשבת ליחסי מין ולא רק עצם החדירה לנרתיק . 
לכן קיימת גם התייחסות נפרדת לקיום יחסי מין בהם מתבצעת חדירה לבין מצב שבו לא מתבצעת חדירה . 
האם להריון ישנה השפעה על מידת ההנאה ממין ? 
מבחינה הורמונלית , דווקא בתחילת ההריון ישנה עלייה בדחף המיני . 
עם זאת , ההורמונים גורמים פעמים רבות לבחילות , להרגשות של גודש ועייפות המקשים על קיום יחסי מין . 
האם קיום יחסי מין עלול לגרום נזק לעובר ? 
בדרך כלל , אצל שני בני הזוג קיים חשש מפני פגיעה בעובר או גרימת הפלה ולידה מוקדמת . 
למעשה אצל נשים בעלות הריון תקין ( הרוב המוחלט של הנשים ) אין כמעט סיכון . 
צוואר הרחם הינו סגור והעובר נמצא בתוך שק מי השפיר הסגור , אשר מגן על העובר גם באופן מכני וגם מפני חומרים כימיים וזיהומים הנמצאים מחוץ לרחם . 
איבר המין החודר לנרתיק אינו יכול לפגוע בעובר - לא מכנית , ולא עי החומרים המרכיבים את נוזל הזרע . 
רק במקרים אשר בהם ישנה סכנה שהגבר נושא מחלת מין , נדרש שימוש בקונדום על מנת למנוע הדבקה . 
יתירה מכך , מחקרים מראים כי יחסי מין אינם גורמים ללידה מוקדמת . 
דווקא נשים אשר קיימו יחסי מין , סיכוייהן ללדת לידה מוקדמת ירדו פי 3 , לעומת נשים אשר לא קיימו יחסים כלל . 
הדבר נכון גם לגבי נושא חווית האורגזמה . 
אורגזמה גורמת ברחם ובאגן תחושה הדומה לצירים , אך היא אינה מהווה גורם העלול לגרום ללידה מוקדמת . 
מהם ההיבטים הפיזיים ורגשיים בתקופת ההריון ? 
קיום יחסי מין בעת תקופת ההריון קשור גם לעלייה בשכיחותם של דימומים לאחר קיום יחסי מין . 
הסיבה לכך טמונה בעובדה שצוואר הרחם אצל האישה ההרה גדוש יותר בכלי דם ורגיש יותר לחיכוך . 
תופעה של דימום לאחר יחסי מין הינה מפחידה אך לרוב אינה מסוכנת . 
מבחינה נפשית , לתקופת ההריון יש השלכות שונות ומגוונות על חיי המין של בני הזוג . 
לרוב , מדובר בתקופה בה האישה ההרה רגישה יותר , רגישות הנובעת בחלקה מהשינויים ההורמונליים היוצרים לעיתים מצבי רוח משתנים . 
שינויים אלו נוספים לעובדה כי גופה המשתנה של האישה עלול ליצור פגיעה בתדמית הגוף ופחד אפשרי מנטישת בן הזוג עקב כך . 
הדרך הטובה ביותר להתמודדות עם מצבים אלה היא על ידי מתן חיזוקים חיוביים מבן הזוג בתדירות גבוהה מהרגיל . 
דר דוידסון מדגיש כי חשוב שגם בן הזוג יבין מורכבות זו לעומקה : מצד אחד קיים אצל האישה הצורך במגע אוהב ומעניק , כגון : ליטוף הגוף , חיבוק , נשיקות ועוד , ומצד שני לא תמיד קיימת הנכונות והיכולת להיכנס למגע מיני מלא . 
איך מתמודדים ? 
שניים בסירה אחתתקופת ההריון מהווה גם שעת מבחן חשובה לזוגיות . 
קיימים מצבים בהם אין התאמה מלאה בין בני הזוג ברצון להריון הספציפי , וגם כאשר קיימים התאמה ורצון הם מהולים בחששות מפני האתגרים הכלכליים , החברתיים , המשפחתיים הטומן בחובו אותו הריון . 
במצבים אלו , אפילו אם אלה אינם קיצוניים , יחסי המין עלולים להיפגע . 
דווקא בתקופת ההריון חשוב להקפיד ולהגביר מצבי אינטימיות גופנית : החל ממגע ניטראלי , כגון : חיבוק ונשיקה , וכלה במגע מיני מלא . 
חשוב מאוד שבני הזוג יהיו קשובים זה לזה וילמדו זה אחד את השנייה מחדש . 
במידה שלאישה יש קושי בעת החדירה , ניתן לקיים יחסים מלאים עד אורגזמה ללא חדירה . 
זאת אפילו הזדמנות ללמוד לענג את הגוף כולו ולא להתמקד באיברי המין בלבד . 
התנהגות מסוג זה תסייע לשני בני הזוג לשמר אינטימיות נפשית וגופנית גם יחד , תגרום לחיזוק הקשר ביניהם ותוכל אף לשפר את חיי המין העתידיים שלהם . 
בואו לדבר על זה בפורום הריון ולידה ובפורום סקסולוגיה . 
