לשרוד את הפיקניק ביום העצמאות בשלוםחג הפסח זה עתה חלף עבר , הקילוגרמים שצברנו עדיין לא הספיקו לרדת והנה ניצב לו יום העצמאות בפתח . 
כיצד נעבור את החג ואיך יוצאים בשלום מן הפיקניקים , המנגלים , הפיתות והחומוס ? 
לדברי ציפי רוטשילד , דיאטנית קלינית מרשת 'מכבי טבעי ' , קודם כל מקבלים החלטה שחג העצמאות מתחיל בעצמאות וחופש עבור גופינו . 
הרשות והבחירה נתונה בידינו ואנו יכולים לבחור את המזון הטוב והנכון ביותר עבורנו . 
עם גישה שכזאת אפשר לעבור לשלב הבא : שלב התכנון והביצוע . 
• תכנון מראש של מה שאנו עומדים לאכול מאפשר לעבור את המנגל בשלום עם 500 - 600 קלוריות , ועדין לעמוד ביעדי הדיאטה לדוגמא : תפריט שמכיל שני שיפודים , תפוח אדמה קטן אפוי או פיתה קלה , סלט כרוב וגזר ענקי בתוספת כפית שמן לרוטב וכוס סלט פירות יסתכם בסביבות כ - 600 קלוריות . 
את השיפודים ניתן להחליף בשתי מנות יפות של חזה עוף ועדיין להישאר באותה כמות הקלוריות . 
• דאגו להביא איתכם ירקות . 
ניתן לצלות על האש חצילים , קישואים , עגבניות , בצלים , עם מעט שמן זית , עשבי תיבול ומעט תבלינים . 
מנה כזאת של ירקות מוסיפה נפח גדול למזון , טעם וצבע נפלאים ומעט קלוריות . 
• התרחקו מקלוריות שלא סופרים אותם . 
לדוגמא : בחופן בוטנים או אגוזי קשיו שסתם כך מנשנשים בין לבין יש כ - 250 קלוריות , אותה כמות קלוריות כמו בפיתה לשם השוואה . 
כוס מיץ מכילה כ - 120 קלוריות , בכף חומוס שסתם כך נשנשנו עם רבע פיתה יש כ - 150 קלוריות . 
• דרך נהדרת לדעת מה וכמה אכלנו היא לאכול בהתאם לכלל הבא : איכלו רק בישיבה , רק מן הצלחת ורק ליד השולחן . 
• וכמובן : שני הדברים שאי אפשר בלעדיהם - שתו הרבה מים והרבו בפעילות גופנית . 
לסיום להלן מילון קלורי קצר לחג העצמאות : יחידת קבב : כ - 100 קלוריות . 
שיפוד פרגית : כ - 150 קלוריות . 
חזה עוף : כ - 150 קלוריות . 
סטיק בקר : 150 גרם לאחר צלייה כ - 500 קלוריות . 
פיתה : כ - 240 קלוריות . 
כף חומוס מלאה : כ - 75 קלוריות . 
מחלות אף אוזן וגרון במהלך ההריוןתקופת ההריון עמוסה בלחצים , התרגשויות ושינויים פנימיים שחלים בגוף האישה ההרה . 
ההריון אמנם אינו מחלה , אך משלביו הראשונים עוברים על גוף האישה שינויים מטבולים , הורמונאליים ופיזיים , שגורמים לשינויים במערכת אף אוזן וגרון . 
דר בני נגריס , מומחה אף אוזן גרון ומיתרי הקול , המשמש גם כמנהל השרות האודיולוגי במחלקת אף אוזן גרון במרכז רפואי רבין , מסביר מהן מחלות אף אוזן וגרון השכיחות בתקופת ההריון ונותן טיפים להקלה ולמניעה : האף וחוש הריח : • אף גדוש - במהלך ההריון האף גדוש רוב הזמן וישנה תחושה של צינון מתמיד . 
בשל גודש האף הניכר יתכנו כאבי ראש ואפילו תחושת סתימה באוזניים . 
לכן , מומלץ לקנח את האף בעדינות ולעשות אינהלציות אדים עם שתיים - שלוש טיפות שמן וריח , כגון שמן אקליפטוס . 
במצב של נחירות כתוצאה מהגודש באף ניתן להירדם על הצד ולא על הגב . 
בנוסף , היות והאף הסתום גורם לנשימה מהפה , מומלץ לשים כוס מים ליד המיטה ולמרוח וזלין על השפתיים היבשות . 
במידה וגודש האף מחמיר ניתן לבקש מהרופא תרופות מייבשות . 
• דימום מהאף - שכיח ביותר בזמן ההריון ( לרוב מתחיל בשליש השני להריון ) ומופיע לעיתים ללא גירוי מוקדם . 
במידה והאף מדמם יש ללחוץ על חלקו הרך , מתחת לעצמות האף , לכ - 10 דקות עם ראש מוטה לפנים . 
במידה ומופיעים שני אירועי דמם במהלך ההריון ( לא משנה מה הטווח ביניהם ) , או דימום אחד משמעותי , יש להיוועץ ברופא אף אוזן גרון . 
האוזניים : אירועים של אובדן שמיעה פתאומי ו/או שיתוק עצב הפנים שכיחים במהלך ההריון ואחריו , ונדרשת בדיקת רופא א.א.ג . 
ונוירולוג בדחיפות . 
לרוב הטיפול הניתן הוא סטרואידים וההחלמה מלאה בשני המצבים . 
• כתוצאה מגודש האף והפרעה באוורור האוזניים , תיתכן תחושת אטימות באוזניים והצטברות נוזלים באוזן תיכונה . 
הטיפול לכך הינו הפחתת גודש האף . 
• במחלות אוזניים מסוימות , שקיימות עוד בטרם ההריון , תיתכן החמרה בשמיעה בזמן ההריון ( לדוגמא : אוטוסקלרוזיס , מחלה בה יש קיבוע של אחת מעצמות השמע הקטנות באוזן התיכונה ) . 
גם חולים במחלת מנייר ( מחלה שבה מופיעים התקפי סחרחורת וירידת שמיעה ) זוכים לעלייה בתדירות ההתקפים בזמן הריון . 
• ישנם דיווחים , אם כי נדירים , על ירידת שמיעה לאחר הרדמה כללית / ספינלית . 
באם הינך חשה בכך יש לידע הרופא המטפל מיד על מנת להתחיל טיפול בסטרואידים , לדוגמא , בכדי להגביר את סיכויי ההחלמה . 
מיתרי הקול : • בשל השינויים ההורמונאליים ואגירת הנוזלים בגוף בכלל ובמיתרי הקול בפרט שמתרחשת בהריון , ייתכן שינוי בקול . 
• יכולה להופיע צרידות בשל גודש אף וליחה מוגברים שמגרים את מיתרי הקול באופן מתמיד . 
ניתן לבצע אינהלציות ולקחת תרופות מייבשות . 
• חזרת חומציות הקיבה לוושט ( מצב שכיח מאוד ב - 30 % - 50 % מהנשים בהריון ) - החומציות גורמת לתחושת הצרבת וגם צורבת את מיתרי הקול וגורמת לצרידות . 
במצבים אלו יש לפנות לרופא על מנת לטפל בנוגדי חומצה . 
חשיפה נכונהלקראת עונת הקיץ ופתיחת עונת הרחצה , מפרסמת האגודה למלחמה בסרטן המלצות לציבור להתנהגות נכונה בחשיפה לשמש . 
שעות בטוחות : יש להימנע , עד כמה שאפשר , מחשיפה לשמש בין השעות 10:00 - 16:00 , בהן עוצמת הקרינה היא החזקה ביותר . 
השעות הבטוחות לחשיפה הן לפני 10:00 ואחרי 16:00 . 
צל : יש להשתדל לשהות בצל ולתפוס הגנה מפני השמש בכל שעה שיוצאים מהבית גם בשעות הבטוחות . 
ביגוד : מומלץ לכסות , ככל הניתן , את הגוף בלבוש מלא ( חולצה עם שרוול ומכנסיים ) . 
הבדים המספקים הגנה מפני קרינת השמש הם בדים באריגה צפופה , כמו כותנה או בגדים חוסמי קרינה עליהם מצוין במפורש אחוזי חסימת הקרניים . 
כובע : מומלץ לחבוש כובע רחב שוליים שיגן על הפנים , העיניים , הצוואר והעורף מפני קרינת השמש . 
משקפי שמש : מומלץ להרכיב משקפי שמש המסננים את מעבר קרני השמש . 
מסנן קרינה : מומלץ למרוח על אזורי העור שנותרו חשופים לשמש , כחצי שעה לפני היציאה מהבית , מסנן קרינה עם מקדם הגנה של 15 ומעלה , בשכבה נדיבה . 
מסנן קרינה לשפתיים : מומלץ למרוח גם את השפתיים במסנן קרינה עם מקדם הגנה 15 ומעלה . 
ההמלצה היא לנשים וגברים כאחד . 
נאוה עינבר , דוברת האגודה למלחמה בסרטן , מדגישה : חשוב לזכור כי מסנן קרינה מכל סוג , הנו קו ההגנה האחרון לעור שנותר חשוף , אחרי שננקטו האמצעים האחרים להגנה מפני השמש : שעות בטוחות , צל , ביגוד , כובע ומשקפי שמש . 
גם השימוש בכולם עדיין לא מעניק לגוף הגנה מקסימאלית ונזקי השמש מצטברים בגוף במהלך כל שנות החיים וגורמים לקמטים , כתמים וסרטן העור . 
בואו לדבר על זה בפורום תזונה טבעית , בפורום תזונה וניקוי הגוף מרעלים , בפורום אף אוזן גרון ובפורום הריון ולידה . 
פורסם לראשונה בתאריך 1 - 5 - 2006 
