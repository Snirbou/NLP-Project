חיסון חדש , נגיף בנסיגה ? 
האם יש פתרון למחלת הרוטה - וירוס ? 
נתוני מחקר חדשים שהוצגו בכנס של האירגון העולמי לזיהומי ילדים ( WSPID ) בספטמבר הוכיחו שחיסון הרוטריקס מחסן ביעילות של 89 % נגד נגיף הרוטה . 
נגיף הרוטה תוקף ילדים עד גיל שנתיים עד כדי התייבשות וסיכון חיים . 
כעת , כך ניתן לקוות , ניתן לפתור בעיה זו . 
ההידבקות היא דרך מגע בצואה , וברוב המקרים מדבק עקב שטיפת ידיים לא נאותה לאחר שהות בשירותים . 
ממחקרים שונים עולה גם כי הנגיף עשוי לעבור גם באוויר ולהדביק דרך מערכת הנשימה . 
לאחר ההדבקה דוגר הנגיף בגוף כיומיים , ואז גורם לתקופה בת שבוע של שילשולים מימיים מרובים , הקאות , כאבי בטן וחום גבוה . 
הידבקויות חוזרות גורמות למחלה להיות קשה פחות , אך אינן מחסנות כנגדה . 
החיסון היחיד בעולם כיום הוא הרוטריקס . 
החיסון נמצא כבר בשימוש באמריקה הלטינית כבר כמה שנים ויעילותו המוכחת מסייעת לאוכלוסיית הילדים המקומית החשופה לנגיף . 
בימים אלה נמצא החיסון בתהליכי אישור סופיים של רשויות הבריאות האירופאיים , והומלץ לשימוש באופן רשמי על ידי ועדת החיסונים האוסטרית למניעת גסטרואנטריטיס . 
החיסון עשוי להפחית את התחלואה הנגרמת עקב הוירוס וגורמת לשלשולים , אבדן נוזלים ואשפוזים מיותרים הפוגעים בילדים ובהוריהם . 
נגיף הרוטה הוא הגורם השכיח ביותר להקאות ולשלשולים קשים בילדים מתחת לגיל 5 . 
מעריכים כי באירופה הנגיף גורם ל - 4.5 מיליון מקרי שלשולים מתוך 24 מיליון ילדים מתחת לגיל 5 , 100,000 מהם מתאשפזים עקב חומרת המחלה . 
בישראל דווח על 100 ילדים שאושפזו בשנה האחרונה , מתוך כלל הילדים הלוקים במחלה , שלא דווחו כראוי , אך יש אפשרות למנוע את הסבל גם מהם וממשפחותיהם . 
סיכום תוצאות מחקריות על רוטריקס הוצגו בכנס על ידי פרופ ' מיגואל אורייאן מאוניברסיטת צ'ילה , אשר הראה שהתרומה הגדולה ביותר לחיסון היא בשנה הראשונה לחיים , תקופה שבה חומרת וסיכון המחלה הם הגבוהים ביותר . 
הניסיון המחקרי עם חיסון זה מסתכם כיום ב - 100,000 תינוקות ופעוטים בהם הוכיח יעילות ובטיחות במניעה של המחלה . 
החיסון ניתן מגיל חודשיים עד ארבעה חודשים בשתי מנות דרך הפה . 
בקרוב מאוד , יאושר החיסון גם בארץ . 
סרטן השד : המאבק נמשךמחקר חדש שפורסם ב - Journal of Clinical Oncology מדווח , כי במטופלות בגיל הבלות שטופלו בארומזין לאחר שנתיים עד שלוש של שימוש בטמוקסיפן , הסיכון היחסי לחזרת הסרטן היה נמוך ב - 31 % , לעומת מטופלות שהמשיכו ליטול טמוקסיפן . 
בנוסף , המטופלות דיווחו על איכות חיים גבוהה , הדומה לזו שחוו בטיפול קודם בטמוקסיפן . 
ארומזין הופך בעולם לתכשיר מעכב הארומטז הראשון והיחיד המותווה לטיפול משלים לאחר שנתיים - שלוש של שימוש בטמוקסיפן . 
המחקר כלל 4,700 נשים בגיל הבלות , מתוכן 582 נשים שאיכות חייהן הוערכה בשאלונים לפני ובמהלך הניסוי . 
הנשים טופלו במהלך שנתיים - שלוש בטמוקסיפן ואחכ פוצלו לשתי קבוצות . 
האחת המשיכה ליטול טמוקסיפן , והשניה – קיבלה ארומזין . 
בסהכ הנשים טופלו במשך חמש שנים . 
המחקר הראה כי איכות החיים של המטופלות שנטלו ארומזין הייתה טובה ויציבה במהלך שנות המחקר , ללא הבדלים משמעותיים לעומת טמוקסיפן . 
נתונים אלו מוכיחים שעל ידי מעבר לטיפול בארומזין , הסיכון של נשים עם סרטן שד ללקות שוב בסרטן , פוחת בלי לסכן את מצבן הפיזי , החברתי והרגשי ומבלי לסכן את הפעילות היומיומית שלהן , אמר פרופ ' לזלי פלופילד , מהקבוצה למחקר פסיכו - חברתי אונקולוגי שבאוניברסיטת ססקס בבריטניה . 
כעת כשאופציות נוספות לריפוי מוצעות לחולות סרטן השד , המידע ממחקרי איכות חיים יכול לסייע לרופאים ולמטופלות לבחור את הטיפול שמשפיע בצורה המועטה ביותר על חייהן , בכדי להבטיח תוצאות אופטימליות . 
תופעות לוואי : תופעות הלוואי של התרופה הן בדכ קלות . 
ארומזין אסור בשימוש לנשים לפני גיל הבלות או לנשים בהריון . 
תרופות אחרות הניטלות במקביל עשויות להשפיע על המינונים הנדרשים . 
חולות עם סרטן שד בשלב מוקדם דיווחו בעיקר על גלי חום , ארתרלגיה ( כאבי פרקים ) , ועייפות . 
בחולות עם סרטן שד מתקדם דווח בעיקר על גלי חום ובחילה , אצל פחות מ - 15 % מהמטופלות . 
ארומזין כטיפול משלים נגד סרטן : ארומזין הוא הטיפול ההורמונלי הראשון והיחיד לסרטן שד , שאושר לשימוש כטיפול המשכי לאחר טיפול משלים בטמוקסיפן . 
התרופה אושרה באירופה ובארהב בשנת 2005 , לטיפול משלים בנשים עם סרטן שד לאחר שנתיים - שלוש של טיפול בטמוקסיפן . 
התרופה מיועדת לנשים הסובלות מסרטן שמסתמך על אסטרוגן לגדילתו וצמיחתו , תכונה שמאפיינת כשני שלישים מסוגי סרטן השד . 
יצויין כי בישראל , ארומזין מותווית לטיפול בסרטן שד מתקדם . 
ההתוויה לטיפול משלים לסרטן שד , לאחר שנתים - שלוש של שימוש בטמוקסיפן נמצאת בתהליך אישור במשרד הבריאות . 
מכון דיאליזה חדש באסותא חיפהמכון הדיאליזה בבית החולים החדש אסותא חיפה נפתח , והחל לשרת את חולי אי ספיקת כליות באזור חיפה והקריות . 
ייחודו של המכון החדש הוא בריכוז במקום אחד של מכלול השירותים הרפואיים , הניתנים בדרך כלל למטופלים במסגרת בית החולים . 
כך למשל , רופאי מרפאות החוץ , המתמחים בסיבוכי סוכרת וברפואת לב , זמינים לטובת המטופלים במכון הדיאליזה עצמו . 
זאת , במטרה להקל על המטופלים ולחסוך מהם את המאמץ הנוסף שבהגעה לרופאים השונים . 
במקביל למכון , יפתח מרכז לשירותים נפרולוגיים שיספק כל טיפול הקשור במחלת הכליות בשלביה השונים . 
שירות נוסף שמציע צוות המכון הוא ארגון פעילויות חברתיות , שחולי אי ספיקת כליות הזקוקים לטיפול דיאליזה מתקשים לבצע . 
בין היתר יארגן צוות המכון טיולים בארץ ובחול , בליווי ופיקוח רפואיים צמודים למטופלים . 
סוגי הטיפולים הניתנים במכון : • המודיאליזה : טיפול הניתן 3 פעמים בשבוע במשך 4 שעות . 
• דיאליזה פריטונאלית : או דיאליזה ביתית , המאפשרת למטופל לבצע את הטיפול בביתו , בהדרכה ולווי צמוד של צוות המכון . 
דיאליזה בישראל : נפלאות השמיעההדלתא , מכשיר שמיעה חדש , זעיר , כמעט בלתי נראה , המקנה לאדם המרכיב אותו אפשרות של להיות עם ולהרגיש בלי , מושק בימים אלה על - ידי חברת מדטון - משווקת ומייצרת מכשירי שמיעה . 
המכשיר החדש , כך מספרים לנו , מעוצב בצורה היי - טקית ונראה יותר כמו אוזניה מסרט עתידני , מאשר מכשיר השמיעה המסורתי . 
ר . 
כבדי שמיעה מהווים , על פי הערכה , כ - 10 אחוז מאוכלוסיית העולם ולפי חישוב זה יש בישראל כ - 600 אלף כבדי שמיעה , בהם רבים שלקו בבעיה בעקבות שירות בצהל , עובדי תעשיה וצעירים שנפגעו מפעילות בסביבה רועשת מאוד . 
כיום ידוע שכ - 40 אחוז מבני ה - 60 ומעלה סובלים מבעיות שמיעה . 
מלבד היתרון האסתטי , המכשיר החדש מספק פתרונות טכנולוגיים שמשפרים מאוד את חדות השמיעה . 
בדלתא מוטמעת טכנולוגית ה - SAM , האוספת נתונים על הסביבה השמיעתית של בעליו , וכך ניתן להגיע לרמת שמיעה איכותית ומותאמת אישית ללקוח . 
למכשיר אינטליגנציה מלאכותית שמעדיפה קולות אנושיים ומסננת רעשים לא רצויים . 
את המכשיר החדש אפשר להתאים וגם לתקן עבור המשתמש תוך מספר שניות , כך שהלקוח צפוי לקבל מענה בו במקום ואינו נשאר ללא המכשיר אף לשעה אחת . 
בואו לדבר על זה בפורום סרטן השד ובפורום אלרגיה ואסתמה פורסם לראשונה בתאריך 15 - 3 - 2006 
