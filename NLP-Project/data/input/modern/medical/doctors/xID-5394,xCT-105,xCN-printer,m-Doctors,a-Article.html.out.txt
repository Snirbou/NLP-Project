סרטן השד הינה המחלה הממארת השכיחה ביותר בישראל ובעולם המערבי . 
על פי נתוני הלשכה המרכזית לסטטיסטיקה , מדי שנה נפטרות בישראל 954 נשים מסרטן השד . 
רובן בשל מצב מחלתן המתקדם ואי הטבה מסוגי טיפול אחרים שנוסו . 
תרופה חדשה , אשר ניתנת ללקיחה בבליעה , התוקפת באופן ממוקד את הגידול הסרטני המתקדם ואת הגרורות ששלח הגידול לשאר אברי הגוף , עתידה לשנות את סיכויי ההישרדות מסרטן השד . 
התרופה הנקראת טייקרב ( Tykerb ) ומיוצרת בחברת גלקסו סמית קליין , ( GSK ) , תוצג לראשונה בישראל , בכנס השנתי של האיגוד הישראלי לאונקולוגיה קלינית ורדיותרפיה שייערך השבוע באילת . 
התרופה נמצאת בתהליך אישור מואץ במינהל המזון והתרופות של ארצות הברית , ה - FDA וכן בסוכנות התרופות האירופית , ה - EMEA . 
בישראל תוגש התרופה לרישום במשרד הבריאות , לאחר קבלת האישורים בחול . 
תקופה זו מוערכת במספר חודשים מועטים . 
פרופ ' טל זקס , מרצה באוניברסיטת פנסילבניה , אשר הגיע לישראל להציג את התרופה בכנס האיגוד האונקולוגי באילת , מסביר : מנגנון התרופה מבוסס על תהליך עיכוב פעילות ייחודי של הקולטנים ErbB 1 ו - ErbB 2 הנמצאים בגידולים הסרטניים . 
המנגנון מעכב את שגשוג התאים הסרטניים , ובכך עוצר את המחלה מהתקדמותה . 
תהליך זה עשוי למנוע את התפתחותו הפולשנית של הסרטן ואת היווצרותן של גרורות בשאר אזורי הגוף לרבות גרורות במוח . 
בכך עתידה התרופה לשנות את מפת ההישרדות מסרטן השד בישראל ובעולם בעשור הקרוב . 
פעם קראו לזה נס רפואי , היום אנחנו פשוט יודעים לפצח טוב יותר את מנגנון הסרטן . 
התרופה מתאימה לכ - 25 % מהנשים החולות שעד היום לא הגיבו לטיפולים אחרים ושיש להן ביטוי יתר לקולטןErbB 2 , המוכר גם בשמו HER 2 ומהווה מדד התאמה לטיפול . 
בעתיד , תינתן התרופה גם למניעת חזרת המחלה , לנשים עם סרטן שהתגלה בשלב מוקדם . 
התוצאות המרשימות של התרופה דווחו במחקר חדש , שפורסם בגיליון האחרון של כתב העת המדעי היוקרתי New England Journal of Medicine . 
המחקר נערך על ידי צוות חוקרים בינלאומי במספר מרכזים רפואיים ברחבי העולם . 
את המחקר בארץ הובילה דר בלה קאופמן , מנהלת יחידת סרטן השד במרכז לחקר הסרטן , המרכז הרפואי שיבא , תל השומר . 
במחקר השתתפו 324 נשים מכל רחבי העולם וגם מישראל , החולות בסרטן שד מתקדם או סרטן שד גרורתי , בעלות קולטניErbB 2 המבטאים את התאמת הטיפול למחלה . 
נשים אלו היו במצב מתקדם של המחלה , ולאחר כשלון הטיפול בתרופות אחרות . 
על טייקרבטייקרב ( Tykerb ) היא תרופה חדשה הניתנת ללקיחה בבליעה ואינה מצריכה אשפוז או עירוי , המיועדת לחולות צעירות ומבוגרות , ללא קשר לגיל המעבר . 
מדובר בתרופה ממוקדת שהחומרים הפעילים בה תוקפים באופן ישיר רק את הקולטנים בתא הסרטני ואינם משפיעים על שאר איברי הגוף כמו בטיפול כימותרפי . 
כאמור התרופה מתאימה לכ - 25 % מהנשים החולות שעד היום לא הגיבו לטיפולים אחרים . 
מספר הנשים , אשר טיפול זה עשוי להתאים להן , מוערך בכ - 250 נשים מדי שנה.על סרטן השד בישראלסרטן השד הינה המחלה הממארת השכיחה ביותר בישראל ובעולם המערבי בכלל . 
על פי נתוני האגודה למלחמה בסרטן , כ - 4,000 נשים מאובחנות מדי שנה כחולות בסרטן השד . 
על פי נתוני הלשכה המרכזית לסטטיסטיקה , מדי שנה נפטרות בישראל 954 נשים מסרטן השד . 
על פי נתוני רישום סרטן לאומי במשרד הבריאות , אחת מכל שמונה נשים בישראל עלולה לחלות בסרטן השד במהלך חייה . 
על פי נתוני הסוכנות הבינלאומית לחקר הסרטן ( IARC ) של ארגון הבריאות העולמי ה - WHO , ישראל ממוקמת במקום השני בעולם בסרטן השד , אחרי ארצות הברית , ולפני ארצות מערב אירופה , הממוקמות במקום השלישי . 
בואו לדבר על זה בפורום סרטן השד . 
