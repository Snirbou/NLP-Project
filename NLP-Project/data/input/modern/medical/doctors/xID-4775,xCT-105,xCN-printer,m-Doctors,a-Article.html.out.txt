מחקר הבוחן את גורמי הסיכון להיווצרות מחלות עורקים פריפריאליים בכלי דם גדולים ובכלי דם קטנים מגלה כי עישון סיגריות ורמת כולסטרול גבוהה מנבאים את הסיכון ללקות במחלות עורקים פריפריאליים גדולים , ואילו מחלת הסוכרת היא הגורם המשמעותי ביותר המנבא את הסיכון ללקות במחלות עורקים פריפריאליים קטנים . 
ממצאים אילו מצביעים על חשיבותה של תפיסה המפרידה בין מחלות בעורקים פריפריאליים גדולים לבין מחלות בעורקים פריפריאליים קטנים , אך לוקחת בחשבון את שניהם , בבדיקות זרימת הדם ברגליים . 
מחלות עורקים פריפריאליים מתאפיינות בעורקים חסומים מחוץ ללב או המוח - בעיקר ברגליים . 
ישנה הערכה ששמונה מיליון אנשים בארצות הברית לוקים במחלות עורקים פריפריאליים . 
תוצאות המחקרממחקר שנערך במחלקה לרפואת משפחה ורפואה מונעת באוניברסיטת קליפורניה , סן דייגו , בקרב 403 גברים ונשים ( בני 69 בממוצע ) הלוקים במחלות עורקים פריפריאליים גדולים , ו - 290 גברים ונשים הלוקים במחלות עורקים פריפריאליים קטנים ( בני 68 בממוצע ) , עולה כי עישון הוא מקדם הסיכון הגבוה ביותר המשפיע על החמרתן של מחלות עורקים פריפריאליים גדולים . 
לעומת זאת , הגורם המשמעותי ביותר המנבא התפתחות מחלות עורקים פריפריאליים קטנים היה הסוכרת , שבאופן מפתיע אינה משפיעה על התפתחותן של מחלות עורקים פריפריאליים בכלי דם גדולים . 
במהלך המחקר חוקרים השוו בין בדיקת ממצאי לחץ הדם בקרסוליים ובאצבעות הבוהן וממצאי לחץ הדם בקרסוליים ובזרועות לבין בדיקה זהה שנערכה 4.6 שנים בממוצע מאוחר יותר , כשמחלת עורקים פריפריאלים גדולים התבטאה בלחץ דם בקרסול שעמד על פחות מ - 90 % של לחץ הדם בזרוע , ולחץ דם בבוהן שעמד על 70 % מלחץ הדם בזרוע . 
זאת ועוד , אצל מעשנים , ובקרב בעלי יחס גבוה בין כולסטרול כולל לבין HDL , הכולסטרול הטוב , גם כן התגלתה התקדמות ניכרת במחלות העורקים הפריפריאליים , כמו כן נמצא שרמות גבוהות של ליפו - פרוטאין a ורמות גבוהות של הפרוטאין הרגיש מאוד , hsCRP , גם כן ניבאו התפתחות מהירה יותר של מחלות עורקים פריפריאליים גדולים . 
יחד עם זאת , רמות גבוהות של homocysteine , שבעבר זוהה כגורם סיכון למחלות עורקים פריפריאליים , דווקא לא חזו את תהליך התפתחות המחלה . 
ובגזירה שווה , גם מבחינת סיכויי חיזוי קצב התפתחות מחלות העורקים הפריפריאליים בקרב צרכני אלכוהול כבדים ( יותר מ - 21 משקאות אלכוהוליים לא מהולים בשבוע ) , שבעבר יוחסו להם מחלות עורקים פריפריאליים גדולים , הרי שמתוצאות המחקר עולה כי הם מקרים גבוליים . 
כך גם לגבי בעלי לחץ דם גבוה , הנתפסים גם כן כמקרים גבוליים עבור חיזוי קצב התפתחות מחלות העורקים הפריפריאליים . 
מסקנות המחקר היו שחוץ משינוי רמות הכולסטרול באמצעות דיאטה , התעמלות ונטילת תרופות , הרי שהפסקת עישון היא הדרך היעילה ביותר להאט את תהליך התפתחותן של מחלות עורקים פריפריאליים . 
כמו כן , תוצאות הניסוי מעניקות משנה תוקף למדריך ההתנהלות מול מחלות עורקים פריפריאליים החדש מטעם הקולג' האמריקאי לקרדיולוגיה / ארגון הלב האמריקאי , כפי שפורסם בכתב העת Circulation במרץ 2006 . 
המדריך ממליץ על טיפול נגד התקרשות כמו אספירין וטיפול בכולסטרול בסטאטינים . 
לדברי אחד החוקרים מהמחלקה לרפואת משפחה ורפואה מונעת באוניברסיטת קליפורניה , סאן דייגו : אם יש לך מחלת עורקים פריפריאליים ואתה לוקח מינון נמוך של אספירין וסטאטינים , הרי שאתה עושה שני דברים מועילים מאוד . 
המאמר פורסם באדיבות צ'מפקס . 
בואו לדבר על זה בפורום המטולוגיה ובפורום ורידים וכלי דם . 
פורסם לראשונה בתאריך 11 - 6 - 2006 
