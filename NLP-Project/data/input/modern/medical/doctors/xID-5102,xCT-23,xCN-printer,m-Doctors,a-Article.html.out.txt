סרטן השד הוא המחלה הממארת השכיחה ביותר בישראל ובעולם המערבי בכלל . 
על פי נתוני האגודה למלחמה בסרטן , כ - 4,000 נשים מאובחנות מדי שנה כחולות בסרטן השד וכ - 900 מתות מהמחלה . 
החשש מפני סרטן השד , חוסר הידע ומידע מוטעה בנושא מונעים מנשים רבות לקחת אחריות על בריאותן , להכיר את שדיהן , להיבדק על ידי רופא או לבצע בדיקת ממוגרפיה בגיל המומלץ . 
העובדה הזו עלולה למנוע גילוי מוקדם , שבכוחו להציל חיים . 
אחת מתוך 8 נשים ישראליות עלולה לחלות בסרטן השד בשלב כלשהו בחייה , וכ - 90 % מהחולות תוכלנה להירפא במידה והמחלה תתגלה בשלב מוקדם . 
גילוי מוקדם הוא האמצעי היעיל ביותר למלחמה בסרטן השד . 
המלצות לציבור הנשים • החל מגיל 20 , חשוב שתכירי את שדייך ואת השינויים החלים בהם . 
ככל שתכירי טוב יותר את גופך , תוכלי להבחין בשינויים , במידה והם קיימים ולפנות לרופא כדי לברר את טיבם . 
• בדיקה ידנית של השד חשוב שתבוצע על ידי רופא , שהתמחה בבדיקת שדיים . 
• מומלץ לנשים מגיל 50 ומעלה לבצע בדיקת ממוגרפיה פעם בשנתיים . 
• לנשים הנמצאות בקבוצת סיכון , להן אם או אחות שחלו בסרטן , הבדיקה מומלצת מגיל 40 - 49 פעם בשנה , או בהתאם להמלצת הרופא . 
• כיום , ישנה הסכמה בינלאומית , שבדיקת סריקה בממוגרפיה מאפשרת לאבחן את המחלה בשלבים המוקדמים , עוד בטרם נוצר גוש בשד הניתן למישוש , ומפחיתה את שיעורי התמותה בכ - 30 % . מדובר בבדיקה שבכוחה להציל חיים . 
אורח חיים פעיל ובריא מפחית הסיכון לחלות בסרטןחשיבותן של הפעילות הגופנית והתזונה הנכונה כמשפרות את איכות החיים ומסייעות למניעת מחלות כבר אינה מוטלת בספק . 
מחקרים מדעיים רבים הוכיחו את קיומו של קשר הדוק בין אורח חיים פעיל , המשלב תזונה מאוזנת , לבין הקטנת הסיכון לחלות במחלות שונות , ביניהן מחלות לב , כלי דם וסוכרת , ולאחרונה אף הוכח קשר חד משמעי ביחס למחלות הסרטן . 
השפעתו של אורח החיים הפעיל באה לידי ביטוי בהפחתת הסיכון לחלות בעיקר בסרטן השד , מעי הגס והערמונית כמו גם בסרטן הלבלב , הכליות , הרחם והוושט . 
כיצד תאמצי אורח חיים בריא ? 
• אכלי מגוון מזון בריא , תוך העדפה של מזון ממקור צמחי . 
• אכלי חמש או יותר מנות מגוונות של ירקות ופירות ביום . 
• העדיפי חיטה מלאה על פני חיטה מעובדת ועל פני סוכרים . 
• העדיפי מזון המסייע לך לשמור על משקל תקין . 
• אמצי אורח חיים פעיל על ידי ביצוע פעילות גופנית . 
הוכח כי ביצוע פעילות גופנית מתונה מפחית משמעותית את הסיכון לחלות בסרטן המעי הגס ובסרטן השד . 
• למבוגרים : מומלצת פעילות גופנית מתונה של לפחות 30 דקות במשך רוב ימות השבוע . 
• לילדים ונוער : מומלץ לעסוק בפעילות גופנית מתונה עד גבוהה במשך כשעה , לפחות חמש פעמים בשבוע . 
• אזני בין הפעילות הגופנית שאת מבצעת לבין הכמות הקלורית שאת צורכת . 
• הגבילי את צריכת האלכוהול שלך . 
• הימנעי מעישון . 
לאחרונה הוכח חד משמעית כי קיים קשר הדוק בין עישון לבין סיכון גבוה לחלות במחלות סרטן רבות , כולל סרטן השד , סרטן הריאות , הגרון וחלל הפה , הושט , שלפוחית השתן , הכליה , הלבלב וצוואר הרחם . 
אבחנה : שפיר או ממאירהאיברים והרקמות בגוף בנויים ממבנים זעירים הנקראים תאים . 
למרות שתאים בחלקי גוף שונים עשויים להיראות ולתפקד באופן שונה , מרביתם מתחדשים באותה דרך על ידי התחלקות . 
חלוקת התאים מתרחשת , בדרך כלל , באופן מסודר ומבוקר . 
כאשר תהליך החלוקה הופך לבלתי מבוקר , ימשיכו התאים להתחלק ויתפתחו לגוש , הנקרא גידול . 
גידולים יכולים להיות שפירים או ממאירים ( סרטניים ) . 
התאים בגידול השפיר אינם מתפשטים לחלקי גוף אחרים ועל כן אינם סרטניים - אך הם עדיין עלולים לגרום להפרעות כתוצאה מהלחץ שהם יוצרים על איברים סמוכים . 
גידול ממאיר מורכב מתאים בעלי יכולת התפשטות מעבר למיקום המקורי שבו נוצרו . 
הם עלולים לחדור לאיברים סמוכים ולהורסם . 
לעיתים ניתקים תאים מהגידול הראשוני ומתפשטים לאיברים אחרים בגוף , עם זרם הדם או באמצעות מערכת הלימפה . 
כאשר תאים אלה עוברים לאיבר חדש , הם יכולים להמשיך ולהתחלק וליצור גידול חדש , הנקרא גידול משני או גרורה . 
האבחנה הסופית , אם הגוש שפיר או סרטני , נקבעת בבדיקת הדגימה של הרקמה תחת המיקרוסקופ . 
חשוב להבין שמחלת הסרטן אינה מחלה אחת , הנגרמת על ידי גורם יחיד , ושמותאם לה טיפול מסוג מסויים . 
ידועים למעלה מ - 200 סוגי סרטן , ולכל אחד המאפיינים המיוחדים לו . 
מבנה השד וגילוי הסרטןשינויים טבעיים מתרחשים בשד במהלך חייה של כל אשה . 
הגורמים לכך הם גילה , המחזור החודשי , הריון , הנקה , תקופת המעבר , גלולות למניעת הריון וכדומה . 
על פי רוב , השדיים אינם זהים בגודלם . 
מבנה השד כולל רקמה בלוטית , המכילה בלוטות חלב המורכבות מכ - 20 אונות , המתנקזות בצינוריות החלב אל הפיטמה ; רקמות שומן וחיבור ; ודופן החזה - השרירים הנמצאים מעל הצלעות , שאליהם מתחבר השד . 
רקמת השד מגיעה עד בית השחי , שם מצוי אוסף של בלוטות לימפה . 
אלו הן בלוטות קטנות דרכן זורם נוזל הלימפה שתפקידו להגן על הגוף מפני מחלות . 
בלוטות הלימפה הן חלק מהמערכת הלימפטית הממוקמות בכל חלקי הגוף . 
רוב הגושים בשד הם שפירים . 
מרבית הגושים השפירים הינם כיסיות , או ציסטות : שקיקי נוזל שמקורם בבלוטות המייצרות את החלב . 
סוג שכיח נוסף של גושים שפירים בשד הוא הפיברואדנומה , המורכבת מרקמה סיבית - בלוטית . 
שני סוגי גושים אלה ניתנים להוצאה בקלות , במידה והם גורמים לאי נוחות . 
אם מגלים גוש בשד , אין לדחות את הביקור אצל הרופא . 
כל ממצא בשד מחייב בדיקה וחשוב לא לדחותה . 
ברוב המקרים , כאמור , אין מדובר בגידול ממאיר , אך במידה וכן , גילוי מוקדם הוא המפתח לריפוי . 
אגב , גם גברים עשויים לפתח סרטן שד , אולם השכיחות אצלם קטנה פי 100 מזו שאצל הנשים.מה גורם לסרטן השד , ומיהן קבוצות האוכלוסיה בעלות סיכון גבוה ? 
הגורמים לסרטן השד עדיין אינם ברורים דיים , אולם נראה שנשים מסוימות הן בעלות סיכון גבוה יחסית לחלות במחלה מאשר נשים אחרות : 1 . 
גיל : הסיכוי לחלות בסרטן עולה עם הגיל . 
סרטן השד נפוץ יותר בקרב נשים בגילאים 50 ומעלה . 
על פי נתוני משרד הבריאות , כ - 74 % מהחולות אובחנו בגילאים אלה . 
כ - 23 % מהחולות אובחנו בגילאים - 49 , 40 ורק כ - 3 % מהחולות היו צעירות מגיל 40 בשלב האבחנה . 
2 . 
היסטוריה משפחתית - נשים שבמשפחתן חלו בסרטן השד , במיוחד אם מדובר באם או באחות . 
3 . 
נשים שחלו בסרטן השד בעבר . 
4 . 
נשים שלא ילדו מעולם , או שילדו בגיל מבוגר . 
5 . 
נשים שקיבלו מחזור חודשי בגיל צעיר ( לפני גיל 11 ) ונכנסו לתקופת גיל המעבר בגיל מבוגר יחסית ( אחרי גיל 55 ) . 
יחד עם זאת , יש לציין ש - 70 % מהנשים החולות בסרטן השד אינן שייכות לקבוצות הסיכון הידועות כיום . 
בישראל , שכיחות המחלה גבוהה יותר בקרב ילידות הארץ , אמריקה הצפונית ואירופה . 
ממחקרים שנערכו לאחרונה מסתמן קשר בין הגברת הסיכון למחלה לבין הרכב התזונה . 
מחקרים מסוימים הצביעו , למשל , על סיכון מוגבר למחלה מצריכת אלכוהול מופרזת , מצריכת שומנים גבוהה וקלוריות עודפות , כתוצאה מעישון ועוד . 
מהם הסימנים לסרטן השד?ב - 90 אחוז מן המקרים הסימן הראשון לסרטן הוא גוש בשד , אולם ישנם סימנים אחרים אליהם יש לשים לב כאשר את בודקת את גופך . 
יש לחפש אחר שינויים במבנה השד , ובמיוחד אחר גושים , או תופעות אחרות , שלא הורגשו קודם לכן : • שינוי בצורה או בגודל . 
• ורידים מורחבים או בולטים . 
• שקע או בליטה בעור . 
• גירוד עקשני שאינו חולף . 
• אי נוחות או כאבים ( תופעה שאינה סימן שכיח ) . 
• הפרשה דמית או שקופה . 
• פריחה על הפטמה או מסביב לה . 
• פטמה ששקעה פנימה לאחרונה . 
• גוש או התעבות . 
• נפיחות בזרוע העליונה . 
• נפיחות או התקשות תחת בית השחי . 
גילוי מוקדם 1 . נכון להיום , גילוי מוקדם הוא האמצעי היעיל ביותר לריפוי סרטן השד . 
2 . 
ככל שהמחלה מאובחנת בשלבים המוקדמים , עולים סיכויי הריפוי לכ - 90 % . לכן , רוב הנשים המאובחנות בשלבים המוקדמים תוכלנה להירפא . 
3 . 
במטרה להעלות את הסיכוי לאבחן את המחלה בשלביה המוקדמים , רצוי להכיר את השדיים בכדי להבחין בשינויים במידה והם מתרחשים . 
4 . 
רצוי להיבדק על ידי רופא , המתמחה בבדיקת שד ידנית , פעם בשנה . 
5 . 
מומלץ לנשים בגילאים 50 ומעלה לעבור בדיקת ממוגרפיה פעם בשנתיים ( לנשים הנמצאות בקבוצת סיכון , להן אם או אחות שחלו בסרטן , הבדיקה מומלצת מגיל 40 - 49 פעם בשנה ) . 
6 . 
לנשים אשר נמצאו נשאיות של הגנים BRCA 1 , BRCA 2 מומלצת בדיקת סריקה באמצעות MRI . 
בואו לדבר על זה בפורום סרטן השד . 
פורסם לראשונה בתאריך 5 - 10 - 2006 
