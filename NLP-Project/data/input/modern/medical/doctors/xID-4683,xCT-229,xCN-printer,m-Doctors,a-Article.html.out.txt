מפחדים מזריקת ההרדמה אצל רופא השיניים ? 
לפני מספר שנים החלה מהפכה שקטה בתחום רפואת השיניים בזכות מערכות לייזר חדשות מסוג ERBIUM המאושרות לשימוש על ידי ה - FDA . 
מכשירי הדור הראשון היו יחסית מוגבלים ביעילותם . 
המכשיר החדיש מסוגל לטפל ביעילות הן ברקמה הקשה ( שן , עצם ) והן ברקמה הרכה ( חניכיים , רירית ) , זאת הודות לטכנולוגיה החדישה היכולה לשנות את צורת ואורך הפולס של קרן הלייזר : ככל שהפולס קצר יותר , הלייזר יעיל יותר ברקמה הקשה וככל שהפולס ארוך יותר גוברת יעילותו ברקמה הרכה . 
זהו השינוי המרכזי בהשוואה למכשירים המיושנים , אשר כללו שתי מערכות לייזר וסרבלו את תהליך הטיפול . 
בעזרת הלייזר , פעילות כירורגיות רבות הופכות לפשוטות וקלות בהרבה לביצוע , הרעש המעצבן של המקדח מוחלף בצליל של מכונת פופקורן ו - 80 % מטיפולי השיניים מבוצעים ללא צורך בהרדמה מקומית - המרתיעה מטופלים רבים . 
קרן הלייזר מאדה בעדינות ובדייקנות את הרקמה הפגועה בלבד ללא צורך בפגיעה מיותרת ברקמה הבריאה . 
האזור המנוקה נשאר מחוטה ( תכונה ייחודית לקרן הלייזר ) ולא נותרים חיידקים בשן לאחר הטיפול , אומר דר אמיל ליטבק , רופא שיניים בעל הסמכה מתקדמת בלייזר מטעם האקדמיה האמריקאית לרפואת שיניים בלייזר . 
זמן הטיפול מתקצר ב - 50 % - 30 % בהשוואה לשיטת הטיפול הישנה . 
בידיו של רופא מיומן , מכשיר הלייזר הוא בטוח ביותר , הרבה יותר מאשר המקדחה המסורתית , אשר מסתובבת במהירות עצומה ומופעלת על ידי דוושה , וכך אם המטופל מזיז את הראש או קופץ בגלל כאב יכול להיגרם נזק לרקמות בסביבת אזור הטיפול . 
לעומת זאת , יעילותה והתאמתה של קרן הלייזר לרקמה המטופלת נקבעת בצורה ממוחשבת על פי הפרמטרים הנדרשים לטיפול - אורך הפולס , זמן הפעולה , ועוצמתה ולכן היא מדויקת יותר . 
למי מתאים הטיפול בלייזר ? 
• לחוששים מזריקות הרדמה , מבוגרים וילדים - 80 % מטיפולי השיניים בלייזר אינם דורשים זריקה - ניקוי עששת השן , הסרת רקמה מיותרת בלשון או בלחי , ביצוע סתימה , חשיפת שן כלואה לצורך יישור שיניים , חשיפת שתלים . 
• לסובלים מריקבון גדול בחלל השן אשר עדיין לא הגיע לשורש . 
בטיפול קונבנציונאלי בעזרת מקדחה לא ניתן להגיע לאותה רמת דיוק כמו בלייזר , ולכן בהרבה מהמקרים מטפלים גם בשורש , שלא לצורך . 
בעזרת הלייזר ניתן למנוע 50 % מטיפולי השורש וכך לחסוך זמן יקר , טיפולים כואבים וכסף רב . 
• לזקוקים לטיפולים כירורגיים מורכבים אשר בעבר היו מופנים לכירורג פה ולסת , ניתן היום להציע טיפול פשוט יחסית וזמן ריפוי מקוצר משמעותית . 
• לסובלים מסדק בשורש השן - הטיפול היחיד לפני הלייזר היה עקירה . 
היום אפשר במקרים מסוימים בעזרת הלייזר להלחים את הסדק בתוך שעה - 1/2 שעה . 
נלחמים בפטרת העור והציפורניים 30 עד 40 אחוזים מכלל האוכלוסייה סובלים מפטרת וימים אלה של האביב , החום והלחות הם קרקע פורייה להתפרצות פטרת העור והציפורניים . 
הפטרת אינה נעלמת מאליה אלא מתפשטת ומחמירה , בהיעדר טיפול הולם . 
דר זהבה לבר , מומחית ברפואת עור ומין ולרפואת עור קוסמטית מסבירה כי הסימנים המעידים על זיהום פטרייתי הם : עור יבש בכפות רגליים או ידיים , שינוי צבע או התעבות הציפורניים , אודם ונפיחות סביב הציפורניים , וריח רע מהרגליים . 
טיפים לשמירת כפות הרגליים ומניעת פטרת הרגל : יש לשמור על כפות רגליים יבשות , להקפיד על ניגוב אצבעות כף הרגל במגבת אחרי הרחצה ולהימנע מהליכה ברגליים יחפות ; עדיף להתקלח במים פושרים - שימוש במים חמים מייבש את עור כף הרגל ; שימוש בתכשירים קוטלי פטרת , בעלי תכונות מניעה , דוגמת פונגימון . 
התכשיר פונגימון של חברת התרופות תרימה , הינה אבקה המשלבת מרכיבים אנטי פטרייתיים וחומרים מונעי זעה ( אנטי-פרספירנטיים ) , היעילה למניעה וטיפול בפטרת כף הרגל . 
האבקה בעלת ריח לבנדר עדין ומתאימה גם לפטרת באזור המפשעה והגב . 
התכשיר מפחית את החיכוך בעור , מונע לחות והזעה וכן הדבקה חוזרת . 
מתאים במיוחד לחיילים , בני נוער ולעוסקים בפעילות גופנית . 
האבקה נמכרת ללא מרשם רופא במחיר 28.35 ש' לאריזה המכילה 60 גרם אבקה בבתי המרקחת והפארמים . 
תכשיר נוסף לטיפול בפטרת הנו הציקלודרם . 
תכשיר זה ( המוצע בקרם או בתמיסה ) פעיל נגד קשת רחבה של סוגי פטריות . 
יתרונו בטיפול בפטרת הרגליים בשל יכולת חדירה מצוינת לעור דרך השכבה הקרנית של העור . 
התרופה משווקת לפי מרשם רופא . 
להיות בעל חוט שדרהשירות חדש , הכלול בסל הבריאות , לטיפול מונחה הדמייה בכאבי עמוד שדרה ומפרקים נפתח לאחרונה במרכז הרפואי תל - אביב , בניהולו של דר סטפן בן שושן , רנטגנולוג אבחנתי , שעלה מצרפת לפני מספר חודשים . 
השירות מאפשר שיטה חדשה לשיכוך כאבים באמצעות הזרקת סטרואידים וחומר אלחוש לעמוד השדרה ולמפרקים תחת שיקוף CT , שיטה המיושמת לראשונה בישראל . 
השיטה , שפועלת מזה מספר שנים בארהב ובאירופה , מבוססת על התפיסה כי כאב בעמוד השדרה והמפרקים נובע מתהליך דלקתי המלווה את המחלה ולאו דווקא מעצם השינויים המבניים , דהיינו הגורם לכאב הינו הדלקת שנוצרה מסביב לשינויים המבניים ולא השינויים המבניים עצמם . 
נושא זה הוכח במחקר שבוצע בארהב ודגם באופן אקראי 100 אנשים בריאים שלא סבלו מכאבים , אך בבדיקת CT אובחנה פריצת דיסק בקרב 30 % מהם שלא הסבה כאב , כי לא נוצרה דלקת סביבה . 
השירות החדש מיועד לסובלים מכאבי גב ומפרקים שלא נמצאה פתרון לבעייתם באמצעות תרופות לשיכוך כאבים , כירופרקטיקה , הזרקות , ועם זאת לא מעוניינים בניתוח , בשל תהליך ההחלמה הארוך , האשפוז והסיכונים הרבים הכרוכים בכל ניתוח . 
כמו כן , השירות מיועד לכאלה שאינם יכולים לעבור ניתוח בשל מחלות רקע כגון מחלות לב , נשימה , שימוש במדללי דם וכו ' , ו/או מיקום הכאב באזורים בעיתיים לביצוע ניתוח כמו עמוד שדרה צווארי בשל הקרבה לכלי הדם של המוח . 
ההזרקה המתבצעת לאחר קורלציה בין תלונות החולה לבין ממצאי ה - CT , מבטיחה דיוק מרבי בזמן ההזרקה לאזור הנגע ומאפשרת פגיעה ישירה בו . 
חומר ההרדמה המוזרק משכך מיידית את הכאב והשפעת הסטרואידים ניכרת כעבור 24 שעות ועד לתקופה של שבועיים . 
שיטה זו נבדלת מקודמותיה מבחינת רמת הדיוק שהיא מבטיחה ולרוב מספיקה הזרקה אחת על מנת להקל באופן משמעותי על תחושת הכאב . 
הטיפול אורך כ - 20 דקות . 
לאחר הפעולה , המטופל נשאר להשגחה לחצי שעה , במהלכה נבדקים ערכי לחץ דם ודופק , והוא משתחרר לביתו ללא תופעות לוואי עם הוראות מנוחה ליומיים . 
ב - 70 % מהמקרים , המטופל לא ירגיש יותר כאב , וב - 30 % הנותרים יזדקק להזרקה אחת או שתיים נוספות . 
השירות מציע גם פתרון לא ניתוחי לאנשים הסובלים מספיינל סטנוניס , היצרות של תעלת עמוד השדרה הגבי או הצווארי . 
היצרות זו , הנפוצה בקרב בני 60 ומעלה , מתבטאת בכאבים המקרינים לרגליים או לידיים ומקשים על התפקוד . 
באמצעות איתור מוקד הכאב והזרקות ממוקדות אליו , ניתן מענה יעיל ומספק לכ - 70 % מהפונים . 
במסגרת השירות ניתן גם לעבור טיפולים זעיר פולשניים לתיקון חוליות שבורות ( ורטברו-קיפופלסטי ) , כתוצאה מאוסטאופרוזיס ( בריחת סידן ) , גרורות או מחלות המטולוגיות . 
קשישים רבים הסובלים משברים בחוליות כתוצאה מבריחת סידן , סובלים לא רק מכאב חריף אלא גם מחוסר תנועתיות , גיבנת , ואפילו הפרעות שינה וירידה משמעותית בתפקודי ריאות , דבר המעלה את סיכויי התמותה ב - 25 % . 
במהלך הטיפול לתיקון החוליה השבורה אותו עובר המטופל בערות מלאה ובהרדמה מקומית בלבד , מוחדר בלון לתוך המרווח הבין חולייתי , על מנת לשחזר אותו . 
לאחר קבלת הצורה המקורית מוצא הבלון ומוחדר חומר מיוחד ( צמנט ) לתוך החוליה על מנת לקבע ולשמר את המבנה שלה . 
פעולה זו מתבצעת עי נוירו כירורגים ורדיולוג תחת שיקוף CT ומבטיחה טיפול מיטבי ולא פולשני בעיקר במבוגרים הסובלים ממחלות רקע שונות שניתוח רגיל עלול לסכן את חייהם . 
פיתוח ישראלי מסייע בבדיקות אולטרה סאונדציון דרך נוסף להון האנושי בישראל : 'ארטיסן סוניקס ' , חברת היי - טק מהוד השרון , אחראית על פיתוח מערכת חדשנית המסייעת לרופאים לבצע סקירות אולטרה סאונד ביסודיות וביעילות . 
המערכת מתריעה בזמן אמת על חריגות מהנורמה , ופותחה בעיקר על מנת להקל על הרופאים לבצע את רוטינת הבדיקות הנדרשת מהם , תוך הימנעות מטעויות אנוש . 
המערכת החדשה מפיקה תקליטור DVD/CD לכל נבדקת - עליו צרובה הסקירה בשלמותה , וכן סרטונים ותמונות שתועדו במהלכה . 
התקליטור מכיל גם את התוצאות המלאות של הסקירה , שסופקו עד היום בנפרד . 
בין השאר מעמידה המערכת לרשות הרופאים ארכיון ממוחשב העשוי לשמש אותם כהגנה מול תביעות עתידיות . 
עד היום העניקו רוב הרופאים בישראל את קלטות הסקירה לנבדקות עצמן , ולא נותר להם שום תיעוד לביצוע תקין של הסקירה , אומר דר יורם אלפרוביץ ' , ראש צוות הפיתוח של המערכת . 
במקרים של תביעות מצד הנבדקת , לא היו מסוגלים רוב הרופאים להתגונן כיאות - מפני שלא היו להם מספיק ראיות התומכות בגרסתם . 
הארכיון הממוחשב יענה בין השאר גם על צורך זה . 
המערכת החדשה מאפשרת לרופאים לבצע רוטינת בדיקות סיסטמטית , ומהווה כלי עזר חיוני לטכנאים ורופאי אולטרה - סאונד בכל הרמות . 
בנוסף , היא עונה על צרכי נבדקות המעוניינות במידע רב יותר ממה שניתן להם עד היום . 
הרופאים שכבר משתמשים כיום במערכת החדשה מעניקים לנבדקות תקליטור המכיל תיעוד מלא של הסקירה , תצלומי סטילס , קליפים קצרים , דוח אלקטרוני וכמובן הקלטה אודיו - ויזואלית מלאה של הסקירה . 
בימים אלה משלימה החברה שייצרה את המערכת תרגום מקיף של התוכנה לעברית . 
התרגום ישולב בתקליטור המוגש לכל נבדקת בסיום הסקירה . 
כך יתאפשר לראשונה לנבדקות לא רק לדעת את תוצאות הבדיקות אותן עברו , אלא גם להבין את משמעותיהן . 
עד היום שווקה המערכת לעשרות רופאים בארץ ובחול ורבים מהם מדווחים על הקלה משמעותית בעבודתם . 
בואו לדבר על זה בפורום טיפולי שיניים , בפורום אינטגרטיבי לרפואת עור , אסתטיקה וקוסמטיקה טבעית ובפורום הריון ולידה . 
פורסם לראשונה בתאריך 10 - 5 - 2006 
