הפרעות קשב וריכוז ומעורבות בתאונות דרכים 6 אחוזים מהאוכלוסייה הבוגרת בעולם סובלים מהפרעת קשב וריכוז , אשר אחד ממאפייני ההפרעה הוא פיזור גדול של הקשב , כך שהאדם נע בין גירויים רבים המציפים את עולמו , ואינו יכול להתמקד באף אחד מהם . 
חוסר היכולת למקד קשב אכן מפריע מאוד בלמידה , אך הוא מפריע לא פחות במצבים אחרים הדורשים קשב ממוקד , כגון נהיגה . 
לדברי הפסיכיאטרית דר איריס מנור , מחקרים אחרונים שנעשו על ידי המנהל הלאומי לבטיחות בדרכים בארהב , מראים כי לנהגים צעירים הסובלים מהפרעת קשב סבירות כפולה עד משולשת להיות מעורבים בתאונת דרכים , סבירות גבוהה יותר מפי שלושה להיפצע וסבירות גבוהה פי ארבעה להיות אשמים בתאונות כאלו בהשוואה לנהגים צעירים ללא הפרעת קשב . 
בנוסף , מתבגרים הסובלים מהפרעת קשב נוטים לעסוק יותר בהרגלי נהיגה בעלי סיכון המסבים את תשומת הלב של רשויות אכיפת החוק . 
הם נוטים יותר לקבל דוחות תנועה , לעבור תהליכים משפטיים ולאבד את רישיון הנהיגה שלהם . 
כל זאת , בסבירות הגדולה פי שניים עד ארבעה לעומת המתבגרים שאינם סובלים מהפרעת קשב . 
דר מנור מציעה מספר טיפים לזהירות בדרכים בקרב הסובלים מהפרעת קשב וריכוז : 1 . 
מודעות עצמית היא המפתח להתמודדות עם הפרעת הקשב בזמן נהיגה . 
כל אדם הסובל מהפרעת קשב וריכוז צריך להבין כי הדבר עלול להיות מסוכן בנהיגה ולכן עליו להיזהר כפליים . 
2 . 
למרות הדעה הרווחת , מומלץ ליטול תרופות באופן סדיר היות והן מקטינות את הסיכויים לתאונת דרכים בקרב בעלי הפרעת קשב . 
ממחקרים עולה כי אנשים מטופלים משפרים את יכולת המיקוד והריכוז שלהם , וכך הם מבחינים בתוואי הדרך ומודעים פחות לטעויות של חוסר שיפוט בנהיגה . 
עוד עולה כי ישנה עדיפות לתרופות ארוכות טווח ( כגון , קונצרטה ) אשר יעילות במניעת תאונות הדרכים , בעיקר בשעות הערב , כיוון שיש להן השפעה מתמשכת ויציבה יותר על מהלך התפקוד . 
3 . 
מומלץ להימנע מגורמים מסיחי דעת , כגון שיחה בטלפון הנייד תוך כדי נסיעה , דבר המקשה עוד יותר על חוסר היכולת למקד את הקשב . 
לעומת זאת , מומלץ להשתמש בעזרים המסייעים לריכוז כמו נהיגה תוך כדי שמיעת מוזיקה ( אינדיווידואלי ) . 
4 . 
בטרם הנהיגה , מומלץ לשתות משקאות המסייעים לערנות כגון קולה , קפה או כל משקה או מזון אחר , המוכרים לנו מחיי היום יום כממריצים ומעוררים . 
איך לגרום לילד להסכים ליטול תרופה ולהישאר שפוייםילד חולה בבית 'תוקע' הרבה פעמים את ההורים , ובעיקר את האמהות , שצריכות להישאר עם פעוט שמרגיש לא טוב ובעיקר משועמם ללא חבריו . 
במצב כזה גם פעולה כמו נתינת תרופה לתינוק או לילד קטן היא משימה לא פשוטה להורים . 
גלית ששון - פריטל , מנהלת מותגים בנובארטיס , המשווקת את סדרת הסירופים של טריאמיניק להקלה על תופעות התקררות חורף אצל ילדים , אומרת להורים : יש דרכים להקל על עצמכם ולגרום לילד להסכים לקחת את התרופה . 
בין השאר היא ממליצה : • לפני הכל : אל תהפכו את מתן התרופה לפרויקט ! 
הקרינו אווירת ביטחון , כך יבין הילד שמדובר בעניין של מה בכך ולא במשימה סבוכה . 
• דאגו שכל האביזרים יהיו בקרבתכם ( התרופה , כפית מדידה או מזרק למתן התרופה באמצעותו ניתן למדוד באופן מדוייק את המינון הנדרש , ואף ניתן לתת אותו כפרס לילד ) . 
• כדי להקטין ולהפחית התנגדויות עשו הכל מהר וביעילות . 
• חבקו את הילד . 
חום ואהבה תמיד עוזרים . 
• שימרו על שלווה וקור רוח . 
אם אתם תיכנסו ללחץ , ילדכם ירגיש בכך ויגיב לסיטואציה המלחיצה . 
• אל תיבהלו מבכיו של התינוק או הילד . 
הבהלה שלכם תגרום לו להמשיך ולהתנגד . 
• מותר להציע הפתעה לילד שהסכים לקחת תרופה , כדי לתת לו חיזוק חיובי לפעם הבאה שבה יצטרך ליטול שוב את התרופה . 
• ספרו לילד סיפורים הקשורים בילד חולה שהחלים לאחר שלקח תרופה , והזכירו לו את הגיבור מהסיפור בכל פעם שאתם צריכים לתת לו תרופה . 
• תנו לילד לשחק עם ערכת רופא , כדי שיתרגל את הסיטואציה ויבין את משמעותה . 
בואו לדבר על זה בפורום קשב , ריכוז ויכולות למידה ובפורום רפואת ילדים . 
פורסם לראשונה בתאריך 11 - 12 - 2006 
