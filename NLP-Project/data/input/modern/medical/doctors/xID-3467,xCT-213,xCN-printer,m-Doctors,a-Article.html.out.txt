להיות חולה קשה להיות חולה , קשה כפליים להיות חולה במחלה שלא עוברת , היא פה על מנת להישאר ... 
.. 
. 
קשה להיות מוגבל עקב מחלה , קשה כפליים להיות ילד מוגבל בתזונה ובהתנהגות על ידי מחלה שהוא לא ממש מבין , לא קל להסביר לילד למה אסור , ולמנוע ממנו את הממתקנים שהוא כל כך כמה אליהם . 
איך מתמודדים עם זה ? 
אחת הדרכים לפיתרון ההתמודדות הוא הידע , ללמד ילד כמה שיותר על המחלה שלו , על הצרכים שלו ושלה ועל הדרך לקיים חיים מספקים ועשירים ( גם מבחינה קולינארית ) לצידה . 
עוד על סוכרת : ערוץ סוכרת בדוקטורסמהי סוכרת נעורים ? 
סוכרת סוג 1 , מופיעה בדרך כלל בגילאי הילדות או בנערות , ולכן נקראה גם בשם סוכרת נעורים , אולם יכולה להופיע בכל גיל . 
הסיבות והגורמים לסוכרת סוג 1 אינם מובנים דיים . 
הבעיה בבסיסה נעוצה בהרס תאי בטא שבלבלב , המייצרים אינסולין . 
ככל הנראה , לחולי סוכרת סוג 1 רמות גבוהות של נוגדנים לתאי בטא ואינסולין , כך שניתן לאמר שהגוף מצוי תחת מתקפה עצמית של המערכת החיסונית . 
תהליך זה יכול להיגרם מזיהום ויראלי או כימי , או כתוצאה מהתפתחות נוגדנים לאינסולין מן החי . 
התסמינים הראשונים של סוכרת סוג 1 , המופיעים אצל ילדים צעירים , הם : תחושת צמא מתמשכת ותכיפות במתן שתן . 
סימנים נוספים הם : ראייה מטושטשת , רעב , עייפות ואיבוד משקל . 
כתוצאה מכך שהגוף אינו יכול לנצל את הסוכר בדם הוא מתחיל לשרוף שומנים וחלבונים לצורך יצירת אנרגיה לתפקוד הגוף . 
כתוצאה מכך , מצטברים בדם תוצרי פירוק רעילים ( קטונים - ketones וחומצות - acids ) המביאים למצב הקרוי - קטואצדוזיס , שגורם לאובדן הכרה . 
הסימפטומים הללו יכולים להתפתח במהירות וקורה שלא מבחינים בתסמינים המקדימים עד שהילד/ה מאבדים את הכרתם . 
בית החולים ספרא לילדים במרכז הרפואי שיבא תל השומר מקיים סדנת בישול מיוחדת לילדים בגילאים 7 - 12 הסובלים מסוכרת נעוריםמטרת הסדנה הייחודית היא לעודד אורח חיים בריא והרגלי אכילה נכוניםבמרכז הרפואי שיבא נערכה סדנת בישול לילדים חולי סוכרת נעורים בגילאי 7 - 12 שנים . 
הסדנה נערכה במרפאה לאנדוקרינולוגיה ולסוכרת נעורים בראשותה של דר אורית פנחס - חמיאל בבית החולים לילדים עש ספרא , במרכז הרפואי שיבא , תל - השומר . 
בסדנת הבישול נפגשו ילדים חולי סוכרת נעורים עם ילדים סוכרתיים אחרים , ויחדיו למדו על הרגלי אכילה נכונה תוך עשייה , בישול והנאה . 
הילדים הכינו ארוחת ערב עבורם ועבור הוריהם בהנחיית דיאטניות המרפאה , אורית שמש ושירה לוי ואחות המרפאה , ציפי זיו . 
במהלך הערב הכינו הילדים סלט ירקות צבעוני ולמדו על חשיבות הגיוון והצבעוניות שבירקות השונים . 
בנוסף , הכינו הילדים בורקסים ממולאים בגבינות , ולמדו על חשיבות הסידן . 
עם הבורקס הגיעה גם ביצה , למרות החשש לאכול ביצים בשל תכולת הכולסטרול , הביצים מכילות חלבון בעל ערך ביולוגי גבוה . 
לקינוח שקדו הילדים ואפו עוגת שוקולד , עם חישוב נכון של פחמימות , ניתן ליהנות גם ממנה . 
בסדנה למדנו כיצד בנויה ארוחה מאוזנת המכילה את כל אבות המזון : פחמימות , חלבונים ושומנים , ושמותר לאכול הכל , אך הכמות מאוד חשובה . 
לפני הארוחה , חישבו הילדים ביחד את כמות הפחמימות , מדדו רמות סוכר והזריקו אינסולין , תוך שהם משווים ומחליפים טיפים וחוויות . 
הסדנה מתקיימת זו השנה השנייה , והילדים מספרים כי הם מחכים למפגש כל שנה , וסופרים את הימים עד למפגש הבא . 
במקביל לסדנת הבישול שעברו הילדים , ישבו ההורים לשיחה משותפת עם העובדות הסוציאליות של המרפאה , מרב הרמן - רז ונועה פרויליך . 
הפעילות עם ההורים נעשתה באמצעות שימוש בקלפים טיפוליים ושיחה אודות מחלת הסוכרת וההתמודדות עמה . 
בשיחה הועלו קשיים בהתמודדות עם ילד חולה סוכרת , לבטים לגבי גבולות , מעורבות והתערבות בניהול מחלת הילדים , החרדות היום - יומיות לשלומם של הילדים ועוד . 
ההורים יעצו אחד לשני , הרגיעו , השוו ובעיקר - השתמשו בקבוצה כמקור תמיכה . 
בסיום סדנאות הילדים וההורים נערכה ארוחת ערב משותפת וחגיגית שהוכנה והוגשה על - ידי הילדים . 
בואו לדבר על כך בפורום סוכרת פורסם לראשונה בתאריך 6 - 2 - 2005 
