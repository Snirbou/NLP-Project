בשנים האחרונות ישנו גידול משמעותי בפגמים גנטיים בילדי המגזר הערבי והבדואי בגלל נישואין בין קרובי משפחה . 
כך עולה מעבודה שנעשתה בשלוחת אוניברסיטת דרבי על ידי הסטודנטית עתיר עיסא , בהנחיית הפסיכולוגית אפרת אשר . 
היקף הנשואין בתוך המשפחה בקרב משפחות ערביות בארץ נאמד בכ - 35 % . מדובר בנישואיי בני דודים מדרגה ראשונה ושניה , קרובי משפחה שונים . 
למעלה מ - 22 % מהזוגות הערבים - מוסלמים בישראל הם בני דודים ראשונים . 
הנישואין בקרב בני משפחה יצרו פגמים גנטיים ומחלות תורשתיות בהיקף גדול . 
מעבר לזיהומים או מחלות כסכרת ולחץ דם קיימת שכיחות גבוהה של מומים מלידה - עיוורון , חירשות , ניוון שרירים ועוד . 
קרבה מסוכנתבעיית השתלטות הגנים הפגומים מחריפה כידוע , בעת שאדם נישא לקרוב משפחתו . 
כאשר מדובר בנישואיי בני דודים מדרגה ראשונה עלולים הגנים הפגומים להיות מוכפלים בהנחה שכל אחד מבני הזוג נושא את הגן למחלה . 
כאשר קיים מפגש בין שני גנים פגומים , המגיעים מכל אחד משני בני הזוג , הופך הגן הפגום לדומיננטי ומשתלט על גנים בריאים . 
הסטודנטית עתיר עיסא מדרבי ביקשה לאסוף נתונים נוספים בנושא , ולשם כך ביצעה גם סקר בין 70 משתתפים גברים ונשים , חלקם נשואים בקרב בני משפחתם . 
מהסקר עולה שרוב הנשים הנשואות לקרוב משפחה סבורות כי נישואין אלה הם יתרון . 
עוד מסתבר שצעירים , אשר לכאורה יותר מודעים לבעיות בריאות אפשריות כתוצאה מנישואיי משפחה , לא היו נגד התופעה . 
מהסקר הסתבר שככל שהאנשים משכילים יותר קיימת אצלם מודעות לבעיות של נישואין בתוך המשפחה . 
האיסלאם לא ממליץ על נישואים בקרב בני משפחה , ואולם במשך מאות שנים התופעה השתרשה בעיקר באזורים כפריים או מבודדים והלכה והתרחבה לאזורים נוספים . 
מחקרים מראים כי שיעור הנישואין בקרב המשפחה במגזר הבדואי גבוה אף משיעורו במגזר הערבי בישראל . 
לדעת החוקרת , הדבר נובע בחלקו מסביבת המגורים . 
בכפרים ישנה נטייה ברורה יותר לנישואין בקרב המשפחה בהשוואה לערים גדולות . 
לדעת חלק מראשי הציבור הערביים ורופאים במגזר , יש להגביר את ההסברה במטרה שאנשים ידעו יותר על הסכנות הבריאותיות הנובעות מנישואים בקרב בני משפחה . 
בנוסף , כאשר בני משפחה מחליטים להינשא , בוודאי כשמדובר בבני דודים מדרגה ראשונה , חשוב לבצע בדיקות מקיפות על מנת לאתר סיכונים גנטיים . 
לדעתו של דר עמי שקד , מרצה מדרבי , הגברת המודעות לבעיות גנטיות אפשריות בשל נישואין במשפחה היא משימה חשובה למערכת החינוך והבריאות כדי להתריע ולהזהיר מפני בעיות בריאות אפשריות לתינוקות שיוולדו . 
פורסם לראשונה בתאריך 3 - 8 - 2006 
