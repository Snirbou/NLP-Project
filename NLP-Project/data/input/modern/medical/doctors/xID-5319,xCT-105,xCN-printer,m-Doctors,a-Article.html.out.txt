הצטננה המסכנה וקיבלה נזלת?אז נכון , צינון ונזלת אינן המחלות המסוכנות בעולם , אפילו אם את בהריון . 
אבל ההרגשה לא טובה ומרגיזה . 
מצד שני , בשל ההיריון או ההנקה לרוב אי אפשר להשתמש בתרופות בכדי להתגבר על הצינון המדכא . 
אז מתגברים ולא לוקחים כלום ? 
האם נגזר עלייך לסבול מצינון וגודש באף במהלך כל ההיריון ותקופת ההנקה ? 
הצטננות ונזלת נגרמים בדרך כלל על ידי וירוסים , אשר אינם רגישים כלל לאנטיביוטיקה . 
הטיפול המומלץ הוא סימפטומטי , כדי שתרגישי טוב יותר ותוכלי לתפקד טוב יותר עד שההצטננות תעבור בעצמה . 
אם את מפתחת חום גבוה , שיעול , גרון כואב , אם הינך דואגת כי הסימפטומים לא עוברים במשך מספר ימים , יתכן ויש לך דלקת בגרון ועלייך להיוועץ ברופא . 
ריקי הלוי , רוקחת בחברת נובארטיס , המשווקת את אוטריווין , נותנת טיפים לטיפול בהצטננות ונזלת בזמן היריון או הנקה : • הכי חשוב : שתי הרבה נוזלים , מאחר שאלו מדללים את ההפרשות . 
מים , מרק עוף של אמא , מיצים טבעיים או תה מתוק - כל אלו מקורות מצוינים לנוזלים . 
• השתמשי במכשיר אדים : הציבי אותו קרוב לפנייך בזמן השינה , ובמהלך היום כסי את עצמך והמכשיר בשמיכה למשך רבע שעה , 3 - 4 פעמים ביום . 
האדים יסייעו בהמסת הגודש באף . 
• מרחי משחות מנטוליות על החזה בהתאם להוראות התכשיר - למנטה תכונה מיוחדת שמסייעת לנשימה רעננה . 
• האף סתום ? 
השתמשי בתמיסות מי - מלח , כמו אוטריווין מי מלח לילדים . 
את התמיסה יש לטפטף לנחיריים למשך 5 - 10 דקות לפני שמנגבים . 
• בכדי להקל על הנשימה בלילה , רצוי לישון כאשר הראש מורם מעט בעזרת כריות . 
• הרבה מקלחות חמות : אלו לא רק תורמות להרגשה הטובה , הן גם מסייעות לנקות את הגודש באף . 
שמן בחנוכה - נס או סכנה בריאותית?כל חג מייצג עבורנו מורשת עשירה הכוללת בתוכה גם מאכלים מסורתיים . 
בחנוכה אלו הסופגניות והלביבות המייצגות את המורשת הזו , אך בשנים האחרונות גברה המודעות לגבי נושא הטיגון וכמות הקלוריות שיש במאכלים האלה והסכנות הבריאותיות שהן יוצרות . 
צחי כנען , דיאטן קליני במכבי שירותי בריאות , מציע מספר טיפים שיעזרו לנו להמשיך וליהנות ממטעמי החג בצורה בריאותית . 
הפחתה משמעותית בקלוריות תעשה עי אפיית הסופגניות , אך לאלו שעדיין מעדיפים לטגן מומלץ להקפיד על הכללים הבאים : • יש להוסיף 2 כפות יין לבן לבלילה - האלכוהול ביין מונע את כניסת השמן ומתאדה תוך כדי הטיגון , כך שלא מתווספות קלוריות . 
• החלפת הסוכר או חלקו בנוזל סוכרזית . 
• יש לטגן בשמן קנולה בטמפרטורה גבוהה . 
לאחר כל סבב טיגון יש להוסיף שמן טרי ולתת לו להגיע שוב לטמפרטורה גבוהה עמ למנוע את חמצון השמן הפוגע באיכות . 
• לאחר הטיגון יש להוציא את הסופגניות באמצעות כף מחוררת ולספוג בנייר ספיגה . 
• להפחית את אבקת הסוכר שבוזקים ואת כמות הריבה שמזריקים לסופגנייה . 
ולאלו שמעדיפים לביבות , הנה מתכון ששווה 85 קלוריות ליחידה , לעומת 140 קלוריות בלביבה רגילה : מצרכים : 500 גרם כרישה מבושלת . 
4 ביצים . 
2 כפות קמח תופח . 
מלח ופלפל עפ הטעם . 
אופן ההכנה : מערבבים את החומרים , מלבבים לביבות ומטגנים בשמן קנולה . 
בואו לדבר על זה בפורום אף אוזן גרון ובפורום תזונה קלינית . 
פורסם לראשונה בתאריך 18 - 12 - 2006 
