34 % מהישראלים רואים בהתפשטות התופעה של ניתוחים פלסטיים תופעה חיובית . 
33 % אדישים לתופעה ואילו רק 25 % טענו כי מדובר בתופעה שלילית , שאר הישראלים חסרי דעה . 
כך עולה מסקר מיוחד שערך האיגוד הישראלי לכירורגיה פלסטית . 
הסקר נערך על - ידי חברת גיאוקרטוגרפיה בקרב 500 איש בני 18 ומעלה , המהווים מדגם מייצג של האוכלוסייה הבוגרת בישראל . 
בשנתיים האחרונות חל גידול בסיקור של תופעות שליליות בעולם של הניתוחים הפלסטיים ואסונות שונים הגיעו לתקשורת . 
לתופעה זו הצטרפה גם קריסת רשת מרפאות אריאל , והתופעות הללו נתנו את אותותיהם גם בסקר , כאשר 57 % מהנשאלים השיבו כי ניתוח פלסטי נראה להם הליך מסוכן . 
אוהבים מרחוקעל פי הסקר , התופעה של התפשטות ניתוחים פלסטיים נתפסת כחיובית יותר בקרב האוכלוסייה הבוגרת : 39 % מגילאי 55 ומעלה טענו כך ו - 36 % מגילאי 35 - 54 . 
רק 27 % מגילאי 18 - 34 טענו כי ההתפשטות של ניתוחים פלסטיים הנה חיובית . 
יחד עם זאת , רק 5 % מבני הגילאים 55 ומעלה ציינו כי בכוונתם לעבור ניתוח פלסטי בעתיד , כך גם לגבי גילאי - 34 , 18 7 % בלבד ציינו כי בכוונתם לעבור ניתוח פלסטי . 
על פי הסקר , 35 - 54 הנם הגילאים הפופולאריים ביותר לביצוע ניתוח פלסטי : כ - 10 % מבני גילאים אילו ציינו כי בכוונתם לעבור ניתוח פלסטי בעתיד . 
כמו כן , 1 מכל 25 ישראלים עבר ניתוח פלסטי אחד או יותר בעבר . 
כאשר נשאלו איזה איבר היו משפרים באמצעות ניתוח פלסטי , עלה כי הישראלים לא אוהבים את האף שלהם : 11 % ציינו את ניתוח האף ככזה שהיו עוברים בעתיד . 
בהמשך ציינו 8 % את הניתוח לשאיבת שומן מאחד מאברי הגוף . 
6 % ציינו את מתיחת הפנים , ורק 5 % ציינו ניתוח לשינוי השדיים ( הגדלה או הקטנה ) . 
עם זאת , בקרב אלו המתכוונים לעבור ניתוח פלסטי , עולה כי הרוב ( 30 % ) מתכננים לעבור ניתוח לשאיבת שומן , ולאחר מכן ניתוח פלסטי להגדלת או הקטנת השדיים ( 29 % ) . 25 % ציינו ניתוח מתיחת פנים , ורק 9 % ציינו כי הנם מתכננים לעבור ניתוח אף . 
לדברי דר מנו בדני , חבר הנהלת האיגוד הישראלי לכירורגיה פלסטית , עם התרחבות התופעה של ניתוחים פלסטיים בשנים האחרונות , יותר ויותר אנשים רואים בכך תופעה חיובית ומגלים פתיחות לנושא דווקא בגילאים מבוגרים . 
הפופולאריות של ניתוחים פלסטיים בגילאי הביניים אינה מפתיעה : אנשים בגילאים אלו מתחילים להרגיש בשינויי הגוף - בייחוד השמנת יתר ולאחר הריון ולידה בפרט . 
מרביתם עם זאת , מצויים בשנים היצרניות בחייהם וזכו זה מכבר לביסוס מקצועי וכלכלי ועל כן רוצים להראות במיטבם . 
חוששים מסטיגמות ? 
עוד עולה מהסקר כי יותר ויותר גברים מתעניינים בניתוחים פלסטיים , בפרט כאלו שנחשבו עד היום לניתוחים נשיים : 9 % מהגברים ציינו כי היו רוצים לשפץ את האף שלהם , ואילו 4 % ציינו ניתוח לשאיבת שומן . 
2 % ציינו ניתוח למתיחת בטן ו - 2 % נוספים ציינו ניתוח עפעפיים . 
למרות זאת מסתבר שרבים מהישראלים לא רוצים לשפר כיום אף איבר מגופם , 66 % ציינו כי לא היו משנים אף איבר בעתיד . 
נתון זה מתיישב עם העובדה שישראלים לא אוהבים להודות בכך שהם רוצים ניתוח פלסטי , 53 % ציינו כי ניתוח פלסטי היה מתאים לאדם אחר אך לא לעצמם . 
באופן לא מפתיע , אחוז גבוה יותר של גברים ( 56 % ) ציינו כי ניתוח פלסטי לא מתאים להם לעומת הנשים ( 51 % ) . לדברי דר שלום אבשלום , יור ועדת האתיקה של האיגוד הישראלי לכירורגיה פלסטית , תופעת ההשלכה על אחרים מוכרת : בשנים האחרונות אנחנו עדים לעובדה שניתוח פלסטי כבר אינו בושה , אך אם זאת הישראלים לא אוהבים להודות בכך . 
תופעת הניתוחים הפלסטיים הפכה נפוצה ונרחבת ובשנים האחרונות אנו רואים שיותר יותר מנותחים ומנותחות 'יוצאים מהארון'.איך בוחרים מנתח?על פי הסקר , 7 % מהישראלים מצהירים כי יעברו ניתוח פלסטי בעתיד . 
מתוך אלו בולט כי נשים מעונינות לעבור ניתוח יותר מגברים , וכן שיעור גבוה יותר של בני המעמדות הסוציו אקונומיים הגבוהים יותר . 
מתוך אלו , הרוב ( 63 % ) ציינו המלצות של חברים או מכרים כגורם עיקרי על פיו יבחרו מנתח פלסטי . 
לאחר זאת , צוינה התייעצות עם רופא מומחה ( 36 % ) . לאחר מכן ציינו 22 % את רופא המשפחה כגורם ממליץ , 10 % ציינו את העיתונות כמקור מידע על מנתחים , שיעור דומה ציינו את האינטרנט ו - 9 % ציינו פרסומות כגורם משיכה למקום בו יעברו את הניתוח הפלסטי שלהם . 
למה לעבור ניתוח פלסטי?על פי הסקר , ובאופן לא מפתיע , רוב הישראלים ציינו כי הציפייה מהניתוח הנה להראות טוב יותר ( 55 % ) . 40 % ציינו כי הם מצפים להרגיש שלמים יותר עם עצמם לאחר הניתוח . 
27 % מהציבור רואים בניתוח הפלסטי אמצעי להיראות צעירים יותר . 
כמו כן , 18 % ציינו כי הם מצפים שהניתוח ישפר את הביטחון העצמי שלהם , ו - 18 % נוספים מבקשים לשפר את מצב הרוח בעקבות הניתוח . 
עוד עולה מהסקר כי הגורם העיקרי המונע ביצוע של ניתוח פלסטי הנו כספי . 
מבין אילו שבכוונתם לעבור ניתוח פלסטי בעתיד , 34 % ציינו כי אין להן את הכסף בשביל ניתוח פלסטי . 
הגורם השני המונע ביצוע של ניתוח פלסטי הנו החשש מניתוח באופן כללי : 20 % מאילו המתכוונים לעבור ניתוח ציינו אותו ככזה , ו - 19 % טענו כי פוחדים שהניתוח לא יצליח . 
באופן לא מפתיע , לרמת ההשכלה ישנן השלכות משמעותיות באשר להערכת הסיכון של ניתוח פלסטי : 56 % מבעלי ההשכלה האקדמאית ציינו כי ניתוח פלסטי הנו מסוכן מבחינה רפואית , לעומת 64 % להם השכלה תיכונית בלבד שטענו כך . 
ניתוחים פלסטיים אינם נחשבים יותר רק לניתוחים קוסמטיים המשפרים את המראה החיצוני בלבד , אלה ניתוחים בעלי תרומה רבה גם לבריאות הנפשית ולהרגשה האישית של המטופל , ועל כן לא מפתיע כי רבים מצפים להרגיש שלמים יותר עם עצמם לאחר הניתוח , ועבור אחרים מדובר בשיפור הביטחון העצמי ומצב הרוח . 
אומר דר וינקלר ומוסיף : עם התפשטות הנרחבת של ניתוחים פלסטיים , אנשים רבים אינם חוששים יותר לעבור ניתוח פלסטי וזאת מתוך ההבנה כי הסיכונים באי הצלחת הניתוח הנם מינימליים במידה והניתוח מתבצע על ידי רופאים מומחים בכירורגיה פלסטית . 
האיגוד הישראלי לכירורגיה פלסטית פועל בימים אלו להשלמת הליכי החקיקה על מנת להסדיר את התחום של הניתוחים הפלסטיים בכדי להבטיח את שלום הציבור ולמנוע מרופאים בלתי מומחים לעסוק בכירורגיה הפלסטית . 
בואו לדבר על זה בפורום כירורגיה פלסטית ואסתטית ובפורום ניתוחים פלסטיים - תמיכה ושיתוף , וכן בפורום פסיכולוגיה קלינית . 
פורסם לראשונה בתאריך 6 - 4 - 2006 
