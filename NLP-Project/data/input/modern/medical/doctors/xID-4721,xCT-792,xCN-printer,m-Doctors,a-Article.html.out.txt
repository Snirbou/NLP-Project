אחת הבעיות הכאובות והמטרידות נשים רבות בגיל המעבר , בעת קיום יחסי מין , היא יובש בנרתיק . 
אולם סקר חדש מגלה כי מדובר בנושא שהשתיקה יפה לו הן מצד נשים , המתביישות לבקש עזרה בעת ביקור אצל הרופא , והן מצד הרופאים הגניקולוגים אשר אינם מעלים נושא זה . 
יובש בנרתיק מלווה לעיתים בגרד , עקצוץ , דלקות חוזרות ונשנות , צריבה וכאבים בעת קיום יחסי מין . 
כתוצאה מכך נוצרת תגובת שרשרת וכמחצית מהנשים שסובלות מיובש בנרתיק חוות הפרעה בקיום יחסי מין , שמביאה לידי ירידה בחשק המיני , ובתוך כך קיימת גם השפעה על בן הזוג החווה קשיי חדירה . 
תוצאות הסקר שנערך בינואר 2006 , בהשתתפות 400 נשים בגילאי - 65 , 45 עבור חברת נובונורדיסק - יצרנית וגיפם , מראות כי : • כ - 20 % מהנשים בגילאי 45 - 65 סובלות מתופעות גיל המעבר , וביניהן יובש בנרתיק . 
• מחצית הנשים הסובלות מיובש בנרתיק מדווחות כי היובש מפריע להן בעת קיום יחסי מין , אולם רק מחצית מהן , ( כלומר רבע מכלל הסובלות מיובש בנרתיק ) פנו לקבלת טיפול רפואי . 
• שליש מהנשים ( 33 % ) , שסובלות מיובש בנרתיק , מדווחות על הפרעה קשה בקיום יחסי מין , וכתוצאה מכך חוות סבל פיזי , נפשי וזוגי . 
• הנשים שומרות על קשר השתיקה - הן סובלות לאורך תקופה של כשנתיים וחצי בממוצע מתופעת יובש בנרתיק , ללא העלאת הנושא בפני הרופא . 
והרופאים ? 
רק 7 % מהם מעלים את הבעיה בפני המטופלות . 
מודעות נמוכה לפיתרון רפואינשים רבות בגיל המעבר נמנעות מקיום יחסי מין , לא בשל חוסר חשק מיני , אלא עקב אי - נוחות או כאבים בעת קיום יחסי מין הנגרמים מבעיה פיזית של יובש בנרתיק , מסבירה גילה ברונר , סקסולוגית בכירה ומנהלת השרות הסקסולוגי במרכז לרפואה מינית בביח שיבא . 
רובן אינן מודעות לבעיה ומייחסות את הימנעותן מקיום יחסי מין לבעיית חשק ותשוקה מינית , ואינן מדברות על כך לא עם בן הזוג ולא עם הרופא הן בשל בושה והן בשל חוסר מודעות לפתרון רפואי לבעיה . 
ברונר הוסיפה : במרפאה הסקסולוגית אנו פוגשים נשים עם סיבוך משני לתופעת היובש בנרתיק , דהיינו נשים שפונות בגלל כאבים ביחסי מין , קושי להתגרות מינית או קושי להגיע לאורגזמה . 
לעיתים קרובות , בגלל היובש בנרתיק מתעוררות בעיות בזקפה אצל בן הזוג , בגלל הקושי להיכנס לנרתיק היבש והבלתי גמיש . 
כך , אנו מאבחנים את הקושי של האישה - רק אחרי שהגבר פונה לטיפול מתוך אמונה שהבעיה היא שלו בלבד . 
לכן , מספר הפונות למרפאה סקסולוגית כלל אינו משקף את מצב הבעיה של יובש בנרתיק . 
יש לזכור שלחיי מין תקינים יש השפעה על איכות החיים האישית והזוגית של נשים בגיל המעבר ולאחריו . 
ההימנעות מקבלת עזרה מקצועית לבעיית היובש , מותירה אותן בלתי מרוצות מהחיים האינטימיים ומאיכות החיים בכלל . 
דר ליילה נכטיגל , פרופ ' למיילדות וגניקולוגיה בארהב , ? מומחית בתחום גיל המעבר , מציינת במאמר בנושא עדכונים בתחום היובש הנרתיקי , אשר פורסם בעיתון המדעי : menanopause Management ( אוקטובר 2005 ) כי הבעיה הגדולה בקשר ליובש בנרתיק ופעילות מינית היא שהנושא לא מועלה , הן עי הנשים שמרגישות נבוכות לדבר עליו , והן עי הצוות הרפואי , אשר יתכן ולא חושב שהנושא חשוב , או לא מפרש כהלכה את חשיבותו לנשים . 
לדברי דר נכטיגל , בעידן שבו תוחלת החיים של נשים וגברים עולה , הנושא הזה חיוני לשמירה על איכות החיים , ולכן יש לפנות אל כל הנשים בשאלה אודות יובש בנרתיק ויחסי מין , ובמיוחד נשים בגיל המעבר . 
בואו לדבר על זה בפורום גיל המעבר בשיתוף האגודה לקידום בריאות נשים ובפורום מיניות האישה . 
פורסם לראשונה בתאריך 23 - 5 - 2006 
