לא לאבד אף טיפת דםמכשיר חדשני , המשמר ומחזיר לחולה המנותח את הדם במצבי דימום פנימי וטראומה גופנית , נכנס לשימוש בביהח לגליל המערבי נהריה בחודש האחרון . 
מכשיר אוטולוג המיוצר ומשווק עי חברת מדטרוניק , המובילה בתחום הטכנולוגיות הרפואיות בעולם , מיועד לשימור , הפרדה ושטיפה של כדוריות הדם האדומות ומאפשרת להחזיר לחולה / פצוע את הדם של עצמו , שאזל כתוצאה מניתוח או פציעה . 
דר עברי שמעון , מנהל אגף חדרי ניתוח ויחידת ההרדמה בביהח גליל מערבי נהריה , מסביר : מערכת אוטולוג לשימור הדם , מיועדת להחזרת הדם במצבים של טראומה המלווה באיבוד דם , מבטלת את האפשרות לטעויות אנוש הנובעות ממתן הדם מתורם זר ( מנות מבנק הדם ) , ובנוסף מצטמצם הצורך לתת לחולה / הפצוע מנות דם מתורם זר , ומופחתת האפשרות שמחלות מדבקות יעברו דרך הדם הנתרם . 
המערכת תאפשר ירידה בצורך להחזיק מנות דם רבות בבנקי הדם ( יש צורך תמידי בהחלפות המנות עקב תאריכי תפוגה קצרים . 
טיפול בטרשת נפוצהחברת שרינג הודיעה לאחרונה כי התרופה בטאפרון ( Betaferon ® - Interferon beta - 1 b ) אושרה לשיווק עי הרשויות האירופאיות באינדיקציה המורחבת , הכוללת טיפול בחולים לאחר האירוע הקליני הראשון המרמז על מחלת הטרשת הנפוצה . 
האישור ניתן בכל 25 המדינות האירופיות החברות , כולל איסלנד ונורווגיה . 
בעקבות האישור הנל , הופך טיפול בתרופה זו לטיפול היחיד במינון גבוה ובתדירות גבוהה בשלביה הראשונים ביותר של המחלה . 
האישור מספק אופציה טיפולית חשובה לחולים על מנת להפחית את הסיכון לפתח טרשת נפוצה מוכחת קלינית , וכן מעלה את הסיכוי להאטת התקדמות המחלה . 
ההגדרה החדשה מאפשרת טיפול של מירב החולים הנמצאים בסיכון לפתח את המחלה . 
כלומר , חולים בעלי אירוע קליני ראשון ( התקף ) המרמז על טרשת נפוצה . 
טיפול יעיל בשלבי המחלה המוקדמים הוא חשוב , כיוון שמחקרים הראו כי נזק עצבי בלתי הפיך וניוון מוחי עלולים להתרחש בשלבים המוקדמים של מחלת הטרשת הנפוצה . 
כעת , ביכולתנו לטפל בחולים החל מרגע התגלות סימניה הראשונים ביותר של המחלה , בטיפול שמראה רמת בטיחות מעולה עם ניסיון רחב של 16 שנים , טוען פרופ ' דוד בייטס , יור פורום טרשת נפוצה ופרופסור מרצה באוניברסיטת ניו - קסל באנגליה . 
הרחבת ההגדרה מבוססת על תוצאות מחקר בנפיט ( BENEFIT ) , אשר הראה כי טיפול בתרופה בשלב הראשון של המחלה הוריד ב - 50 % את הסיכון לפתח טרשת נפוצה מוכחת קלינית , בהשוואה לטיפול בפלצבו . 
כמו כן , חולים בקבוצת הבטאפרון נמצאו פי שניים מוגנים יותר בפני התפתחות טרשת נפוצה לפי קרטריוני מ ק' דונלד . 
בהעדר טיפול , 85 % מהחולים אובחנו תוך שנתיים כחולי טרשת נפוצה . 
תוצאות מחקר הבנפיט מראים כי התרופה יכולה להאט בצורה משמעותית את מהלך המחלה בחולים בשלבי טרשת נפוצה ראשונים , במיוחד בשלב המוקדם ביותר של המחלה , טוענת דר ' דרלין ג'ודי , ראש החטיבה העסקית הגלובלית בחברת שרינג . 
ההתוויה המורחבת של התרופה היא לטיפול בחולים שחוו אירוע בודד חריף של איבוד מיאלין מלווה בפעילות דלקתית , הדורש טיפול סטרואידי בעירוי , כאשר נשללו דיאגנוזות אחרות , וכאשר נקבע כי חולים אלה הם בעלי סיכון גבוה לפתח טרשת נפוצה מוכחת קלינית . 
לראשונה : ניתוח טורקוסקופי לכריתת חלקים פגועים של הריאותבאחרונה נותח במרכז הרפואי אסף הרופא , לראשונה בארץ , גבר שסובל מנפחת הריאות ( אמפיזמה ) , בשיטה הטורקוסקופית . 
הניתוח , שנועד למנוע השתלת ריאות , עבר בהצלחה והגבר , כעבור שעות ספורות בלבד של התאוששות , חזר ליחידה לניתוחי חזה בבית החולים . 
המנותח , גבר כבן 50 , סובל מנפחת ריאות קשה שגרמה לו למצוקה נשימתית חמורה , בעקבותיה אף לא היה מסוגל לרדת מהמיטה . 
הוא אושפז לעתים קרובות במספר בתי חולים ולאחרונה הופנה ליחידה לניתוחי חזה במרכז הרפואי אסף הרופא . 
בשל המצוקה הנשימתית הקשה ממנה סבל , החליט דר אילן בר , מנהל היחידה לניתוחי חזה , שראשית על החולה לעבור שיקום נשימתי - כדי שיוכל לעבור בהצלחה ניתוח בריאותיו . 
מצבו של החולה , שעבר את השיקום , אכן השתפר , ובאחרונה בוצע הניתוח הייחודי - לראשונה בארץ . 
מסביר דר בר : לרוב נהוג לבצע ניתוחים מסוג זה , במהלכם כורתים חלקים פגועים ולא מתפקדים של הריאות , בשיטה הקונבנציונאלית - שמאוד נוחה למנתח , אך קשה למנותח ( במובן של קצב החלמתו וסיבוכים אפשריים ) . 
בניתוח הקונבנציונאלי פותחים את בית החזה במרכזו , כך שתהיה למנתח גישה נוחה לשתי הריאות . 
בשיטה הייחודית שבוצעה בשבוע שעבר , נחתכו חתכים זעירים בין הצלעות של החולה , ודרכם הוחדרו לגופו מכשירי ניתוח זעירים בקוטר של 10 ממ . 
בעזרת מכשירים אלה כרתנו את החלקים הפגועים והלא מתפקדים של הריאות , כאשר את מהלך הניתוח כולו אנו רואים על מסך טלוויזיה מיוחד . 
החולה עצמו התאושש במהירות מהניתוח , וכעבור שעות ספורות בלבד עזב את מחלקת ההתאוששות ועבר ליחידה לניתוחי חזה בבית החולים . 
נפחת הריאות : בתהליך הנשימה הרגיל , בועית הריאה מתרוקנת מן האוויר בשלב הנשיפה וחוזרת לצורתה המקורית הודות לגמישות דופנותיה ( וכך האוויר יכול להישאף אליה בשלב השאיפה ) . 
בועיות הריאה של חולה בנפחת הריאה מאבדות את גמישותן , ובסיום שלב הנשיפה חלק ניכר מהאוויר אינו יוצא מהן - ונשאר כלוא בריאה . 
הגזים אינם מתחלפים בריאותיהם , ורקמות גופם אינן מקבלות די חמצן . 
קוצר הנשימה אצל חולים אלה הולך וגובר , הם נוטים ללקות בזיהום ריאתי והמעמסה על שריר הלב גוברת ועמה פגיעה בשריר עצמו , עד כדי התפתחות של אי ספיקת הלב ו/או אי ספיקה נשימתית . 
מכשיר חדשני לשמירה על שיווי המשקל יגיע בקרוב לארץבימים אלה הוצג לראשונה בארהב מכשיר חדשני לשמירה על שיווי משקל , המיועד לשימוש בעיקר אצל בני הגיל השלישי ופותח עי מומחים ממחלקת אף אוזן גרון בבית החולים האוניברסיטאי של אוניברסיטת הארוורד . 
המכשיר , שהוצג לראשונה בכנס בינלאומי של אוניברסיטת הארוורד בנושא אף אוזן גרון , קיבל את אישור ה - FDA האמריקאי ויוצע בקרוב לשוק המקצועי והפרטי ברחבי ארצות - הברית . 
דר בני נגריס , מומחה אף אוזן גרון ומיתרי הקול , המשמש גם כמנהל השרות האודיולוגי במחלקת אף אוזן גרון במרכז רפואי רבין , מחווה דעתו על המכשיר החדשני . 
לדבריו , בעיות שיווי משקל הינן גורם שכיח לשברים באגן , הנוטות להתפתח לרוב בקרב אוכלוסיה מבוגרת , והן נובעות מהידרדרות בתחום הראייה , רמת התחושה בגפיים ומערכת שיווי המשקל באוזניים . 
עד היום , לבעיות שיווי משקל היה ניתן להציע טיפול תרופתי , ניתוחי או טיפול פיזיותראפי . 
מדובר במכשיר חיצוני המולבש על אזור הבטן ומופעל באמצעות חיישנים המצפצפים ברגע שהמטופל יוצא מיציבותו . 
המטרה היא להחדיר את המכשיר בתחילה למכונים הפיזיותראפים , כאשר השימוש במכשיר , יסייע למטופלים ללמוד בעצמם לשלוט על היציבות , באמצעות ההתראות הקוליות לפני מעידה או איבוד שיווי משקל , עד לזיהוי עצמאי של אי יציבות על ידי המטופל . 
מכשיר נוסף וחדשני לשמירה על שיווי משקל , נמצא כיום בשלבי פיתוח מתקדמים , כך הוכרז בכנס של הארוורד . 
המדובר במערכת שתל פנימית העובדת על ידי גירויים חיצוניים ומושתלת במערכת שיווי המשקל באוזן הפנימית . 
השתל יתרגם את הגירוי החיצוני לגירוי חשמלי , שיגרום למטופל להגיב לאי יציבות , וכך יהווה תחליף למערכת שיווי המשקל . 
בואו לדבר על זה בפורום הרדמה , רפואה סב - ניתוחית ורפואת כאב , בפורום המטולוגיה , בפורום אף אוזן גרון ובפורום ניתוחי לב וחזה . 
פורסם לראשונה בתאריך 28 - 6 - 2006 
