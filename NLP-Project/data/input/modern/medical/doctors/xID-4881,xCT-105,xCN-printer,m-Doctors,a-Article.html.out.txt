מטופלים בכדוריםמצב החירום בו אנו מצויים , מחייב לעיתים כללי התנהגות שאינם שגרתיים , כמו שהייה במקלט / חדר ממוגן . 
עם זאת , גם במצב זה חשוב לשמור על איזון הסוכרת ולהתאים את הטיפול בה למצב המיוחד . 
ככלל , יש להקפיד ולמלא אחר הנחיות הטיפול הרגילות - טיפול תרופתי ותזונה מתאימה - כפי שהומלצו על ידי הצוות המטפל ואין לשנות את סדר היום הרגיל הנוגע למרכיבי הטיפול . 
יש צורך להבטיח אפשרות של המשך הטיפול במקלט / חדר ממוגן , למקרה של שהות ממושכת.מה הציוד שצריך להיות במקלט / חדר ממוגן ? 
מי שמטופל בכדורים , צריך לדאוג שבמקלט / חדר ממוגן יהיו הדברים הבאים : • הכדורים אותם הוא מקבל להורדת סוכר הדם . 
• מכשיר לבדיקת סוכר - הדם , דוקרנים ומקלונים - למי שמשתמש בהם באופן שוטף . 
הציוד צריך להיות ארוז בקופסה מפלסטיק , מתכת או זכוכית , כשהיא סגורה היטב . 
אין להשתמש באריזות קרטון . 
בנוסף לכך , יש לדאוג לדברים הבאים : • פחיות או בקבוקים של משקאות קלים מומתקים בסוכר בכמות של 2 ליטר לפחות , בנוסף לשתייה הרגילה ( מים או משקאות דיאטטיים ) . 
• ביסקוויטים או קרקרים / מציות ( בהתאם להעדפה אישית ) - בכמות של 500 גרם . 
מהו הטיפול המומלץ ? 
אם לקחתם כדורים לפני הכניסה למקלט , ולא הספקתם לאכול - יש לשתות 2 כוסות של שתייה מומתקת בסוכר ( בכוס שתייה מומתקת , כמו קולה , מיץ וכ ו' יש כ - 23.5 גרם פחמימות ; בכפית אחת סוכר יש 5 גרם פחמימות ) . 
אם מתאפשר , עדיף לאכול 4 ביסקוויטים , או קרקרים ( ששווים ל - 2 מנות תחליף ללחם ) , במקום שתייה מומתקת בסוכר . 
במקרה של הרגשת היפוגליקמיה ( רמה נמוכה של סוכר הדם ) , שסימניה הם : הזעה מרובה , רעב פתאומי , חולשה , סחרחורת וכ ד' - יש לשתות 2 כוסות של שתייה מומתקת בסוכר . 
אם יש אפשרות לאכול - עדיף לשתות כוס שתייה מומתקת בסוכר ולאכול 2 ביסקוויטים או קרקרים ( ששווים למנת תחליף אחת ללחם ) . לסיכום סוכרתיים חייבים להמשיך ולשמור על הוראות הטיפול בסוכרת - לשמור על סדר היום הרגיל , עד כמה שניתן , לאכול על פי המומלץ , ואם מקבלים טיפול תרופתי - להקפיד ולקחת אותו במינון ובזמנים המומלצים . 
בעת השהייה במקלט , יש לנהוג בהתאם להמלצות שפורטו לעיל . 
מטופלים באינסוליןמי שמקבל זריקות אינסולין , צריך לדאוג שבמקלט / חדר ממוגן יהיה כל הציוד הדרוש להזרקה : • מזרקי אינסולין / עטי אינסולין . 
• בקבוקוני אינסולין . 
• מכשיר לבדיקת סוכר , דוקרנים ומקלונים - למי שמשתמש בהם באופן שוטף . 
• מקלונים לבדיקת אצטון בשתן ( למי שנוהג להשתמש בהם ) . 
• 2 בקבוקוני גלוקגון ומזרקים מתאימים ( למי שנוהג להשתמש בהם ) . 
הציוד צריך להיות ארוז בקופסה מפלסטיק , מתכת או זכוכית , כשהיא סגורה היטב . 
אין להשתמש באריזות קרטון . 
מהו הטיפול המומלץ ? 
בדרך - כלל , אין לשנות את מינון האינסולין היומי , וכן אין לשנות את התפריט ואת זמני הארוחות המותאמים לטיפול התרופתי . 
אם הזרקתם אינסולין לפני הכניסה למקלט / חדר ממוגן ולא הספקתם לאכול - הקפידו לשתות לפחות 2 כוסות שתייה מומתקת . 
אם מתאפשר , עדיף לאכול 4 ביסקוויטים ( ששווים 2 מנות תחליף ללחם ) , במקום שתייה מומתקת בסוכר . 
אם מועד הזרקת האינסולין הגיע ואתם נמצאים במקלט / חדר ממוגן אפשר לדחות את קבלת זריקת האינסולין , וכן את הארוחה שיש לאכול בעקבותיה , עד לשעה וחצי לאחר המועד בו היה צריך להזריק . 
אם נמצאים במקלט / חדר ממוגן וחלפה שעה וחצי מהמועד בו צריך להזריק אינסולין - במקרה בו אין ברשותכם מכשיר לבדיקת רמת סוכר הדם - יש להזריק את האינסולין בהתאם למינון הרגיל ולשתות שתייה מומתקת בסוכר בכמות של 1.5 כוסות . 
אם מתאפשר - עדיף לשתות כוס אחת של שתייה מומתקת בסוכר ולאכול 2 ביסקוויטים או קרקרים . 
במקרה בו יש ברשותכם מכשיר לבדיקת רמת סוכר הדם - רצוי לבדוק את רמת סוכר הדם . 
אם תוצאת הבדיקה היא מתחת ל - 70 % מג - יש לשתות כוס שתייה מומתקת בסוכר , ואם מתאפשר עדיף לשתות חצי כוס שתייה מומתקת בסוכר ולאכול 2 ביסקוויטים או קרקרים . 
אין להזריק את האינסולין . 
לאחר כחצי שעה , כדאי לבדוק שנית את סוכר הדם ולוודא שלא מתפתח מצב של היפוגליקמיה . 
במקרה של היפוגליקמיה : אם אתם חשים בסימני היפוגליקמיה ( רמה נמוכה של סוכר הדם ) , כמו הזעה מרובה , רעב פתאומי , חולשה , סחרחורת או בלבול - יש לשתות מיד 2 כוסות לפחות של שתייה מומתקת . 
אם יש אפשרות , עדיף לשתות כוס אחת לפחות של שתייה מומתקת , או לחילופין למצוץ 4 קוביות סוכר , ומיד אחר - כך לאכול 2 ביסקוויטים או קרקרים ( ששווים למנת תחליף אחת ללחם ) . 
יש לנהוג כך , אם מתפתח מצב של היפוגליקמיה בעת שהותכם במקלט / חדר ממוגן , בין אם הזרקתם אינסולין ובין אם לא . 
באדיבות שירותי בריאות כללית . 
בואו לדבר על זה בפורום סוכרת ובפורום התמודדות עם מצבי מתח ולחץ . 
פורסם לראשונה בתאריך 18 - 7 - 2006 
