ניתוח הקטרקט הפך במרוצת השנים האחרונות לאחד הניתוחים השכיחים בתחום רפואת העיניים . 
קטרקט הינו מצב בו עדשת העין השקופה הופכת עכורה ( בעיקר בגלל הזדקנות ) . 
כתוצאה ממצב זה מורגשת ירידה בחדות או באיכות הראייה ועד לכדי עיוורון . 
לאחר הסרת הקטרקט בהליך ניתוחי מושתלת עדשה תוך עינית מלאכותית . 
העדשות התוך עיניות בהן נעשה שימוש כיום אינן מאפשרות יכולת מיקוד ומחייבות את החולה להרכיב משקפיים . 
בניגוד לאלו , מפתחת חברת ניולנס ( NuLens ) עדשה תוך עינית מתמקדת , שתאפשר מיקוד לטווח הקרוב והרחוק ללא צורך במשקפים . 
העדשה עשויה חומרים ביו - קומפטיביליים לא רעילים שאינם יוצרים תגובה כימית או חיסונית בתוך העין . 
העדשה נעזרת בפעילות הטבעית של מערכת שרירי העין אשר נרתמים לשינוי קימור העדשה . 
מזרקים אוטומטיים לאנשים הפוחדים ממזרקים קו חדש של מזרקים אוטומטיים להזרקה עצמית . 
מדובר במוצרים בהם המחט מוסתרת בכל שלבי תהליך ההזרקה ( לפני , בזמן ולאחר ההזרקה ) , ולחיצת כפתור פשוטה מפעילה אוטומטית את החדרת המחט עם התרופה . 
המזרקים מיועדים לשימוש עם התרופות החדישות ביותר ( תרופות ביוטכנולוגיות ) , הניתנות בדרך כלל בהזרקה עצמית בביתו של המטופל . 
בין המוצרים החדשים שתציג חברת אלקם מדיקל ( Elcam ) לראשונה בתערוכה : מזרק חד פעמי להזרקה אוטומטית עצמית , מחט אוטומטית , שנועדה לחיבור לכל מזרק סטנדרטי ומזרק אוטומטי רב פעמי , העושה שימוש במחסניות . 
החדרת תרופות לגוף דרך העור 
חברת טרנספארמה ( TransPHarma ) פיתחה מערכת ה?מורכבת ממכשיר בגודל כף יד הפועל באמצעות סוללה , וממדבקה המחוברת אליו המכילה את התרופה . 
מניחים את המדבקה על העור ולחיצה קלה על כפתור במכשיר משחררת את התרופה דרך העור אל מחזור הדם . 
הטכנולוגיה החדשנית מאפשרת יצירת תעליות מיקרוסקופיות בשכבת העור העליונה , שדרכן משוחררות התרופות אל מחזור הדם . 
המערכת מאפשרת הולכת מגוון רחב של תרופות , ולאחרונה , זכתה החברה להיכנס לרשימת 100 חברות הסטארט - אפ המובילות במזרח התיכון , אירופה ואפריקה . 
מכשיר הדמיה תלת מימדי לאבחון וטיפול בסרטן השד חברת הליקס ( Helix ) פיתחה מכשיר הדמיה חדש , שבעזרתו יקבלו הרופאים הדמיות תלת - מימדיות באיכות גבוהה של השד . 
המכשיר סורק אוטומטית את כל רקמת השד ומפיק הדמיית אולטרה - סאונד של השד בתנועה סיבובית . 
התוצאה התלת מימדית מונעת פספוסים ומקלה על מציאת סרטן בשד . 
במהלך ביצוע הבדיקה , ניתן אף לשלב יד רובוט אוטומטית , בשליטת מחשב , לטיפול ולהוצאת ביופסיה במקום הפגוע . 
בדיקת רמת הסוכר בדם - ללא דקירת מחט מכשיר המבוסס שידור אותות אופטיים , מסוגל למדוד את רמת הסוכר בדם ללא כל צורך בדקירת מחט . 
ההפעלה פשוטה : מלבישים טבעת - מדידה קטנה על האצבע , הטבעת מפעילה לחץ על האצבע , עוצרת את זרימת הדם לכמה שניות ושולחת אותות אופטיים המגיעים עד כלי הדם שבאצבע . 
היא מסוגלת לבדוק בין השאר מרכיבים שונים בדם , דוגמת סוכר , המוגלובין או חמצן . 
נתוני המדידה מועברים אל מסך קטן . 
הפיתוח של חברת אורסנס ( OrSense ) , מיועד לחולי סוכרת ויאפשר מדידות תכופות ושליטה טובה יותר במחלה . 
סחוס מפרקי המוכן מראש להשתלה חברת קרטיקיור ( CartiCure ) , מחממת NGT , פיתחה סחוס , המוכן מראש להשתלה , לריפוי פציעות ברך , קרסול ומפרקים נוספים . 
הפיתוח מאפשר ייצור סדרתי של סחוסים לטיפול במפרקים פגועים . 
הפיתוח מהווה גישה חדשנית - הסחוס מופק ממפרק הלסת של חזירונים בני יומם . 
תאים אלה ייחודיים ביכולתם ליצור סחוס מפרקי איכותי , ובהתבסס על מקור תאים זה , יקבלו הפצועים סחוס חדש . 
מחיר הטיפול צפוי להיות נמוך משמעותית בהשוואה לתהליך המקובל כיום , לאור האפשרות בקיום ייצור סדרתי של הסחוסים . 
כלי דם מלאכותיים 
מחלות לב וכלי הדם הינן הגורם הראשון לתמותה בעולם המפותח , והרופאים צריכים תחליפי כלי דם מלאכותיים להשתלה בבני אדם , שתכונותיהם ידמו ככל האפשר לכלי הדם הטבעיים . 
חברת ניקסט ( Nicast ) פיתחה כלי דם מלאכותיים שפותחו בטכנולוגיית ננו - עיבוד פולימרים , שלהם תכונות המדמות כלי דם טבעיים . 
קוטרם כאלפית עובי השערה ובתהליך קליטת ההתקן על ידי הגוף , נוצר כלי דם שעם הזמן נטמע בגוף . 
אחת מהתכונות הבולטות הן האטימה העצמית המתרחשת בדופן כלי דם זה לאחר דקירתו - תכונה הנתפסת כחיובית ביותר בהקשר של שימושם בחולי דיאליזה . 
תוכנה לניתוח פעילות מערכת העצבים תוכנת מחשב חדשה פותחה לפיקוח על הליכי השיקום מפציעות ספורט , פציעות חוט שדרה , ועל טיפול בפרקינסון ואפילפסיה . 
'יישום', החברה לפיתוח המחקר של האוניברסיטה העברית , פיתחה את תוכנת ספינלקור ( Spinalcore ) , על מנת לקבל מידע סטטיסטי על פעילות מערכת העצבים במצבים שונים . 
התוכנה מנתחת את האותות העצביים במישור הזמן והתדר ונותנת בידי הרופא כלי אמין להערכת תפקודה של המערכת . 
כך , מתאפשר מעקב אודות הליכי השיקום וההחלמה מפגיעות עצביות . 
מצלמה לגילוי סרטן במעי הגס סרטן המעי הגס , גורם התמותה מסרטן השני בשכיחותו , הוא הסרטן היחיד באדם הניתן למניעה באמצעות גילוי מוקדם והסרת הפוליפים המתגלים בעת הבדיקה . 
חברת הסטארט - אפ ג'י איי ויו ( GI VIEW ) פיתחה מכשיר בדיקה שבקצהו מצלמה . 
מבנה האיירוסקופ ( Aer-O-Scope ) מסייע לגילוי הגידולים במעי , ברמת דיוק מקסימלית . 
לראשונה , מאפשרת המצלמה צילום מלא ( 360 מעלות ) של המעי , ללא איזורים מתים . 
המכשיר הינו חד פעמי ותחנת העבודה קומפקטית וניידת . 
הבדיקה קלה לביצוע , איננה טראומתית לנבדק ואיננה מחייבת טשטוש . 
בנוסף , ניידות המכשיר תאפשר לרופא להגדיל את מספר הבדיקות המבוצעות ביחידת זמן . 
ה'דור הבא ' של מכשירי הא.ק.ג . 
בי אס פי ( BSP ) פיתחה מערכת המאפשרת זיהוי מחלות לב במהימנות גבוהה יותר מהתוצאות המתקבלות בבדיקת א.ק.ג . 
רגילה , ובשלבים מוקדמים של המחלה . 
הטכנולוגיה המבוססת על ניתוח ממוחשב מתקדם של אות הא.ק.ג , המוקלט בהליך הזהה לבדיקה הסטנדרטית , תיושם במערכות חדשניות לבדיקות מאמץ , במכשור ביתי לבדיקת מצב הלב , מוניטורים בבתי חולים , הולטרים וקוצבי לב . 
המערכת , אשר כוללת חומרה ותוכנה מתוצרת החברה , אושרה על ידי רשויות התקינה האמריקאיות ( FDA ) והאירופאיות ( CE ) . 
תוצאות ניתן כבר לראות בקופת - חולים מכבי . 
קוצב חשמלי לחולי לב חברת ביוקונטרול מדיקל ( BioControl ) פיתחה מכשיר לטיפול יעיל באי ספיקת לב דרך גירוי עצב הואגוס , שישלח אותות הרגעה ללב . 
ניסויים הראו שגירוי עצב הואגוס מגביר את זרימת הדם ללב , מפחית את הסיכון היחסי למוות ומועיל לחולי לב . 
המערכת כוללת סטימולטור עצבי , אלקטרודת חישה ואלקטרודת עצבוב , המושתלים מתחת לעור החזה . 
טיפול המערכת הוא לחלוטין הפיך והמערכת ניתנת לכיבוי או להסרה מהגוף בכל עת . 
שתל למיקוד הקרנות 
שתל פולימרי מתכלה של יישום והדסית ימקד את ההקרנות במהלך טיפולי הקרנה של חולי סרטן וימנע התפתחות של גרורות סרטניות . 
השתל המתכלה , הפולט קרינה רדיואקטיבית שאינה מזיקה , מוחדר לגוף לאזור בו הוסרה גרורה סרטנית ומאפשר לרופא בהקרנות הבאות למקד את ההקרנה . 
כך הוא משפר משמעותית את איכות חיי החולה . 
השתל בטיחותי , אינו מגרה את הרקמות בהן הוא שוהה , ויעיל במניעת גידולים חוזרים . 
הטכנולוגיה נמצאת בבעלות יישום והדסית . 
נוגדן לטיפול בדלקת פרקים כרונית 
חברת מיימונידקס ( Maimonidex ) , מחממת רד ביומד , פיתחה נוגדן , ראשון מסוגו , למניעת התפתחות דלקות במפרקים . 
דלקת פרקים פוגעת כיום בכ - 2 % מהאוכלוסייה במדינות המערב ובהיותה מחלה כרונית , היא מחייבת טיפול ארוך ויקר . 
בעזרת הנוגדן החדשני , יתגבר החולה על המחלה ללא עול כלכלי . 
כיום לא קיימת תרופה ספציפית לדלקת הפרקים הכרונית ; הטיפולים הקיימים הינם בעיקר ברמת הסימפטומים , והנוגדן החדש יהיה הראשון שייתן מענה למחלה עצמה . 
מכשיר בדיקה לטיפול לא פולשני במחלת החזר - קיבתי - ושטי חברת מדיגוס ( Maedigus ) , פיתחה את אנדוסקופ ה - SRS , לטיפול לא פולשני במחלת החזר קיבתי - ושטי , אחת המחלות הכרוניות הנפוצות ביותר בעולם המערבי . 
האנדוסקופ יחליף חלק ניכר מהניתוחים המקובלים כיום לטיפול במחלה . 
בניתוח סטנדרטי נכנסים דרך מספר נקבים לקיבה , לוקחים את החלק העליון ומלפפים סביב הוושט . 
מדיגוס עושה את אותו ניתוח רק מבפנים , דרך הנקבים הטבעיים של הגוף , ללא הרדמה מלאה וללא פתיחה , או ניקוב של חלל הבטן , וזאת על - ידי יצירת מבנה אנטומי מיוחד , שמצליח למנוע את חזרת נוזלי הקיבה לוושט . 
התקן חדשני למיצוי דם טבורי כמקור לתאי גזע 
הרפואה חותרת לכך , שהשתלות תאי הגזע יטפלו בלמעלה מ - 80 מחלות והפרעות שונות . 
חברת סיטוג'ן ( SituGen ) , מחממת רד ביומד , מפתחת התקן חדש שיסייע בהפקת אותם תאי גזע באמצעות לקיחת דם מהתינוקות בעת לידתם . 
המכשיר ממלא את החלל בתחום בנקאות תאי הגזע הטבוריים . 
בהשוואה לטיפול בתאי גזע עובריים , לתאי גזע מדם טבורי יש את היתרון האתי והם משאב זמין ללא מגבלה . 
הפוטנציאל של מקור זה לתאי גזע אינו מנוצל כיאות ונאספת כמות מוגבלת מדם זה . 
כפיתרון למצב זה , פותחה הטכנולוגיה למיצוי מרבי של תאי הגזע הטבוריים הזמינים . 
בואו לדבר על זה בפורום מידענות רפואית - תמיכה . 
