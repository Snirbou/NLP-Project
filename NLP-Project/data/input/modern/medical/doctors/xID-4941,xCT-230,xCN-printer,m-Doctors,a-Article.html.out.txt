הלחץ והחרדה , אתם מתמודדים תושבי הצפון , עלולים לעורר אלרגיות רדומות , או להחמיר אלרגיות קיימות , במיוחד בקרב ילדים , כך אומר דר איתי נוימן , מנהל המחלקה לאלרגיה ולאסטמה בבית החולים הרצליה מדיקל סנטר . 
אלרגיה היא תגובה בלתי רגילה לגורמים סביבתיים , ביולוגיים , פיזיקליים , כימיים ונפשיים . 
הבסיס לבעיה הוא גנטי : כשאדם בעל נטייה גנטית פוגש בגורם מעורר , כמו מצבי לחץ , מתח ותסכול , אקלים , מזון תעשייתי ועוד , הוא מפתח מצב של מחלה שהביטוי שלה משתנה . 
לתנאי הלחץ , שעלולים להוות כר פורה להתפרצות של אלרגיות רדומות , מצטרף גורם נוסף שעלול להחמיר את הבעיה לאלו שכבר סובלים ממנה , או לאלו להם נטייה גנטית לכך - הישיבה במקלט . 
קרדית אבק הבית , ששוכנת בעיקר במקומות סגורים ולא מאווררים ( כמו מקלטים ) , היא חרק מיקרוסקופי , בגודל שלוש עשיריות המילימטר שגדל בסביבה ביתית בלבד . 
הקרדית ניזונה בעיקר מקשקשים שנושרים מעור האדם ומחומרים אורגניים אחרים באבק . 
היא חודרת לדרכי הנשימה לריריות האף ולעיניים , ויוצרת תגובה אלרגית בקרב אנשים בעלי נטייה גנטית לפתח תגובה זו . 
מה מייחד אלרגיה של ילדים ? 
המצב הופך לבעייתי יותר כשמדובר בילדים , להם דרכי נשימה קטנים יותר , וכמויות של ליחה עשויות להצטבר בדרכי הנשימה , להפריע לנשימה סדירה וליצור שיעול טורדני שמדמה אסטמה . 
קרדית האבק אינה הבעיה היחידה שאיתה יאלצו להתמודד אלו שיושבים במקלטים . 
המזון שאנו לוקחים איתנו למקלטים - בדרך כלל מזון משומר , עלול להניב תגובות אלרגיות קשות ומגוונות . 
שכן רבים , בעיקר ילדים , אלרגיים לחומרים משמרים ולצבעי מאכל . 
התגובות עלולות לנוע מהיפראקטיביות ועד לקשיי נשימה . 
גם שוקולדים , שנועדו לעודד את הילדים בעת השהייה במקלט , עשויים להוסיף למתח ולהיווצרות מוגברת של ליחה . 
בעיה נוספת עלולה להיווצר אם אתם או שכניכם לוקחים אתכם למקלט את חיות המחמד שלכם . 
אנשים רבים אלרגיים לחתולים ולכלבים , והמצב עלול להחמיר בשל הקרבה אליהם , והשהייה אתם באותו החלל . 
על ההורים לגלות בראש ובראשונה ערנות למצבו של הילד . 
לאחר שהתעורר החשד , יש צורך לוודא , על ידי בדיקות מקצועיות , את המניע לבעיה ואת דרכי הטיפול , במרפאות מקצועיות . 
בואו לדבר על זה בפורום אלרגיה ואסתמה ובפורום רפואת ילדים . 
פורסם לראשונה בתאריך 6 - 8 - 2006 
