חברת ביוקורד יוצאת בקריאה לכנסת לעגן בחוק את חובתם של רופאים להביא לידיעת משפחות את דבר האפשרות להירשם לשירות איסוף דם טבורי . 
בפנייתה לח"כ משה שרוני , יו"ר ועדת הבריאות של הכנסת , אומרת החברה כי עיגון בחקיקה של נושא חשוב זה , ישרת ציבור נרחב של יולדות אשר אינו מודע ליכולתו לאסוף דם טבורי לשם הצלת חיים . 
בפנייתה מבקשת חברת ביוקורד , המשמשת כבנק לשימור תאי גזע שמקורם בדם חבל הטבור , להשוות את המצב בארץ למדיניות הנקוטה בחול . 
חברות הביטוח בחול מנחות את הרופאים , לספק למשפחה המטופלת מידע על האפשרויות השונות בנושא הדם הטבורי ולתעד בכתב את הנושא , בתיק האישי של המטופלת , אחרת - לא תכסה אותם פוליסת האחריות המקצועית . 
לדברי מיקי שחם , מנכל החברה , בחלק ממדינות ארצות הברית החלה חקיקה להסדרת התחום ובחלק ממדינותיה מחוייבים כיום הגינקולוגים להביא לידיעת המשפחה את דבר האפשרות לשמר את הדם הטבורי . 
החקיקה החלה עקב תביעות רשלנות , אשר הוגשו כנגד רופאים שלא יידעו את המשפחות ובחלוף זמן , עלה הצורך הרפואי במשפחה בתרומה וזו לא הייתה זמינה . 
תאי הגזע , שביכולתם לייצר את כל אחד מסוגי התאים הרבים המצויים בגוף האדם , נלקחים מהתינוק בלידתו ויכולים להציל את חייו וחיי בני משפחתו . 
המחקר הרב בתחום פורץ דרכים חדשות לעתים תכופות מתפרסמים גילויים וטיפולים חדשים . 
ברחבי העולם התבצעו עד עתה אלפי השתלות של תאי גזע טבוריים כטיפול במחלות ממאירות וגידולים סרטניים ואף במחלות שאינן ממאירות . 
עניין הקהילה הרפואית בארץ בדם טבורי כמקור לתאי גזע להשתלות עלה דרמטית בשנים האחרונות , אומר שחם . 
מאז ההשתלה הראשונה של תאי גזע טבוריים גדל השימוש במקור זה כתחליף לתרומות מוח עצם , זאת משום העובדה שתאי הגזע הטבוריים הינם איכותיים הרבה יותר מתאי מוח עצם . 
בארץ פועלים כיום שני בנקי דם טבורי ציבוריים - האחד של מדא והשני של ביהח תל השומר וארבעה בנקים פרטיים . 
הליך בחירת ודרך איסוף הדם הטבורי ( בין אם בבנק פרטי ובין אם בבנק ציבורי ) , צריך להיות , מטבע הדברים , באחריותה הבלעדית של היולדת ומשפחתה , אך חובה שהאחריות תלווה בידיעת כל השיקולים בעד ונגד בחירה זו או אחרת , אומר שחם . 
