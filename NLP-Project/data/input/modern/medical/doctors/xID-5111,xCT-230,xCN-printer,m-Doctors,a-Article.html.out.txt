אחת התופעות האנושיות המרתקות ביותר במלחמה הייתה הצורך הנפשי העמוק של פצועים לדבר ולספר על מה שעבר עליהם , כך סיפרה דר עירית מרטיק , הפסיכיאטרית של מחלקת הטראומה ברמבם , ביום העיון בתי חולים תחת אש , שהתקיים אתמול במרכז הרפואי רמבם , בשיתוף צמרת משרד הבריאות , קצין רפואה ראשי ומנהלי בתי חולים בצפון , ועסק בהפקת לקחים והכנת מערכת הבריאות לקראת המלחמה הבאה . 
נוהל העבודה הרגיל שלנו , אמרה דר מרטיק , הוא להתחיל בהענקת טיפול פסיכיאטרי לפצועים מהר ככל האפשר , אך מבלי להפריע לרופאים העוסקים בטיפול הגופני הנדרש . 
במלחמה הזו נתקלנו לא אחת במקרים של חיילים פצועים שהשתוקקו לדבר , לעתים אפילו לפני קבלת הטיפול הרפואי . 
הם רצו לדבר על חבריהם שנהרגו או נפצעו , על החוויות הקשות שעברו , על הבלאגן בשטח , על ההמתנה הממושכת לחילוץ ופינוי ועל מוראות המלחמה . 
כ - 50 % מהחיילים נזקקו להתערבות פסיכיאטרית כלשהי . 
רבים מהפצועים , בעיקר מילואימניקים , הביעו תחושה של כישלון אישי שנבע מפער בדימוי העצמי שלהם . 
כאשר הם שירתו בסדיר הם לא פחדו מכלום ואילו במלחמה הזו הם חוו פחד , שאצל לא מעטים נבע מתוך החשש שיש להם מה לאבד - משפחה , אשה , ילדים , עבודה . 
אחת המסקנות היא שיש להכין את חיילי המילואים גם מבחינה נפשית . 
אין תקציב לצפוןבמסגרת יום העיון עלתה בהרחבה שאלת המיגון הנדרש לבתי החולים . 
דר משה מייכלסון , מנהל רפואה דחופה וטראומה ברמבם , הבהיר כי מן הבחינה התקציבית אין אפשרות למגן את כל בתי החולים בצפון ואחריהם את כל בתי החולים האחרים בארץ שאולי יותקפו במלחמה הבאה . 
לדבריו , במקום להשקיע במיגון , עדיף להפנות את הכספים לשיפור השירותים הרפואיים , וכך ניתן יהיה להציל חיים בהיקף רחב יותר מזה שניתן רק במסגרת המיגון . 
פרופ ' שאול שאשא , מנהל ביהח גליל מערבי בנהריה , טען כי יש להשקיע במיגון בתי החולים , כולל בניית מתקנים תת - קרקעיים למקרי חירום , כפי שנעשה בבית החולים בנהריה . 
מיגון אינו כל כך יקר כפי שחושבים , אמר שאשא , אם מתכננים אותו בזמן לפני תחילת הבינוי ומשתמשים במבנים המוגנים לפעילות השוטפת . 
ברור שמיגון בניינים קיימים הרבה יותר יקר . 
ביום העיון הושמעה ביקורת בנושא ויסות הנפגעים במהלך המלחמה . 
פרופ ' שמואל שפירא מהדסה ירושלים טען , כי למרות שרמבם תיפקד באורח מצויין במהלך המלחמה , היה צורך לווסת את הפצועים ולהעבירם לבתיח במרכז הארץ כדי להימנע מעומס , וגם עקב התשישות שנוצרת עם משך הלחימה הן בצוות הרפואי והן במערך התומך . 
תאל דר חזי לוי , קצין רפואה ראשי , הסביר את שיקולי הוויסות של מערכת הרפואה הצהלית וטען כי במלחמת הנוכחית , בגלל קשיי השטח בלבנון וכתוצאה מקשיי חילוץ הפצועים מאתרי הלחימה , התארך מאד משך הזמן שנדרש לפינוי פצועים . 
במקרים מסוימים נדרשו יותר מעשר שעות עד שהמסוקים או הלוחמים בשטח הצליחו להוציא את הפצועים ממתחמי הקרבות . 
התוצאה הבלתי נמנעת : הצורך לתת לפצועים את הטיפול הרפואי המהיר ביותר במתקני רפואה ראשיים , כמו רמבם . 
הטסת פצועים מן הסוג הזה למרכז הארץ הייתה עלולה לגרום , במקרים מסוימים , אפילו למותם של הפצועים . 
עם זאת , ציין דר לוי , עשרות פצועים הועברו לטיפול במרכז הארץ , אחרי שאובחנו וקיבלו טיפול רפואי ברמבם ואחרי שהסתבר כי לא ייגרם להם כל נזק אם יועברו דרומה . 
בואו לדבר על זה בפורום טראומה והלם - קרב . 
פורסם לראשונה בתאריך 10 - 10 - 2006 
