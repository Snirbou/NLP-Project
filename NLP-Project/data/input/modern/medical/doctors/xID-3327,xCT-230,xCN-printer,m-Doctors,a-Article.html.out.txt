צעד קטן לאדם ניר צורן , חולה במחלת ניוון השרירים A.L.S , החליט לצאת למסע רגלי לאורך שביל ישראל על מנת להגביר את המודעות הציבורית למחלה ולצורך באיסוף כספים למימון מחקר המיועד למציאת תרופה למחלה . 
שביל ישראל הוא שביל הליכה הנמשך לאורך כ - 850 ק"מ מדן ועד אילת . 
בכוונת ניר לעבור מספר קטעים של השביל בדרום . 
מחלת ניוון השרירים A.L.S היא מחלה נדירה וחשוכת מרפא . 
בישראל ישנם 400 חולים במחלה , הנחשבת עדיין כתעלומה בעולם הרפואה . 
איש אינו יודע מה הסיבות לפריצתה ואין לה כל תרופה . 
מדי שנה מתים בישראל מניוון השרירים איי.אל.אס 100 איש . 
ניר צורן , חבר מושב אביגדור בן 41 , גילה שהוא חולה במחלת ניוון השרירים איי.אל.אס לפני כשנתיים . 
מאחר והמחלה היתה בשלביה הראשונים והתפתחה למרבה המזל בקצב איטי הוא החליט להמשיך ככל האפשר באורח חייו הרגיל , כמחנך ומרכז שכבה בבית הספר האזורי באר טוביה . 
בתקופה האחרונה הוא הרגיש שבשל המחלה כושר התנועה שלו נפגע ועל כן החליט להודיע לכל מכריו על המחלה ולהפסיק מיד לאחר חג החנוכה את עבודתו בבית הספר . 
לדבריו , זמנו הולך ונהיה יקר והוא מעונין להנות ככל האפשר מכל רגע בחייו . 
בקרוב יצא ניר , בליווי קבוצת חברים ובני משפחה , למסע לאורך שביל ישראל על מנת להגביר את המודעות הציבורית למחלה ולצורך באיסוף כספים למימון מחקר מדעי למציאת תרופה למחלה . 
בתום המסע הרגלי , בחודש ינואר , יצא ניר עם רעיתו וילדיו לטיול בקרוון בניו זילנד . 
ניוון שרירים מהו ? 
מחלת ניוון השרירים אי.אל.אס , הנקראת גם לו גריג , היא המחלה הקשה והאלימה ביותר מקבוצת המחלות הניווניות הפוגעות בתאי העצב המוטוריים . 
התקדמות המחלה גורמת להרס תאי העצב וכתוצאה מכך השרירים נחלשים עד לשיתוק מוחלט . 
המחלה אינה פוגעת בשום שלב בכושר השכלי והחולה מודע למצבו המתדרדר . 
בין האישים המוכרים שחלו במחלה פרופ ' סטפן הוקינגס וחיים בר לב זל . 
המחלה נדירה , בישראל ישנם כ - 400 חולים בשלבים שונים של המחלה , והיא כיום חשוכת מרפא . 
לאנשי המחקר והרפואה אין עדיין שום מידע לגבי הסיבות להתפרצות המחלה . 
היא תוקפת צעירים ומבוגרים . 
ידוע שהמרכיב הגנטי הוא שולי ביותר והגורמים האחרים כאמור עדיין עלומים . 
חברות התרופות לא מיקדו עד כה מאמצי מחקר במציאת תרופה למחלה , יתכן שהסיבה לכך היא נדירות המחלה והפוטנציאל הכלכלי הנמוך שיש לתרופה . 
עמותת ישראלס - IsrA.L.S - הוקמה לפני כחצי שנה ביוזמת דוד כהן , איש עסקים חיפאי שחלה במחלה . 
העמותה גייסה עד כה רבע מיליון דולר והיעד בשבוע המודעות ובארועים שיהיו לאחריו הוא להגיע לסכום של מיליון דולר , שיאפשר פתיחת מעבדה לחקר האי.אל.אס באחד המוסדות האקדמיים או הרפואיים בארץ וגיוס רופאים ומדענים . 
בועדה הרפואית של העמותה חברים פרופ ' פרץ לביא , המשנה לנשיא הטכניון , פרופ ' נאווה זיסאפל , ראש הקתדרה לאיי.אל.אס באוניברסיטת תל אביב ואישים נוספים . 
בואו לדבר על כך בפורום מידענות רפואית פורסם לראשונה בתאריך 11 - 12 - 2004 
