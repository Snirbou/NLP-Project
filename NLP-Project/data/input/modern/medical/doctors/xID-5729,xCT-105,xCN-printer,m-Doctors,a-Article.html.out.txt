בחירת בית דיור מוגן עבור בני גיל הזהבמאת : טליה קורןההחלטה לעבור לבית אבות או לבית דיור מוגן היא לא פשוטה . 
לאחר שהחלטתם על הצעד המשמעותי , צריך לבדוק מהן האפשרויות ומתוכן להחליט על המקום המתאים ביותר עבורכם . 
טיפים לקראת ההחלטה בבחירת בית דיור מוגן : • ייעוץ והכוונה : ישנן חברות פרטיות לייעוץ והכוונה לבתי אבות , שלאחרונה נכנסו גם לנישת הייעוץ לבתי דיור מוגן , ובראשן עומדים עובדים סוציאלים . 
רובן ככולן אינן גובות תשלום עבור הייעוץ , ולמעשה זוכות בעמלה מצד בית הדיור המוגן אליו בחרתם לעבור . 
עליכם להגיע עם רשימת בקשות ( מיקום , עלות וכו' ) ועל הממליץ להתחשב בכך . 
• סקר שוק : מלבד חברות הייעוץ , יכול ( וחייב ) כל אדם השוקל מעבר לבית אבות או לדיור מוגן , לבצע סקר שוק , בהתאם ליכולתו הפיזית והנפשית . 
את הסקר ניתן לערוך לצד העזרה והתמיכה המשפחתית , בעזרת פרסומים בעיתונות , בדיקה באתרי אינטרנט ובפורומים , המלצות של חברים ואפילו שיחות עם עובדי המקום - ניתן לבחור את המקומות אשר מעניינים אתכם ומתאימים לכם . 
בהמשך , חשוב להיפגש עם מנהלי המקום , לבדוק את לוח החוגים ואפילו ליהנות מארוחה בחדר אוכל . 
כל אלו יעזרו לכם לפסול או להמשיך לבדוק את המקום המתאים ביותר עבורכם . 
• בדיקת המבנה והדירה : לבדיקת המבנה בכלל והדירה בפרט , חשיבות מכרעת . 
זה יהיה הבית החדש שלכם וכמו שבדקתם בשבע עיניים כל בית אליו עברתם במהלך חייכם , הדבר אינו שונה . 
בדקו האם האסתטיקה של המקום נעימה לכם , היכנסו לדירתכם הפוטנציאלית - שבדרך כלל תהיה קטנה יותר ממה שהורגלתם אליו , ובחנו האם היא עונה על צרכיכם . 
עצה חשובה : קחו בחשבון שגם אם כרגע אתם עצמאיים לחלוטין , הרי שהמצב ישתנה בתוך מספר שנים . 
לכן , בדקו האם הדירה תוכל להכיל גם מטפלת , למשל , אם תזדקקו לה בעתיד . 
• ההיבט החברתי : סיבה מרכזית למעבר לבית דיור מוגן , היא ההתנהלות החברתית . 
שיעור הספורט בבוקר , חוג הציור אחר הצהריים וההרצאה בערב . 
אך לפני הכל חשבו עם עצמכם , האם תוכלו להסתדר בחברה סגורה ? 
האם אתם טיפוסים חברתיים ותוכלו להסתגל לחיי קהילה צמודים יותר ממה שסביר לוודאי הכרתם ? 
זה לא חשוב רק מבחינת היחס שלכם לחברה , אלא גם מבחינת יחס החברה אליכם . 
• דמי ניהול ואחזקה : מעבר לדמי הפיקדון , אתם למעשה מחויבים בדמי אחזקה . 
אותו סכום שיממן את המציל בבריכה , המנקה שתנקה לכם את הבית , המנוי לעיתון היומי , הארוחות , האחות , העובדת הסוציאלית , ערבי התרבות ועוד . 
מכיוון שאתם מפסיקים לשלם על כל הדברים הנל באופן פרטי , תצטרכו לבדוק כלכלית , כיצד הסכומים שהוצאתם עד עתה מתקזזים עם דמי האחזקה . 
בנוסף , בדקו מהם השירותים עליהם תצטרכו להוציא סכומים נפרדים . 
• התאמת הבית לקהל היעד : החברים שלכם בבית הדיור המוגן ימלאו מעתה את מרבית הזמן הפנוי שלכם . 
בדקו שהם הקהל המתאים לכם והמעניין אתכם . 
סגנון חיים דומה יכול לקשר בין אנשים וההפך . 
אם אתם שומרי מצוות , בדקו שהארוחות כשרות לפי דרישותיכם , ושיש מניין בבית הכנסת . 
• ועדת קבלה : גם אם עד עתה סימנתם וי על כל הדרישות , עדיין תצטרכו לעבור ועדת קבלה לפני הכניסה לבית דיור מוגן . 
בוועדת הקבלה יושבים עובדת סוציאלית , אחות , רופא ומנהל המקום , ועל - פי קריטריונים קבועים מראש בודקים האם יש התאמה בין המקום לבניכם . 
להנהלה של בית הדיור המוגן יש אחריות לא רק כלפי הדייר החדש , אלא גם כלפי המרקם החברתי הקיים . 
בתוך כך , הוועדה בודקת קריטריונים אישיותיים , חברתיים , בריאותיים והאם ישנה תמיכה משפחתית . 
• תמיכה משפחתית : לתמיכה המשפחתית חשיבות מכרעת . 
כשההחלטה לעבור היא בידי הקשיש והוא זוכה לעזרה בכל צעד וצעד - המשבר שלו קטן יותר . 
מנגד , קשיש שנכפה עליו לעבור או שלא עובר בלב שלם , עלול לסבול ממשבר עמוק שיפגע בו , לא רק ברמה הנפשית , אלא גם ברמה הפיזית - בריאותית . 
אם לקשיש יש שני ילדים ושניהם גרים הרחק מעבר לים , הרי שעל ועדת הקבלה להתייחס גם לכך . 
אף אחד מאיתנו לא נהיה צעיר יותר ובריא יותר , ועל בית הדיור המוגן לשקול את מידת אחריותו כלפי מצבו העתידי של אדם ערירי . 
• תהליך המעבר : לאחר שראיתם , בדקתם , שמעתם , הפנמתם ואפילו טעמתם ( וכמובן , שילמתם ... 
.. 
. 
) , מסתיים תהליך החיפוש ומתחיל תהליך המעבר . 
טיפ להקלה על המעבר : אפשרו לילדים ולקרובים להיות לכם לעזר . 
תנו להם לתת לכם להרגיש שיש לכם על מי לסמוך . 
ההחלטה להיפרד מכל מה שהכרתם , להחליט איזה רכוש לקחת ואיזה לא - היא קשה . 
99 % מהאנשים עוברים בהצלחה תהליך זה , אולם ישנו האחוז הקטן שלעולם לא יסתגל למצב החדש . 
• הבית החדש : אחרי ההחלטה , המעבר והמשבר , אתם מתאקלמים בבית החדש . 
למרות הכל , דעו שעם יותר דאגה לחיי חברה תוססים ופחות דאגה לתשלומי חשבונות למיניהם - איכות החיים שלכם תגדל פי כמה . 
הדיור המוגן מספק הגנה פיזית והגנה רפואית - שני דברים קריטיים בחשיבותם לבני גיל הזהב . 
כלה קלהמאת : מירית קרקובסקיתזונה נכונה היא הרגל שכדאי לסגל תמיד - לטובת המראה החיצוני , ובעיקר למען ההרגשה הטובה . 
בערב הגדול בחייך את מעוניינת להיראות במיטבך , מכל הבחינות . 
מראה השמלה תופס משמעות גדולה , ולכן אין דבר מביך יותר מתפרים פרומים או כפתורים שיעופו ברגע החשוב בחייך בשל כרס שטפחה לה , או קילוגרם מיותר . 
בחורות רבות נזכרות לעשות דיאטה ברגע האחרון , אך הן לא מודעות לעובדה שדיאטת כסאח הורסת את חילוף החומרים בגוף . 
משמעות הדבר שכאשר הן ירצו לרדת במשקל לאחר הריונות , יהיה להן קשה יותר . 
דיאטה שאינה מאוזנת גורמת להראות חיוורים ולא בריאים . 
טיפים לכלה לקראת עונת החתונות : • הקפידי לרדת במשקל בצורה הדרגתית ולהוסיף פעילות גופנית , על מנת לעצב את הגוף . 
• הקפידי שהתפריט יהיה מאוזן ויכיל את כל אבות המזון . 
התייעצי עם דיאטנית והקפידי להיפגש עימה לפחות אחת לשבועיים - שלושה ( למרות שלוח הזמנים צפוף ) . 
• מומלץ להרבות בשתיית מים במהלך הדיאטה , לפחות 10 כוסות ביום . 
לשתות כוס מים לפני הארוחה , גם כדי להגביר את תחושת השובע וגם על - מנת שהעור לא ייראה יבש . 
• ירקות : יש להרבות באכילת ירקות . 
בדרך - כלל בדיאטה אין הגבלה של ירקות . 
כדאי להתחיל כל ארוחת צהרים במרק ירקות , מזין ומשביע . 
• מוצרי דיאט : קיימים היום בשוק מוצרים רבים שהם מופחתי קלוריות , כדוגמת לחם קל , או מעדנים ומוצרי חלב דלי שומן . 
יש לשמור על רמה של עד 3 % שומן . 
• התקופה לפני החתונה היא לחוצה . 
במצבי לחץ ישנן שני טיפוסים של כלות : אלה שאינן רוצות לראות אוכל ואלה שמתיידדות עם המקרר וטורפות מכל הבא ליד . 
רצוי לבחון אם המדובר ברעב אמיתי , או שמא מדובר בהרגעת העצבים . 
ברגע שמבינים שהאכילה אינה צורך של הגוף , קל יותר להתמודד עם ההגבלה . 
• ביום החתונה : כתוצאה מסדר היום העמוס והמתח , רוב הכלות אינן אוכלות כמעט דבר ביום זה ומגיעות לחתונה תשושות , רעבות וכמובן עצבניות . 
בטרם צאתך מהבית להכנות , הכיני בקבוק משקה גדול ( ליטר וחצי ) ודאגי שיהיה צמוד אלייך במשך כל היום ( אל תסמכי על זה שתקני בדרך או במספרה ) . 
מומלץ לסיים את הבקבוק עד השעה 13:00 בצהריים , ואחר כך למלא אותו שוב ולהמשיך לשתות ממנו במשך היום . 
כמו - כן בטרם צאתך מהבית בבוקר קחי שלושה פירות . 
תפריט ליום החתונה : ארוחת בוקר קלה : 2 פרוסות לחם , גבינה % , 5 ירקות וביצה / מעדן חלב / אבוקדו . 
ארוחת צהריים : רצוי שתהיה עשירה בפחמימות על מנת שתחזיק לאורך זמן , ותימנע ירידת סוכר בגלל כל המתח והלחץ . 
לדוגמה - מנת פסטה גדולה / פיצה אישית / שני כריכים . 
לא מומלץ לאכול ארוחה עם שום או בצל , מכיוון שאת מועמדת לנשק הרבה אנשים הערב . 
כדאי גם להימנע ממזונות העלולים לגרום לתחושת נפיחות בבטן , לדוגמא : שעועית לבנה , אפונה , כרובית , כרוב וכד' . 
אכלי במקום מוכר ונקי - זה לא הזמן לפתח הרעלת מזון . 
זה גם לא הזמן לנסות מזונות חדשים שלא אכלת אף פעם ( כדי לא לגלות אלרגיה אליהם ) . 
דאגי לזמן ארוחה לפחות כחצי שעה , מקום שקט ושלו עם פרטנר מרגיע . 
מירית קרקובסקי היא דיאטנית קלינית ממרכז מלבי לטיפול בהשמנת יתר במתחם אסותא בתא . 
בואו לדבר על זה בפורום הרזייה ללא דיאטה ובפורום תמיכה ויעוץ לגיל הזהב . 
