עירוי של תרופות כימותרפיות הוא אחד מהטיפולים הבסיסיים העומדים לרשותם של רופאים במלחמתם בגידולים סרטניים . 
כידוע , במקרים מסוימים מצליח טיפול כזה לבלום את הגידול , ובמקרים אחרים הוא נכשל בכך . 
מה מבדיל בין הצלחה לכישלון ? 
צוות של מדענים ממכון ויצמן למדע , בראשותה של פרופ ' הדסה דגני , מהמחלקה לבקרה ביולוגית , מציע תשובה אפשרית מפתיעה לשאלה זו . 
ממצאי המחקר שבוצע בבעלי - חיים , והעשויים להשפיע בעתיד על דרך קביעת הטיפול במיליוני חולי סרטן , מתפרסמים בכתב - העת המדעי Cancer Research . 
השימוש בעירויים המכילים תרופות כימותרפיות מבוסס על ההנחה שזרם הדם יוביל את החומר התרופתי אל תוך הרקמה הסרטנית . 
חדירת החומר אל הרקמה אמורה להתבצע כתוצאה מהתהליך הרגיל של השוואת ריכוזים , כלומר , חומר עובר מאזור של ריכוז גבוה לאזור של ריכוז נמוך , עד שהריכוזים בשני האיזורים הסמוכים מגיע לשוויון . 
אבל , כנגד הכוח של השאיפה להשוואת ריכוזים , פועל במקרים מסוימים הלחץ שמפעילים הנוזלים המצויים בתוך רקמת הגידול הסרטני . 
כשהלחץ הזה מגיע לעוצמה מסוימת , הוא יוצר מעין חיץ המונע את חדירת התרופה , מזרם הדם לתוך הגידול הסרטני . 
מדעני המכון פיתחו דרך למדוד , באופן בלתי חודרני , מתי מתחוללת התופעה הזאת , כלומר , מתי הלחץ התוך רקמתי עלול לסכל את יעילות הטיפול הכימותרפי . 
המחקר שהוביל לפיתוח השיטה התבצע באמצעות מתקני תהודה מגנטיים ( MRI ) דומים לאלה המצויים בבתי - חולים ומכוני מחקר רבים . 
כמודל לתרופה השתמשו המדענים בחומר ניגוד תקני המשמש לבדיקות MRI שגרתיות בבתי - חולים . 
חומר זה הוחדר לגופם של עכברים חסרי מערכת חיסונית , שהושתלו בהם גידולים סרטניים . 
באמצעות אלגוריתם ( מתכון ממוחשב ) שפיתחו , הצליחו המדענים לבחון את הקשר בין מידת החדירה של החומר התרופתי לרקמת הגידול , לבין לחץ הנוזלים ברקמה זו . 
במחקר שהתבצע במכון וכן במחקרים נוספים שבוצעו במקומות שונים בעולם התברר כי היחס הזה משתנה מבעל - חיים אחד למשנהו , מאדם לאדם , ואפילו מרקמה לרקמה באותו בעל - חיים או אדם . 
מהי כימותרפיה ? 
כימותרפיה היא השימוש בתרופות אנטי - סרטניות ( ציטוטוקסיות ) מיוחדות להשמדת תאים סרטניים . 
החלטה על מתן טיפול לפני ניתוח מותנית בשלב הסרטן ( מוקדם או מתקדם ) . 
טיפול זה ניתן לעתים קרובות יותר לאחר ניתוח , כדי להפחית את הסיכון להישנות המחלה ( במקרה כזה הוא מכונה טיפול מסייע , adjuvant therapy ) . 
כמו כן , כימותרפיה ניתנת כאשר הסרטן התפשט לחלק אחר בגוף ( סרטן שניוני או מתקדם ) . כימותרפיה מסייעתלאחר ניתוח , יתכן שהרופא יחליט שתקבל טיפול כימי . 
הדבר נעשה בדרך כלל כאשר הגידול הוסר , אולם עדיין קיים נגע סרטני בבלוטות לימפה סמוכות . 
לעתים מציעים כימותרפיה מסייעת גם לאנשים שבלוטות הלימפה שלהם אינן נגועות , אך בדיקה מיקרוסקופית של הגידול שהוסר מגופם מעידה על סיכון להישנות המחלה . 
המטרה היא להפחית את הסיכון באמצעות מתן טיפול מקדים . 
כיצד ניתנת הכימותרפיה ? 
תרופות כימותרפיות ניתנות בדרך כלל בזריקה לוריד בזרוע או דרך צינורית פלסטיק המחוברת לחזה ( עירוי מרכזי ) . 
לעתים הכימותרפיה ניתנת באמצעות משאבה ניידת קטנה המחוברת לעירוי המרכזי . 
כך ניתן לתת את כמות התרופה הרצויה לתוך זרם הדם על פני תקופת זמן מסוימת . 
משמעות הדבר היא שתוכל לשוב לביתך עם המשאבה ולשהות זמן קצר יותר בבית החולים . 
לחלק מהאנשים שבגופם התפשט הסרטן לכבד , ניתנת הכימותרפיה ישירות לכבד . 
כימותרפיה ניתנת בדרך כלל במחזור טיפולי הנמשך מספר ימים . 
יתכן שתתבקש להישאר בבית החולים לצורך קבלת טיפול זה . 
לאחר הטיפול ישנה תקופת מנוחה של מספר שבועות , המאפשרת לגופך להחלים מתופעות הלוואי של הטיפול . 
לעתים קרובות ניתן לקבל כימותרפיה גם במרפאת חוץ . 
מספר מחזורי הטיפול שתקבל תלוי בסוג הסרטן ובמידת התגובה שלו לתרופות . 
תופעות לוואיכימותרפיה עלולה לגרום לעתים לתופעות לוואי לא נעימות , אך אם אתה סובל מתופעות לוואי שמקורן בגידול , הכימותרפיה עשויה לגרום לך להרגיש טוב יותר על ידי הקלת תופעות אלה . 
רוב האנשים סובלים מתופעות לוואי , אך ישנן תרופות המאפשרות שליטה טובה בהן . 
בואו לדבר על כך בפורום סרטן השד , בפורום תמיכה לבני נוער חולי סרטן ובפורום טיפולים אלטרנטיביים בסרטן . 
פורסם לראשונה בתאריך 26 - 4 - 2006 
