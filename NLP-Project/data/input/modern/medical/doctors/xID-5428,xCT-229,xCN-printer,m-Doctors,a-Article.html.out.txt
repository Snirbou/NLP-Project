לידה מוקדמת מוגדרת כלידה המתרחשת בשבועות שבין 24 ל - 37 להריון ושכיחותה היא בין 6 ל - 8 אחוז . 
בהמשך , כמעט 30 % מסך כל הנשים הנמצאות בשלבי ההריון השונים מפתחות צירים מוקדמים , אך לא אפקטיביים ורק 10 % מהן אכן ילדו בלידה מוקדמת . 
סיכויי ההישרדות של תינוק הנולד לפני השבוע ה - 37 ( המוגדר כפג ) עלו בהדרגה עם השנים הודות לשיפור ביכולת הטיפול ביחידות לטיפול נמרץ ביילודים ופגים . 
כמובן שכל זה תלוי גם במשקל היילוד , גודלו היחסי בעת הלידה , השבוע בו נולד ומידת בשלותו . 
ברור מכאן שלידה בשבוע ה - 24 מסוכנת יותר מלידה בשבועות 32 - 37 . 
מהן הסיבות ללידה מוקדמת ? 
מעניין לדעת שהסיבות ללידה מוקדמת רבות , אך ברוב המקרים הן בלתי ידועות . 
זו גם הסיבה לכך שמניעתה של לידה מוקדמת היא בעייתית במיוחד . 
עם זאת , ישנם מספר מקרים בהם קיים סיכון יתר ללידה מוקדמת כגון : 1 . 
פקיעה מוקדמת של קרומי ההריון ( ירידת מים ) - זוהי הסיבה ללידה מוקדמת בכמעט שליש מהמקרים הקיימים . 
2 . 
זיהומים - זיהום במי שפיר או זיהום בדרכי השתן יכול לגרום ללידה מוקדמת . 
3 . 
לידה מוקדמת או הפלה מאוחרת בעבר . 
4 . 
רחם גדול ומתוח - ריבוי מי שפיר והריון מרובה עוברים . 
5 . 
אי ספיקת צוואר הרחם , נוכחות מומים רחמיים , עובריים או שלייתיים . 
• מקרים בהם לידה מוקדמת הינה הכרחית הם : 1 . 
העובר מת בתוך הרחם . 
2 . 
מצבים של הפרעות השליה , כגון הפרדות מוקדמת של השליה או שלית פתח . 
3 . 
מחלות אמהיות סיסטמיות , כמו סיבוכי יתר לחץ דם , מחלות אוטואימוניות , מחלות כליה , לב , ריאות ואנדוקריניות המסכנים את חיי היולדת . 
חשוב לזכור כי במצבי תזונה לקויים וכן במקרים שהאם מעשנת באופן קבוע ( גם בזמן ההריון ) קיימת גם כן שכיחות גבוהה של לידה מוקדמת , מציין דר דוד חיים , גינקולוג בכיר , אחראי חדר הלידה במחלקה לגניקולוגיה ומיילדות של המרכז הרפואי הלל יפה . 
במקביל , קיימת קבוצה של נשים שאינן שייכות לאף אחת מהקטגוריות הנל אך עדיין עלולות להיות בסיכון גבוה ללידה מוקדמת . 
מדובר בנשים עם סיפור לידה מוקדם בעברן , מצב המחזק את הידיעה לגבי התכנות לידה מוקדמת בעתיד . 
בדומה , נשים שקיימת אצלן התקצרות הדרגתית של צוואר הרחם עלולות להיות בסיכון ללידה מוקדמת , וכן נשים שקיימת אצלן נוכחות של פיברונקטין עוברי ( חלבון עוברי הנמצא במי השפיר ) הנמצא בהפרשות צוואר הרחם . 
אצל נשים אלו מומלץ להיוועץ ברופא המטפל ואולי אף להשתמש במוניטור עוברי ביתי לסירוגין לשם אבחון מוקדם של צירים . 
מהם הסימנים ללידה מוקדמת ? 
קיימים מספר סימנים אליהם רצוי להתייחס על מנת שניתן יהיה לזהות מצב של לידה מוקדמת , ביניהם הישנותם של צירים מוקדמים , מדגיש דר דוד . 
סימנים כגון : פתיחת צוואר הרחם והתקצרותו בשבועות מוקדמים של ההריון , התכווצויות רחמיות עם או ללא כאבים , לחצים מתמשכים בבטן התחתונה ובאגן , כאבי גב תחתון בדומה לקיים בתקופת המחזור והפרשות מימיות או דמיות מהנרתיק . 
לפעמים קשה להבדיל לידה מוקדמת מצירים מוקדמים . 
ההגדרה המקובלת ללידה מוקדמת כוללת מצב בו ישנם 4 צירים ב - 20 דקות ( או 8 צירים ב - 60 דקות ) . 
צירים אלו מלווים בשינוי מתקדם בצוואר הרחם , פתיחת צוואר הרחם מעל 1 סמ ומחיקת צוואר הרחם מ - 80 % ומעלה.מה ניתן לעשות על מנת למנוע לידה מוקדמת וכיצד מטפלים בצירים מוקדמים ? 
ראשית , לידה שהחלה מעבר ל - 34 שבועות אין לעצור אותה מתוך הנחה שקיימת כבר בשלות ריאתית של העובר . 
לעומת זאת , בין השבועות 32 - 34 יש מקום לנסות לדחות את הלידה לפחות ב - 48 שעות , על מנת שיהיה ניתן לקבל טיפול להבשלת ריאות העובר . 
מתחת לשבוע 32 יש לנסות לדחות את הלידה עד מעבר לשבוע 34 . 
שנית , מלבד ההצעה למנוחה , צריכה מוגברת של נוזלים ומניעת מצבי לחץ לאישה , קיימים שיטות וטיפולים עוצרי לידה ( טוקוליטים ) רפואיים הניתנים על ידי הרופא , ביניהם : 1 . 
תרופות נגד כאבים - תרופות נוגדות דלקת , כגון וולטרן ואינדומד . 
מדובר בתרופות שיש בהן תוספת סיכון מעטה לעובר והן נחשבות ליעילות ביותר לעצירת לידה מוקדמת . 
2 . 
תכשירים חוסמי תעלות סידן - עיקר תפקודם הוא מניעת כיווציות השריר החלק . 
השימוש הוא לרוב בתרופה בשם פרסולט או אדלט , שהיא תרופה יחסית בטוחה וחסרת תופעות לוואי משמעותיות ( למעט כאבי ראש ) . 
3 . 
תרופות נוגדות הורמון הצירים - האוקסיטוצין שהוא טיפול חדשני . 
4 . 
נרות פרוגסטרון לנרתיק . 
בואו לדבר על זה בפורום הריון ולידה . 
