הנתונים הבאים לא אמורים לעורר פחד או בהלה , אלא להעלות מודעות : שבץ מוחי מדורג כיום כגורם התמותה השני בעולם . 
על פי תחזית מומחים שהשתתפו בקונגרס העולמי לשבץ מוחי , שנערך בסוף חודש אוקטובר בדראפ , בשנת 2030 שבץ מוחי יהיה גורם התמותה המוביל בעולם . 
סרטן בירידה , שבץ מוחי בעלייההנתונים העולמיים מצביעים על ירידה בתמותה ממחלת סרטן , לעומת עלייה בתמותה משבץ מוחי . 
ההערכות הן שכ - 9 מיליון איש ימותו ממחלת הסרטן ב - 2015 ו - 11.4 מיליון איש ב - 2030 . 
לדברי חוקר סרטן מאנגליה שנאם בכנס , הסיבה לירידת התמותה ממחלת הסרטן במדינות המערב נעוצה במניעה טובה יותר של המחלה ( בעיקר הימנעות מעישון ) , גילוי מוקדם של המחלה ופיתוח תרופות חדישות ויעילות לטיפול במחלה . 
אולם בתחום השבץ המוחי לא נעשתה התקדמות גדולה כמו בתחום הלב והסרטן . 
יור הקונגרס העולמי לשבץ , פרופ ' נתן בורנשטיין , מנהל המחלקה הנוירולוגית במרכז הרפואי תא ומנהל פורום שבץ מוח באתר דוקטורס , אומר כי התמותה משבץ מוחי עשויה לעלות מ - 5.7 מיליון איש לשנה היום ל - 6.5 מיליון איש בשנת 2015 ו - 7.8 מיליון איש ב - 2030 . 
הסיבה לעלייה בתמותה משבץ מוחי נעוצה בשני גורמים : הזדקנות האוכלוסייה ; הגירה של אוכלוסייה מהכפר לעיר ואימוץ אורח חיים שאינו בריא וכולל תזונה שאינה מאוזנת , עישון וחוסר פעילות גופנית . 
מגמה זו צפויה להתחזק ולגרום לכך ששבץ מוחי יהפוך לגורם התמותה מספר 1 , כפי שכבר היום קורה בסין . 
עוד אומר פרופ ' בורנשטיין כי היו עשורים בהם נצפה שיפור בשיעור התמותה משבץ מוחי , בשל טיפול יעיל בגורם סיכון מרכזי שהוא יתר לחץ דם . 
אולם היום , ככל שהאוכלוסייה מזדקנת , הסיכון לשבץ עולה . 
למעשה כל התבגרות בעשור מעלה פי 2 את הסיכון לשבץ , ולכן חשוב מאוד לאמץ אורח חיים בריא , ככל שמתבגרים שכולל תזונה בריאה , הימנעות מעישון ופעילות גופנית . 
בנוסף , הנטייה גוברת בגיל מבוגר ללקות במחלות , כגון סוכרת , לחץ דם גבוה ושומנים בדם שמעלים את הסיכון לשבץ מוחי . 
לדברי סנדרה לוי , יור עמותת נאמן למען נפגעי שבץ מוחי , שהשתתפה בקונגרס , ניתן להוריד את אחוזי התמותה משבץ באמצעות הפניית משאבים למחקרים קליניים והעלאת המודעות למחלה והגורמים לה בקרב הקהל הרחב , כפי שנהוג לטפל היום במחלות לב וסרטן . 
קיימת חשיבות גבוהה להגעה לטיפול מהיר בביח בעת הופעת סימנים מקדימים לשבץ , כגון עיקום פתאומי של הפה , קושי בדיבור , ערפול בעין אחת , הרגשת נימול במחצית הגוף ורפיון פתאומי ביד אחת . 
בואו לדבר על זה בפורום שבץ מוח ובפורום נוירולוגיה . 
פורסם לראשונה בתאריך 16 - 11 - 2006 
