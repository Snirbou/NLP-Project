רשת " מגדל הזהב מעונות מכבי " , המטפלת ותומכת מדי יום במאות קשישים החל מאלו הדרים בדיור מוגן ועד לקשישים סיעודיים , מפרסמת הנחיות ועצות להתמודדות עם מצבי מלחמה ודחק בעיקר באמצעות תמיכה חברתית.דר ורדה גרין , גרונטולוגית , אומרת כי : אחד המשאבים החשובים ביותר להתמודדות של קשישים עם מצבי לחץ הוא הרשת החברתית והתמיכה החברתית שהיא מספקת . 
תמיכה חברתית שמספקת אהבה , תחושת ערך וסיוע מעשי ממתנת תופעת של דחק ( סטרס ) כמו חרדה ודיכאון . 
היא מחזקת את הרווחה הנפשית WELL BEING . 
תמיכה חברתית תורמת לביטחון אישי של האדם המבוגר , לתחושת סיפוק מהחיים וגם שומרת על בריאות טובה . 
לקשישים יש בדרך כלל פחות קשרים חברתיים מאשר לצעירים . 
בני המשפחה מהווים בעיקר את המערכת החברתית התומכת . 
למרות החשיבות של בני המשפחה - חברים וידידים הם קבוצת תמיכה חשובה ביותר ; הם חולקים הווי משותף , ניסיון חיים והיסטוריה משותפת , בעיות משותפות של בריאות וקשרים עם ילדים , לכן קשרים חברתיים טובים תורמים למורל , לאופטימיות ולשמחת חיים . 
אתי אסולין , מנהלת בית דיור מוגן למאות קשישים , מוסיפה : הדיור המוגן מספק מסגרת מגנה במצבי חירום . 
הידיעה שאתה לא לבד , שיש מי שדואג לך , שיש מי שלוקח אחריות ומכוון אותך ודואג לכל מחסורך - מרגיעה את האדם המבוגר שחווה בחייו מלחמות ומצבי אובדן . 
במצבי לחץ יש חשיבות מרובה להמשיך בשגרת החיים ולבצע פעולות של הסחת הדעת . 
פעילויות של הפגת המתח כמו משחקי מחשב , משחקי קלפים , פעילות יצירתית , פעילות אומנותית , מוסיקה וכל פעילות נעימה אחרת - שומרות עלינו . 
פעילות נעימה ומרגיעה בשיתוף עם חברים - הם מתכון מצוין להעביר את הזמן בצורה מוצלחת . 
התעסקות יתר בגורם הלחץ , כמו הנעשה בזירת הלחימה , מגבירה חרדות ומעוררת פחדים , שיכולים לבוא לידי ביטוי גם בסימפטומים גופניים כמו דופק מואץ , כאבי ראש , וסימני חרדה נוספים . 
טיפים להתמודדות עם מצבי מלחמה ומתחדר ורדה גרין 1 . הקשיבו לחדשות לא יותר מפעמיים - שלוש ביום . 
2 . העסיקו את עצמכם בפעולות מגוונות : יצירה , אומנות , משחקי חברה , קלפים . 
3 . הקשיבו למוסיקה מרגיעה . 
4 . עצמו עיניים , הרפו שרירים ודמיינו מקום רגוע בו הרגשתם טוב : שפת הים , צימר בהרים , חופשה חלומית וכו . 
5 . שוחחו לעיתים קרובות עם חברים ושכנים , והיפגשו עם חברים . 
6 . הקפידו על תזונה נכונה , אכלו היטב . 
גילה שובל , מנהלת סיעודיש להכין למקלט : 1 . לבוש נוח ולא לוחץ ( טרנינג ) . 
2 . נעליים נוחות . 
3 . בקבוק מים וחטיף מתוק . 
4 . שמיכה אישית וכרית קטנה . 
5 . מטליות לחות וטישוס . 
6 . עיתון , ספר , חוברת תשבצים . 
7 . טלפון סלולרי . 
8 . מי שמשתמש במשאף - לא לשכוח.דר חיים בראל , מנהל רפואי , גריאטר 1 . קופסת התרופות האישיות ל - 24 שעות . 
2 . כדור נגד כאבי ראש . 
3 . רשימת טלפונים של בני משפחה קרובים . 
4 . כמו בטיסה ממושכת , יש להיזהר מהסכנות שבישיבה ממושכת . 
דליה זמיר , פיזיוטרפיסטית ראשיתבעת השהות במקלט , יש להקפיד על הכללים הבאים : 1 . לא לרוץ ולא לדחוף בעת הירידה למקלט . 
2 . לאחוז במעקה בעת הירידה במדרגות . 
3 . על כל חצי שעה של ישיבה במקלט - לקום ולהסתובב במשך 3 דקות . 
4 . בזמן הישיבה להניע כפות רגליים , גו עליון וכתפיים . 
5 . לפשוט רגליים מדי פעם בעת ישיבה ממושכת . 
6 . לבצע פעילות גופנית קלה בקבוצה בעזרת כדור או חישוק . 
בואו לדבר על זה בפורום תמיכה ויעוץ לגיל הזהב ובפורום התמודדות עם מצבי מתח ולחץ . 
פורסם לראשונה בתאריך 25 - 7 - 2006 
