חולה במצב קשה , הובהל לפני כשבוע למחלקה לרפואה דחופה במרכז הרפואי לניאדו , זמן קצר לאחר שקרע בדפנות אחד מכלי הדם במוחו , הוביל לדמם תוך מוחי חד , תוך סכנה מיידית לחייו . 
מנהלת היחידה הנוירולוגית במרכז הרפואי לניאדו , ד"ר הדר שושנה , בשיתוף הנהלת בית החולים , החליטה להפעיל פרוטוקול טיפול חדשני , הכולל שימוש בתרופה היקרה נובוסבן . 
דמם תוך מוחי חד נגרם בעקבות קרע בדופן של כלי דם במוח , ומהווה סכנת חיים מיידית . 
הסימפטומים המלווים את האירוע כוללים ירידה ברמת ההכרה , כאב ראש חד , חולשה , בחילות , הקאות ושיתוק חלקי של הגוף . 
שיעורי התמותה מהאירוע עומדים על 40 - 80 אחוזים במהלך 30 הימים הראשונים למחלה . 
עד לאחרונה לא נרשמה בעולם הרפואה התפתחות טיפולית משמעותית במחלה . 
אולם , תוצאות מחקר חדשני שפורסמו לאחרונה בעיתון הרפואי היוקרתי , New England Journal of Medicine , מצאו כי שימוש בתרופה המוכרת בשם נובוסבן , ששימשה עד כה לטיפול בחולי המופיליה ודמם במצבי טראומה , הינה בעלת פוטנציאל למניעת התפשטות הדמם התוך מוחי בשלבים מוקדמים מאוד , ויש בה בכדי לצמצם את שיעורי התמותה והנכות כתוצאה מהאירוע . 
למרבה המזל , הגיעה משפחתו של החולה ליחידה לרפואה דחופה בלניאדו זמן קצר לאחר קרות האירוע . 
במהלך הבדיקות אותר כי החולה סובל מדמם תוך מוחי חד . 
בשל חדשנות המחקר , התרופה טרם קיבלה בישראל אישור גורף לשימוש במצבי דמם תוך מוחי , ופרוטוקול השימוש בה מחייב אישור של צוות רפואי בכיר והנהלת המרכז הרפואיים . 
דר הדר סיפרה : בשל המציאות הביטחונית בעיר נתניה , מחזיק בדרך קבע המרכז הרפואי לניאדו , מלאי מצומצם של התרופה היקרה נובוסבן לטיפול חירום בנפגעי טראומה . 
שיתוף הפעולה בין חדר המיון , מכון הדימות , והיחידה הנוירולוגית במרכז הרפואי לניאדו , איפשר אבחון מהיר ופתח חלון הזדמנות לשימוש בתרופה ומתן סיכוי טוב יותר להצלת חיים ותפקוד נוירולוגי בעתיד . 
החולה שהגיע לבית החולים במצב קשה כשהוא מנומנם ומשותק בפלג גוף אחד , השתחרר כעבור שבוע כשהוא מתהלך בצורה כמעט חופשית . 
בכך , הצטרפנו למספר מאד מצומצם של מוסדות רפואיים בישראל שהשתמשו בתרופה החדשנית בדרך זו . 
אני תקווה , שהצלחה זו , והצלחות אחרות בהצלת חיי אדם , יובילו לשיפור הפרוגנוזה של נפגעים עתידיים במחלה זו . 
לכתבה נוספת על נובוסבן – לחצו כאן ולעדכון קודם על מועמדתה לסל הבריאות – קראו כאן בואו לדבר על זה בפורום בעיות ורידים וכלי דם ובפורום שיקום לאחר אירוע מוחי . 
כמו כן לחצו על פורום שבץ מוח . 
פורסם לראשונה בתאריך 22 - 2 - 2006 
