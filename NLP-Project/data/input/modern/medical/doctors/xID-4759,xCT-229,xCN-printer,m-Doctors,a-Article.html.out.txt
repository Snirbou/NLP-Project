סיגריה דולקת בידו של שחקן או זמר המופיע בטלוויזיה או בתמונה בעיתון , מכעיסה כרבע מהציבור בישראל , כך קובע סקר חדש של האגודה למלחמה בסרטן שנערך לרגל יום ללא עישון 2006 שחל בשבוע שעבר . 
הסקר של חברת Market Watch התבצע באמצעות משאל טלפוני ממוחשב , באמצע חודש מאי 2006 והשתתפו בו 500 מרואיינים , המהווים מדגם ארצי ומייצג של האוכלוסייה דוברת העברית בישראל . 
עוד עולה מהסקר כי , רוב הציבור מסכים שיש לעלות את מחיר הסיגריות כחלק מהמלחמה בעישון , וכן מאמין כי הצבת מאפרה על השולחן במקומות ציבוריים מהווה אישור בלתי כתוב להדליק סיגריה . 
תמנון רב זרועותכמעט כולם , בין אם הם מעשנים ובין אם לא , יודעים שהעישון גורם לסרטן הריאות . 
אולם , מחקרים מדעיים רבים שנאספו באגודה למלחמה בסרטן ונעשו בעשורים האחרונים הוכיחו כי העישון גורם למחלות רבות נוספות הקשורות למערכת הנשימה והלב הנגרמות לאחר שנות עישון רבות . 
כמו כן בשנים האחרונות מתבצעים גם מחקרים נוספים המחזקים את ההשערה כי העישון קשור לעוד מגוון רחב מאוד של מחלות ונזקים בריאותיים הנגרמים גם בטווח הקצר . 
כך למשל , סרטן שלפוחית השתן הנפוץ בקרב אנשים שהחלו לעשן בגיל צעיר , סרטן צוואר הרחם בקרב נשים צעירות , סרטן הושט , סרטן הגרון , סרטן הכליה , סרטן הלוע , סרטן הדם ( לוקמיה ) , סרטן מערות האף הנפוץ בקרב מעשני סיגרים , סרטן הריאות , סרטן חלל הפה , סרטן הלבלב וסרטן הקיבה ועוד . 
העישון גורם לעוד מחלות שאינן קשורות לסרטן . 
מפרצת של אבי העורקים הבטני , הסתיידות עורקים , מחלת כלי דם במח , מחלת לב כלילית , מחלת ריאה חסימתית כרונית ( COPD ) , אסטמה , נפחת הריאות ( אמפיזמה ) , דלקת ריאות , מחלה כרונית של המעי ( קרוהן ) , מחלה בבלוטת התריס , ירוד ( קטרקט ) , ניוון רשתית , שברי צוואר הירך , צפיפות עצם נמוכה , אולקוס וסכרת . 
גם איכות חייהם של המעשנים נפגעת , חלקם סובלים ועשויים לסבול מנסיגת חניכיים , איבוד שיניים , שינויי צבע השיניים , ריקבון השיניים ( עששת ) , בעיות שינה , אימפוטנציה , הזדקנות מוקדמת של עור הפנים , התמכרות ( לניקוטין ) וכושרם הגופני מתדרדר ; בעיות פריון בקרב נשים וגברים ואיכות זרע ירודה , ובעיות בעת ההיריון , כמו השפעות על מערכת הנשימה בעובר , מות עובר ולידת ולד מת , משקל לידה נמוך , סיבוכי הריון , מומים גנטיים , מומים מולדים . 
בואו לדבר על זה בפורום גמילה מעישון ובפורום סרטן ריאה . 
פורסם לראשונה בתאריך 5 - 6 - 2006 
