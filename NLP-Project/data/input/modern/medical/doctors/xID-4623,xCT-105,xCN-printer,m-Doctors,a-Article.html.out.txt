איך לעבור את החג בשלום ולחזור לאותו חור בחגורה ? 
איך אפשר לעבור את חג הפסח הבא עלינו לטובה מבלי לעלות מידה בבגדים ? 
תחילה , בערב החג , כדאי להקפיד על ארוחות קלות בלבד כל 3 - 4 שעות ( לא מומלץ לצום , ובוודאי לא לסוכרתיים שבינינו ) . 
אפשר לאכול כריך עם גבינה / יוגורט ופרי / ירקות חיים וגבינות עד 5 % וכן מרק ירקות . 
המלצות בליל הסדר : רצוי לאכול כמות מוגבלת של מצות וכרפס ( אם הוא תפוא ) . 
עד 2 כפיות חרוסת מנה בשרית אחת או דג , או ½ מנה מכל אחת מהן . 
אם אוכלים מצה : מומלץ לוותר על פחמימה ( אורז/תפוא ) כתוספת . 
מומלץ לאכול ירקות חיים , מאודים או מבושלים כתוספת למנה העיקרית - ללא הגבלה ( אם הם בלי הרבה שמן / מיונז ) . 
במהלך הארוחה מומלץ לבחור משקאות לא מתוקים : מים / דיאט ( למקפידים : יין / מיץ ענבים - 4 כוסיות בלבד ולא יותר ) . 
מנה אחרונה : סלט פירות ( רצוי לוותר באותו ערב על עוגות / גלידות וכד') . ובמשך השבוע ... 
.. 
. 
שטח הפנים של מצה הוא גדול , ולכן כשמורחים על המצה ממרח כלשהו עדיף למרוח דק ככל האפשר . 
תפוא , בטטה , תירס , אורז , קטניות הם ירקות עמילניים . 
חשוב לא להפריז באכילתם ( ניתן לאכול אותם כתחליף למצה בארוחה : 1 מצה = 2 תפוא קטנים = 1 בטטה קטנה = כוס גרגרי תירס לא מתוק = כוס אורז / קטניות - אחרי בישול . 
מומלץ לאכול רק מנה אחת בשרית או דג ביום - עדיף לא מטוגן . 
רק ביצה ליום . 
לא לשכוח לשתות כ - 10 כוסות מים ביום ( עוזר למנוע עצירות ) . 
( לידיעתכם : מצה 1 רגילה = 2 מצות קלות = 2 פרוסות לחם רגיל = 4 פרוסות לחם קל . 
כדאי להקפיד על כמות המצות הנאכלת ולא להפריז ) . 
דוגמאות לארוחות מעניינות בפסח : * מצה מטוגנת ( מצה-בריי ) : לטגן במעט שמן מצה 1 + ביצה 1 + תבלינים , לפי הטעם . 
* תפוא אפוי או בטטה אפויה + תבלינים ( מעט שמן זית , מלח , פלפל , שום כתוש ) + לבן / יוגורט . 
* פיצה ממצה 1 + קטשופ + גבינות 5 % ( צפתית / בולגרית וכד') . * פשטידת ירקות ( קישואים , גזר , כרובית , פטריות , לקט ירקות וכו' ) + גבינות 5 % ( קוטג' , גבינה צפתית , בולגרית ) + ביצה + 2 כפות קמח תפוא . 
* שקשוקה מביצה 1 , עגבנייה , בצל , פלפלים וכ ו' + גבינות עד 5 % + מצה . 
את כל הארוחות מומלץ ללוות בסלט ירקות עשיר . 
הצד הפסיכולוגי של החג - כיצד לשלוט במה שאנו אוכלים ? 
האם החגים דנים אותנו מראש לעלייה במשקל ? 
האם האכילה המוגזמת במהלך החג היא מעבר לשליטתנו ? 
הנה כמה טיפים מאת הפסיכולוגית מאיה פרנקל ממלבי - מרכז לטיפול בהשמנת יתר , המתמחה בהשמנת יתר , אשר יאפשרו לנו לעבור את החגים בשלום : • גם בתקופת החגים עדיף לדבוק בתכנון הקלורי השבועי ( כך שגם אם תאכל מעט יותר ביום אחד תוכל לאכול מעט פחות ביום אחר במהלך השבוע , וכך לשמור על הממוצע ) . 
• ההחלטה לא לאכול דבר במהלך היום , כאשר מצפים לארוחה גדולה בערב צפויה להוביל לאכילת יתר . 
במקום זאת , תכנון ואכילה מעטה יותר יום לפני ויום אחרי היא תוכנית טובה יותר . 
• הימנעות מוחלטת ממזון שאתה אוהב היא טעות נוספת . 
בדרך כלל יהיה זה עדיף לאכול מעט מהמזון שאתה מאוד אוהב ולכלול זאת בתוכנית היומית . 
• האסטרטגיה היחידה והחשובה ביותר בהתמודדות עם כל אירוע מיוחד היא - תכנון מראש . 
זה חשוב במיוחד כאשר צפוי להיות מזון רב מסביבך למשך מספר ימים , וכאשר אתה צפוי להשתתף ביותר ממסיבה או ארוחה אחת . 
• חשוב ביותר לחשוב על תוכנית התמודדות עם אלכוהול . 
לא רק שאלכוהול מוסיף קלוריות , אלא שהוא מחליש את נחישות ההחלטה לאכול במתינות . 
שבירת כללים הקשורים באכילה עשויה להוביל להנאה רגעית ותחושה פנימית קצרה של ניצחון , המבוססת על תחושת 'המרד' של האדם בגבולות שהציב לעצמו , אומרת פרנקל . 
אולם זמן קצר לאחר מכן עשויים להציף את נפשו רגשות קשים כמו אשמה ואכזבה עצמית ולהוביל להערכה עצמית נמוכה ותחושות של כישלון וייאוש . 
לכן הכנה נפשית מקדימה , שלוקחת בחשבון את התסריט הגופני והרגשי ממנו נעדיף להימנע , עשויה לסייע לנו לעבור את החגים הקרבים בשלום ולא פחות חשוב : בהנאה ( ולא בהכרח באכילה ) מרובה . 
איך להתמודד עם יובש בטיסות ? 
לקראת חג הפסח והנסיעות הצפויות לחול , מציעה אורלי רובינסון , מנהלת מוצרים בחברת מדיליין , מספר טיפים שיקלו על היוצאים לחול את ההתמודדות עם האוויר היבש במטוסים ואת ההתמודדות עם תופעות הלוואי של מערכות האיוורור הלקויות . 
טיפים אלה יאפשרו לכם לרדת מטיסה ארוכה עדיין רעננים : • מערכות מיזוג אוויר יכולות לייבש את עור הפנים בצורה קיצונית במיוחד כאשר יושבים מספר רב של שעות במטוס סגור וממוזג . 
להפחתת תחושת היובש ניתן לרענן את עור הפנים במהלך הטיסה על ידי תרסיס מים טרמליים המעניק תחושת רעננות וחוסך את הצורך בשטיפת הפנים במהלך הטיסה . 
מעבר לכך , היתרון של תרסיס מים על - פני שטיפה במים הוא שתרסיס אינו מורח איפור , אך מעניק תחושת רענון לפנים . 
תרסיס המים הטרמליים מיועד לעור רגיש , מגורה ויבש . 
• האוויר היבש במטוסים גורם לבריחת לחות מהשפתיים והשכבה הדקה של השפתיים נעשית דקה ורגישה עוד יותר , מה שמוביל לסדקים ויובש . 
למרות האינסטינקט הראשוני , חשוב לא ללקק את השפתיים , שכן הרוק מכיל מלחים והרטבתן גורמת לייבוש מוגבר . 
על כן , מומלץ להצטייד בשפתון לחות , אשר יעניק לחות לריכוך השפתיים ויקל על תחושת היובש . 
• מערכת איוורור ממוצעת במטוס מטהרת רק כ - 60 % מהחיידקים הנישאים באוויר . 
על כן , בתנאים אלו חשוב מאוד להקפיד על שטיפת ידיים במהלך הטיסה . 
לאלה שאינם מעוניינים לבלות את זמנם בתור המשתרך סביב תא השירותים , מומלץ להצטייד בג'ל היגיינת ידיים . 
הג'ל מאפשר חיטוי של כפות הידיים ללא שטיפתן ונשאר זמין בכל עת בתיק האישי . 
לאחר השימוש בג'ל ניתן למרוח קרם ידיים לעור יבש . 
• האוויר היבש במטוסים עלול להוביל גם ליובש באף . 
על מנת להימנע מתחושה לא נעימה זו ניתן להשתמש בתרסיס אף , משמן שומשום , המקל על תחושת היובש ומסייע לשימון ושיקום הריריות בחלל האף . 
• כמובן שהיובש אינו פוסח גם על העיניים . 
לכן לאלה המרכיבים עדשות מגע , רצוי להימנע מהרכבתן במהלך הטיסה ולהצטייד במשקפיים . 
אם בכל זאת לא רוצים לוותר על העדשות , ניתן להצטייד בטיפות תחליפי דמעות לטיסות ארוכות . 
• לסיום , לא לשכוח להצטייד בבקבוק מים למהלך הטיסה שיהיה נגיש בכל עת . 
הקפדה על שתיית מים חשובה תמיד , אך חשיבותה עולה במיוחד בתנאי טיסה , שכן מים יכולים להיות לעזר במקרה של בחילות , התייבשות ועוד . 
בואו לדבר על זה בפורום תזונה קלינית , בפורום פסיכולוגיה קלינית ובפורום תזונה טבעית . 
פורסם לראשונה בתאריך 10 - 4 - 2006 
