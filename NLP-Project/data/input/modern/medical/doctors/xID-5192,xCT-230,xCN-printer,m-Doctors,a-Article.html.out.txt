בשנים האחרונות מתווספת לספרות הפסיכולוגית תופעה שעד כה נחשבה לחלק מהתופעה הכללית של דיכאון קליני . 
התופעה הזו נקראת " דיכאון עונתי " ( SAD : SEASONAL AFFECTIVE DISORDER ) , או בשמה ה " עצמאי " : דיכאון חורף . 
הפסיכולוגים עדיין לא אחידים בדעתם לגבי כל מרכיבי התופעה , אולם ישנם כמה נושאים סביבם חלה הסכמה הולכת וגוברת בקרב אנשי המקצוע , אומר דר גיל גולדצוויג , מהפקולטה למדעי ההתנהגות של האקדמית תא - יפו . 
תופעת דיכאון החורף קיימת , ויש לה גם אספקטים ביולוגיים - כימיים - נוירולוגיים שאינם תלויים בגורמי הלחץ העונתיים ואינם תלויי חברה ותרבות . 
חלק מהחוקרים מאמינים שמקור התופעה בתהליך האבולוציה : דיכאון החורף החליף את שנת החורף במהלך התפתחות האדם מהחיה.גם התופעות שצצות במהלך אפיזודה של דיכאון חורף , שמתחילה בסתיו ועוברת עם בוא האביב , שונות לחלוטין מאילו המאפיינות את הדיכאון הקליני : במהלך דיכאון קליני מאבד החולה את תאבונו . 
לעומת זאת , במהלך דיכאון חורף התיאבון דווקא מתגבר וישנה תשוקה לפחמימות . 
בהתאם , ישנה עלייה במשקל במהלך דיכאון חורף , בניגוד למתרחש במהלך דיכאון קליני . 
בנוסף , דיכאון חורף מתאפיין בשינה מוגברת ולעיתים גם בעצבנות - מאפיינים שונים מאלו הקיימים בדיכאון הקליני . 
דיכאון החורף מאופיין בתסמינים ייחודיים השונים מאלה של הדיכאון הקלאסי . 
תסמינים אלה , המכונים 'תסמונת דוב ' , כוללים עייפות בלתי מוסברת ורצון לישון כל הזמן ( הדיכאון הרגיל מאופיין דווקא בחוסר מנוחה וחוסר יכולת לישון ) , תיאבון מופרז ועלייה במשקל ( לעומת חוסר תיאבון והפחתה במשקל בדיכאון הקלאסי ) , התנתקות חברתית , חוסר חשק לתפקד וחוסר אנרגיה . 
לא מדובר בדיכאון קבוע , אלא בדפוס החוזר על עצמו עם תחילת החורף , כשמזג האוויר משתנה וכמות האור פוחתת , וחולף לקראת האביב וראשית הקיץ . 
דיכאון חורף עדיין לא מוגדר כתופעה נפרדת , ואף לא ברור האם - בדומה לדיכאון קליני - פוגעת המחלה בנשים יותר מאשר בגברים . 
מבחינה פורמאלית , אדם צריך לסבול מהתופעה במשך שנתיים רצופות לפחות ולאורך חייו בכדי להיות מוגדר כסובל מ - S.A.D . 
מסביר דר גולדצוויג , ומוסיף : מרבית המחקרים בנושא מתרכזים בדרכי הטיפול בתופעה , ובמיוחד בהצלחת הטיפול באור ( פוטו-תרפי ) בהפחתת הדיכאון החורפי . 
רופאים רבים מדווחים כי הדלקת אורות חזקים בבית - גם במהלך הלילה - מסייעת רבות לטיפול במחלה . 
הפוטו - תרפיה היא חשיפה לאור השמש או לאור מלאכותי , המחקה את אור השמש בקשת הצבעים שהוא מפיק . 
בהקשר זה מעניין לציין , כי מחקרים מראים , שנורת הפלואורסנט הסטנדרטית מפיצה אור שחסרים בו רבים מן הצבעים והתדרים של אור השמש . 
החלפתה בפלואורסנט מיוחד , בעלת קשת צבעים מלאה , בסביבת העבודה או הלימודים , משפרת את התפקוד , ומשפיעה לטובה על רמת הבריאות הכללית . 
בואו לדבר על זה בפורום פסיכיאטריה . 
פורסם לראשונה בתאריך 8 - 11 - 2006 
