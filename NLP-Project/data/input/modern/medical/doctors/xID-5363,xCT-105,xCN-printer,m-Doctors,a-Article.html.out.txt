מתחממים בזהירותבעקבות ימי החורף הסוערים שבאו עלינו לטובה , ובעקבות הידיעה כי בימים אלו נשבר שיא צריכת החשמל - מומחי מכון התקנים מספקים מידע וטיפים לחורף חם ובטוח , וכללי זהירות ושימוש באמצעי חימום . 
תנורי חימום חשמליים : יתרונם של תנורים אלה הוא ביכולתם לחמם אזור קטן ללא בזבוז אנרגיה על חדר שלם . 
חסרונם הוא בצורך תמידי בהשגחה ורמת סיכון גבוהה יחסית . 
1 ) לפני השימוש הראשוני רצוי לנקות את התנור מאבק - הוא יכול לגרום להתלקחות . 
2 ) יש להציב את התנור באופן יציב , הרחק משטיחים או מספות או כל חומר דליק אחר . 
3 ) יש לבדוק שכבל החשמל והתקע בקצהו תקינים לכל אורכם . 
מומלץ לוודא שהתקע אינו מתחמם יתר על המידה כאשר התנור בפעולה . 
4 ) אין לטלטל את התנור כאשר הוא מחובר לחשמל . 
5 ) אין לחבר לחשמל תנור חשמלי דרך מפצל . 
6 ) יש לוודא הרחקת כבל חשמלי מחלקי התנור החמים . 
קמין : הקמין פועל בנפט , בסולר או בגז . 
הוא מחמם נפח גדול בזמן קצר ומתאים בעיקר לבתים פרטיים : 1 ) כיוון שהקמינים צורכים חמצן לצורך בעירתם יש להשאיר פתח איוורור לכניסת אוויר צח לבית . 
2 ) לפני ההפעלה הראשונה של הקמין יש לבדוק שהארובה אינה חסומה על מנת לאפשר מעבר של גזי פליטה . 
רדיאטור : הרדיאטור פועל באמצעות שמן שמתחמם עי חשמל . 
יתרונו הגדול הוא בבטיחותו ואפשר להשאיר אותו דולק גם במהלך הלילה וגם בחדרי ילדים . 
חסרונו הוא בהתחממות איטית יחסית . 
1 ) חשוב לזכור שאין להניח ישירות על הרדיאטור בגדים לייבוש . 
2 ) בחימום חדרי תינוקות - אם אין לרדיאטור מתקן אדים , רצוי להניח בחדר סיר עם מים או מכשיר אדים . 
3 ) אין לחבר לחשמל רדיאטור חשמלי דרך מפצל . 
4 ) יש להפסיק את פעולת הרדיאטור במקרה של נזילת שמן ולפנות לנציג היצרן על מנת לתקנה . 
מזגן : בקניית מזגן ההוצאה הראשונית היא גבוהה , אך זהו אמצעי חימום זול יחסית ובטיחותי . 
המזגן יעיל בעיקר באזורים בהם הטמפרטורה בחורף אינה נמוכה במיוחד . 
באזורים קרים המזגן יקפא ולא יפעל כראוי . 
סדין חימום חשמלי : משמש לחימום מיטה . 
חשוב מאוד לא לקפל את הסדין כיוון שהדבר יפגום בחוטי החשמל ויכול לגרום לקצר . 
1 ) יש לפעול לפי הוראות היצרן בעת השימוש . 
2 ) יש לפרוס את הסדין על המיטה , כך שחוטי החשמל לא ייפגעו ולא ייגרם קצר . 
3 ) יש לקשור את הסדין על המזרון למען לא יתקפל . 
4 ) יש להימנע מהרטבת הסדין . 
5 ) אין להשאיר סדין חשמלי דולק ללא השגחה או לישון עימו בלילה . 
עם הכניסה למיטה יש להפסיק את פעולתו . 
6 ) השימוש בסדין חשמלי אסור לתינוקות , חולים סיעודיים או כל אדם שאיננו מסוגל להפעיל את המוצר בכוחות עצמו . 
7 ) חשוב לזכור לפרוס סדין רגיל מעל הסדין החשמלי . 
מפזר חום : משמש לחימום אזורים קטנים וממוקדים וניתן להעברה ממקום למקום . 
1 ) יש להקפיד לנקות לפני תחילת שימוש , זאת מכיוון שאבק מתלהט ועלול לגרום לשריפה . 
2 ) אין לחסום את פתחי כניסת ויציאת האוויר . 
3 ) אין למקם בקרבת חומרים דליקים . 
שמש חורפית וסכנותיהאל תתנו לחורף להטעות אתכם - קרני השמש מסוכנות גם היום . 
דווקא עכשיו , לרגל החורף שהגיע לבסוף , יוצאת האגודה למלחמה בסרטן עם המלצות להתנהגות חכמה בשמש . 
לכל מי שסבור שבחורף השמש אינה מסוכנת ולכן לא צריך לנקוט באמצעי זהירות - מדובר בטעות חמורה . 
ישראל היא מדינה שטופת שמש , גם בחורף , והקרינה בה חזקה . 
השמש , שמהווה את מקור האור והחום , כוללת גם קרני UVA ו - UVB , שחשיפה להן עלולה להוביל לסרטן עור , קמטים והזדקנות מוקדמת של העור , כוויות ועוד . 
חשיפה חכמה לשמש בימי החורף חשובה במיוחד באזורים גבוהים , כגון בהרים , וכאשר נחשפים לשמש לאורך זמן . 
בהירי עור בעלי שיעור בהיר ובעלי נמשים , אנשים שעורם נצרב בקלות או שאינו נשזף כלל , אנשים בעלי מספר רב של שומות , תינוקות , ילדים וקשישים ועוד - נמצאים בקבוצת הסיכון להיפגע מחשיפה לשמש . 
גם לאנשים שנולדו כהי עור אין ביטוח מפני סרטן העור . 
חשיפה לקרני שמש עלולה לגרום לנזקים שונים . 
החל מנזקים מידיים כמו נמשים וכוויות שמש וכלה בנזקים בריאותיים מצטברים , כגון ריבוי קמטים והזדקנות מוקדמת של העור , ריבוי כתמים על העור ונגעים קדם סרטניים וסרטן העור . 
יש לציין כי ב - 30 השנים האחרונות עלתה שכיחות המלנומה - סרטן עור ממאיר - לפחות פי 5 . 
מידי שנה מאובחנים בישראל כ - 800 מקרים חדשים של חולי מלנומה , ובנוסף יותר מ - 10,000 חולים חדשים בסרטני עור שאינם מלנומה . 
האגודה למלחמה בסרטן ממליצה על חשיפה חכמה לשמש החורפית : • המנע ככל האפשר מחשיפה לשמש , במיוחד בימים החמים והבהירים ובשעות היום . 
• השתדל להיות בצל ותפוס הגנה פיזית מהשמש . 
לבש בגדים ארוכים , רצוי מבדים באריגה צפופה כגון כותנה . 
• מרח מסנן קרינה - מומלץ למרוח את אזורי הגוף החשופים לשמש ( פנים , אוזניים , צוואר וכו' ) כחצי שעה לפני חשיפה לשמש , במסנן קרינה עם מקדם הגנה 15 או יותר . 
את מסנן הקרינה יש למרוח מדי יום , גם אם נחשפים לשמש רק מספר דקות . 
• חבוש כובע - ( אם אין צורך במטריה ) מומלץ לחבוש כובע רחב שוליים שיגן על הפנים , העיניים , הצוואר והעורף מפני קרני השמש . 
• משקפיים - הרכב משקפי שמש תקניים המסננים את מעבר הקרניים העל סגולות המזיקות . 
• לחובבי הסקי - מי שמתכוון ליהנות מסקי בסוף השבוע , חשוב שידע כי הקרינה שמחזיר השלג הלבן חזקה מאוד ועוצמת השמש באתרי סקי בחודש דצמבר וינואר שווה לעוצמתה ביום קיץ בחוף הים . 
לכן , יש להימנע מחשיפת הגוף לשמש , למרוח מסנן קרינה עם מקדם הגנה 30 spf לפחות ומסנן קרינה לשפתיים ולהרכיב משקפי שמש . 
בואו לדבר על זה בפורום בטיחות גהות ואיכות ובפורום רפואת עור . 
