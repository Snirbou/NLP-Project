מה הדרך היעילה להתמודד עם טיפולי הפרית מבחנה ? 
החברה המערבית מלמדת אותנו כי בדרך כלל , ככל שמשקעים מאמצים רבים יותר , מתקרבים יותר להצלחה ; אך מסתבר שלא כך הם פני הדברים כאשר מדובר בהפריית מבחנה . 
במחקר שערכה דר נטלי רפופורט , פסיכולוגית רפואית מהיחידה לפוריות והפריה חוץ - גופית בביח לנשים בבילינסון , יחד עם דר יורי גדרון מבריטניה , דר רבקה רייכר - עתיר , מנהלת המערך הפסיכולוגי , דר אונית ספיר , מנהלת המעבדה ביחידה להפריה חוץ - גופית , ופרופ ' בני פיש , מנהל היחידה , בקרב 132 נשים העוברות הפריות מבחנה , התקבלו תוצאות המחדדות את חשיבותם של סגנונות התמודדות ספציפיים . 
השאלה שהמחקר הציב הייתה : באיזה מידה משפיעות דרכי ההתמודדות של נשים במהלך טיפולי הפוריות על תוצאת הטיפול ? 
דרכי ההתמודדות של הנשים במחקר הוערכו לפני התחלת המחזור הטיפולי על פי המדדים הבאים : חרדה , דיכאון , אופטימיות והתמודדות . 
המדדים על פיהם נבחנו התוצאה היו : מספר הביציות שנשאבו , מספר הביציות שהופרו והריון . 
23.9 % מהנשים שהשתתפו במחקר נכנסו להריון . 
מספר הביציות שהופרו היה גדול יותר באופן משמעותי ואף נמצאו סיכויים גבוהים יותר להרות בקרב קבוצת נשים אשר השתמשו בסגנון התמודדות מסוג ה - letting go . 
נשים אלה הודו בפני עצמן כי אינן יכולות לטפל במצב או צמצמו את כמות המאמץ שהשקיעו בפתרון הבעיה . 
המחקר מראה שכנראה לנשים הנמצאות בטיפול הפריית מבחנה עדיף להתעסק פחות בעשייה לקידום המטרה שברצונן להשיג ( הריון ) , לוותר באופן חלקי על השליטה בתהליך הטיפולי ולבוא לטיפול במצב רגשי של המתנה חיובית , אומרת דר נטלי רפופורט . 
לכן , ייתכן ששיטות פסיכופיסיולוגיות , כגון מדיטציה או הרפיות למיניהן עשויות לעזור לנשים בנוגע להתמודדות זו . 
בואו לדבר על זה בפורום פריון האישה והפריה חוץ גופית . 
