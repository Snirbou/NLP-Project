לקראת חודש המודעות הראשון למחלת כלי דם היקפיים , עולים נתונים מדאיגים : כ - 3 % מהאוכלוסייה סובלת מצליעה לסירוגין , ועל כן ההערכות הן כי בישראל כ - 200 אלף איש סובלים מהמחלה , אולם בשל מודעות נמוכה , רק כ - 20 % מאובחנים . 
ההערכות הן כי בארהב וקנדה כ - 10.5 מיליון חולים ובמדינות אירופה כ - 16.5 מיליון . 
חודש המודעות נערך בחסות א.י.ל - אגודה ישראלית לסוכרת והאיגוד הישראלי לכירורגית כלי דם ומטרתו להעלות את המודעות למחלה , גורמי הסיכון והבדיקה הפשוטה באמצעותה מאבחנים את המחלה . 
מחלת כלי דם היקפיים - Peripheral Arterial Disease - PAD מתבטאת בהצרות עורקים המובילים דם לרגליים כתוצאה מהצטברות שומנים בדפנות העורקים ( רובד טרשתי ) , ומנבאת התפתחות התקפי לב או שבץ מוחי , שכן בחלק לא מבוטל קיימות כבר הצרויות וחסימות גם בכלי הדם המובילים דם ללב ולמוח , מסביר פרופ ' גבריאל סנדרו , יור האיגוד הישראלי לכירורגיית כלי דם ומנהל המחלקה לכירורגיית כלי דם בביח סורוקה בבאר שבע . 
לדבריו , מחקרים מעידים על כך כי כאשר חולה סובל מטרשת בעורקים באזור מסוים , קיים סיכוי גבוה לכך שיסבול מטרשת בעורקים באזורים הנוספים בגוף . 
כך לדוגמא , חולה הסובל מטרשת בכלי הדם בגפיים , נמצא בסיכון גבוה להתקף לב ולשבץ מוחי ובאופן דומה לסיכוי של אדם שכבר עבר התקף לב או אירוע מוחי . 
על פי מחקרים , קיימת התאמה מובהקת בין הופעת תסמיני המחלה לבין הסיכוי ללקות בשבץ ובמחלות לב : כ - 55 % מכלל החולים במחלת כלי דם היקפיים מתים תוך 10 שנים , כ - 12 % מתים לאחר שלקו בשבץ וכ - 60 % מתים מאוטם שריר הלב . 
בשאר המקרים מדובר במוות שנגרם כתוצאה מאירוע אחר הקשור עם הצרות או חסימת כלי הדם . 
אחוז התמותה של גברים הסובלים מהמחלה עומד על 62 % לעומת 33 % מהנשים . 
גורמי הסיכון למחלת כלי דם היקפיים • עישון - גורם הסיכון המשמעותי ביותר לטרשת עורקים היקפיים בהגבירו את הסיכון פי 3 בממוצע . 
• מחלת הסוכרת - מגבירה את הסיכון ללקות במחלה פי 2.9 בממוצע ( לחולי סוכרת מעל גיל 50 או חולי סוכרת צעירים מגיל 50 שלוקים במחלה לפחות 10 שנים , מומלצת בדיקת ABI לפחות מדי 5 שנים ) . 
• גיל - גבר מעל גיל 55 ואישה מעל גיל 65 . 
• יתר לחץ דם - מגביר סיכון למחלה פי 2 בממוצע . 
• רמת כולסטרול גבוהה בדם מגבירה סיכון למחלה פי - 1.5 בממוצע . 
• היסטוריה משפחתית של מחלות לב ושבץ מוחי . 
לדברי דר חוליו וינשטיין , נשיא האגודה הישראלית לסוכרת ומנהל מרפאת סוכרת בבית החולים וולפסון , סוכרת היא מחלה בראש ובראשונה של כלי דם , ועל כן לחולים סוכרתיים מעל גיל 50 ולחולים צעירים יותר שחולים במחלה לפחות 10 שנים , סיכון גבוה להתפתחות טרשת עורקים . 
היות שהם מצויים בקבוצת סיכון עליהם לעבור מדי 5 שנים בדיקה לאבחון המחלה . 
בנוסף , כל חולה סוכרת חייב לשאוף לאיזון מטבולי מיטבי שמשמעותו : איזון לחץ הדם בערכים סביב 120/80 מ 'מ כספית ; ערכי סוכר בצום עד 120 ואחרי האוכל עד 160 מג לד'ל ; Hba1C עד 6.5 % ; רמת הטריגליצרידים בדם מתחת ל - 180 מ 'ג ד'ל ; והכולסטרול הרע ( LDL ) נמוך מ - 70 מג לד'ל . 
בנוסף , השילוב של עישון וסוכרת מסוכן מאוד ; עישון פוגע בכלי הדם ומעלה אף יותר את הסיכון לטרשת עורקים . 
הימנעות מעישון , שמירה על אורח חיים בריא הכולל משקל גוף תקין , תזונה נכונה וביצוע פעילות גופנית קבועה במרבית ימי השבוע , עשויים למנוע הופעת מחלת כלי דם היקפיים ולהאט את קצב התקדמותה באלו שכבר לקו בה.רק 1 מתוך 5 חולים יחוש בתסמיני המחלהפרופ ' סנדרו אומר כי כ - 80 % מהלוקים במחלת כלי דם היקפיים הם א - סימפטומטיים , כלומר אינם חשים בכל שינוי למרות קיום הבעיה . 
מתוך 20 % החשים בתסמיני המחלה , אצל רובם התסמין העיקרי הינו צליעה לסירוגין , כתוצאה מהצרות בעורקים המובילים דם אל הרגליים ורקמת שריר שאינה מקבלת את אספקת החמצן הנחוצה לה על ידי העורקים הפגועים המזינים אותה . 
תופעת הצליעה לסירוגין מתרחשת בכ - 3 % מהאוכלוסייה ושכיחותה עולה עם הגיל - כמעט חמישית מבני 65 ומעלה סובלים ממנה . 
ההערכות הן כי כתוצאה משינויים דמוגרפיים דווקא במדינות המפותחות , שכיחות התופעה צפויה לעלות בשנים הקרובות . 
תסמינים נוספים שעלולים להוות סימני אזהרה כוללים : ירידה בתחושה , כאב ממושך , צריבה בזמן הליכה , קור בכפות הרגליים , הפחתה בכמות שיער הרגלים , עכירות ציפורניים , הופעת כיבים ואיחוי איטי של פצעים . 
במקרים אלה מומלץ לעבור בדיקת Ankle Brachial Index באמצעות מכשיר דופלר . 
לסובלים ממחלת כלי דם היקפיים , סיכון דומה לתמותה מהתקף לב כמו לאלה שכבר עברו התקף לב . 
על כן , יש צורך בטיפול מקיף באי ספיקת כלי הדם ובגורמי הסיכון למחלה . 
ראשית , הטיפול צריך להפחית את הסיכון ממחלת העורקים ההיקפיים על ידי הפחתה וטיפול בגורמי הסיכון , דהיינו הפסקת עישון , טיפול לאיזון לחץ דם , טיפול לאיזון סוכרת , טיפול באמצעות נוגדי פעילות טסיות דם , טיפול להפחתת רמת שומנים בדם , כל זאת לצד תזונה מאוזנת ופעילות גופנית מבוקרת . 
תוצאות מחקר אגאתהמחקר AGATHA הינו מחקר בינלאומי , אשר כלל למעלה מ - 7,000 איש ונערך באירופה . 
המחקר בדק אירעות מחלת כלי דם היקפיים בקרב אוכלוסייה בעלת רקע של היצרות או חסימת עורקים . 
המחקר התפרסם במגזין European Heart Journal ביולי 2006 . 
הליך המחקר בישראל : בישראל השתתפו 577 איש מ - 8 מרכזים רפואיים : - 215 מטופלים נשים ( 37 % ) ו - 362 גברים ( 63 % ) . - 90 % מהמטופלים מעל לגיל 55 . 
- 80 % מהמטופלים סובלים ממחלת היצרות עורקים , ל - 15 % היסטוריה של היצרות עורקים . 
- גורמי סיכון : ל - 79 % יתר לחץ דם גבוה , ל - 64 % שומנים בדם , ל - 47 % סוכרת ו - 40 % מעשנים . 
ל - 86 % מהמטופלים שני גורמי סיכון לפחות . 
כל המשתתפים סבלו או מהיצרות / חסימה בעורקים או משני גורמי סיכון להיצרות עורקים . 
לכולם נערכה בדיקת לחצי דם בגפיים באמצעות מכשיר דופלר . 
תוצאות המחקר בישראל : • מדד לא תקין של ABI נמצא ל - 69 % מהנבדקים . 
• הבדלים משמעותיות נצפו בקרב האוכלוסיות הבאות : קבוצת גילאי 55 + מול קבוצת גילאים מתחת ל - 55 ( 0.88 לעומת ) ; 1 חולי סוכרת ( 0.88 לעומת 0.92 ) ; חולים עם לחץ דם גבוה ( 0.88 לעומת 0.93 ) ; חולים מעשנים ( 0.86 לעומת 0.91 ) . 
לא נמצאו ממצאים מיוחדים לחולים הסובלים משומנים בדם . 
מסקנות : 1 . 
נמצא אחוז גבוה של חולים במחלת דם היקפית בקרב אוכלוסייה בעלת רקע של היצרות וחסימת עורקים ובקרב אוכלוסייה בעלת 2 גורמי סיכון להיצרות עורקים . 
2 . 
באמצעות מדד ABI נמצאו 69 % חולים במחלת דם היקפית , שהם פי 5 מהאוכלוסייה המאובחנת כיום . 
3 . 
מכאן , הסיקו החוקרים שיש להעלות את המודעות לבדיקה באמצעות מכשיר דופלר , כאשר לחולה רקע של היצרות / חסימת עורקים או לפחות שני גורמי סיכון . 
4 . 
אבחון מחלת כלי דם היקפיים באמצעות מכשיר דופלר עשוי למנוע התפתחות התקף לב או שבץ מוחי . 
בואו לדבר על זה בפורום ורידים וכלי דם . 
פורסם לראשונה בתאריך 14 - 12 - 2006 
