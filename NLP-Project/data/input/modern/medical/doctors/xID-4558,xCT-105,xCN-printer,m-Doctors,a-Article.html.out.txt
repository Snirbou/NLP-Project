במשרד החקלאות בודקים הבוקר ( שני ) אפשרות לפיה שפעת העופות מתפשטת . 
זאת , לאחר שעלה חשד להמצאות שפעת העופות גם בלולים בקיבוץ ניר עוז ובמושב עמיעוז שבנגב המערבי . 
שני היישובים נמצאים במרחק של קילומטרים ספורים ממושב שדה משה והקיבוצים חולית ועין השלושה , שם זוהה באופן ודאי הנגיף הקטלני . 
במשרד ראש הממשלה מתכוונים לקיים דיון דחוף בנושא עצירת התפשטות שפעת העופות וכן בדרכי הטיפול בה . 
לעת עתה , ההערכה היא כי הסיכוי להידבקותם של בני אדם הינה נמוכה , אך במשרדים השונים - הבריאות והחקלאות - לא מעוניינים לקחת סיכון ונערכים לתרחישים הגרועים ביותר . 
משרד החקלאות פרסם כבר הודעה כי אין סכנה באכילת עופות וביצים שבושלו כיאות ונקנו במקומות מסודרים . 
כמו כן , נאמר כי אין בשוק עופות חולים , משום שכל עוף עובר בדיקה על ידי רופא או פקח וטרינר לפני שמקבל אישור להיות משווק . 
אמש עוד היה חשש כי שני בני אדם מדרום הארץ , שאושפזו בבית חולים סורוקה , לקו בשפעת העופות . 
זאת , לאחר שסבלו מחום , שיעולים , כאבי גרון ומסימפטומים נוספים שדומים לשפעת העופות . 
אולם בבית חולים שללו את החשש כי אכן לקו במחלה לאחר שהשניים עברו בדיקות מקיפות . 
לקריאת עדכונים נוספים של משרד הבריאות - לחצו כאן . 
רקע : על שפעת בכלל , ושפעת העופות בפרטבשנים האחרונות ישנם מספר סימנים מבשרים המעידים על סבירות גדלה והולכת להופעת זנים של שפעת פנדמיים ( פנדמייה = מגפה עולמית ) . 
ארגון הבריאות העולמי עוסק כל שנה בתחזית שפעת , בדומה לתחזית מזג האויר . 
וירוסי השפעת מגיעים אלינו כמעט תמיד לאחר שהיו בחורף של חצי הכדור הדרומי , בעיקר מהמזרח הרחוק . 
יש ניטור מתמיד על זני השפעת , ובהתאם לתחזית גם מורכב החיסון ( הוא מכיל חיסון נגד 4 זנים , מתוך אלפים מוכרים ) . 
שתי סיבות אפשריות למגפה קשה , האחת חזויה מראש ( א ) , והשניה נתונה ליד המקרה ( ב ) : א . 
זוהו זנים אלימים במיוחד ב . 
התחזית כשלה , והזנים המתקיפים הם לא אלו שהיו בחיסון , ואז כל האוכלוסיה שבסיכון אינה מחוסנת ( למרות שקיבלה זריקה ) . 
לגבי חיסוני שפעת - ההמלצה הפורמלית היא כידוע לקשישים וחולים כרוניים , אבל יש תוספת קטנה : לכל המעוניין . 
חולים כרוניים כולל גם ילדים אסתמטיים , פגים עם בעיית נשימה , וכל מחלה כרונית אחרת . 
מי שבא במגע עם חולים כרוניים ( למשל מטפל בהורה חולה ) , טוב יעשה אם יחוסן על מנת להקטין את הסיכוי שידביק אותם . 
מי שעובד עם קהל רב , על אחת כמה וכמה . 
ניפוץ מיתוסנזלת ושיעול רגילים אינם שפעת . 
זה נקרא Common Col שפעת אמיתית היא מחלה קשה יחסית , מלווה בחום גבוה , כאבי שרירים , ועוד סימנים מערכתיים ( כלומר כלל גופיים ) מחוץ למערכת הנשימה . 
הנזלת אינה מסוכנת , השפעת בהחלט עשויה להיות מסוכנת , בעיקר לרגישים ( ומכאן ההמלצה לחיסון ) הערכת מרבית המומחים הינה כי השפעת הפנדמית הבאה היא בלתי נמנעת , אך לא ניתן לחזות מראש את מועד הופעתה . 
ארגון הבריאות העולמי קרא בכנס חירום במרץ 2004 להאיץ את תוכנית ההתגוננות . 
מדינת ישראל הקימה ועדה לאומית להיערכות לשפעת פנדמית . 
נגיף השפעת מסוג A , התוקף גם עופות ויונקים , הוא הגורם העיקרי לשפעת פנדמית ( במקרה זה נוצר נגיף פנדמי מזן חדש בעקבות החלפת מידע גנטי בין נגיפי בעלי - חיים , לרוב עופות , ונגיפי בני אדם הנמצאים בגוף ) . 
כנגד זן זה אין לאדם חיסון טבעי , וכאשר נגיף מעין זה מפתח יכולת הדבקה מאדם לאדם , עלולה להיווצר מגפה עולמית קטלנית . 
למעשה , הפתרון התרופתי היחיד לצמצום הקף התחלואה הוא תרופות אנטי - ויראליות , שינתנו למניעה וטיפול בשפעת מהזן הפנדמי . 
משרד הבריאות קובע , כי אם לא יוכן מראש מלאי מספק של תרופות אנטי - ויראליות , לא יהיה ניתן להשיגן בזמן אמת . 
על כן סבור משרד הבריאות כי יש לרכוש מוקדם ככל האפשר את התרופות בכדי ליצור מאגר תרופות לשעת הצורך . 
עוד עולה כי רכישת ואגירה של תרופות אנטי - ויראליות לא רק יסייע להקטנת תחלואה ותמותה , אלא גם יביא לחיסכון כלכלי ניכר ביותר . 
נגיף שפעת A מזן H 5 N1 בודד בדרום אפריקה ב - 1961 . 
זהו נגיף שפעת התוקף בעיקר עופות , ייחודו בהיותו מדבק להפליא וקטלני . 
הנגיף התפרץ במדינות אסיה ( קמבודיה , סין , אינדונזיה , יפן , לאוס , דרום קוריאה , תיאלנד וויאטנם ) בסוף 2003 ובמהלך 2004 . 
לרוב לא יעבור הנגיף מעופות לפני אדם , אבל השתנותו הטבעית של הנגיף גרמה לכך שתועדו 18 מקרי מחלה בהונג - קונג , חצי מהם נפטרו . 
החשש מהשתנות הנגיף ומהתפרצות המחלה נגרם בעיקר עקב אחוז התמותה הגבוה בבני אדם.מה תסמיני המחלה ? 
לשפעת העופות אין תסמינים מיוחדים תסמיניה דומים לשפעת קשה - חום , כאבי שרירים כאבי ראש . 
אדם החשוד כחולה במחלה מאבחנים באמצעות בדיקת דם , המגלה את הנוגדנים הספציפיים שייצר גוף החולה למחלה . 
בואו לדבר על כך בפורום מחלות זיהומיות ובפורום רפואת משפחה . 
פורסם לראשונה בתאריך 19 - 3 - 2006 
