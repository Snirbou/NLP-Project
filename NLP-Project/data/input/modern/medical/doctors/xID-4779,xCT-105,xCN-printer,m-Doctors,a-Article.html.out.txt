כיצד לפעול להרחקת יתושיםלראשונה גילו אנשי המשרד לאיכות הסביבה יתושים נגועים בקדחת הנילוס המערבי בחוף הכרמל . 
עונת היתושים מתחילה בדרך כלל במאי ונמשכת עד ספטמבר . 
פרט לעקיצות המציקות , ישנה סכנה להידבקות במחלות , כמו מלריה וקדחת הנילוס המערבי . 
לקראת עונת היתושים , פיתחה חברת אגיס את מוצרי איתוש הדוחים ביעילות סוגים רבים שונים של יתושים , כולל כאלה שנושאים מחלות כגון : מלריה וקדחת הנילוס , ולכן מתאימים לשימוש בבית לטיולים בארץ ובחו’’ל . 
אורלי כהן , מנהלת תחום 'איתוש', מציעה טיפים שיסייעו במיגור התופעה והעקיצות : • טפלו בכל מקור מים עומדים : ( המים הם בית הגידול של היתושים ) , לכן תקנו ברזים מטפטפים וצינורות בית דולפים , היוצרים שלוליות . 
כמו כן , אל תשאירו בריכות ילדים ביתיות מלאות מים וכו ' . • מגנו את הבית : הוסיפו רשתות לחלונות ובדקו שהרשתות הקיימות אינן מחוררות . 
השימוש ברשת חשוב במיוחד , כאשר ישנים עם חלונות פתוחים . 
• הפעילו מאוורר בתוך הבית , כך תפחיתו את כמות היתושים החגים סביבכם . 
• יתושים נמשכים לאור , לכן הימנעו מהשארת אור דולק בשעות הלילה . 
• כאשר אתם נוסעים לטיולים או לאזורים מוכי יתושים , הצטיידו בלבוש ארוך - הוא יתרום להגנתכם מפני עקיצות ומירחו תכשירים להגנה מפני עקיצות . 
לבעלי העור הרגיש ולתינוקת השתמשו בג'ל ארומטי טבעי המבוסס על נוסחה חדשנית המשלבת צמחי מרפא ושמנים ארומאטיים ממקורות טבעיים בלבד . 
במידה וכבר נעקצתם , יש מספר טיפים שיכולים לסייע בהקלה על הגירוד : • שמן לבנדר מקל על הגירוד : מירחו שמן לבנדר עם מעט דבש על העקיצה . 
• קמומיל ידוע כמסייע בהקלה על תסמיני אלרגיה . 
מרחו שמן קמומיל או תמצית תה קמומיל על מקום העקיצה – הדבר יסייע להרגיע את האזור . 
• מרחו על מקום העקיצה מעט שמן עץ התה בעזרת מקלון צמר גפן . 
השמן יעיל בריפוי העקיצות . 
טיפים לקראת עונת הנסיעותהקיץ הגיע , המזוודות כבר ארוזות ואנחנו בדרך לחופשה חלומית הרחק מהבית . 
רגע לפני העלייה למטוס נותן דר בני נגריס , מומחה אף אוזן גרון ומיתרי הקול , מספר טיפים לטיסה קלה ולשהייה נוחה ובריאה בחופשה : 1 . 
סתימות אוזניים : מומלץ לא לעלות לטיסה , כאשר מצוננים והאף סתום . 
במצב זה נוצרת תחושת לחץ חזק באוזניים , בעיקר בזמן נחיתה והמראה . 
כדי להיפטר מגודש באף , מומלץ להשתמש בטיפות אף לפני ההמראה או הנחיתה ולהצטייד בתרופה מייבשת שתפתח את דרכי הנשימה . 
במידה ויש לחץ באוזניים מומלץ ללעוס מסטיק , לבלוע רוק וכן להשתמש בטיפות אוזניים על מנת להקל את תחושת הכאב או הלחץ . 
2 . 
מניעת סינוסיטיס : הסובלים באופן קבוע מהפרעה בנשימה או מסינוסיטיס חוזר , עלולים לחוש בלחץ מעל מערות הפנים והעיניים ואף לחלות בסינוסיטיס כתוצאה מהטיסה . 
לשם כך , מומלץ להשתמש בטיפות אף או בתרופות מייבשות עוד בטרם הטיסה , גם במידה והגעתם בריאים לחלוטין לטיסה . 
3 . 
מניעת התייבשות : האוויר במטוס הוא אוויר ממוחזר , ולכן יבש . 
בזמן טיסה הנטייה היא לשתות פחות וכתוצאה מהאוויר היבש , להתייבש . 
לכן , מומלץ לשתות בין כוס אחת לשתי כוסות בכל שעת טיסה . 
בנוסף , מומלץ לא לשתות משקאות אלכוהולים , כיוון שאלכוהול גורם לשתן ומכאן מייבש . 
4 . 
מניעת התקררות : לנוסעים לאזורים אקלימיים שונים משלנו מומלץ לצאת כבר מהמטוס עם ביגוד מתאים על מנת למנוע התקררות . 
לפני יציאה לקור יש ללבוש מעיל , צעיף וכ ד' כבר במעבר מהמטוס לשדה . 
בנוסף , חשוב לדאוג לחימום קבוע של האוזניים ( באמצעות כובע צמר או מחממי אוזניים ) , כיוון שאספקת הדם לאוזן פחותה ונוצר שטח גדול הגלוי לקור . 
במכת קור האפרכסת עוברת נמק ובמקרים קיצוניים יכולות להיווצר דלקות אוזניים כתוצאה ממכת קור . 
סויה ומניעת יתר לחץ דםמולי אפשטיין , אתר מכון וינגייטתצרוכת יומית קבועה של פולי סויה עשויה למנוע התפתחות יתר לחץ דם באנשים המועדים לכך . 
תוספת של 40 גרם סויה לתזונה היומית , עשויה למנוע התפתחות יתר לחץ דם אצל אנשים הסובלים מן התופעה באופן מתון או אצל כאלה המועדים לסבול ממנה . 
כך עולה ממחקר חדש שפורסם באחרונה . 
משתתפי המחקר , שצרכו 40 גרם סויה מידי יום , הפחיתו באופן משמעותי את ערכי לחץ הדם שלהם . 
לחץ הדם הממוצע של הנבדקים בתחילת המחקר היה 135/85 , ואילו בתום 12 שבועות הוא ירד ל - 127/80 . 
בנוסף , פולי הסויה עשירים בחלבון ודלים בשומן , מה שהופך אותם למזון מועדף אם ברצונך להפחית במשקל או ליהנות מיתרונות בריאותיים נוספים אותם הם מספקים . 
אז מה כדאי ? 
הקפד לכלול מזונות עשויים מסויה בתזונה היומית . 
בנוסף , הקפד על תזונה דלה בשומן ועסוק באופן קבוע בפעילות גופנית . 
בואו לדבר על זה בפורום מחלות זהומיות , בפורום אף אוזן וגרון ובפורום הרזייה ללא דיאטה . 
פורסם לראשונה בתאריך 12 - 6 - 2006 
