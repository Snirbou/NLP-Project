בעקבות מצב החירום בצפון הארץ ומטח קטיושות שגורם לתושבי המקום להתקפי פחד וחרדה ממליצה ציפי רוטשילד , תזונאית מרשת מכבי טבעי , על דרכי הרגעה על ידי צריכת מזונות מסוימים ושימוש בשמנים ארומתרפיים היכולים להועיל ולהרגיע מאד במצבים אלו . 
לרוב תחושת הפחד והחרדה משפיעות על צורת האכילה שלנו : או שאנחנו לא אוכלים כלל או שאוכלים הרבה מאוד . 
לכן חשוב מאוד להתייחס לצורה בה אנו אוכלים ולא להזניח את הנושא . 
הגוף והנפש אוכלים ביחד ושמירה על צרכי הגוף תאפשר לנו התמודדות טובה יותר עם הנפש ותחושת החרדה . 
לכן יש להכניס את עצמנו למסגרת מסודרת של אכילה ; אפילו אם התיאבון אבד , יש לנסות לאכול 3 ארוחות קטנות במשך היום ולא לדלג על ארוחות . 
לאנשים שאוכלים כל הזמן כדרך להתמודדות עם הלחצים , מומלץ לקחת מרווח בין האכילה לבין פעולת הבליעה ולהתמקד בדברים אחרים שיכולים להרגיע , כגון מוסיקה , קריאה ואמבטיה . 
מבחר מזונות המומלצים לתחושת רגיעה : - דייסת קווקר - בעל יכולת הרגעה מאוד טובה . 
עשירה מאוד בוויטמין B המצטיין ביכולות הרגעה . 
- בטטה - עשירה מאוד בוויטמין B וגם מעלה את החומר המופרש בגוף שנקרא סרוטונין וגורם לרוגע . 
- מומלץ לאכול פחמימות מורכבות כגון : כוסמת , קינואה , אורז מלא הגורמים לרמה יציבה של הסוכר בדם וגם מעלים את רמת הסרוטונין - הגורם לתחושת רוגע . 
- שוקולד מריר הוכח כמשפר את ההרגשה , ולכן גם אותו מומלץ לצרוך . 
- מומלץ להימנע מצריכת חטיפים , ממתקים , בצקים , עוגות ושתייה מתוקה . 
- מומלץ לצרוך בארוחת הצהריים שילוב של חלבונים ופחמימות . 
- שתיית חליטות מצמחים יכולה להרגיע – עלי מליסה ( צמח בעל תכונות מרגיעות ) ועלי ורבנה ולבנדר . 
להכניס לתוך מים רותחים ולחכות שיתקרר ולשתות . 
ניתן לשתות גם כשתייה קרה . 
תוספי מזון המשפיעים רק לטווח הארוך יותר : - אומגה 3 - חומצות שומן המשפרת את מצב הרוח , קשב וריכוז . 
מקורות טובים לאומגה 3 במזון ניתן למצוא בהרינג , מקרלים , סלמון , טונה - דגים קרים , בעיקר אגוזי מלך זרעי פשתן . 
- מגנזיום - יכול להשפיע על מתח גדול מאוד בשרירים . 
- ויטמני B - יכולים לסייע בהרגעה . 
שימוש בארומתרפיה להרגעה : - ניתן להבעיר כמה טיפות של שמנים אתריים כמו : לבנדר בעל תכונות מרגיעות מאוד , ניתן גם דרך המבער לשים אותו ולתת לריח להתפזר בחלל החדר . 
- לחילופין לעסות מספר טיפות של שמן אתרי לבנדר בתוספת כפית שמן שקדים על אזור מפתח הלב . 
- לילדים מומלץ לעשות עיסוי גוף מלא עם שמן לבנדר לפני השינה - 20 טיפות של שמן לבנדר ו - 100CC של שמן שקדים ופשוט לעסות את כל הגוף . 
תרגול פיזי לרגיעה נפשיתהתגובה לאירועים הקשים הפוקדים ישובים רבים הינה חרדה הלובשת ביטויים שונים , ביניהם : פחד , כעס , עצב , דכדוך , קיפאון , חנק וסימפטומים , כגון רעד בגוף , דופק מואץ , כאבי בטן , נדודי שינה ובכי . 
בקרב ילדים , יש שיגיבו בכאבי בטן , שלשול , טיקים , בחילות , הקאות , חום גבוה וכד' . 
הסיבה לכך היא שהילד אינו מסוגל להביע עצמו , ולכן אינו משחרר לחצים . 
רויטל גולן ממליצה על מספר תרגילים גופניים להפגת המתח הנפשי , על פי שיטת אלבאום . 
התרגילים קלים לביצוע למבוגרים ולילדים בבית , במקום העבודה ובמרחבים המוגנים : הרפיה ניתן לבצע את התרגיל בשכיבה , בישיבה ובעמידה . 
יש להניח יד על החזה ויד על הבטן , לעצום עיניים ולנשום בין 5 עד 10 נשימות עמוקות בקצב איטי . 
בין כל שאיפה ונשיפה לספור עד 5 שניות ולהרגיש את החזה והבטן עולים ויורדים . 
תרגיל כוח רצון בטן יש לשכב פרקדן על משטח רך , לכופף ברכיים עד למצב שבו כפות הרגליים מונחות במלואן על פני המזרן . 
להניח כפות ידיים על הברכיים , במרפקים ישרים , כאשר הגב מוטה בזווית של כ - 30 מעלות מעל פני הקרקע . 
הקפידו על כתפיים משוחררות ועל ראש בהמשך לקו הצוואר . 
עיניים פקוחות במהלך התרגיל . 
משך הזמן המומלץ לביצוע התרגיל הינו בין חצי דקה לדקה וחצי . 
חשוב להרגיש במהלך התרגיל את הבטן ולא לפחוד מהרעד . 
תרגיל זה מסייע לארגון עומס , למיקוד וליכולת איפוק . 
מגע מגע הוא צורך בסיסי עמו אנו באים לעולם . 
הוא מהווה חוליה מרכזית בקשר של האדם עם עצמו ועם סביבתו . 
מומלץ לחבק , להעניק עיסויים . 
חשוב להקפיד על קשר עין . 
יש לציין כי ישנם אנשים שנרתעים ממגע , ולכן חשוב לברר אם המגע נעים ( מגע חזק , רופף וכו').תרגי ל לכפות הידיים , הרגליים , ולעיניים לסגור לאגרופים את כפות הידיים חזק מאוד בספירה של כ - 5 שניות ולהרפות . 
בסבב שני לאגרף בנוסף לכפות הידיים את כפות הרגליים ובסבב השלישי לעצום את העיניים חזק בנוסף לכפות הרגליים והידיים ולהרפות . 
מומלץ לתרגל מספר פעמים . 
תרגיל זה מרגיע את המנגנון הפנימי של הגוף . 
המלצות נוספות : • שינה - יתכן כי ילדים רבים ירצו לישון עם ההורים בתקופה זו . 
כרגע זה בסדר ואף רצוי . 
• אחריות על מעשים ודיבורים - חרדה הינה רגש מדבק , בייחוד בקרבתם של ילדים ותינוקות , אשר מבינים שפת גוף . 
מומלץ לא לשדר מצוקה , הן באמצעות נשימה מודעת והן באמצעות חיווי רגוע . 
בואו לדבר על זה בפורום התמודדות עם מצבי מתח ולחץ ובפורום פסיכותרפיה . 
פורסם לראשונה בתאריך 20 - 7 - 2006 
