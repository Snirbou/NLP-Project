רבים מהסובלים מדיכאון לא תמיד מודעים לכך שמדובר במחלה נפשית שיש לטפל בה . 
לא פעם ההתייחסות של הסובל מדיכאון ושל הסובבים אותו כאל תופעה חולפת , ולא בעיה נפשית שכדי לצאת ממנה דרוש טיפול פסיכולוגי או תרופתי . 
גם לבני המשפחה של הסובל מדיכאון לא תמיד ישנם הכלים הנכונים כדי לסייע ולתת את התמיכה הנפשית . 
בקרב 72 % מהחולים בדיכאון הופיעו בתחילה רק תסמינים גופניים פיזיים כמו : עייפות , בעיות שינה , כאבי גב וכאבי ראש . 
מחקרים מצאו שאלו שסבלו מדיכאון מז'ורי ( קליני ) , לא היו כלל מודעים לכך שתסמינים פיזיים שהתבטאו בכאבים לא מוסברים , הינם סימפטומים ידועים הנובעים מדיכאון . 
שאלון לזיהוי דיכאוןמומחים מאוניברסיטת מישיגן פיתחו רשימת ביקורת , המפרטת רבים מהתסמינים הנפוצים לדיכאון . 
בחנו את עצמכם - אם אחד מהסימפטומים הפיזיים או הרגשיים המצוינים להלן נוכח בחייכם ומפריע לכם , במשך יותר משבועיים , עליכם להתייעץ בנוגע אליהם עם רופא . 
תסמינים נפוצים • לעיתים קרובות אני חסר מנוחה ורגזן . 
• השינה שלי לא סדירה . 
• אני ישן יותר מידי . 
• אני ישן פחות מידי . 
• אני לא נהנה מתחביבים / פעילות פנאי . 
• אני מתקשה להסתדר עם המחלות האחרות שלי . 
• אני סובל מכל מיני כאבים ואין הקלה למרות כל הניסיונות . 
• לעיתים קרובות אני סובל מתופעות כגון : בעיות עיכול / כאבי ראש וגב / כאבים בלתי מוגדרים / כאבים בחזה . 
• משקלי השתנה באופן משמעותי . 
• אני מרגיש שעבודתי , משפחתי וחברי סובלים בעקבות בעיות עלו . 
• יש דיכאון במשפחתי . 
הגורמים למחלההסיבה לדיכאון עדיין אינה מובנת , ולמעשה לפעמים עשויה שלא להיות סיבה ברורה . 
מומחים סבורים , כי חלק מהאנשים נולדים עם הנטייה ללקות בקלות בדיכאון . 
כמו כן , הם סבורים כי אירועים מלחיצים , מחלה , תרופות וגורמים אחרים , יכולים להוביל לחוסר איזון של חומרים כימיים מסוימים במוח ולגרום לדיכאון . 
אנשים מסוימים לוקים בדיכאון לאחר שחוו שינוי משמעותי בחיים - מותו של אדם יקר , גירושים , אובדן מקום העבודה או שינוי מקום המגורים . 
אפילו אירועים משמחים , כגון : הפיכה להורה , נישואין , או שינויים קלים יותר בחיים , יכולים לעתים לגרום לדיכאון . 
שינויים בחיים , בין אם הם משמעותיים יותר או פחות , עלולים להיות מלחיצים ולהשפיע רבות על רגשותיו של אדם . 
חלק מגורמי הסיכון לדיכאון הינם : • היסטוריה של דיכאון במשפחה . 
• מוות או מחלה של אדם אהוב . 
• מתח נפשי / פיזי מתמיד בעבודה . 
• התעללות פיזית , מינית או רגשית . 
• התמכרות לאלכוהול או סמים . 
• מחלות כרוניות כגון : סכרת , סרטן , דלקת פרקים , מחלות לב , איידס או כאב כרוני . 
• אירועי חיים משמעותיים . 
• בעיות כספיות . 
דיכאון יכול להיגרם גם על ידי מצבים רפואיים אחרים ; מחלות כגון : שבץ , התקף לב , סרטן , מחלות עצבים ( כגון - אלצהיימר ופרקינסון ) ושינויים הורמונליים ( כגון - הפסקת הווסת ) יכולים לגרום למחלה . 
אנשים הלוקים במחלות אלה צריכים להיות מודעים לאפשרות של התפרצות הדיכאון ועליהם לשוחח עם הרופא המטפל אם הם חווים אחד מהסימפטומים הנל . 
אפשרויות טיפולחשוב לדעת כמה שיותר על דיכאון ולפנות לרופא לשם קבלת עזרה מקצועית בשלב מוקדם ככל האפשר . 
אם אתם חשים שהדיכאון לא עוזב אתכם , כדאי להיכנס לפורומים באינטרנט ולאתרים בתחום . 
ללא טיפול , עלול דיכאון לגרום לבעיות ביחסים הבינאישיים , לרבות בעיות בחיי הנישואין ובמשפחה , לקשיים במקום העבודה ולעלייה משמעותית בסיכון להתאבדות . 
טיפול בדיבור חלק מהאנשים הסובלים מדיכאון עשויים להרוויח מטיפול זוגי / משפחתי או מטיפול קבוצתי עם אנשים המתמודדים עם בעיות דומות . 
קיימים סוגים רבים של טיפול בדיבור ; על מנת למצוא התאמה - ניסוי וטעייה מקובלים ונפוצים . 
הדבר החשוב הוא למצוא את הטיפול המועיל ביותר . 
קבוצות תמיכה אין צורך להרגיש לבד ; בקבוצות תמיכה גם האדם המתמודד וגם קרוביו יכולים לחלוק בחוויות ולדון בדרכי ההתמודדות . 
אולם חשוב לזכור שקבוצות תמיכה אינן תחליף לטיפול מקצועי . 
אורח חיים בריא התעמלות ותזונה נכונה עוזרות לשיפור ההרגשה הכללית . 
במקרים מסוימים חיפוש בתחום רוחני מועיל אף הוא . 
קבלת תמיכה משותף או חבר לחיים שותף תמיכה הוא אדם המחויב לתהליך ההחלמה . 
אדם זה מספק את העידוד הנחוץ , על מנת לעזור לחולה להאמין שאפשר להתגבר על הדיכאון . 
ניתן לקבל תמיכה מאנשים שונים בדרכים שונות , בהתאם לצרכים האישיים . 
בתחילת הדרך לעיתים קשה לקבל עזרה בגלל הבושה , חוסר הבנה , תחושה של חוסר ערך עצמי ופחד לאבד עצמאות . 
טיפול תרופתי אנטי דיכאוני במידה ואתם מגיעים לשלב פנייה לרופא משפחה , דברו איתו בעניין האפשרויות הניתנות לכם , כגון : מפגש עם פסיכיאטר , פסיכולוג , עובד סוציאלי או מטפל מקצועי . 
רופאי משפחה רבים מרגישים נוח לטפל באנשים המתמודדים עם דיכאון . 
פסיכיאטר הוא רופא המתמחה במחלות נפש , כגון דיכאון ויכול לתת מרשם לטיפול תרופתי . 
פסיכולוג אינו רופא ולכן אינו יכול לתת מרשמים לטיפול תרופתי ; הפסיכולוג מתמחה בטיפול תמיכתי . 
מציאת הטיפול הרפואי המתאים חיונית ומגבירה את הסיכויים להחלמה . 
גורמים רבים משפיעים על בחירת התרופה המתאימה ; הבחירה מתבססת על גורמים כגון : בטיחות , סיבולת , עלות , קלות ביצוע , בעיות רפואיות אחרות והאינטראקציה בין טיפולים שונים . 
בדרך כלל מתחילים להרגיש את השפעת התרופות אחרי 2 - 4 שבועות . 
אם לא חל שיפור אחרי שמונה שבועות , הרופא יכול לשנות את המינון או את התרופה . 
לפרטים נוספים - לחצו כאן . 
בואו לדבר על זה בפורום פסיכיאטריה ובפורום התמודדות עם מצבי מתח , לחץ וחרדה . 
