בסוף החודש ( 31 במאי ) יצוין בישראל יום ללא עישון . 
יום זה מתקיים במקביל בכל שנה , בכל מדינות העולם החברות בארגון הבריאות העולמי ה - WHO . 
מטרתו של יום זה היא להעלות על סדר היום הציבורי העולמי את נגע העישון ולהגביר את המודעות לגמילה מעישון , למניעת מוות ומחלות הנגרמות מעישון , וכן לצמצם את מספר האנשים המתחילים לעשן , אשר רובם בני נוער וצעירים . 
מגפת העישון גובה כ - 10,000 קורבנות מוות מדי שנה בישראל , יותר ממספר האנשים המתים בתאונות דרכים , מלחמות ופעולות טרור גם יחד . 
כ - 1,500 מהם מתים בעקבות חשיפה לעישון פסיבי . 
על פי נתוני דוח שר הבריאות האחרון , אחוז המעשנים בני 18 ומעלה עומד בממוצע על % , 24 32 % מקרב הגברים ו - 18 % מקרב הנשים . 
בקרב האוכלוסייה היהודית , 30 % מהגברים מעשנים וכ - 21 % מהנשים מעשנות , ואילו בקרב האוכלוסייה הערבית אחוז המעשנים הגברים גבוה פי 7 מאשר נשים , 42 % גברים מול 6 % נשים . 
נפש בריאה בגוף בריאכבר מרגע הפסקת העישון , הגוף מתחיל לתקן את הנזקים שנגרמו לו בעקבות העישון . 
חברת נובארטיס העולמית , המשווקת מסטיקים של ניקוטינל לגמילה מעישון , מציגה במדריך מיוחד לרופאים המסייעים למטופלים בגמילה מעישון , את השיפורים החלים בגוף המעשן מרגע שהפסיק לעשן במהלך הדקות , השעות , הימים , השבועות , החודשים והשנים הבאות : • תוך 20 דקות : לחץ הדם וקצב הלב חוזרים למצב נורמלי . 
• תוך 8 שעות : רמות הניקוטין והפחמן החד חמצני בדם יורדות בחצי , ורמות החמצן חוזרות לרמה נורמלית . 
• כעבור 24 שעות : הגוף מתנקה מהפחמן החד חמצני , הריאות מתנקות מהליחה ומהזיהום כתוצאה מהעישון . 
• כעבור 48 שעות : לא נשאר ניקוטין בגוף . 
חוש הטעם והריח משתפרים . 
• כעבור 72 שעות : הנשימה הופכת קלה יותר . 
דרכי הנשימה מתחילות להירגע ורמות האנרגיה מתחילות לעלות . 
• כעבור שבועיים עד 12 שבועות : שיפור במחזור הדם . 
• כעבור 3 - 9 חודשים : בעיות של שיעול , חרחור / צפצוף בנשימה משתפרות ותפקוד הריאות עולה בלמעלה מ - 10 % . 
• כעבור שנה : הסיכון להתקף לב יורד למחצית מהסיכון של התקף לב אצל אדם מעשן . 
• כעבור 10 שנים : הסיכון לסרטן הריאות יורד למחצית מהסיכון של סרטן ריאות אצל אדם מעשן . 
• כעבור 15 שנים : הסיכון להתקף לב מגיע לאותו הסיכון אצל אדם שלא עישן מעולם . 
עובדים יותר , מעשנים פחותחוק למניעת עישון במקומות ציבוריים נחקק כבר בשנת 1983 , אך רק 11 שנים לאחר מכן ב - 1994 , הורחב החוק גם למקומות עבודה , ולמעשה , רק בשנתיים האחרונות ניתן לחוש בהקפדה על אכיפתו . 
למרות כל אלה , אין ספק כי ההגבלות על העישון , כמו למשל במקומות עבודה , מפחיתות את העישון לא פחות מחוקים ואכיפה . 
סקר שנערך על ידי אתר www . 
alljobs.co.il , המרכז את כל המשרות המתפרסמות במשק , בנושא עישון במקומות עבודה עולה , כי כ - 55 % מעשנים פחות במקום העבודה ! 
מתוכם , כ - 35 % טענו כי הם מעשנים פחות בעבודה מאחר שהם עסוקים יותר , וכ - 20 % נוספים טענו שזה נובע מהצורך לצאת מהמשרד לצורך הפסקת סיגריה . 
לעומתם כ - 45 % מהמעשנים טענו , כי הם מעשנים דווקא יותר בעבודה . 
כ - 32 % טענו שזה נובע מכך שבעבודה הם עצבניים יותר , כ - 11 % העידו כי הם מעדיפים לעשן יותר בעבודה , מתוך התחשבות בבני הבית ובעיקר בילדים , וכ - 6 % נוספים טענו כי הם מעשנים בעבודה כתוצאה מסוג של לחץ חברתי כי כולם יוצאים להפסקת סיגריה . 
בואו לדבר על זה בפורום גמילה מעישון . 
פורסם לראשונה בתאריך 18 - 5 - 2006 
