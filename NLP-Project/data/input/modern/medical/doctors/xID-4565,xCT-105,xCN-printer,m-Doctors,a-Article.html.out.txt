במהלך הדיבור , הפה שלי התעקם , משהו בי התעוות , פתאום הרגשתי איך ההליכה שלי נראית כמו 'הליכת ברווז' , לא רציתי לחשוב על הנורא מכל . 
כך מתאר יוסי פנחסי , את אותו יום אפור שבו גילה לראשונה את התסמינים המקדימים לשבץ מוחי שבו לקה . 
יום לאחר הופעת התסמינים , השתתק פלג גופו השמאלי של יוסי , ומאותה נקודה הועבר לשיקום נוירולוגי מתמשך במספר מרכזים רפואיים , לרבות במוסד השיקומי בית לוינשטיין , תוך שהוא סובל מסחרחורות , פציעות , ערפול ראייה וחולשה בפלג הגוף השמאלי ומבעיות בריאותיות מסוכנות שהתגברו בגופו : יתר לחץ דם , סוכרת ורמת שומנים גבוהה במערכת הדם . 
רופאיו קבעו באופן נחרץ : על מנת למנוע קרישי דם שעלולים לגרום לשבץ חוזר ולסכן את חייו , עליו ליטול מידי יום את התרופות פלויקס ואספירין . 
אולם פנחסי נתקל בבעיה , שכן התרופה פלויקס לא נכללת בסל התרופות והוא נאלץ לשאת על כתפו החלשה והחולה את ההוצאות הכספיות הכרוכות ברכישתה . 
הדבר קשה עוד יותר מאחר שאינו יכול לעבוד . 
יוסי פנחסי מביע כעס רב כלפי קופת החולים ומשרד הבריאות . 
הוא שואל בייאוש : מה עוד צריך לקרות כדי שתרופה זו תסובסד ? 
האם עלי למות חלילה ? 
. 
הסיפור של יוסי פנחסי אינו מקרה נדיר . 
מדי שנה לוקים בשבץ מוחי כ - 15,000 ישראלים וכ - 3,000 איש לוקים בשבץ חוזר . 
לדברי דר איבון שוומנטל , נוירולוגית בכירה בתל השומר : כ - 9 מתוך מקרים 10 נגרמים עקב חסימה בכלי הדם במוח על ידי קרישי דם . 
אז מה בדיוק מתרחש בגופנו בזמן שאנחנו סובלים מגורם התמותה השלישי בעולם – השבץ ? 
דמיינו לעצמכם צינור בגינה , החסום עקב הצטברות לכלוך או אדמה , כאשר ברז המים הפתוח ממשיך להזרים דרכו מים . 
כך בדיוק ניתן לתאר את דופן כלי הדם שנחסמים על ידי כולסטרול גבוה , לחץ דם ועל ידי עישון . 
לדברי דר שוומנטל : גורמים אלה משפיעים על קוטרם של כלי הדם ומונעים את זרימת הדם החופשית . 
איך מתמודדים עם גורמי סיכון לשבץ מוחי ? 
הדרך היעילה ביותר לשמירת הבריאות הכללית ובריאות מערכת הלב וכלי הדם בפרט היא פעילות גופנית . 
חשוב לשמור על פעילות סדירה לפחות 3 פעמים בשבוע , דר שוומנטל . 
באופן זה תורמת הפעילות להורדת הכולסטרול , לחץ הדם ושומרת על רמת הסוכר בגוף . 
בנוסף , חשוב להימנע מעישון ולשמור על תזונה דלת שומנים וסוכרים . 
מהאספקט הפסיכולוגי , לפעילות הגופנית ישנה השפעה מרחיקת לכת על הרגשה כללית טובה יותר והפחתת הלחץ הנפשי , שמהווה לא אחת קטליזטור להופעת שבץ . 
לפיכך , לפעילות הגופנית תפקיד מכריע עוד יותר במניעת השבץ . 
בנוסף לפעילות הגופנית , ממליצה דר שוומנטל לערוך בדיקות שגרתיות לשלילת גורמי הסיכון : בדיקת לחץ הדם , שומנים בדם , סוכרת וכד' . 
חשוב לציין שאם קיימת היסטוריה משפחתית של אנשים מתחת לגיל 60 שלקו בשבץ או אוטם שריר הלב , מומלץ לערוך לעיתים גם בדיקות הבוחנות את רמות הקרישיות הדם ואת השומנים בדם . 
תרופות נוגדות קרישת דם כגון : פלויקס ואספירין חיוניות למניעת שבץ חוזר , בייחוד לאנשים שעברו ניתוח מעקפי לב , חולי סוכרת ולסובלים מרמת כולסטרול גבוהה . 
דר שוומנטל סבורה כי השימוש בפלויקס למניעה של שבץ עשוי להיות יעיל יותר מהשימוש באספירין אצל אנשים בסיכון גבוה וכרוך בפחות תופעות לוואי . 
פנינה רוזנצוייג , מנכל עמותת נאמן למען נפגעי שבץ מוחי , אומרת כי העמותה תמשיך לפעול למען הכללת תרופות בסל התרופות למניעת שבץ מוחי ולשיקום לאחר שבץ . 
לדבריה , כל מקרה של שבץ מוחי טומן בחובו סכנה לאירועים חוזרים אשר מחמירים את הפגיעה , שעלולה להתבטא בשיתוק הגפיים , אי שליטה על הסוגרים , איבוד ראייה , איבוד יכולת הדיבור , פגיעה בזיכרון ועוד פגיעות קשות אשר הופכות את החולה לנכה ותלוי לחלוטין בסביבה . 
חולים אלה מאבדים את חדוות ואיכות החיים והטיפול בהם כרוך בעלויות עצומות הן לבני המשפחה והן למערכת הבריאות . 
לסיכום , שבץ מוחי שכיח ביותר בארץ ובעולם ומהווה את גורם התמותה מ ס' 3 ואת הגורם הראשון לנכות קשה . 
לאורח חיים בריא ולבדיקות תקופתיות ישנו משקל מכריע במניעתו ולמתן טיפול תרופתי למניעת קרישי דם , כגון התרופה פלויקס , יש משקל חשוב במניעת שבץ מוחי חוזר בחולים בסיכון גבוה . 
עד שלא תאושר תרופה זו בסל הבריאות , יאלצו יוסי פנחסי וחולים רבים אחרים לממן את הטיפול בכוחות עצם ויתרה מכך , לסכן את חייהם כאשר ידם אינה משגת לממן את הטיפול . 
בואו לדבר על זה בפורום שבץ מוח ובפורום שיקום לאחר אירוע מוחי . 
פורסם לראשונה בתאריך 21 - 3 - 2006 
