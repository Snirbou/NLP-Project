קוצב חשמלי לטיפול באפילפסיה של ילדים במרכז הרפואי אסף הרופא הושתל בימים אלה קוצב אגלי אצל בוגר בן 19.5 הסובל מאפילפסיה קשה מגיל הילדות המוקדמת . 
המחלה שלו לא הגיבה לטיפולים הרגילים . 
הקוצב , המשדר פולסים חשמליים קבועים בגופו של החולה , אמור להפחית בצורה משמעותית ולעתים אף למנוע את ההתקף האפילפטי ומאפשר שיפור ניכר באיכות החיים . 
מדובר בקוצב שהוא מעין גנרטור קטן , שקוטרו כ - 4 סנטימטר , המושתל מתחת לעור בבית החזה מצד שמאל . 
מהגנרטור הזה יוצאת אלקטרודה שמחוברת אל העצב הוואגלי בצוואר . 
לקוצב , כך מראים מחקרים שונים , יש אפקט אנטי - אפילפטי , מסביר דר אלי היימן , מנהל המחלקה לנירולוגיית ילדים . 
יתרון נוסף של הקוצב הוא שניתן להתחבר אליו באופן חיצוני ולשנות את הפרמטרים החשמליים כך שקצב הפולסים ייגבר או יפחת . 
גם למטופל יש יכולת להשפיע על קצב הלב , על ידי העברת מגנט מיוחד , כאהוא חש כי הוא עומד לקבל התקף . 
המגנט גורם לקוצב לפעול בקצב מוגבר – דבר שלעתים יכול למנוע התקף אפילפטי חמור . 
מערכת חדשנית לבדיקת עובריםמערכת חדש מקלה על רופאים בביצוע סריקות אולטרה סאונד . 
המערכת מתריעה על חריגות מתקן הבדיקה , מתעדת את הסקירה בארכיון ממוחשב ומספקת לנבדקת עותק אלקטרוני הכולל הסברים בעברית על תוצאות הבדיקה . 
המערכת פותחה בשתי גרסאות שונות – האחת המותאמת לקליניקות פרטיות , והשנייה הייחודית למוסדות רפואיים גדולים – תוך התאמתה למערכות המחשוב הקיימות בבתי החולים בישראל . 
מערכת ממוחשבת של בית חולים ציבורי מפעילה תוכנות רבות ועמוסות במידע . 
המערכות הללו חייבות לתת מענה בזמן אמת , לאחזר מידע באופן יעיל ומהיר . 
הטמעתה המוצלחת של המערכת בבית חולים עש רבין היא בשורה טובה לחלק גדול מ - 200 אלף נשים היולדות בישראל בשנה , שמעתה יוכלו ליהנות מיתרונות המערכת החדשה . 
מערכת 'ארטיסן' מתריעה בזמן אמת על חריגות מהנורמה בבדיקת העובר , והיא פותחה בעיקר על מנת להקל על הרופאים לבצע את רוטינת הבדיקות הנדרשת מהם , תוך הימנעות מטעויות אנוש . 
המערכת החדשה מפעילה ארכיון ממוחשב העוקב אחר כל הסקירות המבוצעות בנבדקת . 
המערכת מפיקה תקליטור DVD/CD לכל נבדקת - עליו צרובה הסקירה בשלמותה , וכן סרטונים ותמונות שתועדו במהלכה . 
התקליטור מכיל גם את התוצאות המלאות של הסקירה , שסופקו עד היום בנפרד . 
בין השאר מעמידה המערכת לרשות הרופאים ארכיון ממוחשב העשוי לשמש אותם כהגנה מול תביעות עתידיות . 
עד היום שווקה המערכת לעשרות רופאים בארץ ובחול . 
בנק דם טבורי בישראלהמרכז הרפואי מעיני הישועה , הממוקם בבני ברק , הקים בנק לאיסוף דם טבורי ונותן את שרותיו בחינם . 
הדם הטבורי נאסף מחבל הטבור לאחר הלידה . 
תאי גזע הגזע שבו מאפשרים להשתמש בו לריפוי מחלות דם רבות וכשלים של המערכת החיסונית . 
תאי הגזע הינם תאים שעדיין לא עברו תהליכי התמיינות סופיים לסוגי רקמות שונים ולכן מסוגלים להתמיין לפי הסביבה בהם הם נמצאים לתאים מרקמות שונות . 
דם טבורי נחשב בעבר לפסולת רפואית שיש להפטר ממנה לאחר הלידה , אמר דר יורם ליוור , מנכל בית החולים , אבל מחקרים הוכיחו כי הדם הזה נחשב למקור יקר ערך של תאי גזע שניתן להשתמש בהם לטיפול ביותר מ - 45 מחלות ופגעים במערכת החיסונית . 
נכון להיום , נלקחו תאי הגזע בעיקר ממח העצם - למרות שהדם הטבורי הוא מקור חלופי יעיל יותר לתאי גזע . 
שתל של תאי גזע מדם טבורי אינו מזוהם בוירוסים , ולכן הסבירות להתפתחויות ולסיבוכים לאחר ההשתלה קטנים יותר . 
הליך האיסוף של תאי הגזע הוא פשוט , לא מסוכן , נטול כאבים ליולדת ולתינוק ושימושו מונע את הצורך באיתור תורם ופרוצדורות נוספות הנדרשות מתורם בוגר . 
חשוב גם להדגיש כי האפשרות של השתלת תאי גזע מדם טבורי מרחיבה בצורה משמעותית את מאגר התורמים הפוטנציאלים . 
תאי גזע יכולים לעזור בטיפול בלוקמיה , מחלות הפוגעות במערכת החיסונית כמו טי - זקס , אנמיה פנקונית ומחלות קשות נוספות . 
מומחים רפואיים מאמינים שבעזרת מחקרים נוספים יוכלו תאי הגזע לעזור בריפוי מחלות נוספות כגון אלצהיימר , סכרת , מחלות לב וכבד , מחלת הפרקינסון , פגיעות בעמוד השדרה - והרשימה עוד ארוכה . 
לצורך מימון השירות נעזרו במרכז הרפואי בדור ישרים . 
התוכנית החדשה תאפשר לתורמים להחליט האם ברצונם לתרום את הדם לבנק הטבורי הציבורי או לשמר אותו בבנק הפרטי של בית החולים לשימושם של קרובי משפחה בלבד . 
מן ההודעה שנמסרה לעיתונות עולה שהשירות מוצע ליהודים בלבד . 
בואו לדבר על זה בפורום רפואת ילדים , בפורום אולטראסאונד ובפורום הריון ולידה . 
פורסם לראשונה בתאריך 6 - 12 - 2006 
