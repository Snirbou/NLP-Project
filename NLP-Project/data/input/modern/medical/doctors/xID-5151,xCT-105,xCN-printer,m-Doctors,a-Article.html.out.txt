במאמר המתפרסם בימים אלה בביטאון הרפואה של ההסתדרות הרפואית , מזהירים רופאים מהמרכז הרפואי אסף הרופא מפני הנזק האפשרי הטמון בשילוב בין תרופות קונבנציונאליות לצמחי מרפא . 
הסכנה עלולה להיות חמורה ואף קטלנית . 
מחברי המאמר , דר לי גולדשטיין , פרופ ' מתי ברקוביץ , פרופ ' אהובה גוליק ( מאסף הרופא ) ודר מאזן אליאס ( מביח העמק ) , שסקרו את הממצאים השונים בתחום , מציינים כי בארץ יש עשרות אלפי אנשים המשתמשים בצמחי מרפא על בסיס יומיומי , ורבים מהם משלבים בין תרופות רגילות שהם נוטלים ( וחלקם על בסיס קבוע ) לבין צמחי המרפא . 
בצד היתרונות הטיפוליים שעשויים להיות לשימוש בצמחי מרפא , יש גם בעיות שראוי להיות מודעים להן , שכן הן עלולות להשפיע על יעילות התרופות הרגילות ואף להזיק לבריאותו של המטופל . 
מחברי המחקר מציינים כי צמחי המרפא מכילים , לא פעם , חומרים פעילים המופקים מחלקי צמח שונים - ולא תמיד ידוע הרכב החומרים המדויק שהם מכילים . 
יש לציין כי הפיקוח על צמחי המרפא הוא כעל תוספי מזון בלבד - ולא כפי שמקובל בכל הקשור לתרופות קונבנציונאליות , מה גם שהחברות שמייצרות את התוספים המכילים צמחי מרפא לא מחויבות לייצר חומרים / תכשירים בעלי הרכב מדויק בכל פעם , ואין רישום מדויק של השפעות הלוואי מנטילת צמחי המרפא . 
דוגמאות לפגיעה הנגרמת משילוב התרופות עם צמחי המרפאשום ( לטיפול בזיהומים ולהורדת כולסטרול ) + תרופות נוגדות קרישה ( אספירין ) עלולים לגרום לנטיה לדימומים או לכישלון הטיפול באיידס . 
שילוב של אכיניציאה ( לטיפול ולמניעה של מחלות נגיפיות ) + תרופות נגד אסטמה ואלרגיה , סטרואידים , תרופה להורדת כולסטרול - עלול לגרום לפגיעה בטיפול ו/או לעלייה חדה ברמת התרופות . 
שילוב של היפריקום ( לטיפול בדיכאון , חרדה ואי שקט ) עלול לגרום לירידה ברמות תרופות רבות , ביניהן גלולות למניעת הריון . 
שילוב של ג'ינקו - בילובה ( נוגד חימצון , מרחיב כלי דם ומשפר זיכרון ) + תרופות נוגדות קרישה - עלול לגרום לנטיית יתר לדימומים , דימומים תוך - מוחיים ותוך - עיניים . 
שילוב של ג'ינסנג קוריאני ( למצבי דיכאון קלים , עייפות וחולשה ) + תרופות לטיפול בסוכרת - עלול לגרום לירידה חדה ברמות הסוכר . 
שילוב של פסיליום ( משלשל ) + תרופות פסיכיאטריות ונגד פירכוסים – עלול לגרום לירידה ברמות התרופות . 
שילוב של ולריאן ( להרגעה ולשינה ) + תרופות נוגדות חרדה ונגד אפילפסיה - עלול לגרום לדיכוי מערכת העצבים המרכזית . 
שילוב של חגיגת + סוגי אנטיביוטיקה שונים - עלול לגרום לפגיעה בספיגת האנטיביוטיקה . 
מחברי המחקר מציינים שעל הרופאים , המטפלים והמטופלים , לקחת בחשבון הן את תופעות הלוואי של צמחי המרפא עצמם והן את תופעות הלוואי של השילוב בין צמחי המרפא לתרופות הרגילות . 
הרופאים מציינים כי המודעות לנושא נמוכה - הן בקרב הקהילה הרפואית והן בקרב הקהל הרחב וקהל הצרכנים . 
הם ממליצים להתייעץ עם הרופא המטפל , רצוי עוד בטרם רכישת צמח המרפא , בקשר להשפעות הלוואי שעלולות להיות לצמח המרפא - על הטיפול התרופתי הקבוע . 
בכל מקרה מומלץ ליידע את הרופא המטפל על שימוש בצמחי מרפא . 
על הרופאים והמטפלים לברר עם הצרכנים והמטופלים מהם התרופות וצמחי המרפא שהם נוטלים , כדי לבדוק את הנושא היטב ולוודא שאין השפעות ושילובים לא רצויים בין התרופות וצמחי המרפא . 
בואו לדבר על זה בפורום רפואת משפחה ובפורום רפואה משלימה . 
פורסם לראשונה בתאריך 24 - 10 - 2006 
