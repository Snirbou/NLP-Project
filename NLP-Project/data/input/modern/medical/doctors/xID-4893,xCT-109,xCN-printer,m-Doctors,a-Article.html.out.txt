ממאמר שפורסם בחודש יוני על ידי המכון לעצם ולמחקר של אונ ' סידני במגזין LANCET , עולה הערכה מדאיגה כי מספר השברים בצוואר הירך יעלה בעולם מ - 1.7 מיליון בשנת 1990 ל - 6.3 מיליון בשנת 2050 . 
זוהי ההערכה מדאיגה , מאחר שפרט לשכיחות ההולכת וגדלה של מחלת האוסטיאופורוזיס , הרי ששברים בכלל ושברים בצוואר הירך בפרט מהווים מעמסה כלכלית אדירה . 
בארהב לבדה 73 % מכלל השברים האוסטיאופורוטיים בקרב נשים הינם שברים לא חולייתיים ( בצוואר הירך ) ועלותם הכלכלית מגיעה לכ - 94 % מעלותם של כלל השברים האוסטיאפורוטיים . 
ההערכות הן שלנשים מעל גיל 50 קיימת הסתברות של כ - 40 % לשבר במהלך חייהן , סיכון זה דומה לסיכון ללקות במחלות לב וכלי דם . 
ההערכות הן כי ב - 1997 העלות הכלכלית העולמית של שברים בצוואר הירך הגיעה ל - 131.5 מיליארד דולר . 
שברים אלה נחשבים ליקרים ביותר מבחינת עלותם הכלכלית ומצריכים אשפוז ושיקום ממושך של החולים . 
אנשים ששברו את עצם צוואר הירך , הופכים למוגבלים ומאבדים את עצמאותם , כ - 40 % מתוכם אינם יכולים ללכת אחרי השנה הראשונה לנפילה . 
שברים באגן אף עלולים לגרום למוות ( כ - 10 % - 20 % בשנה הראשונה ) . 
רוב השברים בצוואר הירך מתרחשים אחרי נפילה , בעיקר אצל אנשים מעל גיל 50 , כאשר 80 % מהשברים קורים בנשים . 
כיום ישנם מספר טיפולים לאוסטיאופורוזיס , החל בנטילת סידן ויטמין D וכלה בפיתוח פתרונות ביולוגיים להחלפת עצמות . 
מחקרים מראים כי נטילת סידן בתוספת ויטמין D מביאים לשיפור מועט בצפיפות העצם של נשים אחרי גיל 50 . 
גם טיפול בהורמונים מסייע במידה מסוימת לצפיפות העצם , אך זהו טיפול שאינו מומלץ לנשים עם גורמי סיכון קרדיו - וסקולאריים , מאחר שהוא עלול לגרום או להחמיר בעיות בלב . 
טיפול הורמונלי נמצא מתאים יותר לטווח קצר בקרב נשים מעל גיל 50 שמצויות בסיכון גבוה לשבור עצם . 
המחלה השקטהאוסטאופורוזיס פירושה עצם מחוררת . 
כלומר עצם המאבדת חלק מהתשתית שלה ( ע'י אובדן סידן ) והופכת עקב כך למדוללת ביותר . 
בעצם כזו נוצרים חללים מרובים הפוגעים ביכולתה לשאת את משקל הגוף . 
כתוצאה מכך העצם קורסת ונוצרים שברים . 
השברים האופיניים לעצם אוסטאופורוטית הינם שברים בעצמות הנושאות משקל , כלומר חוליות עמוד השדרה וצוואר עצם הירך . 
עם זאת , ישנם גם שברים בעצמות לא חולייתיות כגון האגן . 
שברים אלה מתרחשים בדרכ בעשור השביעי והשמיני לחיים . 
אוסטיאופורוזיס מוגדרת היום כמחלה כלל עולמית אשר נפגעו ממנה כ - 75 מיליון באירופה , יפן וארהב . 
ההערכה היא כי בקרב האוכלוסייה הלבנה מעל גיל 50 , כ - 50 % מהנשים וכ - 20 % מהגברים עלולים ללקות באוסטיאופורוזיס . 
אחת מ - 6 נשים לבנות ישברו את האגן שלהן לעומת 1 מ - 9 נשים לבנות שילקו בסרטן השד . 
הסיבה לכך שאוסטיאופורוזיס הופכת למחלה עולמית טמונה בהזדקנות האוכלוסייה העולמית . 
בישראל נאמד מספר החולים באוסטיאופורוזיס בכ - 200,000 נשים וגברים . 
אחת מכל 2 נשים ואחד מכל 7 גברים יסבלו מאוסטיאופורוזיס . 
בנוסף , בכל שנה מתווספים כ - 6,000 שברים חדשים בצוואר בירך . 
גורמי הסיכון למחלה הינם השתייכות לאוכלוסייה של בני 50 + בתוספת אחד או יותר מהגורמים הבאים : היסטוריה משפחתית , עישון , צריכת אלכוהול מוגזמת , משקל גוף נמוך , תזונה דלה בסידן , חוסר פעילות גופנית . 
באמצעות בדיקה פשוטה של צפיפות עצם ניתן לזהות את המחלה . 
בואו לדבר על זה בפורום בעיות הורמונליות ומחלות עצם מטבוליות - אוסטיאופורוזיס . 
פורסם לראשונה בתאריך 23 - 7 - 2006 
