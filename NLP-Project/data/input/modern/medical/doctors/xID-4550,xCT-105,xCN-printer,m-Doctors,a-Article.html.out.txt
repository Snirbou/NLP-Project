בחודשים האחרונים הפך המשק הגדול בארץ לגידול עשב לימון בכפר ידידיה בשרון למוקד לעלייה לרגל של חולי סרטן ובני משפחותיהם . 
למשק מגיעים קרובי משפחה וידידים של חולים מנתניה , תל אביב ואף מדרום הארץ ומבקשים לקבל עשב לימון טרי ישר מהשדה . 
בני זבידוב , בעל המשק , שהופתע מההתענינות הרבה בעשב הלימון , החל לחקור בענין והתברר לו שרופאים החלו להמליץ לחולים על שתיית שמונה כוסות של מים עם עשב לימון ביום , במקביל לטיפולים הרגילים שהם עוברים כדי לסייע בעצירת התפשטות המחלה . 
ההמלצה יוצאת הדופן של הרופאים ניתנה בעקבות מחקר שנערך לאחרונה בפקולטה למדעי הבריאות באוניברסיטת בן גוריון ואשר הצביע על הסגולות יוצאי הדופן של הציטראל , החומר המעניק את הארומה המיוחדת של טעם הלימון ( ומצוי גם בלואיזה ובמליסה ) . 
מהמחקרים עולה שהציטראל הורג תאים סרטניים במבחנה , אך לא פוגע בתאים נורמלים . 
במחקר שנערך באוניברסיטת בן גוריון הוסיפו החוקרים את הציטראל לתאים סרטניים ותאים נורמלים שגדלו בתרבית בתוך מבחנות . 
החומר הוסף בריכוז הדומה לזה הנמצא בכוס תה . 
נמצא שהציטראל הורג תאים סרטניים במבחנה ולא פוגע בתאים נורמלים . 
החוקרים בדקו את מנגנון ההרג של התאים הסרטניים . 
ממצאי המחקר לימדו כי הציטראל מפעיל בתוך התא הסרטני מנגנון של הרס תוך - תאי עצמי שגורם לתא לפרק את הכרומוזומים הנמצאים בגרעין התא ולמוות של התאים הסרטניים . 
כאמור מנגנון זה לא הופעל בתאים הרגילים . 
בישראל ישנם שלושה משקים לגידול עשב לימון , שהגדול שבהם הוא בכפר ידידיה . 
רוב היבולים מיוצאים לאירופה ונמכרים שם בכ - 50 שקל לקילו לצרכן . 
עשב הלימון , שמקורו במזרח הרחוק , ידוע כבר מאות ואלפי שנים ברפואה הסינית כמרגיע ומסייע בבעיות עצבים . 
סקר בבריטניה : תמיכה באיסור עישון בזמן נהיגהמסקר חדש שערך המגזין הבריטי Auto Trader , עולה כי שני שלישים מהנהגים תומכים באיסור עישון בזמן הנהיגה . 
מרבית הנשאלים הסכימו שצריך לכבות את הסיגריה לפני שמתחילים לנהוג , אולם רק 20 % מבין המעשנים תמכו בכך . 
כ - 50 % מהמעשנים טענו כי עישון בזמן הנהיגה משפר את נהיגתם ו - 15 % הודו כי עישון בזמן הנהיגה הופך אותן למסוכנים בכביש . 
בנושא עישון פסיבי , שני שלישים מהמעשנים טענו כי הם מוכנים לא לעשן בזמן הנהיגה אם נוסע יבקש זאת . 
כאשר נשאלו על קניית רכב משומש , שני שלישים מהנהגים ענו כי יעדיפו לקנות מכונית מאדם לא מעשן וגם שליש מהמעשנים הודו בכך . 
הסקר נערך בקרב 500 איש , לקראת כניסתו לתוקף של חוק בסקוטלנד , האוסר על עישון בזמן נהיגה . 
הסקר פורסם במגזין Auto Trader הנחשב לאתר התוכן המוביל בבריטניה למכירת כלי רכב חדשים ומשומשים ומופץ גם כמגזין מודפס בכל רחבי בריטניה . 
האגודה למלחמה בסרטן , מברכת על יוזמת החקיקה ומציינת כי גם בישראל כבר הוחל בקידום הנושא , כאשר ב - 10 במרץ 2004 , פנה במכתב , פרופ ' אליעזר רובינזון , יור האגודה למלחמה בסרטן , לשר התחבורה בהמלצה להצעת ממשלתית לאיסור עישון בעת נהיגה . 
במכתבו ציין פרופ ' רובינזון : מחקרים מראים כי נהגים מעשנים מעורבים בתאונות דרכים ב - 50 % יותר מנהגים שאינם מעשנים . 
פרופ ' רובינזון הוסיף כי העישון בזמן הנהיגה גורם לנוכחים ברכב לסבול מעישון פסיבי כפוי , הגורם לנזקים בריאותיים בטווח הקצר , כמו גירוי העיניים , האף והגרון , שיעול ועוד , ובטווח הארוך מעלים את הסיכון ללקות בסרטן הריאה , במחלות לב , ובמחלות ריאה , דרכי הנשימה ועוד . 
הנפגעים העיקריים מעישון כפוי זה הם ילדים , זקנים וחולי אסטמה . 
נאוה עינבר , דוברת האגודה למלחמה בסרטן , ציינה כי היסטוריית המאבק בעישון רצופה בהצלחות קטנות בזכות חקיקה יצירתית המגבילה את צעדי המעשנים , אך מצילה את חיי רוב הציבור שאינו מעשן מפני חשיפה לעישון פסיבי . 
בישראל בשנת 1970 , בתקופה שלפני ההגבלות החוקיות השונות , עמד שיעור המעשנים על 42 % . 
בשנת 1992 ירד שיעור המעשנים ל - 31 % וכיום על פי דוח שר הבריאות על מצב העישון בישראל הוא עומד על כ - 24 % . 
מדובר על שיעור המעשנים הנמוך ביותר בתולדות מדינת ישראל . 
בואו לדבר על זה בפורום סרטן השד , בפורום תמיכה לבני נוער חולי סרטן ובפורום טיפולים אלטרנטיביים בסרטן . 
פורסם לראשונה בתאריך 15 - 3 - 2006 
