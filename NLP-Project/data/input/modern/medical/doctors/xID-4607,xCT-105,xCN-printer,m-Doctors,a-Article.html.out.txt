תחשוב על מצב בו אתה מרים משקולות במשך ארבע שנים רצוף כך ששרירי הרגליים שלך מתוחים מבלי שתוכל לשחרר אותם אפילו לשניה אחת . 
כך פותחת תמרה משנרוב , תושבת חולון בת 38 , את סיפורה על המחלה שתקפה אותה . 
לצד המאבק במחלה המתקדמת ששמה לה למטרה לרתק אותה למיטתה ולהוציא אותה מכלל תפקוד , נאלצה משנרוב גם להילחם בקופת החולים בה היא חברה בכדי שזו תאפשר לה לקבל את הטיפול היחיד שיכול להחזיר אותה לתפקוד ולחיים נורמלים . 
משנרוב , חלתה לפני שש שנים בטרשת נפוצה , מחלה התוקפת את מערכת העצבים תוך פגיעה במיאלין - חומר לבן המצפה את סיבי העצבים . 
הפגיעה בעצבים לוותה בפגיעה בשרירים , כך שהם החלו להתכווץ בכל יום יותר ויותר . 
התכווצות השרירים גרמה לכך שבסופו של תהליך הרגליים וכפות הרגליים נמתחו והגיעו למצב בו הם מתוחים בלי יכולת להזיז אותם או לכווץ אותם כלל . 
משתילים משאבה - נאבקים בקופההמצב אליו נקלעה משנרוב הביא אותה אל המרפאה לשיקום בבית החולים שיבא בתל השומר בראשותה של פרופ ' ענת אחירון . 
בפני משנרוב עמדו שתי אפשרויות , האחת לקחת טיפול באמצעות טבליות לשחרור השרירים או להשתיל בגופה משאבה קבועה תת עורית בדופן הבטן , שתזריק לתוכו תרופה באופן קבוע שתגרום לכך שהשרירים יחזרו למצב תקין , קרי מצב שבו היא תוכל להניע אותם שוב . 
לאחר שלקיחת הטבליות לא עזרה הציע הרופא המטפל דר מרק דולב , מומחה לשיקום , לנסות את השפעתה של תרופה הקרויה 'בקלופן' המוזרקת ישירות לעמוד השדרה באמצעות המשאבה . 
משנרוב פנתה לקופת החולים שלה על מנת שזו תממן את השתלת המשאבה ותעזור לה להמשיך לתפקד כאדם מן השורה . 
משנרוב ניסתה את שיטת הטיפול במשך יומיים רצופים והתוצאות לא אחרו לבוא . 
דר דולב המליץ להשתיל באופן קבוע את המשאבה בגופה , אך דווקא כשנראה כי ישנו סיכוי לחזור לחיים רגילים , סירבה קופת החולים לממן את עלות הטיפול . 
לאחר דין ודברים ולאחר ששכרה עורך דין , החלה להיאבק בכוונותיה של קופה החולים . 
שבוע אחד בלבד לפני הדיון המכריע חזרה בה הקופה והורתה על שחרור הכספים להשתלה . 
את המשאבה יש למלא בכל חודש מחדש , לכן את גודל השינוי חוויתי רק לאחר שדחיתי ביומיים את החלפת החומר במשאבה , מספרת משנרוב . 
פתאום בבת אחת אני חוזרת אט אט למצבי הקודם והזדעזעתי איך במשך ארבע שנים רצופות חייתי ללא כל יכולת לבצע פעולות יומיומיות פשוטות . 
במשך ארבע שנים רצופות יצאתי מכלל תפקוד . 
השתלת המשאבה הוא כלי שבאמצעותו אני יכולה לחזור לחיים רגילים . 
הדבר היחיד שציער אותי בכל הסיפור היא העובדה שלצד המאבק שלי הייתי צריכה להיאבק בקופת החולים.על תופעת הספסטיותספסטיות הינה מחלה שמקורה בפגיעה מוחית או פגיעה בעמוד השידרה . 
הספסטיות כשלעצמה גורמת לכאב עקב זרמים של ספזם העוברים בגוף החולה בעת ניסיון לבצע פעולה או התרגשות . 
בחולה הספסטי קיים טונוס מוגבר של הגפיים , כאשר התמונה יכולה להיות חולשה של הרגליים או ארבעת הגפיים . 
במשך השנים נוצרים עיוותי מפרקים המצריכים ביצוע ניתוחים אורטופדים מרובים להארכת גידים , אך לעיתים לללא תוצאות משביעות רצון . 
במשך שנים ניסו לטפל בחולה הספסטי באמצעים ניתוחיים הנחשבים כהורסים חלקים שונים במערכת העצבים.על המערכת המושתלתהטכנולוגיה הקרויה Intrathecal Baclofen Injection Via Pump היא מערכת מושתלת לטיפול בחולים הסובלים מהפרעות כגון ספסטיות , שיתוק מוחין , טרשת נפוצה , שבץ מוחי ונכות ממקור שידרתי . 
המשאבה מושתלת תת עורית באיזור הבטן , מחוברת לקטטר המוביל בקלופן לחללי התוך שידרתי . 
מתן התרופה בהזלפה ממושכת ישירות לתעלת השידרה מאפשרת הרפייה של ספסטיות קשה בחולי שיתוק מוחין ובחולים ספסטיים על רקע נזק לעמוד השידרה . 
לאחר שההשתלה מבוצעת ממלאים את המשאבה בכל חודש מחדש באמצעות המרפאה המטפלת . 
בואו לדבר על זה בפורום רפואה ומשפט . 
פורסם לראשונה בתאריך 4 - 4 - 2006 
