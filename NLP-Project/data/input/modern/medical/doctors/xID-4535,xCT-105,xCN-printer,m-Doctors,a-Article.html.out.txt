להתחפש בפורים זה אירוע מאוד מרגש ומלהיב : התחפושת , האביזרים הנלווים , האיפור , משלוח המנות , הממתקים , אוזני המן , שלל רובי הקפצונים ועוד ועוד ... 
.. 
. 
והנה פורים הולך ומתקרב ואיתו גם הכיף הגדול שבהכנות לפורים . 
לרגל חג התחפושות , חברת התרופות והדרמו - קוסמטיקה מדיליין מציעה טיפים להכנת איפור בבית שמתאים לעורם העדין של ילדים ופעוטות , הן לשם הכיף והן משום שאיפור בהכנה ביתית יותר זול ובטוח לשימוש . 
לדברי , דר פאינה פלדמן , מומחית ברפואת עור , לא הכל כיף בפורים . 
אחרי פורים , ילדים מגיעים עם תגובות אלרגיות חריפות , כתוצאה מאיפור לא מתאים , וכן כתוצאה מתכשירים כגון : ספריי שחור לשיער , קעקועי חינה ועוד . 
לכן חשוב מאוד לבדוק אם אין אלרגיה או רגישות למוצרים השונים . 
החומרים להכנת מייק אפ צבעוני ובטוח בבית : 2 כפיות קורנפלור 1 כפית מים 1 כפית קרם פנים רפואי היפואלרגני - מומלץ קרם פנים מיוחד לעורם העדין של ילדים ותינוקות רכים , כגון : א - דרמה קרם טיפולי לפנים ולגוף , שהינו קרם טיפולי לעור רגיש ואלרגי , המבוסס על שיבולת שועל מזן Rhealba . 
צבע מאכל טבעי – מיץ גזר , מיץ סלק , מיץ תות , מיץ מעלי תרד . 
חשוב לציין , כי אין להשתמש בסלרי או בפטרוזיליה , שכן במגע עם השמש , השימוש גורם לכוויות נוראיות . 
ניתן בקלות להכפיל את המינון להכנת מייק - אפ ביתי . 
לעצלנים מביננו - החומרים להכנת מייק אפ על בסיס סמיך ויציב מן המוכן : מקדם הגנה 50 אוון – סמיך ואינו מתפרק . 
צבע מאכל טבעי – מיץ גזר , מיץ סלק , מיץ תות , מיץ מעלי תרד . 
אופן ההכנה : לערבב את הקורנפלור עם א - דרמה קרם טיפולי עד לקבלת עיסה אחידה . 
להוסיף לעיסה את המים ולערבב היטב . 
לאחר מכן להוסיף צבע מאכל טבעי בצבע הרצוי . 
כדי להכין צבעים שונים , מומלץ לחלק את העיסה הלבנה שיצרנו למנות קטנות יותר ולהוסיף מעט צבע מאכל בכל פעם וכך לבחון את הצבע הרצוי לנו . 
מריחת המייק - אפ : לפני מריחת המייק - אפ מומלץ למרוח שכבת הגנה של א - דרמה קרם טיפולי , ולילדים בעלי רגישויות , במיוחד אצל ילדים עם אסטמה של העור ( אטופיק דרמטיטיס ) , מומלץ לשלב עם הא - דרמה גם אלידל קרם , שהינו קרם ללא קורטיזון . 
על השפתיים מומלץ למרוח בליסטקס משחה טיפולית כמשחת הגנה על השפתיים , לפני מריחת אודם . 
ניתן למרוח את המייק באמצעות האצבעות , צמר גפן , ספוגית או מכחול . 
לאחר מריחת המייק - אפ , יש לטפוח על העור כמות קטנה מאוד של אבקת טלק באמצעות צמר גפן או ספוגית , כדי שהאיפור לא ימרח בקלות . 
וחשוב לדאוג שהאבקה לא תישאף לדרכי הנשימה . 
דר פאינה פלדמן מציינת , כי כדי שלא תתפתח רגישות לאיפור , מומלץ לבדוק יותר מפעם אחת את הרגישות לאיפור – הן את האיפור בהכנה עצמית והן האיפור הקנוי לפני החג . 
על - מנת לבדוק את הרגישות לאיפור יש למרוח את האיפור בכמות קטנה יחסית בקפל הפנימי של המרפק או מאחורי תנוך האוזן . 
במגע של איפור עם העור התגובה עלולה להיות : אדמומיות , עקצוץ , גרד , צריבה או נפיחות מקומית וכן שלפוחיות מלאות נוזל . 
קעקועי חינה , למשל , עלולים לגרום לתגובה חריפה לחלק גדול מהאוכלוסייה , כגון שלפוחיות ופיגמנטציה לא נעימה שנמשכת מספר חודשים . 
לרוב האוכלוסייה יש גם רגישות לספריי שחור לשיער , או לצבע שחור לנעליים , כך שחשוב להקפיד ולבדוק את נושא הרגישות . 
הסרת האיפורמומלץ להשאיר את האיפור על העור לזמן מוגבל – עד 3 שעות . 
לדברי דר פלדמן , אופן הסרת האיפור חשוב לא פחות ממריחתו . 
חשוב להקפיד להסיר את האיפור בתכשירים סטריליים . 
למשל , המים הטרמלים של אוון הם ייחודיים בתחומם – זהו תרסיס סטרילי , שמקורו במעיינות מרפא בצרפת , שמנקה ביסודיות את העור ועוזר במניעת גירויים . 
מאידך , לא מומלץ להשתמש במגבוני לחות על - מנת להסיר את האיפור , שכן הם מכילים חומר שיכול לגרום לדלקת ממגע . 
לאחר שמורידים את המייק - אפ שוב מורחים את הפנים עם א - דרמה קרם טיפולי . 
רעיונות לאיפור בצבעים שונים : לבן - דרקולה , ליצן , כלב דלמאטי , איש שלג , שלגיה ועוד . 
ירוק - מכשפה או טרול – הירוק צריך להיות קצת מלוכלך ( תוספת של צבע אדום ) , צפרדע , שרק , הענק , צב נינג'ה ועוד . 
כתום - החתול גארפילד , גזר , תפוז , נמר , פרח , כדורסל ועוד . 
צהוב - פרח , פיקאצ'ו ועוד . 
אדום - ספיידר - מן , תות , פרח , ליצן , דרקולה כחול - דרדס , פוקימון כחול צבע עור - עוזי כהן , בנות הפאוור פאף ודמויות מצוירות נוספות . 
בואו לדבר על זה בפורום אינטגרטיבי לרפואת עור , אסתטיקה וקוסמטיקה טבעית ובפורום רפואת עור ואסתטיקה . 
פורסם לראשונה בתאריך 12 - 3 - 2006 
