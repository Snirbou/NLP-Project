הרפואה הסינית רואה בבעיית העצירות סיבה מאוד מהותית להתהוותן של מחלות ובעיות רבות , בכל גיל . 
מערכת העיכול עשירה מאד בחיידקים ופטריות אשר תפקידם הוא לסייע בעבודת העיכול . 
הרמה הקבועה של חיידקי המעיים מאד חשובה , וכאשר חלה הפרה ברמה זו , כמו לאחר טיפול אנטיביוטי או אחרי שלשולים מכל סיבה שהיא , נגרם סבל לפעולת המעיים . 
מדוע אם כן מתפתחת עצירות ובמיוחד עצירות כרונית ? 
רבים מבני הגיל השלישי לוקים בעצירות כרונית מסיבות שונות . 
הסיבה השכיחה ביותר נובעת על רקע שימוש יתר במשלשלים לאורך שנים . 
השרירים הטבעתיים של המעיים כמעט ולא מתכווצים בצורה עצמית וצריך לתמוך בהם תרופתית . 
אצל רבים אחרים , התזונה דלת תאית ובהיעדר שארית , פעולת המעיים מופחתת באופן טבעי . 
לא מעטים מבני הגיל השלישי נטלו אנטיביוטיקה לאורך שנים ארוכות , ונוצר שיווי משקל לא טבעי בין החיידקים והפטריות , ולכן כל עבודת העיכול לקויה ומכאן הדרך להתפתחות עצירות קצרה . 
אנשים לא מעטים נוטלים מינים שונים של תרופות , אשר משפיעות בדרך זו או אחרת על השרירים , ולכן השרירים הטבעתיים של המערכת לא פועלים כיאות . 
לתרופות אחרות השפעה על משק המלחים בגוף , ומכאן הירידה ביכולת השרירית . 
תרופות אחרות משפיעות על יכולת החמצון התוך תאית ומכאן יותר חולשת שרירים . 
היכולת ללעוס מזון בהרבה מקרים היא בעייתית יותר בגיל המבוגר ואז עבודת העיכול קשה יותר . 
גם מרכיבי המזון אצל המבוגרים הם בעיתיים , כי לא תמיד יש למבוגרים כוח להכין לעצמם מזון מתאים וקל לעיכול והם מסתפקים במזון מהיר להכנה , שאינו בהכרח בריא למערכת העיכול . 
המענה של הרפואה הסיניתמכאן אנו נגיע לפילוסופיה הסינית . 
אנו מכירים בעצירות שעל רקע חום פנימי רב מדי . 
מה שקורה בגוף זה שעודף החום מאדה את הנוזלים ובכך גורם לצואה להתייבש , עד לכדי חוסר תנועה כמעט במעיים . 
יש מצב בו חסרה לחלוחית בצואה וללא קשר לעודף חום . 
המצב הבעייתי הבא הוא מצב של קור עודף במערכת העיכול . 
הקור מטבעו גורם לקיפאון ולחוסר תגובה ומכאן הוא יכול לגרום לעצירות . 
המאפיין אנשים אלו , שמזונות קרים לא טובים להם והם סובלים מאכילת מזונות או שתיית משקאות קרים . 
מאידך , ישנם אחרים אשר אוכלים מזונות קרים או שותים שתייה קרה על הבוקר . 
אצל אנשים אלו מתפתח גירוי של מערכת העיכול ואזי יציאה רכה ומערכת העיכול סובלת מנזק משני של גירוי קור . 
כיצד הרפואה הסינית מתמודדת עם הבעיה הזו של העצירות ? 
הטיפול המומלץ הוא צמחי מרפא אותם ניתן ליטול בכמוסות או בצורת תה . 
בכל מקרה התרופה הצמחית נלקחת שלוש פעמים ביום . 
ההשפעה לרוב טובה מאד ומהירה יחסית ומרבית הסובלים מהתופעה של העצירות נהנים מהטיפול במידה ניכרת . 
הצמחים מפנים חום ומכניסים לחלוחית במקרים הנחוצים . 
מאידך , עודף קור וחוסר תנועתיות המעיים מטופלת בחימום המעיים ובהגברת התנועתיות של המעיים . 
בגישה הסינית אנו לא מדברים על חיידקים או פטריות , אלא על גורמים המוכרים יותר כחום , קור , לחות ויובש . 
הדיקור במקרים הללו הוא בהרבה פחות יעיל בהשוואה לטיפול בצמחים . 
בה בעת מנסים לטפל בעוד בעיות נוספות אחרות מהן סובל האדם , ולכן מדובר ברפואה הרבה יותר שלמה ומורכבת בהשוואה למתן משלשלים לעצירות כפי שמקובל ברפואה הרגילה . 
מדוע אם כן לא נפוץ יותר לטפל ברפואה הסינית באנשים הסובלים מעצירות ? 
ראשית , האנשים לא מכירים ברפואה הסינית כמקור יעיל לטיפול בעצירות . 
שנית , נוח מאד ליטול כדור משלשל , שמן או סוכרים מרוכזים ולהשיג יציאה כלשהי , לעומת נטילת תרופות סיניות שלוש פעמים ביום . 
שלישית , התרופות הסיניות עולות כסף ישיר לאדם כולל הבדיקה אצל הרופא המטפל , וזה הרבה יותר יקר בתחילה ממה שעולה להם בקופח . 
רביעית , הרופאים הרגילים לא מפנים לטיפול סיני וחלק לא מבוטל מציבור המבוגרים לא מודע די לרפואה הסינית ולכן גם לא סומך עליה . 
המאמר נכתב על ידי פרופ ' משה שטרנפלד , מומחה ברפואה פנימית ורפואה סינית בואו לדבר על זה בפורום גסטרואנטרולוגיה - מחלות דרכי העיכול , בפורום תזונה טבעית ובפורום רפואה משלימה . 
סקר : מרבית ההורים מעדיפים אלטרנטיבה לאנטיביוטיקההאפקט התקשורתי שוב הוכיח את עצמו ; בעקבות הסדרה הדוקומנטרית שהוצגה בערוץ 2 , והעלתה לדיון את סוגיית השימוש המופרז באנטיביוטיקה בישראל , ערך פורטל mamy סקר מדגמי . 
בסקר נשאלו 344 הורים לילדים : באיזה מצבים אתם משתמשים באנטיביוטיקה . 
ממצאי הסקר הראו כי 59 % מהנשאלים לא רואים באנטיביוטיקה אופציית טיפול מועדפת , בחלוקה של : 53.5 % ישתמשו באנטיביוטיקה רק לאחר שבדקו אלטרנטיבות טיפוליות אחרות , ולא מצאו פתרון , ו - 5.5 % לא ישתמשו באנטיביוטיקה בשום אופן . 
41 % מהנשאלים משתמשים באנטיביוטיקה ללא התניה , בחלוקה של 37.5 % בהוראת רופא בלבד , ו - 3.5 % משתמשים באנטיביוטיקה גם ללא הוראת רופא . 
לעיון בסקר – לחצו כאן 
פורסם לראשונה בתאריך 22 - 2 - 2006 
