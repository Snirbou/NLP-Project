נפילות עדיין מהוות את הסיבה העיקרית לטראומה בקרב מבוגרים מעל גיל 65 , כך עולה ממחקר שבוצע במרכז הרפואי תל - אביב . 
המחקר מתבסס על נתונים שנאספו מינואר 2001 עד דצמבר 2003 , בסיוע המרכז הישראלי לרישום טראומה , והוא מתייחס ל - 7,629 מקרי טראומה שהובהלו לקבלת טיפול רפואי במרכז הרפואי תל - אביב . 
מטרת המחקר הייתה לבדוק את מאפייני מקרי הטראומה , שאינם נובעים משבר במפרק הירך ( סיבת הטראומה הנפוצה ביותר בקרב האוכלוסייה המבוגרת ובעלת מאפיינים ייחודים משלה , כגון שיעורי תמותה גבוהים , סיבוכים נלווים ואשפוזים ממושכים ) , לאתר את הסיבות השכיחות לטראומה בקרב האוכלוסייה המבוגרת , ובכך לצמצמן . 
ממצאים ומסקנותממצאי המחקר מצביעים על כך שיותר נשים מגברים בגיל המבוגר מגיעות לקבלת טיפול רפואי בעקבות טראומה , זאת בניגוד לקבוצות הגיל הצעירות יותר , שם במרבית מקרי הטראומה מעורבים גברים . 
רוב החולים הגיעו לקבלת טיפול רפואי בעקבות נפילות ( 70.5 % ) , אשר מרביתם ( 94.1 % ) גרמו לפציעות קהות . 
תאונות דרכים ( 22.4 % ) , פגיעות מכוונות ( 2.9 % ) , פגיעות שלא במכוון ( 2.8 % ) וכוויות ( 1.3 % ) היוו סיבות נוספות לפציעה . 
עוד נראה כי קיים קשר בין חומרת הפציעה , מצב ההכרה וערכי לחץ הדם הסיסטולי , לבין שיעורי התמותה . 
שיעור התמותה הממוצע בקרב כל מקרי הטראומה עלה בהתאמה עם הגיל ( גילאי 65 - 74 - % , 37 גילאי 75 - 84 - % , 69 ובקרב גילאי 85 ומעלה - 89 % ) . 
לסיכום , מניתוח הנתונים עולה כי נפילות עדיין מהוות את הסיבה העיקרית לטראומה בקרב מבוגרים מעל גיל 65 , וכי שכיחות המקרים עולה עם הגיל . 
גם אחרי בידוד מקרי הטראומה שנגרמו משבר במפרק הירך , נראה שמרבית הפציעות הן אורתופדיות . 
לדברי דר דרור סופר , מנהל מערך הטראומה במרכז הרפואי תל - אביב ועורך המחקר , שיעור החולים שנפצעים בדרך זו הולך וגובר עם השנים , במקביל לעליה בתוחלת החיים . 
המערכת הרפואית צריכה להתכונן ולהכיר סוג זה של פציעה שיש לה השפעה מכרעת מבחינת הצורך בהקצאת משאבים ואימוץ גישה טיפולית מתאימה . 
כמו כן , הגברת המודעות הציבורית בקהילה עשויה לתרום לצמצום התופעה וליזום הקמת תוכניות מניעה מתאימות בקהילה . 
בואו לדבר על בפורום טראומה והלם - קרב , בפורום אורתופדיה ובפורום תמיכה ויעוץ לגיל הזהב . 
פורסם לראשונה בתאריך 14 - 11 - 2006 
