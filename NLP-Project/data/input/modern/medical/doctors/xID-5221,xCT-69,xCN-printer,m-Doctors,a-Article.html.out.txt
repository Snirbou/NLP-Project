כך תמדדו לילדכם את החוםמספר ההתקררויות בילד בממוצע במשך שנה הוא 6 - 10 , בהשוואה ל - 2 - 4 במבוגר . 
התקררויות נפוצות מאוד בקרב ילדים . 
הסיבה לכך היא ההתנגדות החיסונית הנמוכה , שהופכת אותם לפגיעים וחשופים יותר להידבקות . 
מגע בין ילדים , נוכחות של מספר רב של ילדים , העברת חפצים מפה לפה וכ ד' מגבירים את הסיכון להידבקות . 
לדברי דר מירה שנירר , רופאת משפחה מקופות החולים מכבי ומאוחדת , בשנתיים הראשונות לחייו , לומדת מערכת החיסון של הילד להתמודד עם מחוללים שונים של מחלות . 
למערכת החיסון זיכרון לטווח ארוך . 
בעת חשיפה לגורם מחלה מסוים , מייצר הגוף נוגדנים כנגד מחולל המחלה , שנשארים בזיכרון החיסוני , ובחשיפה חוזרת לאותו מחולל , הם נשלפים , נלחמים בגורם המזיק ומתמודדים עם המחלה . 
ככל שהילד מתבגר , הוא הופך ליותר מחוסן . 
החום הוא תגובה טבעית של הגוף לזיהומים ויראליים או חיידקיים . 
המוח מקבל מסרים , אשר מיידעים אותו על פלישה של וירוס כלשהו ואחת הצורות להילחם בו היא העלאת חום הגוף . 
חום גבוה כשלעצמו אינו מחלה , אלא מהווה ביטוי למלחמה של מערכת החיסון במחלה . 
אצל ילדים ניתן לטפל בחום באמצעות אמבטיות פושרות , קומפרסים קרים , איוורור החדר , ובאמצעות טיפול תרופתי בצורת סירופ המכיל פאראצטמול , כמו טריאמיניק . 
לצד החום ישנו מדד אחר לקביעת חומרת מצבו של הילד , והוא מצבו הכללי הנקבע על ידי תפקודו - היכולת שלו להתפנות למשחקים , כמה הוא מחייך וכדומה . 
ריקי הלוי , רוקחת בחברת נובארטיס OTC , מציעה טיפים בנושא מדידת חום לתינוקות וילדים : • נשיקה קטנה על המצח או נגיעה קלה על עור הילד מהווה אינדקציה ראשונית ושימושית לחוש את חום הילד , למרות שבדיקה זו אינה מהווה אומדן מדויק . 
• מתי זה נחשב לחום : בישבן - 38 מעלות צלזיוס ומעלה , בפה 37.5 מעלות צלזיוס ומעלה ובבית השחי - 37.2 מעלות צלזיוס ומעלה . 
באיזה מדחום להשתמש ? 
• מדחום דיגיטלי - לרוב מהיר ומדויק במדידה . 
רוב מדי החום הדיגיטלים ניתנים לשימוש הן בפה , הן בישבן והן מתחת לבית השחי . 
• מדחום אלקטרוני לאוזן - מהיר , מדויק וקל לשימוש בילדים בוגרים יותר , אך אינו מדויק לילדים קטנים כמו המדחום הדיגיטלי ובדכ גם יקר יותר . 
האקדמיה האמריקאית של רופאי הילדים ממליצה לא להשתמש במדחום האוזן לתינוקות מתחת לגיל 3 חודשים . 
• מדחום הפלסטר סטריפ - מדחום המונח על מצח הילד . 
בלתי אמין במדידה מדויקת , החשובה במיוחד לתינוקות וילדים . 
• מדחום זכוכית עם כספית - בעבר היה בשימוש נרחב , אולם כיום פחות מומלץ אודות הסכנה לחשיפה אפשרית לכספית שהינו רעל סביבתי . 
• כל הורה יודע שמדידת חום לילד שאינו רגוע הינה פעולה מאתגרת . 
אך החום הוא אחד האינדיקטורים החשובים ביותר לרופא , על מנת לאבחן טוב יותר את מצבו הרפואי של הילד . 
לכן , יש לבחור את השיטה המתאימה ביותר למדידת החום , בהתאם לגיל . 
מתחת לגיל 3 חודשים - עדיף להשתמש במדחום דיגיטלי בישבן . 
כיצד נזהה בעיות בשמיעה ? 
ירידה בשמיעה הינה אחת מהתופעות השכיחות ביותר בקרב אנשים מבוגרים . 
עם החשיפה ההולכת וגוברת לרעש בעולמנו , הופכת הירידה בשמיעה יותר ויותר גם לנחלתם של הצעירים . 
ירידה בשמיעה קיימת גם בקרב ילדים , בעיקר עקב דלקות , זיהומים והצטברות של נוזלים בחלל האוזן . 
אולם , בניגוד לירידה בשמיעה הנגרמת עקב הזדקנות או חשיפה לרעש , במרבית המקרים , ירידת שמיעה אצל ילדים עקב תופעות אלה היא הפיכה וניתנת לטיפול רפואי . 
התמודדות עם בעיה זו דורשת בראש ובראשונה אבחון . 
בשל העובדה שבדרך כלל ירידה בשמיעה הינה תהליך הדרגתי מאד הנמשך לאורך כמעט כל שנות חיינו , קיים לעתים קושי באבחנה . 
לפניכם מספר שאלות לבדיקת איכות השמיעה : • האם אתם מבקשים מאנשים לחזור על דבריהם ושואלים מה ? 
! 
בתכיפות . 
• האם אתם מגבירים את עוצמת הקול בטלוויזיה וברדיו לרמות המפריעות לבני הבית ולפעמים אף לשכנים ? 
• האם נדמה לכם יותר ויותר שאנשים ממלמלים או שדיבורם נשמע עמום ? 
• האם אתם מתקשים לשוחח בטלפון ? 
• האם אתם מתלוננים על תחושה של צלצולים באוזניים ? 
• האם אתם מתקשים להבין דיבור בסביבה רועשת למשל , במסעדה , ברחוב או במקום הומה אדם ? 
• האם אתם מתקשים בעיקר בהבנת ילדים ונשים שקולם , בדרך כלל , דק יותר ? 
• האם באירועים חברתיים או בארוחות משפחתיות קשה לכם לעקוב אחר השיחה ואתם נשארים מנותקים ? 
אם מצאתם את עצמכם עונים כן אפילו לחלק קטן מהסעיפים , לא כדאי להמתין אפילו דקה נוספת , ולגשת לבדיקת שמיעה אצל קלינאי תקשורת מוסמך . 
בואו לדבר על זה בפורום רפואת ילדים , בפורום רפואה משלימה לתינוקות , ילדים ונוער ובפורום אף אוזן גרון . 
פורסם לראשונה בתאריך 20 - 11 - 2006 
