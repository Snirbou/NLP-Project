מהן מיומות ? 
מיומות ( שרירנים ) הם גידולים שפירים , הצומחים משריר הרחם וסובלת מהם אחת מכל 4 נשים בעולם . 
ניתוח לכריתת הרחם הוא הניתוח הנפוץ ביותר בארץ ובעולם והוא כרוך בפעולה כירורגית פולשנית ואשפוז ממושך בבית חולים . 
מידי שנה מבוצעים בישראל כ - 4000 ניתוחים לכריתת רחם בגלל מיומות ובארהב כרבע מיליון ניתוחים . 
מדובר בגידול ברחם , הנפוץ בעיקר בקרב נשים מגיל 35 ומעלה , והוא עלול להגיע לממדים גדולים במיוחד וכתוצאה מכך לגרום לדימומים , כאבים חזקים , דחיפות בהטלת שתן , כאבים בזמן קיום יחסי מין , הפלות והפרעה למהלך חיים תקין של האישה . 
את המיומות ברחם חשוב לאתר עוד בטרם מנסים להיכנס להריון , היות ובתקופת ההריון ובמהלך הלידה , הן עלולות לגרום לסיבוכים . 
לרוב מוצע לאשה הפיתרון המהיר ביותר והאפקטיבי ( אם כי קשה ) ביותר , כריתת רחם מלאה . 
אין ספק שפעולה זו תכחיד את המיומות , אולם הבעיה היא שמלבד הבעיה הפיזית של ניתוח גדול הכרוך בפתיחת בטן ובהחלמה ממושכת מדובר פה בניתוח שגורר אחריו השלכות נפשיות קשות , נשים רבות רואות ברחם חלק בלתי נפרד מנשיותן , המקום שממנו הגיחו ילדיהן , איבר בגוף שהויתור עליו כרוך בהרבה יותר מניתוח.מה האופציות ? 
כיום , באמצעות אמבוליזציה - פעולה צנתורית קלה יחסית , לא ניתוחית , הגורמת לנמק של הרקמות על ידי סגירת כלי הדם - ניתן למנוע את כריתת הרחם . 
במקרה של גידולים שפירים , מתבצעת הפעולה על ידי רדיולוג , לאחר הפנייה של הגינקולוג המטפל . 
פעולת האמבוליזציה מוצעת לנשים הסובלות מכאבים בבטן התחתונה או דימומים קשים והוא מאפשר שמירה מלאה של הרחם . 
בפעולה האמבוליזציה , שאינה דורשת ניתוח , מוזרקים לתוך העורקים חלקיקים קטנים , המספקים דם למיומה וחוסמים העברת מזון וחמצן לגוף המיומה . 
כתוצאה מפעולה זו המיומה נמקה , מתכווצת , נפלטת או נספגת בגוף . 
החלקיקים מיוצרים ב - 6 גדלים שונים והם מותאמים לגדלים השונים של כלי הדם . 
פעולה זו גורמת לנמק ברקמות הגידול , אך היא אינה משפיעה על הרקמות הבריאות . 
הפעולה נמשכת כחצי שעה עד שעה , היא מתבצעת בהרדמה מקומית ומצריכה אשפוז קצר בן 24 שעות לצורך השגחה . 
מחקר בנושא : האיגוד האמריקאי לגניקולוגים ACOG ערך בדצמבר 2004 עבודת מחקר מקיפה בקרב 555 נשים בגילאי 27 עד 42 , שעברו תהליך אמבוליזציה , במקום ניתוח לכריתת רחם . 
מתוצאות המחקר עולה כי : • 21 נשים שעברו טיפול אמבוליזציה נכנסו להריון , 3 מתוכן נכנסו להריון גם בפעם השנייה . 
• 18 מתוך אותן נשים ( גיל ממוצע : 36 ) הגיעו להריון עד סופו . 
מתוך הקבוצה הזו אובחנו שש הפלות ספונטניות או כבחירה . 
מחוות דעת שפרסם האיגוד עולה כי : אמבוליזציה של עורקי הרחם לטיפול במיומות , המבוצעת עי רופא מנוסה , מביאה לתוצאות טובות . 
האיגוד ממליץ לנשים , המעונינות לעבור אמבוליזציה של עורקי הרחם , לבצע הערכה יסודית עם גינקולוג , בכדי לקדם שיתוף פעולה אופטימלי עם הרדיולוג הפולשני ולוודא שההליך אכן מתאים . 
לפעולת האמבוליזציה יתרונות רבים : • האישה אינה מאבדת את הרחם . 
• אין צורך בניתוח בהרדמה מלאה , המותיר צלקות . 
• ההחלמה מהירה . 
• הכאבים מועטים . 
• במהלך פעולה אחת מוציאים את כל המיומות שנמצאות ברחם . 
• לאחר הפעולה ניתן להיכנס להריון ללא כל חשש . 
כמו שבכל שיטה , יש להתייעץ עם הרופא המטפל לפני הפרוצדורה ולהתאים יחד , בהתאם לאישה הספציפית , את הטיפול המתאים ביותר . 
בואו לדבר על כך בפורום גניקולוגיה פורסם לראשונה בתאריך 5 - 2 - 2005 
