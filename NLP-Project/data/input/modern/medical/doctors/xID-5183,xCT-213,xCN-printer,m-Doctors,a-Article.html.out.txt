הפחד הוא צל כבד המלווה את הסוכרתיים יום יום מרגע אבחון המחלה . 
שאיפתם העיקרית של החולים במחלה היא לשמור על רמות סוכר קרובות ככל האפשר לנורמה , אבל מעטים הסוכרתיים שמגיעים אל המטרה . 
הסוכרתיים חרדים מפני ירידות חדות בערכי הסוכר שמסתיימות באובדן הכרה , ומפני עליות חדות בערכי הסוכר שמסכנות אותם במחלות קשות . 
כל פעולה ותחושה עשויים לגרום לתנודות קיצוניות בערכי הסוכר ולהשפיע על האיזון : מתח נפשי , מזון ושתייה ופעילות גופנית , ובאמצעים שעמדו לרשותם עד היום קיבלו הסוכרתיים תמונה חלקית ונקודתית על מצב הסוכרת . 
בנוסף , סוכרת היא מחלה מורכבת לטיפול . 
איזון הדוק מדי גורר אחריו היפוגליקמיות ( ירידה חדה בערכי הסוכר הגורמת לטשטוש ראייה , ערפול , חולשה ובלבול עד כדי אובדן הכרה ) . 
הפחד מפני היפוגליקמיות מלווה את הסוכרתיים יום יום והם מגנים על עצמם מפניו באמצעות הקפצת ערכי הסוכר ושמירה על ערכים גבוהים . 
רבים הסוכרתיים שסובלים מהיפוגליקמיה לא מודעת , בעיקר בשעות הלילה . 
האוכלוסיות החשופות במיוחד לסיכון הן חולי סוכרת מסוג 1 , המכונה גם בשם סוכרת נעורים , במיוחד החולים הסובלים מצניחות חדות ובלתי צפויות בערכי הסוכר ; ונשים הרות חולות סוכרת נעורים , אשר כל תנודה ברמות הסוכר עשוייה להשפיע על בריאותן ובריאות עובריהן ולגרום להפלות מוקדמות , ללידות עוברים בעלי מומים ולמות עוברים ברחם . 
בדיקות אוטומטיותמשאבת האינסולין המשולבת פארדיים 522 / 722 ( Paradigm Real Time ) קוראת את רמות הסוכר 288 פעמים ביום , כל 5 דקות , ומציגה לסוכרתי נתונים עדכניים בזמן אמת . 
עד היום הסוכרתיים דקרו את עצמם 4 - 10 פעמים ביום במדי הסוכר המסורתיים . 
מעתה חיישן מיוחד המוחדר לשכבה התת עורית , ישדר אוטומטית נתונים לצג המשאבה . 
עד לפיתוח טכנולוגיית הניטור הרציף הסוכרתיים ידעו מה רמת הסוכר , נכון לרגע נתון , אבל לא היה להם מושג האם רמת הסוכר עולה או יורדת בצורה קיצונית , משמע האם הם מצויים במצב שמסכן אותם . 
כדי להימנע ממצבים מסוכנים , לראשונה מוצגות בפני הסוכרתי מגמות עלייה וירידה ברמות הסוכר . 
לראשונה הסוכרתי זוכה לקבל התרעות בטיחות על חריגות קיצוניות בערכי הסוכר , המאפשרות לו לתרגם את המידע להחלטות טיפוליות , ולנקוט בפעולה מהירה ומדויקת לאיזון רמות הסוכר . 
בדומה ללבלב בריא המשאבה מזרימה לגופו של הסוכרתי אינסולין ביום ובלילה . 
המשאבה מצוידת במחשבון חכם , המחשב עבור הסוכרתי מהי כמות האינסולין המדויקת הנדרשת לאיזון רמות הסוכר . 
בכך נמנע הסוכרתי מטעויות המוכרות לסוכרתיים היטב - הזרקת כמות רבה מדי או מועטה מדי של אינסולין . 
סוכרתיים המשתמשים במשאבה המשולבת מעידים , כי לראשונה הם מרגישים חופשיים מהתסכול שמלווה אותם במאבקם על איזון מחלתם ומועצמים בזכות כלי המספק להם מידע חיוני בלתי פוסק . 
לדבריהם הם מצליחים לנהל את מחלתם וחשים שזכו מחדש בשליטה על חייהם . 
בזכות המשאבה המשולבת תיפסק רכבת ההרים הקטלנית המאופיינת בעליות וירידות של ערכי הסוכר הגורמות למחלות קשות : מחלות לב וכלי דם , עיוורון , פגישה בכליות עד אובדן תפקוד וקטיעות גפיים . 
אחד המחקרים הידועים : ה - Diabetes Control and Complication Trial בחן לאורך שנים את השפעת רמות הסוכר על סיבוכי המחלה . 
במחקר נמצא כי בקרב הקבוצה שקיבלה טיפול אינטנסיבי לאיזון קפדני של רמות הסוכר חלה ירידה של 60 % בסיבוכים הקשורים לסוכרת . 
ההבדל בין רמות ההמוגלובין A 1 c(המדד המשקף את איזון הסוכרת בשלושת החודשים האחרונים ) של שתי קבוצות הטיפול - האחת שזכתה לטיפול הדוק ובקרה צמודה של רמות הסוכר בדם , מול קבוצת הטיפול הקונבנציונלי אשר טופלה באופן פחות הדוק , עם בדיקות מועטות של סוכר בצום , עמד על 1.7 % פחות בקבוצת הטיפול האינטנסיבי . 
כדי לסבר את האוזן המשמעות של כל ירידה בת אחוז אחד בערכי ההמוגלובין A 1 c על המטופל , היא ירידה של 40 % בסיכון ללקות במחלות קשות , שהן תוצאה של סוכרת לא מאוזנת . 
המשאבה המשולבת זכתה לאישור ה - FDA , CE באירופה ואמר בישראל . 
המשאבה , ללא החיישנים והמשדרים הנדרשים לקרירת הסוכר הרציפה , כלולה בסל הבריאות . 
בואו לדבר על זה בפורום סוכרת . 
פורסם לראשונה בתאריך 5 - 11 - 2006 
