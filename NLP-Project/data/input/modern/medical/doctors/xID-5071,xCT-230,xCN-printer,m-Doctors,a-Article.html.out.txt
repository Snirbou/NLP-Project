בצד השמחה וההתרגשות המאפיינת את תקופת החגים , יש גם רבים החווים משברים ודכאונות . 
הסיבות לכך , מסביר דר אדם דרנל , מנהל השירות הפסיכיאטרי במרכז הרפואי אסף הרופא , מגוונות : אם מדובר באדם ערירי , הרי שבתקופת של חגים משפחתיים , בדידותו מתעצמת . 
אם מדובר במשפחה שחוותה טראומה כמו שכול , הרי שנוכחותו של הכיסא הריק רק מתעצמת עוד יותר בימים של מפגש משפחתי . 
אם מדובר במשפחה שעוברת משבר כלשהו , הרי שהחיכוך והעימות המשפחתי , מעצימים את תחושת המשבר ( כל המשפחה יודעת שבן - הדוד נפרד מאישתו , אך כשפוגשים אותו בפועל , לא כל כך יודעים מה להגיד לו , איך להתייחס לעניין - אם בכלל , וכו') . במהלך השנה , הוא מוסיף ומסביר , מרבית המפגשים הם זוגיים - שיחות טלפון בין אם לביתה , אח ואחות ובני משפחתם נפגשים וכדומה . 
במפגש משפחתי של חגים , כ - ו - ל - ם מגיעים , והחיכוכים של מגע רב משתתפים הם כמעט בלתי נמנעים , שכן כולם נמצאים ביחד באותו זמן ובאותו מקום . 
מזון ודיכאון : תסמונת החגיםארוחות החג הבלתי נגמרות , מפתות ומשמינות , וכמו בכל שנה גם הפעם נאביס את עצמנו בכל המטעמים ונאמר מחר דיאטה , כשלמחרת , ראו זה פלא , שגרת האכילה לא תופרע כלל והפחמימות , השומנים והקלוריות שנצברו במהלך החג , ימשיכו את השיגרע הקולינרית בחיינו . 
מצבים חוזרים אלה הם מאוד שכיחים , אך אינם חייבים לקרות . 
ישנן דרכים פשוטות לחזק את עצמכם , לתמרן בין מכשולים שכיחים ולשנות את שגרת החגים שלכם , כך שתוכלו ליהנות מחוויות מעשירות ואוכל טעים , ללא השלכות בלתי הפיכות על בריאותכם . 
רונית טייטלמן , דיאטנית קלינית ברשת GNC מציגה 10 טיפים קלים , שיהפכו את החגים השנה , לבריאים ונינוחים יותר : 1 . 
רסנו את הפחמימות - כדי למנוע השלכות לא רצויות על הבריאות , כגון עלייה במשקל , היחלשות של מערכת החיסון ודיכאון , יש לאכול כמה שפחות פחמימות בעייתיות . 
הפחמימות הבעייתיות כוללות : מאפים ותבשילים המבוססים על קמח לבן , חיטה ותוספות עשירות בעמילן ( בין היתר : לחם , לחמניות , פשטידות , בורקסים , תפוחי אדמה ובטטות ממותקות ) וממתקים עם סוכר פשוט ( בין היתר : משקאות מתוקים , גלידה , מוס , פאי , עוגיות ועוגות שונות ) . 
2 . 
הקפידו על רמת הסוכר בדם - ארוחות המאזנות את רמת הסוכר בדם , המורכבות מחלבון דל שומן מהחי וירקות , מפחיתות את הרעב ואת אכילת היתר . 
אם תתחילו את היום בארוחה של חביתה וירקות , במקום דגני בוקר ממותקים , תאכלו פחות קלוריות , תרגישו טוב יותר והסיכוי שתחטפו משהו בין הארוחות - יקטן . 
3.הוסיפו דגים לתפריט - למרות שעוף , צלעות כבש ובשרים אחרים מככבים בארוחות החג , נסו לאכול דגים לפחות פעם עד שלוש פעמים בשבוע . 
דגי מים - קרים , כגון סלמון , טרוטה וטונה , עשירים בחומצות שומן אומגה - 3 , ומגינים מפני התנגדות לאינסולין , עלייה במשקל , לחץ דם גבוה ודלקות , שלא לדבר על הסכנה של מוות פתאומי כתוצאה מהתקף לב . 
4 . 
התמידו באכילת כמות קטנה של אגוזים - אגוזים עשירים בויטמין E ומגנזיום , המטיבים עם הלב , ואכילתם לעיתים תכופות , מקטינה באופן משמעותי את הסיכון למחלות של הלב וכלי הדם . 
לכן , השתדלו לכלול כמות קטנה של אגוזים , באופן קבוע , בתזונה היומית . 
יש להעדיף אגוזים עשירים בשומן חד בלתי רווי , כגון אגוזי מקדמיה , אגוזי לוז ושקדים . 
5 . 
צמצמו או ותרו על אלכוהול - למרות שטכנית , הוא אינו נחשב לפחמימה , יש להתייחס לאלכוהול כאל פחמימות פשוטות שעלולות להוסיף לנו קילוגרמים . 
שתיית אלכוהול מרובה פוגמת ביעילות תפקודו של הכבד , שהוא מטהר הרעלים של הגוף , ורוב סוגי האלכוהול מכילים הרבה קלוריות ואינם מזינים . 
לכן , יש להימנע מצריכת אלכוהול או לצמצם אותה . 
אם אתם רוצים לשתות מדי פעם במסיבות - חג , העדיפו יין אדום , עשיר בחומרים נוגדי חמצון ושתו במידה . 
6.קחו ויטמינים - לא משנה כמה לוח הזמנים שלכם עמוס , אל תשכחו לקחת את תוספי התזונה היומיים שלכם . 
אם אינכם משתמשים בתוספים , אולי זה הזמן להתחיל . 
7 . 
העשירו את ההגנה התזונתית על גופכם - בנוסף לתוספים הרגילים אותם הינכם צורכים , רצוי שיהיו לכם תוספים בודדים נוספים וזמינים , כדי להיערך למכשולים שכיחים של העונה הקרבה לאחר החגים - הסתיו . 
לדוגמה , כדי להילחם בתופעת ההצטננות מומלץ להצטייד בטבליות אבץ , אכינציאה ופרופוליס למציצה , zinc lozenges , למקרה שמישהו מבני המשפחה יצטנן . 
8 . 
אל תתאמצו במטבח - הקלו על הלחץ של החגים , בכך שתתכננו ארוחות פשוטות . 
בחרו במתכונים קלים לארוחות החג , כך שתבלו יותר זמן בחברת בני אדם , במקום להזיע במטבח . 
9 . 
המשיכו לעסוק בפעילות גופנית - במהלך תקופת החגים , חשוב יותר מתמיד להפעיל את השרירים . 
פעילות גופנית משפרת את ההרגשה האישית , מפחיתה לחץ וחרדה , מחזקת את מערכת החיסון , משפרת את מטבוליזם הסוכר בדם ומפחיתה את שומן הגוף . 
לכן , במקום לצפות בטלוויזיה , צאו להליכה רגלית אחרי ארוחת הערב , שחקו במשחקי כדור , או פשוט רקדו להנאתכם ובריאותכם . 
10 . 
הקפידו על שעות שינה - לאבדן של 3 - 4 שעות שינה בלילה , במשך שבוע , יש השפעות שליליות על יכולתו של הגוף לעבד / לפרק פחמימות , להתמודד עם לחץ , לשמור על איזון נכון של הורמונים ולהילחם בזיהומים . 
לכן , בין כל ההכנות לחג , המסיבות , קניית המתנות ומטלות משפחתיות אחרות , חשוב להוסיף עוד פריט לרשימה : לכו לישון מוקדם ושנו מספיק . 
להקלה נוספת תוכלו לצרוך גם השלמות תזונתיות כגון קומפלקס ויטמיני B - שילוב של כל ויטמיני B לתמיכה במערכת העצבים , למצבי מתח , לחץ נפשי ומצבי רוח משתנים . 
שילוב עם ויטמין C ( בפורמולה משולבת או בנפרד ) יעיל לתמיכה במערכת החיסונית , שנוטה להידרדר במיוחד במצבי לחץ . 
תוספים נוגדי חמצון כהשלמה תזונתית תורמים גם הם לחיזוק המערכת החיסונית , לאנרגיה ולתחזוקה אופטימלית , וכך גם צמחים בעלי השפעה מרגיעה , כגון קאוה וקמומיל . 
לצמחים אלה פעילות נוגדת דיכאון וחרדה , והם משפיעים בחיוב על מצב הרוח . 
בואו לדבר על זה בפורום פסיכותרפיה , בפורום פסיכולוגיה קלינית , בפורום פסיכיאטריה ובפורום תזונה קלינית . 
פורסם לראשונה בתאריך 19 - 9 - 2006 
