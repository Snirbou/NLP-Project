במחקר שהתפרסם בשנה האחרונה נמצא כי קשישים בני 65 ומעלה , שהעידו על עצמם כי היו עצובים או מדוכאים רוב הזמן במהלך השנה הקודמת , היו בסיכון גבוה יותר להתאשפז במוסד סיעודי . 
המחקר , שנחשף בכנס של מעבדות רפא בנושא דיכאון אצל קשישים , בעקבות השקת התרופה רמוטיב , בדק את המצב התפקודי של הקשישים , מחלות כרוניות ומצבם הדמוגראפי . 
כיצד הדיכאון יכול להיות קשור לאשפוז במוסד סיעודי ? 
ראשית , הסימפטומים הדיכאוניים יכולים להוביל לשינויים במחלות הגופניות , כך שהחולשה והתשישות גוברות ומעלות את הסיכון לאשפוז . 
שנית , הדיכאון יכול להוביל לסגנון חיים שאינו בריא , לאיבוד הכושר הגופני , לדיאטה מסוכנת ( השמנה או הרזייה ) ולהגברת השימוש באלכוהול . 
ולבסוף , הסימפטומים של מחלת הדיכאון יכולים להיגזר משינויים במחלה גופנית . 
לדוגמא ידוע כי חולי אלצהיימר ופרקינסון מהווים קבוצת סיכון לחלות בדיכאון . 
איתור קשישים הסובלים מתסמיני דיכאון ומתן טיפול יעיל ובטוח עשויים להפחית את הסיכון לאשפוזים בבתי חולים סיעודיים . 
בניתוח על של מחקרים שבדקו 5,328 קשישים שטופלו בנוגדי דיכאון או בפסיכותרפיה ( שיחות עם מטפלים ) נמצא כי שני סוגי הטיפולים הביאו לשיפור ניכר בדיכאון . 
גם הערכת השיפור על ידי המטופלים הייתה דומה . 
מהמחקר עולה כי שני סוגי הטיפולים מועילים באופן משמעותי . 
בבואנו לבחור את הטיפול המתאים יש להתחשב בהתוויות נגד , בנגישות לטיפול ובהעדפות המטופל . 
דיכאון בקרב קשישים - נתונים מדאיגים • % - 13 % 4 מהאוכלוסייה הקשישה סובלת מדיכאון קל . 
• % - 4 % 1 מכלל האוכלוסייה הקשישה סובלת מדיכאון מאג'ורי . 
• שכיחות ההתאבדות בקרב קשישים הוא פי 2 מאשר באוכלוסיה כולה . 
• שיעור ההתאבדות בקרב גברים קשישים לבנים נמצא בעלייה . 
• כרבע מהחולים שסבלו מאוטם שריר הלב ( התקף לב ) או שעברו צנתור סובל מדיכאון בינוני . 
רבע אחר סובל גם מדיכאון מאג'ורי . 
• 50 % מהחולים הסובלים מדיכאון מאג'ורי בזמן צנתור יישארו בדיכאון שנה לאחר פעולת הצנתור . 
• באחד המחקרים נמצא שלחולים קשישים הסובלים מדיכאון יש קיים סיכוי של פי 4 ( ! ) למות מהתקף לב תוך 4 חודשים , לעומת אנשים שלא סובלים מדיכאון . 
8 % מהקשישים מורעבים ; 33 % במצב של דיאטה חריפהממעקב שביצעה מכבי שירותי בריאות בקרב מדגם מייצג של קשישים באוכלוסייה , עולה תמונה עגומה של תת תזונה ואנורקסיה בקרב קשישים . 
מהמחקר שעקב אחר קשישים בני שבעים ומעלה עולה כי לקשישים בעיות תזונה חריפות , המתבטאות ביתר שאת כאשר הם מתאשפזים עקב בעיות בריאות כלשהן . 
כתוצאה מכך נידרש טיפול ממושך משמעותי יותר המעמיס על מערכת הבריאות מבחינה כלכלית וחמור מכך על מצוקת המיטות . 
את הממצא האחרון מאשש מחקר שנערך באוניברסיטת בן גוריון בקרב קשישים שהגיעו לאישפוז במחלקה פנימית , בו עולה כי באוכלוסיית החולים נמצא שיעור גבוה מ - 30 % של תת תזונה . 
נושא התזונה בקשישים הופך משמעותי יותר מתמיד בעקבות כניסתו לתוקף של חוק החולה הנוטה למות , שיכנס לתוקף ב - 15 בדצמבר השנה . 
כזכור , חוק זה מאפשר הפסקת טיפול רפואי בחולה סופני שביקש זאת לפני שאיבד את כשירותו . 
למרות זאת , אין החוק מתיר הפסקת הזנה או הימנעות מהזנה - גם אם החולה נתן הוראות מפורשות בדבר . 
יותר ויותר קשישים מגיעים למצב של איבוד יכולת לתקשר עם סביבתם , והדבר היחיד שמחזיק אותם בחיים הם אמצעי ההזנה המלאכותיים . 
בואו לדבר על זה בפורום תמיכה וייעוץ לגיל הזהב . 
פורסם לראשונה בתאריך 21 - 12 - 2006 
