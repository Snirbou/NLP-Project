מחקר : הפסקת עישון ספונטנית מוצלחת יותר מאשר זו שתוכננה מראשמחקר שהתפרסם במגזין הרפואי הבריטיש מדיקל ג'ורנל מראה כי הפסקת עישון בלתי מתוכננת מוצלחת יותר מאשר הפסקת עישון שתוכננה מראש . 
במחקר נבדקו למעלה מ - 1,900 נחקרים , מעשנים ומעשנים לשעבר . 
ממצאי המחקר מגלים כי מחצית מהנשאלים שהצליחו להפסיק לעשן לא קיבלו החלטה מקדימה בנושא . 
מסקנת המחקר היא שעצם ההחלטה להפסיק לעשן לפחות 6 חודשים לפני ההפסקה עצמה אינה בהכרח ערובה להצלחה . 
לדברי החוקר רוברט ווסט , פרופסור לפיוזולוגיה בריאותית באוניברסיטת לונדון , המחקר חולק על ההנחות הרווחות , לפיהן התהליך של הפסקת עישון צריך להיות מורכב משלבים הכוללים את המחשבה להפסיק לעשן , תכנון הניסיון להפסקה וביצוע הניסיון , על מנת שהפסקת העישון תצליח . 
הממצאים לא בהכרח רומזים שניסיונות מתוכננים אינם מקדמים את המעשן אל המטרה , אך לדבריו , תמיכה התנהגותית ומציאת תחליפי ניקוטין הוכחו כתורמים יותר להצלחת התהליך . 
על פי מסקנות המחקר , המידה שבה הניסיון להפסיק לעשן הוא מתוכנן או ספונטני , מגלה את הלך הרוח בו שרוי המעשן באותו הזמן , ולהלך רוח זה יש חשיבות בהצלחה . 
מחקר : עישון מגביר הסיכון לחלות בסרטן השד בקרב נשים צעירותמחקר חדש של המחלקה לאפידמיולוגיה ובריאות הציבור בפקולטה לרפואה על שם אלברט איינשטיין בניו יורק , מצביע על קשר בין עישון לבין סיכון גבוה לחלות בסרטן השד בקרב נשים צעירות . 
במהלך המחקר נבדקו 89,835 נשים בגילאי 40 עד 59 , אשר לקחו חלק בתוכנית הלאומית לגילוי מוקדם של סרטן השד בקנדה . 
אחר הנשים בוצע מעקב מקיף , כולל אחר סגנון חייהן , במשך 16 שנה ובסופו נתגלו כ - 4,500 מקרים של סרטן שד . 
מניתוח תוצאות איסוף הנתונים עלה כי הסיכון לחלות בסרטן שד גובר ככל שהנשים עישנו זמן רב יותר ( סיכון גבוה ב - 50 % ) , ככל שמספר הסיגריות רב יותר ( סיכון גבוה ב - 20 % ) וככל שהחשיפה לעשן סיגריות רבה יותר ( סיכון גבוה ב - 17 % ) . 
כמו כן , סיכון רב יותר לחלות בסרטן שד נמצא בנשים שהתחילו לעשן לפני ההיריון הראשון ( סיכון גבוה ב - 13 % ) . 
מסקנות המחקר מצביעות באופן חד משמעי על כך שלעישון סיגריות יש השפעה על עלייה בסיכון לחלות בסרטן שד , במיוחד כאשר מתחילים לעשן בגיל צעיר וממשיכים לעשן זמן רב . 
המחקר פורסם בגיליון האחרון של כתב העת המדעי מחקר וטיפול בסרטן השד . 
מירי זיו , מנכל האגודה למלחמה בסרטן מסרה בתגובה כי : תוצאות מחקר זה מחזקות ידע ההולך ומצטבר בידי אנשי המדע בעשורים האחרונים , המוכיח כי לעישון יש השלכה ישירה על התפתחותן של מחלות סרטן שונות כמו סרטן השד ולא רק על התפתחות סרטן הריאות או איברי נשימה אחרים . 
המחקר גם מוכיח כי ככל שהנשים מתחילות לעשן בגיל מוקדם יותר , הן מגבירות יותר את הסיכון שלהן לחלות . 
חשוב לדעת כי מדי שנה מתגלות כ - 4,000 נשים החולות בסרטן השד . 
זיו הוסיפה כי : על כל אישה , בכל גיל , להכיר את שדיה על מנת לאתר שינוי שחל בהם ולפנות לרופא בהקדם בכדי לברר את טיבו . 
מומלץ לבצע בדיקת שד על ידי רופא המנוסה בבדיקת שד ידנית , כחלק מהבדיקה הגופנית הכללית , לפחות אחת לשנה . 
למי שעברה את גיל 50 מומלץ לבצע בדיקת ממוגרפיה אחת לשנתיים , באחד מהמכונים שאושרו על ידי משרד הבריאות , במסגרת התכנית הלאומית לגילוי מוקדם של סרטן השד שיזמה האגודה למלחמה בסרטן המופעלת בעזרת זימון אישי על ידי קופות החולים . 
לנשים להן קרובת משפחה מדרגה ראשונה שחלתה בסרטן השד , ונמצאות בסיכון גבוה , מומלץ כי תבצענה בדיקת ממוגרפיה פעם בשנה , החל מגיל 40 או בהתאם להמלצת הרופא . 
בדיקת הממוגרפיה הוכחה מדעית כמפחיתה את התמותה מסרטן השד בכ - 30 % ובכוחה להציל חיים . 
לנשים הנמצאות במעקב רפואי בשל אבחונן כנשאיות גנטיות של BRCA 2 , BRCA 1 מומלץ לבצע בדיקת MRI של השד , על פי שיקול דעתו של הרופא . 
בואו לדבר על זה בפורום גמילה מעישון , בפורום סרטן השד ובפורום סרטן הריאה . 
פורסם לראשונה בתאריך 6 - 8 - 2006 
