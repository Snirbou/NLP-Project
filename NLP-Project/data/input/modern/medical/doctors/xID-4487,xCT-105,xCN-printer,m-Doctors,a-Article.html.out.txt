טכניקת ה " כרונותרפיה " - רתימת השעון הביולוגי למתן תרופות במועדים מסוימים ביממה , מיושמת בימים אלה במרכז הרפואי " שהם " בפרדס חנה בקרב חולי סרטן המעי הגס . 
בניסוי שנערך כדי לבדוק את רעילות התרופות בעכברים גילה כי תרופות שניתנו בשעות מסוימות בלילה , השפעת תופעות הלוואי על מח העצם היתה קטנה יותר . 
המשמעות : ניתן להגדיל את מינון התרופות לחולי סרטן פי 8 ורעילותן תקטן בהתאם . 
בעקבות הידע שהושג במחקרים , פותחה משאבה אלקטרונית קטנה שתפעולה מוכתב באמצעות תוכנה ייחודית . 
המשאבה מפקחת על הזלפת ארבע תרופות כימותרפיות לחולה בשעות מסוימות על בסיס הקוצב הביולוגי של כל תרופה . 
למשל , רעילות ההרצפטין קטנה דרמטית בין חצות ל - 3 לפנות בוקר וזה פרק הזמן הטוב ביותר עבור יעילות טיפולית גבוהה . 
השעון הביולוגי הוא קוצב המעורב בתהליכים רבים בגוף , ביניהם תהליכי תפקוד הגוף במצבים שונים . 
השעון הביולוגי אחראי לכך שיש אנשים שמתפקדים טוב יותר בערב ובלילה ואחרים ששיאי הערות שלהם היא ביום ועם רדת החשיכה הם מתעייפים . 
קצב הערות - שינה הוא מחזורי , והוא שונה מאדם לאדם ומסונכרן באמצעות הורמון מלטנין במוח שמפקח עליו . 
לעומת זאת , הורמונים אחרים הם קוצבים שמסנכרנים תהליכים בתוך התאים והם אוניברסליים . 
למשל : בלילה יורדת כמות התאים הפעילים במח העצם בהשפעת חומרים כימיים ספציפיים . 
כיום , חולים בסרטן המעי הגס מטופלים במרכז הרפואי שהם במכשור חדשני המבוסס על ידע בתחום הכרונותרפיה , בתרופות כימותרפיות במועדים מסוימים במטרה להקטין את רעילות הטיפול , ובו זמנית לשפר את יעילות התרופות ולהטיב עם איכות חייו של החולה . 
שיטת הכרונותרפיה : מהלך המחקר וממצאיובמרכז הרפואי אופיטל פול ברוס בפריז טיפלו בעשר שנים האחרונות ביותר מ - 1,500 מקרים של סרטן במעי הגס בחולים מעל גיל 65 . 
חולים אלו טופלו בכימותרפיה בשיטה חדשנית : כרונותרפיה , באמצעות משאבה חכמה המשחררת את התרופות הכימותרפיות לפי לוח זמנים שנקבע מראש במשך 24 שעות . 
הקבוצה נחלקה לקבוצת הטיפול בשיטת כרונותרפיה וקבוצת בקרה . 
קבוצת הכרונותרפיה קבלה טיפול כימותרפי לפי שיטת לוח הזמנים על ידי המשאבה החכמה והקבוצה השנייה קבלה את הטיפול הכימותרפי כרגיל . 
בממצאים נצפו שתי תופעות : 1 . 
ירידה בתופעות לוואי : • הקבוצה שטופלה בשיטת הכרונותרפיה : רק 12 % סבלו מתופעות לוואי אופייניות לטיפול כימותרפי כגון : בחילות , עייפות , דיכוי ייצור של מח העצם , חולשה . 
• קבוצת הבקרה : 50 % סבלו מתופעות לוואי אופייניות לטיפול הכימותרפי . 
2 . 
ריפוי גרורות : • קבוצת הכרונותרפיה : הקטנת גרורות ב - 51 % . 
• קבוצת הבקרה : שיפור ב - 24 % בהופעת הגרורות . 
בארץ , בבית החולים וולפסון , אונקולוגים בכירים טיפלו ב - 120 חולים עם גידול במעי הגס במשך שלוש השנים האחרונות בשיטת הכרונותרפיה ונמצאו ממצאים זהים לזה שבפריז . 
פורסם לראשונה בתאריך 23 - 2 - 2006 
