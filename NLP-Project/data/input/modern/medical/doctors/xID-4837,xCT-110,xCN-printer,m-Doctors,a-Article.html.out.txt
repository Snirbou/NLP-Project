טרשת נפוצה היא מחלה כרונית של מערכת העצבים המרכזית בה מעורב המוח , חוט השדרה ועצב הראייה . 
טרשת נפוצה נחשבת למחלה אוטואימונית בה מערכת החיסון העצמית תוקפת את התאים והרקמות . 
המיאלין , מעטפת סביב סיבי העצב במערכת העצבים המרכזית , נהרסת ובמקומה נותרת צלקת . 
נזק זה גורם לשיבושים בהולכה העיצבית בין המוח , חוט השדרה ועצב הראייה , ואלו גורמים לסמפטומים המופיעים במחלה.מה גורם לטרשת נפוצה ? 
הסיבה המדויקת לטרשת נפוצה אינה ידועה , אולם מחקרים מצביעים על שילוב של גורמים גנטיים וסביבתיים המעורבים בגרימת המחלה . 
• גורמים סביבתיים : טרשת נפוצה שכיחה יותר באיזורים המרוחקים מקו המשווה . 
היא נפוצה יותר בבריטניה , צפון אמריקה , קנדה וסקנדינביה , וכמעט שאינה מוכרת באקוודור ומלזיה . 
לא ברורה הסיבה לכך , אך יתכן שמשהו בסביבה , אולי חיידק או וירוס , גורם להרס המיאלין בחיות ובאדם . 
וירוסים רבים מעורבים בגרימת טרשת נפוצה , אך אין עדיין הוכחה חד - משמעית המקשרת בין וירוס למחלה . 
• גנטיקה : טרשת נפוצה אינה מחלה נרכשת ואינה נגרמת עי גן יחיד , אך יש סיכוי של 2 % לילד להורה החולה בטרשת נפוצה לפתח את המחלה . 
ברחבי העולם יש כ - 2.5 מיליון איש הסובלים מטרשת נפוצה . 
מחלה זו מופיעה אצל נשים ב - 50 % יותר מאשר אצל גברים - 3 נשים יפתחו את המחלה על כל 2 גברים . 
סוגי טרשת נפוצהישנם ארבעה סוגי טרשת נפוצה בעלי אפיונים שונים שאינם ניתנים לחיזוי מראש : • מחלה שפירה : החולים אינם פעילים במשך שנים רבות לאחר ההתקף הראשון . 
המחלה מאופינת בדרגת נכות נמוכה ביותר ( אם בכלל ) או שאינה קיימת 10 - 15 שנים לאחר תחילתה . 
המחלה מאופינת בסמפטומים קלים . 
• מחלה במהלך התקפי - הפוגתי : החולים סובלים מהתקפים הגורמים להחמרה בתפקוד הנוירולוגי , ולאחר מכן החלמה חלקית או מלאה ( הפוגות ) ללא התקדמות המחלה . 
רב החולים בטרשת נפוצה מוגדרים במהלך זה . 
• מחלה במהלך משני - מתקדם : רב החולים בשלב זה מפתחים נכות מתקדמת בתוך 10 שנים מאבחון המחלה . 
• מהלך ראשוני - מתקדם : התקדמות המחלה מהתחלה ללא אבחנה בהתקפים או בהפוגות . 
לעיתים יכול להיות מעט שיפור בתפקוד . 
סמפטומיםהסמפטומים שונים מאדם לאדם ואינם צפויים : יכולים לכלול חולשה , איבוד ראייה בעין אחת או שתיים , חולשה בגפיים , נימול בפנים או בגוף , נוקשות בגפיים , סחרחורת , ראייה כפולה , פגיעה בדיבור , איבוד שליטה על שלפוחית שתן . 
לא כל החולים סובלים מכל הסמפטומים . 
לאחר מספר ימים או שבועות , הסמפטומים יכולים להיעלם או להשתפר . 
אבחנהטרשת נפוצה קשה לאבחון בגלל מורכבות ומגוון הסמפטומים והדימיון למחלות אחרות שיש לשלול . 
ניתן לאבחן טרשת נפוצה לאחר רישום ההיסטוריה הרפואית לפי דברי החולה ולאחר בדיקה נוירולוגית . 
לאחר מכן מבצעים MRI הנותן תמונה של המוח שמסייעת לקבוע אם יש נזק למיאלין . 
בדיקות אחרות נעשות לקביעת מהירות תגובה מהמוח לעצבים , והן מסייעות לקבוע אם חל נזק למיאלין . 
ישנם שני סימנים ספציפיים לאישור טרשת נפוצה מוכחת קלינית : 1 . 
מחלה באיזורים שונים של מערכת עצבים מרכזית . 
2 . 
שני התקפים נפרדים , כאשר קיים לפחות הפרש זמן של חודש ביניהם . 
חולים שסבלו מהתקף קליני יחידהתקף קליני יחיד מראה על פגיעה במיאלין ( דמיאליניזציה ) , שאינו מלווה עי סימן או סמפטום אחר , כמו למשל דלקת בעצב הראייה . 
חולים שחוו התקף קליני יחיד עלולים לפתח טרשת נפוצה . 
מחקרים הראו שחולים עם התקף אחד צפויים לפתח טרשת נפוצה , כאשר ניתן למצוא גם נגעים לפי MRI . 
חולים אלו בעלי סיכוי גבוה לפתח אירוע שני ואז יאובחנו כחולי טרשת נפוצה תוך מספר שנים . 
לכן , יש לשקול טיפול בשלב מוקדם של המחלה , כאשר ישנן עדויות מחזקות לפי MRI , וזאת על מנת לעכב את זמן ההתקדמות למחלה שהיא מוכחת קלינית . 
טיפולאין כיום ריפוי לטרשת נפוצה , אולם ישנם טיפולים רבים כמו סטרואידים המקלים על הסמפטומים . 
בנוסף , תרופות חדשות מסייעות לשנות את מהלך המחלה עי הפחתת תדירות וחומרת ההתקפים וקצב התקדמות הנכות . 
תרופות אלו ידועות כגורמים המשנים את מהלך המחלה והן מסייעות להפחית את מ ס' הימים שאדם יהיה באופן אקטיבי חולה ויחווה התקף או סמפטום . 
התרופות מפחיתות את הצטברות הנגעים במוח או את האיזורים הפגועים כפי שניתן לצפות ב - MRI . 
כמו כן , התרופות מקטינות את הצטברות דרגת הנכות . 
הטיפולים יעילים ביותר , כאשר מתחילים בהם מיד לאחר הדיאגנוזה הוודאית , לפני שהמחלה תגרום לנזק משמעותי . 
נזק בלתי הפיך יכול לקרות לסיב העצב בשלב המוקדם של המחלה , אפילו לפני שמופיעים סמפטומים או נכות . 
הקטנת נפח המוח מתרחשת בשלב מוקדם של המחלה והנזק ממשיך גם כאשר לחולה אין סמפטומים או התקפים . 
על כן הרופאים ממליצים על התחלת טיפול מוקדם בתרופות , שמגבילות את יצירת הנגעים ואת האטרופיה או הנזק למוח . 
תרופות • אינטרפרון ביתא : אלו חומרים המופרשים בגוף ומשמשים כשליחים כימיים המעבירים מסר לתאים במערכת החיסון כיצד לפעול כאשר הגוף נחשף לגורם זר כמו וירוס . 
בטרשת נפוצה , חומרים אלו גורמים לתאים ולכימיקלים שפוגעים במיאלין להיות תחת בקרה . 
האינטרפרון הראשון שאושר לשימוש נקרא בטאפרון והוא מיוצר עי חברת שרינג . 
אינטרפרונים נוספים הם רביף ( חב ' סרונו ) ואוונקס ( חב ' ביוג'ן ) . 
כל התרופות ניתנות בהזרקה בתדירות שונה ובמינון שונה . 
• תרכובות סנטטיות : גלטירמר אצטט ( קופקסון של חב ' טבע ) הינו פפטיד סנטטי המורכב מארבע חומצות אמיניות , ניתן בהזרקה תת - עורית כל יום . 
• תרופות כימותרפיות : מיטוקסנטרון מיועד לטיפול בחולי סרטן . 
זהו טיפול שמדכא את פעילות מערכת החיסון , ניתן בעירוי תוך - ורידי . 
כמות ומשך הטיפול מוגבלים עקב תופעות לוואי הגורמות נזק ללב . 
• שילובים : קיימת אפשרות לשילובים שונים בין הטיפולים . 
טיפול בטרשת נפוצה בשלב המוקדםהנגישות לטיפולים העלתה את השאלה מתי להתחיל בטיפול ועד כמה מוקדם ? 
הוכחות פתולוגיות ורדיולוגיות מראות על פגיעה קבועה בסיבי העצב מהשלב המוקדם של המחלה , ואפילו לפני אבחנה ודאית של טרשת נפוצה . 
ממצאים התומכים בטיפול מוקדם בטרשת נפוצה : • נזק לתא העצב מתרחש כתוצאה מדלקת בשלבים הראשונים של המחלה . 
• ארועים פתולוגים מתרחשים בשלבים מוקדמים , והם יכולים לחזות את עתיד התקדמות המחלה . 
• פעילות דלקתית בשלב ההתקפי - הפוגתי מתרחשת גם לפני ההתקף הראשון וכן בזמן הפוגה . 
• הפעילות ההרסנית של מערכת החיסון בטרשת נפוצה קשה לשליטה כאשר המחלה מתקדמת . 
טיעונים לטיפול שמרני ( לאחר שני התקפים ) : • חוסר ודאות לגבי אבחנה לחולים עם סמפטומים מינימליים . 
• בחירת מטופלים להתערבות מוקדמת - לעיתים יהיו אלו חולים שיחוו התקף אחד בלבד . 
• חוסר בגורמים שיכולים לחזות את מהלך התקדמות המחלה , למשל סמנים ביולוגים . 
קיים צורך ביכולת לחזות את התקדמות המחלה מהתקף ראשון לטרשת נפוצה ודאית . 
מספר מחקרים נעשו בתחום הזה והם כוללים בדיקת נתוני MRI , בדיקת נוזל עמוד שדרה , הסטוריה גנטית וסמנים ביולוגיים . 
בנוסף , מין החולה , גיל וסמפטומים משפיעים על מהלך התקדמות המחלה . 
נחוץ לדעת גם מה המינון הנכון להתערבות מוקדמת , מכיוון שקיימות היום עדויות ליעילות הטיפול התלוייה במינון ובתדירות מתן האינטרפרון . 
לאינטרפרון ביתא בתדירות גבוהה ובמינון גבוה ( כדוגמת בטאפרון ) יש יתרון על פני טיפול במינון נמוך ותדירות נמוכה . 
עד היום טיפול במינון נמוך , חד - שבועי , של אינטרפרון ביתא בחולים עם התקף ראשון לא הראה השפעה על עיכוב התקדמות הנכות לאורך 5 שנים במחקר . 
על כן יש צורך במחקר של מינון גבוה ותדירות מתן גבוהה כדי למצוא את היעילות שבהתערבות תרופתית מוקדמת . 
תוצאות מחקר BENEFIT של חברת שרינג מציגות יעילות של מתן בטאפרון במינון גבוה ובתדירות גבוהה , וכן רציונל לטיפול מוקדם בטרשת נפוצה . 
המחקר ימשך עד לחמש שנים כדי לקבוע השפעה ארוכת טווח להתערבות מוקדמת בטרשת נפוצה . 
לפרטים על מתן בטאפרון - לחצו כאן . 
בואו לדבר על זה בפורום נוירוכירוגיה . 
פורסם לראשונה בתאריך 3 - 7 - 2006 
