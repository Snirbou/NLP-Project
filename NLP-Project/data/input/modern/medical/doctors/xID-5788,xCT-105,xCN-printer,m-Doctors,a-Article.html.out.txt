תרגול נכון לשרירי רצפת האגןמאת : מרנינה קנררצפת האגן הינה רצפה של שרירים ורקמת חיבור התומכת מלמטה באיברי האגן . 
בעיות ברצפת האגן שכיחות בעקבות הריון ולידה , נמשכות לאורך השנים ואף מחריפות בגיל המעבר . 
פתלוגיות ברצפת האגן נובעות ממספר סיבות : 1 . 
חולשה של השרירים המביאה למצבים של : • דחיפות ותכיפות במתן השתן . 
• בעיות שליטה על הצרכים . 
• צניחת אברי האגן ( רחם ושלפוחית ) . 
2 . 
כיווץ יתר של השרירים גורם למצבים של : • צריבה בדרכי השתן . 
• עצירות . 
• וגיניסמוס ( כיווץ יתר בנרתיק ובעיות בתפקוד המיני ) . 
הוכח שתרגילים ייחודיים לתרגול שרירי רצפת האגן מונעים ואף מטפלים בחלק ניכר מבעיות אלו . 
טיפים לתרגול נכון : 1 . 
בתרגול שרירי רצפת האגן ניתן להעזר בדימוי תרגול המעלית : • סגירת דלתות המעלית - כיווץ השרירים הטבעתיים הסוגרים סביב הפתחים ( שופכה , נרתיק ופי הטבעת ) . 
• המעלית עולה מקומת הקרקע לקומות 1 - 4 . 
כלומר , גיוס שרירי הערסל , העלאת רצפת האגן ואברי האגן מעלה . 
• המעלית יורדת לקומת קרקע - הורדת האגן בשליטה מטה למצב מאוזן . 
• פתיחת דלתות המעלית - שחרור השרירים הטבעתיים הסוגרים . 
2 . 
יש להימנע מפעולה של עצירת שתן לתרגול שרירי רצפת האגן מחשש לדלקות בדרכי השתן . 
3 . 
לפני הרמת התינוק או כל משא כבד יש להקדים ולגייס את שרירי רצפת האגן כמו גם את שרירי הרחב הבטני העמוק transversus abdominis ( כחלק משרירי ה - core ) . 
4 . 
כדי ליצור תנאים אופטימלים לתינוק במעבר בתעלת הלידה , בשלב הלחיצות בלידה חשוב ביותר לשחרר ולהרפות את שרירי רצפת האגן ואת כוח הלחיצה לגייס משרירי הבטן . 
טיפ ליולדת : פתיחת פה ( שריר טבעתי ) ולפסק בין אצבעות הידים עוזר להרפות את שרירי רצפת האגן . 
5 . 
בזמן פעולת מעיים , יש להימנע מלחיצות על האסלה המחלישות עוד יותר את רצפת האגן . 
6 . 
לפני התרגול של שרירי הבטן , חשוב ביותר להקדים ולכווץ את שרירי רצפת האגן ושריר הרחב הבטני . 
ללא הכיווץ , הלחץ התוך בטני אשר נוצר מערער ומחליש את רצפת האגן עוד יותר . 
מומלץ לתרגל באופן יום יומי את שרירי רצפת האגן , בכל מצב , מקום וזמן כחלק משגרת חיינו . 
כך נוכל להגיע למצב מאוזן ברצפת האגן , שיבטיח לנו הגנה ותמיכה לאיברי האגן , מה שיגרום לשיפור משמעותי באיכות חיינו . 
התאמת משקפייםמאת : שרה שילוניהשוק רווי בסוגים רבים של משקפיים . 
מעבר לטעם אישי ולאופנה , מומלץ להתאים את המשקפים למבנה הפנים . 
גודל המסגרת חייב להיות פרופורציונאלי לגודל הפנים . 
לעומת זאת , צורת המסגרת צריכה להיות מנוגדת לצורת הפנים , באופן הבא : פנים ארוכות כמעט כל סגנון מתאים לפנים ארוכות - מסגרות רבועות עם קצוות מעוגלים , משקפיים עם עדשות קמורות המלוות את קימורי הרקות ומסגרות גדולות המסתירות את רוב הפנים . 
פנים עגולות לבעלי פנים עגולות מומלצים משקפיים ברוחב שווה או רחב מעט מהחלק הרחב ביותר של הפנים . 
קימורים למיניהם לא יתאימו . 
עדיף לבחור במשקפיים בעלי עיצוב משולש או זוויתי רך . 
משקפיים עם עדשות נפרדות המחוברות בגשר ייצרו אשליה של עין גבוהה ופנים ארוכים . 
פנים עם עצמות לחיים רחבות וגבוהות ומצח וסנטר צרים מסגרות אליפטיות ירככו את תווי המתאר של הפנים , וכך גם משקפיים עם מסגרת רבועה קמורה . 
חשוב להקפיד שהמשקפיים לא יהיו רחבים יותר מעצמות הלחיים . 
מסגרות משולבות ( מסגרת מתכת עם גשר אף מפלסטיק ) הן בחירה טובה , מכיוון שהן מרחיבות את המצח ומצמצמות את הרקות ועצמות הלחיים . 
אם גם הן לא מתאימות , ניתן לבחור משקפיים נטולי מסגרת . 
פנים רבועות כדי לרכך את הזוויתיות של מבנה פנים מרובע , קו הלסת החזק שלו , המצח ועצמות הלחיים הרחבות , רצוי לבחור בעיצובים רכים ובעלי קימורים , שיעניקו לפנים צללית רכה יותר . 
עדשות עגולות גדולות תארכנה את הפנים . 
פנים מלבניות ניתן להרחיב ולקצר את מבנה הפנים בעזרת עיצובים שאינם גולשים מעבר לחלק הרחב ביותר של הפנים . 
משקפיים עגולים או רבועים יתאימו בהחלט . 
משקפי ג'ון לנון עוצבו במיוחד לתווי פנים אלה . 
רצוי להימנע מקישוטים מיותרים או זרועות רחבות המרחיבים את מבנה הפנים . 
פנים משולשות מבנה פנים זה מאופיין בלסת רחבה ומצח צר . 
ניתן לרכך את החלק התחתון של הפנים על ידי הדגשת אזור העיניים . 
על זרועות המשקפיים להיות רחבות . 
מומלץ לבחור במסגרת עליונה עבה , ישרה ומודגשת האוחזת עדשות המתעגלות בתחתיתן לכיוון הפנים . 
מסגרות בעיצוב עיני חתול החורגות מרוחב הפנים יעזרו גם הן לריכוך קו הלסת הרחב . 
ניתן לבחור משקפיים עם עדשות הממוסגרות מתכת רק בחלקן העליון . 
פנים בצורת לב ניתן להצר את החלק העליון של הפנים באמצעות מסגרות שאינן רחבות מרוחב המצח ומעוגלות בחלקן התחתון . 
זרועות המשקפיים צריכות להיות בעובי בינוני . 
משקפיים נטולי מסגרת וצבעים בהירים יהוו בחירה מוצלחת . 
שרה שילוני היא אופטומטריסטית באופטיקה דר לוינגר . 
בואו לדבר על זה בפורום בריחת שתן וריצפת אגן ובפורום אופטומטריה , משקפיים ועדשות מגע . 
