נדודי שינה ( אינסומניה ) מהווים את הפרעת השינה השכיחה ביותר בקרב האוכלוסייה בעולם המערבי . 
ההפרעה שכיחה יותר בקרב נשים ( פי שלושה ) והשכיחות עולה עם העלייה בגיל . 
קושי בהרדמות , יקיצות רבות משינה ויקיצת בוקר מוקדמת הן התלונות השכיחות בקרב האוכלוסייה . 
נדודי שינה כרוניים מאפיינים כ - 10 % - 15 % מכלל האוכלוסייה . 
הם יכולים להיות משניים לבעיה גופנית או נפשית , אבל במקרים רבים לא נמצאות בעיות ספציפיות ונדרש טיפול הולם לבעיה . 
מסקר שערכה חברת גיאוקרטוגרפיה עבור משווקת התרופה סטילנוקס לטיפול בבעיות שינה , עולה כי 40.1 % מכלל האוכלוסייה סובלים מנדודי שינה בשל המצב הביטחוני הקשה . 
כפי שעולה מהסקר , יותר נשים מאשר גברים מודאגות בשל המצב הביטחוני , 49.1 % מהנשים , לעומת 30.2 % מהגברים . 
עוד עולה מהסקר כי נדודי השינה מאפיינים בעיקר את קבוצת הגיל 55 + ( 50.6 % ) אולי בשל העובדה שרובם הורים ; סבים וסבתות לנערים ונערות אשר משרתים בצהל . 
הסקר נערך בקרב 500 נשאלים , המהווים מדגם ארצי מייצג של האוכלוסייה היהודית בישראל . 
מהי היגיינת שינה ? 
מדובר במספר כללי עשה/אל תעשה שיש בהם בכדי להגביר את מוכנותו של הגוף לשינה : 1 . 
הקפד ללכת לישון ולהקיץ בשעות קבועות ; ישנה חשיבות רבה לסדירותן של השעות . 
2 . 
דאג לסביבת שינה נוחה . 
סלק את שעון חדר השינה וכל גורם רועש אחר . 
טמפרטורת החדר צריכה להיות מתאימה לך . 
3 . 
זמן במיטה - אל תבלה זמן רב במיטה . 
הגבל את הזמן בו אתה מבלה במיטה אך ורק לשינה . 
אם הקצת , צא מהמיטה חזור אליה רק כאשר אתה מוכן לשינה . 
הסיבה לכך - למנוע למידה של אל שינה . 
4 . 
אל תנסה לכפות שינה בכוח - ככל שתתאמץ יותר להרדם , כך תגבר רמת העוררות שלך והשינה תרחק . 
5 . 
פעילות גופנית - פעילות גופנית סדירה מביאה תועלת רבה לגוף , אולם פעילות זו מעוררת ויש להימנע ממנה בשעות שלפני השינה . 
6 . 
קפאין , ניקוטין ואלכוהול מעוררים . 
יש לזכור כי תוצרי הפירוק של הקפאין הם המעוררים , והרמה שלהם בדם מגיעה לשיאה רק כעבור כשעה מרגע השתייה . 
לכן הטענה של רבים , כי הקפה אינו מפריע להם כלל בהרדמות יש בה מן האמת אם נלך לישון מייד לאחר שתיית הקפה . 
לאלכוהול השפעה מיידית מרדימה , ולכן אלו השותים כוסית וודקה לפני השינה עשויים להרגיש מוכנים יותר לשינה . 
אך כמו הקפאין , כך גם האלכוהול - לתוצרי פירוק האלכוהול בגוף השפעה מעוררת . 
7 . 
הקפד לא לאכול ארוחה כבדה לפני השינה . 
רעב בהחלט מפריע להשריית שינה ואם ברצונך להשביע את רעבונך , מומלץ לאכול מזון על בסיס חלבונים ולהמנע ממזון שומני או מכמויות גדולות של סוכרים . 
חלב עשוי לסייע בהרדמות . 
8 . 
אם מקיצים משינה כדאי להמנע מבדיקת תכולת המקרר - הדבר עשוי להפוך להרגל . 
9 . 
אין לשתות כמות גדולה של נוזלים לפני השינה . 
10 . 
המנע משנת צהריים . 
אחד מהאויבים הגדולים של שנת הלילה אצל האנשים הסובלים מנדודי שינה היא שנת הצהריים . 
יש לצמצמה עד כמה שניתן או לוותר עליה לחלוטין . 
11 . 
אם עבר עליך לילה ללא שינה או עם מעט שינה , המנע מלהשלים שעות ביום שלמחרת . 
הדבר עלול ליצור שיבוש במחזורי השינה והערות ולהחמיר את נדודי השינה . 
בואו לדבר על זה בפורום פסיכולוגיה קלינית . 
פורסם לראשונה בתאריך 19 - 7 - 2006 
