מחקר : טיפול אנטיביוטי מקטין הסיכוי לתמותה מסרטןמתן אנטיביוטיקה כטיפול מונע לחולי סרטן המקבלים כימותרפיה , מפחית באופן משמעותי את שיעורי התמותה והזיהומים . 
כך עולה ממחקר חדש שנערך בבית החולים בילינסון על - ידי דר ענת גפטר גוילי , רופאה בכירה במחלקה פנימית ה ', אביגייל פרייזר - מנהל יחידת המחקר במחלקה , דר מיכל פאול - מומחית למחלות זיהומיות ורופאה בכירה במחלקה ופרופ ' ליאונרד ליבוביץ ' - מנהל מחלקה פנימית ה '. עד כה לא הוכחה בוודאות יעילות הטיפול האנטיביוטי המניעתי , לכן , בשל החשש להתפתחות של חיידקים עמידים , נהלי הטיפול הנהוגים כיום בארץ ובעולם קובעים כי יש לתת אנטיביוטיקה אך ורק כאשר חולים העוברים טיפולים כימותרפיים מפתחים זיהומים ו/או חום גבוה , ולא כמניעה טרם התפתחות הזיהום . 
המחקר החדש , שבוצע בשיטת מטא - אנליזה , מהווה שינוי משמעותי בטיפול בחולי סרטן בארץ ובעולם ויביא לשיפור ניכר בהישרדות ובאיכות החיים של החולים - הם יחיו יותר , יתאשפזו פחות ויסבלו פחות , כך אומר פרופ ' ליאונרד ליבוביץ , מנהל מחלקה פנימית ה' בבית החולים בילינסון . 
תוצאות המחקר מצביעות כי טיפול אנטיביוטי פשוט בתרופות מקבוצת הקווינולונים , יפחית את תמותת חולי הסרטן המקבלים טיפולים כימותרפיים בכ - % , 33 ויביא להפחתה משמעותית במספר ההידבקויות בזיהומים ובמחלות . 
כתוצאה מכך , יופחתו גם מספר ימי האשפוז - בשורה משמחת לחולים שנאלצו עד עתה לשוב לבית החולים ולהתאשפז , ימים ספורים לאחר שסיימו את הטיפולים הכימותרפיים ( בעקבות זיהומים , מחלות או חום גבוה ) . 
נטילת ג'ינסנג מקטינה שיעור תמותת חולות סרטן שד ב - 30%מחקר חדש מצביע כי נשים המשתמשות בצמח המרפא המסורתי ברפואה הסינית - הג'ינסנג - נמצאות בסבירות גבוהה יותר להתמודד עם מחלת סרטן השד . 
בנוסף , השימוש בג'ינסנג משפר את איכות חייהן של נשים החולות בסרטן השד במהלך הטיפול הקונבנציונאלי ואחריו . 
המחקר שפורסם ב - American Journal of Epidemiology , עקב במשך 6 שנים אחר 1,455 נשים סיניות שאובחנו וטופלו במחלת סרטן השד . 
מתוצאות המחקר עולה כי שיעור התמותה של נשים שנהגו לצרוך ג'ינסנג היה נמוך בכ - 30 % . כמו כן , חולות סרטן השד שהחלו לצרוך ג'ינסנג אחרי האבחון במחלה דיווחו על שיפור באיכות החיים במדדים אמוציונאליים , וכן ניהלו חיי חברה פעילים יותר . 
כותבי המחקר מציינים כי תוצאות אלה תואמות ידע קיים בספרות הרפואית המצביע על פעילות אנטי - סרטנית של ג'ינסנג . 
דר שו מאוניברסיטת ונדרבילט בטנסי - ממחברות המאמר אומרת כי בהתבסס על נתונים אלה יש צורך במחקרים קליניים נוספים כדי לבדוק את השפעת הג'ינסנג בשילוב טיפול קונבנציונאלי . 
לנשים המטופלות בתרופות למחלת הסרטן מומלץ להתייעץ עם הרופא המטפל לגבי השימוש בג'ינסנג . 
ג'ינסנג הוא צמח מרפא נפוץ ברפואה הסינית . 
קיימים סוגים שונים של ג'ינסנג , והנפוצים ביותר , שנבדקו במחקר זה הם ג'ינסנג קוראני ( אסייתי מסוג Panax Ginseng C.A . 
Meyer ) וג'ינסנג אמריקאי . 
במערב מקובל לצרוך את הג'ינסנג בתוספי תזונה המכילים תמצית המופקת משורש הג'ינסנג . 
כמו כן , נפוץ שילוב של תמצית הג'ינסנג בתוך תכשירי ויטמינים ומינרלים . 
בואו לדבר על זה בפורום סרטן השד , בפורום טיפולים אלטרנטיביים בסרטן ובפורום תרופות ורוקחות - תמיכה . 
פורסם לראשונה בתאריך 21 - 5 - 2006 
