הגיוס הוא אירוע חשוב בחייהם של כל נער ונערה , שדורש הכנה מוקדמת לקראת הלא נודע . 
חלק נכבד מההכנה הוא ההצטיידות המוקדמת , במטרה להפוך את השירות , ולפחות את השבועות הראשונים הקשים , לחוויה נעימה יותר . 
דודו פפו , יור סניף תא של הסתדרות הרוקחים , מסביר על בעיות אופייניות לחיילים וחיילות וממליץ על פתרונות מגוונים . 
פטריות בכף הרגלכמעט כל חייל מדווח על הידבקות בפטרת כף הרגל בשרותו הצבאי . 
מקור התופעה , בין השאר , בלחות וחום , באימון בנעליים סגורות כמו מסעות , מקלחות משותפות ועקב שימוש במגבות נגועות . 
כמובן שמזג האוויר החם אינו מקל על הבעיה . 
הסימפטומים של פטרת כף הרגל כוללים גרוד אינטנסיבי , בעיקר בין האצבעות בכף הרגל , כאב ועקצוץ כאשר מגרדים , התבקעות והתקלפות העור בין האצבעות , אדמומיות ומצב דלקתי במקום הגירוד . 
לסובלים מהתופעה מומלץ : • לנעול נעלי ים במקלחות משותפות וחדרי הלבשה . 
• לנסות לשמור על הרגליים יבשות , כולל יבוש אחרי המקלחת . 
• ללבוש גרבי כותנה . 
• להקפיד על שימוש אישי במגבת . 
• להימנע מנעליים סינטטיות . 
כאבי שרירים וכאבי גבכאבי שרירים וכאבי גב יכולים להיגרם בעקבות מאמץ יתר , עומס , יציבה לא נכונה ואפילו ממתח ולחץ נפשי . 
הפעילות הגופנית הנמרצת , סחיבת ציוד כבד , תנועה לא נכונה והתקררות פתאומית עלולות להסתיים בשריר תפוס וכואב , שהוא בעצם תחילתה של דלקת . 
לוולטרן אמולג'ל נוסחה ייחודית המשלבת קרם וג'ל העוצר כאב ומזרז את הריפוי . 
הוא מכיל חומר פעיל אנטי דלקתי ומיועד לכאבי גב , ושרירים תפוסים . 
מריחה על העור במקום הכואב 4 פעמים ביום והגוף חוזר לתנועה . 
שפשפותמסתבר ששפשוף נעים היא לא סתם אמירה . 
שפשפת היא תופעה נפוצה בעיקר בקרב החיילים הקרביים . 
מדובר בגירוי של הירכיים באזור המפשעה הנגרם מחיכוך , לכלוך או רטיבות . 
אפשר לקבל שפשפת גם בבית השחי . 
מומלץ ללבוש תחתונים רחבים ולהקפיד על ניקיון האזור . 
תכשיר למיסיל מטפל ביעילות בשפשפות . 
בעיות עורחלק מהשירות הצבאי כרוך בהימצאות בשטח . 
פריחה , כוויות שמש , עקיצות , גירודים , אלרגיות - כל אלו הם חלק מתופעות העור הלא נעימות שמביא עימו הקיץ , והן לא פוסחות גם על הבסיס הצהלי . 
עקיצה של חרק הינה פציעה הכוללת נקב העור . 
הסימנים והסימפטומים לעקיצה הם פציעה , גירוי , נפיחות , התאדמות , כאב ופריחה . 
הגורמים האפשריים לכך יכולים להיות דבורים , נמלים , יתושים , פרעושים ועוד מיני חרקים . 
אחת התרופות היעילות במצבים אלו היא פניסטיל ג'ל בעל הפעולה הכפולה : מרגיע את העור ומנטרל את התגובה האלרגית של העור לעקיצה . 
הג'ל נעים למגע ובעל השפעה מקררת ומרגיעה , כאשר מורחים על עור מגורה ומגרד . 
התכשיר אינו מכיל קורטיזון או סטרואידים . 
עצירותעצירות היא תופעה די נפוצה ( בעיקר בקרב חיילות ) . 
העצירות יכולה להיגרם מהרגלי אכילה שמשתבשים , ארוחות לא סדירות ותזונה דלת סיבים תזונתיים . 
דחיית ההליכה לשירותים וההתאפקות גורמים לעצירות . 
על מנת להתמודד עם העצירות מומלץ , עד כמה שניתן במסגרת הצהלית : • להקפיד על שתיית מים מרובה במהלך היום . 
• ללעוס היטב את המזון ולאכול ברוגע . 
• לא לנשנש באוהל בלילה לפני השינה , שעות שבהן מערכת העיכול מורידה הילוך ולא מתפקדת . 
• נשימות עמוקות שבהן הסרעפת מעסה את המעיים יכולות לעזור . 
• לא להתאפק ולהשתדל ללכת לשירותים כשצריך ואפשר . 
ההתאפקות גורמת להרחבת המעיים הגדושים בצואה , שרירי המעיים הולכים ונחלשים , ובהדרגה מאבדים מיכולת התכווצותם . 
• ניתן לעסות את הבטן לצורך הפעלת המעיים על - ידי תנועות מתקדמות המתחילות באזור הימני והתחתון של הבטן וממשיכות למעלה עם כיוון השעון עד שמגיעים למטה לכיוון האגן . 
• ניתן להיעזר באופן זמני גם בתרופות , כגון שוקולד אקס - לקס , הכולל מרכיב צמחי שנקרא סנה , שעוזר להקלת העצירות בין לילה . 
חתכים , פצעים ושפשופיםהשהות בשטח גורמת לחתכים , פצעים ושפשופים לא מעטים . 
לבעיות אלה , ניתן להשתמש במרפן ספריי מחטא שלא שורף ולא מלכלך . 
להשלמת הטיפול מומלץ למרוח ויטה מרפן , משחה מחטאת המועשרת בויטמין A הידוע כמזרז הגלדה . 
בכל מקרה , אין לראות בהמלצות אלה תחליף לביקור אצל רופא במידה והמצב מחמיר . 
בואו לדבר על זה בפורום מחלות זיהומיות ובפורום אינטגרטיבי לרפואת עור , אסתטיקה וקוסמטיקה טבעית . 
פורסם לראשונה בתאריך 5 - 7 - 2006 
