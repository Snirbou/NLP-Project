איך לבחור משקפי שמשעונת הקיץ מתקרבת וזה הזמן לבחור משקפי שמש שיגנו עלינו מפני הקרינה . 
דר שמואל לוינגר , מייסד רשת עיניים , המתמחה בניתוחים להסרת משקפיים ובטיפולים מתקדמים לשיפור הראייה , מסביר כי משקפי שמש נועדו על מנת להפחית את הבהק הגלוי לרמה נוחה , להפחית את האור האולטרא הסגול ( UV ) והאינפרא אדום ( IR ) המזיק , ולשפר את ראיית הלילה במידה ניכרת . 
דר לוינגר מעניק המלצות לבחירת משקפי שמש מתאימים : מומלץ לרכוש משקפיים עם תווית 100 % U V Protection או U V Protection 400 . 
- יש לבחור משקפי שמש שאינם מעוותים את הראייה , מעבירים את הצבעים עם שינויים מינימאליים או ללא שינוי . 
- יש לבחור משקפי שאינם רק מפחיתים בהירות , אלא גם חוסמים בהק . 
( בהק=אור מוחזר מרוכז המגיע משמשות של מכוניות , מים , שלג , חול , כבישים או כל משטח אחר והוא מסנוור ומכאיב ) . 
- יש לבחור משקפיים בעלי עדשות מקוטבות , אשר מעניקים ראייה דינאמית , בהירות גבוהה יותר , עומק שדה רב יותר וצבעים חיוניים יותר ( קיטוב פירושו שהזכוכית עוברת תהליך המיישר את המולקולות שבה לכיוון אחד , ובכך הוא מנטרל את שבירת האור ומפחית במידה ניכרת את הבהק הגלוי ) . 
- על מנת לספק נוחות מלאה לאורך כל היום , משקפי שמש צריכים לנטרל את כל הבעיות שהבהק יכול לגרום להן . 
לרוב עדיפות עדשות עם רמת העברת אור של 12 % עד 28 % . 
רמת העברת האור של העדשה היא כמות האור שעוברת דרך העדשה ומגיעה לעין . 
עדשה המדורגת ב - 12 % תהיה כהה מאוד , יותר מכפליים מאשר עדשה המדורגת ב - 28 % . 
- במידה ובוחרים משקפי שמש עם עדשות לשימוש כללי , כמו לנהיגה למשל , כדאי לבחור עדשה עם רמת העברת אור של בין 12 % ל - 28 % , מה שנחשב לבחירה טובה לבהק רגיל , לאדם עם רגישות ממוצעת . 
אם העיניים רגישות לבהק באופן מיוחד , כדאי לבחור עדשות כהות יותר עם רמת העברת אור של 12 % . 
אנשים בעלי גוון עור בהיר ועיניים כחולות נחשבים לרגישים יותר לבהק מאשר אנשים עם עיניים בצבעים אחרים . 
- אין לבחור עדשות כהות מדי ! 
יהיה קשה לקרוא את לוח המחוונים ולראות דברים אחרים בתוך הרכב וכן בנהיגה במרכז העיר , כשבניינים גבוהים מטילים צללים כבדים , מתקשים בראייה . 
כמו כן , עם הגיל , חדות הראייה פוחתת , ולכן צריך אור רב יותר בשביל ראייה תקינה ועל כן יש לבחור עדשות בהירות יותר . 
ויטמין B 6 : לא רק לשתייניםמולי אפשטייןצריכה יומית קבועה של ויטמין B 6 עשויה להפחית באופן ניכר את שיעורי סרטן המעי הגס בנשים . 
במחקר שנערך לפני מספר חודשים על 61,400 נשים שבדיות , בטווח גילאים של - 40 , 76 נמצא שנשים אשר צרכו כמות יומית מספקת של ויטמין B 6 נמצאות בסיכון נמוך ב - 34 % להתפתחות סרטן המעי הגס , בהשוואה לנשים שצרכו את הוויטמין במינון יומי זעום . 
ויטמין B 6 חיוני בין היתר לסינתזה של DNA , לבניית תאי דם אדומים ולסינתזה של המוליך העצבי סרוטונין . 
מאחר שכמות הוויטמין יורדת בעקבות צריכת משקאות אלכוהוליים מומלץ לנשים ששותות 2 - 1 משקאות בשבוע להגביר את צריכת הוויטמין . 
ההמלצה נכונה גם לכאלה שאינם נוהגים לשתות משקאות אלכוהוליים . 
אז מה מומלץ ? 
אם ברצונך לשמור על בריאות המעי הגס , העדף לאכול ירקות ופירות טריים , הגבל את צריכת הבשר האדום לפעם בשבוע ועסוק באופן קבוע בפעילות גופנית . 
בנוסף , הקפד לצרוך כמות נאותה של ויטמין B 6 . מקורות טובים לוויטמין הם : בשר עוף , בשר הודו , בננות ופסטה ברוטב עגבניות . 
אפשר לאכול פחמימות וגם לרדת במשקלמולי אפשטייןעד כמה שזה נשמע מופרך , אכילת פחמימות מסוימות עשויה לסייע להפחית במשקל . 
למרות שדיאטה אשר מבוססת על הגבלה בכמות הפחמימות מבטיחה ירידה מהירה במשקל , כדאי לשקול לבחור בדיאטה בריאה יותר . 
במחקר שפורסם באחרונה , נמצא שתזונה עשירה בסיבים תזונתיים ובדגנים מלאים דלי קלוריות , עשויה למנוע אכילת יתר ולמנוע צבירה עודפת של משקל בטווח הארוך . 
אז מה כדאי ? 
הקפד על תזונה המורכבת מירקות טריים , פירות , מקורות חלבון דלי שומן , שומנים בריאים ומפחמימות מורכבות עשירות בסיבים תזונתיים . 
שני הטיפים האחרונים פורסמו במקור באתר וינגייט בואו לדבר על זה בפורום מחלות וטיפולים של הרשתית , בפורום הרזייה ללא דיאטה ובפורום תזונה וניקוי הגוף מרעלים . 
פורסם לראשונה בתאריך 8 - 5 - 2006 
