מערכת דוקטורס קיבצה עבורכם את עשר השאלות הפופולאריות והחשובות ביותר מפורום פסיכולוגיה קלינית . 
מומחי הפורום ענו על נושאים מעניינים , מהשאלות הבסיסיות כיצד לבחור מטפל או כיצד לטפל בהתמכרות כלשהי ועד שאלות מורכבות יותר הנוגעות לכולנו בנושאי יחסים במשפחה , הרצון להיות נאהבים ומצבי לחץ שונים . 
להלן השאלות והתשובות הנבחרות : בשלב הראשון חשוב להכריע האם לפנות לטיפול באופן פרטי או במסגרת ציבורית ( קופת חולים , שירות פסיכולוגי של אוניברסיטה וכד') . בכל מקרה , כדאי לקבל המלצות על מטפלים מחברים ומכרים . 
האם פסיכולוג רשאי להתייעץ עם פסיכולוג אחר על מטופל ללא רשות המטופל ? 
ככל הידוע לי פסיכולוג רשאי להתייעץ עם פסיכולוג אחר על טיפול מסוים , גם מבלי שיידע את המטופל וזאת בתנאי שהמדובר בצורך מקצועי , ובהנחה ברורה מראש ששניהם שומרים על הסודיות של המקרה . 
האם אפשר להחלים מהפרעה אישית ? 
הפרעת אישיות היא לרוב מצב המלווה את האדם במהלך חייו , אך אין זה אומר שהוא לא יכול לשפר את איכות חייו מאוד . 
זה כן אומר שצריך לשים לב , להפרעת כגון : דיכאון חרדה ועוד . 
הרבה אנשים חיים עם הפרעות אישיות ממש כמו שהרבה אנשים חיים עם מצבים גופניים הדורשים תחזוקה לאורך השנים . 
כיצד אפשר לצאת ממצב הנוראי והקשה של התמכרות להימורים ? 
עצם ההרגשה הקשה שמלווה אותך היא מוטיבציה חזקה לשינוי וזה חשוב . 
אני חושב שיש משהו בהימורים שעונה על צורך שלך , בגלל זה גם קשה לך להפסיק . 
יתכן וכדי להפסיק עם ההימורים ובעיקר כדי שלא תחזור אליהם בהמשך , תצטרך למצוא מהו הצורך הזה ובאיזו דרך טובה יותר אתה יכול למלא אותו . 
כיצד אפשר לקבל כוחות כדי להתרחק מבחור שמזלזל בי ומשפיל אותי באופן קבוע ולהאמין שיכולה להיות לי מערכת יחסים אמיתית ? 
הייתי רוצה לומר לך לתפוש מרחק מהמצב הזה , אבל ברור לי שאת יודעת ומתקשה לעשות את זה . 
ולכן אני מעודד אותך לחפש תמיכה בכל מקום , גם בפורום גם עם חברים אבל בעיקר בטיפול . 
כדי שתוכלי לשנות את הדימוי העצמי שלך בנקודה הזו ולהבין למה את חוזרת לשם , בהדרגה זה יהיה אפשרי להתרחק . 
אני אישה בוגרת שחיה לבד ונמצאת ביחסים גרועים מאד עם אמי במשך שנים . 
אנו רבות וצועקות אחת על השנייה , מצב הגורם לי סבל רב . 
החלטתי להתחיל טיפול פסיכולוגי בעוד כ - 3 שבועות . 
מה אפשר לעשות בינתיים ? 
ההחלטה לפנות לטיפול היא הדבר הטוב ביותר שיכולת לעשות למען עצמך , גם בשביל הצורך להבין מה קורה ומדוע , וגם מבחינת הצורך למצוא לעצמך מקום מכיל , תומך ומקבל , ללא ביקורת או עוינות . 
עד אז , נסי לסגת ככל יכולתך ממצבים 'דליקים' המחריפים בסופו של דבר את תחושת הלבד שלך . 
אולי אם תהיי קצת פחות זמינה , או קצת פחות מובנת מאליה , יתפנה סוג חדש של מרחב ביניכן . 
אל תצפי כרגע לשינויים מרחיקי לכת . 
בתוך הטיפול תוכלי לראות דברים רבים נוספים על עצמך ועל חייך , שיתנו לך פרספקטיבה חדשה גם על מערכות היחסים שלך . 
האם קיים קשר בין כסיסת ציפורניים אובססיבית לבין רצון לפגיעה עצמית ? 
לא כל כסיסת ציפורניים מו ? 
נעת בהכרח מיצר הרסני , אך כאשר קיימת כבר התנהגות 'תוקפנית' כלפי הגוף , יתכן שגם פעולות 'רכות' אלה התחילו קודם , כמבשרות את מה שבא אחכ . 
כדי לעמוד על המשמעויות המודעות והלא מודעות של פעולותייך - יהיו אשר יהיו - הטיפול הוא המקום הטוב ביותר , ללא ספק . 
אני בן 23 ומעולם לא חוויתי מערכת יחסים רצינית . 
רק לאחרונה התחלתי להבין שכנראה יש אצלי בעיה כלשהי . 
אני ממש משתגע מזה ונכנס פעם בשבוע - שבועיים לדיכאון . 
מה לעשות ? 
גיל 23 הוא עדיין גיל צעיר מכדי להכריז על עצמך כלוקה ב'משהו דפוק ' . אתה מדבר על צרכי קרבה חזקים שאינם מתממשים , ככל הנראה בגלל קושי לבסס אינטימיות ואמון . 
כדי להבין למה זה קורה אצלך , ממה בדיוק אתה נרתע , ועל מנת לאזור אומץ לפעול למרות מנגנוני ההימנעות כדאי לפנות להתייעצות אצל פסיכולוג קליני . 
לעיתים , עצם קיומו של קשר משמעותי וקרוב עם המטפל/ת שלך הוא כבר חצי פיתרון . 
אמי , בת 74 , סובלת שנים מקנייה כפייתית , לאחרונה הדרדר מאד מצבה וגילינו שהיא נמצאת על סף תהום כלכלי . 
היא הסכימה כבר לבטל את כרטיסי האשראי ובפעם הראשונה מודעת , אמנם באופן חלקי , למצבה הכלכלי והנפשי . 
האם יש משהו שהוכח כיעיל בהתמכרויות מסוג זה ? 
עקב מצבה הכלכלי , טיפול פרטני לא בא בחשבון . 
המודעות למצב והנכונות לוותר על כרטיסי האשראי הן צעד גדול קדימה . 
בדכ קל לנו יותר לפזר כספים באמצעי תשלום זה , שכן אין אנו רואים פיזית את מפלס חשבון העוש שלנו . 
אפשר לנסות להעביר אותה להקצבה שבועית של כסף מזומן שתוציאו עבורה מן החשבון , כך שתוכל להיות מודעת למצב הארנק שלה בכל רגע נתון . 
האפשרות של טיפול פרטני נדחית כאן לעיתים קרובות בטענה המוחצת של היעדר תקציב . 
במקרים רבים אני נוטה לגלוש לטיעונים מנומקים על ערכו הכדאי של טיפול פסיכולוגי לטווח הקצר , ולטווח הארוך . 
במקרה שלכן נחסכה לי הטרחה , שכן בלי טיפול 'זה עלה הרבה יותר ' . אגב , לא יצא לי להיתקל באנשים שהטיפול הוביל אותם לסף תהום כלכלי . 
אני בחור בתחילת שנות ה - 20 לחייו . 
לאחרונה , אני נתקף בלחץ לא מוסבר כשאני נמצאת בסביבת אנשים ומרגיש חסר אונים . 
אין לי כסף לטיפול פסיכולוגי . 
מה ניתן לעשות ? 
גם אם אין אפשרות כספית לטפל , חשוב מאוד שתקבע פגישה עם פסיכולוג קליני או עם פסיכיאטר , לצורך אבחון והתייעצות ראשונית . 
לאחר שתבין טוב יותר במה מדובר ומהן ההמלצות הטיפוליות , תוכל לשקול את המשך דרכך . 
ויש דרכים לקבל טיפול מסובסד ( דרך קופות החולים ודרך השירות הפסיכולוגי של האוניברסיטאות השונות ) . 
בואו להמשיך ולדבר על זה בפורום פסיכולוגיה קלינית . 
