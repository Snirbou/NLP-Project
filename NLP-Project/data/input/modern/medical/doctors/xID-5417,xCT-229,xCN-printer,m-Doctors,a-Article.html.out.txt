מצג עכוז הינה תופעה המופיעה בשכיחות של 3 עד 4 אחוזים בקרב נשים הרות , ואף גבוה יותר אצל נשים צעירות . 
לידת עכוז הינה לידה בעלת אחוז סיבוכים גבוה יותר מבלידה רגילה ( כ - 5 % ) , מכיוון שהחלק המתקדם בתעלת הלידה הינו העכוז ולעומתו ראש העובר הינו האיבר האחרון הנולד . 
במצב זה , הסיבוך העיקרי הוא אפשרות של כליאת ראש התינוק בתעלת הלידה וחסר יכולת להוציאו . 
כיום קיימות 3 אופציות עיקריות לטיפול במצב עכוז עם הגעת מועד הלידה : הראשונה , היא יילוד במצג עכוז ; השנייה , ניתוח קיסרי ; והשלישית היא ניסיון להיפוך של העובר ממצג עכוז למצג ראש - סיבוב העובר ברחם ממצג עכוז למצג ראש , בטרם הגיע זמן הלידה בפועל . 
למה הכוונה במינוח היפוך חיצוני ומהם התנאים לביצועו ? 
פעולת ההיפוך הינה פעולה המתבצעת על ידי רופא מיילד סביב השבוע ה - 38 להריון והיא צורכת מספר תנאים בסיסיים : 1 . 
חוסר נוכחות צירים . 
2 . 
רחם שלם ללא צלקות מניתוחים קיסריים קודמים . 
3 . 
כמות מי שפיר תקינה . 
4 . 
מצב עובר תקין ( ללא פתולוגיה הריונית כלשהי ) . 
5 . 
ניטור עוברי תקין . 
פעולת ההיפוך החיצוני מתבצעת בחדר הלידה , תוך ניטור עוברי מקדים תקין למשך כ - 20 - 30 דקות , לאחר שבוצע אולטרה - סאונד לבירור תקינותו של העובר המוודא מצג מדויק של העובר , מקום השליה וכמות מים . 
כאשר הוכח שניתן לבצע את הפעולה בביטחון , מחוברת האישה לעירוי נוזלים , נלקחת דגימת דם ונלקחת בחשבון האופציה שייווצר צורך בביצוע של ניתוח קיסרי . 
ישנם רופאים המשתמשים במתן תרופה להרפית הרחם ( ריטודרין ) , ויש המבצעים את הפעולה ללא שימוש בתרופה זו . 
כיצד מתבצע ההיפוך ? 
הרופא מניח את ידו האחת על בטן היולדת באזור חלקה התחתון , שם נמצא עכוז העובר , ומנסה להרימו לכיוון צידי הבטן . 
הפעולה מתבצעת במספר צעדים עד הבאת הקוטב העכוזי של העובר לעמדה של קרקעית הרחם הנמצאת באזור רום הבטן של האישה . 
במקביל , ידו השנייה של הרופא מונחת על חלקה העליון של בטן היולדת תוך מישוש ראש העובר ודוחפת את ראש העובר כלפי צידי הבטן השני ובצעד נוסף כלפי חלקו התחתון של הרחם . 
דר דוד חיים , גניקולוג בכיר ואחראי חדר לידה בהלל יפה , מציין כי הפעולה עורכת מ ס' דקות ובמידה שהניסיון הראשון לא צלח , נעשים עד כ - 4 נסיונות בלבד . 
אם הפעולה הצליחה ובסופה התקבל עובר במצג ראש , המצג הזה נשאר כך עד הלידה . 
בתום הפעולה מתבצע ניטור עוברי ארוך - כשעה , לברור מצבו של העובר לאחר הפעולה . 
לנשים עם סוג דם ( - ) RH , יש חשש לריגוש האם ולכן , היולדת תקבל ANTI-D ( חיסון ) . 
שכיחות הצלחת פעולת ההיפוך החיצוני תלויה בנסיונו של הרופא המבצע , אך היא עומדת לרוב על ממוצע של כ - 60 % לטובת הצלחת הפעולה . 
קיימים סיכונים מסוימים בביצוע פעולת ההיפוך , כגון : מצוקה עוברית , היפרדות שלייה , ירידת מים , תסחיף מי שפיר או נזק לרחם . 
שכיחות סיבוכים אלו נעה בטווח של 1 % ל - 2 % . 
עם זאת , חשוב לציין כי פעולת היפוך חיצוני מוצלחת מונעת למעשה צורך בביצוע ניתוח קיסרי או מונעת אפשרות של סיבוכים בלידת עכוז . 
בואו לדבר על זה בפורום הריון ולידה ובפורום אולטראסאונד במיילדות וגינקולוגיה . 
