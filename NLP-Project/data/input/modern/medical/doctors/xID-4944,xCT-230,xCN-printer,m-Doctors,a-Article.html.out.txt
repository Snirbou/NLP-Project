רבים לוקים במחלת הדיכאון בקרב בני 50 פלוס , מסיבות שונות שחלקן קשורות בפיזיולוגיה , וחלקן בפסיכולוגיה . 
לבעיה זו חשיבות מכרעת במיוחד לנוכח העובדה , כי אוכלוסיית הקשישים בעולם היא האוכלוסייה שגדלה הכי מהר . 
יתרה מזאת , צופים שבשנת 2030 יהיו פי 2 בני 80 ומעלה מאשר היום . 
המודעות לקיומן של מחלות נפשיות בגיל השלישי תפסה תאוצה לאחר מלחמת העולם השניה , עם היווצרותו של דור הבייבי בום , שהמשתייכים אליו הם היום בני 60 לערך . 
אותם אנשים ידועים כבעלי נטיה למחלות נפשיות - דיכאון והפרעות אישיות אחרות , שנוצרו כנראה בגלל צירוף של נסיבות חיצוניות . 
גם בישראל , אחוז בני הגיל השלישי מאוד גבוה ותרמו לכך סיבות שונות , כמו למשל העליות השונות , שבהן הגיעו הרבה אנשים מבוגרים . 
אוכלוסייה זו סובלת לרוב מקשיי הסתגלות , מקשיי שפה , משינוי הרגלים , ירידה בסטטוס וכדומה , מה שעלול להחמיר את תחושת הדיכאון . 
לדברי דר אייזיק סולומיש , פסיכוגריאטר בכיר , מנהל המחלקה הפסיכיאטרית ומנהל המרכז לבריאות הנפש של הקשיש בבית החולים שער - מנשה , שכיחות הדיכאון בבני גיל הזהב בישראל ( מעל גיל 65 ) היא 15 % - 18 % . 
יחד עם זאת , ידוע כי רק 50 % מהסובלים מדיכאון מאובחנים על - ידי רופא משפחה , רק 50 % מתוכם מקבלים טיפול , ורק 25 % מהם מקבלים טיפול נכון , הוא אומר . 
תרופות נוגדות דיכאוןהתרופות לטיפול בדיכאון מתחלקות כיום ל - 3 סוגים עיקריים : תרופות טריציקליות , תרופות מסוג SSRI ותרופות מסוג SNRI . 
התרופות מסוג SSRI , דוגמת פרוזאק , נחשבות לתרופות מהדור הישן . 
יתרונן של תרופות אלו בכך שהן סלקטיביות באופן יחסי לתרופות הטריציקליות ומשפיעות על נוירוטרנסמיטר אחד בלבד ( סרוטונין ) , לעומת השפעה על ריבוי נוירוטרנסמיטרים - גם כאלה שאין כוונה להשפיע עליהם . 
לדברי דר סולומיש , תרופות אלו הן שהביאו למהפכה במודעות בכל הקשור לתרופות נוגדות דיכאון , אולם , בהדרגה התגלה כי על אף יעילותן היחסית , הן גורמות לתופעות לוואי קשות , דוגמת שינויים בתיאבון , עליה במשקל והשמנה , בעיות במערכת העיכול ( בחילות , הקאות , כאבי בטן ) ובעיות בתפקוד המיני . 
תופעות הלוואי חזקות במיוחד בקרב אוכלוסיית הקשישים , אשר רגישים יותר לתרופות וסובלים יותר מבעיות של פגיעה בזיכרון עד כדי אשפוז , עצירת שתן וכדומה , מוסיף דר סולומיש . 
התרופות מסוג SNRI הן תרופות מהדור החדש . 
אלו כוללות את היתרונות של התרופות הטריציקליות , אך הן משופרות בכך שהן סלקטיביות מחד , ובעלות השפעה רחבה יותר מאידך . 
בין תרופות אלו ניתן למצוא את איקסל , אפקסור ורמירון . 
לדברי דר סולומיש , בכל הקשור לדיכאון בקשישים , ישנה חשיבות לשמירה על איזון של התרופה : איקסל , מבחינה זו , היא תרופה אידיאלית לאוכלוסיית הגיל השלישי , כיוון שהיא מחד המאוזנת ביותר ונטילתה אינה בעלת השפעה סדטיבית חזקה ( לא גורמת לעייפות ורצון לנמנם ) . 
לכן היא מסכנת פחות את בני הגיל השלישי , הנוטים יותר ליפול וסובלים מאוסטאופורוזיס העלול לגרום להיווצרות שברים בקלות יתר . 
מאידך , התרופה אינה מעוררת , נתון חשוב לגבי קשישים , כיוון שהם נוטים פעמים רבות לסבול מחוסר שקט ומחרדות , כאשר ערנות יתר רק מעצימה תחושות אלו , הוא מסביר . 
בואו לדבר על זה בפורום פסיכיאטריה ובפורום תמיכה ויעוץ לגיל הזהב . 
פורסם לראשונה בתאריך 7 - 8 - 2006 
