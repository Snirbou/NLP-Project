רבים מאיתנו לא ממש קראו או אפילו עיינו במצעי המפלגות השונות . 
נכון שההכרעה הדמוקרטית מחייבת ידיעה מינימלית עבור מי ובעיקר מה אנו מצביעים , אבל הדבר רלוונטי בעיקר לתיאוריה . 
ההשקעה בזמן וחוסר הנכונות להעמיק הם מהגורמים לכך שהבוחר הישראלי מוותר מראש על כל ניסיון להבין ולהשוות בין מצעי המפלגות . 
בעקבות תוצאות הבחירות , ליקטנו עבורכם את המצע של ארבע מפלגות בנושא זה – ליכוד , עבודה , שס ומרצ . 
ומה עם קדימה אתם שואלים ? 
ובכן , הכוונה המקורית היתה כמובן לכלול גם את המפלגה החדשה שהקים ראש הממשלה , אריאל שרון , אך מצע טרם נוסח , ולכן נותרנו עם ארבע מפלגות שמזוהות עם הנושא . 
אז רגע אחרי ששמתם את פתק ההצבעה בקלפי , תוכלו לבחון האם הבחירה שלכם היתה נכונה , לפחות בהתייחס לנושא הבריאות . 
תוכלו אולי להתרשם עד כמה , אם בכלל , מי מהמפלגות תדאג גם ליישם את הנאמר בכתב . 
ואם נושא הבריאות בכלל היווה שיקול בבחירות , השורות הבאות , הלקוחות מאתרי המפלגות , בוודאי סייעו לכם לקבל את ההחלטה הנכונה בקלפי . 
לסקר הבוחר של דוקטורס - לחצו כאן . 
מצע הליכודקידום מערכת הבריאות שלנו ובמיוחד הרפואה הציבורית בישראל הוא יעד מרכזי ברמה החברתית והמוסרית . 
ממשלה בראשות הליכוד תדאג בסדרי העדיפויות שלה להבטיח רמת רפואה מתקדמת לכל אזרח בישראל מנער ועד זקן , בהתאם להתפתחויות הטכנולוגיות של המאה ה - 21 . 
לשם כך יקודמו , בין היתר היעדים הבאים : • סל התרופות - על פי חוק ביטוח בריאות ממלכתי הסל יורחב עוד יותר ואף ייקבע בחוק , עדכון קבוע של לפחות 2 % שיבטיח כל שנה תוספת משמעותית של תרופות וטכנולוגיות חדשות . 
• סיוע לקשישים : 
1 . 
יחוקק חוק ביטוח סיעודי ממלכתי שיבטיח כי כל אזרח בישראל שיזקק למוסד סיעודי יקבל שרות זה מהמדינה כחלק מחוק ביטוח בריאות ממלכתי . 
2 . 
עד שיחוקק החוק , הממשלה תרחיב את היקף התקציבים לקודים גריאטריים , כדי שגם בשנה הקרובה , קשישים לא יצטרכו להמתין לאשפוז במוסד סיעוד . 
• פיתוח שרותי האשפוז בישראל - תקודם התוכנית לפיתוח מיטות אשפוז בבתי החולים ברחבי הארץ ובכלל זאת תפעל הממשלה לבנייתם של מרכזים רפואיים חדשים בנגב , באשדוד , בקריות ובאזור השרון . 
• רשומה רפואית לאומית - ישראל תהיה לאחת המדינות הראשונות בעולם בהם לכל אזרח תהיה רשומה רפואית ממוחשבת שתעמוד לרשות מערכות הבריאות בכל מקום , בבתי החולים ובקהילה . 
רשומה זו תכלול את ההיסטוריה הרפואית של כל אזרח , בדיקות שעבר וחוות דעת רפואיות שניתנו לו בהזדמנויות שונות . 
מפלגת העבודה - עיקרי המצעהבריאות היא משאב ציבורי . 
לכן מפלגת העבודה מבטיחה כי כל בני החברה ייהנו מנגישות שווה למערכת ומסל תרופות הולם . 
מפלגת העבודה תפעל למימוש יעד זה . 
שס : מסמך עקרונותתנועת שס תפעל לשמור על יישום חוק ביטוח בריאות ממלכתי מתוך תפיסת הרפואה כרפואה ציבורית שוויונית . 
תנועת שס רואה כערך עליון הבטחת נגישות הוגנת ושוויונית לשירותי בריאות ציבוריים לכל אזרחי המדינה . 
לשם כך המדינה צריכה לסבסד שירותי בריאות ייחודיים הנובעים מחידושי הרפואה . 
לפיכך תפעל תנועת שס לקידום הנושאים הבאים : • מתן סל תרופות מצילות חיים לכל אזרחי המדינה . 
• הכללת הפסיכיאטריה והגריאטריה לסל שירותי הבריאות המסופק על ידי קופות החולים . 
• קיצור תקופת ההמתנה לאשפוז סיעודי . 
• איחוד כל השירותים לאוכלוסיית הקשישים למסגרת ארגונית מקצועית אחת . 
• הטבות לנכים ומוגבלים . 
מצע מרצחוק ביטוח בריאות ממלכתי שהונהג בינואר 1995 הבטיח סל בריאות לכלל האזרחים . 
במהלך השנים התקציב הממלכתי למימון הסל לא עודכן וסל הבריאות נשחק . 
מספר גדל של שירותים ותרופות אינם ממומנים והביטוח המשלים , שאמור היה להיות מיועד רק לשירותים מיוחדים ונוספים , הפך למספק השירותים הבסיסיים . 
נטל המימון מוטל על המבוטחים בניגוד לעקרונות החוק ולחובת מדינת הרווחה . 
הפערים במצב הבריאות של אלה המסוגלים לשלם לבין אלה שלא מסוגלים גדלו באופן מדאיג . 
הבטחת יישום חוק בריאות ממלכתי : • עידכון סל הבריאות בשני אחוזים בשנה כך שיכלול את כל השירותים והתרופות הבסיסיים . 
• הביטוח המשלים יהפוך לביטוח המיועד לתוספת שירותים מיוחדים ולא למבטיח הבריאות הבסיסי . 
• הכללת הביטוח הסיעודי והטיפול בנפגעי נפש בקהילה בסל הבריאות בהתאם לחוק . 
• מתן סדר עדיפות גבוה לרפואה מונעת וחסכון משמעותי בעלויות הטיפול הרפואי . 
• גיבוש מדיניות כוללת לטיפול במגיפת האיידס ומחלות העוברות במגע מיני . 
השקעת משאבים במניעה ובהסברה שתכלול מחד העלאת המודעות לחשיבות מין מוגן , ומאידך טיפוח הקבלה החברתית ומניעת אפלייתם של החולים והנשאים . 
• ביטול ההשתתפות העצמית בביקור אצל רופאים , והורדת ההשתתפות העצמית לעלות התרופה ולא מחיר המדף שלה . 
בואו לדבר על זה בפורום רפואה ומשפט פורסם לראשונה בתאריך 26 - 3 - 2006 
