מהו עישון פסיבי ? 
אתה במסיבה , מוזיקה , עשן , הרבה עשן - זהו עישון פסיבי , המכונה גם עישון כפוי , כאשר אדם שאינו מעשן שואף לריאותיו עשן מסיגריות או מוצרי טבק אחרים שמעשנים אחרים , הנמצאים בקרבתו . 
העשן הנפלט לחלל האוויר מאזור הבעירה של הסיגריה ומפיו או אפו של המעשן , מכיל כמות כימיקלים דומה להרכב העשן שהמעשן עצמו שואף לריאותיו וכך הופכים בנמצאים בחברתו למעשנים בעל כורחם , עשן הסיגריה בעל הצבע התכלכל מכיל כ - 4,000 כימיקלים שונים , בהם כ - 350 חומרים רעילים שהשפעתם ניכרת במערכות גוף שונות . 
כ - 43 מהם הוכחו כמסרטנים . 
עישון פסיבי עלול להאיץ צמיחה של גידולים סרטניים על ידי זירוז יצירת כלי דם חדשים בגידול ולכן הוא מסוכן פי כמה וכמה לחולי סרטן ולחולי לב , העישון הפסיבי עצמו מגדיל את הסיכוי ללקות במחלת לב בכ - 25 % . ילדים , עשן ועישון פסיבי אתה מבוגר , יודע לדאוג לעצמך , יכול לגלות אסרטיביות או לבחור בעצמך בעישון - אבל מה באשר לילדים ? 
העישון הפסיבי מסוכן ביותר לילדים ולתינוקות . 
וילדים להורים מעשנים נמצאים בסיכון גבוה יותר מילדים אחרים לכך שיתפתחו אצלם מחלות נשימתיות כגון דלקת ריאות ודלקת הסמפונות . 
על פי הסוכנות האמריקאית להגנת הסביבה EPA , ריאותיהם של ילדים , החשופים לעישון פסיבי , מתפקדות באופן לקוי והם סובלים משיעול וכחכוח . 
כמו כן הם עלולים לסבול מאסטמה , ברונכיטיס , דלקת ריאות , וזיהומים בדרכי הנשימה ובאוזניים . 
כמו כן הוכח קשר בין סביבה רווית עשן לבין תסמות המוות בעריסה ילדים להורים מעשנים מצויים בסיכון גבוה יותר להתפתחות גידולים במוח . 
כמו כן ילדים שהם כבר חולי אסטמה נמצאים בסיכון גבוה במיוחד בעת חשיפה לעישון פסיבי ומצבם מחמיר . 
השפעות העישון על ילדים מתמשכות מעבר לילדות ומתבטאות בהפחתה בגדילה ובפגיעה בהישגים בלימודים . 
ילדים הנחשפים בבית לעשן סיגריות סובלים מריכוזים נמוכים יותר בדם של ויטמין C לעומת ילדים במשפחות בהם לא מעשנים , וכל זאת גם אם המבוגרים המעשנים בבית לא מעשנים ליד הילדים , החלקיקים הנמצאים באוויר ונטמעים בסביבה משמעותיים מאוד גם כך . 
כמויות מסוימות של ניקוטין חודרות לחלב האם של האישה המעשנת , ובהנקה עלול התינוק לספוג כמות של ניקוטין שיש בה כדי לפגוע בבריאותו . 
ריכוז הניקוטין בחלב האם גבוה פי 3 מריכוזו בדם , נכון שעדיף לאשה מעשנת לעשן ולהניק מאשר לא להניק כלל , אבל כמו בכל דבר , עליה לחשוב על ההשפעות הקיימות והמוכחות . 
המועצה הישראלית למניעת עישון מבקשת להגיב על סקר של חברת טלסקר , אשר פורסם במעריב בסוף השבוע ולפיו שיעור העישון בישראל ירד עד כדי 23 % בלבד בקרב האוכלוסייה הבוגרת בארץ . 
עוד עמוס האוזנר , יור המועצה הישראלית למניעת עישון : שיעור העישון היה 42 % בשנות ה - 70 , 37 % בשנות ה - 80 המוקדמות , 29 % בראשית שנות ה - 90 , וכיום כאמור עומד על 23 % בלבד . 
כמו כן , מבקשת המועצה לציין את העלייה בשיעור האנשים שמעירים למי שמעשן במקומות ציבוריים בניגוד לחוק : לפי הסקר , 47 % מן הלא מעשנים נוהגים להעיר למי שמעשן במקומות ציבוריים ( לעומת כ - 20 % בלבד בסקרים קודמים ) . 
יש לציין בהקשר זה את המערכה הציבורית שנוהלה למטרה זו על ידי משרד הבריאות והאגודה למלחמה בסרטן , ובה תשדיר הביישן ( המלאכים ) המפורסם , אשר נראה שזכה להצלחה מרובה . 
עם זאת , המועצה מתבקשת להפנות את תשומת לב הציבור לאותם 30 % נוספים אשר להם העישון מפריע אך אין הם מעירים על כך עדיין . 
נתון זה מצטרף לנתון אחר , המתייחס למעשנים עצמם , לפיו רבים מן המעשנים אמנם מעשנים במקומות ציבור אבל מפסיקים כשמעירים להם . 
הדבר מוכיח , כי מרבית המעשנים ערים לכך שהעישון במקום ציבורי יכול להפריע , ולפיכך הם נענים בחיוב כאשר הם מתבקשים לכך . 
לפיכך , המועצה פונה לאותם 30 % ביישנים שעדיין אינם נוהגים לבקש כי יצטרפו ויעירו אף הם למי שעדיין מעשן במקום ציבורי . 
לפי תוצאות הסקר , פניה כזאת זוכה כמעט תמיד להתייחסות חיובית : רק 2 % מן המעשנים ממשיכים לעשן גם אחרי שמעירים להם . 
מאחר שהעישון מפריע לכ - 77 % מן הנחשפים בסהכ , הרי שתגובת הציבור מתבקשת ואף חשובה . 
בואו לדבר על כך בפורום גמילה מעישון פורסם לראשונה בתאריך 14 - 2 - 2005 
