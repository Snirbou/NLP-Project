מחלות לב וכלי דם הן גורם התמותה מספר 1 בישראל ובארצות המערב . 
אחד הגורמים המרכזיים למחלות לב הן רמות כולסטרול גבוהות . 
נשאלת השאלה מה הקשר בין כולסטרול גבוה למחלות לב ? 
ובכן , כולסטרול הינו חומר החיוני לגופנו , אולם רמות גבוהות של LDL - כולסטרול עלולות להיות מסוכנות . 
עודפים של LDL - כולסטרול יחד עם מרכיבים נוספים שוקעים בתהליך הדרגתי בדפנות העורקים המזינים איברים חיוניים בגוף , והתוצאה היא - טרשת עורקים . 
המחלה מתפתחת באיטיות במשך שנים רבות ומתחילה כבר בגיל צעיר . 
כאשר כלי דם המובילים אל שריר הלב עוברים היצרות , הם אינם מספקים את הכמות החמצן הנדרשת לשריר הלב , וכך נפגעת יכולתו להתכווץ ולהזרים את הדם לגוף . 
בנוסף חלקים של המשקע הטרשתי עלולים להינתק וליצור תסחיפים , המגבילים או חוסמים את זרימת הדם . 
תסחיפים אלו עלולים אף לגרום למוות של שריר הלב ( התקף לב ) , או לאירוע מוחי . 
כידוע בנוסף ל - LDL - כולסטרול קיים גם HDL - כולסטרול או הכולסטרול הטוב . 
HDL - כולסטרול מונע טרשת עורקים , באמצעות ספיגת תאי כולסטרול מדפנות התאים , והיפטרות מהם בכבד . 
רמה גבוהה של LDL - כולסטרול ורמה נמוכה של HDL - כולסטרול מהוות , אם כך , גורמי סיכון לטרשת עורקים . 
גורם התמותה מספר 1 בישראל ובארצות המערבמחלות לב קוטלות למעלה מ - 17 מיליון איש בשנה . 
כמחצית ממקרי מוות בעולם המערבי נגרמים כתוצאה ממחלות לב . 
בישראל , 40 % ממקרי התמותה עד גיל 74 משוייכים למחלות לב וכלי דם . 
על פי נתוני משרד הבריאות , מחלות לב גורמות מדי שנה לכ - 7,000 מקרי מוות : 2,000 מהתקף לב ו - 5,000 ממחלות איסכמיות אחרות . 
סקר מחלות לב שנערך בישראל בשנת 2004 , ( ACSIS ) , מעלה כי בישראל מתרחשים כ - 9,500 התקפי לב בשנה , ו - 6,000 מקרי אשפוז עקב תעוקת חזה . 
לפי הסקר , 43 % מהגברים העוברים התקף לב הינם בגילאי 50 - 65 - המשמעות של נתון זה היא פגיעה במשפחות רבות ואבדן משמעותי של פריון למשק . 
מעבר למחיר האנושי הכבד למשפחה ולחברה , הטיפול הרפואי בחולים אלו מהווה הוצאה אדירה . 
עלות אשפוז עבור התקף לב או תעוקת לב בלתי יציבה עומדת על כ - 21,000 שח . 
עלות צנתור טיפולי מגיעה ל - 25,000 שקל . 
בסקירה שפורסמה לפני כשנתיים בעיתון היוקרתי NEJM , הוצגו נתונים על הארכת תוחלת החיים בשנים האחרונות . 
ב - 20 השנים האחרונות עלתה תוחלת החיים ב - 6 שנים . 
עיקר הארכת החיים ( 3.9 שנים ) הושגה בזכות ירידה בתמותה ממחלות לב , כלי דם ואירועים מוחיים . 
ירידה זו בתמותה הושגה בעיקר בזכות הטיפול להורדת כולסטרול , איזון לחץ דם וסוכרת . 
באותו מאמר הסתבר שהתמותה ממחלות ממאירות כמעט לא השתנתה ב – 20 השנים האחרונות , ולכן הארכת החיים בזכות טיפול במחלות אלו הייתה שולית למרות ההשקעה העצומה באיתורן ובטיפול בהן . 
למה חשוב להפחית את רמות הכולסטרול ? 
נקודת המפתח בטיפול במחלות לב וכלי דם היא שמירה על רמות נמוכות שלLDL - כולסטרול בדם . 
עם הצטברות הידע הרפואי בתחום טרשת העורקים , גוברת ההכרה בחשיבות הטיפול ביתר כולסטרול להפחתה בתחלואה ותמותה ממחלות לב וכלי דם . 
קיים יחס ישר בין רמות ה - LDL - כולסטרול בדם ודרגת הסיכון היחסי למחלת לב : ירידה של אחוז אחד בערכי ה - LDL - כולסטרול מובילה לירידה של אחוז אחד בסיכון למחלת לב , ללא קשר לערך ההתחלתי של הכולסטרול . 
גורמי סיכון נוספים למחלות לב וכלי דם : עישון – מעשנים מעלים את הסיכון שלהם לפתח מחלת לב פי 2 - 4 בהשוואה למי שאינם מעשנים . 
יתר לחץ דם – לחץ דם גבוה מגדיל את הסיכון לשבץ מוחי , התקף לב , מחלות כליה ומחלות לב . 
העדר פעילות גופנית – מחקרים מראים כי בקרב אנשים פעילים יותר , ישנה שכיחות יותר נמוכה של מחלות לב וכלי דם . 
חשוב לבצע פעילות גופנית אירובית במרבית ימות השבוע במשך 30 דקות לפחות . 
עודף משקל – עודף משקל הינו גורם סיכון לתחלואה ותמותה ממחלות לב וכלי דם . 
שמירה על משקל גוף תקין מסייעת בהורדת לחץ דם ובאיזון רמת הכולסטרול , הטריגליצרידים והסוכרת . 
סוכרת – סוכרת מגדילה משמעותית את הסיכון למחלות לב . 
גם כאשר רמות הגלוקוז נמצאות בשליטה , מגדילה הסוכרת את הסיכון להתקף לב ולשבץ מוחי . 
מחקרים מראים כי מרבית חולי הסוכרת מתים ממחלות לב וכלי דם . 
כלים חדשים למלחמה באויב הוותיקהטיפול בכולסטרול גבוה משלב שינוי אורח חיים וטיפול תרופתי . 
הטיפול הלא תרופתי : ההמלצה הראשונה לסובלים מעודף כולסטרול כוללת שינויים באורח חיים : הפסקת עישון , פעילות גופנית סדירה , תזונה נכונה ושמירה על משקל גוף תקין . 
1 . 
פעילות גופנית – פעילות גופנית סדירה , מבוקרת ומובנית תורמת לשיפור הכושר הגופני והבריאות . 
הפעילות הגופנית מקטינה את התחלואה במחלות לב וכלי דם , סרטן המעי הגס , סרטן השד ואוסטיאופורוזיס מחד , ומשפרת את איכות ותוחלת החיים , הביטחון העצמי והתפוקה מאידך . 
מומלץ לבצע פעילות עם הוצאה אנרגטית מינימלית של 1,000 קקל לשבוע . 
2 . 
תזונה נכונה - תזונה העשירה בדגנים , ירקות ופירות ושומן חד - בלתי רווי ( למשל שמן זית ) . 
יש להמעיט באכילת בשר , מוצרי חלב עם תכולת שומן מעל % , 5 ממתקים , עוגות , עוגיות ודברי מתיקה אחרים . 
3 . 
עודף משקל – שמירה על משקל גוף תקין מסייעת בהורדת לחץ הדם , רמות הכולסטרול הטריגליצרידים והסוכר . 
הטיפול התרופתיאם ערכי הכולסטרול נותרים מעל המטרה לאחר 3 - 6 חודשים של שינוי באורח חיים , יש להוסיף טיפול תרופתי . 
בקרב חולים בסיכון גבוה , יש להתחיל באופן מיידי בטיפול תרופתי . 
בשלב הראשון , מקבלים החולים תרופות ממשפחת הסטטינים , המעכבות את יצור הכולסטרול בכבד . 
כמה עובדות חשובות על סטטינים : סטטינים הן קבוצת תרופות להורדת רמות הכולסטרול הפועלות על ידי חסימת האנזים האחראי ליצור הכולסטרול בגוף . 
הסטטינים קיימים בשוק כ - 20 שנה , אולם יחד עם זאת , המחקר והידע אודות פעילותם ממשיך להצטבר כל הזמן . 
יעילותם של הסטטינים וחשיבותם במניעת מחלות לב וכלי דם מבוססת על מספר רב של מחקרים בינלאומיים אשר כללו אלפי חולים עם קשת רחבה של מחלות . 
כקבוצה , הסטטינים יעילים ביותר להורדת רמות LDL - כולסטרול , ומומלצים כטיפול ראשוני להפחתת רמות ה - LDL - כולסטרול . 
יש הטוענים שלסטטינים אפקטים נוספים מעבר להורדת הכולסטרול הנקראים אפקטים פלאוטרופיים , למשל : השפעה ישירה על תהליך הדלקת , השפעה על האנדותל ועוד . 
לסטטינים מסוימים יש גם השפעות חיוביות על HDL - כולסטרול ועל טריגליצרידים . 
היום , הסטטינים הן בין התרופות הנרשמות ביותר בעולם , ומיליוני אנשים בעולם קיבלו ומקבלים תרופות אלו כבר שנים רבות . 
על פי ההנחיות החדשות , יש להתחיל טיפול תרופתי במינון שיביא להפחתה של - 40 % 30 לפחות ברמת ה - LDL - כולסטרול , כלומר סימבאסטטין ( סימוביל , סימבקור ) 20 - 40 מג או מינונים בעלי יעילות מקבילה של פרבאסטטין ( ליפידל ) , לובאסטטין ( לובאליפ ) , פלובאסטטין ( לסקול ) . 
במקרים רבים , טיפול זה אינו מספיק בכדי להוריד את הכולסטרול לרמות הרצויות . 
כאשר המטופל אינו מגיע לערך המטרה הרצוי עבורו בטיפול במינון ההתחלתי של סטטין מהדור הישן , ניתן לשנות את התרופה לסטטין יעיל יותר ( כגון ליפיטור או קרסטור ) או להוסיף טיפול מקבוצה אחרת - מעכב ספיגת כולסטרול במעיים ( איזיטרול ) . 
ליפיטור - תרופת המרשם הנמכרת ביותר בעולם , מתוצרת חברת פייזר , משווקת בארץ עי חברת ניאופרם במינונים 10 - 80 מג . 
מחקרים שפורסמו לאחרונה הראו כי מתן ליפיטור במינונים גבוהים ( 40 - 80 מג ) מאפשר ליותר חולים בסיכון גבוה להגיע לערכי המטרה של LDL - כולסטרול , עם פרופיל בטיחות טוב , תוך ירידה משמעותית בתמותה ובתחלואה ממחלות לב וכלי דם , לעומת פלצבו או טיפולים פחות פוטנטיים . 
מחקר ה - PROVE - IT , לדוגמא , הראה שליפיטור במינון 80 מג ( אשר הוריד את רמות ה - LDL - כולסטרול ל - 62 מג / דצל ) הביא תוך שנתיים לירידה של 30 % בתמותה ממחלות לב בהשוואה לליפידל במינון של 40 מג ( שהוריד את רמות ה LDL - כולסטרול ל - 95 מג לדצל ) . 
מחקר REVERSAL בחולי לב הראה שליפיטור במינון 80 מג גורם לעצירת התהליך הטרשתי , לעומת טיפול בליפידל 40 מג . 
ליפיטור כלול בסל הבריאות במינונים של 10 ו - 20 מג ונמצא בשימוש בכל קופות החולים . 
הטיפולים החדשיםקרסטור הינו סטטין חדש , והיעיל ביותר בהורדת LDL–כולסטרול . 
יעילותו של קרסטור הוכחה במחקרים השוואתיים בקבוצות חולים שונות ביניהם חולי סוכרת וחולים עם מחלת לב . 
קרסטור מאפשר ללמעלה מ - 80 % מהחולים להגיע לרמת ה - LDL–כולסטרול הרצויה עבורם , כבר במינון ההתחלתי של 10 מג . 
בקרב חולים עם סיכון גבוה לפתח מחלות לב וחולים עם מחלה גנטית הנקראת Familial hypercholesterolemia , קרסטור מאפשר הגעה לרמות נמוכות משמעותית של LDL–כולסטרול , אשר אינן מתאפשרות עם טיפולים אחרים . 
מחקר חדש אשר פורסם לאחרונה בכנס האיגוד האירופאי לטרשת עורקים , הוכיח כי מעבר להשפעתו המשופרת של קרסטור על הפחתת LDL - כולסטרול , יתכן ולקרסטור יש גם השפעה ישירה על התהליך הטרשתי בכלי הדם , המובילה לעצירה של התפתחות המחלה . 
לקרסטור שיעור תופעות לוואי נמוך וזהה לזה של סטטינים אחרים . 
התרופה אושרה בישראל על ידי משרד הבריאות . 
איזיטרול הינה תרופה ראשונה בקבוצה פרמקולוגית חדשה , מעכבי ספיגת כולסטרול ( ( Cholesterol Absorption Inhibitor . 
איזיטרול פותחה ומשווקת על ידי חברות התרופות שרינג פלאו ו - MSD ישראל . לעומת הסטטינים , המונעים את יצור הכולסטרול בכבד , מונעת איזיטרול את ספיגתו במעיים ( Cholesterol Absorption Inhibitor ) . 
איזיטרול מאפשר ליישם גישה טיפולית יעילה וחדשנית בחולים הסובלים מעודף כולסטרול . 
בשילוב עם סטטין מאפשר איזיטרול שליטה על שני מקורות הכולסטרול - עיכוב כפול - ובכך מובטחת ירידה מירבית של רמות ה - LDL - כולסטרול ( כולסטרול הרע ) בדם . 
• יעילותו של איזיטרול בהורדת ערכי LDL - כולסטרול הוכחה במחקרים רחבי היקף , שכללו למעלה מ - 8,500 חולים עם יתר כולסטרול - חולי לב , חולי סוכרת , חולים בסיכון נמוך ואחרים . 
• איזיטרול בשילוב עם כל סטטין בכל מינון מביא לירידה משמעותית נוספת של 25 % בממוצע בערכי ה - LDL - כולסטרול , לעומת טיפול בסטטין בלבד . 
הדבר משמעותי במיוחד לאור העובדה כי הכפלת מינונו של סטטין כלשהו , מספקת בממוצע ירידה נוספת של כ - 6 % בלבד ברמת ה - LDL - כולסטרול . 
• כתוצאה מכך , תוספת של תרופת האיזיטרול לכל סטטין בכל מינון בחולי לב וסוכרת שאינם מאוזנים מביאה 72 % מהחולים אלו לערכי מטרה של ה - LDL - כולסטרול , לעומת 19 % עי טיפול בסטטין בלבד באותו המינון . 
• מן המחקרים הקליניים עולה כי לאיזיטרול פרופיל בטיחותי מצוין המושווה לפלסבו . 
איזיטרול ניתנת במרשם רופא בלבד ונמצאת בסל הביטוח המשלים של כל קופות החולים . 
איזיטרול כלולה בסל הבריאות בכל ארצות אירופה ועדיין אינה כלולה בסל ביטוח הבריאות הממלכתי בישראל . 
בואו לדבר על זה בפורום ניתוחי לב וחזה , בפורום קרדיולוגיה ובפרט קרדיולוגיה התערבותית , בפורום תזונה קלינית ובפורום תזונה טבעית . 
פורסם לראשונה בתאריך 8 - 3 - 2006 
