מי אמר שלגוף אין חלקי חילוף ? 
מרפאה חדשה , המתמחה בהחלפת מפרקי ברך וירך , נפתחה בימים אלה בבית חולים אסותא חיפה . 
המרפאה מיועדת לחולים במחלות מפרקים , שלא מצאו פתרון לבעייתם בטיפולים שמרניים דוגמת תוספי תזונה ופיזיותרפיה . 
בישראל חיים כיום כ - 150,000 חולים במחלות מפרקים . 
העלייה בתוחלת החיים ורצונם של החולים להוסיף ליהנות מחיים פעילים ומלאים גם בגיל מבוגר , הביאו לעלייה במספר ניתוחי המפרקים המבוצעים בישראל , ולצורך במרפאות שתחום מומחיותן הבלעדי הינו החלפות מפרקים . 
באזור הצפון שיעור החלפות מפרקי ברכיים גבוה יותר בהשוואה לאזורים אחרים בארץ . 
המרפאה החדשה בחיפה עתידה לקצר משמעותית את התורים הארוכים ואת זמן ההמתנה הממושך לניתוח החלפת מפרקים , הנכפה כיום על חולי מפרקים תושבי הצפון . 
דר מאזן סעיד , אורתופד מומחה להחלפות מפרקים , מנתח מוביל במרפאה , אשר ביצע את הניתוחים הראשונים להחלפות מפרקים בבית החולים , עבר בעצמו לאחרונה ניתוח להחלפת מפרק ירך . 
הניתוח בוצע בעקבות תאונת דרכים קשה שעבר בשנת ' , 96 שגרמה לניוון פרק הירך . 
דר סעיד סבל מהגבלה בתנועה , התקשה בהליכה וסיים יום ניתוחים כשהוא סובל מכאבי תופת . 
על אף ניסיונו המקצועי ארוך השנים חשש , כאדם מן היישוב , לעבור את הניתוח . 
דר סעיד מודה : היום אני מצר על כך שלא עברתי את הניתוח לפני כן . 
החיים שלנו כל כך קצרים , ואין שום סיבה לחיות עם הגבלה וכאבים , בעיקר לאור העובדה שההצלחה של הניתוח היא גבוהה . 
אני בקשר עם קבוצת חולים צעירים , בני 40 לערך , שלא מבינים איך הם חיו לפני הניתוח . 
חולים נוהגים לאמר 'אתם הרופאים לא יודעים מה עובר עלי . 
חכו שתגיעו למקומי ותרגישו ' . אף אחד מהחולים שלי לא יכול לטעון כלפי טענה כזו . 
הפחד מהשמנה כגורם מפריע בטיפול רפואי בחולי סוכרתחברת נובונורדיסק , המובילה בתחום הסוכרת , הודיעה אתמול ( רביעי ) כי ממצאים עדכניים של מחקר פרדיקטיב ( PREDICTIVE ) מראים כי טיפול באינסולין לבמיר בשילוב עם אינסולין נובורפיד הינם הטיפולים היחידים הידועים כיום המשפרים את איזון הסוכר ( בקרה מטאבולית ) ( ובנוסף ) מפחיתים באופן משמעותי אירועי היפוגליקמיה ( ירידה לרמות מסוכנות של סוכר בדם ) לחולי סוכרת מסוג 1 . 
זאת , מבלי לגרום לעלייה בלתי רצויה במשקל . 
דר אן דורנהורסט מאימפריאל קולג' בלונדון ציינה כי לעלייה במשקל יש השלכות בעלות סיכון לחולי סוכרת ובקרת טיפול יעילה עם אינסולין יכולה לעיתים לגרום לעלייה במשקל . 
הממצאים של מחקר פרדקטיב מראים כי הטיפול המשולב באינסולין מספק בקרה מצויינת של מחלת הסוכרת ללא עלייה בלתי רצויה במשקל . 
נתונים קליניים חדשים של המחקר הוצגו השבוע בכנס האירופי השנתי לסוכרת , אשר התקיים בדנמרק . 
במחקר השתתפו 179 חולי סוכרת מסוג 1 . 
בואו לדבר על זה בפורום אורתופדיה , בפורום מכשור רפואי ובפורום סוכרת . 
פורסם לראשונה בתאריך 20 - 9 - 2006 
