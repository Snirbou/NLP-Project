שילוב תרופתי חדש לסרטן שד חוזראין זה סוד כי סרטן השד הינה המחלה הממארת השכיחה ביותר בקרב נשים בישראל ובעולם המערבי כולו . 
אומנם מספר הנשים אשר מחלימות מסרטן השד עולה בהתמדה בזכות הגילוי המוקדם ושיפור דרכי הטיפול והריפוי , אולם המחלה עקשנית , והיא נוטה לחזור בקרב אוכלוסיית נשים שכבר החלימה . 
ההיגיון הטיפולי גורס כי במצב של חזרת מחלה גרורתית , בסרטן השד , שילוב של שתי תרופות שהוכחו כיעילות ביותר : האחת , מקבוצת האנטראציקלינים ( הנפוצה ביניהן נקראת דוקסורוביצין ) והשנייה , מקבוצת הטקסנים ( טקסול או טקסוטר ) נראה כשילוב המנצח ובעל טווח ההשפעה הרחב ביותר . 
אולם , כאן נולדת בעיה כפולה : מחד , שילוב של שתי תרופות בעלות תופעות לוואי דומות , מגביר את עוצמת תופעות הלוואי . 
מאידך , חשיפה לדוקסורוביצין עלולה להוביל לתופעת לוואי של רעילות לבבית המתבטאת בפגיעה בתפקוד הלב . 
שכיחות התופעה עולה ככל שמינון התרופה המצטבר גבוה יותר . 
היות והגוף זוכר את החשיפה הקודמת לטיפול בתרופה זו ( הניתנת בדרך - כלל בזמן הטיפול המשלים למחלה מוקדמת ) , נטילה חוזרת של התרופה , עלולה להביא לרעילות לבבית גבוה ומסוכנת . 
דר תמר ספרא , אונקולוגית בכירה במרכז הרפואי תא מסבירה כי המחקר שלנו מנסה להתמודד עם סוגיה כואבת זו באמצעות שילוב חדש בין דוקסיל ותרופה ממשפחת הטקסנים . 
דוקסיל היא תרופה חדשה יחסית , המכילה דוקסורוביצין עטוף במעטפת ( ליפוזום ) , הפועל באופן דומה על הגידול הסרטני , אולם הרעילות הלבבית שלו פחותה מדוקסורוביצין . 
בנוסף , לדוקסיל פרופיל תופעות לוואי שונה משל תרופות מקבוצת הטקסנים ולכן , אין הגברה של תופעות הלוואי . 
דבר זה מאפשר מתן טיפול חוזר בנשים עם סרטן שד גרורתי בשילוב של אנטראציקלינים וטקסנים , למרות חשיפתן לתרופות אלו בטיפול הראשון . 
טיפול זה הינו ככל הנראה בעל פרופיל רעילות נמוך יותר וכפועל יוצא , בעל סיכון נמוך יותר ליצירת נזק לבבי . 
טיפול בילדים חולי לויקמיה : השקעה משתלמתהאגודה למלחמה בסרטן תשקיע בשנה הקרובה כמיליון שקלים בפרוטוקול טיפול בילדים חולי לויקמיה . 
השקעה זו מצטרפת ל - 2.5 מליון ש' שכבר הושקעו על ידי האגודה עד היום בפרויקט זה , המהווה משטר טיפולי לאומי , שהוקם במטרה להעלות את שיעור ההחלמה מלויקמיה בקרב ילדים . 
בזכות ההשקעה הכספית של האגודה למלחמה בסרטן עומד היום שיעור ההחלמה מלויקמיה בקרב ילדים על כ - 80 % , בעוד לפני ההשקעה עמד שיעור ההחלמה על כ - 60 % בלבד . 
השיטה מיושמת במחלקות האונקולוגיות במרכזים הרפואיים ברחבי הארץ , ברמבם , בבני ציון , בשניידר , בדנה , בשיבא - תל השומר , בוולפסון , בקפלן , בהדסה , בשערי צדק , ובסורוקה . 
פרופ ' אליעזר רובינזון , יור האגודה למלחמה בסרטן מסר כי לויקמיה הינה מחלת הסרטן השכיחה ביותר בקרב ילדים . 
באמצעות פרוטוקול זה מטופלים ילדים חולי לויקמיה מכל קצוות הארץ , יהודים וערבים , הזוכים לטיפול המתקדם והעדכני ביותר . 
בסך הכל טופלו עד כה בפרוטוקול זה מעל 1,000 ילדים . 
ממעקב אחר טיפול בילדים חולי סרטן בעולם , אנו יודעים כי כאשר משקיעים משאבים בטיפול , כפי שנעשה בישראל ובארצות הברית , עולים שיעורי ההחלמה . 
לעומת זאת , בארצות כמו אפריקה והודו , שם לא קיימת השקעה במודעות , בגילוי מוקדם ובטיפול - שיעור התמותה גבוה מאוד . 
חומר טבעי מפחית כולסטרולעד היום משרד הבריאות הישראלי לא ייחס סגולות ריפוי לתוספי תזונה . 
בימים האחרונים אושרו על ידו הפיטוסטרולים המצויים במזון , החומר ממנו מורכב המוצר הטבעי 'בקול' כחומר טבעי להורדת כולסטרול LDL בדם . 
אישור זה ניתן לאחר שהפיטוסטרולים אושרו עי FDA האמריקאי . 
בקול הינו מוצר טבעי מפיטוסטרולים המיוצר עי חברת התרופות הצרפתית ארקופרמה . 
הפיטוסטרולים דומים במבנה הכימי שלהם לכולסטרול , ובשל כך הם מתחרים עם הכולסטרול על אתר הספיגה ומעכבים את ספיגתו . 
צריכה של פיטוסטרולים , כך מספרים לנו , הוכחה במחקרים רבים כגורמת לירידה של 10 % ברמת הכולסטרול הכללי ולירידה של 13 % בכולסטרול הרע , ה - LDL . 
ב - 16 מחקרים קליניים שכללו 590 איש , נמצא שלקיחה של פיטוסטרולים מורידה את רמת הכולסטרול בדם אצל מטופלים הסובלים מכולסטרול ברמה בינונית עד גבוהה . 
הפיטוסטרולים מומלצים גם למי שכבר לוקח תרופות , כי יש להם פעילות מיטיבה למי שלוקח סטטינים . 
כלומר הם מגבירים את הפחתת הכולסטרול הרע LDL ב - 17 % , כשנוטלים אותם עם סטטינים . 
מקורם של הפיטוסטרולים בשמנים של צמחים , ירקות ופירות . 
כדי להשיג את המינון הדרוש של פיטוסטרולים מהמזון , צריך לאכול שמנים צמחיים למיניהם . 
אך כדי להגיע למינון המומלץ עי ה - FDA ( שמונה מאות מג פיטוסטרולים חופשיים ) , מומלץ לצרוך כמות גדולה ממזונות אלו שהם עתירי קלוריות . 
לדוגמא : כוס שמן קנולה מכילה 500 מל פיטוסטרולים , אך גם כמות קלוריות אדירה . 
בקול , לעומת זאת , מכיל את הכמות המומלצת של פיטוסטרולים , אך אינו משמין . 
מוצר זה מכיל את סוגי פיטוסטרולים החשובים : בטא סיטוסטרול ( 54.5 % ) , קמפסטרול וסיטיגמסטרול ובכל קפסולה 200 מג פיטוסטרולים . 
אופן השימוש : יש לקחת 2 כמוסות פעמיים ביום עם האוכל . 
מומלץ למי שרמת הכולסטרול בגופו אינה מאוזנת וגם לאנשים הנוטלים כבר תרופות כימיות להורדת כולסטרול . 
להשיג ברשתות הפארמים , בבתי המרקחת ובבתי הטבע . 
מחיר לצרכן : 149 ש' לאריזה של 90 כמוסות . 
חדש מאמריקה : מכשיר שאומר לך בדיוק כמה אתה שמן BIOfat - מכשיר אמריקאי חדשני למדידת הרכב גוף ואחוזי שומן , הגיע לאחרונה לישראל . 
המכשיר הנעזר בטכנולוגיית לייזר מתקדמת , אמור לבצע בדיקה מהירה ומדויקת של הרכב גוף בכל סוגי הנבדקים , בכל עת ובדיוק רב . 
בדיקות מדויקות שכאלה היו עד עתה נחלתן הבלעדית של מעבדות תזונה וספורט בודדות בישראל . 
מחקרים רפואיים מהשנים האחרונות מצביעים על כך שאחוז השומן בגוף - או כפי שהוא נקרא בעגה המקצועית - 'הרכב גוף ' - מהווה אינדיקציה ישירה לבריאותינו , ולתוחלת החיים המשוערת שלנו . 
מכשירי מדידת הרכב גוף משמשים למעקב אחר מצבם של חולי סוכרת , דיאליזה , סרטן , ומחלות נוספות . 
ברבים מהמרכזים הרפואיים בארץ ובחול מהווה בדיקת הרכב הגוף חלק בלתי נפרד מבדיקות השגרה של המטופלים . 
ניתוחם המדויק של נתוני הרכב הגוף , עוזר בצורה משמעותית למיפוי מצבו הבריאותי של המטופל , ומסייע בגיבוש דרכי הטיפול בו . 
מדידת הרכב הגוף נפוצה גם במועדוני ספורט ומכוני דיאטה , ומסייעת לספורטאים ולאנשים המנסים לרזות - לעקוב מקרוב אחר תוצאות אורח החיים שלהם . 
תוצאות לא מהימנות : חיוניות בדיקות הרכב הגוף איננה מוטלת בספק בקרב הקהילה הרפואית , אך עד היום היו מספר מגבלות שהטו את תוצאות המדידה ולא אפשרו הפקת תוצאות מהימנות . 
מחקרים אחרונים מצביעים על כך שבדיקות הרכב הגוף הנהוגות בישראל הנן יקרות ומסורבלות מדי ( שקילה תת מימית ) אינן אמינות ( עכבה ביו - חשמלית ) וגורמות לאי נוחות רבה בקרב המטופלים ( מצבט שומן תת עורי ) . 
כל הבדיקות הללו אינן מאפשרות מעקב רציף ושוטף אחר הרכב הגוף של המטופל . 
החידוש - שימוש באור קרוב : לאחרונה פותחו מספר מכשירי מדידה הנעזרים בטכנולוגית אור קרוב אינפרא אדום העושים שימוש ביכולות חישוב מהירות של שלל פרמטרים משתנים . 
ליין מכשירי מדידה חדשניים הגיע לאחרונה לישראל תחת שם המותג BIOfat . 
המכשירים החדשים , כך מעדכנים אותנו , מספקים מענה לכל החסרונות המצויים בשיטות המדידה הקיימות . 
הבדיקות נעשות בהקרנת אור קרוב על שריר הזרוע הדומיננטית , ומספקות תוצאות בעלות דיוק של Gold Standard - בדומה למכשירי המדידה המתוחכמים והיקרים ביותר בשוק . 
המכשיר החדש מאפשר מעקב מדויק אחר מצבו הגופני של המטופל , ומאפשר לרופאים , לדיאטנים ולמדריכי הכושר לזהות משברים גופניים מתקרבים ולנקוט בשינויים מתבקשים בטיפול . 
הטכנולוגיה : הטכנולוגיה של המכשירים החדשים אמורה לבלוט במגוון רב של תחומים : א . 
הבדיקה מהירה ביותר - לא יותר מחצי דקה . 
ב . 
אין צורך בהכנות מוקדמות . 
מכשיר הבדיקה לא מושפע מהזעה , משתייה , מרעב או מכל השפעה זמנית אחרת על הגוף . 
ג . 
הבדיקה נוחה ונעימה לנבדק : המכשיר אינו פולשני , אינו מכאיב , ואין צורך בהתפשטות לצורך הבדיקה . 
ד . 
המכשיר מאפשר מעקב אחר 600 נבדקים בו זמנית - ומסוגל להנפיק דוחות וניתוחים תקופתיים לכל נבדק הכוללים : אחוזי שומן חיוני בגוף , אחוזי שומן עודף , אחוז הרקמה השרירית בגוף , וכן המלצות לגבי הרגלי תזונה ואימון שיאפשרו את שיפור מצב הפרמטרים הללו בהתחשב בגילו ובמצבו של הנבדק . 
ה . 
הדוחות וההמלצות ניתנים לנבדק בעברית - כך שהוא נזקק פחות לעזרת מומחים על מנת להבין את תוצאות הבדיקה והשלכותיה . 
בואו לדבר על כך בפורום סרטן השד , בפורום תמיכה לבני נוער חולי סרטן , בפורום מכשור רפואי ובפורום תזונה טבעית . 
פורסם לראשונה בתאריך 29 - 3 - 2006 
