רפואת שיניים ללא תשלום לילדים עד גיל שש מכבי שירותי בריאות החלה לספק שירותי רפואת שיניים מלאים ללא תשלום לכל הילדים עד גיל שש , שהוריהם רכשו ביטוח משלים מקופת החולים . 
כל טיפולי השיניים הדרושים לילדים אלה יינתנו ללא תשלום בכל 44 מרפאות מכבידנט ברחבי הארץ . 
רק במקרה של צורך בהרדמה מלאה או סדציה ייגבה תשלום נוסף . 
טיפול השיניים עצמו יהיה ללא תשלום . 
ההטבה החדשה היא ללא תקופת המתנה . 
מחקר שערכה לאחרונה מכבי מראה כי למעלה מרבע מן ההורים נמנעים מלטפל בבעיות השיניים של משפחותיהם בשל מחיר הטיפולים . 
ההוצאה הממוצעת לטיפולי שיניים לכל ילד משתנה לפי גילו : החל מ - 65 שקל בממוצע לילד בגיל שנתיים ועד ל - 423 שקל לשנה לילד בגיל שש . 
עששת היא המחלה הזיהומית הנפוצה בעולם , על אף היותה אחת המחלות שמניעתה קלה והיא מבוססת בין היתר על הדרכה להיגיינת פה נכונה ולהקפדה על אורח חיים בריא . 
מכבידנט ממליצה לכל ההורים להביא את הילדים לבדיקה ראשונה כבר בגיל שנתיים ואף מוקדם יותר באם יש צורך . 
הורים רבים סבורים בטעות כי יש להתחיל בביקורות תקופתיות ובטיפולים שונים רק לאחר צמיחת כל השיניים הקבועות . 
במכבי מקווים כי האפשרות להגיע לבדיקות ולטיפול ללא תשלום תביא גם להעלאת המודעות לחשיבות הטיפול כבר מגיל מוקדם . 
מרפאה ראומטולוגית נפתחהמרפאה ראומטולוגית חדשה החלה לפעול בימים אלה במרכז הרפואי אסף הרופא . 
המרפאה תטפל בפונים במגוון שיטות רפואיות , אפשרויות תרופתיות וטיפולים פיזיותרפיים . 
אחד מכל שבעה אנשים סובל ממחלה ראומטית . 
המחלות הראומטיות כוללות מחלות דלקתיות ( למשל , דלקת מפרקים ראומטית הפוגעת באחוז אחד באוכלוסיה ) , מחלות שחיקתיות של הסחוסים , הנפוצות בעיקר בגיל המבוגר ( למשל , מחלת האוסטאוטריטיס , הפוגעת בכ - 40 % מהאוכלוסיה מעל גיל 70 ) ועוד . 
המחלות עלולות לפגוע גם בצעירים יותר . 
כיום , בעיקר במחלות הדלקתיות , ניתן להשיג הפוגות ארוכות בהתפרצות המחלה ואף לעצור את המחלה כליל בעזרת תרופות חדישות . 
באזור יש אלפי חולים ראומטיים , שלא פעם נשלחים לטיפול במרפאות ראומטולוגיות מרוחקות וממתינים חודשים רבים לתור . 
המרפאה באסף הרופא , בראשה עומדת דר מירית עמית - וזינה , מתחייבת לראות כל חולה חדש שיפנה בתוך כחודש . 
המרפאה עצמה כוללת ארבעה מומחים בראומטולוגיה , והיא תאפשר , בנוסף לאבחון ולטיפולים השונים , גם טיפול תוך - ורידי בתרופות חדשות לדלקת מפרקים , יעוץ פיזיותרפי ועוד . 
בואו לבחור את הרופא המנתח שלכםהחברה הציבורית סינופסיס בעמ באמצעות חברת הבת שבבעלותה ( מ.ר.ב מרכז רפואי ) מתרחבת ומשיקה השבוע את מ.ר.ב - מרכזי רפואת בכירים בהם יוכלו מעתה מבוטחי קופות החולים השונות ומבוטחים בביטוחי בריאות פרטיים לבחור את המנתח שלהם . 
בשירות החדש יוכל כל אדם בעל ביטוח משלים כלשהו להבטיח לעצמו כי הניתוח שלו יתבצע עי הרופא המנתח הטוב ביותר , בבית חולים פרטי , וללא עלות ובהתאם לתנאי הביטוח שלו . 
השירות לציבור הרחב ניתן בזמינות ובעיתוי הנוח לו ללא המתנה בתורים ארוכים . 
שאולי פז , מנכל מ.ר.ב , אמר : השירות יינתן בשלב ראשון עי כ - 30 פרופסורים רופאים ומנתחים בכירים המתמחים בתחומם ומשמשים בפועל כמנהלי מחלקות וסגני מנהלי מחלקות בבתי חולים הגדולים בארץ . 
הציבור הרחב יוכל להיפגש עם המנתחים הבכירים בכל מקצועות הכירורגיה לרבות במקצועות ניתוחי עיניים , א.א.ג , כירורגיה כללית ופלסטית , אורתופדיה , אורולוגיה , גניקולוגיה ודומיהם והכול תחת קורת גג אחת וללא עלות נוספת בהתאם לסוג ותנאי הביטוח של המטופל . 
ההשקעה במיזם , בעלות של שני מיליון דולר , כוללת הקמת מערכת של 6 סניפים של הרשת בכל רחבי הארץ , רכישה של חדרי ניתוח נוספים בתל אביב מהמשוכללים בארץ , רכישה של ציוד רפואי מתקדם נוסף , השקעה בצוות ובכוח אדם רפואי ומקצועי , מערכת מחשוב משוכללת לרשת ובגיבוי של מוקד ממוחשב בפריסה ארצית . 
בואו לדבר על זה בפורום רפואת שיניים לילדים . 
