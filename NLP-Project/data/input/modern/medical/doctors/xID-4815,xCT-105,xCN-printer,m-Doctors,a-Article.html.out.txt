לפני עידן המחשב , המשימה המרכזית של עובדי משרד , תלמידים וסטודנטים הייתה כתיבה , ולכן היה צורך בהתמקדות סביב מיומנויות של אחיזת עיפרון , חיזוק חגורת הכתפיים לצורך ישיבה נכונה וכדומה . 
בימנו , כולנו יושבים שעות מול המחשב , בין אם בעבודה , החל מעסקים קטנים שמשתמשים במחשב כקופה , מחסני מלאי שמתנהלים כבר שנים בתוכנות במחשב או משרדים . 
גם בבית , כמובן , בשעות הפנאי - אנחנו מחפשים חופשות מול המסך מבלי לצאת מהבית , משתמשים במחשב כספר טלפונים , קונים ספרים ואפילו מוצאים אהבה מול המסך . 
גם השנה מתמלאות כיתות לימוד שונות באלפי תלמידים , צעירים וגם מבוגרים שמנצלים את חופשת הקיץ ללימוד הקלדה עיוורת . 
יתרונות לימוד הקלדה עיוורת ברורים . 
לצד היתרונות ביעילות והחיסכון בזמן , ישנה לאחרונה יותר מודעות לעבור קורס של הקלדה מהמקום של הדאגה לבריאות . 
ילדים שעוברים קורסים בהקלדה עיוורת , נחשפים לסביבה עתירת מלל , לומדים דקדוק ותחביר תוך כדי קריאת טקסטים . 
לצד היתרונות , כאמור , ישנם גם חסרונות בעבודה ממושכת מול מחשב , שנוגעים לתחום הבריאותי . 
עם הזמן נגרמים נזקים בריאותיים אצל אנשים שרכונים מול מחשב במשך שעות ארוכות , בעיות בכפות הידיים , בעיות גב , בעיות צוואר . 
נזקים בריאותיים אלה ניתן למנוע בעזרת מספר טיפים של חברת סייט אנד סאונד שמתמחה בלימוד הקלדה עיוורת . 
ראשית , שבו עם גב ישר כדי שהכתפיים לא יהיו שמוטות קדימה , בכדי למנוע כאבי צוואר וגב ושימו לב לשאר הבעיות הנפוצות , חלקן יהיו לכם מאוד מוכרות . 
עייפות העיניים קורה לנו המון פעמים שאנחנו חוזרים הביתה אחרי יום עבודה שלם מול מסך המחשב ואנחנו מרגישים שאימצנו את העיניים להתמודד עם בהירות מסך המחשב ובעיקר ריצוד בין המקלדת למסך . 
תחושת שריפה בעיניים , רגישות לאור , ראיה מטושטשת ויובש בעיניים יכולים להיות תוצרים לא - נעימים . 
כדי להימנע מזה , שווה ללמוד הקלדה עיוורת המונעת ריצוד העיניים בין המסך למקלדת . 
ובנוסף , מומלץ להרבות במצמוץ כדי להרטיב את גלגל העין ולהקל עליה לעבור מפוקוס בהיר של המסך לפוקוס האותיות של המקלדת . 
דלקת בכפות הידיים ובידיים גם הידיים בתהליך זה לא נשארות ללא שום בעיות . 
דלקת גידים יכולה להתפתח עקב שימוש לא נכון בכפות הידיים בזמן ההקלדה . 
הדלקת היא בסך הכול תגובה של הגוף למאמץ יתר של גיד אחד או יותר . 
כדי למנוע את התפתחות הדלקת , יש לשים לב שכף היד נמצאת בקו ישר עם הזרוע ולא קיימת תנועה של כיפוף בשעת ההקלדה . 
כדאי לשים לב גם לגובה הכיסא , כך שכפות הידיים יוכלו להישאר מקבילות לזרוע . 
נזק בידיים עצמן הוא לא הנזק היחיד היכול להיווצר כתוצאה משימוש לא נכון במקלדת . 
ישיבה לא נכונה וריצוד בין המסך לבין המקלדת , שימוש לא נכון בכפות הידיים עשוי לגרום לתסמונת התעלה . 
אחת מתופעות הלוואי של דלקת זו היא נפיחות פנימית של הגיד עצמו . 
דלקת אוזן חיצונית - כיצד נמנעים ואיך מטפלים ? 
אחת המחלות האופייניות לקיץ , היא דלקת האוזן החיצונית או בשמה הלועזי swimmers ear , הנגרמת כתוצאה מחשיפה למי בריכה או ים שאינם נקיים . 
לדברי דר בני נגריס , מומחה אף אוזן גרון ומיתרי הקול , דלקת זו מתבטאת בכאבים עזים ובהזדקרות האפרכסת . 
התעלה של האוזן החיצונית ( מהאפרכסת ועד עור התוף ) הינה אזור חם ולח וכאשר חודרים מים מזוהמים יש לחיידקים החיים בסביבה המימית תנאים אופטימאליים להתרבות , לערב את הרקמה וליצור דלקת . 
הדלקת , כאמור , מכאיבה ואופיינית לכל הגילאים . 
טיפול ראשוני ( עוד לפני בדיקה אצל הרופא ) העשוי להיות יעיל הוא שתיים - שלוש טיפות חומץ אותן יש לטפטף לתנוך האוזן . 
הטיפול השגרתי כולל לרוב טיפות אוזניים חומציות לניקוי ( למשל , חומצה בורית ) , טיפות אנטיביוטיות ולעיתים אף אנטיביוטיקה דרך הפה . 
במקרה של דלקות אוזניים חוזרות , מומלץ להקפיד ולייבש את האוזניים לאחר כל חשיפה למים ( אפילו באמבטיה ) , ולטפטף תכשיר חומצי ו/או אלכוהולי לאוזניים לאחר החשיפה . 
מומלץ לא לרחוץ את האוזניים בסבון , משום שפעולה זו גורמת לסביבה בסיסית בתעלת האוזן , שמועדת יותר לזיהום חיידקי . 
ישנם אנשים שאצלם הדלקת חוזרת ונשנית , ולאלו כדאי להתאים אטמים המפחיתים את חדירת המים לאוזניים . 
חולים הסובלים מהדלקת במשך שבעה ימים , ובעיקר אלו עם מחלות רקע כגון סכרת ואי ספיקת כליות , צריכים לפנות לבדיקת א.א.ג . 
בהקדם על מנת לשלול קיום דלקת אוזן חיצונה ממאירה , שנגרמת על ידי חיידקים המביאים לדלקת חריפה רגילה של האוזן החיצונה . 
הדלקת הממאירה הינה מחלה קשה הדורשת טיפול אנטיביוטי ממושך ולעיתים אף התערבות ניתוחית , שכן ללא טיפול יכולה אף להביא למוות . 
בואו לדבר על זה בפורום אף אוזן וגרון . 
פורסם לראשונה בתאריך 26 - 6 - 2006 
