כבר בגיל צעיר אנו למדים כי אוכל מביא עמו נחמה . 
נפלנו ? 
קיבלנו מכה ? 
חזרנו עצובים מהגן ? 
חטיף אחד מאימא והכל יעבור . 
האמנם ? 
אכילה הנובעת ממצבים נפשיים נותנת תחושה טובה לטווח קצר בלבד . 
על מנת להבין את הסיבות האמיתיות לאכילה שלא מתוך רעב , יש לטפל בבעיות הרגשיות ולנטרל את האוכל ממשוואת המצוקה . 
האם האכילה שלנו נובעת מתחושת רעב אמיתית ? 
ברוב המקרים לא . 
מומחים מעריכים כי 75 % מאכילת יתר מקורה ברגשות , ולא ברעב . 
מדובר באכילה רגשית המוגדרת כצריכת כמויות מזון גדולות , בדכ אוכל מנחם או ג'אנק פוד , כתגובה למצבים רגשיים , כגון : דיכאון , שעמום , בדידות , כעס , חרדה או מתח . 
הפנייה לאוכל כדי לרפא בעיות נפשיות הופכת להרגל שמונע מאתנו לפתח מיומנויות יעילות לפתרון המצוקות הרגשיות . 
ניתן לחלק את האכילה הרגשית לארבעה סוגים , בהתאם לסיטואציה בה היא מתרחשת : א . 
חברתית - אכילת יתר בחברת אנשים יכולה לנבוע מדרבון של האחרים , או מרצון שלנו לאכול כדי להשתלב בחברה , בעת ויכוח או בעקבות תחושת חוסר נוחות חברתית . 
ב . 
רגשית - אכילה יכולה להיות תגובה לשעמום , מתח , דיכאון , כעס , חרדה , בדידות , ריקנות , מחשבות שליליות , הענשה עצמית או מצבים נפשיים אחרים . 
ג . 
תלוית מצב - אכילה רגשית נובעת לפעמים מהעובדה שנראה לנו שהאכילה פשוט מתאימה לסיטואציה בה אנו מצויים . 
לדוגמה : אכילה בעקבות פרסום למזון מסוים , בעקבות קרבה פיזית למסעדה או מאפייה , או במהלך ביצוע פעולות שהתרגלנו לקשור בינן לבין אכילה , כגון : צפייה בטלוויזיה , בסרט קולנוע או באירוע ספורט . 
האוכל : ממושיע למקור הרסנידר שלמה לוי , מנהל מרפאה לטיפול בהשמנת יתר , מציין כי הוא נתקל במקרים רבים בהם אנשים נורמטיביים נוטים לאכול שלא מתוך רעב . 
רבים מאיתנו עובדים וחיים בתנאי לחץ , מסביר דר לוי . 
אנו מציבים דרישות גבוהות , משקיעים אנרגיה רבה כדי להתקדם , להוכיח את עצמנו ולשדרג את מצבנו הכלכלי . 
כשאנו מגיעים הביתה בסוף היום , אנחנו פורקים את הלחץ והמתח בעזרת האוכל , מכיוון שהוא זמין ונותן לנו סיפוק מיידי . 
אחרים מתקשים להתמודד עם סיטואציות רגשיות , מוסיף דר לוי , ובמקום לזהות את מקור הבעיה ולהתמודד איתה , 'בורחים' לאוכל על מנת להשיג שינוי רגשי מיידי . 
לצערנו , אותו סיפוק מיידי משתנה במהרה , מכיוון שמיד לאחר האכילה אנחנו מצטערים שאכלנו בלי שליטה וללא צורך , ומוצפים ברגשות אשם , תסכול ואכזבה . 
האוכל שבחרנו בו כ'מושיע' הופך בסופו של דבר להרסני . 
אם הנכם רוצים לדעת ממה נובעת אכילת היתר שלכם , נהלו יומן אכילה המתעד את כל מה שאתם אוכלים לצד הסיבות שאתם מזהים לאכילה ( סיבות חברתיות , רגשיות , תלויות סיטואציה או פיזיולוגיות ) . 
לאחר שתזהו את הדפוסים האישיים שלכם בכל הקשור לאכילה רגשית , נסו לשבור את ההרגלים הקלוקלים באמצעות גיבוש אלטרנטיבות לאכילה . 
כלומר , בכל פעם שאתם מתכננים לאכול , ולא בגלל רעב , החליפו את האכילה המתוכננת בכל פעילות חיובית אחרת , כגון : קריאה , האזנה למוסיקה , פעילות ספורטיבית , תרגילי נשימה , פגישה עם חבר , משחק , ואפילו משימות בית ( גם ספונג'ה או כל פעולת ניקיון אחרת עדיפה על אכילה מיותרת ) . 
אם הצלחתם לפתח אסטרטגיות התמודדות ראויות , זכרו לתגמל את עצמכם על הישגיכם ( ולא באמצעות אוכל ! 
) . 
אנו נוטים לחזור על התנהגויות מחוזקות , ולכן אם תתגמלו את עצמכם , תגדילו את הסיכוי לשמר את ההרגלים החדשים שניסיתם להטמיע . 
בנוסף , ממליץ דר לוי , נסו להימנע מקפיצה מדיאטה לדיאטה . 
אנחנו נוטים להחליף דיאטה אחת בשניה , הוא מסביר , מתאהבים בכל דיאטה אופנתית חדשה ותולים בה את כל יהבנו . 
בסופו של התהליך , אנחנו חוזרים למשקלנו הקודם , ומפסיקים , עם השנים , להאמין ביכולתנו לרזות . 
אין כל טעם להחליף דיאטה אחת בשנייה , כאשר מקור הבעיה אינו האוכל אלא בראש . 
כדי להוריד במשקל ולשמור עליו לאורך זמן , מסכם דר לוי , חייבים לעשות את השינוי בראש , באמצעות זיהוי הסיבות הנפשיות , הפיזיולוגיות והחברתיות הגורמות לנו לאכול . 
לשם כך לא צריך לעשות דיאטה מיוחדת הדורשת ויתור על מרכיבי מזון מסוימים , ועל חלק מרכזי מהנאות החיים . 
אפשר לאכול הכל במידה , בתנאי שטיפלנו במקור האמיתי לאכילה הרגשית . 
בואו לדבר על זה בפורום השמנת יתר בניהולו של דר לוי . 
לאתר של דר לוי - לחצו כאן . 
