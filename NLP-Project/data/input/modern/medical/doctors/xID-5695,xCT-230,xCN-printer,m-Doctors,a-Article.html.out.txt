אחוז גבוה מאוד של ילדים סובל מקשיי תפקוד ולמידה . 
הסיבות לכך הן רבות מאוד וללא טיפול מתאים הן עלולות ללוות אותם שנים רבות . 
אם הם לא יאובחנו , לעולם לא ידעו שזה בסדר להתקשות , מה שישפיע על ביטחונם ודימויים העצמי . 
בשנים האחרונות עלתה מאוד המודעות לקשיי תפקוד ולמידה בקרב ילדים . 
יותר ויותר הורים מבינים שאם מישהו היה מאבחן אותם כשהיו ילדים , בוודאי היו מתגלות הסיבות שגרמו להרבה קשיים בחייהם . 
מי מאיתנו לא חושב שיש לו בעיה בריכוז , בחלוקת קשב , בסדר וארגון או ביכולת ריכוז ? 
מי מאיתנו לא התקשה להקשיב למורה בכיתה ובמקביל גם לרשום את הדברים במחברת ? 
למי מאיתנו לא הפריע הרעש מחוץ לכיתה או כאבי הגב באמצע השיעור ? 
אבחנות אלה הן רק חלק מהסיבות לכשלון בלימודים . 
קשיי תפקוד ולמידהדר ישראל הדרי , מומחה להתפתחות הילד ומנהל היחידה הנוירו - התפתחותית של מרכז אלבאום לטיפול בקשיי תפקוד ולמידה , מסביר , כי קשיים אלה ניתנים לאבחון בגיל צעיר , רק על ידי איש מקצוע . 
גם היום , כשהמודעות לקשיי תפקוד ולמידה עולה , ההורים לא יודעים שכאשר הילד אינו מצליח בלימודים , לא אוהב ללכת לבית הספר או לא מצליח לפתח קשרים חברתיים , יש לכך סיבה ואפשר גם לטפל בה . 
ילדים עם קשיים בפעולות של מוטוריקה עדינה , לדוגמא מתקשים בכתיבה , במשחקי כדור , בארגון הילקוט ועוד . 
התסמינים של ילדים אשר סובלים מרגישות יתר לרעש , מתבטאים בחוסר יכולתם להתמקד בדברי המורה בכיתה בזמן שקולות אחרים נשמעים מכל עבר , מתוך הכיתה ומחוצה לה . 
ילדים אחרים סובלים מכאבי גב אשר מושכים את כל תשומת ליבם , וכתוצאה מכך הם אינם מתרכזים כלל בשיעור . 
ילדים אחרים סובלים מבעיות של קשב וריכוז ואינם מצליחים להתרכז לאורך זמן ממושך , מוסיף דר הדרי . 
הילדים החלשים בכיתהחוויית בית הספר , לילדים אלה , אינה נעימה , אומרת ליאת אלקנה , מנכל מרכז אלבאום , ומוסיפה : הם מקוטלגים מיד כילדים החלשים בכיתה , וככאלה הם משובצים לקבוצות הלמידה הנמוכות . 
אותם הילדים נתפסים , בדרך - כלל , בעיני המורים כילדים עצלנים ואפילו חסרי יכולת למידה . 
למרות מאמציהם הרבים הם נכשלים בלימודים , עד שבשלב מסוים הם מאבדים כל עניין בבית הספר , ומפתחים כלפי המסגרת הזו אנטגוניזם בלתי הפיך כמעט . 
מחקרים מראים כי ילדים שאינם מצליחים בלימודים מחפשים דרכים אחרות להתבלט בהם . 
חלקם הופכים לליצני הכיתה - הם מפריעים , מתחצפים , מדברים בזמן השיעור , הכל פרט ללימודים . 
ילדים אחרים מפתחים דימוי אישי נמוך וביטחונם העצמי מתערער . 
הם מסתגרים אל תוך עצמם ונמנעים מיצירת קשרים חברתיים עם הסובבים אותם . 
ילדים אחרים מעדיפים לחפש את המפלט שלהם מחוץ לכותלי בית הספר . 
אבחון פשוטאז מה עושים כשהילד אינו מצליח בלימודים ? 
כשהמורה אומרת שהוא מרחף והלימודים אינם מעניינים אותו ? 
האם ייתכן באמת שיש ילדים שנולדו עם חוסר עניין ללימודים ולבית הספר ? 
האם זהו טבעו הבלתי הפיך של הילד ? 
בוודאי שלא . 
חייבים לתת להורים כלים בסיסיים להתמודדות עם קשיים של הילד , אומר דר הדרי ומוסיף : צריך להבין שכשהילד מתקשה במשהו , יש לכך סיבה , ולכן יש צורך לאבחן אותו . 
באמצעות אבחון פשוט על ידי איש מקצוע נאתר את הסיבות לקשיים הקיימים ואז נוכל גם לטפל בהם ולפתור אותם . 
במרבית המקרים מדובר בקשיים נורמטיביים ושכיחים ביותר , שהתסמינים שלהם עשויים להטעות גם את המנוסים שבין ההורים . 
תעשייה המגלגלת מיליוניםכמות מכוני האבחון הפרטיים , הקיימים עבור ילדים עם קשיי תפקוד ולמידה , אדירה . 
לעתים נדמה כי יש יותר מכוני אבחון מאשר ילדים . 
ההסבר לכך הוא פשוט : האבחונים לילדים עם קשיי תפקוד ולמידה אינם כלולים בסל הבריאות , והמודעות הגוברת לנושא זה יצרה תעשייה המגלגלת מיליוני שקלים בשנה . 
המבחר העצום של אנשי מקצוע המציעים את עצמם כמאבחנים מדופלמים יצר שוק פרוץ של בעלי מקצוע מסוגים שונים - מאמנים אישיים , מאמנים רוחניים , מטפלים מטעם עצמם ואחרים . 
כל אחד מציע את שרותיו בדרכים המשכנעות ביותר . 
כשזה מגיע אל הילדים שלנו , אנחנו מוכנים להאמין כמעט לכל דבר , אומרת אלקנה . 
כל אחד שיבטיח שלילד שלנו יהיו ציונים גבוהים בלימודים ושהוא יהיה בין המובילים בכיתתו , יזכה לקבל את מלוא כספנו . 
העיקר שהילד שלנו יהיה מוצלח ונוכל להתגאות בו . 
הורים מודעים יכולים להציל לילדיהם את הילדות . 
ככל שההורים יבינו מוקדם יותר כי הקשיים של הילד הם נורמטיביים ומאפיינים ילדים רבים , כך הסיכוי להציל את ילדותו תהיה גדולה יותר . 
בואו לדבר על זה בפורום קשב , ריכוז ויכולות למידה . 
