אפילפסיה או מחלת הנפילה , כפי שהיא מכונה בקרב רבים , היא הפרעה ניאורולוגית נפוצה שלרוב לא מבינים אותה כראוי ועל כן חוששים ממנה . 
ההפרעה מתאפיינת בפירכוסים שמקורם בפעילות חשמלית פתאומית חזקה ובלתי רצונית של המוח . 
הביטוי להתקף מגוון , החל מנתקים מלאים ופתאומיים מן הסביבה ועד לנפילות ולפרכוסים המלווים בתנועות הגפיים . 
כ - 1 % מן האוכלוסייה סובלים מאפילפסיה - ילדים ומבוגרים . 
ניתן לחיות עם אפילפסיה , להגיע לאיכות חיים טובה ולהאריך ימים . 
בשנים האחרונות חלה התפתחות גדולה מאד בחקר האפילפסיה ובטיפול בה ופותחו תרופות חדשות , אשר מקלות על איכות חייו של החולה , בני משפחתו וסביבתו . 
עדיין 25 % מחולי האפילפסיה אינם מאוזנים ואינם מגיבים לתרופות . 
על מנת להקל את חייהם של חולי האפילפסיה חשוב מאד לאבחן את התופעה מוקדם ככל האפשר . 
איחור באבחנה עלול להוביל לנזק מוחי בלתי הפיך . 
יחד עם זאת , משאובחנה המחלה והחולה מטופל , קיימת עדיין בעיה לא פחות קשה - הסטיגמה של המחלה . 
מחקרים הוכיחו כי איכות חייו של חולה האפילפסיה מושפעת באופן קריטי מתגובת הסביבה למחלה . 
סביב האפילפסיה נקשרו מיתוסים ונכרכו דעות קדומות שבינן לבין המציאות אין כל קשר . 
תופעות אלה גרמו לרתיעה מפני חולי אפילפסיה , אשר הולידה סטיגמה הקובעת באופן נחרץ את איכות חייהם . 
הדעות הקדומות חזקות במיוחד בקרב ילדים במגזר הערבי והחרדי , וחיי החולים הם גיהנום . 
סטיגמה לא פחות מקובעת קיימת בשוק העבודה : על פי מחקר ישראלי , רק 13.3 % מהחולים עובדים . 
מעסיקים נמנעים להעסיק חולי אפילפסיה , ולעיתים הם מפטרים את החולים לאחר ההתקף הראשון . 
למותר לציין , עד כמה חשוב הוא מקור הפרנסה והתעסוקה לחולים אלה . 
קוצב וגאלי תת עוריאחד הטיפולים המקובלים כיום בקרב חולי אפילפסיה הינו השתלת קוצב וגאלי תת עורי . 
גוף הקוצב מושתל באזור בית השחי והוא מעביר פולסים חשמליים באמצעות אלקטרודה לעצב הואגוס השמאלי באזור הצוואר ומשם למוח . 
הניתוח הינו קצר ובטוח יחסית וההתאוששות ממנו מהירה . 
לאחר הניתוח הרופא המטפל מפעיל ומתכנת את הקוצב באמצעות מחשב כף יד ייעודי . 
השימוש בקוצב וגאלי נמצא במחקרים רפואיים רבים כטיפול יעיל ובטוח להפחתה משמעותית בכמות ההתקפים , בעצמתם ובמשכם . 
לפי המלצת האיגוד הנוירולוגי האמריקאי , כבר הצטברו די נתונים ועדויות כדי לדרג את הקוצב הוגאלי לטיפול באפילפסיה , כטיפול בטוח ואפקטיבי . 
מחקרים הראו שאצל רבים מהחולים המושתלים נצפו שיפורים משמעותיים במגוון מדדי איכות חיים כולל ערנות , זיכרון , יכולות דיבור , חיוניות , מצב רוח והישגים כלליים . 
מחקר שבוצע עי דר אנגרס מראה ששיעור התמותה ממוות פתאומי מאפילפסיה יורד אצל מושתלי קוצב וגאלי ב - 40 % לאחר שנה עם הקוצב וב - 80 % לאחר יותר משנתיים עם הקוצב , לעומת שיעורי התמותה אצל חולים דומים לפני השתלה או ניתוח . 
כיום יש בעולם כ - 32,000 מושתלי קוצב והניסיון המצטבר מראה כי שלושה מתוך כל ארבעה מהם חוזרים להשתלה נוספת בתום חיי הסוללה ( לאחר כ - 6 - 11 שנים ) . 
מדד זה מדגים שרוב החולים מוצאים את הטיפול בקוצב משתלם ויעיל . 
הקוצב הוגאלי בעל פרופיל בטיחותי גבוה . 
ישנן תופעות לוואי כגון : צרידות , שיעול קל ודגדוג באזור הגרון . 
תופעות אלו עלולות להופיע רק בעת הגירוי והנן בדכ זמניות וחולפות תוך מספר חודשים . 
מגנט מיוחד המסופק לחולה מאפשר לו במידת הצורך להפסיק תופעות אלו ומחזק את תחושת השליטה העצמית . 
מחקרים כלכליים שבוצעו ברחבי העולם הוכיחו כי השתלת קוצב מאפשרת חסכון משמעותי בהוצאות הרפואיות של מערכות הבריאות הודות להפחתה משמעותית בביקורים בחדרי מיון , יחידות טיפול נמרץ ואשפוזים בבית החולים ואפשרות להפחתה בכמות התרופות . 
שבוע המודעות לאפילפסיה ייערך ב - 12.5 - 19.5 . 
פורסם לראשונה בתאריך 9 - 5 - 2006 
