טיפים לתזונה נכונה בחג המצותמאת : מוניקה קרן , דיאטנית קלינית בשיטת דר ' לויחג הפסח טומן בחובו אתגר למרזים ולשומרים על משקלם , בעיקר לאלה שחפצים להקפיד על תפריט כשר לפסח . 
מאכלי החג המסורתיים עשירים בביצים , הרבה שמן , מצות וקמח מצה , שהינם עשירים מאוד בקלוריות . 
הטיפים הבאים יעזרו לכם לעבור את הפסח באופן קל ובריא יותר : • הבעיה המרכזית בחג הפסח היא המצות , התחליף למזון הבסיסי ביותר - הלחם . 
מצה שווה ל - 2 פרוסות לחם ( 4 פרוסות לחם קל ) , אך אנו נוטים לאכול כמויות גדולות של מצות , היות שהן אינן משביעות כמו לחם . 
נסו לצמצם בצריכת מצות ככל הניתן . 
הן אינן חובה בכל ארוחה . 
תחליף אפשרי הוא מצות קלות מכילות כחצי מהקלוריות , לעומת מצה רגילה . 
מומלץ לבחור באלו שעשירות בסיבים תזונתיים . 
• להרבות בשתיית מים . 
זו המלצה שנכונה תמיד , והיא נכונה שבעתיים בפסח . 
המצות עלולות לגרום לעצירות הנובעת מאחוז המים הנמוך בהן בהשוואה ללחם . 
• מומלץ לבחור בבישול ואפיה על פני טיגון . 
בחירה זו חוסכת המון קלוריות ושומן מזיק ומיותר . 
• בארוחות החג אפשר לשתות יין חצי יבש ( כ - 80 - 100 קלוריות לכוסית ) , במקום יין מתוק ( כ - 175 קלוריות לכוסית ) . 
• הרבו באכילת ירקות שהם עשירים במים ובסיבים תזונתיים . 
• נסו להתרחק ממתקי פסח ובעיקר מהסוגים המכילים אגוזים וקוקוס . 
אלו עשירים מאוד בשומן וקלוריות רבות . 
• הוסיפו 10 - 15 דקות ביום של פעילות גופנית , נוסף לפעילות הסדירה שאתם מבצעים . 
• במידת האפשר צעדו ברגל לבית המארח שלכם . 
במיוחד אחרי ארוחה דשנה בערב , תגיעו הביתה עם תחושה נינוחה יותר בבטן . 
• במהלך החג תכננו ימי טיולים עם מסלולי צעידה שיהפכו את הפעילות הגופנית למהנה . 
• אל תגידו לעצמכם : זו מטרה קשה מדי , במילא לא אצליח ואעלה במשקל . 
נבואות מגשימות את עצמן . 
תנסו לקבוע לעצמכם מספר כללים שתוכלו לעמוד בהם , ותצליחו . 
עשר עצות למטיילים בחג הפסחבחג הפסח יוצאים בני ישראל בהמוניהם לטיולים ברחבי הארץ . 
בכדי למנוע פגיעות מיותרות , מציע הפיזיוטרפיסט דני ליבנה טיפים למיטיבי לכת . 
• כדאי לתרגל בבית , מספר ימים לפני הטיול , עמידה על משטח לא יציב ( כריות למשל ) . 
תרגול יציבות ישפר את יכולת ההליכה ויפחית הסיכוי להיפצע . 
• לפני תחילת טיול יש לתרגל כפיפת ברכיים בעמידה מספר דקות , על מנת להעלות את טונוס השריר , דבר שיקל על ההליכה . 
• חשוב מאד לנעול נעליים נוחות . 
בין אם מדובר בנעלי ספורט לסוגיו או נעלי הרים , חשוב שהנעל תהיה רכוסה בצורה הדוקה , על מנת שמפרק הקרסול יהיה יציב בזמן ההליכה , וכדי שלא תהיה תנועה בין הרגל לנעל , דבר אשר עלול לגרום לשלפוחיות בעור . 
• על מנת למנוע שלפוחיות בעור כתוצאה מחיכוך , רצוי להדביק פלסטר ( לדוגמה : פיקסמול ) במקומות הבעייתיים . 
• שימוש במדרסים יכול להקל על כאבי הרגליים , לסייע בבלימת זעזועים ולחלק את העומס בכף הרגל בצורה מאוזנת יותר . 
מדרס ביומכני יכול לעזור בתיקון מנח כף הרגל . 
• מומלץ ללבוש בגדים נוחים ואווריריים , על מנת למנוע עומס חום על הגוף , וכמובן גם לחבוש כובע ומשקפי שמש . 
• יש לבדוק כי תיק הנשיאה יתאים לגוף . 
זאת , כדי שלא יהיה כבד מידי - מה שעלול להעמיס על הגב ולגרום לכאבי גב וברכיים . 
על התיק להיות מהודק לגב עם חגורות , ורצוי שתהיה גם חגורה סביב המותן כדי למנוע תנועה מיותרת של התיק על הגב . 
• יש לשקול שימוש במקל הליכה כפי שיש למטפסי הרים . 
מקבל זה יכול לעזור בהפחתת העומס על הרגליים וגם מסייע בייצוב הגוף . 
• רצוי לשאת את בקבוק המים במנשא על הגב , כך ששתי הכתפיים יעמדו בעומס בצורה שווה , ולדאוג כי יהיה מהודק לגוף . 
• הליכה מאומצת עלולה לגרום לכאבי שרירים . 
מומלץ בסיום ההליכה לבצע מתיחות למספר דקות , על מנת לשחרר את השריר . 
בואו לדבר על זה בפורום השמנת יתר ובפורום פיזיותרפיה . 
