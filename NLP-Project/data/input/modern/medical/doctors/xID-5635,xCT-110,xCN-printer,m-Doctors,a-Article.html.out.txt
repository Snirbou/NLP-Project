יכולות להיות סיבות רבות לקוצר נשימה : התקף אסתמה , או ברונכיטיס כרוני , המופיע לרוב אצל מעשנים או אנשים שעישנו שנים רבות . 
סיבה אחרת ופחות מוכרת , יכולה להיות מחלת ריאות תורשתית ( שמות נוספים למחלה : נפחת או מחלת החסר בחלבון ה - AAT ) . 
בניגוד לאסתמה או ברונכיטיס כרוני , מחלת ריאות תורשתית היא מחלה של רקמת הריאות . 
מהי מחלת ריאות תורשתית ? 
במקרה של פגיעה בריאות והרס הנאדיות , הריאות אינן מסוגלות לספק לגוף את החמצן הדרוש לו ולסלק את הפחמן הדו - חמצני מן הגוף . 
מצב זה מוביל לקוצר נשימה ולעתים לקושי לבצע את המשימות היומיומיות . 
ישנם מקרים נדירים , בהם הפגיעה בריאות נגרמת על - ידי מחלת ריאות תורשתית . 
מקרים אלה כוללים מחלת ריאות תורשתית שמקורה בחסר מולד ב - 1 Antitrypsin , או בקיצור , ב - AAT . 
הגורם להתפתחות המחלה Alpha 1 Antitrypsin - AAT הנו חלבון שנוצר בכבד . 
תפקידו של חלבון זה הוא למנוע מחלבון אחר בשם אלסטז , אשר נוצר בתאי דם לבנים , להרוס את דפנות הריאה . 
בקרב אנשים בריאים - ייצור מוגבר של אלסטז , מביא לייצור מוגבר של AAT , המנטרל את פעולת האלסטז . 
אולם , כאשר יש חסר בחלבון AAT , עודף חלבון האלסטז גורם להרס של הריאות ולהתפתחותה של מחלת שנקראת מחלת ריאות תורשתית . 
המחלה מתגלה בדרך - כלל בגילאי 30 - 40 . 
מחלת ריאות תורשתית יכולה להשפיע על אנשים בצורה שונה . 
לא כל אדם הנושא את הגן למחלה אכן יפתח מחלת ריאות תורשתית במהלך חייו . 
זו הסיבה שיתכן שלאדם החולה במחלה יהיו הורים בריאים וללא סימפטומים . 
אבחון ודרכי טיפולקיימות מספר בדיקות דם פשוטות היכולות לקבוע אם אדם נושא את המטען התורשתי למחלה , אך על הרופא המטפל לבחון כל המקרה לגופו ( בהתחשב במחלות אחרות , נסיבות משפחתיות ועוד ) . 
במחלה שאינה מלווה בסימפטומים חשוב מאד למנוע התדרדרות והתפרצות המחלה על ידי : • הימנעות מעישון . 
• הימנעות מסביבת עבודה או מגורים במקום עם מזהמים . 
• פעילות גופנית . 
• תזונה עשירה בחלבון וויטמינים . 
• הימנעות מזיהומים בדרכי הנשימה העליונות . 
כאשר המחלה הנה סימפטומטית , חשוב להאט את התקדמות המחלה ולהקל על הסימפטומים על - ידי : • להימנע מעישון או להימצא בקרבת מעשנים . 
• פעילות גופנית משפרת את תפקוד הריאות ואת המצב הגופני הכללי . 
• תזונה עשירה בחלבון וויטמינים מעניקה לגוף את הכוח הדרוש להילחם במחלה . 
• על - מנת להימנע מהתקררות או שפעת , חשוב להימנע משהייה במקומות הומי אדם ולהימנע מלהימצא בסביבה מזהמת , כגון מקומות עם אבק או רמות גבוהות של אוזון באוויר . 
בואו לדבר על זה בפורום אלרגיה ואסתמה . 
