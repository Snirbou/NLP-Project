ה - FDA אישר תרופה חדשה לסרטן השדחברת התרופות גלקסו סמית קליין ( GSK ) קיבלה השבוע את אישור מינהל המזון והתרופות של ארצות הברית , ה - FDA , לשווק את טייקרב ( Tykerb ) , תרופה חדשה הניתנת ללקיחה בבליעה לטיפול בסרטן שד מתקדם או גרורתי , בשילוב עם כימותרפיה . 
אישור ה - FDA ניתן בתהליך מואץ בעקבות קבלת תוצאות מעודדות של נסויים קליניים שחלקם אף התקיימו בישראל , אשר הראו שיפור בסיכויי הישרדות בחולות סרטן השד . 
התרופה ניתנת בצורת כדורים והטיפול אינו מצריך אשפוז או עירוי . 
מדובר בתרופה ממוקדת מטרה שהחומרים הפעילים בה תוקפים באופן ישיר רק את הקולטנים בתוך התא הסרטני ואינם פועלים על תאים אחרים כמו בטיפול כימותרפי . 
התרופה מתאימה לחולות סרטן שד עם ביטוי יתר של הקולטן שעד היום לא הגיבו לטיפולים אחרים . 
מספר הנשים בישראל , אשר טיפול זה עשוי להתאים להן , מוערך בכ - 250 נשים מדי שנה . 
בימים הקרובים תוגש התרופה לרישום בישראל במשרד הבריאות , במטרה להגישה לדיוני סל התרופות . 
דר בלה קאופמן , מנהלת יחידת אונקולוגיית השד , המרכז לחקר הסרטן בשיבא , אמרה : אנחנו בפתחו של עידן חדש למאבק בסרטן השד . 
טייקרב מציבה בסיס להמשך שיפור איכות חייהן של החולות . 
אופן פעילותה הממוקד עתיד לשנות את מפת ההישרדות מסרטן השד בישראל ובעולם בעשור הקרוב ואת ראשיתו של השינוי אנו כבר רואים בימים אלו . 
פרופ ' טל זקס , מרצה באוניברסיטת פנסילבניה ומנהל מחקרים בתחום סרטן השד בחברת גלקסו סמית קליין ( GSK ) בארצות הברית , הוסיף כי מנגנון התרופה מעכב את שגשוג התאים הסרטניים , ובכך עוצר את המחלה מהתקדמותה . 
תהליך זה עשוי למנוע את התפתחותו הפולשנית של הסרטן ואת היווצרותן של גרורות בשאר אזורי הגוף לרבות גרורות במוח . 
פעם קראו לזה נס רפואי , היום אנחנו פשוט יודעים לפצח טוב יותר את מנגנון הסרטן . 
בעתיד , תינתן התרופה גם למניעת חזרת המחלה , לנשים עם סרטן שהתגלה בשלב מוקדם . 
חברת התרופות גלקסו סמית קליין הודיעה עם קבלת האישור כי כל הנשים ברחבי ישראל , אשר החלו כבר לקבל את התרופה ללא תשלום במסגרת תכנית הנגישות שהושקה לפני מספר חודשים , ימשיכו לקבלה כל ימי חייהן . 
במקביל עד לאישורה בישראל , תוכלנה חולות נוספות המעוניינות להצטרף לתכנית , לקבל את התרופה ללא תשלום , במרכזים הרפואיים בהם היא פועלת , שיבא בתל השומר , קפלן ברחובות , הדסה בירושלים ובהמשך רמבם בחיפה והמרכז הרפואי תל אביב . 
ניסוי קליני בבני אדם לטיפול בצניחת איבריםאנדוגן מערכות רפואיות בעמ , חברת מכשור רפואי ישראלית , בוגרת חממת מיטב , המפתחת פתרונות להידוק רקמות רכות בניתוחים זעיר - פולשניים , הודיעה השבוע כי החלה בביצוע ניסוי קליני בבני אדם במכשור לטיפול בצניחת איברים ברצפת האגן הנשי ( Prolapse ) . 
הניסוי הקליני מבוצע במרכזים קליניים מובילים במערב אירופה , וצפוי לכלול כ - 20 חולות . 
בחודש ספטמבר 2006 קיבלה החברה אישור מרשות המזון והתרופות ( FDA ) לשיווק המוצר הראשון בארהב , ובימים אלה היא פועלת לקראת קבלת אישור לשיווק מוצר זה גם באירופה . 
לדברי אלעד נגר , מנכל החברה : הכניסה לניסויים בבני אדם הינה צעד משמעותי בדרך להשקת המוצר המסחרי של החברה לטיפול בצניחת איברים . 
אנו מאמינים כי למוצר זה יתרונות משמעותיים הן מבחינת המטופלות , הן מבחינת קהילת הרופאים , והן עבור מבטחי בריאות , בשל היכולת להפחית את העלויות של ניתוחים ואת הסיכונים הכרוכים בהם . 
צניחת איברים ברצפת האגן מתרחשת אצל נשים בעקבות לידות או השמנה ונובעת מהחלשות שרירי רצפת האגן , התומכים באיברים פנימיים ( רחם , שלפוחית השתן , הרקטום או כיפת הנרתיק ) . 
תופעות הלוואי כוללות אי נוחות , הכבדה , כאבים עזים וחשש מזיהומים מסוכנים . 
למרות שעל פי הערכות כ - 7 מיליון נשים זקוקות לניתוח לטיפול במחלה , כיום מבוצעים מדי שנה כ - 500 אלף ניתוחים בלבד בארהב ובאירופה גם יחד . 
עלות המכשור הרפואי המשמש לניתוחים אלה מסתכמת במאות מיליוני דולרים . 
הפער בין גודל השוק פוטנציאלי לבין מספר הנשים המנותחות כיום נובע בעיקר מכך שהטיפולים המוצעים עד כה הינם פולשניים באופן יחסי ומחייבים רמת מיומנות כירורגית גבוהה מאוד . 
המוצר החדש יאפשר לטפל במחלה בפרוצדורה פשוטה יותר , המתבצעת במלואה בצורה זעיר פולשנית , דרך הנרתיק . 
פטנט ישראלי חדש יהפוך את החיתול להיסטוריהבשורה חדשה שתשנה את תנאי החיים של אוכלוסיית גיל הזהב . 
פטנט הטיסטרון , פרי פיתוחה של חברת אינובטיב הישראלית והמצאתו של רון חן המייסד והבעלים של החברה , צפוי לבטל את הצורך בחיתול . 
הפטנט יהווה את התחליף לטיפול גם בתשושים , מוגבלים ובחולים בעלי קשיי שליטה על סוגרים וגם עבור התינוקות . 
הפטנט כבר קיבל את אישור ה - FDA ובאמצע מאי השנה , לאחר סיום שלבי הפיתוח והניסוי האחרונים יהיה מוכן לייצור . 
מדובר בשקיק בד , הדבוק לחלצי המטופל ובו שתי מחיצות . 
במחיצה הרחוקה מן הגוף יהיה ג'ל שתפקידו למצק את ההפרשות ולהרחיקן מהגוף . 
עם עשיית הצרכים , ינתקו את השקיק מהגוף ופשוט ידביקו חדש . 
פעולת ההחלפה נעשית בעזרת שתי מדבקות . 
האחת , מדבקה דו צידית מודבקת לגוף ותוחלף אחת לשבוע . 
היא עמידה לנוזלים , דקה , נושמת וידידותית לעור . 
השנייה , שנמצאת בפתח השק , תפקידה להידבק למדבקה הקבועה שעל הגוף . 
הפטנט ייוצר בואריאציות מעט שונות עבור גברים ונשים . 
להתקן הספיגה החדש מספר יתרונות משמעותיים : הוא יוזיל בכ - 80 % את העלויות לאוכלוסייה המטופלת בזכות החיסכון של סכומי עתק בכח אדם מטפל ובעלות החיתולים . 
הטיפול בעזרת הפטנט קל ומהיר יותר , לא יהיה צורך ברחיצה אחרי כל החלפה כמו בחיתולים ובכך גם תיחסך עוגמות נפש רבה למטופלים . 
מנקודת מבט רפואית , ההיגיינה צפויה להשתפר משמעותית בזכות ההפרדה בין הגוף וההפרשות ובין ההפרשות המוצקות לנוזליות . 
פיתוח עולמי בתחום אסתטיקת הפה מגיע לישראלהרפואה האסתטית חודרת גם לרפואת השיניים . 
כיום , גם מי שנאלץ להרכיב כתרים בפיו , יכול לחייך חיוך רחב ולחשוף חניכיים בריאות . 
הפיתוח החדש של כתרים וגשרים על בסיס זירקוניה , אינו מצריך שימוש במתכת ומראה הכתר והחניכיים נשמרים . 
התאגיד האמריקאי 3M מציג לראשונה בישראל את מערכת ה - LAVA . 
המערכת כוללת סורק , אשר קורא את מבנה השיניים ומעביר את הנתונים למחשב . 
באמצעות הנתונים המוזנים למחשב , מעצב הטכנאי את בסיס הכתר או הגשר . 
לאחר מכן , מעצבת מכונת החריטה את בסיס הכתר / גשר , על סמך הנתונים שהתקבלו מן המחשב . 
תוכנת המחשב מאפשרת לייצר את בסיס הכתר מחומר הנקרא זירקוניה . 
חומר זה אינו אלרגני לגוף , להבדיל מכתרים על בסיס מתכת , ויכול לשאת את כוחות הלעיסה החזקים של הפה , כמו קודמיו . 
בניגוד לכתרי המתכת , אשר נגלים לעין לאחר מספר שנים , כאשר מתרחשת נסיגת חניכיים , וכן יוצרים קורוזיה המשחירה את צבע החניכיים , בזכות הטכנולוגיה הייחודית והשימוש בזירקוניה כבסיס לשן טבעית , מתקבלות תוצאות בסטנדרט אסתטי גבוה במיוחד . 
בואו לדבר על זה בפורום סרטן השד , בפורום בריחת שתן וריצפת אגן ובפורום אסתטיקה דנטאלית ושיקום הפה . 
