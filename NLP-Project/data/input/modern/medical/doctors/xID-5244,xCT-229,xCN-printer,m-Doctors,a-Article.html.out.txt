ילדת ? 
מזל טוב!בשעה טובה ומוצלחת הגעת לחדר היולדות . 
בין אם מדובר בהריון ראשון ובין אם את כבר מומחית בתהליך הלידה , חשוב שתדעי מספר פרטים על הימים הראשונים לאחר הלידה . 
ריקי הלוי , רוקחת חברת נובארטיס , ממליצה : • ירידה מהמיטה : בפעם הראשונה שאת רוצה לרדת מהמיטה עשי זאת בליווי אחות . 
• דימום : לאחר הלידה מופרש מהנרתיק נוזל דמי . 
ההפרשה נמשכת בדרך כלל 7 - 10 ימים , ולאחר מכן הדימום בהפרשה פוחת . 
מומלץ להחליף פדים כל 2 - 3 שעות ואין להשתמש בטמפונים . 
אם ההפרשות לא מפסיקות בתוך שבועיים - יש להתייעץ עם רופא הנשים . 
• תפרים וגינאליים : חשוב לשטוף אותם מספר פעמים ביום במים פושרים ( או קרים - זה מרגיע ) . 
חשוב להשתמש במים זורמים ולא במגבונים או אמבטיה . 
אם יש נפיחות רצוי להשתמש בתמיסת מגנזיום ולא במשחות שונות . 
• כאב : ילדים זה שמחה , אבל בימים לאחר הלידה ייתכנו כאבים כתוצאה מהתכווצות הרחם או מהתפרים . 
קחי משככי כאבים אם כואב לך מאוד , אל תסבלי . 
חשוב רק לוודא עם הרופא שהתרופה בטוחה להנקה . 
• טחורים : יש נשים שסובלות מטחורים במהלך ההיריון ואחריו . 
מומלץ לשטוף את האזור במים קרים , לייבש היטב ולמרוח משחה או נרות עבור הטחורים הפנימיים כדוגמת פרוקטו גליבנול לטיפול בטחורים . 
• טיפול בשדיים : אם את חשה בכאב בשדיים התייעצי עם האחיות - חשוב לטפל בגודש בשדיים . 
במידה והינך סובלת מסדקים או פצעים בפטמות , כתוצאה מההנקה , התייעצי עם אחות או רוקח בית המרקחת לגבי אופן הטיפול . 
משחות רבות קיימות להקלה . 
• מניעת זיהומים וסיבוכים : חשוב מאוד לשמור על היגיינה - לשטוף ידיים ביציאה משירותים , לרחוץ את אזור התפרים היטב , ולדווח לצוות המטפל במקרה של דימום או כאבים חריגים באזור . 
• פעולות מעיים : לעיתים סובלות נשים שילדו מעצירות . 
בכדי למנוע זאת שתי הרבה מים , אל תתאפקי כשאת צריכה לשירותים , אכלי ירקות מגוונים ( עם הקליפה ) , דגנים , פירות יבשים ומאכלים עתירי סיבים . 
ניתן להסתייע בתכשירים לשחרור עצירות , כמו שוקולד אקסלקס - בהתייעצות עם האחיות . 
• נטילת ברזל : המשיכי לקחת את כדורי הברזל . 
6 שבועות לאחר הלידה יש לבצע ספירת דם בקופח ולהתייעץ עם רופא לגבי המשך הטיפול . 
• בצקות ברגליים ובגוף : זוהי תופעה שכיחה שהפתרון הטוב ביותר אליה הוא להרבות בשתייה בכדי לסייע לפינוי הנוזלים מהגוף . 
הנפיחות יורדת בדרך כלל תוך שבועיים . 
• מצב הרוח : ייתכן ותרגישי עצבות , רצון לבכות או רוגז בלתי מוסבר . 
בקשי מהסובבים אותך רגישות למצב , שכן מקור התופעה בשינויים הורמונאליים לאחר הלידה . 
אם מצב הרוח הקודר והעצבים לא עוברים - התייעצי עם רופא . 
ייתכן גם , כמובן , שמקור העצבים הוא בעלך ... 
.. 
. 
• תפקוד יומיומי : חשוב שתאכלי הרבה ותשתי המון , נצלי כל אפשרות למנוחה והיעזרי באנשים הקרובים בכדי לסייע לך במטלות החדשות של הטיפול בתינוק . 
בששה השבועות הראשונים לאחר הלידה , עד הבדיקה אצל רופא הנשים , הימנעי מהרמת משאות כבדים בבית . 
מותק , איפה שמנו את האוטריווין ? 
בחורף אנחנו חולים יותר , ובשל כך משתמשים בתרופות רבות . 
יתרה מזאת : רבות מהתרופות בחורף , כמו תרסיסים למתן דרך האף כדוגמת אוטריווין , אינן ניתנות להעברה מאדם לאדם . 
בנוסף , התרופות שונות לילדים ומבוגרים , ולעיתים יהיו אלו תרופות שנעדיף לקחת איתנו בתיק למשך תקופת המחלה , ורק בסיומה נשיב אותן למקומן . 
ומהו אותו מקום ? 
כיצד יש לאחסן תרופות בצורה נכונה ובטוחה ? 
ריקי הלוי מסבירה כיצד יש לאחסן תרופות : • רצוי לבחור מקום מרוכז בבית לאחסון התרופות שהינו קריר ויבש , רחוק מקרני השמש . 
אין לאחסן תרופות בחדר הרחצה - מיקום זה חושף את התרופות לחום ולחות , דבר הפוגע באיכותן ויציבותן . 
• מספר תרופות נדרשות לשמירה במקרר . 
רצוי לבחור פינה מוגדרת בתוך המקרר למטרה זו ולסמן אותה היטב . 
מומלץ להניח את התרופות בקופסת פלסטיק סגורה ולכתוב על גבה כי מדובר בתרופות . 
• מי שמאחסן את התרופות בארון המטבח - יש לשים לב שהוא לא נמצא מעל הכיריים ( חום ) או הכיור ( לחות ) . 
• חובה לשמור תרופות באריזתן המקורית כדי לוודא באיזה תרופות מדובר ולוודא את תוקפן בעת נטילתן . 
תרופה שפג תוקפה יש להשליך מיד - אל תשאירו תרופות כאלה בארון . 
• אם התרופה שנתה את צבעה , צורתה או צבעה - השליכו אותה לפח בלי קשר לתאריך התפוגה . 
אותו הדין בתרופות שנדבקו , נשברו , נסדקו או שעטיפתן נקרעה . 
• אחסון התרופות יעשה הרחק מהישג ידם של ילדים . 
• אנשים הנזקקים למספר תרופות שונות ביום באופן קבוע , מעדיפים בהרבה מקרים להשתמש בקופסת תרופות יומית / שבועית . 
יש לדאוג שרק הכמות היומית / שבועית נמצאת בקופסא , וחשוב לוודא אצל הרוקח כי ניתן לאחסן את התרופות הספציפיות להן אתם זקוקים זו לצד זו - ישנן תרופות שתדבקנה אחת לשנייה . 
במקרה כזה התוצאה היא תרופה בלתי שמישה . 
• מי שטס לחול , שיחזיק את התרופות בתיק העלייה למטוס ולא במזוודה . 
לא נעים להגיע ליעדך ולגלות שהתרופות החשובות עשו עיקוף עם מטוס התובלה . 
רצוי גם להביא כמות עודפת למקרה והחזרה ארצה תתעכב . 
אל תשכחו גם להתאים את זמני לקיחת התרופות לשעה במדינה בה אתם מבקרים . 
• לעולם אל תשאירו תרופות במכונית - החום שנוצר במכונית סגורה שעומדת בשמש , גם בחורף , יכול בקלות להרוס את התרופות ואף להפוך אותן למסוכנות . 
בואו לדבר על זה בפורום הריון ולידה ובפורום תרופות ורוקחות – תמיכה . 
פורסם לראשונה בתאריך 27 - 11 - 2006 
