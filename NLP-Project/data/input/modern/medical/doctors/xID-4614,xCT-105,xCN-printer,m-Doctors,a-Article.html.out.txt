תאי גזע מהונדסים מרפאים פגיעות בשלד?אם אתה ספורטאי מקצועי או חובבן המתעמל בסופי שבוע , אתה צפוי ליהנות מפ ? 
? רותיו של מחקר חדשני המראה כי אפשר ליצור רקמת גיד חדשה מתאי גזע מהונדסים . 
פגיעות ברקמות החיבור , בגידים וברצועות , הן אתגר קליני מהותי לתחום האורתופדיה ברפואה העכשווית . 
בכל שנה מנותחים כ - 200 אלף חולים בארהב הסובלים מבעיות שונות בגידים וברצועות . 
כמו כן , הדיסק הבין חולייתי המורכב בחלקו מרקמה דמוית גיד נוטה במהלך השנים להתנוון . 
תופעה זו גורמת לכאבי גב תחתון ( המוכרים לכולנו ) ובמקרים חמורים - למוגבלות בתנועה . 
עד כה הוחלפו גידים ורצועות פגועים בשתלים שנלקחו מהחולה עצמו או מבנקים לרקמות או בשתלים סינתטיים , אולם אף לא אחד מפתרונות אלו סיפק מזור לאורך זמן . 
גיליון אפריל 2006 של כתב העת המדעי היוקרתי Journal of Clinical Investigation מדווח על שיטה חדשנית לשחזור רקמת גיד שפיתחה קבוצת חוקרים , בראשותו של פרופ ' דן גזית מהפקולטה לרפואת שיניים באוניברסיטה העברית בירושלים . 
החוקרים השתמשו בהנדסה גנטית כדי לבטא בתאי גזע בוגרים , הנמצאים ברקמת מוח עצם או שומן , שני חלבונים הקרויים BMP 2 ו - Smad8 . 
כאשר השתילו את תאי הגזע המהונדסים בגיד אכילס פגוע של חיית ניסוי , התברר כי לא רק שהתאים שרדו באתר ההשתלה , אלא גם הובילו לריפוי הגיד הקרוע בתוך שבעה שבועות . 
התאים המושתלים שינו את צורתם לצורת תאי גיד בוגרים , ואף הגבירו את ייצור הקולגן , חלבון הדרוש ליצירת רקמת גיד בריא ואלסטי . 
תהליך הריפוי של הגיד אובחן באמצעות שיטת הדמיה ייחודית DQF MRI שפותחה במעבדתו של פרופ ' גיל נבון מאוניברסיטת תא . 
בשיטה זו אפשר לזהות את רמת הסידור של סיבי הקולגן ברקמת הגיד ולקבוע האם מדובר בגיד בריא או פגום . 
החוקרים סבורים שמאחר שחלבוני ה - BMP וה - Smad גם מצויים ברקמות אחרות בגוף , כגון בעצבים ובכבד , ניתן יהיה בעתיד לעשות שימוש באותה גישה טיפולית אף לריפוי רקמות אלו . 
במאמר נלווה המתפרסם באותו גיליון , קובעים דוויט א' טוולר וריצ'רד גלברמן מביהס לרפואה שבאוניברסיטת וושינגטון בסנט לואיס , מיזורי , כי בהתחשב בידע המוגבל הקיים כיום לגבי הפיכתם של תאי גזע בוגרים לתאי גיד , מחקר זה ראוי לציון וייתכן שתוצאותיו ישמשו בעתיד כגישה טיפולית לפגיעות במערכת השלד . 
המחקר ממומן בחלקו בידי האיחוד האירופי במסגרת מיזם GENOSTEM המתעתד לעשות שימוש בתאי גזע מהונדסים לריפוי מחלות ופגיעות ברקמות השלד . 
מחקר : תרופות המעכבות אינזים COX - 2 מפחיתות סיכון לחלות בסרטן המעי הגסמחקר עולמי וראשון מסוגו בבני אדם , שבוצע בשיתוף 107 מכונים רפואיים ב - 32 מדינות שונות , בראשותם של פרופ ' נדיר ארבר , מנהל המרכז המשולב לאבחון ומניעה של סרטן במרכז הרפואי תל - אביב , ופרופ ' ברנרד לוין מביח MD Anderson שביוסטון , טקסס , מאשש את ההנחה כי תרופת ה - Celecobix ממשפחת ה - NSAIDS ( Non Steroidical Anti Inflammatory Drugs ) מעכבת התפתחות של פוליפים ( גידולים טרום - ממאירים ) במעי הגס . 
המחקר הוצג אתמול על ידי פרופ ' ארבר בהרצאה המרכזית במסגרת הכנס ה - 97 של החברה האמריקאית לחקר סרטן ( AACR ) המתקיים בוושינגטון . 
ראשיתו של המחקר בשנת 2001 , כאשר החולים , שנמצאו בקבוצת סיכון לחלות בסרטן המעי הגס , חולקו לשתי קבוצות . 
קבוצה אחת טופלה ב - 400 מיליגרם celecobix , פעם ביום ( 933 משתתפים ) , וקבוצה שנייה ( 628 משתתפים ) נטלה תרופת דמה . 
החולים נבדקו בבדיקה קולונוסקופית , כעבור שנה ולאחר מכן כעבור שלוש שנים מתחילת המחקר . 
תוצאות המחקר מצביעות על כך כי בקבוצה שטופלה ב - celecobix חלה ירידה משמעותית של - 51 % 34 בהתפתחות פוליפים ו/או גידולים שפירים , ואילו בקבוצה שטופלה בתרופת הדמה , 60 % פיתחו גידולים שפירים ( פוליפים ) במעי הגס . 
החוקרים מייחסים ירידה משמעותית זו של התפתחות הפוליפים לעיכוב פעילותו של ה - COX - 2 , אנזים שלא מצוי ברקמה נורמאלית , אך רמתו עולה בעקבות תהליכים דלקתיים וסרטניים . 
בואו לדבר על זה בפורום המטולוגיה , בפורום פרוקטולוגיה וכירורגיה של המעי ובפורום טיפולים אלטרנטיביים בסרטן . 
פורסם לראשונה בתאריך 6 - 4 - 2006 
