דיאטת הסקס הגדולהמאת : עופר מאיראם עד עכשיו לא נהניתם מחיי מין עשירים ומספקים במיוחד - אין פלא . 
לפי הכתוב בספר חדש שיצא עכשיו לאור בארהב , כנראה שפשוט לא אכלתם נכון . 
בספר החדש , אוכל מצויין , סקס מעולה ( Great Food , Great Sex ) , תוכלו למצוא את המתכון הגסטרונומי הסודי להשגת סקס סוער , וגם לשמירה עליו לאורך השנים . 
ומה בתפריט ? 
שלוש מנות של קטניות מדי שבוע , שתי מנות שבועיות של דג , כוסית יין אדום ( או מיץ ענבים ) מדי יום בארוחת הערב , דגנים מלאים בלבד , בישול ותיבול בשמן זית , בשר רזה ודל בשומן , פירות וירקות צבעוניים וגם חופן אגוזים קלויים מדי פעם . 
נשמע קצת מוכר ? 
לא בכדי . 
אותם מזונות שעוזרים לנו לשמור על בריאות הלב - מסייעים לנו גם בשמירה על חיי מין מלאים ומספקים , מסבירה הפסיכולוגית המומחית לתזונה לין אדלן - נזין , אחת ממחברות הספר . 
והיא ממשיכה ומפרטת : מצב הצנרת שלנו בגוף משפיע על תפקוד כל האיברים שלנו . 
תזונה שמזיקה ללב ופוגעת בעורקים הכליליים , גורמת במקביל נזק גם לאיברי המין שלנו . 
כל מה שטוב ובריא לתפקוד הלבבי שלנו , מדגישה אדלן - נזין , טוב ומסייע גם לתפקוד המיני שלנו באותה המידה . 
ככל שהתזונה שלנו תהיה מאוזנת ובריאה יותר , היא גורסת , כך גם הביצועים שלנו בחדר המיטות יהיו סוערים ומספקים יותר , ונוכל לשמור עליהם במצב טוב לאורך שנים רבות . 
אם לפרוט לפרוטות ולעברית קלה את דבריה של הפסיכולוגית , הרי שזרימת דם טובה בכלי דם גמישים וחופשיים ממשקעי שומן , פשוט מאפשרת לדם להגיע למקומות שחשובים לנו במיוחד בעת קיום יחסי מין . 
כלי הדם צריכים להיות בריאים ונקיים ממשקעי פלאק שומניים , אומרת מחברת הספר את מה שקרדיולוגים מדקלמים למטופליהם מתוך שינה . 
מחברת הספר אינה יכולים להימנע , כמובן , מהתייחסות לוויאגרה . 
זה בדיוק כמו במשל הצב והארנב , היא מסבירה . 
גם הוויאגרה יכולה להביא אותך לאותו מקום , ואפילו במהירות - אבל באמצעות תזונה נכונה תוכל להגיע לאותו מקום בבטחה וללא שימוש בתרופות . 
יפה ומהרתקופת החגים מביאה עימה חופשות קצרות , המספקות זמן לטיפוח עצמי . 
בתקופה זו , הולכים וצוברים תאוצה טיפולי אסתטיקה המאפשרים לטפל בעור ובפנים וליצור מראה חדש , יפה ומטופח במהירות רבה , ובזמן החלמה קצר ואף מיידי . 
דר רוזין , מנהלת תחום הרפואה האסתטית בסניפי הצפון מרשת המרפאות פרופורציה , מציעה מספר טיפולים מהירים לחידוש מראה הפנים • טיפול בעין שקועה - טיפול הזרקה של תרכובת חומצה הילארונית , המעניק פיתרון לבעיה של צל כהה מתחת לעין . 
הטיפול ממלא את האזור השקוע מתחת לעין ומונע את הצורך להסתיר , על בסיס יומיומי , עפעפיים תחתונות שחורות וכהות באיפור כבד . 
• מיזותרפיה - טיפול לשימור מראה העור ומניעת קמטים , באמצעות מיקרו - הזרקות תת - עוריות לאזור הפנים , כפות הידיים , הצוואר ומחשוף , המעניקות אפקט ליפטינג ( מתיחה ) . 
במהלך הטיפול , העור מוזן בחומרי אנטי אייג`ינג המורכבים מויטמינים , מינרלים , אנטי - אוקסידנטים ומזרזי זרימת דם . 
• פילינג שטחי - פילינג המוריד ומקלף את שכבת התאים המתים וכן חלק מהשכבה השטחית העליונה ( האפידרמיס ) . 
פעולה זו מרעננת את עור הפנים , מעלימה את הגוון האפרפר , הקמטים והפיגמנטציה ( הפילינג השטחי מסלק רק את השכבות העליונות ביותר של העור , ולכן אין בכוחו להשפיע על עור פנים בעייתי מאד ) . 
• עיצוב ועיבוי שפתיים - טיפול הזרקה לעיבוי ועיצוב השפתיים בטכניקת הזרקה יעילה ביותר . 
הטיפול מעניק לשפתיים מראה מעוצב , מלא וחושני . 
בין החומרים המוזרקים , ישנם חומרי מילוי זמניים , כגון חומרים מקבוצת חומצה היאלורונית , קולגן ותרכובת סידן כגון רסטילן , וחומרי מילוי קבועים , כגון סיליקון רפואי טהור . 
• הזרקה למילוי קמטים - כיום ישנם חומרים הממלאים קמטים וקמטוטים בזמן קצר ועם תוצאות יפות וטבעיות . 
בין החומרים הזמניים שניתן להזריק : חומרים מקבוצת חומצה היאלורונית , קולגן ותרכובת סידן רסטילן , בוטוקס , פרלן ועוד , וחומרים קבועים , כגון סיליקון רפואי טהור . 
הטיפול מיועד לקמטים שמסביב לשפתיים , השפה העליונה , צידי הפה ( מאף לזווית הפה , ומזווית הפה לסנטר ) , בין הגבות , קמטי הבעה וכדומה . 
• הזרקת בוטוקס - טיפול בקמטים המפסיק באופן זמני את פעילות השריר שכיווצו יוצר את הקמט . 
ניתן להזריק בוטוקס לאיזור קמטי המצח , הקמטים שבין הגבות ובצידי העיניים . 
זהו טיפול פופולרי המרים את הגבה , פותח את העיניים ומעניק מראה צעיר וחלק . 
חשוב לציין כי הטיפולים נמשכים דקות ספורות , זמן ההחלמה מינימלי וניתן לחזור לפעילות מיידית . 
כמו כן , תוצאות הטיפולים מיידיות ונשמרות למשך 6 - 8 חודשים ( לעיתים נדירות תיתכנה תופעות לוואי , כגון נפיחות קלה , אדמומיות וכד') . בואו לדבר על זה בפורום תזונה קלינית , בפורום סקסולוגיה ובפורום כירורגיה פלסטית ואסתטית . 
פורסם לראשונה בתאריך 9 - 10 - 2006 
