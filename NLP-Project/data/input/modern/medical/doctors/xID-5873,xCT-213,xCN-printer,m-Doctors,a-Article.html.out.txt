מחקר בינלאומי שנוהל על - ידי קבוצת חוקרים בינלאומיים וביניהם פרופ ' משה הוד , מנהל היחידה לרפואת האם והעובר בביח לנשים , בילינסון , חשף השבוע כי נשים רבות הסובלות מסוכרת הריונית לא אובחנו עד עתה כראוי . 
על - פי המחקר , המקור לבעיה נבע משימוש במדדים שאינם מספיק מדויקים . 
העמסת סוכרסוכרת הריונית מוגדרת כאי - סבילות לפחמימות בדרגות חומרה שונות ( עליה מתונה ברמות הסוכר בדם ) , כאשר האבחנה נעשית לראשונה במהלך ההריון . 
אבחנה של סוכרת הריונית מתבצעת באמצעות שני מבחני העמסת סוכר הגורמים לסבל רב לנשים ההרות ויש אף שמוותרות על הבדיקה . 
שינוי מדדיםבמחקר שנערך במשך 7 שנים , במימון ארגון ה - NIH , בעלות של 20 מיליון דולר , השתתפו כ - 25,000 נשים מרחבי העולם . 
במחקר שמטרתו הייתה למצוא מהן רמות הסוכר התקינות בהריון , הוכח כי המדדים על פיהם מאבחנים סכרת הריונית שגויים . 
נבדקו חמישה מדדים עיקריים : • שיעור העוברים הגדולים לגיל ההריון . 
• שיעור הניתוחים הקיסריים . 
• משקל היילוד בלידה ושיעור היילודים הסובלים מהשמנת יתר . 
• ערכי הסוכר של היילוד לאחר הלידה ( ערך נמוך מצביע על עודף אינסולין ) . 
• ערכי אינסולין של הילוד לאחר הלידה . 
פרופ ' הוד : תוצאות המחקר מצביעות על קשר הדוק בין רמות סוכר שנחשבות היום תקינות לחלוטין בהריון , לבין תוצאות הריון לא רצויות , כמו תינוקות במשקל עודף . 
תינוק עם סמני השמנת יתר מרגע היוולדו עלול לסבול במהלך חייו כמבוגר , ממחלות התסמונת המטבולית , כמו - מחלות סוכרת , יתר לחץ דם וכולסטרול גבוה . 
בזכות מחקר זה יוולדו תינוקות בריאים שיגדלו למבוגרים בריאים וההריונות יהפכו לבטוחים יותר . 
בנוסף , בזכות איתור נשים נוספות הסובלת מסוכרת הריונית , יוולדו יילודים במשקל לידה נמוך יותר ועקב כך שיעור הניתוחים הקיסריים צפוי לרדת . 
לדברי פרופ ' הוד , מסקנות המחקר מובילות לכך שבעתיד הקרוב סוכרת הריונית תאובחן על - ידי בדיקת דם בלבד , וכך יחסך הצורך של בדיקת העמסת סוכר מנשים רבות , יכולת האבחנה תשתפר ומערכות הבריאות בכל רחבי העולם ייהנו מחסכון כספי ניכר . 
במחקר השתתפו 15 מרכזים רפואיים מובילים מ - 10 מדינות . 
בישראל המחקר נוהל בביהח בילינסון בשיתוף ביהח סורוקה והוא צפוי להתפרסם בקרוב , בכתב העת היוקרתי New England Journal Of Medicine . 
בואו לדבר על זה בפורום הריון ולידה - הלל יפה ובפורום סוכרת . 
