אין ספק כי המעבר ממסגרת חופשית של עולם המשחקים בגן לעולם של אחריות ומטלות בכיתה א ' , מרגש מחד , אולם דורש הכנה והסתגלות . 
ורד חיון , מטפלת מוסמכת בשיטת אלבאום , המעבירה סדנאות חווייתיות להכנה והשתלבות בכיתה א ' , מציינת כי מוכנות לכיתה א' אינה מתבטאת רק בלימוד קריאה וחשבון , אלא מתייחסת להתפתחות תקינה של מערכת החושים , התנועה והתיאום ביניהן . 
מערכת זו היא הבסיס ליכולתו של הילד לתפקד בחיי היום יום - לרוץ , לשחק , ליצור , ללמוד , להכיר את סביבתו , להבין יחסים במרחב ולהרגיש בטוח . 
למידה כרוכה בבניית מיומנויות שונות , אשר להן קשר ישיר לתנועת השרירים . 
לכן חשוב מאוד להרבות בפעילות גופנית כהכנה למסגרת בית הספר . 
תרגילי נשימהנשימה הינה הכרחית לשמירה על רמת חמצן מספקת לגוף ולמוח ומסייעת בביצוע תהליכי למידה תקינים . 
לעיתים אנו עוצרים את נשימתנו , ולכן מתקשים בביצוע משימות מסוימות , שכן בנשימה רדודה ועצורה נוצר מתח שרירי המוביל לתנועתיות יתר ובכך גם להפרעת קשב . 
1 . 
משחק תחרותי באמצעות כדורי צמר גפן - הילד נושף על כדור הצמר עד קו הסיום . 
2 . 
בועות סבון , בלונים . 
את התרגילים הבאים מומלץ ללוות בנשימה מודעת להזרמת חמצן והרפיית הגוף , ולשם ביצוע מטלות בנינוחות : תרגילים לפיתוח המוטוריקה הגסה ולחיזוק הגוף יכולת ספורטיבית חשובה מאוד לילדים בהיבט ההתפתחותי - מוטורי ובייחוד בהיבט החברתי . 
לכן , מומלץ לבצע תרגילים המפתחים יכולת תנועה וקואורדינציה וכן מחזקים את הגוף והיציבה . 
1 . 
משחקי כדור - מסירות בעמידה ובישיבה , כדרור , כדורגל , כדורסל . 
2 . 
קפיצות - בשתי רגליים צמודות , על רגל אחת , בין חישוקים , קפיצות על חבל , ניתור צפרדע , קנגורו וכיד הדמיון . 
3 . 
הליכה על הבהונות , על העקבים , על פנים וחוץ כף הרגל . 
4 . 
זחילה אינדיאנית , טיפוס , משיכת חבל , זריקה למטרה . 
5 . 
הצלבה בעמידה - יד ימין נוגעת בברך שמאל ולהיפך , קפיצות בהצלבה - לפיתוח הקואורדינציה . 
ישיבה יציבה ונכונה ליד שולחן כתיבה כאשר היציבה אינה נכונה , אין זרימה טובה של אוויר בנשימה ונוצר מתח שרירי , הילד מתעייף מהר יותר ולכן נמנע מביצוע מטלות . 
על כן יש להקפיד על הכללים הבאים : 
1 . 
גובה שולחן מתחת לגובה המרפק . 
2 . 
ראש בקו האמצע של הגוף וגב נשען ישר . 
3 . 
ברכיים בכיפוף של 90 מעלות , כפות הרגליים מונחות במלואן על הקרקע ( ניתן להניח חפץ להגבהה , כגון : כרית , ספר ) . 
4 . 
בעת כתיבה או ציור , יד אחת מחזיקה את הדף והשנייה מציירת . 
להקפיד על אחיזה נכונה ונינוחה של כלי הכתיבה . 
תרגילים לחיזוק האצבעות וכפות הידיים פיתוח המוטוריקה העדינה הכרחי לפעילויות כגון : התלבשות , שריכת נעליים , צחצוח שיניים ובוודאי גם כתיבה , גזירה , הדבקה , דפדוף ועוד . 
1 . 
עבודה עם פלסטלינה וחימר . 
2 . 
גזירת נייר בקו ישר ובקו עקום . 
3 . 
תיפוף אצבעות על השולחן - כל אצבע בנפרד , אחת אחרי השנייה . 
4 . 
הצמדת כל אצבע בנפרד לאגודל , אחת אחרי השנייה . 
5 . 
ביצוע עבודות יצירה , באמצעות הדבקה , גזירה , צביעה . 
6 . 
לחיצות על כדור גמיש , משחקים באטבים , סחיטת מיץ תפוזים . 
7 . 
השחלת חרוזים . 
8 . 
עיסוי קל על הידיים לשם הרפיה . 
9 . 
מריחת קצף גילוח על משטח בתנועות רכות . 
10 . 
צבעי אצבעות . 
תרגילים לאיזון שיווי המשקל מערכת שיווי המשקל מופקדת על שמירת היציבות הנחוצה לתנועה : מניעת נפילות , בחילות ותחושת סרבול . 
לאיזון שיווי המשקל מומלץ לשחק בגן השעשועים : להתנדנד , להתגלש ולהסתובב בקרוסלה . 
1 . 
הליכה בקו ישר , עקב לצד בהונות קדימה ואחורה , בשיכול רגליים , בעיניים עצומות . 
2 . 
גלגולים על מזרן . 
3 . 
טיפוס על סולם מתנדנד . 
4 . 
שכיבת בטן על כדור גדול והתנדנדות . 
5 . 
התנדנדות בחבית . 
6 . 
טרמפולינה . 
תרגילים לחיזוק שריר גלגל העין טרם ביצוע תרגול מסוג זה , מומלץ לפנות לרופא עיניים לבדיקת תקינות מיקוד ראייה . 
רוב קשיי הקריאה נובעים מקושי תפקודי של שרירי גלגל העין . 
זהו קושי שאינו מאובחן על - ידי אופטומטריסט , ולכן נעלם לרוב מעיני ההורים . 
1 . 
הנעת העיניים מצד לצד בקו ישר ולמלוא טווח התנועה . 
2 . 
הנעת העיניים מעלה ומטה ברצף . 
3 . 
גלגול העיניים עם כיוון השעון ונגד סיבוב השעון . 
בואו לדבר על זה בפורום לקויות למידה ובפורום הומאופתיה . 
פורסם לראשונה בתאריך 24 - 8 - 2006 
