מטפלים בסוכרת , שומרים על המשקלמחקר עולמי שנערך על ידי חברת התרופות נובונורדיסק הראה כי ניתן לטפל בסוכרת ביעילות מבלי לגרום לעליה במשקל . 
על פי המחקר , לבמיר ( אינסולין דטמיר ) משפר את בקרת רמת הסוכר בדם בחולי סוכרת מבלי לגרום לעלייה במשקל . 
דר ' מלקולם נטרס מבית החולים האוניברסיטאי שבברמינגהם בריטניה מציין : לעלייה במשקל עלולות להיות תוצאות חמורות בקרב חולי סוכרת , לא רק תוצאות גופניות , אלא גם השלכות פסיכולוגיות . 
התובנה הזו , של אופן הפעולה של לבמיר בשימוש וביישום הקליני לטפול בסוכרת ביעילות מבלי לגרום לעלייה במשקל , הינה חיובית לחולים ולצוות הרופאים המטפלים גם יחד . 
התוצאות מבוססות על נתונים מהזרוע הגרמנית של מחקר ה - PREDICTIVE , בה נטלו חלק 10,276 חולים . 
זהו המחקר העולמי הגדול ביותר שנערך בחולי סוכרת . 
מהממצאים ניתן להתרשם שמטופלים שצורכים את התרופה למשך שלושה חודשים נהנים מהיתרונות הבאים : * בקרה משופרת של רמת הסוכר בדם ( איזון גליקמי ) . 
* הפחתה בסיכון לירידה לרמות נמוכות ומסוכנות של סוכר בדם ( אפיזודות של היפוגליקמיה ) . 
* אין עלייה במשקל וניכרת אף ירידה במשקל בחולי סוכרת מסוג 2 . 
מדוע מניעת עלייה במשקל חשובה בחולי סוכרת ? 
עלייה במשקל היא בעיה שכיחה בטיפול באינסולין . 
אנשים עם סוכרת מסוג 2 יכולים לעלות 9 קילוגרם במשקלם במהלך טיפול אינטנסיבי של 6 חודשים באינסולין . 
גם חולי סוכרת מסוג 1 יכולים לעלות במשקלם בצורה ניכרת . 
יש לציין כי תוצאות העלייה במשקל בחולי סוכרת הן משמעותיות ממספר טעמים : * הסיכון למחלות קרדיו - ווסקולריות גדל . 
* קשה יותר לשלוט ברמת הסוכר בדם , דבר שעלול לגרום אף הוא להעלאת מינון האינסולין . 
* הפחד מהעלייה במשקל יכול להניא חולים ולגרום לכך שלא ירצו להתחיל טיפול באינסולין . 
דור שני לטיפול במחלת האפילפסיהתרופת דור שני לאחת התרופות העיקריות לטיפול באפילפסיה ובמאניה דפרסיה פותחה על ידי שני חוקרים מביהס לרוקחות שבפקולטה לרפואה של האוניברסיטה העברית . 
התרופה בעלת פוטנציאל להיות בטוחה יותר מתרופות קיימות וללא תופעות לוואי מזיקות ומיועדת גם לטיפול בכאבים הנגרמים מפגיעה במערכת העצבים ( נוירופאטים ) . 
על מחקר זה הוענק פרס קיי לפיתוחים חדשניים לפרופ ' מאיר ביאלר מהמחלקה לרוקחות ולפרופ ' בוריס יגן מהמחלקה לכימיה תרופתית וחומרי טבע בבית הספר לרוקחות באוניברסיטה העברית . 
האפילפסיה נחשבת להפרעה נוירולוגית , הגורמת להתקפי פרכוסים , לשינויים תחושתיים , לעוויתות ואף לאיבוד הכרה בלא סיבה נראית לעין . 
התקפים אלו חוזרים ונשנים בתבנית מסוימת , כאשר בזמן ההתקף משתבשת הפעילות החשמלית הסדירה במוח בשל התפרקויות חשמליות חריגות . 
טיפול תרופתי עשוי להפחית את תדירות ההתקפים ואף לרפא את המחלה . 
פרופ ' ביאלר ופרופ ' יגן הצליחו לפתח תרופה , אשר עשויה להוות אלטרנטיבה פוטנציאלית לתרופה הקיימת חומצה וולפרואית ( VPA ) , אחת התרופות האנטיאפילפטיות המובילות בטיפול בחולי אפילפסיה , במאניה דפרסיה ובמיגרנה . 
לתרופה זו חסרונות ותופעות לוואי שיכולים לגרום לנזקים במיוחד לילדים או לנשים בשנות הפוריות . 
טיפול בסרטן הערמונית ללא ניתוח וללא הקרנות'אריאל רפואה רב תחומית' פותחת בימים אלו מרכז בינלאומי לטיפול מתקדם בסרטן הערמונית , בראשותו של פרופ ' עמי סידי . 
הטיפול החדש מטפל בסרטן הערמונית ללא ניתוח וללא הקרנות , באמצעות טכנולוגיית High Intensity Focused Ultrasound , המשמידה על ידי גלי קול ממוקדים בעוצמה גבוהה את הבלוטה והגידולים שבה . 
הטיפולים המקובלים לסרטן הערמונית באמצעות ניתוח והקרנות עלולים לגרום לתופעות לוואי , ופגיעה באיכות החיים - לדוגמא אובדן הזיקפה , אובדן השליטה בשתן ועוד . 
בטיפול החדש , כך מספרים לנו , הסיכונים לתופעות לוואי אלו פחותים ואין צורך באשפוז ממושך . 
סרטן הערמונית הינו הסרטן השכיח ביותר בגברים , ומחקרים מראים כי אחד מ - 10 גברים יחלה בו במהלך חייו . 
בישראל מתגלים כ - 1,800 חולים חדשים מידי שנה וכ - 400 מתים מהמחלה . 
לכן הטיפול החדש מהווה בשורה לחולים רבים ובני משפחותיהם . 
פרופ ' עמי סידי מסביר כי בטיפול החדש הערמונית מושמדת על ידי גלי קול ממוקדים המכוונים אל בלוטת הערמונית . 
גלי הקול חודרים דרך הרקמות הבריאות , מבלי לפגוע בהן כלל , ומשמידים בצורה מדויקת מאוד את האזורים הרצויים בתוך הגוף . 
מדובר בטיפול המתאים לחולים אשר מחלתם מוגבלת לבלוטת הערמונית ולא התפשטה לאזורים אחרים בגוף . 
בניגוד להקרנות או ניתוח ניתן לחזור על הטיפול מכיוון שאיננו כולל קרינה מייננת . 
פרופ ' סידי מוסיף כי בטיפול החדש הפגיעה באיכות החיים הינה קטנה יותר לעומת החלופות הקיימות . 
עדשות מגע יומיות חד פעמיותפיתרון אולטימטיבי לבעלי אסטיגמטיזם ( צילינדר ) ? 
עדשות המגע Focus Dailies Toric , שפותחו בטכנולוגיה חדשנית ומהפכנית , נותנות תשובות לבעלי אסטיגמטיזם ( צילינדר ) , במשך כל שעות היום , לנוחות מרבית . 
עדשת זו המספקת מענה למרכיבי עדשות המגע , אשר היו זקוקים לתיקון אסטיגמטיזם ( צילינדר ) עד 1.50 - ( צילינדר ) , מכילה 69 % מים ובעלת מרכיב לחות ( PVA ) לנוחות מרבית , פטנט בלעדי של חברת CIBA Vision . 
הפטנט גורם לכך שבכל מצמוץ , העדשה משחררת בהדרגה מרכיב לחות לתוך מסך הדמעות , במהלך כל היום , לתחושת נוחות משופרת במשך כל היום ונוחות רבה בהרכבה ובהסרת העדשות . 
ניתן להשיג בחנויות וברשתות האופטיקה המובחרות , ברחבי הארץ . 
מחיר מומלץ לצרכן : 240 ש ', ל - 30 עדשות . 
בואו לדבר על זה בפורום סוכרת , בפורום נוירוכירורגיה , בפורום מחלות הערמונית ובפורום בריאות העין . 
פורסם לראשונה בתאריך 21 - 6 - 2006 
