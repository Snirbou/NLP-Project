יום אחד האישה , הבת , או החברה הכי טובה שלכם תהיה בהריון . 
אולי זה גם יתנגש לה במקרה עם יום ההולדת . 
מה תביאו לה במתנה ? 
תיק לעגלה ? 
סינר הנקה ? 
נר ריחני ? 
נכון , בהיריון הראשון כנראה שלא תחושו כלל בבעיה : כמעט כל המוצרים לאם ולילד חסרים לזוג הטרי , והם ישמחו לקבלם . 
אך כשמדובר בהריון שני העניינים מתחילים להסתבך . 
מסעדה ? 
לאישה כבר לא תמיד נוח לשבת שעתיים ולהמתין לכל המנות . 
גם לקולנוע לא נעים לצאת - הכיסא צר ולוחץ , לא מומלץ לטוס לחול , וגם נסיעות ארוכות לא באות בחשבון . 
אז מה קונים ? 
אולי טיפול בספא ? 
מותר ? 
אסור ? 
קצת מסובך ... 
.. 
. 
יוגהליוגה השפעה מקלה הן על הגוף הדואב והן על הנפש המוטרדת . 
יוגה נותנת לנו הזדמנות לנשום נכון , להרגיע את עצמנו ואת הסביבה , ולהפעיל את כל חלקי הגוף הכואבים או המוזנחים . 
בחוגי היוגה המיועדים לנשים בהריון תלמד ההריונית שיטות נשימה בעת הצירים ובעת הלידה , כיצד להתמודד עם הצירים ואיך להתמודד עם הכאבים הנלווים . 
צילומי אולטרה - סאונד חווייתייםזו יכולה להיות חוויה רגשית מעוררת , או יום של כיף למשפחה המתרחבת . 
החידוש האחרון בתחום ההיריון הוא מפגש בלתי אמצעי של המשפחה עם העובר , והוא מתרחש בשליש האחרון להיריון . 
צילומי אולטרה - סאונד אמנותיים נעשים באווירה רגועה , נינוחה , לא רפואית , ובסופם יוצאת האם כשבידה אלבום ותקליטור ובהם תמונות וסרטים מהבטן . 
המפגש המוקדם עם הילד מפחית , לדברי מומחים , את הלם הלידה וכן את הדיכאון העלול להתלוות אליו . 
לדברי מומחים , יכולות תמונות העובר להוות כלי הכנה מצוין עבור האחים הגדולים לקראת בוא אחיהם הקטן . 
סדנא לבונדינגההתקשרות לילד ( בונדינג ) הוא אחד התנאים החשובים לבניית עצמאותו של הילד ולהתפתחותו הרגשית והשכלית . 
מחקרים מראים כי ההתקשרות הרגשית הזו מתחילה כבר בתקופת ההיריון , אך היא איננה מתרחשת תמיד באופן אוטומטי וטבעי . 
לאחרונה נפתחה סדנא לפיתוח ההתקשרות כבר בשלבי ההיריון הראשונים . 
פרטים על סדנא זו ניתן למצוא כאן . 
טיפול מפנקאין כמו טיפול מפנק על מנת להסיח את הדעת ולהטעין את הגוף באנרגיות מחודשות . 
אך לא כל הטיפולים האלטרנטיביים מומלצים לנשים בהיריון . 
עדיף להתייעץ ברופא המשפחה לפני שאתן בוחרות טיפול , ולבחור מטפל שעבר התמחות ייחודית להריון עם תעודות המעידות על כך . 
בין הטיפולים המומלצים : רייקי , שיאצו , מסאג' ורפלקסולוגיה . 
מנוי על מגזין להוריםההיריון והלידה מעלים שאלות רבות , קלות ככבדות . 
כל אישה תשמח לשאוב מידע עדכני ממגזינים העוסקים בתחום ההיריון והלידה , אך לא כולן מפרגנות לעצמן משום שזה יקר או כי אין לי זמן וכו ' . מנוי על מגזין להיריון והורות זו מתנה נחמדה ומאד מאד שימושית . 
בואו לדבר על זה בפורום הריון ולידה . 
פורסם לראשונה בתאריך 11 - 7 - 2006 
