יש תחליף לריטאלין 15 % מהאוכלוסייה סובלים מהפרעות קשב וריכוז , ולרוב התרופה המוצעת לטיפול בבעיה היא ריטאלין . 
אבל מסתבר ש - 10 % ממקבלי הריטאלין לא מסתגלים אליו , וכיום ניתן להציע להם טיפול תרופתי חלופי . 
הבעיה העיקרית עם הריטאלין ונגזרותיו היא שישנם מקרים שבהם הוא אינו עוזר או גורם לתופעות לוואי כמו : דיכאון , טיקים , אובדן תיאבון ועצבנות , תופעות שחולפות עם הפסקת הטיפול , אומר חגי שור , רוקח ומנכל משותף של רשת בתי המרקחת שור טבצ'ניק בתל - אביב וחולון . 
לריטאלין חיסרון נוסף : כאשר מפסיקים ליטול אותו , ישנה רגרסיה כי יש לו השפעה קצרת טווח . 
במקרים אלו אומר שור , ניתן להיעזר בתרופות אחרות המיועדות להפרעות קשב וריכוז . 
התרופות הללו אדרל וסטרטרה , אינן רשומות בארץ , אך הן מקובלות באירופה ובארהב במשך עשרות שנים . 
ניתן להשיג אותן בארץ דרך מרשם הניתן על ידי רופאים נוירולוגים ופסיכיאטרים . 
רשת בתי המרקחת שור טבצניק מייבאת אותם באופן אישי למטופל , בכפוף לאישור משרד הבריאות . 
תרופות אלו לא הגיעו לארץ מסיבות מסחריות של חוסר כדאיות והגנה על פטנטים ולא בגלל סיבות רפואיות.על התרופות : - אדרל - קרוב - רחוק של הריאטלין , ממשפחה הסטימולנטים , בעל השפעה מיידית , אבל עם פחות תופעות לוואי ומשך פעולה ארוך יותר ( 12 - 8 שעות בהשוואה ל - 4 שעות השפעה של הריטאלין ) , ולכן מונע תופעות של רגרסיה . 
מחיר : 400 ש' לחודש עבור 30 כדורים ( כדור אחד ליום ) . 
- סטרטרה - פועל באמצעות מנגנון שונה , דרך המטבוליזם של האדרנלין במוח . 
משך נטילת הכדורים : שלושה שבועות . 
מדובר בהשפעה ארוכת טווח . 
תופעות לוואי : כאבי בטן או עייפות . 
מחיר : 679 ש' ל - 28 כדורים המספיקים לחודש . 
הנקה נוחהחברת 'כריתי' מפתחת , מעצבת ומייצרת כריות בריאות מקוריות , החלה לשווק בימים אלה , את מוצר הדגל שלה : כרית הנקה - פיתוח חדשני של כרית הנקה לאם ולתינוק . 
הכרית מאפשרת הנקה בתנוחה טבעית ונוחה לאם ולתינוקה . 
היא תומכת בגוף האם בתנוחת שכיבה או ישיבה , ומאפשרת לה להחזיק את תינוקה בנוחות ומבלי להתעייף . 
הישענות האם על הכרית הנוחה , מאפשרת לה ללטף את תינוקה עם ידה הפנויה ולבצע פעולות נוספות בעת ההנקה . 
בעת ההנקה , מסייעת הכרית להרפות את השרירים וליהנות מתנוחה נוחה . 
המרקם שלה מסייע להניח את התינוק בתנוחה המותאמת למבנה גופו . 
ניתן למקם את התינוק בגובה הרצוי , בו לא תצטרך האם להרים אותו או להתכופף אליו וידיה תהיינה פנויות לבצע פעולות נוספות . 
מפתחת המוצר ומנהלת החברה , תמר בשן , נחשפה למוצר דומה לפני כ - 13 שנה בשוויץ . 
מוצר זה שימש השראה לכרית ההנקה . 
כרית ההנקה מומלצת כיום על ידי אנשי מקצוע מתחום ההכנה ללידה , מתחום המיילדות ומתחום ההנקה . 
מבנה הכרית עוצב בתאום עם מומחים ( רופאים , אנשי מקצוע ומומחי ארגונומיה ) . 
הכרית עשויה מכותנה , בשילוב לייקרה , בסריגה עדינה ובמילוי גרעיני קלקר קטנים . 
גרעיני הקלקר זורמים בהתאם לתנועות גוף האישה הרצויות ותומכים בהן . 
הכרית אוורירית , גמישה וקלה לאחסון . 
ניתן לכבס את הכרית וחשוב לייבשה היטב . 
ניתן להשיג את הכריות במגוון רחב של צבעים : סגול לילך , ירוק תפוח , כחול ג'ינס , אדום , כתום , בורדו , טורקיז , ורוד ועוד . 
כרית ההנקה משווקת ברשת רב קט , בחנויות וברשתות המתמחות במוצרי תינוקות ברחבי הארץ . 
מחיר הכריות להריון ולהנקה : 169 ש'.אי שליטה בסוגריםבעיות אי שליטה בסוגרים , כגון בריחת שתן , הן בעיות המטרידות נתח משמעותי של למעלה מ - 10 % מאוכלוסיית הקשישים בישראל ( גיל 65 ומעלה ) , המונה למעלה מ - 700,000 איש , וכ - 15 % מנשים שלאחר לידה . 
בתהליך ההתרוקנות התקין , הכליות מסננות דם , מסלקות פסולת ומייצרות שתן אשר זורם מטה בצינורות אל שלפוחית השתן . 
שלפוחית השתן מאחסנת את השתן , הגורם להתרחבותה . 
וכאשר היא מתמלאת , היא מתכווצת ופולטת את השתן , דרך צינורית השתן . 
שריר הסוגר , הנמצא בראש הצינורית , פועל כמו מלחציים למנוע דליפה ולעצור את השתן , עד שניתן יהיה לפולטו . 
הפרעת שליטה בשתן מתרחשת כאשר קיימת תקלה בתהליך . 
אי שליטה בשתן יכולה להיגרם מכמה סיבות : היחלשות של סוגר - השלפוחית , של שלפוחית השתן עצמה , של השרירים התומכים בה , צינורית שתן חסומה או בשל ליקויים בתפקוד המערכת העצבית . 
בהגדרת אי - שליטה בשתן ( Incontinence ) כוללים כל אירוע של דליפת שתן לא רצונית וכן תכיפות מרובה במתן שתן ( למעלה מ - 8 פעמים ביום ) . 
הטיפולים המוצעים לסובלים מאי שליטה בסוגרים הם טיפולים פולשניים ומעיקים , אשר מחד מציעים פתרון נוסף לבעיה , אך מאידך פותחים דלת לבעיות נוספות ומטרידות אף יותר של היווצרות דלקות , נזקים לשלפוחית ולרצפת האגן , נזקי הרדמה לגוף וכן הלאה . 
מיקי הרמן , מנכל חברת אשרמ , חברה לשיווק מוצרי מפח ( מכנסונים , פדים וחיתולים ) , מציין שבניגוד לטיפולים הפולשניים , מוצעים היום בשוק מגוון רחב של אמצעי ספיגה לסובלים מאי שליטה בסוגרים . 
לבעיות כגון בריחת שתן ( INCONTINENCE ) הוצעו עד היום חיתולים גדולים ומסורבלים הסגורים בניילון סביב האגן , ואשר יצרו בעיות קשות לעור ועלבון לצרכנים . 
חברת אשרמ נכנסה לשוק המפח למבוגרים עם מכנסון שני החלקים - הרמוני קיט , הכולל רשתונית רב פעמית ופד ג'ל - TWO PIECE HARMONY PANTIES . 
מכנסונים אלו שפותחו במדינות סקנדינביה , מציעים מגוון פתרונות עם התאמה לצרכי המטופלים - הן במידות הפיזיות , הן בכושר הספיגה , הן בעיצוב הגמיש והנוח והן בסבירות המחיר . 
הדור החדש של הגבסבשורות חדשות למגובסים , במיוחד בעונת הקיץ - לא עוד גבס כבד ומעיק ! 
גבס קל וגמיש COMBI CAST , שפותח בחברת M 3 העולמית , הינו מוצר המעניק , כך מבשרים לנו , פתרון רפואי משולב ומושלם במקרה של שבר . 
עד כה , מי ששבר רגל או יד , נאלץ לנוע עם גבס במשך תקופה ממושכת ללא אפשרות הסרה עצמאית . 
הגבס החדש מאפשר הסרה קלה ונוחה באמצעות פתיחה של סקוטש , ללא תלות ברופא . 
לאחר הריפוי , הגבס עצמו קל להסרה - התהליך מתבצע בעזרת מספריים , ללא צורך במסור ( הנדרש בעת הסרה של גבס רגיל ) . 
בפיתוח הגבס הושם דגש על נושא הנוחות : הגבס בנוי משילוב של שני חומרים סינטטיים - האחד , חומר רך , אוורירי וגמיש העוטף את כל האיבר המגובס , וחומר שני קשיח , המקבע את האזור הפגוע בלבד . 
משקלו של הגבס הוא כחמישית ממשקלו של גבס רגיל . 
קצוות הגבס הינם רכים ועדינים ואינם שורטים ופוצעים את העור . 
לגבס חומר פנימי אוורירי המונע גירוי ואדמומיות ומפחית באופן משמעותי את ההזעה כתוצאה מהגבס . 
כמו כן , הוא אינו סופח מים וניתן להתקלח עימו בכפוף להנחיות הרופא . 
יתרון רפואי משמעותי : הגבס החדש מעניק עידן חדש למטופלים בהיבטים של שיקום והפעלת הגפה , וכן שיקום והפעלת המפרקים הסמוכים לאזור המקובע . 
משקלו הקל מאפשר למגובסים לנוע ביתר קלילות , מונע ניוון של השרירים ובכך מקצר ומשפר את תהליך ההחלמה . 
הגבס משמש גם כסד וגם כתחבושת אלסטית , כך שהשבר נותר מקובע ויציב . 
דגש אסתטי ואופנתי : את הגבס הקל והגמיש ניתן להזמין במבחר צבעים : כחול , אדום , צהוב , ירוק , ורוד ועוד . 
הגבס החדש ניתן לרכישה בחנויות מובחרות למוצרים אורטופדיים , בחנויות י.ע.ל בבתי החולים , ובחנויות הניו פארם הצמודות למרפאות אורטופדיות . 
המחירים נעים לרוב בין 150 - 350 ש ', תלוי במיקום השבר . 
בואו לדבר על זה בפורום בריחת שתן וריצפת אגן , בפורום הנקה ובפורום אורתופדיה . 
פורסם לראשונה בתאריך 23 - 8 - 2006 
