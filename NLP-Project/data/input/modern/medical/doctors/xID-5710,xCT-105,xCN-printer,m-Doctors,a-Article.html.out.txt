צועדים בריא בירושליםבשבוע הבא ( 15 במאי ) תיערך צעדת ירושלים המסורתית . 
כמדי שנה , גם הפעם צפויים להשתתף באירוע הנערך במסגרת חגיגות ה - 40 לשחרור העיר , עשרות אלפי אנשים שיצעדו מכיכר ספרא עד לגן סאקר . 
לצעדה רגלית כמו לכל לפעילות ספורטיבית , יש השפעות חיוביות על הגוף כמו שיפור תפקודי הלב והריאה , שיפור זרימת הדם , בניית העצמות ומניעת שברים הנגרמים מאוסטיאופורוזיס . 
לקראת הצעדה הקרבה , מייעץ דר נסטור ליפובצקי , מומחה להרזיה ותזונת ספורט במכבי שירותי בריאות , איך לשמור על בריאות והרגשה טובה במהלך הצעידה : • אמנם הליכה היא ספורט מתון יחסית , אך תמיד יש לוודא כי מי שאינו מורגל בפעילות ספורטיבית יתחיל לצעוד באופן הדרגתי ויאפשר לגופו להתרגל למאמץ . 
• יש להקפיד על תזונה נכונה לפני , במהלך ואחרי הצעדה : כשעתיים לפני הצעדה , מומלץ לאכול ארוחה קלה הכוללת : מנה או שתיים של פחמימות ארוכות טווח וחלבון , למשל פרוסת לחם עם ממרח טונה , או מנת דגני בוקר מלאים ( לא ממותקים ) בתוספת חלב או יוגורט . 
כמו הרכב שלנו , כך גם גופנו זקוק לדלק על מנת לתפקד . 
הפחמימות ארוכות הטווח כדוגמת הלחם , מספקות תחושת שובע ומעניקות לגוף את האנרגיה הדרושה לו לקראת המאמץ הגופני . 
• סמוך להליכה , מומלץ לאכול מנת פרי . 
הסוכר של הפרי יספק לגוף אנרגיה זמינה וישתלב עם הפחמימות ארוכות הטווח שאכלנו קודם . 
• יש להקפיד על שתייה מרובה לפני ובמהלך הצעידה , כדי לשמור על מאזן הנוזלים בגוף , שכן במהלך הצעידה , הגוף מפריש זיעה כדי לקרר את עצמו וכתוצאה מכך - אנו מאבדים כמות מים גדולה מהרגיל . 
מומלץ לשתות מים או שתייה לא ממותקת . 
• במקרה ומרגישים רע במהלך הצעידה , ניתן לשתות מיץ טבעי - תפוזים או תפוחים מהול במים , זאת על מנת לשמור על רמת סוכר תקינה ולהחזיר לגוף את הנוזלים שאיבד . 
• כדי להחזיר לשרירים את החלבונים והפחמימות שנוצלו , לאחר ההליכה מומלץ לאכול ארוחה המכילה פחמימות וחלבונים כדוגמת : מנת עוף עם אורז או תפוא . 
תזונה במבחן ההתבגרותמאת : דר נסטור ליפובצקי ונירה פלדמןרבים מתלמידי התיכון ייבחנו החודש בבחינות הבגרות הארציות . 
בתקופת הבחינות הגוף צורך אנרגיה רבה , ולכן חשוב להקפיד על תזונה נכונה ופעילות גופנית מבוקרת אשר יסייעו לנו להוציא את המרב הן מהגוף והן מהמוח , שעובד שעות נוספות בתקופה זו . 
הקפדה על כללי תזונה פשוטים תעזור למתבגרים לעבור את הבחינות בקלות . 
עצות לתזונה מומלצת לפני ובזמן המבחנים : • מומלץ לאכול 5 מנות ירק ו - 3 מנות פרי ביום . 
• יש להמעיט באכילת מוצרים עתירי שומן וקלוריות , כגון ממתקים וחטיפים למיניהם . 
• רצוי לאכול ארוחות מסודרות : 3 ארוחות עיקריות ביום ו - 2 - 3 ארוחות ביניים . 
• יש להקפיד ולשמור על כושר ולעסוק בפעילות גופנית , גם במהלך תקופת המבחנים . 
• כשעתיים לפני המבחן , רצוי לאכול מנה או שתיים של פחמימות מורכבות בתוספת חלבון . 
לדוגמא : פרוסת לחם עם גבינה או טונה , מנת עוף עם אורז או דגני בוקר מלאים ( לא ממותקים ) עם חלב . 
פחמימות מורכבות מתפרקות לאט וגורמות לתחושת שובע . 
אותן פחמימות מעודדות את שחרור הסרוטנין - חומר אשר גורם לנו להרגשה טובה ומשחררת . 
• כדי להעלות את רמת הריכוז במהלך המבחן , מומלץ לאכול סמוך למועד הבחינה פחמימה שתעלה את רמת הסוכר . 
באופן מיידי - עדיף לאכול מנת פרי , כגון : תפוח , כוס ענבים או דובדבנים , ולא חטיף עתיר שומן וקלוריות . 
• למכורים למתוק , אפשר לאכול קובייה עד שתי קוביות שוקולד או חטיף אנרגיה שמכיל עד 100 קלוריות . 
• כדי לא להגיע למצב של התייבשות , יש להקפיד על צריכת נוזלים מרובה בימים שקודמים למבחן , ובמהלך המבחן להמשיך ולשתות . 
יש להקפיד על שתייה לא מתוקה . 
למתעקשים על שתייה מתוקה , במהלך המבחן אפשר לשתות מיץ טבעי - תפוזים או תפוחים , מהולים במים . 
• כמובן שיש להקפיד על שינה טובה לפני הבחינה , ושיהיה בהצלחה . 
דר נסטור ליפובצקי ונירה פלדמן הם דיאטנים קליניים במכבי שירותי בריאות . 
בואו לדבר על זה בפורום תזונה קלינית ובפורום תזונה טבעית . 
