תזונה מאוזנת חשובה בכל שלב בחיים , אך היא חיונית ביותר בתקופת ההריון . 
המזון שאת אוכלת הינו מקור התזונה והאנרגיה לעובר שאת נושאת . 
השינויים הפיזיולוגיים שחלים בהריון ( הגברת אספקת הדם , גדילת הרקמות האמהיות , התפתחות העובר והכנה להנקה ) מצריכים התאמת התזונה להריון . 
מהו תפריט מאוזן ? 
תפריט בריא כולל מספר מרכיבים : • דגנים ומוצרי מאפה : מוצרים מחיטה מלאה , אורז , אטריות , תירס , תפוח אדמה . 
• פירות וירקות . 
• מזונות עשירים בחלבונים : בשר , עוף , דגים , סויה וקטניות . 
• חלב ומוצרי חלב : גבינות , לבן ויוגורט מפוסטרים . 
• מזונות דלים בשומן רווי וכולסטרול . 
• שתיית מים לרוויה . 
• נטילת כדור חומצה פולית ( 400 מקג ) כל יום . 
חומצה פולית הינה ויטמין מקבוצת B , החשובה לבניית כל תא בגוף האם והעובר . 
היא חשובה במיוחד להתפתחות המוח ותעלת העצבים של התינוק . 
חומצה פולית חיונית למטבוליזם של בסיסי ה - DNA , הנחוצים ביותר עקב קצב הגדילה המהר של העובר . 
המוח ואיברי הגוף של העובר מתפתחים בעיקר בחודשים הראשונים להריון . 
חומצה פולית , הנלקחת במיוחד לפני ההריון ובשלושת החודשים הראשונים שלו , יכולה להקטין את הסיכון למומים . 
היא יעילה במיוחד במניעת מומים פתוחים בתעלת השדרה של העובר . 
חומצה פולית נמצאת במזונות כמו ירקות עם עלים ירוקים , קטניות ואברים פנימיים של בשר , אך אין הכמות מספיקה לדרישות המוגברות בתקופת ההריון . 
לכן משרד הבריאות ממליץ לנשים בגיל הפוריות לקחת תוסף ויטמין זה כשיגרה יומית ובעיקר להקפיד על לקחיתו לפני ההריון ובמהלכו . 
תוספת ברזלהריון מהווה מצב דחק למשק הברזל בגוף , ולא ניתן לקבל את תצרוכת הברזל הנחוצה בהריון מהדיאטה בלבד . 
אי לכך מומלצת תוספת ברזל מתחום החודש השני להריון , בנוסף לחומצה הפולית על מנת לאפשר בניית כדוריות אדומות בדם . 
ומה אינו מומלץ במיוחד ? 
ובכן , כדאי להמעיט בצריכת ממתקים ומשקאות ממותקים בסוכר . 
כמו כן , מומלץ להימנע מצריכת יתר של הדברים הבאים : מוצרים עם קפאין : קפה , תה רגיל , קולה . 
צריכת קפאין מתונה ( פחות מ - 150 עד 200 מ ג' ליום ) אינה כרוכה כנראה בהשפעות שליליות על ההריון והעובר . 
ממתקים מלאכותיים המכילים אספרטיים בהריון . 
תה צמחי שונים ותוספות טבעיים . 
המידע המצוי כיום אינו מספיק כדי לאשר או לשלול את צריכת מוצרים אלה במשך ההריון וההנקה , לכן מומלץ להפחית בצריכתם . 
בנוסף יש לשמור על משקל גוף רצוי ומומלץ לבצע פעילות גופנית . 
משקל גוף תקין מקדם בריאות , משפר בריאות האישה והעובר ומפחית סיבוכי הריון . 
בואו לדבר על זה בפורום הריון ולידה ובפורום תזונה קלינית . 
פורסם לראשונה בתאריך 15 - 3 - 2006 
