צוות חוקרים בהדסה גילה כי מערכת החיסון בגוף יכולה לבנות כשם שהיא יודעת לחסל . 
לתפקוד זה , שלא היה מוכר עד כה , יש תפקיד מכריע בהתפתחות העובר וההריון , עם השלכות חשובות על מצבים של רעלת הריון והפלות . 
ממצאי המחקר מתפרסמים השבוע בכתב העת הרפואי היוקרתי Nature Medicine . 
המחקר שלנו גילה כי לתאי ההרג הטבעיים ( NK cells ) , שהיו ידועים עד כה ביכולתם להרוג תאים הנגועים בווירוסים ותאים סרטניים , יש תפקיד בהשראת ההתפתחות של כלי דם ונדידת תאים , אומר פרופ ' שמחה יגל , רופא בכיר במחלקת נשים בבית החולים הדסה הר - הצופים . 
היכולת הזו מתבטאת בהפרשתם של גורמי צמיחה מיוחדים , על ידי תאי ההרג הטבעיים . 
חומרים אלו מסייעים להתפתחות מוגברת של כלי דם שהינם חיוניים ביותר להתפתחות השליה בגוף האישה . 
אנו יודעים היום , שללא מעורבותם של תאים אלו והחומרים אותם הם מפרישים , השליה לא תתפתח כראוי . 
אם ועובר : יחסי גומליןדר ' יעקב חנא ופרופ ' עופר מנדלבוים , שניהם חוקרים במרכז לאוטנברג לאימונולוגיה וכן דר ' דברה גולדמן - וואהל ופרופ ' שמחה יגל מהמחלקה הגניקולוגית , המרכז הרפואי האוניברסיטאי - הדסה , גילו את התפקיד החדש והמשמעותי הזה של תאי ההרג הטבעיים תוך שימוש באמצעים של ביולוגיה תאית ומולקולארית , במסגרת המאמץ להבין טוב יותר את מערכת יחסי הגומלין בין האם לעובר ואת תפקידה של המערכת החיסונית של האם בתווך העוברי אמהי . 
למידע החדש על המערכת החיסונית תהיה השפעה משמעותית על היבטים רבים של הריונות בעייתיים כגון : השרשת עוברים ירודה , הפלות חוזרות וכן על תהליך ההפריה מחוץ לרחם . 
הדבר יסייע לנו לטפל במצבים אלו או אף למנוע אותם , אומר פרופ ' יגל . 
הוא מסביר , כי היטמעות ירודה של תאים עובריים ברחם היא סימן אופייני לרעלת הריון . 
מצב זה עלול להתפתח לקראת סוף ההריון , ולגרום נזק לעובר או למותו . 
מחקר זה יעזור לפתח אמצעים בעתיד שיאפשרו את הטיפול ברעלת , או אף למנוע אותה . 
בשלב הבא של מחקרנו , נמשיך לחקור את התהליכים הללו , על מנת להבין טוב יותר כיצד הם פועלים , ובהמשך , כיצד הם יכולים לסייע להבטחת לידתם של תינוקות בריאים , מסכם פרופ ' יגל . 
בואו לדבר על זה בפורום הריון ולידה . 
פורסם לראשונה בתאריך 29 - 8 - 2006 
