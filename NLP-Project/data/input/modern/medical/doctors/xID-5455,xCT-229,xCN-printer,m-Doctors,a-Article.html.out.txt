איך לחזור לגופך אחרי הריון ולידהמאת : דר נמרוד פרידמןיולדות רבות מתמודדות עם המראה החדש של הגוף לאחר לידה . 
רבות מהן מתקשות לחזור לפיגורה שהייתה לפני ההריון . 
נושא זה מעסיק נשים רבות , המתעניינות באפשרויות המוצעות עי הרפואה הפלסטית לשיפור המראה שלהן . 
דר נמרוד פרידמן , מנהל בית סיבל , המרכז לרפואה כירורגית ופלסטית , מסביר מהם הטיפולים המבוקשים לאחר לידה ; וגם - באיזה שלב בדיוק מומלץ לבצע אותם : 1 . 
עליה מבוקרת במשקל : הריון מלווה בשינויים הורמונליים סוערים הפועלים על גוף האישה . 
השמנה דרמטית אינה הכרחית כתגובה לסערה הורמונלית זו . 
עליה מבוקרת במשקל תעזור לחזרה מהירה יותר למשקל אופטימלי אחרי הלידה . 
2 . 
פעילות גופנית מבוקרת לפני ואחרי : למעט נשים עם הריון בסיכון גבוה , שמירת הריון או הריון מרובה עוברים , ניתן להמשיך בפעילות גופנית מבוקרת בזמן ההריון ותוך זמן קצר אחרי הלידה . 
פעילות כזו יכולה לחזק את שרירי הבטן , האגן והגפיים התחתונות באופן שגם יקל על לידה ויתרום רבות לחזרה מהירה למבנה הגוף הקודם . 
3 . 
תזונה מאוזנת , עשירה בסיבים , ויטמינים טבעיים , נמוכה בשומן לא רווי ומבוקרת בפחמימות , משולבת בפעילות גופנית מומלצת בזמן ההריון ואחרי הלידה . 
ברוב המקרים ניתן לחזור למשקל האופטימלי תוך 3 חודשים מהלידה . 
במקרים בהם קיימים צניחה , ריקון ואיבוד צורת השדיים , בעקבות הנקה , המלווים גם בהגדלת העטרות ובצבע כהה של הפטמות והעטרות - ניתן , באמצעות ניתוח פלסטי , להרים ולעצב , להקטין במידת הצורך או להגדיל השדיים ולשוות להם שוב צורה רעננה , זקופה ואסתטית . 
לעתים , השפעות גנטיות , עליה מסיבית במשקל וקרעים בעור , גורמים לרפיון ניכר בבטן התחתונה . 
אלה יכולים להיות מלווים בחולשה , רפיון והפרדה של שרירי הבטן . 
את כל אלו ניתן לתקן במידת הצורך בניתוח למתיחת בטן , שבו מהודקים השרירים ומוסרים עודפי העור והשומן בבטן התחתונה . 
ניתוח זה מבוצע לעתים קרובות גם אצל נשים צעירות השואפות להחזיר את מצב הבטן לקדמותו ולשוות לבטנן מראה חלק , מתוח , רענן וקשיח . 
את הצלקת לרוחב הבטן התחתונה , מעל שיער הערווה , ניתן להצניע בקו תחתון ובבגד ים . 
הצלקת בדרך כלל ארוכה אך עדינה ומשתלבת היטב במראה החדש . 
לעתים גורם ההריון להצטברות ממוקדת של שומנים באזור המותניים והירכיים . 
במידה ואחרי החזרה למשקל האופטימלי לא נעלמים מצבורים אלו , ניתן בנקל לחטב ולפסל את אותם האזורים , באמצעות שאיבת שומן פשוטה . 
מרבית הנשים יכולות , בהיצמדות להנחיות אלו , לשוב לגופן הקודם ללא עזרת מנתח פלסטי . 
איך להפוך כל מאכל לבריא יותר ? 
מאת : מירית קרקובסקי , אתר מלביבמשך שנים אני עוסקת בדיאטות ובתזונה , ואחד המיתוסים שאני שומעת תדיר , הוא שמזון בריא הוא הרבה פחות טעים ממזון משמין . 
ובכן , הפתעה ! 
זה ממש לא חייב להיות כך . 
איך עושים את זה ? 
כשירות לגולשים , הנה 12 טיפים שיהפכו את המזון שלכם לבריא יותר , ועדיין ישאירו אותו טעים באותה מידה . 
שנו את אחד ממרכיבי המתכון : גם אם במתכון המקורי כתוב מרגרינה - זאת לחלוטין לא תורה מסיני . 
החליפו מרגרינה במזולה , למשל . 
אם אתם מכינים עוגה , אפשר גם להשתמש בשמן נוזלי . 
צמצמו את כמות המלח : בשר או עוף שקניתם בסופר בדרך כלל עברו הכשרה , שבמהלכה השרו אותם במלח . 
לכן אין צורך להמליח אותם יותר מדי . 
נוסף על כך , פעמים רבות אפשר להשתמש רק במחצית מכמות המלח שאתם רגילים אליה או שכתובה במתכון - בלי שזה בכלל יפגע בטעם . 
מי שירצה במיוחד , יוכל להוסיף לו עוד מלח לאחר מכן , והרווח לגוף שלכם יהיה עצום . 
השתמשו בכלים קטנים יותר : מחקרים כבר הוכיחו שאם מגישים לנו צלחת קטנה יותר - אנחנו פשוט אוכלים פחות . 
נסו להגיש וגם לאכול מנות קטנות יותר . 
תתפלאו לראות שפעמים רבות הן ישביעו אתכם , ולא תזדקקו כלל לתוספת . 
שוקולד טוב בעיקר לציפוי : אם אתם אופים עוגה או מכינים קינוח , השתדלו להשתמש בשוקולד ובאגוזים כציפוי בלבד - ולא כמרכיבים עיקריים של המנה . 
כך הטעם שלהם יהיה מרוכז , ואתם תוכלו לחסוך בקלוריות רבות וריקות . 
השתמשו רק בחלבון הביצה : במתכונים שדורשים יותר מביצה אחת , אפשר להשתמש בביצה אחת , ואת השאר למלא רק בחלבון הביצה ( החלק הלבן שלה ) . 
כך תוכלו להפחית באופן משמעותי את כמות הכולסטרול ( שהחלמון , החלק הצהוב שלה , עשיר מאוד בו ) . 
הגדילו את כמות הרכיבים דלי הקלוריות : אפשר להוסיף לסלט עוד ירקות מעניינים ( כמו רימונים , תפוזים ועשבי תיבול ) במקום גבינת פרמז'ן , למשל . 
כך אתם מגדילים את המנה - בלי כמעט להגדיל את הכמות הקלורית שלה . 
השתמשו ברטבים דיאטטיים : הרבה פעמים אנחנו אוכלים סלט מזין - עם רוטב שמוסיף לו הרבה מאוד קלוריות מיותרות , וגם לא מעט כולסטרול . 
אם זה מתאים לסלט , תוכלו להשתמש בטחינה , שהיא מאוד מזינה , ומכילה שומשום וסידן . 
אם לא - העדיפו תמיד מיוקל או כמויונז במקום מיונז ( שעשיר מאוד בכולסטרול ובשומנים ) , אלף האיים לייט על פני אלף האיים וכדומה . 
אפשר , כמובן , גם להעשיר את הסלט בחומץ בלסמי ושמן זית . 
בחרו בשר רזה : ההבדלים , לאורך זמן , בין צריכת בשר רזה לבשר שמן הם עצומים . 
לכן תמיד עדיף לבחור בשר רזה ( כמו עוף , דג , או חלק רזה של הבקר ) , ולתבל אותו כך שהוא יהיה טעים לא פחות מבשר שמן . 
מומלץ להוריד את השומן לפני הבישול : בעוף - זה אומר בעיקר להסיר את העור ; בבקר - לחתוך את הרצועות הלבנות השומניות . 
בשלו במים ושפכו אותם : והנה עוד טריק שיוכל לחסוך לכם שומנים ומלחים מיותרים . 
בשלו את העוף במים , ולאחר זמן מה שפכו אותם , ורק אז שימו אותו בתנור . 
חלק מהשומן ומהמלח כבר ייצא ביחד עם המים , והעוף שלכם יהיה דל יותר וטעים לא פחות . 
הסמיכו מרקים בחלב או ברוטב בשמל : במקום להשתמש בשמנת של 32 % - אפשר לרכוש שמנת של 15 % שומן בלבד , והמהדרין משתמשים בחלב כדי להסמיך את המרק . 
נוסף על כך אפשר להשתמש ברוטב בשמל , שנעשה על בסיס של שמן , קמח וחלב . 
התיזו שמן : במקום למלא את המחבת בשמן , אפשר להשתמש בהתזת שמן , שמפחיתה עד מאוד את הכמות שלו . 
פעמים רבות אפשר לטגן גם במחבת טפלון , שאיננו דורש שמן כלל , ומפחית את כמות השומנים הרעים במנה שלכם . 
עדיף שמן זית : שיש לו שורה ארוכה של יתרונות בריאותיים , על פני שמן תירס ושמן חריע . 
לטיגון , אפשר גם להשתמש בשמן קנולה ( שהוא בריא יותר משמן תירס או חריע ) , אם שמן זית לא מתאים לכם לבישול , ומעניק למזון שלכם תחושה מרירה . 
אם לא - אפשר גם לטגן בשמן זית . 
בואו לדבר על זה בפורום הרזייה ללא דיאטה . 
