סיוע בשעת חירום לבעלי צרכים מיוחדיםמשפחות מהצפון , הנמצאות באזור השרון ולהן ילדים עם מוגבלות , הזקוקים לשירות של מעון יום שיקומי או מסגרת חינוך מיוחד עבור ילדים עד גיל 12 עם פיגור בינוני וקשה , יכולים לפנות לבית איזי שפירא , כדי לשלב את ילדיהם באופן זמני כל זמן שהם שוהים באזור . 
הצעת העזרה פונה גם למשפחות מהמגזר הערבי , שיוכלו לשלב את ילדיהם במרכז לגיל הרך בקלנסווה . 
מועדון הבוגרים של בית איזי שפירא נערך במתכונת מיוחדת כדי לקלוט 28 אנשים עם מוגבלות , שפונו מהוסטלים בצפון הארץ ושוהים במסגרות מיוחדות ברעננה . 
מרפאת השיניים של הבית תקבל לטיפול אנשים עם מוגבלות , שהגיעו לאזור וזקוקים לטיפול חירום - ללא תשלום . 
הבית התארגן לקיים במסגרת המכון הבינלאומי ללימודי המשך תוכנית תמיכה מיוחדת לקבוצת ילדי ניצן שהועברו מהצפון לאזור המרכז . 
פעילויות כיף מיוחדות מאורגנות לילדים בעלי צרכים מיוחדים מהמגזר הערבי והדרוזי בגליל . 
מרפאה להפרעות תנועה בילדיםמרפאה להפרעות תנועה בילדים , נפתחה במרכז רפואי וולפסון , כחלק מהיחידה לנוירולוגיה ילדים ומרפאת מ.ג.ן ( מטבולית , גנטית , נוירולוגית ) , בראשות הנוירולוגית פרופ ' טלי שגיא והגנטיקאית דר דורית לב . 
מטרת המרפאה לאבחן את הסיבה להפרעות תנועה ולתת טיפול בהתאם . 
הפרעת התנועה השכיחה ביותר בילדים הינה טיקים . 
היום יש תרופות רבות העוזרות לטיקים פשוטים ומורכבים . 
פעמים רבות , המהלך הקליני של טיקים הוא תנודתי ומתבטא בגלי החמרה ושיפור , כשברוב המקרים אין צורך בטיפול תרופתי . 
חלק גדול מהחולים , שהם ילדים עם אינטליגנציה תקינה , זקוקים יותר לטיפול בתופעות אחרות המלוות את הטיקים כמו : קשיי ריכוז וקשב , חרדות ופחדים , הפרעה כפייתית , דיכאון . 
ההפרעות האלה מגבילות את תפקוד הילד הרבה יותר מטיקים פשוטים , אבל הילד עצמו והוריו לא תמיד יכולים לאבחן את הבעיה . 
במרפאה ניתן מענה לכל מגוון הבעיות מהן סובלים ילדים אלה . 
למרפאה מופנים גם ילדים הסובלים מתנועות בלתי רצוניות אחרות כמו : רעד בגפיים , כוריאה ( תנועות ריקוד לא רצוניות בגוף או בגפיים ) , דסטוניה ( תנועות מתיחה של הגוף ) , וכן ילדים עם הפרעות הליכה עקב חוסר יציבות או טונוס מוגבר ברגליים . 
ניתוח לשחזור האוזןבשנים האחרונות פותחה ושוכללה שיטה חדשנית לשחזור האוזן הנותנת , על פי מה שמדווח , תוצאות מצוינות . 
שחזור האוזן נעשה בשני שלבים : תחילה , שחזור של השלד הסחוסי ומיקום התנוך , וכחצי שנה לאחר מכן מתבצעת הבלטת האוזן . 
בשלב הראשון נעשה העתק של האוזן השלמה - הבריאה . 
העתק זה יהווה דגם על פיו תעוצב האוזן השנייה הפגומה . 
לאחר מכן , נלקח סחוס מצלעו של המטופל , בעזרתו מעצבים את סחוס האוזן המשוחזרת וממקמים אותו בכיס העור במיקום האוזן העתידית . 
הסחוס נלקח דרך חתך עור בדופן התחתונה של בית החזה . 
בטרם הניתוח , מגולח השיער שסביב האזור המשוחזר וניתנת אנטיביוטיקה במשך 5 ימים . 
כעבור שישה חודשים מתבצע השלב השני במהלכו , מבליטים את האוזן ומקנים לה צורה תלת - ממדית , תוך שימוש ברקמת קרקפת הראש ושתל עור . 
יצירה מחדש של האוזן החיצונית מהווה אתגר גדול , מאחר והאוזן היא האיבר המסובך ביותר לשחזור , וזאת בגלל המבנה התלת - מימדי שלה . 
חופשת הקיץ היא הזדמנות לילדים עם מום מולד באוזן , מיקרוטיה , לעבור את התהליך המורכב והארוך של שחזורה . 
המום מולד אצל הילדים יכול לנוע מעיוות של האפרכסת ועד חוסר מוחלט של האוזן החיצונית . 
מיקרוטיה של האוזן מופיעה אחת לכל 10,000 לידות , והיא מאופיינת בדכ על ידי שארית סחוס מפותל מכוסה בעור , שברוב המקרים אין לו המשכיות לתוך תעלת האוזן הפנימית . 
כמו כן , מתעורר הצורך בשחזור האוזן אצל ילדים ומבוגרים בעקבות פגיעה באוזן החיצונית עקב תאונות , פציעות , כוויות קשות ונשיכות של חיות . 
הגיל המומלץ אצל ילדים לביצוע הניתוח הוא החל מגילאי 7 - 6 . 
הצלחת הניתוח תלויה במספר רב של גורמים , ביניהם היכולת הכירורגית , הכישרון והניסיון של העוסקים בשטח חשוב זה . 
דר עמי ברק הוא בין הכירורגים הפלסטיים הראשונים בארץ שהחלו לעבוד בשיטה זו . 
הוא התמחה אצל שני המנתחים הפלסטיים המובילים בעולם בתחום ניתוחי האוזניים : דר פרנסואה פירמין ( מפתחת השיטה הדו - שלבית הייחודית ) ודר בארט ברנט . 
גלי הלםספורטאים , כידוע , מקפידים לשמור על בריאותם מתוקף מקצועם . 
לעיתים הם סובלים מבעיות נפוצות , כגון : דלקות בגידים , עקב דורבן , כאבים כרוניים ומרפק טניס גולף , בעיות הנובעות בעיקר מדלקות כרוניות , מהן יעדיפו להיפטר מהר ככל האפשר כדי לחזור לשגרת הפעילות הספורטיבית . 
ביחידה לאורתופדיה בניהולו של דר איתן טובי ( לו ניסיון רב בטיפול בגלי הלם בפגיעות ספורט ) במרכז דר דיין לרפואה שלמה מציעים : טיפול מהיר ומיידי בטכנולוגיית גלי הלם באמצעות מכשיר אורתוספק . 
טיפול זה מחליף לעיתים קרובות סדרת טיפולים מתמשכת של פיזיותרפיה , ובמקרים מיוחדים גם ניתוחים . 
המדובר בגלי הלם , גלים אקוסטיים הנשלחים לאזור הפגוע , מרעידים את אזור ההסתיידות ומפוררים אותה . 
הפעולה מאפשרת להסתיידות להתמוסס ולהספיג בגוף . 
גלי ההלם מגבירים גם את זרימת הדם במקום הפגוע - התוצאה , כך מספרים לנו : הדלקת והכאב נעלמים . 
הטיפול פשוט , אינו פולשני , אינו מצריך הרדמה או אלחוש קל וקצר : המטופל יושב על כיסא מול מכשיר האורתוספק . 
למקום הכאב ( לכתף,למרפק או לעקב הרגל ) מוצמד מכשיר השולח גלי הלם בצורה ממוקדת . 
משך הטיפול 20 דקות בלבד . 
בואו לדבר על זה בפורום נכות והתמודדות - תמיכה לנוער נכה , בפורום רפואת ילדים , בפורום אורתופדיה ובפורום כירורגיה פלסטית : בשיתוף עם אריאל . 
פורסם לראשונה בתאריך 2 - 8 - 2006 
