הצהרתם של שר הבריאות , יעקב בן יזרי ויור מפלגת הגמלאים , השר רפי איתן , כי השיגו מימון בסך שלושה מיליוני ש' מתרומה אישית של המיליארדר סמי עופר למימון התרופות לחולי סרטן המעי הגס ממשיכה לעורר ביקורת . 
זאת , בשל התנערות הממשלה לשאת באחריות למצבם של החולים השובתים רעב מזה כשבוע מול הכנסת . 
האגודה למלחמה בסרטן פרסמה הודעה רשמית בה נכתב : אנו מודים לשר הבריאות יעקב בן יזרי ולשר רפי איתן ומוקירים מכל הלב את תרומתו של סמי עופר , אולם דרוש פיתרון לאומי במסגרתו יאושרו כל התרופות החדשות שהוכחו כיעילות והומלצו על ידי ועדת הסל המקצועית . 
כל 120 אלף חולי הסרטן הנמצאים כיום בטיפול או במעקב וכ - 23,500 חולי סרטן חדשים המתגלים מדי שנה , שילמו כל חייהם מס בריאות למדינת ישראל . 
ראוי שהם יקבלו טיפול הולם ומלא בעזרת סל התרופות ולא יממנו תרופות חיוניות בעצמם בעזרת קיבוץ נדבות ומשכון בתים . 
עוד נטען בתגובת האגודה למלחמה בסרטן כי זהו מצב בלתי הגיוני שבמדינה שבה קיים חוק בריאות ממלכתי , יאלצו חולים לצאת להפגנות , לשבות רעב ולגייס כספים לתרופות באופן עצמאי . 
תרומתו של סמי עופר , חשובה , אנושית ותמיד נזדקק למצב של מימון ביניים שכזה , אך מן הראוי שראש הממשלה יבדוק עוד היום , מחדש , את סדר העדיפויות התקציבי של מדינת ישראל , מפני ששום נימוק לא יוכל להיות חזק יותר מהאפשרות להציל כמה שיותר חיים . 
המעי מהווה חלק ממערכת העיכול שלנו , ומורכב משני חלקים : המעי הדק והמעי הגס . 
המעי הגס מורכב מהכרכשת ( colon ) ומהחלחולת ( rectum ) . 
לאחר בליעתו , יורד המזון דרך הושט אל הקיבה , שם מתחיל תהליך העיכול . 
לאחר מכן המזון עובר דרך המעי הדק , שם נספגים בגוף חומרי מזון חיוניים . 
המזון המעוכל עובר למעי הגס והמים נספגים על ידי הכרכשת . 
הפסולת הנותרת , היא הצואה , נאגרת בחלחולת עד להפרשתה מחוץ לגוף דרך פי הטבעת , באמצעות תנועת המעיים . 
כמעט כל המקרים של סרטן במעי מופיעים במעי הגס.מה גורם לסרטן המעי הגס ? 
אצל רוב האנשים , הגורם לסרטן המעי הגס אינו ידוע , אולם מחקרים בנושא זה נערכים כל הזמן . 
על פי עדויות קיימות , יתכן שלסרטן המעי הגס קשר לתזונה . 
הטענה היא שתזונה עשירה בשומן ובחלבונים מן החי , ובמקביל דלה בסיבים ( פירות וירקות ) , עלולה להגדיל את הסיכון להתפתחות סרטן המעי הגס . 
חשיבות מיוחדת נודעת לסיפור משפחתי של סרטן המעי הגס . 
הדבר נכון כאשר סרטן המעי אובחן אצל בן משפחה קרוב מדרגה ראשונה ( כמו הורה , אח או אחות ) מה שמגדיל את הסיכוי לחלות בסרטן המעי הגס בהשוואה לאדם ללא סיפור משפחתי . 
אם הסטוריה משפחתית כזו גורמת לך לחשוש מסרטן המעי הגס , תוכל לפנות למרפאת מומחים , שם יבצעו הערכה מדוקדקת של הסיכון . 
ניתן ומומלץ לערוך בדיקות שגרתיות לגילוי מוקדם לאנשים בסיכון גבוה לחלות , לרוב באמצעות קולונסקופיה מלאה ( ראה בהמשך ) . 
החולים במחלה גנטית נדירה בשם התרבות פוליפים בלוטית משפחתית ( FAP ) , אשר מאופיינת בגידולים שפירים ( פוליפים ) במערכת העיכול ובעיקר במעי הגס , נתונים בסיכון גבוה יותר לחלות בסרטן המעי הגס . 
גם אנשים עם הסטוריה ארוכה של דלקת כיבית של המעי הגס , מחלה של ריפוד המעי נתונים בסיכון גבוה יותר ללקות בסרטן המעי הגס . 
לכתבה מקיפה בדוקטורס על סרטן המעי הגס - לחצו כאן . 
פורסם לראשונה בתאריך 21 - 5 - 2006 
