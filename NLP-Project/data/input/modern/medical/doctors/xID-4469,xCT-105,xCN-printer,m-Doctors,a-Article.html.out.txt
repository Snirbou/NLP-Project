בניצחון משפטי יקר - שוב בעניין השימוש בוויוקסענק התרופות , Merck , יכולה הפעם לנשום לרווחה . 
זאת , לאחר שבית משפט פדראלי בניו - אורלינס פסק לטובת החברה בדחותו את טענת התביעה , כי שימוש קצר מועד בתרופת הוויוקס מילא תפקיד במותו של תושב פלורידה ב - 2001 . 
יצויין כי רק לפני מספר חודשים אולצה החברה לשלם פיצויי עתק בסך רבע מיליארד דולר לאלמנה שבעלה נפטר מהתקף לב בעקבות שימוש בתרופה המיועדת לטיפול בתסמינים של דלקת פרקים ניוונית , ולטיפול בכאבים ( ראו הרחבה בהמשך ) . 
החלטת המושבעים מאשרת כי אין כל הוכחה מדעית או רפואית המצביעה על כי שימוש קצר מועד בויוקס מעלה את הסיכון להתקף לב ותרם באיזושהי דרך למותו המצער של ריצ'ארד אירוין , אמר עוד פיליפ בק , הפרקליט המוביל של Merck . 
מר אירוין נטל ויוקס פחות מחודש ימים . 
הוא סבל מריבוי סיכונים ארוכי טווח להתקף לב ובכללם עורקים חסומים בחלקם . 
מר אירוין היה סובל מהתקף הלב באותו הזמן בין אם נטל ויוקס ובין אם לאו . 
זוהי פסיקה מספקת רצון ל Merck , אמר קנת' פרייזר , סגן נשיא בכיר והיועץ המשפטי של Merck . 
מושבעים בבתי דין פדראלים ומדינתיים בארהב דחו תיאוריות מופרכות על שימוש קצר מועד בויוקס והחליטו כי החברה פעלה באחריות ובאופן נאות כאשר סיפקה מידע ל–FDA ולקהילה הרפואית . 
פרייזר הוסיף : העובדה נשארת כי התקפי לב הם גורם עיקרי למוות בארהב ולהם גורמים מרובים . 
יהיה קשה לכל תובע להוכיח כי ויוקס גרם להתקף לב לאדם מסוים . 
כאמור , לפני מספר חודשים פסק בית המשפט בטקסס , באופן תקדימי , על פיצויי עתק בסך רבע מיליארד דולר לאלמנה שבעלה רוברט ארנסט נפטר בשנת 2001 . 
זאת , לאחר שלקה בהפרעת קצב בלבו ומת מהתקף לב בעקבות שימוש בוויוקס באופן קבוע . 
פסק הדין הסתמך בין השאר על תוצאות מחקר רחב היקף שנערך לפני כשנה וגילה כי ויוקס מגבירה את הסיכון להתקפי לב ושבץ מוחי , וכי חולים שנטלו את התרופה מעבר ל - 18 חודשים היו בסיכון גבוה יותר לפתח התקף לב או שבץ מוחי בהשוואה לחולים שנטלו תרופה נוגדת דלקת אחרת ( נאפרוקסן ) , וכן בהשוואה לחולים שנטלו כדור דמי ( אינבו ) . 
בעקבות זאת החליט ענק התרופות 'מרק' להפסיק את ייצור התרופה ולהורידה מהמדפים , העניין עורר רעש תקשורתי כלל עולמי ופחד כנל . 
התרופה הידועה בשמה רופקוקסיב , שייכת לקבוצת נוגדי דלקת לא סטרואידיים מהדור החדש ( מעכבי COX 2 סלקטיביים ) . 
היא משמשת לטיפול אקוטי וכרוני בתסמינים של דלקת פרקים ניוונית , ולטיפול בכאבים . 
נראה שתרופה זו גורמת לפחות תופעות לוואי במערכת העיכול בהשוואה לנוגדי דלקת לא סטרואידיים מהדור הישן . 
אנשים הרגישים לנוגדי דלקת לא סטרואידיים אחרים או לאספירין צריכים להימנע מנטילת תרופה זו , וחולי אסתמה צריכים להזהר בשימוש בה . 
במרק , כאמור , יכולים לחכך הפעם את ידיהם בהנאה , אבל לקחת בחשבון כי המזל , או נכון יותר לומר הפסיקה , תהיה לרעתם כפי שארע לפני כשנה . 
בואו לדבר על זה בפורום תרופות ורוקחות - תמיכה , בפורום משפט ורשלנות רפואית ובפורום רפואה ומשפט פורסם לראשונה בתאריך 21 - 2 - 2006 
