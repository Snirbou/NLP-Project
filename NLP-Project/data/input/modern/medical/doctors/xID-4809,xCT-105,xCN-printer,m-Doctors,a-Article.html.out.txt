עקיצת דבורים וצרעותסימנים ותופעות לעקיצת דבורה : התאדמות מקום העקיצה , התנפחות , כאב והתחממות המקום . 
מרבית הנעקצים יחושו רק נפיחות וכאב , מלבד אלו שאלרגיים לעקיצת דבורה , שזקוקים לטיפול רפואי . 
כיצד למנוע ולטפל : - כשנתקלים בדבורה , יש להימנע מתזוזות ותנועות מהירות , ולהתרחק מהמקום בזהירות . 
- בגדים צבעוניים עלולים למשוך דבורים וצרעות . 
- בשמים מסוימים עלולים למשוך דבורים וצרעות . 
- מומלץ ללבוש במידת האפשר בגדים ארוכים ביציאה לטבע . 
- בחיק הטבע אין להתיישב ליד אוכל זרוק ובקרבת פחי אשפה פתוחים . 
- דבורים פועלות בעיקר לפי חוש הריח , לכן דברי מתיקה , ובעיקר כאלו נוזליים מהווים מקור משיכה עבורם . 
- ניתן להוציא את העוקץ עי גירוד האזור עם החלק הקהה ( לא החד ) של סכין או אפילו עם הקצה של כרטיס אשראי . 
כך ניתן להוציא את העוקץ מבלי לסחוט את שק הארס שמחובר אליו לעתים . 
לא מומלץ להשתמש בפינצטה או בלחיצה משני הצדדים . 
- ניתן לשים קומפרסים קרים להרגעת אזור העקיצה . 
אם אין תגובה אלרגית התופעות יחלפו תוך מספר שעות וההתייחסות צריכה להיות כמו אל עקיצת יתוש . 
עקיצות יתושיםכשמדברים על עקיצות יתושים מתכוונים בעצם ליתושות הנקבות , שהן אלה שעוקצות ומשאירות אחריהן חומר דמוי ארס הגורם לתופעה של נפיחות וגרד . 
היתושה עוקצת בעלי דם חם , כולל בני האדם , לשם השגת חלבון מתאים להתפתחות הביצים . 
הגרד שאנו חשים לאחר העקיצה הוא תגובת הגוף לחלבון או ארס המוחדר לגופנו , והוא זה שיוצר את התגובה האלרגית והתגובה הדלקתית המקומית . 
לרוב , אם לא מגרדים את העקיצה היא תחלוף תוך מספר שעות , אך במידה והילד מגרד את העקיצה הוא מחדיר באמצעות הציפורניים חיידקים הגורמים לזיהום משני והופעה של פצעים מוגלתיים הדורשים תקופת החלמה ממושכת ועלולים אף להסתבך עד כדי הגעה לאשפוז בביהח . 
במקרים מסוימים , בעיקר אצל ילדים , הנפיחות יכולה להיות משמעותית ביותר , במיוחד אם היא נעשית באזורים רגישים כגון : העיניים , השפתיים ועוד . 
כיצד למנוע ולטפל : - יש לסגור את כל החלונות לפני רדת החשיכה והפעלת המזגן . 
כך ניתן למנוע חדירת יתושים שלרוב מתחילים את פעילותם עם רדת החשיכה בחיפוש אחר מקור של אור וחום . 
- ניתן להתקין רשתות על החלונות ופתחי הבתים . 
- במידה וקיימים מקורות מים עומדים כמו שלולית או ברז מטפטף , יש לדאוג לייבוש המקום שכן זהו מקום ההטלה של היתושות . 
במידה שיש מטרדים סביבתיים גדולים , יש לפנות לרשות המקומית לצורך ריסוס כללי . 
- ניתן למרוח חומרים דוחי יתושים הנמכרים כתרסיס או רולר נוזלי על האיברים החשופים ועל הבגדים . 
ניתן להשתמש גם בתכשירים דוחי יתושים בצורת טבליות או נוזל המחובר לחשמל המפיץ את החומר הדוחה את כניסת היתושים לחדר . 
- להרגעה מהירה של העור המגורה ולהקלה על הגירוד מומלץ להשתמש בפניסטיל ג'ל . 
- במידה ונוצר זיהום במקום העקיצה , יש להתייעץ עם הרופא המטפל לגבי שימוש במשחה אנטיביוטית . 
מדוזותמדי שנה נוחתות בחופי ישראל כמיליארד מדוזות . 
כולנו מכירים את התחושה המכאיבה של פגיעת הארס של המדוזה . 
השפעת הארס נעה בין גירוי או פריחה קלה ועד לפגיעה קשה יותר - תלוי במין המדוזה ובמקום הפגיעה . 
הפגיעה מתבטאת בעיקר בצריבה המלווה בפסים או בכתמי אדמומיות המופיעים על פני העור . 
גם מדוזה מתה שנסחפה אל החוף עלולה לצרוב , בגלל הארס הפעיל מספר שעות לאחר מות המדוזה . 
ישנם כ - 200 מינים של מדוזות בעולם , חלקן קטלניות . 
בגלל שקיפותה וקוטרה הזעיר קשה להבחין במדוזה , אך זרועות הצייד שלה מגיעות לאורך 5 מטרים , והיא נחשבת לאחד מבעח הארסיים בעולם . 
מקור המדוזה באוסטרליה . 
כיצד לטפל : - יש להסיר בתנועת הרמה ( רצוי עם מקל ) את המדוזה או פיסת הרקמה שנצמדה לגופכם . 
אסור לגרד את הרקמה , מאחר שזה יכול להפעיל תאים צורבים נוספים . 
- יש לשטוף את האזור היטב במי ים כדי להסיר את השאריות שנותרו על העור . 
אין לשטוף במים מתוקים , מאחר שהם גורמים לתאים להפריש את הארס המצוי בבלוטות . 
אין לשפשף בחול מאחר שכך רק עוזרים לרעל להיכנס אל מתחת לעור . 
- מומלץ לשטוף את האזור שנפגע בחומץ . 
החומר הצורב הוא חלבון והחומצה מפרקת אותו . 
- ותמיד אפשר ללכת לבריכה במקום לים ... 
.. 
. 
בואו לדבר על זה בפורום אינטגרטיבי לרפואת עור , אסתטיקה וקוסמטיקה טבעית . 
ובפורום מחלות זיהומיות . 
פורסם לראשונה בתאריך 22 - 6 - 2006 
