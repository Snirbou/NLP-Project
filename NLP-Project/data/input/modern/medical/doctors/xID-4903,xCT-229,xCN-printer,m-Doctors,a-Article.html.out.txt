מחקר חדש של בית הספר לבריאות הציבור באוניברסיטת קליפורניה , קובע כי עישון ההורים מעלה את הסיכון לחלות בסרטן הדם בקרב ילדיהם . 
במחקר שנמשך שבע שנים , נבדקו ונחקרו 327 ילדים , אשר חלו בסרטן הדם מסוג לוקמיה לימפובלסטית חריפה ( ALL ) או בסרטן הדם מסוג לוקמיה מיילואידית חריפה ( AML ) , וכן נבדקו 416 ילדים בריאים . 
במהלך המחקר נאספו נתונים על עישון ההורים , לפני שהביאו ילדים לעולם וגם לאחר מכן . 
מניתוח תוצאות המחקר עולה כי עישון האב לפני היריון האם מעלה את הסיכון של הילד שנולד לחלות ב - AML כמעט פי ארבעה ואת הסיכון לחלות ב - ALL ב - 30 % . 
הסיכון של הילד לחלות ב - ALL נמצא גבוה ביותר , כאשר האב עישן לפני ההיריון של האם , כאשר האם עישנה לאחר ההיריון והולדת הילד וכשהילד נחשף לעישון פסיבי . 
מסקנות המחקר הוכיחו כי עישון הורים לפני הריון , לאחריו , במהלכו וחשיפת הילד לעישון פסיבי מעלים את הסיכון של הילד לחלות בסרטן הדם . 
המחקר פורסם בגיליון האחרון של כתב העת המדעי האמריקאי לאפידמיולוגיה . 
בתוך כך נודע כי במחקר חדש נוסף של מרכז הסרטן באוניברסיטת מינסוטה התגלו נתונים המצביעים על תוצאות הרסניות נוספות של עישון הורים בקרבת ילדם . 
במחקר נבדקו דגימות שתן מ - 144 תינוקות ונמצא כי אצל 47 % התגלה חומר כימי מסרטן ( NNAL ) , הנוצר בגוף האדם רק כאשר נחשפים לחומר המסוכן הנקרא NNK , הנמצא בעשן הסיגריות . 
רמת החומר שנמצאה במחקר הייתה גבוהה בהשוואה למחקרים דומים בעבר . 
עובדות נוספות על עישון בזמן הריון • הימנעות מעישון היא אחת ההמלצות החשובות ביותר של האגודה למלחמה בסרטן , עבור נשים בהריון . 
מחקרים מוכיחים מעל לכל ספק , כי אישה המעשנת בתקופת ההיריון פוגעת הן בבריאותה והן בבריאות תינוקה , ואף מסכנת את חייה . 
לכן , נשים הרות אשר מעשנות נמנות עם קבוצת הסיכון הגבוה בזמן ההיריון . 
• מנתוני האגודה למלחמה בסרטן עולה כי בעשן הסיגריות קיימים כ - 4,000 כימיקלים , כ - 43 מביניהם הוכחו כמסרטנים . 
בכל פעם שאישה בהריון שואפת את עשן הסיגריה לריאותיה , היא מחדירה לתוך זרם הדם שלה ושל העובר שברחם את החומרים הרעילים שבסיגריה , אשר פוגעים בהתפתחותו התקינה של העובר . 
העישון גורם לפגיעה בתפקודים חיוניים של העובר , כגון : עלייה בקצב פעימות הלב ולחץ הדם והפחתה בתנועות הנשימה . 
נצפו אף בשכיחות גבוהה יחסית מומים , כמו שפה וחיך שסועים , מומי לב ועוד . 
• מנתוני האגודה למלחמה בסרטן עולה כי נשים המעשנות במהלך הריונן יולדות לרוב תינוקות , שמשקלם בזמן הלידה נמוך מאשר היה לו לא היו מעשנות , דבר שעלול להשפיע באופן שלילי על מידת התפתחותו הכללית של התינוק ועל מצב בריאותו . 
בקרב נשים בקבוצה זו יש גם יותר מקרים של לידה בטרם עת , הריון מחוץ לרחם , לידת תינוק מת ומקרי מוות של תינוקות זמן קצר לאחר הלידה . 
• כמו כן , על פי מחקרים שנאספו באגודה למלחמה בסרטן , קיים קשר בין עישון האם במהלך ההיריון לבין הסיכוי של ילדיה לחלות במחלות דרכי הנשימה , בין הסיכוי שהם בעצמם יהפכו למעשנים , ואף בין הישגיהם בלימודים . 
• עישון בזמן ההנקה גם הוא מזיק לבריאות התינוק , העלול לספוג כמות של ניקוטין היכולה לפגוע בבריאותו . 
מהו עישון פסיביעישון פסיבי , המכונה גם עישון כפוי או עישון סביבתי , מתרחש כאשר אדם שאינו מעשן שואף לריאותיו עשן מסיגריות או מוצרי טבק אחרים שמעשנים אחרים , הנמצאים בקרבתו . 
העשן הנפלט לחלל האוויר מאזור הבעירה של הסיגריה ומפיו או אפו של המעשן , מכיל כמות כימיקלים דומה להרכב העשן שהמעשן עצמו שואף לריאותיו , על אף העובדה שהעשן נמהל באוויר הפתוח . 
הנמצאים בקרבת מעשנים , נאלצים לשאוף לקרבם את העשן בדומה למעשנים עצמם , ובכך הופכים בעצמם , כביכול , למעשנים . 
מהם נזקי העישון הפסיביעשן הסיגריה בעל הצבע התכלכל מכיל כ - 4,000 כימיקלים שונים , בהם כ - 350 חומרים רעילים שהשפעתם ניכרת במערכות גוף שונות . 
כ - 43 מהם הוכחו כמסרטנים . 
כל אלו נשאפים לריאותיו של המעשן הפסיבי , ובכך עישון פסיבי גורם לנזקים בריאותיים דומים לנזקי העישון האקטיבי . 
מחקרים שנערכו בעולם הוכיחו כי בגוף המעשן הפסיבי נספגים בגוף חומרים מסרטנים בדומה לאלו הנספגים בגופם של המעשנים . 
העישון הפסיבי בטווח הקצר גורם לגירוי בעיניים , לכאב ראש , לבחילה ולסחרחורת . 
שיעור התחלואה מסרטן הריאה וממחלות לב בקרב אנשים שאינם מעשנים החיים עם בני זוג מעשנים , גבוה בכ - 25 % מאנשים שבני זוגם אינם מעשנים . 
מנתוני ארגון הבריאות העולמי מסתבר שישנה עלייה של כ - 25 % בסיכון לחלות בסרטן ריאות ואוטם שריר הלב , אצל המעשנים הפסיביים . 
מחקר חדש שנערך בבתי חולים בלונדון ותוצאותיו נודעו ביוני 2004 קובע כי הסכנה ללקות במחלות לב ועורקים כתוצאה מעישון פסיבי אף כפולה ומוערכת בכ - 60 % - 50 % . 
נדרשים מחקרים נוספים וארוכי טווח על מנת לקבוע את האחוז המדוייק . 
עישון פסיבי מסוכן יותר לחולי סרטןעישון פסיבי עלול להאיץ צמיחה של גידולים סרטניים על ידי זירוז יצירת כלי דם חדשים בגידול , ולכן הוא מסוכן פי כמה וכמה לחולי סרטן . 
עובדות על עישון פסיבי • מדי שנה מתים בישראל כ - 1,500 איש כתוצאה מחשיפה לעישון פסיבי , הגורם למחלות כגון : סרטן הריאה , סרטן הלוע , סרטן הגרון , סרטן המעי הגס , סרטן שלפוחית השתן , סרטן הכליה , סרטן הלבלב , סרטן צוואר הרחם וכן למחלות לב , שבץ מוחי , מוות פתאומי ועוד . 
• על פי הסוכנות האמריקאית להגנת הסביבה , ה - EPA , מדי שנה נפטרים בארהב כ - 40,000 איש כתוצאה ממחלות לב הנגרמות מעישון פסיבי . 
כיצד נוצר סרטן כתוצאה מעישון פסיביעשן הטבק מכיל כאמור 43 חומרים כימיים העלולים לגרום לסרטן , בניהם , למשל , הציאניד אמוניה , פחמן חד חמצני ועוד . 
הגירוי הראשון ליצירת סרטן מתבטא בפגיעה בזרזים ( אנזימים ) חלבונים שבגרעין התא . 
אלה מפקחים על התגובות הכימיות המתרחשות בתוך התא , ואם פעולתם הופרעה - מתחילים התאים להתרבות בצורה בלתי מבוקרת . 
בשלב זה , השינוי עדיין אינו סרטני אך אם הגירוי נמשך , חלים שינויים בלתי הפיכים בחומר העיקרי המצוי בכרומוזומים של התא , הדי.אן.אי . 
במצב זה , הסרטן הוא עובדה קיימת . 
הסרטן מתחיל בתא בודד , המתחלק שוב ושוב , עד שנוצר גוש תאים סרטניים במקום בו התרחשו השינויים הממאירים הראשוניים בתא . 
בהמשך עלול הסרטן להתפשט לאיברים נוספים בגוף . 
נזקי העישון הפסיבי לילדיםהעישון הפסיבי מסוכן ביותר לילדים ולתינוקות . 
ריאותיהם של ילדים ניזוקות מהעישון הפסיבי , וילדים להורים מעשנים נמצאים בסיכון גבוה יותר מילדים אחרים לכך שיתפתחו אצלם מחלות נשימתיות , כגון דלקת ריאות ודלקת הסמפונות . 
על פי הסוכנות האמריקאית להגנת הסביבה , ה - EPA , ריאותיהם של ילדים החשופים לעישון פסיבי , מתפקדות באופן לקוי והם סובלים משיעול וכחכוח . 
כמו כן , הם עלולים לסבול מאסטמה , ברונכיטיס , דלקת ריאות , וזיהומים בדרכי הנשימה ובאוזניים . 
בקרב תינוקות , עישון פסיבי גם עלול לגרום למות עריסה . 
ילדים להורים מעשנים מצויים בסיכון גבוה יותר להתפתחות גידולים במוח . 
כמו כן , ילדים שהם כבר חולי אסטמה נמצאים בסיכון גבוה במיוחד בעת חשיפה לעישון פסיבי ומצבם מחמיר . 
כתוצאה מעישון פסיבי מתפתחות תופעות כמו גירוד בעיניים , באף ובגרון , שיעול מתמיד , השפעות על מערכת כלי הדם המובילים ללב , כמו גם התפתחות של נוזל באוזן התיכונה , מצב המצריך לעיתים ניתוח . 
השפעות העישון על ילדים מתמשכות מעבר לילדות ומתבטאות בהפחתה בגדילה ובפגיעה בהישגים בלימודים . 
ילדים הנחשפים בבית לעשן סיגריות סובלים מריכוזים נמוכים יותר בדם של ויטמין C , לעומת ילדים במשפחות בהם לא מעשנים . 
נזקי העישון הפסיבי לעוברים של נשים מעשנותנשים המעשנות בתקופת הריונן יולדות לרוב תינוקות שמשקלם בזמן הלידה נמוך משל תינוקות לאמהות שאינן מעשנות . 
למשקל לידה נמוך עלולה להיות השפעה שלילית על מידת ההתפתחות הכללית של התינוק . 
ממצאים חמורים עוד יותר מראים כי בקרב נשים הרות מעשנות יש יותר מקרים של לידת תינוק מת או הפלות . 
שיעור הלידות בטרם עת ( לידת פג ) גדול פי שניים עד שלושה בקרב נשים מעשנות מאשר אצל לא מעשנות , ומקרי מוות בעריסה גבוהים יותר בקרב תינוקות להורים מעשנים . 
כמו כן , התפקודים החיוניים של העובר עלולים להיפגע והוא עלול לסבול מעליית קצב הלב ולחץ הדם , עליה בהמוגלובין העוברי , הפחתה בתנועות הנשימה ועוד . 
כמו כן , קיימת שכיחות גבוהה להיווצרות מומים , שמקורם בפגם במערכת העצבים , שפה וחיך שסועים , ואף מומי לב ומומים במערכות העיכול . 
הוכח גם כי כמויות מסוימות של ניקוטין חודרות לחלב האם של האישה המעשנת , ובהנקה עלול התינוק לספוג כמות של ניקוטין שיש בה כדי לפגוע בבריאותו . 
ריכוז הניקוטין בחלב האם גבוה פי 3 מריכוזו בדם . 
בואו לדבר על זה בפורום סרטן ריאה , בפורום המטולוגיה ובפורום גמילה מעישון . 
פורסם לראשונה בתאריך 25 - 7 - 2006 
