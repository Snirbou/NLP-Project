פסח הוא חג בעייתי במיוחד לחולי הסוכרת , הנאלצים לתמרן בין ארוחות עתירות פחמימות , לבין הצורך לשמור על איזון רמות הסוכר בדם . 
ליטל לוי סמואל , דיאטנית קלינית במרכז הסוכרת גפן מדיקל , מייעצת איך לעקוף בשלום את מוקשי המצות והכופתאות.חג הקלוריות והפחמימותמתקפת הקלוריות ( והפחמימות ) , אשר מתחילה בליל הסדר ונמשכת בארוחות הרבות לאורך כל ימי החג , הופכת את פסח לחג בעייתי לכל שומרי המשקל ולחולי הסוכרת במיוחד , מכיוון שעליהם לשמור על איזון של רמות הסוכר בדם . 
מכה נוספת - שתייהבנוסף למאכלים המסורתיים , פסח הוא החג היחיד , בו שתייה של ארבע כוסות יין או מיץ ענבים מתוק , נחשבת כמצווה . 
חשוב לזכור , שכל כוסית מיץ ענבים עשירה מאוד בסוכרים פשוטים , הנספגים במהירות בדם ומזניקים את רמות הסוכר . 
יין הקידוש המתוק מכיל אפילו כמות גדולה יותר של סוכר , בנוסף לאלכוהול , ולכן רצוי להסתפק בלגימה אחת . 
לגבי שאר סוגי השתייה במהלך הארוחה רצוי שתהיה דלת קלוריות : מים עם קוביות קרח , עלי מנטה ופלחי לימון בכד שקוף , יהוו משקה מרווה וקישוט צבעוני לשולחן החג . 
טיפים לתזונה נכונה בחגהנה מספר טיפים לתזונה נכונה בפסח , שיעזרו לסוכרתיים שבינינו לשמור על האיזון של רמות הסוכר בדם וגם על המשקל : • אין להגיע לארוחת החג מורעבים . 
בדרגת רעב גבוהה מדי , עלולים לאבד את השליטה ולאכול ללא כל בקרה . 
• יש לצמצם ככל הניתן בצריכת המצות ולא להתייחס אליהן כאל תוספת הכרחית לארוחה . 
אוכלי קטניות יכולים להמיר מצה אחת ב - 4 - 5 פריכיות אורז . 
• חשוב להקפיד על שתייה מרובה - לפחות שמונה כוסות מים או משקאות ללא סוכר ביום . 
• יש להימנע מצריכות חטיפים ופיצוחים בין הארוחות ובעיקר להמעיט בעוגות ובעוגיות עתירות השומן של פסח . 
• מומלץ לשתות יין יבש או חצי יבש ( 95 קלוריות לכוס ) , על פני יין אדום מתוק ( 170 קלוריות לכוס ) . 
• כדאי להרבות בצריכת ירקות טריים ומבושלים בכל ארוחה . 
• יש לנצל את הימים המתאימים לא רק לארוחות ממושכות , אלא גם לטיולים משפחתיים בחיק הטבע או לפעילות ספורטיבית . 
חישוביםמצה רגילה : 140 קקל , 32 גרם פחמימות ליחידה . 
מצה קלה : 100 קקל , 20 גרם ליחידה . 
חרוסת : כ - 50 קקל ו - 5 - 8 גרם פחמימות לכף . 
מרור : אפשר לאכול חופשי , ללא הגבלה . 
1/2 ביצה : 40 קקל , ללא פחמימות . 
תפוח - אדמה אפוי בינוני : 100 קקל , 20 גרם פחמימה . 
2 כופתאות ומרק : 220 קקל . 
עוגית קוקוס / בוטנים : 100 קקל ליחידה , עתירות שומן . 
כוסית מיץ ענבים : 80 קקל , 20 גרם פחמימה . 
פרוסת עוגה של פסח : לפחות 250 קקל ( בפרוסה דקה ) , 30 - 40 גרם פחמימה . 
מנת גפילטע פיש : 100 - 150 קקל , דל פחמימות אם לא מוסיפים סוכר . 
בואו לדבר על זה בפורום סוכרת ובפורום תזונה טבעית . 
