הנוגע בכובד העליון, ובכובד התחתון, ובנירין, ובקירוס, ובחוט שהעבירו על גבי ארגמן, ובעירה שאינו עתיד להחזירה--טהור; בנפש המסכת, ובשתי העומד, ובכפול שהעבירו על גבי ארגמן, ובעירה שהיא עתידה להחזירה--טמא. הנוגע בצמר שעל העימה, באשוויה--טהור. הנוגע בפיקה--עד שלא פירעה, טמא; משפירעה, טהור. 

הנוגע בעול, ובקטרב, ובעין, ובעבות, אפילו בשעת מלאכה--טהור; בחרב, ובבורך, וביצול--טמא. בעין של מתכת, ובלחיים, ובעיראין--טמא; רבי יהודה מטהר בלחיים, שאינן עשויין אלא לרבות את העפר. 

הנוגע ביד מגירה, מכאן ומכאן--טמא. בחוט, ובמשיחה, באמה, ובסניפין, ובמכבש של חרש, ובקושטנית--טהור; רבי יהודה אומר, אף הנוגע במלבן של מסר הגדול, טהור. הנוגע ביתר ובקשת--אף על פי מתוחה, טהור. מצודת האישות, טהורה; רבי יהודה אומר, כל זמן שהיא מתוחה, חיבור. 

