החובל בחבירו חייב לשלם לו חמשה דברים , נזק וצער ורפוי ושבת ובושת , וחמשה דברים אלו כולן משתלמים מן היפה שבנכסיו כדין כל המזיקין . 
נזק כיצד , שאם קטע יד חבירו או רגלו רואין אותו כאלו הוא עבד נמכר בשוק כמה היה יפה וכמה הוא יפה עתה ומשלם הפחת שהפחית מדמיו , ש נ' + שמות כ"א prefix=כ " ד , ויקרא כד כ + עין תחת עין , מפי השמועה למדו שזה שנאמר תחת לשלם ממון הוא . 
זה שנאמר בתורה כאשר יתן מום באדם כן ינתן בו אינו לחבול בזה כמו שחבל בחבירו אלא שהוא ראוי לחסרו אבר או לחבול בו כמו שעשה ולפיכך משלם נזקו , והרי הוא אומר + במדבר ל"ה prefix=ל " א + ולא תקחו כופר לנפש רוצח , לרוצח בלבד הוא שאין כופר אבל לחסרון איברים או לחבלות יש כופר . 
וכן זה שנאמר בחובל בחבירו ומזיקו לא תחוס עינך שלא תחוס בתשלומין שמא תאמר עני הוא זה ושלא בכוונה חבל בו ארחמנו לכך נאמר לא תחוס עינך . 
ומנין שזה שנאמר באיברים עין תחת עין וכ ו' תשלומין הוא , שנאמר + משפטים כ"א prefix=כ " ה + חבורה תחת חבורה ובפירוש נאמר וכי יכה איש את רעהו באבן או באגרוף וגו ' רק שבתו יתן ורפא ירפא , הא למדת שתחת שנאמר בחבורה תשלומין , והוא הדין לתחת הנאמר בעין ובשאר איברים . 
אע"פ שדברים אלו נראים מענין תורה שבכתב כולן מפורשין הן מפי משה מהר סיני וכולן הלכה למעשה הן בידינו וכזה ראו אבותינו דנין בבית דינו של יהושע ובבית דינו של שמואל הרמתי ובכל בית דין ובית דין שעמדו מימות משה ועד עכשיו . 
ומניין שמזיק חבירו חייב בצער בפני עצמו שהרי נאמר באונס + דברים כ"ב prefix=כ " ט + תחת אשר ענה והוא הדין לכל המצער את חבירו בגופו שהוא חייב לשלם דמי הצער . 
ומניין שהוא חייב בשבת בפני עצמו ורפוי בפני עצמו שנאמר + שמות כ"א י"ט + רק שבתו יתן ורפא ירפא . 
ומניין שהוא חייב בבושת בפני עצמה שהרי נאמר + דברים כ"ה י"א + ושלחה ידה והחזיקה במבושיו וקצותה את כפה בכלל דין זה קנס המבייש . 
אינו חייב על הבושת עד שיהיה מתכוין ש נ' ושלחה ידה אבל המבייש חבירו בלא כוונה פטור לפיכך ישן וכיוצא בו שבייש פטור . 
אדם מועד לעולם בין שוגג בין מזיד בין ער בין ישן בין שכור אם חבל בחבירו או הזיק ממון חבירו משלם מן היפה שבנכסיו . 
במה דברים אמורים שהישן חייב לשלם בשנים שישנו כאחד ונתהפך אחד מהן והזיק את חבירו או קרע בגדו אבל אם היה אחד ישן ובא אחר ושכב בצדו זה שבא באחרונה הוא המועד ואם הזיקו הישן פטור , וכן אם הניח כלי בצד הישן ושברו הישן , פטור שזה שהניחו הוא המועד שפשע . 
מי שנפל מן הגג ברוח מצויה והזיק חייב בארבעה דברים ופטור מן הבושת , נפל ברוח שאינה מצויה חייב בנזק בלבד ופטור מארבעה דברים , ואם נתהפך חייב בכל אף בבושת , שכל המתכוין להזיק אע"פ שלא נתכוון לבייש חייב בבושת . 
שנים שחבלו באחד כאחת שניהם חייבין ומשלשין ביניהן , היה אחד מתכוין ואחד שאינו מתכוין זה שאינו מתכוין פטור מן הבושת . 
המתכוין לבייש את הקטן ובייש את הגדול נותן לגדול דמי בשתו של קטן , נתכוון לבייש את העבד ובייש את בן חורין נותן לבן חורין דמי בשתו של עבד . 
היתה אבן מונחת לו בחיקו בין שלא הכיר בה מעולם בין שהכיר בה ושכחה ועמד ונפלה והזיקה חייב בנזק בלבד ופטור מארבעה דברים , וכן אם נתכוון לזרוק שתים וזרק ארבע והזיק או שהזיק כשהוא ישן חייב בנזק בלבד ופטור מארבעה דברים . 
המזיק את חבירו בכוונה בכל מקום חייב בחמשה דברים , ואפילו נכנס לרשות חבירו שלא ברשות והזיקו בעל הבית חייב , שאע"פ שיש לו רשות להוציאו אין לו רשות להזיקו , אבל אם הוזק זה שנכנס בבעל הבית הרי בעל הבית פטור , ואם הוזק בו בעל הבית חייב מפני שנכנס שלא ברשות , היו שניהם ברשות או שניהם שלא ברשות והוזקו זה בזה שניהם פטורין . 
המבקע עצים ברשות הרבים ופרח עץ מהן והזיק ברשות היחיד , או שבקע ברשות היחיד והזיק ברשות הרבים , או שבקע ברשות היחיד והזיק ברשות היחיד אחרת , או הנכנס לחנותו של נגר בין ברשות בין שלא ברשות ונתזה בקעת וטפחה על פניו , בכל אלו חייב בארבעה דברים ופטור מן הבושת . 
כשם שאומדין למיתה כך אומדין לנזקין , כיצד , הרי שהכה חבירו בצרור קטן שאין בו כדי להזיק או בקיסם של עץ קטן וחבל בו חבל שאין חפץ זה ראוי לעשותו הרי זה פטור ש נ' + שמות כ"ט י"ב + באבן או באגרוף דבר הראוי להזיק , אבל חייב הוא בבושת בלבד שאפילו רקק בגופו של חבירו חייב בבושת . 
לפיכך צריכין העדים לידע במה הזיק ומביאין החפץ שהזיק בו לבית דין עד שאומדין אותו ודנין עליו , ואם אבד החפץ ואמר החובל לא היה בו כדי להזיק וכמו אנוס אני , והנחבל אומר היה בו כדי להזיק , ישבע הנחבל ויטול כמו שיתבאר . 
הברזל אין לו אומד , אפילו מחט קטנה ראויה היא להמית ואין צריך לומר להזיק , הזורק אבן ולאחר שיצאת מתחת ידו הוציא הלה את ראשו מן החלון וקבלה פטור מכלום שנאמר + דברים י"ט ה '+ ומצא את רעהו פרט לממציא את עצמו . 
