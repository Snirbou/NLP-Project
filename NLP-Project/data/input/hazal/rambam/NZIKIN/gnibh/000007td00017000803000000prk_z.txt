השוקל לחבירו במשקלות חסרות מן המשקל שהסכימו עליו בני אותה המדינה , או המודד במדה חסרה מן המדה שהסכימו עליה הרי זה עובר בלא תעשה שנאמר + ויקרא י"ט prefix=ל " ה + לא תעשו עול במשפט במדה במשקל ובמשורה . 
אע"פ שהמודד או השוקל חסר גונב אינו משלם תשלומי כפל אלא משלם לו המדה או המשקל , ואין לוקין על לאו זה מפני שהוא חייב בתשלומין . 
כל מי שמשהה בביתו או בחנותו מדה חסרה או משקל חסר עובר בלא תעשה ש נ' לא יהיה לך בכיסך וגו ' , ואפילו לעשות המדה עביט של מימי רגלים אסור , שאע"פ שאין זה לוקח ומוכר בה שמא יבא מי שאינו יודע שהיא חסרה וימדוד בה , ואין לוקין על לאו זה שהרי אין בו מעשה . 
היו המדות והמשקלות של בני העיר חתומות בחותם ידוע וזו המדה או המשקל החסרים בלא חותם הרי זה מותר לשהותם לשאר תשמישי הבית . 
כיוצא בזה סלע שנפגמה מן הצד לא יעשנה משקל בין משקלותיו ולא יזרקנה בין גרוטותיו ולא יקבנה ויתלנה בצואר בנו שמא יבא אחר ויעשנה משקל , אלא או ישחוק או יחתוך או יקוץ או ישליך לים המלח . 
חסרה ועמדה על מחצה יקיים , עמדה על פחות ממחצה יקוץ על יתר ממחצה יקוץ עד שיעמידנה על מחצה , ואם לא חסרה אלא פחות משתות יקיים לשאת ולתת בה אבל לא למשקל , שכל פחות משתות מוחלין בו רוב האדם במשא ובמתן . 
סלע שנפגמה באמצע אסור למכור אותה להרג או לחרם מפני שמרמין בה את אחרים , אבל נוקבה ותולה אותה בצואר הקטן . 
עושה אדם מדותיו סאה וחצי סאה ורביע סאה וקב וחצי קב ורובע הקב וחצי הרובע ושמין הרובע , אבל לא יעשה קביים שלא תתחלף ברובע הסאה שהוא קב ומחצה . 
וכן במדות הלח עושה הין וחצי הין ושלישית ההין ורביעית ההין ולוג וחצי לוג ורביעית ושמין ואחד משמונה בשמינית , ולא אסרו לעשות שלישית הין ורביעית הין אף על פי שמתחלפין זה בזה הואיל והיו במקדש מימות משה רבינו . 
אחד הנושא ונותן עם ישראל או עם הגוי עובד עבודה זרה אם מדד או שקל בחסר עובר בלא תעשה וחייב להחזיר , וכן אסור להטעות את הגוי בחשבון אלא ידקדק עמו ש נ' + ויקרא כ"ה נ ' + וחשב עם קונהו אע"פ שהוא כבוש תחת ידיך , קל וחומר לגוי שאינו כבוש תחת ידיך , והרי הוא אומר + דברים כ"ה ט"ז + כי תועבת ה' אלהיך כל עושה אלה כל עושה עול מכל מקום . 
וכן במדת הקרקע אם הטעה את חבירו במשיחת הקרקע עובר בלא תעשה ש נ' לא תעשו עול במשפט במדה , במדה זו מדת הקרקע , וכן הוא ענין פסוק זה לא תעשו עול במשפט מדת קרקע ולא במשפט המשקל ולא במשפט המדה אפילו מדה קטנה כמשורה . 
בני חבורה המקפידים זה על זה שהחליפו חלק בחלק או לוה ממנו מאכל והחזיר לו עוברין משום מדה ומשום משקל ומשום מנין ומשום לוין ופורעין ביום טוב . 
המסיג גבול רעהו והכניס מתחום חבירו בתוך תחום שלו אפילו מלוא אצבע , אם בחזקה עשה הרי זה גזלן ואם הסיג בסתר הרי זה גנב , ואם בארץ ישראל הסיג הגבול הרי זה עובר בשני לאוין בלאו של גניבה או של גזילה ובלאו של לא תסיג גבול רעך , ואין חייבין בלאו זה אלא בארץ ישראל ש נ' + דברים י"ט י"ד + בנחלתך אשר תנחל . 
קשה עונשן של מדות יתר מעונשן של עריות שזה בינו לבין המקום וזה בינו לבין חבירו , וכל הכופר במצות מדות ככופר ביציאת מצרים שהיא תחילת הצווי , וכל המקבל עליו מצות מדות הרי זה מודה ביציאת מצרים שהיא גרמה לכל הצוויין . 
