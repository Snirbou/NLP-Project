שור שקשרו בעליו במוסרה ונעל בפניו כראוי ויצא והזיק , אם תם הוא משלם חצי נזק , ואם היה מועד פטור שנאמר ולא ישמרנו הא אם שמרו פטור ושמור הוא זה , וכן אם הזיק בדבר שהוא מועד לו מתחלתו כגון שאכל דברים הראויין לו או שבר ברגלו כדרך הלוכו פטור מלשלם . 
היה מועד לקרן ימין ואינו מועד לקרן שמאל ויצא אחר ששמרו כראוי ונגח בין בקרן ימין בין בקרן שמאל משלם חצי נזק . 
בהמה שחבלה באדם בין בכוונה בין שלא בכוונה , אם תמה היא משלם חצי נזק מגופה ואם מועדת משלם נזק שלם , ופטור מן השבת ומן הבושת ומן הצער ומן הרפוי , שארבעה דברים אלו לא חייבה תורה בהן אלא לאדם שחבל בחבירו אבל בהמתו שחבלה באדם הרי זה כמי שהזיקה ממונו שאינו חייב אלא נזק בלבד . 
לפיכך שורו שבייש פטור ואם בייש הוא בעצמו חייב כמו שיתבאר , ושורו שחבל באביו או באמו או שהדליק גדיש חבירו בשבת חייב בנזקיו ואילו היה הוא בעצמו העושה זה היה פטור מלשלם כמו שיתבאר . 
המכניס שורו לחצר בעל הבית שלא ברשות ונגחו שורו של בעל הבית או נשכו כלבו פטור , ואם נגח הוא שורו של בעל הבית , אם היה תם משלם חצי נזק ומועד משלם נזק שלם כדין הנוגח ברשות הרבים . 
נפל לבור שבחצר זו והבאיש את מימיו , אם הבאיש מיד בשעת נפילה חייב בנזקי המים ואם אחר זמן פטור שהרי נעשה השור תקלה כבור והמים הרי הן ככלים ולא מצאנו בור שחייב בו על הכלים כמו שיתבאר , ואם הכניס ברשות בעל השור פטור , ואם קבל עליו בעל הבית לשמור הרי הוא חייב בנזק השור שנפל לבור . 
הכניס שורו לחצר בעל הבית שלא ברשות והזיק את בעל הבית או שהוזק בו בעל הבית או שחפר בחצר בורות שיחין ומערות , בעל השור חייב בנזקי חצר ובעל חצר חייב בנזקי הבור שהרי עליו לסתמו . 
הזיק בעל הבית את השור , אם הזיקו שלא לדעת פטור שהרי אומר לו למה נכנסת שלא ברשות שלא ידעתי עד ששגגתי בך , ואם הזיקו לדעת חייב נזק שלם מפני שיש לו רשות להוציאו מרשותו אבל להזיקו אין לו רשות . 
שמין לנזקין , כיצד , הרי ששבר כלי של חבירו בין הוא בין בהמתו אין אומרין למזיק קח אתה את הכלי השבור ושלם לזה דמי כליו אלא אומדין כמה פחת הכלי מדמיו ונותן לו כל הפחת אם היה המזיק מועד או חצי הפחת אם היה תם ש נ' + שמות כ"א prefix=ל " ו + והמת יהיה לו לניזק . 
פחת הנבלה על הניזק , ושבח הנבילה חולקין אותו הניזק והמזיק . 
כיצד , שור שוה מאתים שנגחוהו ומת והרי הנבלה שוה בשעת מיתה מאה ובשעת העמדה בדין פחתה והרי היא שוה שמונים , אין המזיק משלם אלא מאה אם היה מועד ואם היה תם משלם לו חמשים מגופו . 
השביחה הנבלה והרי היא שוה בשעת העמדה בדין מאה ועשרים , הרי המזיק משלם לו תשעים אם היה מועד ואם היה תם משלם חמשה וארבעים מגופו וזה הוא ש נ' + שמות כ"א prefix=ל " ה + וגם את המת יחצון שבח המת יחצון . 
שור שוה מאתים שנגח שור שוה מאתים והפחיתו חמשים ובשעת העמדה בדין השביח הניזק והרי הוא שוה ארבע מאות ואלולי הנגיחה שהפחיתו היה שוה שמונה מאות בין שפטמו בין ששבח מאליו אינו נותן לו אלא כשעת הנזק , כחש מחמת המכה בשעת העמדה בדין והרי הפחת שוה מאה נותן לו כשעת העמדה בדין . 
השביח המזיק בשעת העמדה בדין , אם מחמת שפטמו שבח אינו משתלם ממנו אלא מה שהיה שוה בשעה שהזיק ואם מחמת עצמו השביח משתלם חצי נזק ממנו כלו כשעת העמדה בדין . 
על המזיק לטרוח בנבלה עד שממציא אותה לניזק , כיצד , כגון שנפל השור לבור ומת מעלה הנבלה מן הבור ונותנה לניזק ואחר כך שמין לו פחת הנבלה ש נ' + שמות כ"א prefix=ל " ד + כסף ישיב לבעליו והמת יהיה לו מלמד שהוא חייב להשיב את הנבלה ואת הפחת שפחתה מן החי לניזק ואם היה תם חצי הפחת כמו שביארנו . 
