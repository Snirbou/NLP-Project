כמה הוא הכופר , כמו שיראו הדיינין שהוא דמי הנהרג הכל לפי שוויו של נהרג ש נ' + שמות כ"א prefix=ל " ב + ונתן פדיון נפשו ככל אשר יושת עליו , וכופר העבדים בין גדולים בין קטנים זכרים או נקבות הוא הקנס הקצוב בתורה + שמות כ"א prefix=ל " ב + שלשים סלע כסף יפה בין שהיה העבד שוה מאה מנה בין שאינו שוה אלא דינר , וכל המעוכב גט שחרור אין לו קנס הואיל ואין לו אדון שהרי יצא לחירות . 
למי נותנין הכופר , ליורשי הנהרג , ואם המית אשה הכופר ליורשיה מאביה ואינו לבעל , המית מי שחציו עבד וחציו בן חורין נותן חצי הקנס לרבו והחצי ראוי ליתן ואין לו מי יקחנו . 
שור שנגח את האשה ויצאו ילדיה אע"פ שהוא מועד ליגח הבעלים פטורין מדמי ולדות , שלא חייבה תורה בדמי ולדות אלא לאדם . 
נגח שפחה ויצאו ילדיה משלם דמי ולדות , שזה כמי שנגח חמור מעוברת , ואם היה תם משלם חצי דמי ולדות מגופו . 
כיצד שמין אותה , אומדין כמה היתה שוה שפחה זו כשהיתה מעוברת וכמה היא שוה עתה ונותן לבעליה הפחת או חציו , ואם המית את השפחה משלם הכופר הקצוב בתורה בלבד כמו שבארנו . 
שור שנתכוון לבהמה ונגח את האדם אע"פ שאם המיתו פטור כמו שבארנו אם חבל בו חייב בנזק , ואם תם הוא משלם חצי נזק מגופו ואם מועד נזק שלם . 
שור תם שהמית והזיק דנין אותו דיני נפשות ואין דנין אותו דיני ממונות , ומועד שהמית והזיק דנין אותו דיני ממונות וחוזרין ודנין אותו דיני נפשות . 
קדמו ודנוהו דיני נפשות תחלה חוזרין ודנין אותו דיני ממונות . 
ומהיכן משתלם מן השבח שהשביח ברדייתו אחר שנגמר דינו , שכיון שנגמר דינו לסקילה אין לו בעלים שיתחייבו בנזקיו , דנוהו דיני נפשות וברח אין דנין אותו דיני ממונות . 
שור שהמית את האדם והקדישו בעליו אינו קדוש , וכן אם הפקירו אינו מופקר , מכרו אינו מכור , החזירו שומר לבעליו אינה חזרה , שחטו בשרו אסור בהנייה . 
במה דברים אמורים אחר שנגמר דינו לסקילה , אבל עד שלא נגמר דינו לסקילה אם הקדישו בעליו הרי זה קדוש ואם הפקירו הרי זה מופקר ואם מכרו מכור החזירו שומר לבעליו הרי זה מוחזר ואם קדם ושחטו הרי זה מותר באכילה . 
שור שלא נגמר דינו שנתערב בשוורים אחרים כולן פטורין לפי שאין גומרין דינו של שור אלא בפני השור כדין האדם , נגמר דינו ואחר כך נתערב באחרים אפילו באלף כולן נסקלין ונקברין והן אסורין בהנייה כדין בהמה הנסקלת . 
פרה מעוברת שהמיתה את האדם וכן כל בהמה מעוברת שנעברה בה עבירה הרי עוברה כמוה היא ועוברה נגחה היא ועוברה נרבעה . 
נגחה והמיתה ואחר כך נתעברה , אם עד שלא נגמר דינה נתעברה וילדה קודם גמר דין ולדה מותר , ואם ילדה אחר גמר דין ולדה אסור , שהעובר ירך אמו הוא , ואם נתערב ולד זה באחרים כונסין את כולן לכיפה עד שימותו שם . 
שור הנסקל שהוזמו עדיו כל הקודם בו זכה שהרי משנגמר דינו הפקירוהו בעליו , ואם העידו שבעליו רבעוהו והזים את העדים הרי השור לבעליו והקודם ומשכו לא זכה בו , שכיון שהבעל יודע בעצמו שלא חטא ושאלו עידי שקר והרי הוא מיחל להזימם לא הפקיר . 
