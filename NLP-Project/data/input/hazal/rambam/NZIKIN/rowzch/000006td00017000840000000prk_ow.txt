שלשה הם ההורגים בלא כוונה , יש הורג בשגגה והעלמה גמורה וזהו שנאמר בו + שמות כ"א י"ג + ואשר לא צדה ודינו שיגלה לערי מקלט וינצל כמו שביארנו . 
/ הלכות א' ו ב' מאוחדות / . 
ויש הורג בשגגה ותהיה השגגה קרובה לאונס והוא שיארע במיתת זה מאורע פלא שאינו מצוי ברוב מאורעות בני אדם ודינו שהוא פטור מן הגלות ואם הרגו גואל הדם נהרג עליו . 
ויש הורג בשגגה ותהיה השגגה קרובה לזדון והוא שיהיה בדבר כמו פשיעה או שהיה לו להזהר ולא נזהר , ודינו שאינו גולה , מפני שעונו חמור אין גלות מכפרת לו ואין ערי מקלט קולטות אותו שאינן קולטות אלא המחוייב גלות בלבד . 
לפיכך אם מצאו גואל הדם בכל מקום והרגו פטור . 
ומה יעשה זה ישב וישמור עצמו מגואל הדם , וכן כל הרצחנים שהרגו בעד אחד או בלא התראה וכיוצא בהן אם הרגן גואל הדם אין להם דמים , לא יהיו אלו חמורים מההורג בלא כוונה . 
כיצד , הזורק אבן לרשות הרבים והרג , או הסותר כתלו לרשות הרבים ונפלה אבן והמיתה , בין שסתרו ביום בין שסתרו בלילה , הרי זה קרוב למזיד ואינו נקלט מפני שזו פשיעות היא שהרי היה לו לעיין ואחר כך יזרוק או יסתור . 
סתרו לאשפה בלילה אם הרבים מצויין בה הרי זה קרוב למזיד ואינו נקלט ואם אין הרבים מצויין בה כלל הרי זה קרוב לאונס ופטור מן הגלות . 
היתה האשפה עשויה להפנות בה בלילה ואינה עשויה להפנות בה ביום ונקרה אדם וישב שם ונפלה עליו אבן בשעת סתירה ומת הרי זה גולה . 
ואם אחר שנפלה האבן בא זה וישב ונפלה עליו ומת הרי זה פטור מן הגלות . 
וכן הזורק את האבן ואחר שיצאת מידו הוציא הלה את ראשו וקבלה פטור מן הגלות , ש נ' + דברים י"ט ה '+ ומצא את רעהו פרט לממציא עצמו . 
השונא שהרג בשגגה אינו נקלט ש נ' + במדבר ל"ה prefix=כ " ג + והוא לא אויב לו , חזקתו שהוא קרוב למזיד , ואי זהו שונא זה שלא דבר עמו שלשה ימים מפני האיבה , וכן אם נכנס לקרן זוית והמיתו שם בשגגה , או שדחפו בגופו , או שנתכוון לזרוק שתים וזרק ארבע , או שעלה על דעתו שמותר להרוג , או שנתכוון להרוג את זה והרג את זה , אפילו נתכוון להרוג גוי או בהמה ונמצא ישראל , הרי כל אלו קרובין למזיד ואינן נקלטין . 
הנכנס לחצר בעל הבית שלא ברשות והרגו בעל הבית בשגגה פטור מן הגלות , ש נ' + דברים י"ט ה '+ ואשר יבא את רעהו ביער , מה יער שיש רשות לנהרג להכנס לשם אף כל כיוצא בו , לפיכך הנכנס לחנות הנגר שלא ברשות ונתזה בקעת וטפחה לו על פניו ומת פטור מגלות , ואם נכנס ברשות הרי זה גולה . 
מי שהיה דולה את החבית להעלותה לגג ונפסק החבל ונפלה על חבירו והרגתהו או שהיה עולה בסולם ונפל על חבירו והרגו פטור מן הגלות , שזה כמו אנוס הוא שאין זה דבר הקרוב להיות ברוב העתים אלא כמו פלא הוא . 
אבל אם היה משלשל את החבית ונפלה על חבירו והרגתהו , היה יורד בסולם ונפל על חבירו והרגו , היה מעגל במעגלה ונפלה על חבירו והרגתהו , גולה , ש נ' + במדבר ל"ה prefix=כ " ג + ויפל עליו וימת , עד שיפול דרך נפילה , שהרי דרך נפילה מצוי ברוב העתים להזיק ודבר קרוב הוא להיות שהרי טבע הכבד לירד למטה במהרה והואיל ולא זירז עצמו ותיקן מעשיו יפה בשעת ירידה יגלה , וכן כל כיוצא בזה . 
קצב שהיה מקצב והגביה ידו בקופיץ לאחוריו והחזירו לשבר העצם כדרך שהקצבים עושין , כל שימות בהולכה שהיא הגבהה מלפניו וירידה מאחוריו אינו גולה עליו וכל שימות בהחזרה שהיא עלייה מאחוריו וירידה מלפניו גולה , זה הכלל כל שבדרך ירידתו גולה שלא בדרך ירידתו אינו גולה , ואילו בירידה שהיא צורך עלייה אינו גולה . 
כיצד , היה עולה בסולם ונשמטה שליבה מתחת רגלו ונפלה והמיתה פטור מן הגלות , וכן המתכוין לזרוק בצד זה והלכה לה בצד אחר או שהיתה אבן מונחת לו בחיקו ולא הכיר בה מעולם ועמד ונפלה והמיתה וכן הסומא שהרג בשגגה כל אלו פטורין מן הגלות מפני שהן קרובין לאונס . 
היתה אבן בחיקו והכיר בה ושכחה ועמד ונפלה והמיתה גולה , ש נ' בשגגה , מכלל שהיתה לו ידיעה . 
נשמט הברזל מקתו והרג הרי זה גולה , נשמט הברזל מן העץ המתבקע אינו גולה , מפני שאין זה מכחו אלא מכח כחו ונמצא כמו אונס , וכן הזורק אבן לתמר להפיל תמרים ונפלו מן התמרים על תינוק והרגוהו פטור מפני שהן באין מכח כחו , וכן כל כיוצא בזה משאר הסיבות . 
