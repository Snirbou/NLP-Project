כל הורג נפש אדם מישראל עובר בלא תעשה ש נ' + שמות כ' י"ד + לא תרצח , ואם רצח בזדון בפני עדים מיתתו בסייף שנאמר + שמות כ"א כ '+ נקם ינקם , מפי השמועה למדו שזו מיתת סייף , בין שהרג את חבירו בברזל בין ששרפו באש מיתתו בסייף . 
מצוה ביד גואל הדם ש נ' + במדבר ל"ה י"ט + גואל הדם הוא ימית את הרוצח , וכל הראוי לירושה הוא גואל הדם , לא רצה גואל הדם או שלא היה יכול להמיתו או שאין לו גואל דם בית דין ממיתין את הרוצח בסייף . 
האב שהרג את בנו , אם היה לנהרג בן הרי זה הורג אבי אביו מפני שהוא גואל , ואם אין לו בן אין אחד מן האחין נעשה גואל הדם להמית את אביו אלא בית דין ממיתין אותו , ואחד הזכר ואחד הנקבה בגאולת הדם . 
ומוזהרין בית דין שלא ליקח כופר מן הרוצח ואפילו נתן כל ממון שבעולם ואפילו רצה גואל הדם לפטרו שאין נפשו של זה הנהרג קנין גואל הדם אלא קנין הקב"ה , שנאמר + במדבר ל"ה ל"א - prefix=ל " ג + ולא תקחו כופר לנפש רוצח , ואין לך דבר שהקפידה תורה עליו כשפיכות דמים , שנאמר ולא תחניפו את הארץ , כי הדם הוא יחניף את הארץ . 
רוצח שהרג בזדון אין ממיתין אותו העדים ולא הרואים אותו עד שיבא לבית דין וידינוהו למיתה , ש נ' + במדבר ל"ה י"ב + ולא ימות הרוצח עד עמדו לפני העדה למשפט , והוא הדין לכל מחוייבי מיתת בית דין שעברו ועשו שאין ממיתין אותן עד שיגמר דינם בבית דין . 
במה דברים אמורים בשעבר ועשה העון שחייב עליו מיתת בית דין , אבל הרודף אחר חבירו להרגו אפילו היה הרודף קטן הרי כל ישראל מצווין להציל הנרדף מיד הרודף ואפילו בנפשו של רודף . 
כיצד , אם הזהירוהו והרי הוא רודף אחריו אע"פ שלא קיבל עליו התראה כיון שעדיין הוא רודף הרי זה נהרג , ואם יכולים להצילו באבר מאיברי הרודף כגון שיכו אותו בחץ או באבן או בסייף ויקטעו את ידו או ישברו את רגלו או יסמו את עינו עושין , ואם אינן יכולין לכוין ולא להצילו אלא אם כן הרגוהו לרודף הרי אלו הורגין אותו ואע"פ שעדיין לא הרג , שנאמר + דברים כ"ה י"ב + וקצותה את כפה לא תחוס עינך . 
אחד מבושיו , ואחד כל דבר שיש בו סכנת נפשות , אחד האיש שאחז את האשה , ענין הכתוב שכל החושב להכות חבירו הכייה הממיתה אותו מצילין את הנרדף בכפו של רודף , ואם אינן יכולין מצילין אותו אף בנפשו , ש נ' לא תחוס עינך . 
הרי זו מצות לא תעשה שלא לחוס על נפש הרודף . 
לפיכך הורו חכמים שהעוברה שהיא מקשה לילד מותר לחתוך העובר במיעיה בין בסם בין ביד מפני שהוא כרודף אחריה להורגה , ואם משהוציא ראשו אין נוגעין בו שאין דוחין נפש מפני נפש וזהו טבעו של עולם . 
אחד הרודף אחר חבירו להרגו או רודף אחר נערה מאורסה לאונסה , ש נ' כי כאשר יקום איש על רעהו ורצחו נפש כן הדבר הזה , והרי הוא אומר + דברים כ"ב כ"א - prefix=כ " ז + צעקה הנערה המאורסה ואין מושיע לה , הא יש לה מושיע מושיעה בכל דבר שיכול להושיעה ואפילו בהריגת הרודף . 
והוא הדין לשאר כל העריות חוץ מן הבהמה , אבל הזכור מצילין אותו בנפש הרודף כשאר עריות , אבל הרודף אחר הבהמה לרבעה , או שרדף לעשות מלאכה בשבת או לעבוד ע"ז , אע"פ שהשבת וע"ז עיקרי הדת אין ממיתין אותו עד שיעשה ויביאוהו לבית דין וידינוהו וימות . 
רדף אחר ערוה ותפשה ושכב והערה אע"פ שלא גמר ביאתו אין ממיתין אותו עד עמדו בדין , רדף אחר ערוה והיו אחרים רודפין אחריו להצילה ואמרה להם הניחוהו כדי שלא יהרגני אין שומעין לה אלא מבהילין אותו ומונעין אותו מלבעול , באיבריו , ואם אינן יכולין למנעו באיבריו אפילו בנפשו כמו שביארנו . 
כל היכול להציל באבר מאיבריו ולא טרח בכך אלא הציל בנפשו של רודף והרגו הרי זה שופך דמים וחייב מיתה אבל אין בית דין ממיתין אותו . 
כל היכול להציל ולא הציל עובר על + ויקרא י"ט ט"ז + לא תעמוד על דם רעך , וכן הרואה את חבירו טובע בים או ליסטים באים עליו או חיה רעה באה עליו ויכול להצילו הוא בעצמו או שישכור אחרים להצילו ולא הציל , או ששמע גוים או מוסרים מחשבים עליו רעה או טומנין לו פח ולא גלה אוזן חבירו והודיעו , או שידע בגוי או באנס שהוא קובל על חבירו ויכול לפייסו בגלל חבירו ולהסיר מה שבלבו ולא פייסו , וכל כיוצא בדברים אלו , העושה אותם עובר על לא תעמוד על דם רעך . 
הרואה רודף אחר חבירו להרגו או אחר ערוה לבועלה ויכול להציל ולא הציל , הרי זה ביטל מצות עשה שהיא וקצותה את כפה ועבר על שני לאוין על לא תחוס עינך ועל לא תעמוד על דם רעך . 
אע"פ שאין לוקין על לאוין אלו מפני שאין בהן מעשה חמורים הם שכל המאבד נפש אחת מישראל כאילו אבד כל העולם כולו וכל המקיים נפש אחת מישראל כאילו קיים כל העולם כולו . 
