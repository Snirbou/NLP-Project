תלמיד שגלה לערי מקלט מגלין רבו עמו , שנאמר + דברים י"ט ה ', דברים ד' prefix=מ " ב + וחי , עשה לו כדי שיחיה , וחיי בעלי חכמה ומבקשיה בלא תלמוד כמיתה חשובין , וכן הרב שגלה מגלין ישיבתו עמו . 
עבד שגלה לעיר מקלט אין רבו חייב לזונו ומעשה ידיו לרבו , אשה שגלת לעיר מקלט בעלה חייב לזונה ואינו יכול לומר לה שאי מעשה ידיך במזונותיך אלא אם כן היו מספיקין לה . 
רוצח שנגמר דינו להגלותו ומת קודם שיגלה מוליכין עצמותיו לשם , ורוצח שמת בעיר מקלטו קוברין אותו שם , ובעת שימות הכהן הגדול מוליכין עצמות הרוצח משם לקברי אבותיו . 
שאר הלוים השוכנים בערי מקלט כשימות אחד מהן אינו נקבר בעיר ולא בתוך התחום , ש נ' + במדבר ל"ה ג' + ומגרשיהם יהיו לבהמתם ולרכושם ולכל חיתם , לחיים ניתנו ולא לקבורה . 
רוצח שהרג בשגגה בעיר מקלטו גולה בה משכונה לשכונה ואינו יוצא מן העיר , ובן לוי שהרג במדינתו גולה למדינה אחרת מערי הלוים , לפי שכולן קולטות כמו שיתבאר , ואם הרג חוץ מערי הלוים וברח לעירו הרי זה קולטו . 
עיר מקלט שרובה רצחנים אינה קולטת , ש נ' + יהושע כ' ד' + ודבר באזני זקני העיר ההיא את דבריו , ולא ששוו דבריהם לדבריו , וכן עיר שאין בה זקנים אינה קולטת ש נ' זקני העיר ההיא . 
רוצח שגלה לעיר מקלט ורצו אנשי העיר לכבדו יאמר להם רוצח אני , אמרו לו אע"פ כן , יקבל מהן . 
הגולה אינו יוצא מעיר מקלטו לעולם ואפילו לדבר מצוה או לעדות בין עדות ממון בין עדות נפשות ואפילו להציל נפש בעדותו או להציל מיד הגייס או מיד הנהר או מיד הדליקה ומן המפולת ואפילו כל ישראל צריכין לתשועתו כיואב בן צרויה אינו יוצא משם לעולם עד מות הכהן הגדול , ואם יצא התיר עצמו למיתה כמו שביארנו . 
אחד כהן גדול המשוח בשמן המשחה ואחד המרובה בבגדים ואחד הכהן הגדול העובד ואחד הכהן שעבר כל אחד מארבעתן שמת מחזיר את הרוצח , אבל משוח מלחמה אינו מחזיר מפני שהוא ככהן הדיוט . 
רוצח שנגמר דינו לגלות ולא היה שם כהן גדול , וההורג כהן גדול ולא היה שם כהן גדול אחר , וכהן גדול שהרג ולא היה שם כהן גדול אחר , הרי אלו גולין ואינן יוצאין מעיר מקלט לעולם . 
נגמר דינו לגלות ואחר כך מת הכהן הגדול קודם שיגלה הרוצח הרי זה פטור מן הגלות , ואם עד שלא נגמר דינו מת הכהן הגדול ומינו כהן אחר תחתיו ואחר כך נגמר דינו הרי זה חוזר במיתתו של שני שנגמר דינו בפניו . 
נגמר דינו ונמצא הכהן הגדול בן גרושה או בן חלוצה בטלה כהונה וכאילו נגמר דינו בלא כהן גדול ואינו יוצא משם לעולם . 
רוצח ששב לעירו אחר מות הכהן הגדול הרי הוא כשאר כל אדם ואם הרגו גואל הדם נהרג עליו שכבר נתכפר לו בגלותו . 
ואף על פי שנתכפר לו אינו חוזר לשררה שהיה בה לעולם אלא הרי הוא מורד מגדולתו כל ימיו הואיל ובאה תקלה זו הגדולה על ידו . 
אע"פ שהחובל באביו בזדון חייב מיתת בית דין כמו ההורג שאר אדם , אם חבל באביו או באמו בשגגה אינו חייב גלות , שלא חייבה תורה גלות אלא להורג נפש אדם בשגגה בלבד כמו שביארנו . 
