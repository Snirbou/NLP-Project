בהמה חיה או עוף שנשכן נחש וכיוצא בו או שאכלו סם הממית האדם קודם שישתנה בגופן הרי אלו אסורים משום סכנת נפשות , לפיכך בהמה חיה או עוף שנמצאו חתוכי רגלים אע"פ שהן מותרין משום טריפה הרי אלו אסורין משום סכנה שמא אחד מזוחלי עפר נשכן , עד שיבדקו , כיצד בודקן , צולה אותן בתנור , אם לא נתחתך הבשר ולא נשתנה משאר הצלי הרי אלו מותרין . 
וכן ניקורי תאנים וענבים והקשואים והדלועין והאבטיחין והמלפפונות אפילו היו גדולים ביותר בין תלושין בין מחוברין ואפילו היו בתוך הכלי כל שיש בו ליחה ונמצא נשוך אסור שמא נחש וכיוצא בו נשכו , ואפילו ראה צפור או עכבר יושב ומנקר הרי אלו אסורין שמא במקום נקב נקב . 
תאנה או ענב שניטל העוקץ שלהן אין בהם משום גילוי , לפיכך אוכל אדם תאנים וענבים בלילה ואינו חושש , תאנה נקורה שיבשה ונעשת גרוגרת ותמרה נקורה שיבשה שתיהן מותרות . 
אסור לאדם ליתן מעות או דינרים לתוך פיו שמא יש עליהן רוק יבש של מוכי שחין או מצורעין , או זיעה שכל זיעת האדם סם המות חוץ מזיעת הפנים . 
וכן לא יתן אדם פס ידו תחת שחיו שמא נגע בידו במצורע או בסם רע שהידים עסקניות , ולא יתן התבשיל תחת המטה אף על פי שהוא עוסק בסעודה שמא יפול בו דבר המזיק והוא אינו רואהו . 
וכן לא ינעוץ הסכין בתוך האתרוג או בתוך הצנון שמא יפול אדם על חודה וימות , וכן אסור לאדם לעבור תחת קיר נטוי או על גשר רעוע או להכנס לחורבה , וכן כל כיוצא באלו משאר הסכנות אסור לעמוד במקומן . 
וכן אסור ליהודי להתיחד עם הגוים מפני שהן חשודים על שפיכות דמים , ולא יתלווה עמהן בדרך , פגע בגוי בדרך מחזירו לימינו , היו עולין במעלה או יורדים בירידה , לא יהיה ישראל למטה וגוי למעלה , אלא ישראל למעלה וגוי למטה , שמא יפול עליו להמיתו , ואל ישוח לפניו שמא ירוץ את גולגלתו . 
שאלו לאין אתה הולך ירחיב לו את הדרך כדרך שהרחיב יעקב לעשו ש נ' + בראשית ל"ג י"ד + עד אשר אבוא אל אדוני שעירה . 
אסור ליקח רפואה מן הגוי אלא אם כן נתיאשו ממנו שיחיה , ואסור להתרפאות מן המין ואע"פ שנתיאשו ממנו שמא ימשכו אחריו , ומותר ליקח רפואה מן הגוים לבהמה או למכה שבגוף מבחוץ כגון מלוגמא ורטייה , ואם היתה מכה של סכנה אסור ליקח ממנו , וכל מכה שמחללין עליה את השבת אין מתרפאין מהם . 
ומותר לשאול לרופא גוי ויאמר לו סם פלוני יפה לך וכך וכך תעשה אבל לא יקח ממנו . 
ואסור להסתפר מהן ברשות היחיד שמא יהרגנו , ואם היה אדם חשוב מותר מפני שהוא מתיירא להרגו , ואם דימה לגוי שהוא אדם חשוב כדי שיפחד ממנו ולא יהרגנו הרי זה מותר להסתפר ממנו . 
אסור למכור לגוים כל כלי המלחמה ואין משחיזין להם את הזיין ואין מוכרין להן לא סכין ולא קולרין ולא כבלים ולא שלשלאות של ברזל ולא עששיות של ברזל הינדואה ולא דובים ואריות ולא כל דבר שיש בו נזק לרבים אבל מוכרין להן תריסין שאינן אלא להגן . 
וכשם שאסרו למכור לגוי כך אסרו למכור לישראל שמוכר לגוי , ומותר למכור הזיין לחיל של בני המדינה מפני שהן מגינין על ישראל . 
כל שאסור למכור לגוי אסור למכור לישראל שהוא ליסטיס , מפני שנמצא מחזק ידי עובר עבירה ומכשילו , וכן כל המכשיל עור בדבר והשיאו עצה שאינה הוגנת או שחיזק ידי עוברי עבירה שהוא עור ואינו רואה דרך האמת מפני תאות לבו הרי זה עובר בלא תעשה ש נ' ולפני עור לא תתן מכשול . 
הבא ליטול ממך עצה תן לו עצה ההוגנת לו . 
ואסור להשיא עצה טובה לגוי או לעבד רשע , ואפילו להשיאו עצה שיעשה דבר מצוה והוא עומד ברשעו אסור , ולא נתנסה דניאל אלא על שהשיא עצה לנבוכדנצר ליתן צדקה ש נ' + דניאל ד prefix=כ " ד + להן מלכא מלכי ישפר עלך . 
