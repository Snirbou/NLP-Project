כל ההורג בשגגה גולה ממדינה שהרג בה לערי מקלט ומצות עשה להגלותו שנאמר + במדבר ל"ה prefix=כ " ח + וישב בה עד מות הכהן הגדול , והוזהרו בית דין שלא ליקח כופר מן הרוצח בשגגה כדי לישב בעירו שנאמר + במדבר ל"ה prefix=כ " ה + ולא תקחו כופר לנוס אל עיר מקלטו . 
אין הרוצח בשגגה גולה אלא אם כן מת הנהרג מיד אבל אם חבל בו בשגגה אע"פ שאמדוהו למיתה וחלה ומת אינו גולה שמא הוא קירב את מיתת עצמו או הרוח נכנסה בחבורתו והרגתהו , אפילו שחט בו כל שני הסימנים ועמד מעט אינו גולה על ידו , לפיכך אם לא פרכס כלל או ששחטו במקום שאין הרוח מנשבת בו כגון בית סתום של שיש הרי זה גולה , וכן כל כיוצא בזה . 
ישראל שהרג בשגגה את העבד או את גר תושב גולה וכן העבד שהרג בשגגה את ישראל או את גר תושב וכן גר תושב שהרג את גר תושב או את העבד בשגגה גולה שנאמר לבני ישראל ולגר ולתושב בתוכם . 
גר תושב שהרג את ישראל בשגגה אע"פ שהוא שוגג הרי זה נהרג , אדם מועד לעולם , וכן גר תושב שהרג גר תושב מפני שעלה על דעתו שמותר להרגו הרי זה קרוב למזיד ונהרג עליו הואיל ונתכוון להרגו , וגוי שהרג את הגוי בשגגה אין ערי מקלט קולטות אותו שנאמר לבני ישראל . 
הבן שהרג את אביו בשגגה גולה וכן האב שהרג את בנו בשגגה גולה על ידו , במה דברים אמורים בשהרגו שלא בשעת לימוד , או שהיה מלמדו אומנות אחרת שאינו צריך לה , אבל אם יסר בנו כדי ללמדו תורה או חכמה או אומנות ומת פטור . 
וכן הרב המכה את תלמידו או שליח בית דין שהכה את בעל דין הנמנע מלבוא לדין והמיתו בשגגה פטורין מן הגלות ש נ' לחטוב עצים , לדברי הרשות , יצא האב המכה את בנו והרב הרודה את תלמידו ושליח בית דין שהרי שגגו והרגו בשעת עשיית המצוה . 
בתחילה אחד שוגג ואחד מזיד מקדימין לערי מקלט ובית דין של אותה העיר שהרג בה שולחין ומביאין אותן משם ודנין אותן , ש נ' ושלחו זקני עירו ולקחו אותו משם , מי שנתחייב מיתה ממיתין אותו ש נ' ונתנו אותו ביד גואל הדם , מי שנפטר פוטרים אותו ש נ' והצילו העדה את הרוצח מיד גואל הדם , מי שנתחייב גלות מחזירין אותו למקומו ש נ' והשיבו אותו העדה אל עיר מקלטו . 
כשמשיבין אותו מוסרין לו שני תלמידי חכמים שמא יהרגנו גואל הדם בדרך ואומרין להם אל תנהגו בו מנהג שופכי דמים בשוגג בא מעשה לידו . 
רוצח בשגגה שהרגו גואל הדם חוץ לתחום עיר מקלטו פטור ש נ' + דברים י"ט ו '+ ולו אין משפט מות . 
אחד ההורגו בדרך קודם שיכנס לעיר מקלטו או שהרגו בחזירתו עם השנים ששומרין אותו , נכנס לעיר מקלטו ויצא חוץ לתחומה בזדון הרי זה התיר עצמו למיתה ורשות לגואל הדם להרגו ואם הרגו כל אדם אין חייבין עליו ש נ' + במדבר ל"ה prefix=כ " ז + אין לו דם . 
יצא חוץ לתחום עיר מקלטו בשגגה כל ההורגו בין גואל הדם בין שאר אדם גולה על ידו , הרגו בתוך תחום עיר מקלטו אפילו גואל הדם הרי זה נהרג עליו . 
המזבח קולט שהרי נאמר בהורג בזדון + שמות כ"א י"ד + מעם מזבחי תקחנו למות מכלל שההורג בשגגה אינו נהרג במזבח , לפיכך ההורג בשגגה וקלטו מזבח והרגו שם גואל הדם הרי זה נהרג עליו כמי שהרגו בתוך עיר מקלטו . 
אין קולט אלא גגו של מזבח בית העולמים בלבד ואינו קולט אלא כהן ועבודה בידו אבל זר או כהן שאינו עובד בשעה שנהרג או שהיה עובד ולא היה על גגו אלא סמוך למזבח או אוחז בקרנותיו אינו נקלט . 
וכל מי שקלטו המזבח אין מניחין אותו שם אלא מוסרין לו שומרין ומגלין אותו לעיר מקלטו . 
במה דברים אמורים במחוייב גלות , אבל מי שפחד מן המלך שלא יהרגנו בדין המלכות או מבית דין שלא יהרגוהו בהוראת שעה וברח למזבח ונסמך לו ואפילו היה זר הרי זה ניצל , ואין לוקחין אותו מעל המזבח למות לעולם אלא אם כן נתחייב מיתת בית דין בעדות גמורה והתראה כשאר כל הרוגי בית דין תמיד . 
