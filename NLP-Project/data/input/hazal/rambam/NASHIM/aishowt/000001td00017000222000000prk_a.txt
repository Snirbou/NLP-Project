קודם מתן תורה היה אדם פוגע אשה בשוק אם רצה הוא והיא לישא אותה מכניסה לביתו ובועלה בינו לבין עצמו ותהיה לו לאשה , כיון שנתנה תורה נצטוו ישראל שאם ירצה האיש לישא אשה יקנה אותה תחלה בפני עדים ואחר כך תהיה לו לאשה שנאמר + דברים prefix=כ " ב + כי יקח איש אשה ובא אליה . 
וליקוחין אלו מצות עשה של תורה הם , ובאחד משלשה דברים האשה נקנית , בכסף או בשטר או בביאה , בביאה ובשטר מן התורה ובכסף מדברי סופרים , וליקוחין אלו הן הנקראין קידושין או אירוסין בכל מקום , ואשה שנקנית באחד משלשה דברים אלו היא הנקראת מקודשת או מאורסת . 
וכיון שנקנית האשה ונעשית מקודשת אע"פ שלא נבעלה ולא נכנסה לבית בעלה הרי היא אשת איש והבא עליה חוץ מבעלה חייב מיתת בית דין ואם רצה לגרש צריכה גט . 
קודם מתן תורה היה אדם פוגע אשה בשוק אם רצה הוא והיא נותן לה שכרה ובועל אותה על אם הדרך והולך לו , וזו היא הנקראת קדשה , משנתנה התורה נאסרה הקדשה שנאמר + דברים prefix=כ " ג + לא תהיה קדשה מבנות ישראל , לפיכך כל הבועל אשה לשם זנות בלא קידושין לוקה מן התורה מפני שבעל קדשה . 
כל שאסר ביאתו בתורה וחייב על ביאתו כרת והן האמורות בפרשת אחרי מות הן הנקראין עריות וכל אחת מהן נקראת ערוה כגון אם ואחות ובת וכיוצא בהן . 
כל שאסר ביאתו בתורה ולא חייב עליו כרת הן הנקראים איסורי לאוין , ועוד נקראין איסורי קדושה , ותשעה הן , ואלו הן , אלמנה לכהן גדול , גרושה , או זונה , או חללה , בין לכהן גדול בין לכהן הדיוט , וממזרת לבן ישראל וכן בת ישראל לממזר , ובת ישראל לעמוני ומואבי , ובת ישראל לפצוע דכא וכרות שפכה , וגרושתו אחר שנשאת לאחר , ויבמה שנשאת לזר ועדיין רשות היבם עליה . 
החלוצה הרי היא כגרושה והיא אסורה לכהן מדברי סופרים , והנתינים הרי הם כממזרים אחד זכרים ואחד נקבות ואיסורם מדברי סופרים , ובהלכות איסורי ביאה יתבאר לך מה הם הנתינים . 
ויש שאיסור ביאתן בעשה ואינו מחייבי לאוין ושלשה הם , מצרי ואדומי דור ראשון ודור שני אחד זכרים ואחד נקבות , ובעולה לכהן גדול , לפי שלא נאמר באלו לא יבוא או לא יקח אלא מכלל שנאמר + דברים prefix=כ " ג + דור שלישי יבוא להם בקהל ה' אתה למד שדור ראשון ושני לא יבוא , ומכלל שנאמר + ויקרא prefix=כ " א + והוא אשה בבתוליה יקח אתה למד שאינה בתולה לא יקח , ולאו הבא מכלל עשה הרי הוא כעשה . 
