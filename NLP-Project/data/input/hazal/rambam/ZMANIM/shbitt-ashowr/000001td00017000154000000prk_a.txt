מצות עשה לשבות ממלאכה בעשור לחדש השביעי שנאמר + ויקרא ט"ז , ויקרא prefix=כ " ג + שבת שבתון הוא לכם , וכל העושה בו מלאכה ביטל מצות עשה ועבר על לא תעשה שנאמר + במדבר prefix=כ " ט + ובעשור וגו ' כל מלאכה לא תעשו , ומה הוא חייב על עשיית מלאכה ביום זה , אם עשה ברצונו בזדון חייב כרת , ואם עשה בשגגה חייב קרבן חטאת קבועה . 
כל מלאכה שחייבין על זדונה בשבת סקילה חייבין על זדונה בעשור כרת , וכל שחייבין עליו קרבן חטאת בשבת חייבין עליו קרבן חטאת ביום הכפורים , וכל דבר שאסור לעשותו בשבת אע"פ שאינו מלאכה אסור לעשותו ביום הכפורים , ואם עשה מכין אותו מכת מרדות כדרך שמכין אותו על השבת , וכל שאסור לטלטלו בשבת אסור לטלטלו ביום הכפורים , וכל שאסור לאמרו או לעשותו לכתחלה בשבת כך אסור ביום הכפורים , כללו של דבר אין בין שבת ליום הכפורים בענינים אלו אלא שזדון מלאכה בשבת בסקילה וביום הכפורים בכרת . 
ומותר לקנב את הירק ביום הכפורים מן המנחה ולמעלה , ומהו הקינוב שיסיר את העלים המעופשות ויקצץ השאר ויתקן אותו לאכילה , וכן מפצעין באגוזין ומפרדין ברמונים מן המנחה ולמעלה מפני עגמת נפש , ויום הכפורים שחל להיות בשבת אסור בקניבת ירק ובפציעת אגוזים ובפרידת רמונים כל היום , וכבר נהגו העם בשנער ובמערב שלא יעשו אחד מכל אלו ביום הצום אלא הרי הוא כשבת לכל דבריו . 
מצות עשה אחרת יש ביום הכפורים והיא לשבות בו מאכילה ושתייה שנאמר + ויקרא ט"ז + תענו את נפשותיכם , מפי השמועה למדו ענוי שהוא לנפש זה הצום , וכל הצם בו קיים מצות עשה , וכל האוכל ושותה בו ביטל מצות עשה ועבר על לא תעשה שנאמר + ויקרא prefix=כ " ג + כי כל הנפש אשר לא תענה בעצם היום הזה ונכרתה , מאחר שענש הכתוב כרת למי שלא נתענה למדנו שמוזהרין אנו בו על אכילה ושתייה , וכל האוכל או השותה בו בשוגג חייב קרבן חטאת קבועה . 
וכן למדנו מפי השמועה שאסור לרחוץ בו או לסוך או לנעול את הסנדל או לבעול , ומצוה לשבות מכל אלו כדרך ששובת מאכילה ושתייה שנאמר שבת שבתון שבת לענין אכילה ושבתון לענינים אלו , ואין חייבין כרת או קרבן אלא על אכילה ושתייה בלבד , אבל אם רחץ או סך או נעל או בעל מכין אותו מכת מרדות . 
כשם ששבות מלאכה בו בין ביום בין בלילה כך שבות לעינוי בין ביום בין בלילה , וצריך להוסיף מחול על הקדש בכניסתו וביציאתו שנאמר + ויקרא prefix=כ " ג + ועניתם את נפשותיכם בתשעה לחדש בערב , כלומר התחיל לצום ולהתענות מערב תשעה הסמוך לעשירי , וכן ביציאה שוהה בעינויו מעט מלילי אחד עשר סמוך לעשירי שנאמר מערב עד ערב תשבתו שבתכם . 
נשים שאוכלות ושותות עד שחשיכה והן אינן יודעות שמצוה להוסיף מחול על הקדש אין ממחין בידן שלא יבואו לעשות בזדון , שהרי אי אפשר שיהיה שוטר בבית כל אחד ואחד להזהיר נשיו , והנח להן שיהיו שוגגין ואל יהיו מזידין , וכן כל הדומה לזה . 
