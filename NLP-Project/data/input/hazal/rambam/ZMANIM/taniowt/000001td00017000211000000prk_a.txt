מצות עשה מן התורה לזעוק ולהריע בחצוצרות על כל צרה שתבא על הצבור , שנאמר + במדבר י ' + על הצר הצורר אתכם והרעותם בחצוצרות , כלומר כל דבר שייצר לכם כגון בצורת ודבר וארבה וכיוצא בהן זעקו עליהן והריעו . 
ודבר זה מדרכי התשובה הוא , שבזמן שתבוא צרה ויזעקו עליה ויריעו ידעו הכל שבגלל מעשיהם הרעים הורע להן ככתוב + ירמיהו ה '+ עונותיכם הטו וגו ' , וזה הוא שיגרום להם להסיר הצרה מעליהם . 
אבל אם לא יזעקו ולא יריעו אלא יאמרו דבר זה ממנהג העולם אירע לנו וצרה זו נקרה נקרית , הרי זו דרך אכזריות וגורמת להם להדבק במעשיהם הרעים , ותוסיף הצרה צרות אחרות , הוא שכתוב בתורה + ויקרא prefix=כ " ו + והלכתם עמי בקרי והלכתי עמכם בחמת קרי , כלומר כשאביא עליכם צרה כדי שתשובו אם תאמרו שהוא קרי אוסיף לכם חמת אותו קרי . 
ומדברי סופרים להתענות על כל צרה שתבוא על הצבור עד שירוחמו מן השמים , ובימי התעניות האלו זועקין בתפלות ומתחננים ומריעין בחצוצרות בלבד , ואם היו במקדש מריעין בחצוצרות ובשופר , השופר מקצר והחצוצרות מאריכות , שמצות היום בחצוצרות , ואין תוקעין בחצוצרות ושופר כאחד אלא במקדש שנאמר + תהלים צ"ח + בחצוצרות וקול שופר הריעו לפני המלך ה '. 
תעניות אלו שגוזרין על הצבור מפני הצרות אינן יום אחר יום , שאין רוב הצבור יכולים לעמוד בדבר זה , ואין גוזרין בתחלה תענית אלא בשני בשבת ובחמישי שלאחריו ובשני שלאחריו וכן על הסדר הזה שני וחמישי ושני עד שירוחמו . 
אין גוזרין תענית על הצבור לא בשבתות ולא בימים טובים , וכן אין תוקעין בהן לא בשופר ולא בחצוצרות ולא זועקים ומתחננים בהם בתפלה , אלא אם כן היתה עיר שהקיפוה גוים או נהר או ספינה המטרפת בים , אפילו יחיד הנרדף מפני גוים מפני ליסטים ומפני רוח רעה ) מתענין עליהם בשבת וזועקין ( ] זועקין [ ומתחננים עליהם בתפלה , אבל אין תוקעין אלא אם כן תקעו לקבץ את העם לעזור אותם ולהצילן . 
וכן אין גוזרין תענית בתחלה בראשי חדשים , או בחנוכה ופורים או בחולו של מועד , ואם התחילו להתענות על הצרה אפילו יום אחד ופגע בהן יום מאלו מתענין ומשלימין היום בתענית . 
תעניות אלו שמתענין על הצרות אין מתענין בהן לא עוברות ולא מניקות ולא קטנים , ומותרין לאכול בלילה אע"פ שמתענין למחר חוץ מתעניות המטר כמו שיתבאר , וכל תענית שאוכלין בה בלילה בין צבור בין יחיד הרי זה אוכל ושותה עד שיעלה עמוד השחר , והוא שלא ישן אבל אם ישן אינו חוזר ואוכל . 
כשם שהצבור מתענים על צרתן כך היחיד מתענה על צרתו , כיצד הרי שהיה לו חולה או תועה במדבר או אסור בבית האסורין , יש לו להתענות עליו ולבקש רחמים בתפלתו , ואומר עננו וכ ו' בכל תפלה שמתפלל , ולא יתענה בשבתות ולא במועדות ולא בראשי חדשים ולא בחנוכה ופורים . 
כל תענית שלא קיבלה עליו היחיד מבעוד יום אינה תענית , כיצד מקבלה כשיתפלל תפלת מנחה אומר אחר התפלה מחר אהא בתענית וגומר בלבו להתענות למחר , אף על פי שהוא אוכל בלילה לא הפסיד כלום , וכן אם גמר בלבו וקבל עליו להתענות שלשה או ארבעה ימים זה אחר זה אע"פ שהוא אוכל כל לילה ולילה לא הפסיד תעניתו , ואינו צריך כוונה לכל יום ויום מבעודו . 
קבל עליו מבעוד יום להתענות למחר בלבד והתענה , ובלילה נמלך להתענות ביום שני , אף על פי שלן בתעניתו אינה תענית מפני שלא קבלה עליו מבעוד יום , ואין צריך לומר שהיה אוכל ושותה בלילה והשכים בבקר ונמלך להתענות שאין זו תענית כלל . 
הרואה חלום רע צריך להתענות למחר , כדי שישוב ויעור במעשיו ויחפש בהן ויחזור בתשובה , ומתענה ואפילו בשבת , ומתפלל עננו בכל תפלה אף על פי שלא קיבלה עליו מבעוד יום , והמתענה בשבת מתענה יום אחר מפני שביטל עונג שבת . 
מתענה אדם שעות והוא שלא יאכל כלום שאר היום , כיצד הרי שהיה טרוד בחפציו ומתעסק בצרכיו ולא אכל עד חצות או עד תשע שעות ונמלך להתענות בשעות שנשארו מן היום , הרי זה מתענה אותן שעות ומתפלל בהן עננו , שהרי קבל עליו התענית קודם שעות התענית , וכן אם אכל ושתה ואחר כך התחיל להתענות שאר היום הרי זה תענית שעות . 
כל השרוי בתענית , בין שהיה מתענה על צרתו או על חלומו בין שהיה מתענה עם הצבור על צרתם , הרי זה לא ינהוג עידונין בעצמו ולא יקל ראשו ולא יהיה שמח וטוב לב אלא דואג ואונן כענין שנאמר + איכה ג' + מה יתאונן אדם חי גבר על חטאיו , ומותר לו לטעום את התבשיל ואפילו בכדי רביעית והוא שלא יבלע אלא טועם ופולט , שכח ואכל משלים תעניתו . 
יחיד שהיה מתענה על החולה ונתרפא , על צרה ועברה , הרי זה משלים תעניתו , ההולך ממקום שמתענין למקום שאין מתענין הרי זה מתענה ומשלים תעניתו , הלך ממקום שאין מתענין למקום שמתענין הרי זה מתענה עמהן , שכח ואכל ושתה אל יתראה בפניהם ואל ינהוג עידונין בעצמו . 
צבור שהיו מתענין על הגשמים וירדו להן גשמים , אם קודם חצות ירדו לא ישלימו אלא אוכלין ושותין ומתכנסין וקוראין הלל הגדול , שאין אומרין הלל הגדול אלא בנפש שבעה וכרס מלאה , ואם אחר חצות הואיל ועבר רוב היום בקדושה ישלימו תעניתן , וכן אם היו מתענין על צרה ועברה או על שמד ובטל , אם קודם חצות לא ישלימו ואם אחר חצות ישלימו . 
בכל יום תענית שגוזרין על הצבור מפני הצרות , בית דין והזקנים יושבין בבית הכנסת ובודקים על מעשה אנשי העיר מאחר תפלת שחרית עד חצי היום , ומסירין המכשולות של עבירות , ומזהירין ודורשין וחוקרין + יונה ג' + על בעלי חמס ועבירות ומפרישין אותן , ועל בעלי זרוע ומשפילין אותן , וכיוצא בדברים אלו , ומחצי היום ולערב רביע היום קוראין בברכות וקללות שבתורה שנאמר + משלי ג' + מוסר ה' בני אל תמאס ואל תקוץ בתוכחתו ומפטירין בנביא בתוכחות מענין הצרה , ורביע היום האחרון מתפללים מנחה ומתחננים וזועקים ומתוודים כפי כחם . 
