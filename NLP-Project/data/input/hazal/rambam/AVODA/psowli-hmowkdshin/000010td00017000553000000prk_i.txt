פירשה נדרה ואמרה לכהן אלו לנדרי ואלו לחובתי , ועשאם הכהן שתים למעלה ושתים למטה ולא ידע אי זה מהן עשה למעלה ואי זה מהן עשה למטה , צריכה להביא שלשה עופות , שנים לנדרה ואחד להשלים חובתה ויעשו השנים למעלה שהרי פירשה נדרה ושמא שנים של נדרה נעשה למטה שהם פסולות , במה דברים אמורים בשהביאה הארבעה שפירשה נדרה בשנים מהן ממין אחד , אבל אם היו שני מינין תביא ארבעה אחרים , שנים ממין שפירשה בו נדרה יעשו לנדרה ושנים מאי זה מין שתרצה יהיו לחובתה ויעשו אחד למעלה ואחד למטה . 
קבעה חובתה וקבעה נדרה , ושכחה במה קבעה , ואפשר שחובתה כבש לעולה ופרידה אחת תור או בן יונה לחטאת , לפיכך תביא ששה פרדין , ארבעה לנדרה ושנים לחובתה , ועוד תביא חטאת אחד בן יונה או תור עם כבש , נמצאת שהביאה שבעה עופות ] וכבש [ . 
וכל החטאות האלו אינן נאכלות מפני שהם ספק . 
